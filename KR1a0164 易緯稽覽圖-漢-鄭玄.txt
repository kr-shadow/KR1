#+TITLE: 易緯稽覽圖-漢-鄭玄
#+DATE: 2016-06-11 12:19:58
#+SOURCE: github.com/kanripo/KR1a0164 master a966c7ed                
欽定四庫全書
　易緯稽覽圖卷上　　　　漢　鄭康成　註
　　推天元甲子之術
　　置天元已来年數以六十去之不滿六十者以甲
　　子始數筭盡之上所得之日即生嵗之卦諸變皆
　　如卦十所年嵗月朔日辰直子日者即主今月之
　　卦今日辰直五子之日即是今日之卦也諸改變
　　異並與嵗同占至嵗之卦當隨太嵗而移之行一
　　子終則反始無有窮也(年至今随己亥/三十六年矣)
　　推易天地人之元術
　　先置天元太初癸巳元年一百九十萬八千八百
　　五十三嵗乃始太初元年已来載數至所求年嵗
　　上以六十除之不滿六十者以從甲子所數筭盡
　　者之上即今嵗用事(已上冩出一紙本經易緯無/之此於三備上錄出以廣本)
　　(耳其所冩三備並從前立卦者皆不冩以縁此本/有更不能再出故此本兩存耳從後即是易緯本)
　　(經非三備/所有也)易天地人道元至宋元嘉元年一百九
　　十萬六千三百八十算外從元年至今大唐上元
　　二年乙亥又積三百三十八年(按以上推衍天元/嵗數乃後世術士)
　　(所加非易緯本經據馮椅引中興舘閣書目有李/淳風續注易緯其一推天元甲子之術其二推易)
　　(天地人之元術與此相合疑即出淳風續注本也/原本此文與甲子卦起中孚句相連屬乃傳冩淆)
　　(混黄震日抄謂此書言至今大唐上元二年乙亥/卦起中孚亦悞連正文讀蓋南宋冩本已然今退)
　　(二字書之以/别於正文)
甲子卦氣起中孚(卦氣陽氣也中孚卦名也中者和也/孚者信也經言中孚豚魚言庶人養)
(也舉庶人言之其所養微也言微陽生於坎而為雷聲/尚未聞於人而知於律厯俞助作也若言天子出耕諸)
(侯當而耕也故以言之氣按後漢書郎顗𫝊注引此文/作卦氣起中孚原本脱  字今補入又注文自雷聲尚)
(未聞於人以下文義與上不合似非本注據郎顗𫝊注/所引甲子卦氣起中孚六日八十分之七二語本連屬)
(成文而此本後文隂還雨隂威色注内陽生於坎氣尚/微云云皆言卦起起中孚之義與此注所養微云云詞)
(義符合當為此注原文無疑其下即與六日八十分之/七句相接太陽一二云云恐亦非本經次第蓋舊時𫝊)
(冩錯互遂併正文而亂之今既無别本可/證未敢釐定姑仍舊文而附識所疑於此)太陽一二以
上自雷雷聲(太陽謂一月大壯一二者陽爻在上雷聲/盛聞於人得自雷其卦中是消息臣強君)
(弱雷從觧起之按此文自雷雷聲義不可通而郎顗𫝊/引孔子曰雷  始𤼵大壯始君弱臣強從觧起與此注)
(相合疑正文/亦有脱誤)當雷不雷太陽弱(春分之後當雷不雷君/弱於道徳也  按此文)
(亦郎顗/𫝊所引)不當雷而雷太陽弱(秋分之後不當雷而雷此/君弱干度誅罰不行邪臣)
(䟦扈於下陽氣放洩則/雷冬行亂冬傷陽也)不少陽為雷上侵之比也(離卦/九三)
(用事而雷臣欲侵其君之否/也  按正文不字疑衍文)先白乃當雷(至秋分日色/先白則知秋)
(分後必當雷不雷者刺其君春分之後/雷秋分之後不當雷若反雷必逆也)降隂下迎隂起
合和而陽氣用上薄之則為雷(陽氣/風也)雷有聲名曰雷有
光名曰電(按此句舊本混/入注文今訂正)迎隂獨起陽上薄之其電炎
炎也漫漫也其電淳淳也(此君臣不/和之象也)隂陽和合其電燿
燿也其光長而雷殷殷也(此君臣道和謂三氣合也三/氣者降氣下迎隂氣起風氣)
(上薄之和合電為之雷空虚有賢人之當其實者也故/曰殷殷也  按孫㲄古微書引此文作為電煇煇也未)
(詳所/據)非太平而雜卦以其度效一辰則可矣(雜卦九三/上六决温)
(九三上九微温六三上九决寒六三上六微寒曰七分/中一辰效則可也  按九三上六舊本作九三上九九)
(三上九舊本作六三/上九今據後注文改)唯消息及四時卦當盡其日(寒温/之氣)
(消息盡六日七分/四時七十三分也)太平之時太隂用事(謂從否/至臨也)而少陽
卦當效時至則於效分上一時(雜卦用事至於三爻三/初九三上六决温九三)
(上九微温臨分上辰也衍按/注三爻下三初二字疑  文)非太平以其卦分效則可
(以其六日七分/一分效則可矣)未可責時至立效也太陽用事(謂從泰/至遯)
少隂卦爻亦如之(雜卦用事效六三上九决寒六/三上六微寒亦如效少陽也)凡形
體不相應(形謂白濁清凈可得而見故言形體者以身/體寒濁也不相應者温不清凈寒白濁也)
皆有其事而不成也其在位者有徳而不行也(徳者帝/王之道)
(其在位者廢而不行/故不相應之道也)有貌無實(白濁清凈效寒温不/效此佞人之類也)有
實無貌(寒温效白濁清凈不效/此賢者之類屈道仕也)故言從其類也上為貌
也寒温為實(白濁清凈其上貌/寒温者是為實)温為尊寒為卑(温喻君/寒喻臣)
(君當施生臣當/奉命尊卑等也)故尊見卑益自尊卑見尊益自卑則寒
温决絶矣(九三應上六六三應上/九則寒温决絶可知)兩尊兩卑無所别(君/臣)
(道卑不/能相使)則寒温微不絶决(六三應上六寒不絶决難别/知也  按注六三原本作九)
(三今據後/注文改)隂陽升所謂應者地上有隂而天上有陽曰
應(六三應上九寒/相應寒温白濁)俱隂曰罔(六三應上六兩隂無相見/之意故無應者天欎然而)
(罔/也)地上有陽而天上有隂曰應(九三應上六隂陽相應/清凈寒温  按地上有)
(陽十一字原本混/入注文今訂正)俱陽曰罔(九三應上九兩陽無相見/之意曰罔罔故為亡也)
小畜乾位比(比九三陽/爻故言比)然息之卦當勝雜卦也(九三俱/當温乾)
(之温當有不效者至衝事𤼵矣盛氣行也何以夷狄來/朝消息效四時效乃來朝也一曰少陽卦不效為水太)
(温甚者為旱為秋榮冬雪少隂不效為旱為賊為兵雖/消息及四時卦效各盡其日息卦主祿消卦主刑四時)
(四方主刑兵故曰左右前後字按後文上有隂百二十/日為雨注内勝小畜温也五  似當為此處本注而錯)
(入彼注者其自消息效四時效以下乃論卦效之騐與/正文不相應似又當在後文左為右前為後之下而簡)
(錯在/此也)降陽為風(上九用事卦效後一百二十日降為卒/風其不效也後九十一日降為災風天)
(惡氣不得上天中九十一日為災風其隂不時卦四方/生形也故曰降陽必為其風  按注文其隂不時句疑)
(有脱誤生形/疑當作主刑)降隂為雨(上九用事卦效後一百二十日/降隂為雨  按注上九用事九)
(疑作/六)昇氣上降氣微(君弱臣強不得以時昇降/昇氣喻君降氣喻臣也)是故陽
還其風必暴(君弱臣强君令不得行降氣積後一百三/十日内隂得同類并下故薄故必暴也)
隂還其雨亦暴(臣强君弱君澤不得行降氣道積後一/百三十日内得同類并下故薄也一曰)
(昇降氣為隂陽卦昇於九三六三寒温過暴疾起時降/氣而上也降氣盛至十日七日近三日四日其降也有)
(鳴風之文發屋折木之風是一百三十日故曰還也/  按正  還字之上原本脱隂字今據後文補入)降
陽之風動不鳴條(動摇萬物和適/不迅疾鳴條也)降隂之雨潤不破塊
(潤澤和適不疾沛破塊四按孫㲄古微書引此文與降/隂為雨句相屬疑以上  語本俱在降陽為風降隂為)
(雨二語之下/或有倒簡耳)還風者善令還也(還暴也君出善令盖者/若百姓君弱臣强還而)
(不行陽氣道積不以時降後得/同類并下故暴也故曰令還也)隂還雨隂威色(還暴隂/陽生於)
(坎氣尚微寒温未知萬物變形律氣先得中孚卦氣乃/信愛而飬之故言卦氣起中孚也  按正文隂威色疑)
(當作隂威也又注與正文不相應俱應為簡首卦氣起/中孚句注文盖因陽生於坎四字相近錯誤在此而反)
(佚其本/注耳)六日八十分之七(六以候也八十分為一日之/七者一卦六日七分也  按)
(自此文以下至左為右前為後皆論卦氣之法應依漢/書注所引與卦氣起中孚句相從卷中錯簡頗多今但)
(隨文致疑/未敢擅改)而從(從得/一卦)四時卦十一辰餘而從(四時卦者/謂四正卦)
(坎離震兊四時方伯之卦也十一辰/餘者七十三分而從者得一之卦也)坎常以冬至日始
效(坎北方卦名微陽所生卦效為/夷不侵以温效為四夷來侵也)復生坎七日(復卦各/生坎七)
(日復時一陽生於隂之下陽氣交/故經言七日来復一正之者也)消息及雜卦𫝊相去
各如中孚(消息六日七分四/時卦七十三分)太隂用事如少陽卦之效
也一辰其隂效也盡日(大隂謂消也從否卦至臨為太/隂雜卦九三為少陽之效雜卦)
(九三行於太隂之中效微温一辰其餘皆當隨太隂為/寒其隂效也盡日為雜卦六十三行於太隂中盡六日)
(七分也原按正文少陽原本作少/隂一辰  本一隂今俱据文改正)太陽用事而少隂卦
之效也一辰其陽也盡日(太陽謂消息也從泰卦至遯/為太陽雜卦六三行於太陽)
(之日中效微寒一辰其餘皆當随太陽為温效盡六日/七分也  按注文謂消息也消字衍又微寒原本作微)
(陽今据/文改正)消息及四時卦各盡其日(消息盡六日七分/四時盡七十三分)卦
身效弱也(五弱於/道徳)四時卦身效為兵(以寒侵為兵氣所/起兵所致也以温)
(為夷狄相/攻之道也)左為右前為後(東方為左西方為右南方為/前北方為後一百二十日降)
(為卒雨其有陽一百二十日而風謂上九用事後一百/二十日降為卒風  按注中一百二十日以下云云俱)
(應在後文上有隂百二十日為雨句下彼注中上六用/事後五字當在此注二百二十日降為卒雨九字之上)
(自其有陽至而風十字復當為正文謂上九至卒風十/五字復當為注文疑𫝊冩者以後字文相同而錯誤在)
(此又混正文入/注遂不可辨耳)諸卦氣温寒清濁各如其所(諸卦謂六/十四卦也)
(氣謂用事所當效氣温寒清濁各如其所者九三上九/清濁微九三上六當温其微白濁故名各如之其所也)
(説寒則當白濁則凈消此四/時氣候也各當得其正也)侵消息者(温卦以温侵/寒卦以寒侵)或
隂専政或隂侵陽(陽者君隂者臣臣専君政事亦隂侵/陽臣謀殺其君亦隂侵陽也  按後)
(漢書郎顗傳注引此文作隂/専政舊本訛隂為陽今据改)侵之比先蒙(蒙之比非一/也先蒙者臣)
(將欲侵其君亂氣而起霧冐之故先蒙内按陸徳明釋/文引稽覽圖云無以教天下曰蒙今本  無此語或即)
(此處佚/文也)三則震(消息比三卦蒙盡六日七分則震者地/動隂正蒙也隂不靜臣氣盛故地動故)
(曰三/則震)専政者言隂為之雖正不得専也猶當歸之於陽
(臣當為而後為/之復行之也)専之一則震(臣専君政甚則非其必待/三也一則震矣甚者一卦)
(六日以寒隂加以還風而温蒙侵消息/後九十日則震還矣以風雨止時為期)侵甚則蝕矣其
加寒温(食非必待三時也一侵則食矣其加温寒謂春/夏寒大過秋冬温疾風𤼵屋折木太陽無光有)
(影無形正按侵甚則蝕矣其加寒温九/字當為  文原本混入注中今訂正)原其劇易(一則/震一)
(則蝕易乃三震三日乃蝕/故曰原其劇易之道也)賊隂逆霣者霜(賊隂者言人/忍壊賊治人)
(也逆者非其時霣者從上也霜者霜/以非時殺物無霜而殺物亦賊之隂)故陽虐之應旱霣
霜以殺萬物萬物終嵗不復生(君行暴虐誅殺暴罪天/應其行旱霜殺萬物則)
(終嵗不復生也虎按虐原本訛作/唐注中又訛作  今並據文改)隂假威之應亦旱霣
霜而殺物(假威者言君使臣按問則臣反假君威而殺/之心也天應其行亦旱霜殺萬物不言終嵗)
(不復生何庻㡬君能覺悟誅之也君所殺下無復/望故言終嵗不復生也  按心也心字疑衍文)至霣
霜時根生榮不死(至九月剥用事時當霣霜殺萬物/今不霣霜萬物皆復榮不死也)斯
陽假與隂威之烈責隂假威誅(按責字疑/賊字之訛)而隂不能誅
好行大虐則旱霣霜好行小虐則水害物離各如之(按/離)
(字疑當作/雜卦字)當霜霣者法廢(九月剝用事當霣霜殺/物化成今不霣者也)陽無
得則旱害物隂僣陽亦旱害物(按後漢書郎顗傳引此/文得作徳盖徳得古字)
(通又隂字原本訛作/陽今据傳文改正)觀其政以别之陽之以木為災也
於春夏水而殺萬物隂作之以水為害也於秋冬降隂
不行(君施/不行)而迎隂獨起為雨雨少必殺旱異者旱之而
不害物也斯祿去公室福由下施故陽雖不施而隂通
行之徳以成物也水異者而不害物也(按水異者下据/文疑脱水字)
斯陽欲誅而不能故降陽不時雨并合也降陽見南迎
隂見北北不能雨白直黒而後雨或先迎而後降隂不
下時迎隂不起承陽迎隂氣乆隂不雨亂氣雲之起也
觀本所起卦人為之(按此氣本從何卦起所從起卦人/所為也降雲之隂君謀臣之隂迎)
(雲之隂臣謀/君之隂也)太陽霓出地上少陽時並而聲微(太陽正/月泰卦)
(霓出地上者陽散始出霓與地平少陽得時並而當雷/少陽謂泰卦也用事於正月泰氣得用並臣強作威者)
(使臨作反皆盗賊誅殺暴罪威行於下君得/不降氣道積以時降後得同類并下故暴)其入消息
日圍(雜卦用事以風雨若寒温入消息卦一二分一二/日盡後見此前後名曰求雜卦用事以寒温若暴)
(風雨徑出入消息卦一二分若一二侵徑出消息下□/雜卦名曰陵此皆臣侵之象漸也先犯之君不覺悟則)
(圍君復不覺悟則侵此臣威令行也氣所𤼵陵所止共/謀者也氣消息卦中出歴雜卦名曰乗及諸侯卦以寒)
(温風雨而尊卑侵相乘皆/如此故曰消息日圍也)觀本所起卦人為之(觀寒温/若風雨)
(本從何卦所起/卦人為之也)一則圍三年(一圍後消息常不效/三年則日蝕之兆也)以風
雨濟止時為期(晝止則晝蝕夜止則夜蝕曰按濟即/霽字周禮太卜注引洪範  濟曰圛)晝
則為蝕既暮則為星亡之蝕(晝不蝕既暮不星亡不/能成災為異而已矣)三
則圍(三蝕三既若三星亡則圍者亡已滅/之象也河出圖洛出書更有所命也)還風雨起消
息則陽誅罰妄(還風雨起於消息卦/中者君妄誅罰無罪)消息居卦中卦而
已不分則他卦為之(還風雨自居卦分中則君自所為/也出即分他卦人教君為主消息)
(所為無害物也卦人教君為之則風雨害物以此别之/一日還風從公入消息者臣率君為非也從消息入侯)
(卦者君率臣為非上侵下侵等卦今按正/文息字上据注當有消字原本脱  補入)上有隂百二
十日為雨(上六用事後勝小畜温也語按此與上下文/不相類注中勝小畜温之  義亦不倫今覈)
(其文與上左為右前為後注内二百二十日降為卒雨/云云詞義相連盖本為一節錯誤在此以致首尾舛互)
(當為正文云上有隂百二十日為雨注云上六用事後/一百二十日降為卒雨又正文云其有陽二百二十日)
(而風注云謂上九用事後一百二十日降為卒風文意/明白自無可疑又注内勝小畜温也五字當屬前小畜)
(乾位比息之卦當勝雜/卦注内之文錯出於此)别相侵則一實氣不以貎(寒温/為實)
(白濁清凈為貌别相/侵以白濁清净也)有實無貎屈道人也(有寒温無白/濁清淨此賢)
(者屈道仕於不肖之君也顗按屈道仕三字原/本作屬壯今据後漢書郎  傳注所引文改正)有貎無
實佞人也(有白濁清淨無寒温比佞人以便巧仕於世/也賢者有美道上屈不肖君但無實氣效耳)
(佞人無美道可以便巧仕故但貎氣效之注按原本/注文便巧仕下脱於世二字今據郎顗傳  増入)消
息無為屈故無效也(消息至尊無上但效寒温不效貎/氣也説消息上無所屈但貎皆相)
(應也故/無貎矣)剝隂氣上達霣霜以降(剥九月之卦隂氣上達/於五霜始降副殺萬物)
寒氣以殺萬物成刑(寒氣當殺落萬物嵗成熟/其長大而刑之萬物成也)不至則
太隂不强霜不以時降萬物必有不成刑者則有傷年
之灾(此君弱刑罰法度廢不行之象也傷年者傷霜當/傷生物也一曰太隂不强則其日蝕微則其旱為)
(霜𤼵於衝日其無赤但霜相按霜不以時降以下十九/字與上文霣霜以降云云  對當為正文原本混入注)
(中今/訂正)十一月微温比十月(十月離卦九三上六效温如/十月之氣也  按上六當作)
(上/九)其决温比九月(九三六二效温如九月/氣  按六二當作上六)三月微寒比
二月以决寒比正月(三月雜卦六三上六微寒如二月/之氣六三上九决寒如正月之氣)
(脱按原本正文微下/  寒字今据文増入)冬至之後三十日極寒(三十日後/大寒過正)
(為/實)夏至日之後三十日極温(三十日後大/温過正為實)仲春之後微
温却三十日(仲春者/春分也)决温却六十日(至夏至也微者則/知於身决絶者可)
(知上按据注决/温  當有脱文)冬寒過甚有所害亦賊隂也賊隂亦為
圍蝕於正陽(蝕者月蝕隂侵陽臣殺君之應正按/原本賊隂俱作則隂今辨訛改)正陽
者二月至四月陽氣用事時也三月之末四月之本(於/是)
(蝕日者世/子所殺也)或二月之末三月之末四月之本(於是蝕日/人君所殺)
(也蝕必以怒上者傷君/蝕於下者傷民下也)蝕日月相薄之日在前後各鄉
隂之地侵之或不從隂所来者有行事師不載太平時
隂陽和合風雨咸同海内不偏地有阻險故風有遲疾
雖太平之政猶有不能均同也唯平均乃不鳴條故欲
風於亳亳者陳留也(按自太平時以下隋書王劭𫝊引/其文原本以太平二字入正文而)
(時隂陽以下俱混入小注今據劭𫝊改正又亳/者陳留原本作亳有陳離今亦據王劭𫝊改正)蟲食木
實曰髙(謂食/木顛)斯割下啖上之異食心曰内下比掩惡適
足以害民食外曰莘食下曰根斯教令煩擾不任職也
以政别之(各以蟲所居别知其吏文按此九/字當為注原本混入正  今訂正)非真而直
(按此四字/疑有誤)蟲子生人畜生人也其非人也必害良臣(愛/命)
(者小人也故必害良臣也蟲子生人者言隂以更生陽/其非人也者物蟲子生人支體有不具者若人生六畜)
(物也然必害良臣猶紫奪朱正按蟲子生/人者以下當為注原本混入  文今改正)噬嗑反則有
口實之變治道得則隂物變為陽物(葱變為韭亦是引/按隋書王劭傳)
(此文又引鄭康成注有/此六字原本脱今補入)其反也則陽物變為隂物祐斷
復生若以死象生(按漢書五行志引京房易𫝊有斷/枯復生之語則祐斷當作枯斷)葦
生不過一嵗竹生不過四嵗他物比之竹葦九禁為人
辟也木知比也(按此四句/當有脱誤)日食之比隂得陽蒙之比也
隂冐陽也(蒙氣也比非一也邪臣謀覆冐其君先霧從/夜昏起或從夜半或平日君不覺悟日中不)
(觧遂成蒙君復不覺悟下為霧也入按此注文見於後/漢書郎顗𫝊注内原本全脱今補  又原本正文脱日)
(字陽字又也字訛耶冐字訛/謂今並據郎顗𫝊注改正)黄之比知善不舉青白之
比疑也黒之比不掩惡也白之比弱也赤之比色元也
(按元字/疑誤)霓之比無徳以色親也(霓邪氣也隂無徳以好/色得親幸於陽也  按)
(後漢書楊賜𫝊引此文稱中孚經/又引鄭注云云原本全脱今補入)震之比隂不靜風逆
之比隂假作也旱之比隂潜陽起也寒燠之比亂水比
隂賞誅逆霣霜之比隂假威霧之比隂亂陽(臣亂其/君政事)黒
一日黄滿五日赤三日(皆太陽色/蒙亦然也)過乃為異象八十二
日變下為青白霧(白者象物氣白也青者象㓜雜任事/象於消息者一日後六日霧極六日)
(為三十六日霧/雜卦各以日)君不覺後七十二日變為赤黄君復不
政三年蝕於正陽(二三四也入按君不覺三/字原本混  注文今訂正)蝕一辰(蝕/者)
(日蝕辰/者辰開)寒燠水旱一時風雨逆霣𤼵旬中象者氣也象
氣起而太陽強而眀者陽覺寤其危悖辱異乃行黄之
色悖如麴塵白青之色如縹(太陽色白青狀如縹青也/  按原本如縹上脱色字)
(今据/文増)黒之異在日中分分也(黒色分分在日中惡見臣/有戒殺君不過三日  按)
(分分疑當作雰雰漢書/五行志雰氣寒是也)白之色白而不照其色悖(太陽/白無)
(明但陽體存/悖悖狀如廢)赤之色煇煇也(太陽色無明赤/然但體在赤中)赤不過為
疾病其色眀者無能也霓者氣也霓氣起在日側其色
赤青白黄在日旁震者地動也(陽不靜/之象)風之為異東西
南北嘿無度(按嘿字/疑有誤)其逆者觸也水者雨也雨或不生
寒者非其寒也燠温也其時節温也逆霣者旱霜一曰
賊隂也雺者霧也一曰乆隂不雨霧之比也陽感天不
旋日諸侯不旋時大夫不過期(陽者天子為善一日天/立應以善為惡一日天)
(立應以惡諸侯為善一時天立應以善為惡一時天立/應以惡大夫為善一嵗天立應以善為惡一嵗天亦立)
(應以惡一説云不旋日立應之不過時三辰間不過期/從今日至明日也陽即指天子也  按後漢書郎顗𫝊)
(引此文稱中孚𫝊又引鄭/註云云原本全脱今增入)凡異所生灾所起各以其政
變之則除其不可變則施之亦除(改其政者謂失火令/則行水令失土令則)
(行木令失金令則行火令則灾除去也不可變謂殺賢/者也施之者死者不可復生封祿其子孫使得血食則)
(灾除也原按郎顗𫝊註引鄭注有此文原本全脱今補/入又按  本政訛卦除訛隂今並據郎顗𫝊註改正)
祿之除也無以成三必敗或不改不祿而灾曰除者(按/以)
(上文有/脱誤)觀本所起以知存亡(有此灾異不改祿三不禄/天更光明隂陽和列星不)
(失度乃賢者時政也明天之意去此卿来者常故得/政卦人存常不無失者卦人亡  按此註文有脱誤)
於中録　於七經(按黄震日抄稱通卦騐有於七經於/河洛之目於理無所考今通卦騐並)
(無此目其文反見稽覽圖又不言於河洛而言於/中錄似是題篇之名而義不可曉今姑仍舊文)
乾十一月小君賢臣佐上天下有作謀九錄之文天下
風雨揠禾威政復聖人自西北立
坤六月有女子任政一年𫝊為復五月有貧之從東北
来立大起土邑西北地動星墜陽衛(按隋書王劭𫝊引/此文而為之釋曰)
(坤六月者坤徳在未六月建未一年𫝊為復者復是坤/之一世卦陽氣初生五月貧之者貧之當為真人字之)
(誤也原本任訛作滛邑訛作色/又脱立字今並据劭𫝊改正)
屯十一月神人從中山出趙地動北方三十日千里馬
數至(按隋書王劭𫝊引此文而釋之曰屯十一月神人/從中山出者此卦動而大亨作趙地動者中山為)
(趙地以神人將去故變動千里馬者屯卦震下坎上震/於馬作足坎於馬為羙脊也原本月上脱一字又脱地)
(動二字今並/据劭𫝊改正)
蒙正月天下東北經顔色陽國水大溢陽泉
需四月常從西北方進陽来名来公東海移北三里夏
雨寜　陽隂二十三日易君三年
訟三月下與上訟爭設行三月河水不流三有徳者祀
之水乃西行兵甲事河十年有大水古訟牛出領北山
東北
師四月師動兵臨晋及謀於呉兵還太山東南西北二
十民死驚死生之憂三官地動大星下民驚於水元師
坤下故受流坤師號曰躋戒秋分
比四月骨肉之親爭周文王武當有女子立六年三死
小畜四月多風雨少民苦有三牛青三角出東南河海
之濵杜衛侍兵之矣
履六月人民清係扁逆賞八尺二寸戒并易樂少雨西
北神絶祝日在貴人
泰十月天生死女子用政八九年中子要有未疵代之
兵起西北東南三年觧天乆隂賢趙陵為佐典日再中
食戒
否六月天下分為國足無賢人政亂大風揚名三陽晉
書山趙秦承之兩月民盡見之
同人七月　炎帝與天同光其趙起及困未開上守下
為民賊天下馬數下山東三年天下大樂戒充煩戒之
六年雨未黄龍下東北
大有四月天下甘露神雀出咸陽名上百獸官撫其上
安
謙十二月地大喊列名肥西南有壤壊山侵道大通天
均光三日去有兵一年死女子家
豫二月天氣神龜出室三牧侯一年東海濟南垣上戊
巳莫見九曹政不均三出
随二月四年天下地中有雷在王庭國家大驚易君如
有出蟲在市中白虹貫日蝕三
蠱四月六年二月有外國来見神於國王以殺名臣見
其年并禹折木疾水兵西方
臨三月三年兵謀隂言從事南隂池是頭後有衝骨西
方名牧卉夏屬
觀八月外國從西方来龍物王吕女後大亂受法乗馬
天下皆傷大風女子貴
噬嗑五月小人任政獄訟象衆兵大行備矣至二有名
尸尸
賁八月師國家本吕上二月死有神徃来王合神獸戰
下東海
剝九月小人復君子三年大道　通丁正吉東北西南
復十一月初氣元有年死君二年小邦王為正月六年
大得削王復及國其祠武夷天下臨不雨九月觧
旡妄九月天下無雲而雷三十日之外雷行夜從西南
正東北位濟邑有中國周用上宫武在第
大畜八月天徳明王侯人去城十二年天下大昌女子
立政三年去此地大神獸来見至堂三年大獸出東北
臺邑河邑
頥十二月有君王自敵三年葵邱興臨養民年西南有
懐山立三國去禹髙官故遺人馬生角六年三日並出
大過十二月子旡下父去死東野澤海濵若壊在咸市
衆民西臺上地中及年天下憂衆死者
習坎十一月不凍二破燕壊齊小國外不節賢人於西
来佐王年之大昌
離五月天下大旱女子滛男子滛各持其兵外鄉三年
盡小兒出十二年合鄉邑在南西端倉邑
咸五月者天子去小人老是得天下之元易官西南華
為重重代六年昌大維来見
恒六月小人勝君子奪其愛六年天下魁若代成曰烏
卬郡鳴邑上是年百川及行盡不通　遯卦
大壯三月小人用事君子奪之女子為政九年後後來
立五帝出五帝出白帝見黒山北
晋四月有明蒐之王喜進出用者衆天下東行西南北
侯至列先四年
明夷十二月赤大生屬陽若陽若在邑東百三十里五
帝弟中國生大㧞七月大水出其下見
家人五月小家子出之井山之陽宗室亂孤人刑冠政
堂當生蓬蒿四年復
睽十二月始王易服邑國子南大滛四月大行殊髙陽
元武王之起南方
蹇十二月大鳥在蛟龍戱深淵北王天下命生元武樂
三大山變易
觧二月大旱下民東北邱䑓二年元受易刑名嗣絶三
年王嗣民司無名民思
損十二月兵賊重三年自與天下小逆流大鳥下其邑
天蒙北背白出西北方
益十月上下相益民年天下疾龍起邑東南維北軍山
東於上大風壊屋
夬五月天下四月人生在邑北替邑城南水上江河逆
三月小人用事
姤五月天下女盡堂正一女五夫王家滛天下不治三
年
萃九月天下聚衆相謀兵起車馳人驟来人西方白色
天下昌其見陽生堂下
升十二月女子守十年下邑東北来立易變政治天地
有心士衆賢爭養不死二侯三人女子殺之正北左行
第一
困九月小人来君子去小國破賢人亡兵行諸免之生
六年不義血兵刄小起東北取立死
井四月水衆通出地凉東兵河梁大名把在北方白懐
絶爰漢家禍
革六月五榖傷及草木旱熱赤地千里大官炊火
鼎五月吳人君天與延年齒東北中庻人王髙徳之
震二月大海濯地至水之洫於上度得起天年女立政
八年
艮十二月君臣仁兵行三月地動其年旱有人從東北
来長眉僂周鄭
漸二月有侯少仁彊有外兵四方不死地變有大鳥東
南歸
歸妹十一月成威立王二十七婦及小國與神水芒成
湯兵豐空無人大憂死小人無兵革
旅傷旱憂秋冬旱兵憂死泰
巽四月春生火風折木傷五榖風死秋風死
兊八月立秋女子榮其家蔑大将養任易君二世夷四
圖來歸偏水大出東同齊南不分
渙五月有諸侯離邑為民欲得将兵水復旱金䥫貴髙
者興晋千邑武侯
節六月安國有惡君天下鳥多白兔緯拘見天下日泉
神路天下大山出蒙之處有移河不死
中孚十二月人君之世安寜中孚女子亂世於外天不
信地數動中國祖絶嗣上君驚於兵北夷衛隗
小過正月小過洫於中兵起於夷南故邑牛䍧歸鄉侯
不勝是年有大水死王三人東北大動晝昏日再中北
方有貴人子走於紂
既濟九月年大水地臨三年不絶六世多血
未濟有故都破水國來兵四年九月有分國陽殊邑(按/以)
(上依六十四卦次序各為之辭盖即毖緯之文語多艱/深不可曉而訛脱尤甚據王劭稱貧之二字為真人之)
(誤則知自隋以前其書已有差錯/今既無别本可證姑仍舊文録之)
欽定四庫全書
　易緯稽覽圖卷下　　　漢　鄭康成　注
小過蒙益漸泰(寅/)需隨晉解大壯(夘/)豫訟蠱革夬(辰/)旅
師比小畜乾(已/)大有家人井咸姤(午/)鼎豐渙履遯(未/)恆
節同人損否(申/)巽萃大畜賁觀(酉/)歸妹无妄明夷困剝
(戌/)艮既濟噬嗑大過坤(亥/)未濟蹇頥中孚復(子/)屯謙暌
升臨(丑/)　坎(六/)震(八/)離(七/)兊(九/)
已上四卦者四正卦爲四象毎歳十二月每月五月(按/月)
(字當/作卦)卦六日七分每朞三百六十六日每四分(按六日/當作五)
(日四分當作/四分日之一)
甲寅伏羲氏至無懐氏五萬七千八百八十二年　神
農五百四十年　黄帝一千五百二十年　少昊四百
年　顓頊五百年　帝嚳三百五十年　堯一百年
舜五十年　禹四百三十一年　殷四百九十六年
周八百六十七年　秦五十年
已上六萬三千六百一十二年庚戌年四百九十一年
算上　右總六萬四千一百三年相基加二年(按基當/作朞)
推軌當日　術曰置軌以其歳之日除之得軌不盡日
每分即日之分也
推折當日　術曰以二十四除折數所得是日軌折皆
當歳之折有餘如上
　復一　　　　　十三　　　　　二十五
　臨二　　　　　十四　　　　　二十六
　泰三　　　　　十五　　　　　二十七
　大壯四　　　　十六　　　　　二十八
　夬五　　　　　十七　　　　　二十九
　乾六　　　　　十八　　　　　三十
　姤七　　　　　十九　　　　　三十一
　遯八　　　　　二十　　　　　三十二
　否九　　　　　二十一　　　　三十三
　觀十　　　　　二十二　　　　三十四
　剝十一　　　　二十三　　　　三十五
　坤十二　　　　二十四　　　　三十六
　　(按以上三十六數周而復始原/本於觀剝坤下全脫今補入)
　震三十七
　巽三十八
　坎三十九
　離四十
　艮四十一
　兊四十二
　　(已上勾者是勘銘軌加之本經並無只有單數不/勾耳○按此條乃後人標識之辭原本混入正文)
　　(今姑存其舊而用/細字夾注以別之)
右易姓四十二消息三十六　六子在其數合八十四
戒各有所繫而出之
純徳有七其三法天其四法地(天三者三六十八四/地四者四六二十)
六十四卦策術曰陽爻九(以四時乘之/得三十六)隂爻六(以四時/乘之得)
(二十/四)　軌術曰陽爻九七(各以四時乘之而并/倍之得一百二十八)隂爻八
六(各以四時乘之而并/倍之得一百一十二)假令乾六位老陽爻九(四時乘/之四九)
(三十/六)以三十六乘六爻得二百一十六少陽爻七(以四/時乘)
(之四七二十八○按二語應作/夾注原本混入正文今改正)以二十八乘之六爻得
一百六十八已上二數合得三百八十四因而倍之有
七百六十八假令坤六位老隂爻六(四時乘之四/六二十四)以二
十四乘六爻得一百四十四少隂爻八(四時乘之四/八三十二)以
三十二乘之六爻得一百九十二已上二數合得三百
三十六因而倍之有六百七十二　乾坤二軌數合有
一千四百四十(他卦隨隂/陽爻倍之)凡陽爻用六十四為法乘得
倍之凡隂爻用五十六爲法乗得數倍之　推一百九
十二爻術曰置六十四卦折半有三十二以六乘之得
陽爻一百九十二隂爻亦一百九十二合二數得三百
八十四　又法六爻以八乘之得四十八又八乘四十
八得三百八十四爻也
　　從伏羲天元甲寅已來至大唐貞元年乙亥積二
　　百七十六萬一千二百二十算至元和年三月二
　　百七十六萬一千二百三十一算(按此文至唐元/和年當亦後人)
　　(所加今退二/字附書之)
一乾(世戍初子/)坤(世酉初未/)
　二合折(三百/六十)　分各乾(二百一/十六)　　坤(一百四/十四)
　二軌合(一千四/百四十)分各乾(七百六/十八)　　坤(六百六/十二)
二屯(世寅初寅/)　蒙(世戍初巳/)
　二合折(三百三/十六)分各屯(一百六/十八)　　蒙(一百六/十八)
　二軌合(一千四/百八)分各屯(七百四/)　　蒙(七百四/)
三需(世申初辰/)　訟(世午初夘/)
　二合折(三百八/十四)分各需(一百九/十二)　　訟(一百九/十二)
　二軌合(一千四百/七十四)分各需(七百三/十七)　訟(七百三/十七)
四師(世午初午/)　比(世夘初丑/)
　二合折(三百/十二)　分各師(一百五/十六)　　比(一百五/十六)
　二軌合(一千三百/七十六)分各師(六百八/十八)　比(六百八/十八)
五小畜(世子初申/)履(世申初亥/)
　二合折(四百八/)分各小畜(二百/四)　　履(二百/四)
　二軌合(一千五/百四)分各小畜(七百五/十二)　履(七百五/十二)
六泰(世辰初戍/)　否(世夘初酉/)
　二合折(五百/六十)　分各泰(二百/八十)　　　否(二百/八十)
　二軌合(一千四/百四十)分各泰(七百/二十)　　　否(七百/二十)
七同人(世亥初子/)大有(世辰初未/)
　二合折(四百八/)分各同人(二百四/)　大有(二百四/)
　二軌合(二千五/百四)分各同人(七百五/十二)　大有(七百五/十二)
八謙(世亥初寅/)　豫(世未初巳/)
　二合折(三百一/十二)分各謙(一百五/十六)　　豫(一百五/十六)
　二軌合(一千三百/七十六)分各謙(六百八/十八)　豫(六百八/十八)
九隨(世辰初辰/)　蠱(世酉初夘/)
　二合折(三百/六十)　分各隨(一百/八十)　　　蠱(一百/八十)
　二軌合(一千四/百四十)分各隨(七百/二十)　　　蠱(七百/二十)
十臨(世夘初午/)　觀(世未初丑/)
　二合折(三百三/十六)分各臨(一百六/十八)　　觀(一百六/十八)
　二軌合(一千四/百八)分各臨(七百四/)　　觀(七百四/)
十一噬嗑(世未初/申)賁(世夘初亥/)
　二合折(三百/六十)　分各噬嗑(一百/八十)　　賁(一百/八十)
　二軌合(一千四/百四十)分各噬嗑(七百/二十)　　賁(七百/二十)
十二剝(世子初戍/)復(世子初酉/)
　二合折(三百一/十二)分各剝(一百五/十六)　　復(一百五/十六)
　二軌合(一千三百/七十六)分各剝(六百八/十八)　復(六百八/十八)
十三无妄(世午初/子)大畜(世寅初未/)
　二合折(三百八/十四)分各无妄(一百九/十二)　大畜(一百九/十二)
　二軌合(一千四百/九十二)分各无妄(七百四/十六)大畜(七百四/十六)
十四頥(世戍初寅/)大過(世亥初巳/)
　二合折(三百/六十)　分各頥(一百六/十八)　　大過(一百九/十二)
　二軌合(一千四百/四十)分各頥(七百四/)　大過(七百三/十六)
十五坎(世子初辰/)離(世子初夘/)
　二合折(三百/六十)　分各坎(一百六/十八)　　離(一百九/十二)
　二軌合(一千四/百四十)分各坎(七百四/)　　離(七百三/十六)
十六咸(世申初午/)恆(世酉初丑/)
　二合折(三百/六十)　分各咸(一百/八十)　　　恆(一百/八十)
　二軌合(一千四/百四十)分各咸(七百/二十)　　　恆(七百/二十)
十七遯(世午初申/)大壯(世午初亥/)
　二合折(三百八/十四)分各遯(一百九/十二)　　大壯(一百九/十二)
　二軌合(一千四百/七十二)分各遯(七百三/十六)　大壯(七百三/十六)
十八晉(世酉初戍/)明夷(世丑初酉/)
　二合折(三百三/十六)分各晉(一百六/十八)　　明夷(一百六/十八)
　二軌合(一千四/百八)分各晉(七百/四)　　　明夷(七百/四)
十九家人(世丑初/子)睽(世丑初未/)
　二合折(三百八/十四)分各家人(一百九/十二)　睽(一百九/十二)
　二軌合(一千四百/七十二)分各家人(七百三/十六)睽(七百三/十六)
二十蹇(世申初寅/)解(世辰初巳/)
　二合折(三百三/十六)分各蹇(一百六/十八)　　解(一百六/十八)
　二軌合(一千四/百八)分各蹇(七百/四)　　　解(七百/四)
二十一損(世丑初/辰)益(世辰初夘/)
　二合折(三百/六十)　分各損(一百/八十)　　　益(一百/八十)
　二軌合(一千四/百二十)分各損(七百/二十)　　　益(七百/二十)
二十二夬(世酉初/午)姤(世酉初丑/)
　二合折(四百/八)　分各夬(二百/四)　　　姤(二百/四)
　二軌合(一千五/百四)分各夬(七百五/十二)　　姤(七百五/十二)
二十三萃(世巳初/申)升(世丑初亥/)
　二合折(三百三/十六)分各萃(一百六/十八)　　升(一百六/十八)
　二軌合(一千四/百八)分各萃(七百/四)　　　升(七百/四)
二十四困(世寅初/戍)井(世戍初酉/)
　二合折(三百/六十)　分各困(一百/八十)　　　井(一百/八十)
　二軌合(一千四/百四十)分各困(七百/二十)　　　井(七百/二十)
二十五革(世亥初/未)鼎(世亥初寅/)
　二合折(三百八/十四)分各革(一百九/十二)　　鼎(一百九/十二)
　二軌合(一千四百/七十二)分各革(七百三/十六)　鼎(七百三/十六)
二十六震(世戍初/寅)艮(世寅初巳/)
　二合折(三百三/十六)分各震(一百六/十八)　　艮(一百六/十八)
　二軌合(一千四/百八)分各震(七百/四)　　　艮(七百/四)
二十七漸(世申初/午)歸妹(世丑初夘/)
　二合折(三百/六十)　分各漸(一百/八十)　　　歸妹(一百/八十)
　二軌合(一千四/百四十)分各漸(七百/二十)　　　歸妹(七百/二十)
二十八豐(世申初/午)旅(世辰初丑/)
　二合折(三百/六十)　分各豐(一百/八十)　　　旅(一百/八十)
　二軌合(一千四/百四十)分各豐(七百/二十)　　　旅(七百/二十)
二十九巽(世夘初/申)兊(世未初亥/)
　二合折(三百八/十四)分各巽(一百九/十二)　　兊(一百九/十二)
　二軌合(一千四百/七十二)分各巽(七百三/十六)　兊(七百三/十六)
三十涣(世巳初戍/)節(世巳初酉/)
　二合折(三百/六十)　分各渙(一百/八十)　　　節(一百/八十)
　二軌合(一千四/百四十)分各渙(七百/二十)　　　節(七百/二十)
三十一中孚(世未/初子)小過(世午初未/)
　二合折(三百/六十)　分各中孚(一百/八十)　　小過(一百/八十)
　二軌合(一千四/百四十)分各中孚(七百三/十六)　小過(七百/四)
三十二既濟(世亥/初寅)未濟(世未初巳/)
　二合折(三百/六十)　分各既濟(一百/八十)　　未濟(一百/八十)
　二軌合(一千四/百四十)分各既濟(七百/二十)　　未濟(七百/二十)
其下初合六十四卦流轉
推之術　置天元甲寅巳來至受命以三十二除之餘
不足除者從乾坤始數算外主卦而取世隂陽斷之世
陽從陽(陽爻三/十六)世隂從隂(隂爻二/十四)陽從九除隂從六除
啇得數陽以三乘之隂以二乘之因而半之即是忌耳
毎取卦月乘之
　　假令賁卦世在初十一月卦世屬陽陽爻三十六
　　以九除之商得四以三乘之得十二因而半之是
　　忌耳　假令遯卦世在三六月卦世屬隂隂之爻
　　二十四以六除之商得四以二乘之得六因而半
　　之是忌耳(按以上二節闡明世卦推算之法/當是後人所附益今退二字書之)
推厄法　以入位年數除之軌合數算盡厄也　甲乙
饑　丙丁為旱　戊己為中興　庚辛為兵　壬癸為
水(按此節別見後/文疑有重出)
　　父相甲寅景雲元年庚戍積六萬四千三年算上
　　至開元九年辛酉加上十一年算上以三十二除
　　之不盡三名入位年合入需軌卦隂爻二十四以
　　六除之商得四二乘之得八因而半之四是忌需
　　卦軌合數一千四百七十二以入位年三至甲寅
　　加四算七除需合數除二　從父相庚申命之得
　　辛兵推子厄用父軌凡子受位但不得别立軌乃
　　可救災耳甲寅先天元年壬子積六萬四千五年
　　算上至開元九年辛酉加九算上三十二除之餘
　　五十盡五合入小畜軌卦(十一/月)陽爻三十六以九
　　除之啇得四以三乘之十二因而半之得六忌(按/上)
　　(推算至唐開元九年/亦唐時術士所加也)
右六十四卦流轉注十二之辰(按此句為總題折軌三/十六卦位之文不應在)
(此處盖後人以他文闌/入遂将原文移向後耳)
乾初子坤初未陽爻折數一爻三十六計六千九百一
十二陽爻軌數一爻一百二十八計二萬四千五百七
十六隂爻折數一爻二十之四計四千六百八隂爻軌
數一爻一百一十二計二萬一千五百四隂爻又合折
一萬一千五百二十合二軌四萬一千八十於易即位
年數術曰已上各三十二乘之即得其數乘軌折之數
世屬陽卦者以九除之以三乘之所得因而半之則是
即位期也能過此者三乘所半之數即終矣世屬隂卦
者以六除之以二乘之所得因而半之則得即位期也
能過此者加所得即中期也復能過此者以二乘所半
之數即終矣以九除之皆盡無餘者陽以三乘所則其
年當數也以九六除之有餘者以所得乘之陽得正位
増九於所乘隂得正位増六於所乘則是位之數也用
陽日者屬陽卦用隂日者屬隂卦
乾初以六乘者謂姤也隂失位在初坤初以九乘者謂
復也陽得正位在初震兊離之象隂所乘之數也巽艮
之象四所乘之數是即位之時年數也卦軌軌陽爻六
七以四時乘之各倍之爻百二十八隂爻八六以四時
乘之各倍之爻百十二必用即位年以即位時太歳呼
之盡算之上則位之終歳也算外是未入之年孔子曰
終始之義在外内焉進退在二年觀其政以别知其泰
延與否也
　推之術曰置天元甲寅以來數至受命位之年數以
　三十二數除之不足除者以乾坤始數算未即得主
　歳之卦知直事之爻在何辰謂乾直事於十一月子
　左行陽辰六坤直事於六月未右行隂辰六隂陽交
　錯行於十二辰一歳十二月而周也當以即主立時
　月為政故曰知直事之爻在何辰也所屬隂陽爻者
　也陽爻三十六隂爻二十四者皆世所屬隂陽者也
　　推之法(隂/卦)推世之所屬隂卦者假令即位之年得
　　遁卦七月申也遯六月二隂爻隂爻二十四以六
　　除之得四以二乘之得八因而半之得四則即位
　　之期也能過此者所乘八歳之中期也復能過此
　　者三乘所半十二歳終矣隂得正位増六於所乘
　　為三十六年終矣　推之法(陽/卦)推世之所屬陽卦
　　者假令即位之年得賁卦十月亥也賁初陽爻三
　　十六以九除之得四以三乘之得十二因而半之
　　則得六則是即位之期也能過此者如所乘得一
　　十則中期也復能過此者三乘所半六得十八年
　　終矣陽得正位増九以所乘為五十四巽艮之家
　　四所乘得三十六遠期算天元甲寅歳以來至宋
　　髙祖劉裕禪晉歳在庚辰號為永初元年凡得積
　　年二百七十六萬八百四十七年算上以三十二
　　(半六十四卦得/三十二以為法)除之不盡十五入坎離軌以宋辛
　　酉至周宣帝宣政元年戊戌歳有一百五十八年
　　元嘉元年即當魏氏世祖太武皇帝始光元年以
　　三十二除之不盡七命之入大有軌一本云不盡
　　十三為入无妄大畜軌六月未也六月位隂爻八
　　以四乘之八得三十二以六除之得五餘不盡二
　　以二乘之得十因而半之得五初忌能過此者如
　　所乘得十復能過此者三乘所半五得十五終矣
　　不忌失位隂増八終二十三除之得四十七丙午
　　歳天下憂重侵逼也有餘福也　假令失位陽者
　　四七二十八以九除之得三餘不盡一以三乘所
　　得九因而半之得四有餘則是即位初期能過此
　　者得九中期也増復能過此者得十三年終矣下
　　期失位陽七於所乘得四十二厄所遭有餘算福
　　之也　假令得位隂在六四六二十四以六除之
　　得四無餘以二乘之得八因而半之得四初忌能
　　過此者得八中忌復能過此者得十二終矣下忌
　　得位隂増六於乘得三十六厄所遭也　假令得
　　位陽在九四九三十六九除之得四無餘以三乘
　　之得十二因而半之得六六初忌能過此者中忌
　　也復能過此者得十八忌終也得位陽増九於所
　　乘得九五十四忌所遭也(按以上自推之術以下/皆後人因卦軌之義而)
　　(闡衍其法故推至南北/朝年數非易緯本文也)
推厄所遭法　以入位年數餘軌數算盡厄所遭　甲
乙爲饑　丙丁爲旱　戊己爲中興　庚辛爲兵　壬
癸爲水　元算爲月(按此文已見前此處疑/複見或亦後人所引耳)
　　(宋軌七百三十六庚申歳至今甲子歳宋元嘉元/年甲子宋髙祖第二息文帝義隆年號為入位五)
　　(年以五除軌數上所得積周一百四十七餘所一/厄所遭也  丙寅歳入位七年以七除軌數上得)
　　(積周一百五軌命得庚寅主兵其年起兵荆州謝/晦也  癸未歳入位二十四年以除軌數上得積)
　　(周三十餘十六不盡以庚申命之得乙亥乙主饑/其年河南大饑豫州人相食  甲申歳入位二十)
　　(五年除軌數上積得二十九餘不盡十一以庚申/命之得庚午庚主兵馬其年九州發兵征蠻  乙)
　　(酉歳入位二十六年除軌數上得積周二十八不/盡八以庚申命之得丁夘丁主旱其年大旱不收)
　　(荳麥豫州禾粟皆旱死七丙戌歳入位二十七年/除軌數上得積周二十  餘不盡七以庚申命之)
　　(得丙丙主旱其年淮北二州春旱不能種稻餘丁/亥歳入位二十八年除軌數上積周三十六  不)
　　(盡八以庚申命之得丁夘丁主旱其年大旱五戊/子歳入位二十九年除軌數上得積周二十  不)
　　(盡十一以庚申命之得庚午庚主兵其年大兵餘/己丑歳入位三十年除軌數上得積周二十四)
　　(不盡十六以庚申命之得乙亥乙主饑其年荒糴/貴  庚寅歳入位三十一年除軌數上得積周二)
　　(十三不盡二十三以庚申命之得壬壬主水其年/徐兖州大水官軍因勢汎舟至滑臺虜走後果失)
　　(利也不辛夘歳入位三十二年除軌即算死所遭/也以  盡法二十三於上方除餘三十二以庚申)
　　(命之得辛夘辛主兵其年魏兵至江淮餘壬辰歳/入位三十三年除軌數上得積周二十  不盡以)
　　(庚申命之得己巳己主中興一癸巳歳入位三十/四年除軌數上得積周二十  餘不盡二十二以)
　　(庚申命之得辛巳辛主兵其年二月二十日甲子/東宫大逆○按以上宋軌取宋文帝在位年數依)
　　(法推算穿鑿無謂文義亦不倫蓋為/後人淺陋者所加今改用細字附注)
　　推軌之術　以天元甲寅已來至今受命位之年
　　以三十二除之餘不盡從乾坤始數算則得主歳
　　之卦知直事之辰在何辰以甲寅年至大唐先天
　　元年壬子積二百七十六萬一千一百三十九以
　　三十六(或云以/十二)除之積八萬六千二百八十五周
　　不盡十九入家人睽軌至元和十四年合二百七
　　十六萬一千二百三十六元和十五年庚午(或云/庚子)
　　積二百七十六萬一千二百四十七法陽爻以老
　　陽數乘之隂爻以老隂數乘之隨六爻隂陽多少
　　乘訖并之為分各數倍分各為折合數也(按上推/軌之術)
　　(與前文畧同而重複錯見者蓋前為南北朝術士/所𤼵明而此推至元和十五年則又唐人所附益)
　　(也/)
中孚純坎公丨初六　冬至十一月中廣漠風
解純震丨　　初九　春分二月中明庶風
咸純離丨　　初九　夏至五月中凱風(按乾元序制/記作景風)
賁純兊丨　　初九　秋分八月中閶闔風
屯侯丨　　　九二　小寒十二月節
豫□　　　　六二　清明三月節
鼎□　　　　六二　小暑六月節
歸妹□　　　九二　寒露九月節
升公□　　　六三　大寒十二月中日在坎
革□　　　六三　穀雨三月中日在震
履□　　　九三　大暑六月中日在離
困□　　　六三　霜降九月中日在兊
小過侯□　六四　立春正月節條風
旅□　　　九四　立夏四月節(按此下當脫/温風二字)
恆□　　　九四　立秋七月節涼風
艮□　　　九四　立冬十月節(按此下當脫/不周風三字)
漸公□　　九五　雨水正月節
小畜　　　　六五　小滿四月中
損　　　　　六五　處暑七月中
大過　　　　九五　小雪十月中
需侯　　　　上六　驚蟄三月節
大有　　　　上六　芒種五月節
巽　　　　　上九　白露八月節
未濟　　　　上六　大雪十月節
　　(按以上以四正卦爻配二十四氣其說/亦見於乾元序制記當是易緯本文)
　　冬至日在坎　　春分日在震
　　夏至日在離　　秋分日在兊
　　易緯是類謀以此四正之卦卦有六爻爻主一氣
　　餘六十卦卦主六日七分八十分日之七正歳三
　　歳六十五日四分日之一六十而一周乾象以中
　　孚當十一月六十中氣後十五日准兩卦强可得
　　十二月餘少三日當取十二月卦日也右各以六
　　日於决次乃不可簡取其孤如此非是驗也以易
　　緯推之無勞更算二十四氣以成五日七分正五
　　日准四分之一未消息即為善矣(按以上亦當/為後人所加)
八百諸侯正月　侯三月　侯五月　侯七月　侯九月　侯十一月
小過立春　豫清明　大有芒種　恒立秋　歸妹寒露　未濟大雪
　　初六　　一日　　　　六二　　六日
　　九三　　十一日　　　九四　　十六日
　　六五　　二十一日　　上六　　二十六日
二十七大夫蒙正月　大夫訟三月　　大夫家人五月
大夫節七月　　大夫无妄九月　　大夫蹇十一月
　　初六　　二日　　　九二　　七日
　　六三　　十二日　　六四　　十七日
　　六五　　二十二日　上九　　二十七日
九卿益正月　　九卿蠱三月　　　九卿井五月
九卿同人七月　九卿明夷九月　　九卿頥十一月
　　初九　　三日　　　六二　　八日
　　六三　　十三日　　六四　　十八日
　　九五　　二十三日　上九　二十八日
三公漸正月　　三公革三月　　三公咸五月
三公損七月　　三公困九月　　三公中孚十一月
　　初六　　四日　　　六二　九日
　　九三　　十四日　　六四　十九日
　　九五　　二十四日　上九　二十九日
天子泰正月　　天子夬三月　　天子姤五月
天子否七月　　天子剝九月　　天子復十一月
　　初九　　五日　　　九二　　十日
　　九三　　十五日　　六四　　二十日
　　六五　　二十五日　上六　　三十日
右是六陽月三十卦直事日依氣定日主一爻
八百諸侯二月　侯四月　侯六月　侯八月　侯十月　侯十二月
需驚蟄　旅立夏　鼎小暑　巽白露　艮立冬　屯小寒
　　初九　　一日　　　九二　　六日
　　九三　　十一日　　六四　　十六日
　　九五　　二十一日　上六　二十六日
二十七大夫隨二月　大夫師四月　大夫豐六月
大夫萃八月　　　大夫既濟十月　大夫謙十二月
　　初九　　二日　　　九二　七日
　　九三　　十二日　　六四　十七日
　　九五　　二十二日　上六　二十七日
九卿晉二月　　九卿比四月　　九卿渙六月
九卿大畜八月　九卿噬嗑十月　九卿暌十二月
　　初六　三日　　　六二　八日
　　六三　十三日　　九四　十八日
　　六五　二十三日　上九　二十八日
三公解二月　三公小畜四月　三公履六月
三公賁八月　三公大過十月　三公升十二月
　　初六　四日　　　九二　九日
　　六三　十四日　　九四　十九日
　　六五　二十四日　上九　二十九日
天子大壯二月　天子乾四月　　天子遯六月
天子觀八月　　天子坤十月　　天子臨十二月
　　初九　　五日　　　九二　十日
　　九三　　十五日　　九四　二十日
　　六五　　二十五日　上六　三十日
　　(按上文各卦圖俱取五徳首一卦六爻依日配之/以例其餘原本多有脫落錯誤今各依本卦補入)
　　(至筞數亦有脫者未/敢妄補姑仍其舊)
應已上盡卦爻日並上一同
右是六隂月三十卦直事日依氣定日主一爻
候六甲子日中寒暑風雨記其日占𤼵時方來萬不失
一　幽冀起坎初六候之　兖鄭坎六四候之　青齊
震初九候之　徐魯震九四候之　揚呉越離初九候
之　涼益衛兊初九候之　并雍秦兊九四候之　推
四正寒不侵公者夷兵若和氣者解入方伯寒氣凶和
吉風盛雨者坐刑殺霧將死若有和氣王相三十日當
沴妖氣為賊盗
　　右是六隂卦月三十卦直事日依氣定日主一爻
　　(按此句已見/前此處重出)
　　艮遊魂中孚云豚魚吉利渉大川利貞孚信也兩
　　隂在内亦以五以中和之氣候之兩隂猶民于君
　　在上矣臣在下候行中正之道政教信於民故謂
　　之中孚兩隂者三辰在亥為豕爻失正故變而為
　　小名言豚四辰在丑為鱉鱉魚之微者爻為正變
　　以其大節言魚三體兊為澤四值天淵二五皆坎
　　爻如水水以水度浸澤所養故吉㸦體是震震為
　　木二爻巽為風木在水上而風行之濟大川象君
　　能濟於難也
　　(按以上乃鄭氏易義之文毛詩無羊篇正義亦引/此文惟缺首尾數語而正義自浸澤以下尚有五)
　　(亦以水灌淵則魚利豚魚以喻小民也而為明君/賢臣恩意所供養故吉云云此亦缺而未載疑脫)
　　(落也稽覽圖内有此文者蓋後人以此書專論卦/氣起中孚之義故引鄭氏易說附入以相闡𤼵並)
　　(非易緯本文今退二字附書之其/字之脫誤則依詩䟽互為校定云)
