#+TITLE: 九經古義-清-惠棟
#+DATE: 2018-05-12 10:14:49
#+SOURCE: github.com/kanripo/KR1g0024 master a6789638                
欽定四庫全書　　　　經部七
　九經古義目録　　　　　五經縂義類
卷一


周易古義


卷二


周易古義


卷三


尚書古義

卷四


尚書古義


卷五


毛詩古義


卷六


毛詩古義


卷七


周禮古義


卷八


周禮古義


卷九


儀禮古義


卷十


儀禮古義


卷十一


禮記古義

卷十二


禮記古義


卷十三


公羊古義


卷十四


公羊古義


卷十五


穀梁古義


卷十六


論語古義

　　　　(臣)等謹案九經古義十六卷

國朝惠棟撰棟有周易述諸書皆别著録是編

　　　　所解凡周易尚書毛詩周禮儀禮禮記左傳
　　　　公羊穀梁論語十經其左傳六卷後更名曰
　　　　補注刋板别行故惟存其九曰古義者漢儒
　　　　専門訓詁之學得以考見於今者也古者漆
　　　　書竹簡傳冩為艱師弟相傳多由口授往往
　　　　同音異字輾轉多岐又六體孶生形聲漸備
　　　　毫釐辨别後世乃詳古人字數無多毎相假
　　　　借沿流承襲遂開通用一門談經者不究其
　　　　源往往以近代之形聲究古書之義訓穿鑿
　　　　附㑹多起於斯故士生唐宋以後而操管摛
　　　　文動作竒字則不免於生今反古至於讀古
　　　　人之書先當通古人之字庶明其文句而義
　　　　理可以漸求棟作是書皆蒐採舊文互相㕘
　　　　証其中愛博嗜竒不能割愛者如易之需卦
　　　　據歸藏作溽於象傳飲食之義誠符於爻詞
　　　　需泥需沙則義不相協書之曰若稽古用鄭
　　　　康成之義實則訓古為天經典更無佐證儀
　　　　禮士昏禮之皇舅某子申註疏張子李子之
　　　　義駁顧炎武之説實則春秋傳所謂男女辨
　　　　姓乃指婚姻不指稱號禮記檀弓之子夏喪
　　　　明漢冀州從事郭君碑作喪名實係假借之
　　　　字乃引爾雅目上為名謂名為目珠不思目
　　　　珠不在眉目之間公羊隠十一年傳蔡邕石
　　　　經以殺為試引白虎通証之已屬附㑹又引
　　　　荀子議兵篇威厲而不試刑措而不用句為
　　　　証實則此試字又别一意蔡邕所書義不縁
　　　　此成二年傳是土齊也自以何休註文為正
　　　　解而引周禮司馬法解土為杜實則盡東其
　　　　畆原非杜塞鄰國之父通論語之詠而歸據
　　　　鄭康成王充之説以歸為饋實則風雩無饋
　　　　祭之理如斯之類皆不免曲狥古人失之拘
　　　　執又如據周禮牛人謂任噐字出於經文不
　　　　出子史駁宋祁筆記之誤則體同説部與經
　　　　訓無闗引荀子墨子証學記之撞鍾引荀子
　　　　証秦穆公之能變引墨子証許止不嘗藥引
　　　　楊方五經鈎沉証論語生知亦皆牽引旁文
　　　　無闗訓詁未免為例不純然自此數條以外
　　　　大抵元元本本精核者多較王應麟詩攷鄭
　　　　氏易註諸書有其過之無不及也乾隆四十
　　　　四年二月恭校上
　　　　　　　總纂官(臣)紀昀(臣)陸錫熊(臣)孫士毅
　　　　　　　總　校　官　(臣)　陸　費　墀
九經古義原序
漢人通經有家法故有五經師訓詁之學皆師所口授
其後乃著竹帛所以漢經師之説立於學官與經並行
五經出於屋壁多古字古言非經師不能辨經之義存
乎訓識字審音乃知其義是故古訓不可改也經師不
可廢也余家四世傳經咸通古義守専室呻稿簡日有
省也月有得也嵗有記也顧念諸兒尚幼日乆失其讀
有不殖將落之憂因述家學作九經古義一書吾子孫
其世傳之母墮名家韻也松厓惠棟識
欽定四庫全書
　九經古義卷一　　　　　　　長洲恵棟撰
周易古義

說文曰秘書說日月為易象隂陽也虞仲翔易注引參
　同契亦云字从日下月(參同契曰易謂坎離又曰日月為易所謂秘書者參同之)
　(類也)
坤初六象履霜堅冰隂始凝也案文冰當作仌凝當作
　冰爾雅釋器云冰脂也郭璞曰荘子云肌膚若冰雪
　冰雪脂膏也孫炎本作凝脂云膏凝曰脂詩云膚如
　凝脂即冰脂也古文尚書亦以冰為凝說文云凝俗
　冰字
六二直方大鄭注云直也方也地之性此爻得中氣而
　在地上自然之性廣生萬物故主動直而且方熊氏
　經說云鄭氏古易云坤爻辭履霜直方含章括囊黃
　裳元黃恊韻故象傳文言皆不釋大疑大字衍
坤至柔而動也剛九家易曰坤一變而成震隂動生陽
　故動也剛宋時臨安僧曇瑩云動者謂爻之變也坤
　不動則已動則陽剛見焉在初為復在二為師在三
　為謙自是以徃皆剛也洪景盧以其言為善而不知
　漢易已有是說矣
屯初九磐桓利居貞仲秋下旬碑作股桓釋文云本亦
　作盤案古盤字皆作般與股同尚書盤庚蔡邕石經
　作般此與漸六二磐字皆當作般(郊祀志云鴻漸于般孟康曰般水涯)
　(堆也)
上六泣血漣如棟案漣本波瀾之字說文引作㦁或古
　从立心篆書水心相近故誤為漣陸徳明亦引說文
　而不云字異明不从水旁淮南子引此經又作連从
　省文(毛詩泣涕漣漣亦當从心連聲)
䝉彖曰匪我求童䝉童䝉求我髙誘引云童䝉来求我
　釋文云一本有来字
初六以徃吝說文引作遴云行難也棟案史書遴本吝
　字(見汗簡)此易經古文漢書魯安王晚節遴王莽傳性
　實遴嗇廣雅曰遴歰也音良鎮反小顔云遴讀與吝
　同周伯琦六書正譌云僯行難从人粦聲又謹選也
　别作遴非是與説文漢書異
需象曰君子以飲食宴樂棟案歸藏易需卦之需作溽
　(說文犬部云獳从犬需聲讀若槈奴豆切是需有槈音)禮記儒行曰飲食不溽
　鄭氏注云恣滋味為溽溽之言欲也故象言飲食宴
　樂左傳昭十五年傳云辱必求之吾助子請(說苑敬慎篇云)
　(諺曰誠無垢思無辱辱與垢恊是讀為溽)服虔曰辱欲也古文易不可攷
　然溽字不為無說(鄭氏注易云需讀為秀)
九二需于沙鄭本沙作沚棟案沚當作􁀄與沙同說文
　云沙水散石也从水从少水少沙見譚長說沙或作
　􁀄从处穆天子傳云天子東征南絶沙衍辛丑天子
　渴於沙衍求飲未至(郭璞云沙衍水中有沙者)水少沙見故象云
　需於沙衍或以衍屬下句讀非也
訟上九終朝三褫之說文云褫奪衣也讀若池鄭康成
　本作三拕之音徒可反棟案淮南人間訓云秦牛缺
　遇盗拕其衣被髙誘曰拕奪也是拕與褫字異而義
　同晁以道讀為拖紳之拖楊慎以為終朝三拕之以
　誇於人真小兒强解事也(拖紳之拖本作袉見說文)
師貞丈人吉康成注云丈之言長能御衆有正人之
　徳以法度為人之長吉而无咎王弼曰丈人嚴荘之
　稱也棟案彖辭言能以衆正可以王矣此有天下之
　稱也謂之丈人可乎易緯乾鑿度孔子曰易有君人
　五號也帝者天稱也王者美行也天子者爵號也大
　君者與上行異也大人者聖明徳備也變文以著名
　題徳以别操歴舉五號獨不及丈人知丈人非王者
　之稱也崔憬曰子夏傳作大人謂王者之師斯得之
　矣
比彖曰比輔也案鄭氏尚書云弼成五服至於五千(說文)
　(同作弼云輔信也)注云敷土既畢廣輔五服而成之至於面方
　各五千里四面相距為方萬里禹所受地記書曰崑崙
　山東南地方五千里名曰神州禹弼五服之殘數亦
　每服者各五百里故有萬里之界萬國之封比輔也
　輔成五服此建萬國之象比比也有孚盈缶此親諸
　侯之象所謂先王者其夏后氏乎
九五王用三驅鄭本作敺案說文驅馬馳也古文作敺
　从支漢書皆以敺為驅康成傳費氏易費直本皆古
　字號古文易當从之是正
小畜九五有孚攣如依字當作孿古戀字子夏傳作戀
　案隸釋漢唐公碑及景君碑皆以孿為戀知古文
　戀字作孿也
履九二幽人貞吉虞翻曰訟時二在坎獄中故稱幽人
　象曰幽人貞吉中不自亂也虞云雖幽訟獄中終辨
　得正故不自亂荀卿子曰公侯失禮則幽注云如晉
　文執衛成公寘諸深室禮說云今學者輒目髙士為
　幽人非也
九四愬愬終吉說文引作虩虩馬季長本同吕覽引作
　愬愬髙誘曰愬讀如虩
上九視履考祥丙子學易編云考祥古本或作考詳晁
　氏曰荀作詳審也文意尤順棟謂古祥字皆作詳石
　經尚書及左傳公羊猶然
泰九二包荒說文引作㠩从川亾云水廣也釋文云本
　亦作㠩音同(鄭氏云㠩讀為康虚也縠梁傳云四縠不升謂之康康是虚㠩之名其義同也)
六五帝乙歸妺虞翻以帝乙為紂父荀爽以帝乙為湯
　(見本傳)易乾鑿度孔子曰自成湯至帝乙帝乙湯之玄
　孫之孫也此帝乙即湯也殷録質以生日為名順天
　性也玄孫之孫外絶恩矣同以乙日生疏可同名湯
　以乙生嫁妹本天地正夫婦夫婦正則王教興矣故
　易之帝乙為成湯書之帝乙六世王同名不害以明
　功
同人九五同人先號咷而後笑毛居正六經正誤云後
　笑作笑誤案笑字古作从八象眉目悅皃後轉作
　竹轉作之皃本有㸃省文作夭俗訛作笑
　東坡謂以竹擊犬有何可笑者戯言以譏王荆公字
　說之穿鑿耳棟案笑字古文皆作說文無笑字李
　陽冰刋定說文始从竹从夭義云竹得風其體夭屈
　如人之笑故毛氏據以為說非也古本漢書薛宣傳
　云壺矢相樂應劭曰㠯壺矢相樂也今本云壹相
　樂晉灼曰書篆形壹字象壺矢因曰壺矢然則
　為古笑字審矣李陽冰多臆說吾所不取
謙亨君子有終子夏傳作嗛案漢書萟文志曰易之嗛
　嗛封禅文云嗛讓而弗發尹翁歸傳云温良嗛退師
　古曰嗛古謙字史記樂書及馮煥殘碑皆以嗛為謙
彖曰鬼神害盈而福謙京房作富謙後漢劉修碑亦云
　鬼神富謙郊特牲云富也者福也
豫彖曰四時不忒京房忒作貣尚書洪範曰衍忒史記
　引作貣管子曰如四時之不貣如星辰之不變皆古忒
　字月令云無或差貸貸即忒也吕覽正作忒貸當為
　貣字之誤
九四曰朋盍簪侯果云朋从大合若以簪篸之固括也
　案士冠禮云皮弁笄鄭注云笄今之簪說文曰旡首
　笄也从人匕象簮形俗先作簪从竹朁然則簪本作
　先經傳皆作笄漢時始有簪名侯氏之說非也子夏
　鄭玄張揖王弼皆訓簪為疾或云速明非簪字陸徳
　明曰古文作貳京作撍馬作臧荀作宗虞翻作戠云
　坤為盇戠聚㑹也坎為聚坤為衆衆隂並應故朋盇
　戠戠舊讀作撍作宗禮說曰戠與得恊韻當从虞義
　(玉篇戠音之力切鄭氏尚書云厥土赤戠墳讀曰熾)
隨初九官有渝蜀才作館案官本古文館穆天子傳云
　官人陳牲聘禮云管人布幕于寢門外鄭注云管猶
　館也古文管作官
觀上九觀其生君子无咎京房曰言大臣之義當觀賢
　人知其性行推而貢之京以觀之内象隂道已成威
　權在臣故有是象
噬嗑象先王以明罰敕法釋文作勑恥力反云此俗字
　也字林作勅鄭云勅猶理也一云整也毛居正六經
　正誤云勑法監本誤作敕舊作勑紹興府注疏本建
　安余氏本皆作勑伏觀髙宗皇帝御書石經作勑法
　鄭康成解勑為理是漢以来作勑字也顧氏金石記
　云勅者自上命下之辭前漢皆作敕後漢始變為勑
　五經文字曰敕古勑字今相承皆作勑郭宗昌金石
　史以為從来旁力别音賚今尚書臯陶謨益稷康誥
　多士詩楚茨易噬嗑大象之文並作勑又何說也周
　禮樂師詔来瞽臯舞注云来勑也勑爾瞽率爾衆工
　奏爾悲誦肅肅雍雍毋怠毋凶鄭康成漢人也其訓
　来為勑又何哉棟案訓来為勑此先鄭之言後鄭所
　不從顔氏以為康成誤矣郭氏訓勑為賚蓋本張有
　復古編案秦和鍾云萬生是勅或訓為賴是敕亦可
　讀為賴則敕亦非古字矣古字省多借飭為勅或作
　飾漢萟文志引易云明罰飭法史記五帝紀云信飭
　百官徐廣曰飭古勑字雜卦云蠱則飭也(髙誘吕覽注云飾讀)
　(為勑勑正也離俗皃)
　正誤云勑法監本誤作敕舊作勑紹興府注疏本建
　安余氏本皆作勑伏觀髙宗皇帝御書石經作勑法
　鄭康成解勑為理是漢以来作勑字也顧氏金石記
　云勅者自上命下之辭前漢皆作敕後漢始變為勑
　五經文字曰敕古勑字今相承皆作勑郭宗昌金石
　史以為從来旁力别音賚今尚書臯陶謨益稷康誥
　多士詩楚茨易噬嗑大象之文並作勑又何說也周
　禮樂師詔来瞽臯舞注云来勑也勑爾瞽率爾衆工
　奏爾悲誦肅肅雍雍毋怠毋凶鄭康成漢人也其訓
　来為勑又何哉棟案訓来為勑此先鄭之言後鄭所
　不從顔氏以為康成誤矣郭氏訓勑為賚蓋本張有
　復古編案秦和鍾云萬生是勅或訓為賴是敕亦可
　讀為賴則敕亦非古字矣古字省多借飭為勅或作
　飾漢萟文志引易云明罰飭法史記五帝紀云信飭
　百官徐廣曰飭古勑字雜卦云蠱則飭也(髙誘吕覽注云飾讀)
　(為勑勑正也離俗皃)
　也
大過九二枯楊生稊老夫得其女妻旡不利象曰老夫
　女妻過以相與也此爻象辭及九五爻辭漢魏以来
　諸儒訓詁皆不得其說謹按易說曰凡卦皆二應五
　初應上唯大過之象無所不過故二過應上五過取
　初兌少女稱女妻㢲長女稱老婦聖人觀象繫辭故
　有是占不然則過以相與之語果何所謂耶此說見
　虞仲翔易解獨闢從来謬妄惜宋元諸儒從未理㑹
　及此
坎六四樽酒簋貳案樽俗尊字(鄭注禮器引作尊)或又作罇曹
　憲文字指歸云檢字無此从缶从木者說文云字从
　酋寸酒官法度也今之尊卑從此得名故尊亦為君
　父之稱棟案說文正字尊或字無酒官法度等語
　則知今本所傅說文非全書也(曹憲說見爾疋釋文)
上六寘于叢棘范寗引云繼用徽纆(繫與繼通釋詁係繼也)示于叢棘
　云古疑獄三年而後㫁劉表亦作示言衆議於九棘
　之下案示與寘古本通毛詩鹿鳴云示我周行鄭箋
　云示當作寘寘置也蓋三家或有作寘者故讀从之
　又卷耳詩有寘彼周行之語又鄭注中庸云示讀如
　寘諸河干之寘寘置也或作寘或作示是字通之譣
　(後漢陳寵上疏云文王重易六爻而列叢棘之聽)
離利貞亨畜牝牛吉九家說卦云離為牝牛虞翻曰坤
　為牝牛乾二五之坤成坎體頥養象故畜牝牛吉
　俗說皆以離為牝牛失之棟案九家說卦如乾後更
　有四巛後更有八之類皆虞氏所不信故以離為牝
　牛為非然左傳卜楚丘曰純離為牛離一隂居二陽
　之中中美能黃故六二謂之黃離牝牛之象畜之者
　育其類也與九家合虞氏失之
離九四突如其来如焚如死如棄如說文引易曰突如
　其来如不孝子突出不容於内也又云不順忽出
　也(周伯琦六書正譌云它骨切子不順生冇之義俗用突乃竈囱也)或从□倒古
　文㜽即易突字鄭康成曰震為長子爻失正不知其
　所如不孝之罪五刑莫大焉得用議貴之辟刑之若如
　所犯之罪焚如殺其親之刑死如殺人之刑也棄如
　流宥之刑(周禮掌戮云凡殺其親者焚之匈奴傳云王莽作焚如之刑應劭曰易有焚如死如)
　(棄如之言莽依此作刑名也如淳曰焚如死如棄如者謂不孝子也不畜於父母不容於朋友故燒殺棄)
　(之莽依此作刑名也)
咸九五咸其脢脢王肅音灰云脢在背而夾脊案楚辭
　招魂云敦脄血拇注云脄背也脄與脢同馬融亦云
　背也从月灰聲故音灰
上六咸其輔頰舌虞翻本輔作䩉云耳目之間說文䩉
　頰也玉篇引左氏傳云䩉車相依是䩉與輔同輔近
　口在頰前淮南子云靨輔在頰前則好耳目之間為
　權權在輔上故洛神賦云靨輔承權夬九三壮于頄
　是也頰所以含物輔所以持口孔頴逹云輔頰舌三
　者並言則各為一物明輔近頰而非頰虞以權為輔
　許以輔為頰皆失之(大招云靨輔竒牙王逸云頰有靨輔明輔非頰)
上六象曰滕口說也鄭虞皆作媵虞云媵送也不得之
　所如不孝之罪五刑莫大焉得用議貴之辟刑之若如
　所犯之罪焚如殺其親之刑死如殺人之刑也棄如
　流宥之刑(周禮掌戮云凡殺其親者焚之匈奴傳云王莽作焚如之刑應劭曰易有焚如死如)
　(棄如之言莽依此作刑名也如淳曰焚如死如棄如者謂不孝子也不畜於父母不容於朋友故燒殺棄)
　(之莽依此作刑名也)
咸九五咸其脢脢王肅音灰云脢在背而夾脊案楚辭
　招魂云敦脄血拇注云脄背也脄與脢同馬融亦云
　背也从月灰聲故音灰
上六咸其輔頰舌虞翻本輔作䩉云耳目之間說文䩉
　頰也玉篇引左氏傳云䩉車相依是䩉與輔同輔近
　口在頰前淮南子云靨輔在頰前則好耳目之間為
　權權在輔上故洛神賦云靨輔承權夬九三壮于頄
　是也頰所以含物輔所以持口孔頴逹云輔頰舌三
　者並言則各為一物明輔近頰而非頰虞以權為輔
　許以輔為頰皆失之(大招云靨輔竒牙王逸云頰有靨輔明輔非頰)
上六象曰滕口說也鄭虞皆作媵虞云媵送也不得之
康侯用錫馬蕃庶鄭氏云康尊也廣也蕃庶謂蕃遮禽
　也庶音止奢反棟案管子侈靡篇云六畜遮育五穀
　遮熟則蕃遮猶蕃育也
明夷六二用拯馬壮說文引作抍云上舉也子夏本同
　漢孔􁔫碑亦以抍為拯李登聲類又作氶(玉篇)淮南子
　曰子路撜溺髙誘曰撜舉也升出溺人說文云抍又
　作撜徐鉉曰今俗作拯非是(列子黄帝篇曰並流而承之注云音拯方言出)
　(溺為承)
暌六三見輿曳其牛掣說文引作觢云一角仰也从角
　㓞聲鄭作㸷云牛角皆踊曰㸷子夏作契荀爽作觭
　虞翻曰牛角一低一仰故稱􁀟爾雅牛屬云角一俯
　一卬觭字林音丘戯反云一角低一角卬樊光云傾
　角曰觭牛屬又云皆踊觢郭璞云今豎角牛釋文云
　字亦作㸷字林音之女反从虞翻說當依荀氏作觭
　从鄭氏說當依爾疋作觢張有復古編云觢从角契
　省别作掣非觢从角契故子夏傳作契觭角一低一仰
　故荀爽作觭諸家無作掣者王弼以為其牛掣者滯
　隔所在不獲進是讀為牽掣之字失之(玉篇觢或作挈或作从)
　(角折折與制通或从角或从牛是掣字當作掣从牛)
上九先張之弧後說之弧釋文云下弧字本亦作壺諸
　家皆作壺今作弧者聲之誤也(左傳狐駘禮記作壺毛詩八月㫁壺傳云)
　(壺瓠也)虞仲翔曰五已變乾為先應在三坎為弧離為
　矢張弓之象也故先張之弧四動艮為後說猶置
　也兊為口離為大腹坤為器大腹有口坎酒在中壺
　之象也之應歴險以與兊故後說之壺案禮說云古
　說與設通虞翻云猶置也離上與兊三隂相應而家
　道暌乖故先疑後釋張弧者拒之如外冦(三至五象坎坎為盗)
　設壺者禮之若内賔壺誤為弧失其義矣揚子太玄
　曰家無壺婦承之姑壺者家之禮法故家無壺婦無
　以承姑妻無以事夫上九六三婚冓之象始以為冦
　也故先張之弧非冦乃婚冓故後設之壺昏禮設尊
　於室為内尊又尊於房户東為外尊此之謂設壺
解彖曰雷雨作而百果草木皆甲坼釋文云馬陸坼作
　宅云根也鄭康成注云木實曰果皆讀如人倦之解
　解謂坼嘑(火亞反)皮曰甲根曰宅宅居也棟案古文宅
　字作與坼相似故誤作坼馬鄭皆从古文非改坼
　為宅也
損曷之用二簋可用享簋蜀才本作軌棟案公食大夫
　禮云設黍稷六簋于俎西鄭氏注云古文簋皆為軌
　周禮小史云叙昭穆之俎簋注云故書簋或為几鄭
　司農云几讀為軌古文也說文曰古文簋或作匭或
　作机蜀才依古文故作軌又渙之九二云渙奔其机
　机亦古文簋渙宗廟中故設簋
象曰君子以懲忿窒欲釋文懲作徴鄭康成云徴猶清也讀
　從楚辭不清徴其然否左傳襄廿七年云以徴過也
　杜氏云徴審也清徴也案懲當作徴讀為懲古懲字
　皆作徴史記引詩曰荆荼是徴今毛詩及孟子皆作
　懲非也
夬九五莧陸夬夬虞仲翔曰莧說也莧讀如夫子莧爾
　而笑之莧陸和睦也震為笑言五得正位兊為說故
　莧陸夬夬舊讀言莧陸字之誤也馬氏荀氏皆從俗
　言莧陸非也棟案論語莞爾而笑莞本作莧見釋文
　邢昺撰論語疏依唐石經作莞从俗作也古睦字亦
　作陸見唐扶頌及嚴舉碑蜀才所訓與虞同
萃彖曰利見大人亨聚以正也荀爽本聚作取棟案古
　聚字或作焣或作取漢書五行志云取不達兹謂不
　知注云取讀為聚古文省
　九經古義卷一
欽定四庫全書
　九經古義卷二　　　　　　長洲惠棟撰
周易古義

困上六困于葛藟于臲卼說文引作𣙗􁀝薛虞作㓷杌
　案文當作𣙗杌鄭康成注周禮云𣙗古文臬(古文闑亦作𣙗)
　(見儀禮注)假借字尚書曰邦之杌隉孔氏傳云杌隉不安
　言危也(說文亦云𣙗􁀝不安也)㓷本劓字􁀝無攷𣙗杌皆古文
　今臬杌從危旁當是後人所加
鼎上九鼎玉鉉大吉說文曰鼏以木横貫鼎耳而舉之
　周禮廟門容大鼏七箇今作扄即易玉鉉大吉也又
　云鉉舉鼎也易謂之鉉禮謂之鼏案儀禮士冠禮曰
　設扄鼏注云今文扄為鉉古文鼏為宻又士昏禮注
　云扄所以扛鼎鼏覆之是扃為古文鉉許叔重以鼏
　當之未詳
豐彖曰日中則􁀈(釋文从此今本作昃)孟喜本作稷棟案尚書中
　候握河紀云昒明禮備至於日稷鄭康成注云稷讀
　曰側(伏琛齊地記云齊城西門側系水出故曰稷門古側稷音相近耳)穀梁春秋經
　云戊午日下稷公羊左傳皆作昃范寗曰稷昃也下
　昃謂晡時靈臺碑云日稷不夏今尚書稷作􁀈夏作
　暇是稷與昃通依說文􁀈當作􁁖
豐上六曰闚其户闃其無人棟案說文無闃字(今新附有此字)
　(後人妄増也)惟􁍘部云闅低目視也从􁍘門聲弘農湖縣
　有闅鄉漢書戾太子傳云湖閿郷孟康曰閿古闅字
　从門中􁍘建安中正作聞􁍘音許宻反闅從􁍘門聲
　門與聞通今俗猶作聞音也闃當作闅與闚義合(張有)
　(復古編云狊俗别作闃静也从門狊非古義當只用狊字)
上六象曰豐其屋天際翔也翔鄭玄王肅虞翻皆作祥
　孟喜曰天降下惡祥也
中孚九二吾與爾靡之虞翻曰靡共也孟喜韓嬰皆訓
　靡為共
既濟九三髙宗伐鬼方汲郡古文云武丁三十二年伐
　鬼方次于荆三十四年王師克鬼方氐羗来賔故商
　頌殷武云撻彼殷武奮伐荆楚䍘入其阻裒荆之旅
　竊疑周之荆楚商時謂之鬼方古文所謂次于荆者
　盖鬼方之地也世本云陸終娶於鬼方氏之妺謂之
　女潰是生六子其六曰季連是為芈姓季連者楚是
　荆楚故屬鬼方有冥隘方城之險故詩言䍘入其阻
　易言三年克之鬼方克而氐人貢即詩所云有截其
　所也丙子學易編引蒼頡篇云鬼逺也又云鬼方言
　其幽昧也皆不以地實之此臆說也(詩攷補傳云震用伐鬼方震摯)
　(伯名未知何據愚謂震奮也猶詩之奮伐不得以其人實之)
繫辭上八卦相盪案說文盪為滌器當从諸家作蕩後
　漢惟蔡湛碑以盪為蕩从俗作也(釋名云蕩盪也排盪去穢垢也則知)
　(盪非古字)
藏諸用鄭本作臧訓為善非也此與退藏於宻知以藏
　徃皆當作臧讀為藏說文無藏字(新附有之非也)漢書皆以
　臧為藏
聖人有以見天下之賾九家作冊京房許慎皆作嘖棟
　案經賾字皆當作嘖後漢范式碑云探嘖研機楊子
　太玄經云隂陽所以抽嘖嘖情也定四年左氏傳云
　嘖有煩言賈逵曰嘖至也正義云易繫辭云聖人有
　以見天下之賾謂見其至深之處賾亦深之義也是
　古皆作嘖釋名曰冊賾也是冊與賾通
言天下之至嘖而不可惡也荀爽本惡作亞云次也棟
　案古亞字皆作惡尚書大傳曰王升舟入水鼓鐘惡
　觀臺惡将舟惡宗廟惡鄭康成注云惡讀為亞秦恵
　王詛楚文云告于丕㬎大神亞駞禮記禮器作惡駞
　宋時有玉印曰周惡父印劉原甫以為即條矦亞父
　史記盧綰孫他之封惡谷矦漢書作亞谷荀氏以惡
　為亞故訓為次
聖人以此洗心石經作先心虞翻曰聖人謂庖羲以蓍
　神知来故以先心諸家如京房荀爽董遇張璠范長
　生等皆作先心唯王肅及韓伯作洗心非也(管子云聖人先)
　(知無形尉繚子云黄帝曰先神先鬼先稽我智皆先心之謂也)
備物致用立成器以為天下利案成器謂网罟耒㭒之
　屬管子七法篇曰成器不課不用荀悅漢紀引易云
　立象成器非也
莫大乎蓍龜釋文大作善云本亦作莫大案何休
　注公羊漢書萟文志皆引作莫善儀禮疏同釋文是
　也賈公彦云凡草之靈莫善於蓍凡蟲之知莫善於
　龜中山江水出焉其中多良龜郭璞云良善也
乾坤其易之緼邪案緼者包裹之意穀梁傳云地緼於
　晉虞翻本作韞云易麗乾藏坤故為易之韞
繫辭下聖人之大寳曰位孟喜本作大保保古寳字漢
　尚方鑑云夀比金石之固保春秋荘六年齊人来歸
　衛俘左傳俘作寳正義云案說文保从人省聲古
　文不省然則古字通用寳或字與俘相似故誤
　作俘
服牛乘馬說文引云犕牛乘馬从牛䓒聲棟案犕與服
　古字通春秋傳僖廿四年王使伯服㳺孫伯如鄭請
　滑史記作伯犕後漢書皇甫嵩傳董卓謂嵩曰義真
　犕未乎義作服趙世家云武靈王云今騎射之備近
　可以便上黨之形而逺可以報中山之怨今戰國策
　云騎射之服然則史記備當作犕也特牲饋食禮云
　備荅拜焉注云古備為復說文云絥車絥也或作□
　从革葡聲是古僃字有服音伏字有葡音
不封不樹虞仲翔曰穿土稱封封古窆字也聚土為樹
　(冡人云以爵等為丘封之度與其樹數)檀弓云縣棺而封康成曰封當
　為窆窆下棺也鄭仲師周禮遂人注云窆謂下棺時
　禮記謂之封春秋謂之塴皆葬下棺也聲相似(封音彼騐)
　(反)說文曰堋葬下土也从土朋聲春秋傳曰朝而堋
　禮記謂之封周官謂之窆今讀易者皆作府容切失
　之
易者象也王伯厚曰昔韓宣子適魯見易象是古人以
　卦爻統名之曰象故曰易者象也其意深矣
說卦參天兩地而倚數鄭玄注周禮引作竒蜀才同棟
　案倚本古竒字荀子大儒篇云倚物怪變掦倞讀為
　竒漢書外戚傳欲倚兩女史記作竒方言曰倚竒也
　郭璞曰竒耦參兩成五故云竒(居宜切)兩說文引作㒳
　石經作文王命厲鼎亦然兩乃斤兩字故漢定陶
　上林諸鼎皆作兩(杜子春周禮大祝注云竒讀為倚)
妙萬物而為言者也妙王肅本作眇音妙董遇曰眇成
　也棟案妙字近老荘語後儒遂有真精妙合之說當
　从王子雍本作眇陸士衡文賦云眇衆慮而為言蓋
　用說卦不作妙字此其證也(義雲章妙字作玅見汗簡說文云玅急戾也从)
　(弦省少聲)
震為龍虞翻本作駹云駹蒼色震東方故為駹舊讀作
　龍上已為龍非棟案周禮犬人職云凡幾珥沈辜用
　駹可也注云故書駹作龍鄭司農云龍讀為駹(周禮皆以)
　(龍為駹)是古駹字皆作龍讀為駹
為旉虞本作専云陽在初隠静未出觸坤故専則乾静
　也專延叔堅說以専為旉大布非也案旉王肅音孚
　干寳云花之通名鋪為花皃謂之􁁌棟謂旉當作尃
　尃古布字見說文延篤說是也張有復古編云尃布
　也从寸甫别作旉非芳無切棟案秦銘勲鐘尃字作
　旉是秦以来始从方也裴松之云古敷字與尃相似
　寫書者多不能别(古敷字亦作敷从寸不从万汗簡云古文敷作尃)故或作
　專易經古文十不存一閒有存者又經傳寫謬誤訓
　詁家不能博攷遺文隨事釋義致使三代遺文瞢然
　莫攷是可慨也
其於稼也為反生虞本作阪生云陵阪也陸績云阪當
　為反棟案反古阪字前漢地理志蒲阪字作反劉寛
　碑隂同此當仍經文作反讀為阪
㢲為寡髮釋文云寡又作宣虞翻曰為白故宣髮馬君
　以宣為寡髮非也棟案攷工曰車人之事半矩謂之
　宣鄭康成曰頭髮皓落曰宣易㢲為宣髮鄭易注云
　宣髮取四月靡草死髮在人體猶靡草在地
離為乾卦鄭氏云乾當為幹陽在外能幹正也董遇本
　作幹棟案列子云木葉幹殻張湛云幹音乾是乾與
　幹同音故或作幹
序卦云物不可窮也故受之以未濟終焉鄭玄注乾鑿
　度曰夫物不可窮理不可極故王者亦常則天而行
　與時消息不可安而㤀危存而㤀亾未濟者亦無窮
　極之謂者也
雜卦云大畜時也无妄災也萃聚而升不来也謙輕而
　豫怠也怠京房作治虞翻作怡治與怡皆與時来恊
　韻小顔匡謬正俗曰張平子東京賦云堅冰作於履
　霜㝷木起於蘖栽昧旦丕顯後世猶怠況初制於甚
　泰服者焉能改裁(李善以裁為去聲恊韻)漢帝栢梁詩云日月
　星辰和四時梁王云驂駕四馬從梁来自斯已下同
　用一韻而執金吾云徼道宫中禁惰怠又曹朔作後漢
　敬隠后頌述宋氏之先云實先契而佐唐湯受命而
　創基二宗儼以乆饗盤庚儉而弗怠是則怠懈之字
　通有苔音矣
　大有衆也荀爽本衆作終案士相見之禮曰凡與大
　人言始視面中視抱卒視面毋改衆皆若是注云衆
　謂諸卿大夫同在此者今文衆為終史記五帝紀曰
　怙終賊刑徐廣曰終一作衆是衆有終音故或作終
　也
惠棟曰自唐人為五經正義傳易者止王弼一家不特
　篇次紊亂又多俗字如晉當為㬜㢲當為顨(从說文)垢
　當為遘(从古文)乾確乎其不可拔繫辭確然示人易皆當
　作寉(从說文或作確見鄭烈碑周伯琦曰寉胡沃切鶴字从此俗用為鶴字非)坤初六象
　隂始凝也凝乃俗冰字古冰字作仌(見說文)屯初九盤
　桓漸六二鴻漸于磐皆當作般(與盤同)六二乘馬班如
　當作般(从鄭本左傳班馬之聲役将班矣古皆作般)古文班匪冦婚媾
　當作昏冓(从鄭本)上六泣血漣如漣本瀾别字當作㦁
　或省文作連師九二象承天寵也當作龍(从王肅)古文
　寵(毛詩蓼蕭云為龍為光左傳作寵商頌何天之龍鄭箋云龍當作寵)與邦恊韻(邦讀為半)
　比初六終来有他吉當作它(釋文宋本皆然)九五王用三驅
　當作敺古文驅履上九視履考祥本作詳(見釋文)古祥
　字(古文祥作詳又見蔡邕尚書石經)泰初九以其彚古文作􁀑(釋文)九
　二包荒本作㠩(說文同)六四翩翩古文作偏偏(王弼本作篇篇)
　(今本與子夏傳同)否九四疇離祉當作􁀂(从鄭本)古文疇(見說文)
　豫六二介于石古文作砎(釋文晉孔坦書云砎石之易悟)九四朋盍
　簪古文作貣或作戠(虞翻本)隨象君子以嚮晦當作郷
　(从王肅)古嚮字(說卦嚮明而治同左傳皆以郷為嚮)无妄彖天命不祐當
　作右(从馬融繫辭可與祐神同)古祐字大畜六四童牛之牿當作
　告(从說文九家)或作梏(从鄭本)坎六三險且枕古文枕作沈
　六二樽酒當作尊離九三日􁀈之離當作􁁖(从說文今作昃)
　(亦譌豐彖日中則􁀈同)睽六三其牛掣當作觢(从說文)或作㸷(从鄭)
　(氏)上九後說之弧當作壺(諸家皆然)明夷六二用拯馬當
　作抍(从子夏說文渙初六同)解彖甲坼當作甲宅(从馬鄭陸諸家)損二
　簋可用享當作軌(从蜀才據此則諸簋字皆當作軌)古文簋(見儀禮注)損
　象懲忿窒欲當作徴古懲字夬九三壮于頄當作頯
　(从鄭氏說文無頄字)姤象后以施命誥四方當作告(从說文京房)古
　文誥(見鄭氏禮記注)初六羸豕孚蹢躅古文作􁀚􁀛(啻與商通逐與)
　(蜀古今字)萃彖聚以正當作取古聚字困六三據于蒺藜
　當作棃(从唐石經)上六臲卼當作𣙗杌(𣙗古文臲杌見薛虞本)豐初
　九遇其配主當作妃(以鄭虞)既濟六四繻有衣袽古文
　作襦(釋文)繫辭八卦相盪當作蕩(从諸家)藏諸用退藏於
　宻知以藏徃皆當作臧(从鄭劉諸本)聖人有以見天下之
　賾凡賾字皆當作嘖乾之策當作筴(从釋文)下同引而
　伸之當作信(見釋文又詩正義亦引作信士相見禮注云古文伸作信范甯穀梁解云信伸字古)
　(今所共用律歴志云引者信也)古伸字(見韋昭外傳注)聖人以此洗心漢石
　經作先心(諸家皆同唯韓伯作洗非)乾坤其易之緼邪當作韞(从虞)
　(翻)象也者像也像當作象(从諸家)以佃以漁佃當作田
　(从虞翻)漁當作魚(見釋文何休公羊傳亦云田魚讀如論語之語)斲木為耜當
　作㭒(从說文)天地絪緼當作壹(从說文朱龜碑作􁅪緼或作氤氲亦俗字)
　(張有復古編云壹从壺吉於悉切从壺凶於云切吉凶在壺中不得渫也别作氤氲又作絪緼並非)
　因貳以濟民行當作弍(从鄭義貳本副貳字)古文二(見說文)為道
　也屢遷當作婁(說文無屢字漢書皆以婁為屢)噫亦要存亾吉凶當
　作意(毛萇曰意歎也)兼三才當作材(石經又宋本)下同說卦參天
　兩地當作㒳(从說文兩本斤兩字)妙萬物而為言當作眇(从王肅董)
　(遇)震為旉當作尃(从延篤)為的顙當作旳(从說文又作馰)㢲為
　寡髮寡當作宣離為乾卦乾當作幹(从鄭氏董遇作幹列子云木葉)
　(幹殻注云幹音乾)釋文所載古文皆薛虞傅氏之說必有據
　依鄭康成傳費直易多得古字說文云其稱易孟氏
　皆古文虞仲翔五世傳孟氏易故所采三家說為多
　諸家異同動盈數百然此七十餘字皆卓然無疑當
　改正者
或問曰子擅易經字數十餘條不㡬近于僣乎答曰某
　安敢塗改聖經但據漢魏以来數十家傳易字異者
　而折衷焉思以還聖經之舊存什一于千百耳即如
　數十字之外如噬嗑明罰勑法釋文云勑俗字當作
　飭(史記五帝紀云信飭百官徐廣曰古勑字)繫辭掘地為臼掘當作闕如
　此類者尚多但漢易己亾改之無據是用闕疑以竢
　来哲某敢蹈僣妄之咎乎因賦一詩云漢元窮易已
　多門魏晉諸儒又觸藩若使當年傳漢易王韓俗字
　乆無存用以祛守殘之陋
易經古文僅存者今人皆未之省或有失讀者如屯六
　二象以從禽也從古縱字蒙再三瀆說文作黷云握
　持垢也崔憬曰瀆古黷字需彖位乎天位上位字讀
　曰涖(从鄭義)穀梁傳曰涖者位也比九五失前禽失讀
　如馬牛風佚之佚古佚字皆作失(見尚書攷)小畜有孚攣
　如攣古戀字(中孚九五同)今音力專反泰象財成古裁字
　(荀爽作裁)隨初九官有渝讀為管古館字復六三頻復厲
　古顰字玉篇顰字下云易本作頻上六有災青籀文
　烖明夷文王以之箕子以之以讀為似(从鄭氏)古似字
　作以(見詩攷)夬九四其行次且讀為趑趄古文省姤九
　二包有魚包讀為庖古文省(包羲字从此鄭氏周禮庖人注云庖之言包也)
　(是庖與包通)九五以杞包瓜與匏同升六四王用亨于岐
　山亨今讀為享困彖剛揜也古掩字艮九四其形渥
　形本古刑字(見楊震碑隂)渙九二渙奔其机机古文簋宗
　廟器賁卦之賁讀為奔明夷象用晦而明而讀曰如
　(从虞義)蹇六四徃蹇来連連讀曰輦(从虞氏)損二簋可用
　亨亨許庚反(从蜀才)繫辭以佃以漁漁讀為語(髙誘說)不
　封不樹封音彼騐反(从虞氏)說卦叅天㒳地而倚數倚
　本竒耦字震為龍讀曰駹其于稼也為反生反讀
　曰阪司馬温公曰凡觀書者當先正其文辨其音然
　後可以求其義可謂知言
凡經字誤者當仍其舊作某字讀若某所以尊經也漢
　時惟鄭康成不輕改經文後儒無及之者如易大有
　九四象明辨遰也鄭注云遰讀如明星晢晢繫辭言
　天下之至嘖而不可惡也言天下之至嘖而不可亂
　也鄭于下句注云嘖當為動勞而不伐有功而不置
　鄭云置當為徳晁氏曰案徳古文類置字因相亂聖
　人之所以極深而研機也范式碑云探嘖研機是古
　易皆作機鄭云機當為幾㡬㣲也今王弼本直作鄭
　所訓字失其本矣後儒謂鄭氏好改字吾未之敢信
　也
孔頴逹易正義多衍字譌字及脫落字如乾卦不成乎
　名衍乎字文言曰坤至柔定本無文言曰三字屯象
　君子以經綸定本綸作論䝉彖曰匪我求童䝉童䝉
　来求我脫来字需初九象利用恒无咎定本无咎二
　字衍泰九三象曰無徃不復定本作无平不陂謙上
　六征邑國衍邑字剥六三剥之无咎衍之字鼎彖聖
　人亨以享上帝定本上帝二字衍莫大乎蓍龜定本
　作莫善鮮不及矣定本鮮作尟(上文君子之道鮮矣鄭作尟案汗簡尟本)
　(古文鮮字見顔黃門說文)刳木為舟剡木為楫刳當作挎剡當作
　掞說卦水火相逮定本水火不相逮雜卦豐多故也
　衍也字
唐時有蘇州司户郭京撰周易舉正三卷家無是書據
　洪氏随筆所載二十餘則皆因王輔嗣韓康伯之注
　謬加増損今以李氏所録漢易攷之乃知其妄如云
　屯六三象曰即鹿无虞何以從禽也今本脫何字案
　從本古縱字故鄭康成黄頴皆音于用反(古蹤字作縱見隸釋)
　不容闌入何字其妄一也師六五田有禽利執之无
　咎元本之字行書向下引脚稍類言字轉寫相仍故
　誤作言觀注義亦全不作言字釋案虞翻曰田為二
　陽稱禽震為言五失位變之正艮為執故利執言无
　咎荀爽曰田獵也謂二帥師禽五之利度二之命執
　行其言故无咎以言為之信注而不信經其妄二也
　比九五象曰失前禽舍逆取順也今本誤倒其句案
　虞翻曰背上六故舍逆據三隂故取順不及初故失
　前禽二句各有取義以失前禽為舍逆取順其妄三
　也賁亨不利有攸徃今本不字誤作小案鄭康成曰
　卦互體坎艮艮止于上坎險止于下夹震在中故不
　利大行小有所之則可矣虞翻曰小謂五五失正動
　得位體離以剛文柔故小利有攸徃改小利為不利
　其妄四也剛柔交錯天文也文明以止人文也注云
　剛柔交錯而成文焉天之文也今本脫剛柔交錯一
　句案此四字是王氏釋天文也一句之義非經文也
　虞翻注謂五利變之正成㢲體離艮為星雜日坎月
　㢲為髙五天位離為文明日月星辰髙麗于上故稱
　天之文玩虞義全無以剛柔交錯為天文之意其妄
　五也蹇九三徃蹇来正今本作来反案虞翻曰應正
　歴險故徃蹇反身據二故来反二在下故云反改反
　為正其妄六也困初六象曰入于幽谷不明也今本
　谷下多幽字案荀爽曰為隂所掩故不明刪去幽字
　其妄七也鼎彖聖人亨以亨上帝以養聖賢注云聖
　人用之上以享上帝而下以養聖賢今本正文多而
　大亨三字故注文亦誤増而大亨三字案虞翻曰大
　亨謂天地養萬物聖人養賢以及萬民此正釋大亨
　之義以為誤増其妄八也豐九四象遇其夷主吉志
　行也今文脫志字案虞翻曰動體明夷震為行故曰
　吉行若云志行不容不注其妄九也小過六五象曰
　宻雲不雨已止也注陽已止下故也今本正文作已
　上故注亦誤作陽已上故止也案虞翻曰謂三坎水
　已之上上六故已上也鄭本作尚尚與上通上與長
　亢恊改為止其妄十也雜卦䝉稚而著今本稚誤作
　雜案虞翻曰䝉二陽在隂位故雜初雜而交故著改
　雜為稚其妄十一也京云曽得王輔嗣韓康伯手寫
　注定傳授真本今所舉正皆謬悠荒唐若此不待閲
　全書而知其贋矣中惟履霜隂始凝也君子以居賢
　徳善風俗一見魏文帝紀注一見王肅易前人固已
　言之又姤九四包失魚因王注震彖出可以守宗廟
　社稷上添不喪七鬯四字中孚象豚魚信及也小過
　彖柔得中是以可小事也既濟亨小小者亨也皆望
　文為義亦無足取繫辭二多譽四多懼注云懼近也
　尤為誕妄京創為是書後儒晁昭徳鄭漁仲之輩多
　有信而從之者不可以不辨
隋經籍志有卜子夏周易傳二卷殘缺梁有六卷七略
　云漢興韓嬰傳中經簿録云丁寛所作張璠云或馯
　臂子弓所作薛虞記今所傳子夏易傳十一卷以釋
　文及李氏集解校之無一字相合者案其文又淺近
　或曰唐人張弧偽作非也此書與郭氏易舉正皆宋
　人偽撰托之子夏郭京者唐時漢易尚存子夏書雖
　殘缺李鼎祚猶及采之宋以来經典散亡無可攷證
　故令二偽書傳于世遺誤至今有志於經學者急須
　辭而闢之
　九經古義卷二
欽定四庫全書
　九經古義卷三　　　　　　長洲恵棟撰
尚書古義

康成書贊云孔子撰書乃尊而命之曰尚書尚者上也
　葢言若天書然尚書緯璿璣鈐云因而謂之書加尚
　以尊之墨子明鬼篇云尚書夏書其次商周之書則
　尚字為孔子所加信矣孔頴達為偽孔氏作正義詘
　鄭氏之說以為伏生傳書始加尚字其說非也
堯典曰若稽古帝堯鄭康成曰稽同也古天也言能順
　天而行與之同功孔安國曰若順稽攷也能順攷古
　道而行之者帝堯此說本賈侍中(安國傳晉人所撰托諸孔氏者)髙
　貴鄉公幸太學命講尚書帝問曰鄭玄云稽古同天
　言堯同於天也王肅云堯順考古道而行之二義不
　同何者為是博士庾峻對曰先儒所執各有乖異臣
　不足以定之然洪範稱三人占從二人之言賈馬及
　肅皆以為順攷古道以洪範言之肅義為長帝曰仲
　尼言唯天為大唯堯則之堯之大美在乎則天順攷
　古道非其至也今發篇開義以明聖徳而舍其大更
　稱其細豈作者之意邪桓譚新論曰秦延君能說堯典
　篇目兩字之說至十餘萬言但說曰若稽古三萬言
　當時堯典發篇聚訟若此宜後世異說之紛紛矣
欽明文思安安尚書攷靈耀云放勛欽明文思晏晏鄭
　康成注云寛容覆載謂之晏爾雅云晏晏温和也棟
　案春秋齊景公安孺子古今人表作晏孺子是安與
　晏通釋名云安晏也晏晏然和喜無動懼也
平章百姓史記作便章尚書大傳作辯章(索隠云今文作辯章)案
　下文平秩字伏生作便鄭玄作辯說文云采辨别也
　讀若辨古文作與平相似于部云古文平作孔
　氏襲古文誤以為平訓為平和失之辨與便同音
　故史記又作便汗簡云古文尚書平章字作玉篇
　同毛詩采菽云平平左右左傳作便蕃毛萇曰平平
　辯治也服虔亦云平平辯治不絶之皃平亦當从古
　文作(鄭注云辯别也亦與毛服義通)
鳥獸孶尾史記作字微字與孳通微與尾通說文曰字
　者言孶乳而侵多戰國策有尾生髙髙誘以為魯人
　即論語之微生髙也荘子或作尾或作微說文曰尾
　微也汗簡云古文尚書字作孶是孳為古文字也釋
　文云孶音字案字本有孳音士冠禮字辭云昭告爾
　字讀為滋與宜之恊釋名曰尾微也承脊之末稍微
　殺也古今人表有生髙生晦師古曰即微生髙
　微生畆也
平秩南訛史記作南譌司馬貞本又作為云為依字讀
　春言東作夏言南為皆是耕作營為勸農之事孔氏
　强讀為訛字雖則訓化解釋亦甚紆回也棟案譌與
　訛古字本通毛詩無羊曰或寢或訛韓詩作譌說文
　引詩云民之譌言今正月詩作訛無羊傳云訛動也
　薛夫子云譌覺也正月箋又訓訛為偽偽亦與訛通
　故王莽傳又作南偽(古文尚書作偽)索隠作為者古偽字皆
　省文作為見古文春秋左氏傳但此經訛字當與偽
　别淮南天文曰嵗大旱禾不為髙誘曰為成也禾成
　於夏故云南為此與東作西成皆言農事索隠本是
　也
宅西曰昧谷今文尚書云度西曰栁穀(臣瓚漢書注云案古文宅度同)
　伏生書傳云秋祀栁穀(穀與谷通莊子云臧與榖二人相與牧羊崔譔本穀作谷)
　鄭康成云柳聚也齊人語賈公彥曰柳者諸色所聚
　日将沒其色赤兼有餘色故云柳穀今鄭注尚書从
　古文作昧谷故虞仲翔奏鄭解尚書違失事目言古
　大篆丣字讀當為桺古桺丣同字而以為昧棟案史
　記亦作桺谷此古文也鄭康成依賈逵所奏定為昧
　谷故虞氏駁之管子㓜官篇言春三丣同事秋三丣
　同事說文曰丣冒也二月萬物冒地而出象開門之
　形故二月為天門古文酉从丣丣為春門萬物已出
　丣為秋門萬物已入一閉門象也故春言三丣秋言
　三丣桺丣同字日出于暘谷入于桺谷西者隴西西
　逸曰康回共工名也案鄭注尚書以為共工名氏未
　聞先祖居此官故以官為氏然則楚辭所謂康回者
　即書所云静言庸違也關書作請言王逸引書云淺
　淺請言公羊亦云戔戔莫諍言違與回通詩大雅云
　厥徳不回毛傳云回違也春秋傳晏子云君無違徳
　(下云若徳回亂明違與回同)回邪辟也論衡引作回徳回邪辟也
　故史記云共工善言其用僻是訓違為辟與回同也
　古庸字或作康故楚辭言康回秦詛楚文云今楚王
　熊相康回無道董逌釋康為庸是也(或云康讀為亢龍之亢謂亢極)
　(邪辟也)
否徳忝帝位史記作鄙徳棟案鄙與否古通用論語曰
　予所否者天厭之論衡引作鄙訓為鄙陋之鄙(釋名云鄙)
　(否也小邑不能逺通與論衡合)故陸氏釋文又音鄙益稷云否則
　威之徐邈音鄙是否有鄙音(正義曰否古文不字)
序虞舜側微玉篇人部引作微云微賤也案古文㣲字皆
　作􁅱見㜏氏鼎及􁅱欒鼎說文亦然惟石鼓文作㣲
賔于四門鄭康成云賔讀為儐舜為上儐以迎諸侯案
　賔為古文儐見儀禮鄉飲酒禮注穆天子傳云祭公
　賔喪注儐贊禮儀又云内史賔侯注儐相史記蘇秦
　傳必長賔之義作儐孔安國以為四方諸侯来朝者
　舜賔迎之讀為賔客之賔非也(晁氏書說云寅賔出日謂測其出之景而)
　(導之寅餞納日謂測其入之景而候之徐邈讀賔為儐是也古文儐逋作賔孔氏以賔為導亦讀曰儐近)
　(世乃為賔客之說非也)
舜讓于徳弗嗣徐廣曰今文作不怡史記作不懌怡懌
　也李善文選注引書云舜讓于徳不台台猶怡也漢
　書音義云古文台作嗣案嗣與怡音義絶異毛詩子
　䘳曰子寜不嗣音韓詩作詒音古怡詒字皆省作台
　古嗣字皆省作司髙宗肜日王司敬民史記作王嗣
　敬民吕大臨考古圖載㬜姜鼎云余惟司朕先姑集
　古録劉原父皆釋司為嗣是司為古文嗣或古司台
　字相似因亂之也(台本音怡故史記自序云唐堯避位虞舜不台)
在璿璣玉衡案亰房易略例及周公禮殿記孟郁脩堯
　庿碑皆作旋機(孟郁碑作與旋同)伏生書傳曰旋機者何也
　傳曰旋者還也機者㡬也繳也其變幾微而所動者
　大謂之旋機是故旋機謂之北極其說與京房及漢
　碑字合
徧于羣神史記徧作辯漢樊毅脩西嶽庿記云辯于羣
　神儀禮鄉飲酒禮云衆賔辯鄭康成云今文辯皆作
　徧是辯為古文徧為今文也(荀子脩身篇云扁善之度注云扁讀為辨韓詩)
　(外傳曰君子有辨善之度)
輯五瑞史記作揖魏脩孔子廟碑亦云揖五瑞秦本紀
　曰搏心揖志義作輯漢碑皆以揖為輯馬融曰揖斂
　也與孔訓同而字異(古揖字有作輯者晉語曰君輯大夫就車舊訓輯為揖漢書兒)
　(寛傳寛對曰陛下統楫羣元臣瓚曰楫當作輯師古曰輯楫與集三字並同虞書曰楫五瑞是也其字从)
　(木瓚曰當為輯不通是揖又作楫)
嵗二月云云何休公羊注引尚書曰嵗二月東廵守至
　于岱宗柴望秩于山川遂覲東后(史記亦作遂)恊時月正
　日同律度量衡脩五禮五玉三帛二生一死贄如五
　器卒乃復五月南廵守至于南嶽如岱禮八月西廵
　守至于西嶽如初十有一月朔北廵守至于北嶽如
　西禮還至嵩如初禮歸假于禰祖(尚書作藝祖馬王云禰也)用特
　今古文尚書無還至嵩如初禮六字姚方興本云至
　于北嶽如西禮馬融本作如初禮明上下有脫文今
　文尚書不可攷然何邵公所引不為無據也(史記封禪書于)
　(岱宗之下又云中嶽嵩髙也)
恊時月白虎通引作叶周禮太史讀禮書而恊事後鄭
　云故書恊作叶杜子春云叶當為恊書亦或為恊或
　為汁又大行人協辭命故書作叶先鄭云叶當為汁
　方言曰協汁也黒帝汁光紀或作叶(後漢帝堯碑以叶為汁)漢
　書載洪範曰旪用五紀伏生書傳引書云不叶于極
　不麗于咎說文曰旪古文協从日十㦯作叶从口
黎民阻飢徐廣曰今文尚書作祖飢祖始也史記作始
　漢書作祖孟康曰黎民始飢命弃為稷官古文言阻
　棟案古文祖字皆作且如祖乙卣盄和鐘文王命厲
　鼎師􁊐敦皆以且為祖故曽子曰祖者且也古文作
　阻者案儀禮大射儀云且左還鄭玄云古文且作阻
　是古文又以阻為且衛弘撰古文異字其以此乎王
　肅曰阻難也馬融曰祖始也二說並通今文近之鄭
　玄曰阻讀曰俎阻厄也鄭尚書即馬融本當云祖讀
　為阻傳寫之誤也
教胄子說文引虞書云教育子云養子使作善也爾疋
　曰育長也與孔馬同周禮大司樂云凡有道者有徳
　者使教焉鄭注云若舜命蘷典樂教育子今周禮注
　仍作胄非也見釋文是鄭本尚書與說文同馬融書
　傳云胄長也育亦訓長見爾疋字異義同鄭注尚書
　从馬本知馬本亦當作育周書王子晉曰人生而重
　丈夫謂之胄子胄子成人能治上官謂之士然則胄
　子猶國子與
分北三苖北讀為别古文北字从二人别字重八八
　(北)(别)字相似因誤作北說文于八部曰别也孝
　經說曰上下有别又􁁯部曰古文别許君學于賈
　逵逵傳古文尚書必得其實虞翻曰鄭注尚書分北
　三苗北古别字又訓北言北猶别也若此之類誠可
　怪也棟謂北字似别非古别字又北與别異不得言
　北猶别也虞鄭皆失之(苗本一也分别流之故有三苗猶三危本一也分三苗分)
　(三危之地亦因分别而名葢依三居之法離絶之使不得通也)
大禹謨惟影響依字當作景嚮劉向奏云神明之應應
　若景嚮是也鄒季友曰影古文作景葛洪始加彡此
　天寳三載衛包改古文以今文時所易也棟案髙誘
　淮南子注曰景古影字誘漢末人當時已有作景旁
　彡者非始于葛洪字苑景旁从彡已見顔氏家訓亦
　非衛包所改
臯陶謨暨稷播奏庶艱食釋文云艱馬本作根云根生
　之食謂百穀棟案釋名云艱根也如物根也則是書
　本作艱訓為根馬說是古艱字作囏(古艱讀為根見唐扶頌)
擾而毅徐廣曰擾一作柔字本作擾从牛夒聲玉篇云
　㹛馴也尚書而毅如此春秋傳云乃擾畜龍應劭
　音柔說文云㹛牛柔謹也从牛夒聲又云玉也从
　玉夒聲讀若柔管子地員云其木宜擾桑擾桑柔桑
　也字書皆音而小反非也徐邈音饒亦誤
予弗子釋文云子如字鄭氏音將吏反案樂記云易直
　子諒注云子讀如不子之子徐邈音子為將吏反葢
　從鄭讀列子說符篇云禹纂業事讎唯荒土功子產
　弗字過門不入云云列子之說葢本尚書讀子為字
　此在未焚書之前必得其實鄭氏之音非無據矣
禹貢滎波既豬傳云滎澤波水已成遏豬馬鄭本皆云
　滎播既都鄭云沇水溢出河為澤衛狄戰在此地今
　塞為平地滎陽民猶謂其處為滎播棟案滎波當是
　二水名周書職方云豫州其川滎雒其浸波溠孔氏
　以為滎澤波水非也鄭于周禮注依尚書讀波為播
　以滎播即滎澤合為一亦非
和夷底績鄭康成云和讀為桓地志曰桓水出蜀郡蜀
　山西南行羌中(見史記及水經注)案漢書酷吏傳云桓東少
　年場如淳曰陳宋之俗言桓聲如和故桓表或謂之
　和表東京賦云叙和樹表(雙植謂之桓桓表是也四植謂之桓桓楹是也)
嶓冡導漾史記及鄭本皆作瀁說文曰漾古文作瀁地
　理志曰隴西氐道縣禹貢瀁水所出皆从古文孔氏
　作漾非也
二百里男邦史記云任國(漢諱邦改為國)棟案白虎通引書云
　侯甸任衛作國伯今酒誥作男古男與南通皆訓為
　任故詩云燕燕于飛下上其音子子于歸逺送于南
　又云凱風自南吹彼棘心沈重音南為乃林反外傳
　周語曰鄭伯南也先鄭司農注云南謂子男左傳昭
　十三年傳子產云鄭伯男也賈侍中云男當作南謂
　南面之君王肅家語亦載子產語云男南古字通用
　鄭衆从左傳改南為男賈逵據外傳易男為南可以
　知二字之相通矣白虎通又云南之為言任也故孔
　安國傳亦云男任也今文尚書皆以任為南太史公
　以訓詁易經文故亦為任(正義云男聲近任故訓為任)
二百里蔡地里志曰二百里蔡刋誤曰蔡讀如蔡蔡叔
　之蔡吳仁傑從之以為當作􁆦
序作帝告史記告作誥司馬貞曰一作俈從先王居故
　作帝俈棟案告古文誥(見禮記注)尚書大傳殷傳有帝告
　篇引書曰施章乃服明上下此逸書之猶存者索隠
　據孔氏傳以為帝俈别無所見
序湯既黜夏命復歸于亳作湯誥論語云予小子履敢
　用玄牡敢昭告于皇皇后帝孔安國注云此伐桀告
　天之文墨子引湯誓其辭若此(湯誓依墨子當云湯祝)疏云尚
　書湯誓無此文而湯誥有之又與此小異棟案墨子
　兼愛篇云湯曰惟予小子履敢用玄牡告於上天后
　曰今天大旱即當朕身履未知得罪於上下有善不
　敢蔽有罪不敢赦簡在帝心萬方有罪即當朕身朕
　身有罪無及萬方即此言湯貴為天子富有天下然
　且不憚以身為犧牲以祠祝於上帝鬼神吕氏春秋
　九月紀云昔者湯克夏而正天下天下旱五年不收
　湯乃以身禱於桑林曰余一人有罪無及萬夫萬夫
　有罪在余一人無以一人之不敏使上帝鬼神傷民之
　命於是翦其髮其手以身為犧牲用祈福於上帝
　民乃甚說雨乃大至尸子云湯之救旱也素車白馬
　布衣身嬰白茅以身為牲當此時也絃歌鼓舞者禁
　之韓嬰詩傳亦言湯時大旱禱於山川以六事自責
　汲郡古文云成湯二十年大旱禁絃歌舞二十四年
　大旱王禱于桑林雨墨子吕氏皆見百篇尚書故所
　載與論語同今湯誥篇絶無大旱請禱之事孔安國
　親傳古文其注論語不近攷尚書而逺引墨子竊所
　未喻
咸有一德七世之廟可以觀德吕覽引商書曰五世之庿
　可以觀怪(怪字傳冩之誤)禮緯稽命徴曰唐虞五廟親廟四
　始祖廟一夏四廟至子孫五殷五廟至子孫六(注云契為)
　(始祖湯為受命王各立其廟與親廟四故六)孝經緯鉤命決曰唐堯五廟
　親廟四與始祖五禹四廟至子孫五殷五廟至子孫
　六周六廟至子孫七後魏書禮志云禮緯云夏四廟
　至子孫五殷五廟至子孫六周六廟至子孫七注云
　言至子孫則初時未備也緯書雖不可盡據亦以見
　夏商無七廟之文漢書韋元成傳匡衡告謝毁廟曰
　徃者大臣以為在昔帝王承祖宗之休典取象於天
　地天序五行人親五屬天子奉天故率其意而尊其
　制是以禘嘗之序靡有過五受命之君躬接于天萬
　世不墮繼烈以下五庿而遷上陳太祖間嵗而祫自
　唐以下皆當以五為則吕氏在焚書之前必得其實
　毛詩豳風曰七月鳴鵙王肅傳云七當為五古五字
　如七因訛為之此經七字亦當作五
盤庚若顛木之有由蘖由說文引作㽕云木生條也古
　史言由枿徐鍇曰說文無由字今尚書只作由枿葢
　古文省弓而後人因省之通用為因由等字从弓象
　枝條華圅之形徐鉉曰案孔安國注尚書直訓由作
　用也用枿之語不通棟案經傳由字皆訓為生毛詩
　序云由儀萬物之生各得其宜是由訓為生儀訓為
　宜春秋傳曰吉凶由人言吉凶生乎人也孔氏書傳
　晉人偽撰故从俗讀
予迓續乃命于天小顔匡繆正俗云商書般庚云予御
　續乃命於天詩鵲巢云百兩御之訓解皆為迎棟案
　此經與牧誓弗迓克本皆當作御趙宋以来儒者見
　孔氏訓御為迎遂改作迓(或衛包所改)蔡氏撰書傳亦仍
　其謬嗚呼古學之亾乆矣吾誰與正之(列子云鄭氏遇駭鹿御而)
　(擊之注御音訝迎也)
爾謂朕曷震動萬民以遷蔡邕石經曰今爾恵朕昌祗
　動萬民以遷棟案震與振同虞書震驚朕師史記
　作振又祇振毎通用皋陶謨云日嚴祗敬六徳無逸
　云治民祗懼史記皆作振(内則云祇見孺子鄭玄云祗敬也㦯作振)
說命釋文云說本又作兊禮記皆引作兊鄭氏云兊當
　為說案周易以兊為說吕覽四月紀曰凡說者兊之
　也兊與說通
西伯戮黎釋文云伯亦作柏郭璞穆天子傳注云古伯
　字多从木戡黎尚書大傳作􁂽耆說文作􁂽黎云􁂽
　殺也漢書載左氏傳冷州鳩曰王心弗􁂽孟康曰古
　堪字今左傳作堪釋詁云堪勝也郭璞注引書云西
　伯堪黎是堪與􁂽同孔氏傳云戡亦勝也案說文戡
　訓刺非勝也當从書傳作􁂽
微子天毒降災荒殷邦史記曰天篤下菑亾殷國漢平
　輿令薛君碑又以竺為篤古毒篤竺三字皆通
我舊云刻子王子弗出論衡引微子曰我舊云孩子王
　子不出言紂為孩子之時微子睹其不善之性性惡
　不出衆庶長大為亂不變故云也(後世性惡之說本此)焦氏易
　林曰嬰兒孩子未有知識彼童而角亂我政事說文
　曰咳小兒笑也古文作孩从子
我不顧行遯釋文云顧音故徐仙民音鼔毛居正曰案
　顧字禮部韻無上聲音當從一音用棟案商詩韋顧
　既伐古今人表作韋鼔是顧有鼔音緇衣云君子寡
　言而行以成其信鄭注云寡當為顧聲之誤是顧有
　上聲禮部韻宋人所撰焉識古音毛氏據以駁徐邈
　未之得也
　九經古義卷三
欽定四庫全書
　九經古義卷四　　　　　　長洲恵棟撰
尚書古義

泰誓晁氏曰儒言尚書泰誓作大開元間學士衛包受
　詔成今文尚書乃始作泰或以交泰為說真燕書哉
　棟案顧彪古文尚書義疏云泰者大之極也猶如天
　子諸侯之子曰大子天子之卿曰大宰此㑹中之大
　故稱泰誓彪字仲文隋煬帝時為秘書學士當時已
　改為泰非始於衛包(繁陽令楊君碑大夫人字始作泰知大與泰異文始于後漢)
雖有周親不如仁人王伯厚曰孔安國論語注言有管
　蔡為周親不如箕子微子之仁人與注尚書異書傳
　云紂至親雖多不如周家之多仁人朱文公集注從
　書傳棟案書傳本云少仁人故疏云多惡不如少善
　上云受有億兆夷人是言至親之多予有亂十人(今本)
　(亂下有臣字非王伯厚已辨之)是言仁人之少故論語引之以為才
　難
牧誓乃惟四方之多罪逋逃是崇是長是信是使谷永
　引書云四方之逋逃多罪是崇是長是信是使小顔
　以為今文泰誓之辭非也宗尊也故傳訓為尊春秋
　傳云師叔楚之崇也崇亦訓尊
弗迓克奔以役西土匡謬正俗曰牧誓篇云弗御克奔
　以役西土孔安國注云商衆能奔来降者不迎擊之
　徐仙民音御為五所反案御既訓迎當音五駕反不得
　音御案此則孔氏尚書本作御訓為迎也史記及馬
　融本皆作禦王肅又讀御為禦非也古禦字作御古
　文春秋傳皆然毛詩谷風曰亦以御冬毛傳云御禦
　也御又與迓同大雅思齊曰以御于家邦傳曰御迎
　也鄭氏于鵲巢箋亦訓御為迎曲禮曰大夫士必自
　御之注云御當為訝訝迎也(士昏禮注同)春秋傳曰跛者
　御跛者眇者御眇者皆訝也世人亂之但御雖為迓
　訓詁家當依本字釋之無直改經文之理唐石經亦
　仍其誤則知古文之亡乆矣(毛傳訓御為迎蓋本爾雅今釋文仍作迓者俗)
　(儒所竄易也)
武成惟一月壬辰㫄死魄張霸偽武成云惟一月壬辰
　㫄死霸說文曰霸月始生霸然也承大月二日承小
　月三日从月䨣聲周書曰哉生霸普伯切棟案古鐘
　鼎文魄字皆作霸或省作雨公􁔬鼎云惟十有四月
　既死霸與說文合周伯琦六書正譌云霸今俗作必
　駕切㠯為霸王字而月霸乃用魄字非本義王霸字
　本作伯月魄字作霸其義始正䨣音膊雨濡革也从
　雨从革今薛宣古文魄作屰屰古㦸字未詳
至于大王肇基王迹王季其勤王家傳云大王脩徳以
　翦齊商人始王業之肇迹王季纘統其業乃勤立王
　家棟案孔說非也迹古績字言不窋失官社稷不守
　至於大王光復祖宗始立勲績于王家王季以八命
　作牧勤勞王家之事文王能繼成其勲(周禮王功曰勲)大膺
　帝命作西伯以撫六州之衆也
洪範無偏無陂遵王之義蔡邕石經及尚書舊本皆作
　頗唐玄宗詔曰毎讀尚書洪範至無偏無頗遵王之
　誼三復斯文並皆恊韻唯頗一字實則不倫又周易泰
　卦中無平不陂釋文陂字亦有頗音陂之與頗訓詁
　無别為陂則文亦㑹意為頗則聲不成文兼訪諸儒
　僉以為然終非獨斷宜改頗為陂乃宣示國學棟案
　此詔及匡謬正俗遵王之義義皆作誼故玄宗謂與
　頗字不恊據周易改為陂楚詞曰脩繩墨而不頗王
　逸曰頗傾也易曰無平不頗(楚詞與差恊韻)是古易本作頗
　故釋文又音破河反改頗為陂失所據矣說文言部
　云詖古文以為頗字音彼義切是頗有詖音古文作
　詖(周禮典同云陂聲散注云陂讀為險詖之詖是陂與詖同)正與誼字恊何不倫
　之有邪古義字皆作誼漢書猶然鄭仲師周禮注云
　古者書儀但為義今時所謂義為誼是也吳才老以
　此經義字音俄謂與陂恊而不知本是誼字顔師古
　又謂誼有宜音皆好古之過也(史記吕覽亦作義當是後人所改)
無有作好遵王之道無有作惡遵王之路吕覽引云毋
　或作好遵王之道毋或作惡遵王之路髙誘曰或有
　也古有字皆作或商書曰殷其弗或亂正四方多士
　云時予乃或言爾攸居傳皆云或有也鄭康成注論語
　亦云或之言有也韓非子曰無或作利从王之指無
　或作惡从王之路文雖異然皆以或為有韓子吕氏
　皆在未焚書之前必有所據王伯厚以為述洪範而
　失之未盡然也(說文引商書曰無有作妞玉篇作云古文好字案石鼔文好字从孜好)
　(畤鼎从好篆文女字似丑故或从左或从右文之異也又周伯琦六書正譌云􁔭愛而不釋也从女丑聲)
　(别作好乃呼皓切)
曰䝉鄭王本皆作雺在曰驛之下史記亦然(微子世家)又作
　霧與雺通爾雅曰天氣下地不應曰雺孔傳曰䝉隂
　闇與爾雅合徐邈云䝉音亡鉤反明字本作雺轉寫
　誤為䝉耳(張有復古編云霚地气發天不應从雨敄俗作霧蒙鄭本又作蟊汗簡云古文尚書)
　(以為蒙古文蟊作蟊从三虫今與虫同从三虫以為古文蒙字非也當云古文作今文作蟊)
曰驛傳云氣落驛不連屬棟案驛古文作悌今文作圛
　鄭氏齊詩箋云古文尚書以悌為圛孔頴達曰古文
　尚書即今鄭注尚書也賈逵以今文校之定以為圛
　故鄭依賈氏所奏从定為圛史記作涕涕即悌也古
　書篆字作立心與水相近讀者失之故誤从水(見鄭氏易)
　(注)太史公从孔安國問多得古文之說故作悌後人
　轉讀遂為涕也說文曰圛讀若驛今尚書作驛是又
　襲今文而失之(司馬相如傳云昆蟲懌闓懌猶愷悌也亦發明之意)
凡七卜五占用二衍忒劉昌書云乃命卜筮曰雨曰霽
　曰䝉曰驛曰克曰貞曰悔凡七卜五占用二衍忒讀
　者皆以占用二作一句史記宋世家載箕子之對謂
　卜五占之用二衍貣鄭玄注曰卜五占之用謂雨霽
　圛雺克也二衍貣謂貞悔也兆卜之名七龜用五易
　用二然則卜五占者用之衍貣則非占也尚書省去
　之字合以占用為一句二衍貣為一句則義理明矣
五者来備王伯厚曰史記作五事来備後漢書荀爽傳
　云五韙咸備注韙是也李雲傳云五氏来備棟案經
　文曰時五者来備時是也言是五者皆備至也孔氏
　以曰時二字屬上句與漢儒所受尚書異讀後人遂
　以五是為傳習之譌非也是又作氏者覲禮曰太史
　是右注云古文是為氏曲禮曰五官之長曰伯是職
　方注云是或為氏漢書云造父後有非子至玄孫氏
　為荘公小顔曰氏與是同古通用字(古文引經或从簡略時五者来)
　(備則云五是来備易坤之初六履霜堅氷至象曰履霜堅氷隂始凝也三國志注引云初六履霜隂始凝)
　(也後人遂以堅氷二字為衍文可謂無識矣)上經云立時人為卜筮此云
　時五者来備皆訓為是
金縢是有丕子之責于天鄭注尚書曰丕讀曰不愛子
　孫曰子史記作負子(索隠引鄭注云丕讀曰負誤也)棟案白虎通曰
　天子曰不豫言不復豫政也諸侯曰負子子民也言
　憂民不復子之也公羊傳曰屬負兹禮記音義隠曰
　天子曰不豫諸侯曰不兹大夫曰犬馬士曰負薪然
　則負子即不茲也負與丕音相近(負讀為陪禹貢陪尾史記作負尾)
　子又與茲同諸說不一鄭氏為長益稷曰予不子故
　鄭讀从之孔訓丕為大義所未安
惟朕小子其親逆鄭注云新迎改先時之心更自新以
　迎周公鄭所傳古文尚書乃馬季長本訓親為新禮
　記在親民程子曰親當作新葢本先儒之說熊氏朋
　来作經說以為漢儒擅改經字加以音釋惑人若大
　學親民親作新則非漢儒所及待河南程子而後能
　言之真夏蟲之見也(馬本亦作親迎鄭于東山箋亦言成王既得金縢之書親迎周)
　(公而注仍訓為新盖古親與新同也)
予造天役王莽作大誥云予遭天役案史記甫刑云兩
　遭具備今尚書作造(文侯之命云嗣造天丕愆孔傳亦訓為遭)
序周公既得命禾旅天子之命史記云魯天子之命孔
　頴達春秋正義云石經古文魯作􁒋說文曰􁒋古文
　旅古文以為魯衛之魯葢古旅字魯字皆作􁒋故旅
　字亦作魯秦和鐘曰以受毛魯多釐董逌曰魯古文
　旅秦時已誤魯為旅司馬襲秦舊文故也
康誥王曰嗚呼封敬明乃罰人有小罪非眚王符潜夫
　論云康誥云王曰於戲封敬明乃罰人有小罪匪省
酒誥盡執拘以歸于周拘說文引作抲云抲撝也从手
　可聲棟案可句字異古文未有通用者說文解字叙
　云廷尉說律至以字斷法苛人受錢苛之字止句也
　不合孔氏古文然漢時可句亦有通用者
梓材戕敗人宥王啟監厥亂為民今文尚書曰彊人有
　王開賢厥率化民王充曰言賢人壯彊於禮義故能
　開賢其率化民棟案古宥字或作有(古有字皆作又王制曰王三又)
　(然後制刑鄭注云又當作宥管子書又以侑為宥)開本啟字避漢帝諱故作
　開以亂為率以為為化(古貨字作䞈訛字作譌或从化或从為字本相通)古
　今文之異如此(正義云鄭注古文篇與夏侯等同而經字多異夏侯等書宅嵎夷為宅堣)
　(織昧谷曰栁谷心腹腎膓曰憂腎陽劓則劅剠云臏宫劓割頭庶剠是鄭注不同)
無胥戕無胥虐至于敬寡至于屬婦合由以容孔鮒云
　妾婦之賤者謂之屬婦屬逮也逮婦之名言其微也
　說文引云至于媰婦媰婦姙身也案廣韻引崔子玉
　清河王誄云恵於媰孀則媰非姙身也
洛誥無若火始燄燄梅福上書成帝曰書曰毋若火始
　庸庸勢陵於君權隆於主然後防之亦無及矣注云
　庸庸微小皃也今洛誥作燄燄傳云火始然燄燄尚
　微愚謂燄燄猶炎炎也古燄字皆作炎炎炎勢盛不
　得謂始然作庸庸者是庸庸猶熒熒太公六韜云
　熒熒不救炎炎奈何亦此意也
序成周既成遷殷頑民史記作遺民賈侍中亦以為遷弼
　鄘之民於成周皆古文尚書說也陳亮曰臧哀伯云
　武王克商遷九鼎於雒邑義士猶或非之義士即多
　士所謂遷殷頑民者由周而言則為頑民由商而論
　則為義士矣(周書作雒曰俘殷獻民遷于九畢孔晁云賢民士大夫也九畢成周之地近王)
　(化也)
無逸書大傳作毋逸(論衡同)史記作無佚案漢石經逸字
　皆作佚漢書猶然王伯厚曰毋者禁止之辭其義尤
　切棟案儀禮士昬禮云夙夜毋違命注云古文毋作
　無史記從古文故亦作無毋與無古今字非有兩義
乃或亮隂三年不言其惟不言言乃雍正義引鄭氏注
　云其不言之時時有所言則羣臣皆和諧坊記引此
　云三年其惟不言言乃讙魯世家載無逸篇與坊記同
　裴駰載鄭氏注云讙喜恱也言乃喜恱則民臣望其
　言乆矣棟案史記所載者伏生所傳今文尚書也鄭
　氏之注不與正義同者當在書大傳中後所注者乃
　賈氏所傳古文尚書也熊朋来經說云坊記言乃讙
　之注但知有說命之書不知其為無逸之文妄指為
　讙說之讙不知本文當為雍作釋文正義者從而遂
　非傳說尤為可恨熊氏不攷尚書古今文之異而妄
　下雌黄亦可謂無忌憚矣
自朝至于日中昃不遑暇食遑當依國語作皇(左傳皆以皇為)
　(遑)靈臺碑云日稷不夏稷與昃同(詳易古義)依字當作􁁖
　鄭本尚書多方云天惟五年須夏之子孫注云夏之
　言暇是夏與暇通(詩正義尚書大傳夏之言假也古假借字止作叚暇从日叚聲故暇)
　(亦作夏)
則皇自敬徳蔡邕石經皇作兄自作曰上文無皇曰同
　正義云王肅本皇作況(秦誓云我皇多有之公羊傳載云而况乎我多有之亦以)
　(皇為況蔡邕王肅所載皆古文尚書也)況滋益用敬徳也兄本古況字
　(樊毅碑況作兄)管子書皆以兄為況(漢書尹翁歸字子兄注云兄讀曰況桑柔詩云)
　(倉兄填兮召旻云職兄斯引傳皆云兄滋也釋文兄音況本亦作況)
君奭說文曰奭召公名讀若郝史篇名醜案奭與奭相
　似說文云古文以為醜字皆从䀠故史篇以為召
　公名醜
惟人在我後嗣子孫大弗克恭上下遏佚前人光漢書
　王莽傳引云嗣事子孫大不克共上下遏失前人光
　棟案古佚字皆作失外傳周語云淫失其身管子山
　國軌曰未淫失也秦詛楚文曰淫失湛亂董逌訓失
　為佚春秋經曰肆大眚穀梁傳云肆失也失猶逸也
　逸與佚同謂逸囚也公羊經齊侯使國佐如師傳云
　佚獲也釋文曰佚一本作失(荘子書皆以失為佚)漢書地理志
　云漢中淫失枝柱與巴蜀同俗杜欽傳書云或四三
　年言失欲之生害也小顔云失讀曰佚主父偃傳云
　齊王内有淫失之行游俠傳云遂行淫失皆作佚也
序成王東伐淮夷遂踐奄伏生書傳云遂踐奄踐之者
　籍之也籍之謂殺其身執其家豬其宫史記踐作殘
　周禮大司馬云放弑其君則殘之逸禮王霸記云殘
　滅其為惡
多方乃惟爾辟以爾多方大淫圖天之命屑有辭案多
　士言桀大淫泆有辭釋文云泆又作佾注同馬本作
　屑云過也棟謂屑當作㞕與佾相近故誤作佾說文
　云㞕動作切切也蔡氏以為瑣屑有辭孔氏又訓屑
　為盡皆未當(屑裴光逺集綴又作䏌見汗簡)
立政灼見三有俊(石經作㑹)心灼說文引作焯云明也从火
　卓聲案覲禮匹馬卓上九馬隨之鄭注云卓讀如卓
　文君之卓猶酌也是卓有灼音故云从火卓聲汗簡
　云古文尚書灼作焯
予旦已受人之徽言蔡邕石經曰旦以前人之微言論
　語撰攷䜟曰子夏六十四人共撰仲尼微言漢書萟
　文志云昔仲尼没而微言絶小顔曰精微要妙之言
　(唐石經亦作徽孔傳以為美言)
以覲文王之耿光杜林說耿光也从光聖省聲說文曰
　凡字皆左形右聲杜說非也棟案蔡邕石經作鮮光
　故許氏不從其說外傳曰其光耿于民矣杜伯山傳
　漆書古文必得其實作鮮光者非也(王逸楚辭章句云耿明也光也)
周官以公滅私說文云厶姦衺也公平分也从八从厶
　八猶背也韓非曰蒼頡作字自營為厶背厶為公
君陳汲郡古文云成王十一年王命周平公治東都沈
　約案周平公即君陳周公之子伯禽之弟鄭康成注
　坊記云君陳葢周公子
序康王既尸天子遂誥諸侯史記作告鄭氏緇衣注云
　告古文誥
吕刑苗民弗用靈制以刑惟作五虐之刑曰法墨子引
　云苗民否用練折則刑惟作五殺之刑曰法禮記緇
　衣引曰苗民匪用命制以刑否古不字否用練未詳
　或傳寫之誤折與制古字通古文論語云片言可以
　折獄魯論折作制虐與殺亦通見春秋攷
皇帝哀矜庶戮之不辜王伯厚曰皇帝始見于吕刑趙
　岐注孟子引甫刑曰帝清問下民棟案孔傳云君帝
　帝堯也是孔氏本作君帝
告爾祥刑後漢書劉愷傳引作詳刑鄭康成周禮注云
　書曰度作詳刑以詰四方又鄭書注云詳審察之也
　則知古文本作詳詳與祥古今字易履上九曰視履
　考祥釋文云本亦作詳此經當依古文作詳訓為祥
　下經監于茲祥刑同(尚書君奭云其終出于不祥蔡邕石經云其道出于不祥)
惟貨惟来釋文云来馬本作求云有求請賕也漢律云
　諸為人請求於吏以枉法而事已行者皆屬司冦說
　文曰賕以財物枉法相謝也从貝求聲棟案漢盗律
　有受賕之條即經所云惟貨也又有聽請之條即經
　所云惟求也孔氏本作來以為舊相徃来義反紆回
　矣
其罰百鍰鍰史記作率徐廣曰率即鍰也音刷說文作
　鍰云鋝也索隠曰舊本率亦作選漢書蕭望之傳張
　敞曰甫刑之罰小過赦薄罪贖有金選之品應劭曰
　選音刷金銖兩名師古曰字本作鋝鋝即鍰也葢古
　文作鍰今文作選五經異義云夏侯歐陽說云墨罰
　疑赦其罰百率古以六兩為率古尚書說百鍰鍰者
　率也一率十一銖二十五分銖之十三也百鍰為三
　斤鄭氏以為古之率多作鍰(周禮職金疏)考功記冶氏云
　重三鋝注鄭司農云鋝量名也讀為刷元謂許叔重
　說文解字云鋝鍰也今東莱稱或以大半兩為鈞十
　鈞為環環重六兩大半兩鍰鋝似同矣則三鋝為一
　斤四兩(說文云鋝十銖二十五分之十三也周禮曰重三鋝北方以二十兩為鋝)
上下比罪棟案漢時有決事比葢取則于古
費誓說文云周書有䉾誓從米北聲廣韻作粊从米比
　聲云魯東郊地名此據孔氏本言之則知古文本作
　粊裴駰謂尚書作柴字之誤也(鄭氏注周禮雍氏禮記曽子問皆引作粊)
　(誓)
序東郊不開唐石經初刻開作闢匡謬正俗又作云
　古闢字馬本亦作闢釋文云舊讀皆作開小顔以
　為孔氏釋云東郊不開不得徑讀為開案說文虞
　書闢四門作从門从此經字亦當從說文作
　唐石經作闢者衛包改从今文也宋以来直作開
　字非也
秦誓日月逾邁若弗云来正義曰員即云也是尚書本
　作員衛包改古文始从云詩出其東門云聊樂我員
　釋文曰員本作云詩正月云昏姻孔云本又作員商
　頌曰景員維河鄭箋云員古文作云言古文以員為
　云也
惟截截善諞言說文引云戔戔巧言又言部引云􁇟􁇟
　善諞言公羊云諓諓善竫言賈逵國語注云諓諓巧
　言也王逸引書云諓諓竫言漢書李尋傳云昔秦
　穆公說諓諓之言任仡仡之勇案此則古文作􁇟􁇟
　今文作戔戔也
惟截截善諞言俾君子易辭公羊云惟諓諓善竫言俾
　君子易怠案說文籀文辭从台史記三王世家齊王
　策云俾君子怠與公羊合此古文尚書也
是能容之禮記是作實棟案古寔字皆作是秦恵王
　詛楚文曰昔我先君穆公及楚成王是戮力同心兩
　邦若壹王之望讀是為寔戰國策蘇厲曰白起是攻用
　兵髙誘曰是實也公羊桓五年傳云寔来者何猶曰
　是人来也髙氏以是為實者古春秋經寔来左傳作
　實来(今本左傳仍作寔来)韓奕箋云實墉實壑實當作寔趙魏
　之東寔實同聲髙誘涿人故亦以寔為實
恵棟案儒林傳云孔氏有古文尚書孔安國以今文讀
　之因以起其家逸書得十餘篇司馬遷亦從安國問
　故遷書載堯典禹貢洪範微子金縢諸篇多古文說
　如堯典放勛(古文勲見說文)辯于羣神(辯古文徧見儀禮注)禹貢九江
　入賜大龜(入古文内見南宫中鼎堯典風夜出内朕命内亦作入賜古文錫見儀禮注下賜土)
　(姓同古文入亦作内􁊈敦云毛伯内門立中庭内門入門也)嶓冡導瀁(古文漾見說文)洪
　範曰涕(悌字之誤古文以悌為圛)微子我其發出徃(鄭本亦作徃今作狂非)
　金縢周公奔楚事(論衡以為古文家說)皆卓然古文無可疑者
　苐其述事欲便于覽者徃徃以訓詁之字竄易經文
　後之學者無可攷證反以史記為今文耳又殷本紀
　所載湯征湯誥皆逸書十篇中文也今所傳古文湯
　誥與史記所載絶不相類其中如敢用玄牡等語乃
　湯時大旱請禱之文(見墨子及吕覽)豈誠孔壁之舊哉
　九經古義卷四
欽定四庫全書
　九經古義卷五　　　　　　長洲恵棟撰
毛詩古義

王伯厚云近世說詩者以闗雎為畢公作謂得之張超
　或謂得之蔡邕未詳所出棟案藝文類聚三十五
　卷載張超誚青衣賦云周漸將衰康王晏起畢公喟
　然深思古道感彼闗雎性不䨇侣願得周公妃以窈
　窕防㣲消漸諷諭君父孔氏大之列冠篇首案其文
　云康王晏起與魯詩同深思古道又同韓詩超漢末
　人范書有傳古文苑云蔡伯喈作青衣賦志蕩詞淫
　故張子並作此以規之邕賦亦載集中無畢公作關
　雎語
采采卷耳不盈頃筐傳云頃筐易盈之器也荀卿子引
　此詩亦云頃筐易滿也卷耳易得也然而不以貳周
　行大雅行葦云敦弓既堅傳云天子敦弓敦與彫古
　今字荀卿子云天子彫弓諸侯彤弓正義以天子彫
　弓為事不經見非也經典序録云孟仲子傳根牟子
　根牟子傳趙人孫卿子孫卿子傳魯人大毛公此傳
　及行葦傳葢用其師說王伯厚云毛傳以平平為辨
　治又以五十矢為束皆與荀子同(鄭氏詩譜云魯人大毛公為詁訓傳)
　(於其家河間獻王得而獻之以小毛公為博士徐堅曰荀卿授魯國毛亨作詁訓傳以授趙國毛萇時人)
　(因謂亨為大毛公萇為小毛公後儒以為毛萇作詩傳非也)
肅肅兎罝施于中逵韓詩作中馗薛君曰馗中九交之
　道也案説文馗正字也逵或字也當从韓詩(玉篇馗古文作旭)
　釋草云中馗菌釋文云郭音仇舍人本作中鳩是馗
　有鳩聲與仇恊
南有喬木不可休息釋文云休息並如字古本皆爾本
　或作休思此以意改爾案韓詩外傳息作思樂記云
　使其文足論而不息荀卿子息作諰說文云諰思之
　意从言从思禮記多古文或思息通也
江之永矣不可方思説文于羕字下引詩云江之羕矣韓
　詩同爾雅云羕長也郭璞云羕所未詳是未攷韓詩
　(齊侯鎛鐘云士女考夀萬年羕保其身又子子孫孫羕保用昌是羕乃古永字韓詩从古文故作羕說文)
　(永部别載羕字未之攷也)
采蘩詩云夙夜在公尉氏令鄭君碑云夜在公即夙
　字說文曰早敬也从持事雖夕不休早敬者也
　義雲章及古鐘鼎文皆作徐鉉曰今俗作夙譌(春秋)
　(有季孫夙左傳作宿从古文)
采蘋云于以湘之維錡及釡傳云湘亨也正義云爾雅
　無文傳以當時騐之案漢書郊祀志云皆嘗鬺亨上
　帝鬼神小顔云鬺亨煮而祀也韓詩采蘋曰于以鬺
　之唯錡及釡湘訓亨無攷當从韓詩作鬺廣雅云鬺
　飪也音傷
白茅純束箋云純讀如屯戰國策曰錦繡千純髙誘曰
　純音屯束也左氏傳云執孫蒯于純留漢書作屯留
　是古文皆以純為屯(古文純作屯見虢姜敦)
威儀棣棣不可選也傳云物有其容不可數也案朱穆
　集載絶交論云威儀棣棣不可筭也鄭注論語云筭
　數也與毛訓同(漢書車丞相賛云斗筲之徒何足選也古選與撰通周禮大司馬云撰車)
　(徒鄭注云撰讀曰算筭車徒謂數擇也)
谷風云不逺伊邇薄送我畿傳云畿門内也案吕覽正
　月紀曰出則以車入則以輦務以自佚命之曰招蹷
　之機髙誘曰招至也蹷機門内之位也(士冠禮注云闑門橜也閾)
　(閫也古文闑為𣙗閾為蹙春秋傳曰婦人送迎不出門見兄弟不踰闕禮記云内言不出于閫蹷即橜也)
　(或蹙字之誤是蹷閾字通蹷即閫也)乗輦于宫中遊翔至于蹷機故曰
　務以自佚也詩曰不逺伊邇薄送我畿此不過蹷之
　謂畿與機古字通
旄丘詩云狐裘蒙戎蒙徐邈音武邦反春秋傳作尨茸
　故讀从之棟案蒙本與尨通管子五輔篇云敦懞純
　固義作敦尨荀子引詩曰受小共大共為下國駿蒙
　今詩蒙作尨小戎詩云䝉伐有苑箋云蒙尨也
有力如虎執轡如組傳云組織組也武力比於虎可以
　御亂御衆有文章言能治衆動於近成於逺也吕氏
　春秋曰詩曰執轡如組孔子曰審此言也可以為天
　數也與毛訓同(漢書車丞相賛云斗筲之徒何足選也古選與撰通周禮大司馬云撰車)
　(徒鄭注云撰讀曰算筭車徒謂數擇也)
谷風云不逺伊邇薄送我畿傳云畿門内也案吕覽正
　月紀曰出則以車入則以輦務以自佚命之曰招蹷
　之機髙誘曰招至也蹷機門内之位也(士冠禮注云闑門橜也閾)
　(閫也古文闑為𣙗閾為蹙春秋傳曰婦人送迎不出門見兄弟不踰闕禮記云内言不出于閫蹷即橜也)
　(或蹙字之誤是蹷閾字通蹷即閫也)乗輦于宫中遊翔至于蹷機故曰
　務以自佚也詩曰不逺伊邇薄送我畿此不過蹷之
　謂畿與機古字通
旄丘詩云狐裘蒙戎蒙徐邈音武邦反春秋傳作尨茸
　故讀从之棟案蒙本與尨通管子五輔篇云敦懞純
　固義作敦尨荀子引詩曰受小共大共為下國駿蒙
　今詩蒙作尨小戎詩云䝉伐有苑箋云蒙尨也
有力如虎執轡如組傳云組織組也武力比於虎可以
　御亂御衆有文章言能治衆動於近成於逺也吕氏
　春秋曰詩曰執轡如組孔子曰審此言也可以為天
　為直士相見禮曰喪俟事不犆弔定本作特(義雲切韻特作)
　(犆)
中冓之言不可道也玉篇引作㝤云中夜之言也韓魯
　詩同廣雅曰㝤夜也大玄玄攡曰畫以好之夜以醜
　之故下云言之醜也
不可讀也傳云讀抽也匡謬正俗曰抽當為籀籀讀也
　从竹㨨聲㨨即古抽字(皆依説文為説)棟案說文云籀讀書
　也又手部㨨或从抽太史公曰紬史記石室金匱之
　書紬亦讀抽也王莽傳云或紬其兩脅師古曰紬與
　抽同(吕覽十月紀云渉血盩肝髙誘曰盩古抽字)
象服是宜傳云象服尊者所以為飾説文曰襐飾也史
　游急就篇云襐飾刻畫無等雙漢書外戚傳襐飾將
　醫徃問疾師古曰襐盛飾也象本襐字古文省疏以
　為象骨飾服失之
鶉之奔奔髙誘注吕覽引作賁云色不純也左傳禮記
　皆作賁案漢有虎賁舊作奔古字通白駒詩云賁然
　来思傳云賁飾也鄭箋引周易賁卦以釋之徐邈音
　賁為奔真得古音矣今人以賁卦之賁及詩賁然来
　思皆音彼義反失之詳易攷(朱育集字奔作)
升彼虚矣以望楚矣傳云虚漕虚管子大匡曰狄人伐
　衛衛君出致于虚注云虚地名
干旄詩云素絲祝之箋云祝當作屬屬著也鄭氏攷
　工函人注云屬讀如灌注之注戰國策曰一舉而注地
　於楚髙誘曰注屬又周禮痬醫職云祝藥劀殺之齊
　注云祝當為注讀如注病之注聲之誤也注謂附著
　藥淮南子曰冶工之鑄器髙誘曰鑄讀作祝禮記樂
　記云封帝堯之後于祝注云祝或為鑄葢古字祝屬
　注鑄皆同音陸氏釋文音祝為之蜀反未詳
考槃在澗韓詩澗作干棟案澗當作間與寛諼恊韻間
　與干古今字聘禮記凡庭實隨入左先皮馬相間可
　也注云古文閒作干文選注五卷引韓詩云考槃在
　干地下而黄曰干
庶姜孽孽釋文云孽魚竭反徐五謁反韓詩作䡾牛遏
　反長貌吕覽云宋王築為蘖臺髙誘曰蘖當作䡾蘖
　與䡾其音同詩云庶姜䡾䡾髙長䫉也
芄蘭詩云能不我甲傳云甲狎也徐邈音胡甲反匡謬
　正俗曰甲雖訓狎自有本音不當便讀作狎其說非
　也漢儒訓詁音義相無毛傳如汝墳惄如調飢調朝
　也小星維參與昴(集韻作)昴留也騶虞彼茁者葭茁出
　也谷風亦以御冬御禦也葛屨摻摻女手摻摻猶纖
　纖(說文作攕攕)宛丘子之湯兮湯蕩也東山烝在桑野烝
　寘也破斧四國是皇皇匡也(齊詩作匡)常棣烝也無戎烝
　填也蓼蕭為龍為光龍寵也(左傳作寵)六月如輊如軒輊
　摯也正月裦姒烕之烕滅也(左傳作滅)小旻是用不集集
　就也(韓詩作就)小弁譬彼壞木壞瘣也(說文作瘣)鴛鴦摧之秣
　之摧莝也文王陳錫哉周哉載也(左傳國語作載)大明俔天
　之妺俔磬也(韓詩作磬)棫樸追琢其章追彫也文王有聲
　遹求厥寜遹述也(孫炎爾疋注云遹古述字)王后維翰翰幹也(同音)
　(寒)卷阿似先公酋矣似嗣也蕩侯作侯祝作詛也崧
　髙徃近王舅近記也蒸民古訓是式古故也我儀圖
　之儀宜也江漢矢其文徳矢施也(禮記作弛與施同)閔予小
　子繼序思不㤀序緒也良耜畟畟良耜畟畟猶測測
　烈祖鬷假無言鬷總也長發率履不越履禮也(韓詩作禮)
　如此類不可悉舉皆音義相兼者芄蘭詩甲字韓詩
　本作狎尚書多方甲于内亂鄭王皆以甲為狎古文
　省少以甲為狎遂有狎音非假借也經傳中惟徐氏
　釋音獨得古人之義小顔輒斥以為非何也
弼風日月云報我不述傳云述循也箋云不循禮也釋
　文云述本亦作術文選注引韓詩曰報我不術薛君
　曰術法也棟案術古文述薛夫子訓為法非也士喪
　禮云筮人許諾不述命注云述循也既受命而申言
　之曰述古文述皆作術(祭義術省鄭氏云術當為述聲之誤也)
鄭風清人詩云河上乎逍遥釋文曰逍遥本又作消摇
　說文新附曰逍遥猶翺翔也徐公文曰詩只用消摇
　字此二字字林所加棟案後漢崔駰撰張平子碑已
　用逍遙字不始于吕忱也但經典中祗合用消搖耳
　(近有傖父作字書名正字通謂荘子消搖游篆文已从辵其妄如此)
羔裘(字亦作求)云舍命不渝箋云舍猶處也王肅云舍受也
　棟案舍猶釋也管子小問曰語曰澤命不渝信也徐
　廣史記注云古釋字作澤周頌載芟曰其耕澤澤爾
　雅作郝郝今亦讀為釋康成周禮注曰舍即釋也又
　士冠禮注云古文釋作舍是澤命即舍命也葢古有
　是語詩引之以美君子之信(列子云其人舍然大喜曉之者亦舍然大喜舍)
　(皆讀為釋)
子之昌兮俟我乎堂兮箋云堂當為棖棟案古文論語
　有申棖史記作申堂漢王政碑云有羔羊之絜無申
　棠之欲(堂與棠同見魯峻碑)是堂本與棖通故讀為棖非鄭之
　改字也
子衿傳云青衿青領也正義曰釋器云衣皆謂之襟李
　廵曰衣皆衣領之襟孫炎曰襟交領也衿與襟音義
　同棟案張有復古編云衿衣系也从糸今古作䋮别
　作衿非又云䘳衽也从衣金别作襟非䘳與襟通與
　衿異正義混衿襟為一非也王伯厚云漢石經作子
　䘳得之
縞衣綦巾聊樂我員釋文曰員本亦作云商頌箋曰員
　古文作云言古文以員為云也韓詩作魂案魂亦與
　云通中山經曰其光熊熊其氣魂魂魂魂猶云云也
　吕覽圜道篇曰雲氣西行云云然(云亦文雲)古字薛夫子訓
　魂為神失之(春秋正義引孝經説云魄白也魂云也是魂與云通云動也易繫辭云動静云)
　(為)
敝笱在梁其魚魴鰥箋云鰥魚子也(古魂反)正義曰鰥魚
　子釋魚文(今爾作鯤)疋李廵曰凡魚之子總名鯤也鯤鰥
　字異葢古字通用或鄭本作鯤棟案說文鰥从魚
　省聲本昆弟字(古魂切)周人謂兄曰(爾疋作晜)从弟為
　从魚為鰥與鯤同物同音非通用字也汗簡云古
　論語昆作又云石經鰥作􁔮
齊子發夕傳云發夕自夕發至旦小宛詩云明發不寐
　薛夫子王叔師皆訓發為旦故焦氏易林云襄送季
　女至於蕩道齊子旦夕留連乆處旦夕猶發夕也說
　文云禮昏鼔四通為大鼔夜半三通為戒晨旦明五
　通為發明發明猶旦明也(下經云齊子愷悌爾雅云愷悌發也郭璞云發發行)
　(也)
河水清且漣猗釋文云漣力瀍反案說文漣即瀾或字
　也音洛干切爾雅釋水正作瀾(漸漸之石箋云與衆豕渉入水之波漣漣)
　(即瀾字故一本作瀾陸氏音連亦誤)
胡取禾三百億兮傳云萬萬曰億箋云十萬曰億賈逵
　唐固注國語皆以萬萬為億棟案徐岳數術記遺曰
　黃帝為法數有十等及其用也乃有三焉十等者億
　兆京垓秭壤溝澗正載三等者謂上中下也其下數
　者十十變之若言十萬曰億十億曰兆十兆曰京也
　中數者萬萬變之若言萬萬曰億萬億曰兆萬兆
　曰京也上數者數窮則變若言萬萬曰億億億曰兆
　兆兆曰京也甄鸞曰毛注曰萬萬曰億此即中數也
　鄭注云十萬曰億此即下數也鄭注以數為多故合
　而言之上數宏廓世不可用(韋昭楚語注云十萬日億古數也今人乃以萬)
　(萬為億是中數之說始于秦漢也)
三嵗貫女魯詩貫作宦外傳國語云入宦於吳韋昭曰
　宦為臣隷也(嘯堂集古録有臣敷印其字作臣敷)貫當讀為宦徐邈音
　官此宦字之誤傳云貫事也葢本爾疋而與宦義亦
　通婁夀以為宦即貫字恐未然也
素衣朱襮傳云襮領也諸侯繡黼丹朱中衣箋云繡當
　為綃綃黼丹朱中衣中衣以綃黼為領丹朱為純棟
　案鄭氏此說葢从魯詩(見士昏禮注)焦贛曰素衣朱襮衣
　素表朱也
見此粲者傳云三女為粲案説文云三女為美也从
　女省聲字林从女不省廣韻引此傳亦作㛑(周伯)
　(琦六書正譌云許云見此者俗用粲非)
有杕之杜云噬肻適我傳云噬逮也韓詩噬作逝云及
　也案爾疋釋言云遾逮也與毛傳合从辵不从口方
　言云噬逮也北燕曰噬逮通語也
載獫歇驕箋云載始也始田犬者謂達其搏噬始成之
　也朱子謂以車載犬休其足力恐非重人賤畜之義
　張衡西京賦云屬車之簉載獫獢寜得謂以副車
　載犬耶葢文似相連而意不屬耳
小戎箋云此羣臣之兵車故曰小戎案齊語及管子云
　十執為里故五十人為小戎里有司帥之韋昭曰此
　有司之所乗故曰小戎古者戎車一乗歩卒七十二
　人今齊五十人棟謂韋氏所據乃司馬灋文六月詩
　所謂元戎也七十二人為大戎五十人為小戎其周
　之制與
無衣云與子同澤傳云澤潤澤也箋云襗䙝衣近汚垢
　案說文襗絝也絝為脛衣非䙝衣也釋名曰汗衣近
　身受汗垢之衣也詩謂之澤作之用六尺裁足覆胷背汗
　衣滋液故謂之澤毛說是也釋文不云鄭異字正義
　謂易傳為襗非也
宛丘詩云子之湯兮傳云湯蕩也陸氏曰舊音他浪反
　棟案湯本古蕩字王逸引此詩正作蕩猶蕩蕩無思
　慮兒也古文論語云君子坦蕩蕩鄭康成注云魯論
　作坦湯是古皆以湯為蕩(古又以蕩為湯地理志河内蕩隂縣小顔音湯)或
　音他郎反者非
穀旦于差王肅音嗟韓詩作嗟古嗟字或省文作差然
　此詩差字仍當从鄭音初佳反
可以棲遲嚴發碑云西遲衡門說文云西鳥在巢上象
　形日在西方而鳥棲故因以為東西之西或作棲从
　木妻是西為古文棲也
防有鵲巢卬有㫖苕後漢志注博物記云卬地在陳國
　陳縣北防亭在焉詩云卬有㫖苕防有鵲巢
胡為乎株林毛氏傳云株林夏氏邑劉昭曰陳有株邑
　葢朱襄之地
有蒲與荷正義曰如爾雅則夫渠之莖曰茄(見釋草)此
　言荷者意欲取莖為喻亦以荷為大名故言荷耳樊
　光注爾雅引詩有蒲與茄然則詩本有作茄者案揚
　雄反離騷曰衿芰茄之緑衣兮被夫容之朱裳師古
　曰茄亦荷字見張揖古今字譜
檜王符潛夫論云㑹在河伊之間其君驕貪嗇儉滅爵
　損禄羣臣卑讓上下不臨詩人憂之故作羔裘閔其
　痛悼也匪風冀君先教也㑹仲不悟重氏伐之上下
　不能相使禁罰不行遂以見亡余案節信此言葢本
　周書史記此髙莘時有鄶之君非外傳檜仲也是以
　汲郡古文云帝髙辛十六年帝使重帥師滅有鄶左
　史戎夫所云重氏伐之鄶君以亡是也世本云陸終
　娶鬼方氏妺曰女嬇生子六人四曰求言是為鄶人
　鄶人者鄭是(宋衷曰求言名妘姓所出鄶國)也也陸終在髙辛之後或
　因有鄶之墟而封之後為鄭武公所滅耳王符之說
　失之
素冠詩云棘人欒欒兮傳云棘急也棟案棘古瘠字義
　雲章作義雲切韻又作脨(見簡)汗字相似因誤為棘
　吕覽任地曰肥者欲棘髙誘曰棘羸瘠也詩云棘人
　之欒欒
東山詩云零雨其濛(王逸引作蒙云盛兒)說文引作霝从雨􁔯象
　鮥形石鼓庚文云霝雨奔流又鐘鼎文皆以霝為令
周公東征四國是皇傳云皇匡也董氏曰齊詩作匡賈
　公彥引以為据則是皇讀為匡爾疋皇匡皆訓為正
　白虎通云言東征述職周公黜陟而天下皆正也(法言又作王)
伐木許許傳云許許柹兒說文引作所所云伐木聲也
　从斤户聲(許所古字通)尋詩意毛說為長朱子詩傳引淮
　南子云舉大木者呼邪許案邪許者舉木之聲非伐木
　也(漢書疏廣傳數問其家金餘尚有㡬所師古曰㡬所猶言㡬許也禮說曰所者削柹猶斯者析薪故斯)
　(所皆从斤說文依毛傳而云所所伐木聲逺聞其聲近見其貌傳言貌者以伐木之柹與縮酒之茅)
天保云俾爾單厚傳云單信也或曰單厚也箋云單盡也棟案
　王符潛夫論引此詩本作亶故傳訓為信鄭本作單
　故為盡亶與單古今字(周頌云於緝熈單厥心單國語引作亶)
采薇云嵗亦陽止又杕杜云日月陽止案董仲舒雨雹
　對云十月隂雖用事而隂不孤立此月純隂疑于無
　陽故謂之陽月詩人所謂日月陽止者也鄭采薇箋
　用董說
由儀萬物之生各得其宜也宜束晢補亡詩引作儀李
　善注云毛萇詩傳儀宜也倉頡篇曰宜得所也此與
　角弓如食宜饇文王宜鑒于殷皆當从韓詩禮記作
　儀訓為宜尚書盤庚曰若顛木之有由蘖說文由作
　云古文作由木生條也是由訓為生故序稱萬物
　之生徐鍇云由本古文後人通用為因由等字
為龍為光傳云龍寵也案龍讀為寵昭十二年傳云公
　賦蓼蕭叔孫昭子曰宴語之不懐寵光之不宣令徳
　之不知同福之不受焦氏易林曰蓼蕭露瀼君子寵
　光鳴鸞噰噰福禄来同是書傳皆讀龍為寵王肅周
　易師之九二象曰在師中吉承天龍也訓為寵今易
　作寵知龍為古文寵故傳云龍寵也商頌長發曰何
　天之龍箋云龍當作寵寵榮名之謂
天保云吉蠲為饎釋文云蠲舊音圭案吕覽曰臨飲食
　必蠲絜髙誘曰蠲讀為圭葢三家詩本作吉圭惟饎
　故髙讀从之(孟子曰卿以下必有圭田趙岐曰圭潔也)
六月云如輊如軒傳云輊摯也攷工云大車之轅摯其
　登又難注云摯輖也輈人云軒摯之任淮南人間云
　道者置之前而不錯之後而不軒髙誘曰音
　志从車不从手(既夕禮云志矢一乗軒輖中鄭氏云輖墊也是又作墊)
搏獸于敖水經注引云薄狩于敖東京賦同徐堅初學
　記引作搏狩棟案狩本古獸字故鄭箋云田獵搏獸
　也何休公羊注云狩猶獸也淮南覽㝠云狡蟲死髙
　誘曰蟲狩也漢石門頌云虫狩婁夀曰義作斃
　獸若經文作搏獸鄭氏之箋不已贅乎(唐石經仍作搏獸)
既伯既禱說文引云既禡既禂云禱牲馬祭也周禮大司
　馬云有司表貉先鄭云貉讀為禡禡謂師祭也又甸
　祝表貉杜子春讀貉為百爾所思之百書亦或為禡
　後鄭肆師注云貉讀為十百之百葢貉讀為禡又讀
　為百百即伯也字異而音義皆同甸祝又云禂牲禂
　馬杜子春云禂禱也詩云既伯既禱後鄭云禂如伏
　誅之誅今侏大字棟案尚書無逸曰譸張為幻馬融
　本作輈爾疋及詩又作侜(毛傳云侜侜張也)揚雄國三老箴
　曰負乗覆餗姦冦侏張李善曰輈與侏古字通然則
　禂侜譸侏四字皆同音也
吉日庚午翼奉曰南方惡行廉貞寅午主之西方喜行
　寛大己酉主之二陽並行是㠯王者吉午酉也詩曰
　吉日庚午棟案穆天子傳云天子命吉日戊午又云
　吉日辛酉天子升于昆侖之丘此王者吉午酉之證
　也穆天子書出于晉代而奉說與之合當亦傳之先
　達者
鶴鳴于九臯韓詩章句曰九臯九折之澤楚辭章句澤
　曲曰臯王充亦言鶴鳴九折之澤孫叔敖碑云收九
　之利婁夀曰本澤字云水省非也即臯字馬文
　淵所謂四下羊也(案文當云四下音工刀反从四丰聲漢時已誤為羊故馬文)
　(淵辨之)
正月云赫赫宗周裦姒烕之傳云烕滅也案靈臺碑云
　興烕繼絶騶氏竟銘云􁃏虜殄烕詛楚文伐烕我百
　姓皆以烕為滅
十月之交云蕃維司徒古今人表蕃作皮案魯國有蕃
　縣應劭曰蕃音皮是蕃有皮音故亦作皮也儀禮既
　夕云設披鄭注云今文披皆為藩案披从手皮聲(見說)
　(文)藩與蕃同故以披為蕃聲之誤也鄉射禮云君國
　中射則皮樹中注云今文皮樹為繁䜿是古皮繁同
　音故韓詩作繁白裒魯國記云陳逸子游為魯相蕃
　子也國人為諱改曰皮白裒晉人未識古音故有是
　說(古蕃繁皆音婆春秋傳有薳罷音皮公羊作頗是皮亦有婆音)
家伯維宰案古今人表有大宰冡伯是家伯作冡伯故
　鄭箋以冡宰釋之
豔妻煽方處(說文作傓)煽傳云豔妻裦姒美色曰豔案魯詩
　十月之交云此日而食于何不臧又曰閻妻扇方處
　言厲王無道内寵熾盛政化失理故致災異日為之
　食為不善也中候擿雒戒曰剡者配姬以放賢山崩
　水潰納小人家伯㒺主異載震孔頴達云剡豔古今
　字以剡對姬為其姓以此知非裦姒也鄭从魯詩為
　厲王時事是也(下經云皇父孔聖作都于向汲郡古文幽王元年王錫大師尹氏皇父命)
　(六年皇父作都于向鄭氏詩序箋云作詁訓傳時移其篇第毛公秦人必有所據未可盡非)
抑此皇父箋云抑之言噫噫是皇父疾而呼之徐邈音
　噫韓詩云抑意也案意即噫也周頌噫嘻成王定
　本作意淮南繆稱曰意而不戴髙誘曰意恚聲抑本
　與意通蔡邕石經論語云意與之與古文意作抑(大雅)
　(有抑篇外傳作懿韋昭云懿讀曰抑)
雨無正云若此無罪淪胥以鋪韓詩云熏胥以痡熏帥
　也胥相也痡病也言此無罪之人而使有罪者相帥
　而病之是其大甚(後漢書注)漢書叙傳云烏乎史遷薫胥㠯
　刑晉灼曰齊韓魯詩作薫薫帥也从人得罪相坐之
　刑也顔籀曰韓詩淪作薰薰者謂相薰蒸棟謂薰閽也
　春秋傳云㠯韓起為閽薰與閽通易艮之九三曰厲
　薰心荀爽本薰作勲虞翻本又作閽胡廣漢官解詁
　曰光禄勲勲猶閽也易曰為閽寺是薰與閽通之證
　胥胥靡也漢書楚元王交傳曰申公白生諫不聽胥
　靡之應劭引此詩云淪胥以鋪胥靡刑名也吕氏春秋
　曰傅說殷之胥靡髙誘曰胥靡刑罪之名詩言王赦
　有罪之辜而反坐無罪者以薰胥之刑也三家詩得
　之毛公誤也(荀爽本云厲動心注云互體有震震為動古動勲字每相亂樂記讙以立動注)
　(云動或為勲淳于長夏承碑云策薰著于王室劉向說苑曰大王有聖人之恩故事勲育)
小旻云謀夫孔多是用不集發言盈庭誰敢執其咎傳
　云集就也韓詩作就(見傳)外尚書顧命曰克達殷集大
　命蔡邕石經達作通集作就是集讀為就與咎恊韻
　也
如匪行邁謀是用不得於道案左傳襄八年子駟引此
　詩杜元凱注云匪彼也行邁謀謀於路人不得於道
　衆無適從顧炎武云案詩云謀夫孔多是用不集發
　言盈庭誰敢執其咎則杜解為長棟案此必三家詩
　有作彼者故杜據彼為說雨無正云如彼行邁其意
　略同顧又云古有以匪字作彼者襄廿七年引詩彼
　交匪敖作匪交匪敖案漢書引桑扈詩亦作匪又荀
　子勸學云詩云匪交匪紓天子所予今采菽詩上匪
　字作彼或古匪彼通用如顧說也
　九經古義卷五
欽定四庫全書
　九經古義卷六　　　　　　　長洲恵棟撰
毛詩古義

小宛詩曰握粟出卜是何能穀古者卜筮先用精鑿之
　米以享神謂之糈中山經曰糈用稌淮南説山曰
　巫用糈藉郭璞髙誘皆云祀神之米楚辭云巫咸將
　夕降兮懐椒糈而要之王逸曰言巫咸將下願懐椒
　糈要之使筮者占茲吉凶之事是也故日者列傳云
　卜而有不審不見奪糈詩言貧者不得精鑿之米貞
　于陽卜而但持卷握之粟求兆於猪肩羊膊雖得吉
　卜安能為善乎管子云守龜不兆握粟而筮者屢中
　言無與於吉凶也(糈王逸郭璞皆音所荘子云鼔筴播精司馬彪曰簡米曰精釋文云)
　(精一音所則當作數精非也此必糈字之誤王伯厚曰文選注作播糈故音所崔誤云鼓筴播精言賣卜)
　(說文曰財卜問曰䝪从貝疋聲讀若所然則日者傳奪糈當作奪䝪胥與疋同)墨子曰有二生於此　
　(善星一行為人筮者與處而不出者其精孰多公孟子曰行為人筮者其糈多精者精鑿米也漢書五行)
　(傳云卜請其漦而藏之乃吉於是布幣策告之師古曰說者以為策者糈米)
巧言曰僣始既涵傳云涵容也鄭音咸云涵同也韓詩
　作減減少也棟案古咸字作減春秋傳云咸黜不端
　諸本咸或作減說文云涵水澤多也毛既訓涵為容
　當从省文作函函本與咸通周禮伊耆氏共其杖咸
　鄭注云咸讀為函司馬相如封禪文云上咸五下登
　三徐廣曰咸一作函漢書天文志間可椷劒蘇林曰
　椷音函容也毛音含訓為容鄭音咸訓為同義竝得
　通薛君以為減少之減失之
何人斯云爾之安行亦不遑舍熊氏經說云舍與車盱
　恊音作舒便合讀作舒春秋哀六年齊人弑其君荼
　(音舒)公羊作舍字音舒自古有之棟案史記律書云舍
　者日月所舍舍者舒氣也是舍有舒義故有舒音
大田詩云俶載南畆箋云俶讀為熾載讀為菑栗之菑
　地理志云梁國菑縣故戴國春秋正義曰古者甾戴
　聲相近故鄭玄詩箋讀俶戴為熾甾棟案詩俶載字
　不作戴春秋戴國陸氏釋文作載石經作戴戴與載
　字本通絲衣詩載弁俅俅箋云載猶戴也陳留戴國
　本亦作載故隋時置載州顔籀以為誤而駁葢未知
　字之相通也(釋名云戴載也載之於頭也)
去其螟螣說文曰螟蟲食穀葉者吏冥冥犯法即生螟
　蟘蟲食苗葉者(釋蟲食葉)蟘云吏乞貸則生蟘(吏乞貸者周書所謂奸吏)
　(濟貸也)詩曰去其螟蟘案螣古文作􁌂見朱育集字與
　毛詩合唐公房碑作孫叔敖碑作與說文略同
　吕覽五月紀曰百螣時起髙誘曰螣讀近殆兖州人
　謂蝗為螣其音與說文說亦同
贍彼洛矣傳云天子玉琫而珧珌諸侯璗琫而璆珌大
　夫鐐琫而鏐珌士珕琫而珕珌正義云傳因琫珌歴
　道尊卑所用似有成文未知所出說文玉部云禮云
　佩刀天子玉琫而珧珌諸侯璗琫而璆珌士珕琫而
　珧珌又云琫佩刀上節珌佩刀下飾天子以玉諸侯
　以金說文所稱禮者盖逸禮也棟聞之爾疋者六經
　之訓詁也其釋器一則云黄金謂之璗其美者謂之
　鏐白金謂之銀其美者謂之鐐又云以蜃者謂之珧
　豈非以禮有成文而為是說與毛公詩傳多識故實
　可以補傳記之缺學者省之
桑扈云兕觥其觩說文引云兕觵其觓从角丩聲云角貌
　良耜云有捄其角箋云捄角貌穀梁傳云展觓角而
　知傷范寗云觓球球然角貌則觩與俅皆當作觓周
　伯琦六書正譌云觓从角丩聲俗作觩非
樂酒今夕君子維宴王逸楚詞章句引云樂酒今昔云
　昔夜也昔夕古字通穀梁傳曰日入至于星出謂之
　昔崔譔莊子注云昔夕也管子小匡云旦昔從事旦
　昔猶旦夕也(列子曰尹氏有老役夫昔昔夣為國君注云昔昔夜夜也)
瓠葉云有兎斯首箋云斯白也今俗語斯白之字作鮮
　齊魯之間聲近斯有兎白首者兎之小者也正義曰
　宣二年左傳曰于思于思服䖍曰白頭皃字雖異葢
　亦以思聲近鮮故為白頭也案爾雅釋詁曰鮮善也
　釋文云本或作沈旋曰古斯字又說文雨部云
　从雨鮮聲讀若斯此鮮與斯聲近之證(旋沈約子)
漸漸之石云山川悠逺惟其勞矣箋云山川者荆舒之
　國所處也其道里長逺邦域又勞勞廣濶言不可卒
　服正義云廣闊遼遼之字當從遼逺之遼而作勞字
　者以古之字少多相假借詩又口之詠歌不專以竹
　帛相授音既相近故遂用之此字義自得通故不言
　當作遼也案昭七年左傳云隷臣僚服䖍解誼曰僚
　勞也共勞事也尞勞古音同故潦水亦作澇水師古
　注上林賦潦音牢勞勞之語見孔氏聘辭僚與遼皆
　從尞聲知古字通也
文王云於昭于天正義曰尚書注云(鄭注尚書)於者嗚聲則
　於嗚古今字案說文及義雲章古烏字皆作烏本
　嗚呼字古文春秋傳皆然於字相似因訛為之
大明云俔天之妹傳云俔磬也說文曰俔譬論也韓詩
　作磬磬譬也傳不訓為譬而云磬者葢讀俔為磬也
殷商之旅其㑹如林說文引此詩㑹作旝春秋傳云旝
　動而鼓杜元凱以旝為旃故馬融廣成頌曰旃旝森
　其如林
檀車煌煌駟騵彭彭箋云兵車鮮明馬又彊則睱且整
　小疋出車云旂旐央央傳云央央鮮明也棟案漢有
　鮮明騎見魯峻石壁殘畫又朱浮墓石壁人物有鮮
　明隊(皆見隸續)司馬彪輿服志云若㑹耕祠主縣假給辟
　車鮮明卒史記禇少孫撰任安傳云小吏上書言任
　安受太子節發兵言幸與我其鮮好者索隠云鮮音
　仙謂太子請其鮮好之兵甲也漢書辛慶忌傳云慶
　忌惟好輿馬號為鮮明此與皇矣箋以畔援為跋扈
　(畔援亦作畔渙叙傳云項氏畔渙注云猶言䟦扈)皆當時之語(跋扈將軍見漢人所撰梁)
　(冀别傳范氏作漢史採入傳中)
㑹朝清明傳云㑹甲也甲朝者一朝也古皆以甲為一
　如第為甲第觀為甲觀令為甲令夜為甲夜書曰壹
　戎殷言役不再籍也戰國策張儀曰昔者紂為天子
　帥天下將甲百萬以與周武為難武王將素甲三千
　領戰一日破紂之國禽其身據其地髙誘曰一日甲
　子之日也大公望為號到牧野便尅紂故曰一日毛
　公以意說詩故訓㑹朝為甲朝又云不崇朝而天下
　清明不崇朝者不終朝也後人泥于訓詁或訓為甲
　子之朝或訓為甲兵之甲皆非毛公之意
古公亶父古公者故公也說文云古故也穀梁傳云踰
　年不即位是有故公也猶言先王先公穆天子傳云
　大王亶父
周原膴膴此名國之始也汲郡古文云武乙元年邠遷
　于岐周三年命周公亶父髙誘吕覽注云岐山在右
　扶風美陽之北其下有周地周家因之以為天下號
　也
乃慰乃止傳云慰安案方言云慰居也江淮青徐之間
　曰慰是慰與止同義
皇矣云其菑其翳傳云木立死曰菑李廵爾疋注云以
　當死害生曰菑棟案菑者側立之象木死不卧以根
　著于地故謂之菑鄭氏周禮注云泰山平原所樹立
　物為菑聲如胾博立梟棊亦為菑菑猶事也
患夷載路毛讀患為串鄭如本字釋之正義云患夷者
　患中國之夷棟案董仲舒云書文止于一者謂之忠
　持二忠者謂之患混夷之人荒忽無常故謂之患夷
　患夷載路鴟鴞革響矣一說說文無串字古患字
　作乃古貫字晉姜鼎云令俾通楊南仲訓為毋
　與貫同棟案明堂位云崇鼎貫鼎大璜封父龜鄭氏
　云崇貫封父皆國名貫之與昆同物同音故緜詩謂
　之混皇矣詩謂之串尚書大傳云文王受命四年伐
　犬夷六年伐崇鄭注云犬夷混夷也皇矣伐崇之詩
　時混夷已平故云載路崇鼎貫鼎皆伐二國時所得
　之寳故與封父同稱則串夷之為貫無疑矣
度其鮮原居岐之陽周書和寤曰王乃出圖商至于鮮
　原孔晁曰近岐周之地汲郡古文曰帝辛五十二年秋
　周師次於鮮原則鮮原乃商周之境鄭訓為善非也
　正義及蘇氏皆誤以為程邑王氏地理攷亦未及引
　葢博物之難如此
與爾臨衝傳云臨臨車也衝衝車也案文當云隆隆車
　也隆髙也巢車之類鹽鐡論云衝隆不足為强髙城
　不足為固韓詩作隆衝後漢殤帝諱隆改隆為臨漢
　有隆慮縣東京為臨慮避諱也(臨慮屬河内郡亦作林髙誘注淮南仍作)
　(臨)隆之字曰盛故伏隆為伏盛(見東觀漢記)孔頴達以為
　臨者臨下之名失之左氏定八年傳云主人焚衝注
　云衝戰車釋文云說文作䡴䧟陳車也衝車隆髙故
　可焚
下武云昭茲来許傳云許進訓許為進未詳所出案後
　漢志載東觀漢記引詩云昭茲来御蔡邕獨㫁云御
　者進也與傳合疑傳寫之誤
行葦忠厚也周家忠厚仁及草木棟案漢儒皆以行葦
　為公劉之詩班叔皮北征賦曰慕公劉之遺徳及行
　葦之不傷冦榮曰公劉敦行葦世稱其仁王符曰詩
　云敦彼行葦牛羊勿踐履方苞方體惟葉握握公劉
　厚徳恩及草木牛羊六畜且猶感徳趙長君曰公劉
　慈仁行不履生草運車以避葭葦長君从杜撫受學
　義當見韓詩也
既醉云永錫爾類傳云類善也王逸曰類法也案荀卿
　子禮論曰禮有三本天地者生之本也先祖者類之
　本也注云類種襄廿二年傳云子展廢良而立太叔
　曰請舍子明之類良子明子是類為子吕覽權勲篇
　云齊王謂觸子必剗若類又云若殘豎子之類皆謂
　類為子周語叔向曰類也者不忝前哲之謂也韋昭
　云言能以孝道施於族類故不辱前哲之人後漢書
　劉平傳云平抱弟仲女云仲不可以絶類郅惲傳鄭
　敬云今幸得全軀樹類注云樹類謂有子嗣故鄭箋
　改傳以為族類是也
假樂云民之攸塈傳云塈息也正義曰釋詁云呬息也某
　氏曰詩云民之攸塈郭璞曰今東齊呼息為呬則塈
　與呬古今字也棟案說文塈仰涂也非休息之謂又
　說文口部引詩云犬夷呬矣東夷謂息為呬正義以
　塈與呬為古今字未知何據釋詁云休呬息也(爾雅)
　(釋文云本或作愒)玉篇云□息也今為憩與塈字相似毛
　公傳詩多據爾雅說文無憇字則釋詁字當依玉
　篇作故某氏于此下引詩云民之攸塈大疋民勞
　云汔可小愒傳云愒息甘棠詩云召伯所釋文云
　本又作掲揚雄賦云度三巒兮偈棠梨師古曰偈
　讀曰說文心部云愒息也从心曷聲徐鉉曰今别
　作憇非是然則甘棠詩字當作愒假樂詩塈字當
　作(泂酌詩同又谷風詩伊余来塈皆从土既或古字假借以塈為)
公劉傳云巘小山别於大山也劉熈釋名曰小山别大
　山曰甗音彦甗甑也甑一孔甗形孤出處似之也爾
　雅云小山别大山鮮與毛傳異毛於皇矣傳仍用爾
　疋此傳或别有所據
汔可小康箋云汔幾也釋詁曰􁀹汔也􁀹古幾字見碧
　落文汗簡云
板詩云天之方難無然憲憲傳云憲憲猶欣欣也棟案
　欣讀為軒古憲獻二字皆有軒音樂記曰武坐致右
　憲左鄭注云憲讀為軒劉熈孟子注(文選注引)曰獻猶軒
　軒在物上之稱也左傳掀公出於淖徐邈云掀許言
　反是古音欣與軒同鄭注内則云軒讀為憲二字又
　反復相訓(吳時姚信有昕天論云昕讀為軒見月令正義說文昕讀若希與此異)
天之牖民如壎如箎傳云牖道也箋云王者道民以禮
　義則民和合而從之如此說文曰牖譚長以為甫上
　日也非户也棟案甫上日从昏而明道民以禮義猶
　昬而照之以天光也(尚書大傳云文王有四隣以免乎牖里之害又商傳云太公與)
　(三子見文王於羑里羑本古文誘字正義云牖與誘古今字韓詩外傳牖作誘)
抑詩云用逷蠻方箋云逷當作剔剔治也泮水詩云狄
　彼東南箋云狄當作剔韓詩作鬄云除也士喪禮云
　四鬄去蹄注云今文鬄為剔棟案逷古文逖(見說文)
　義雲章又作悐訓為剔左氏僖廿八年傳云糾逖王
　慝漢都鄉正街弹碑云糾剔王逖訓逺見爾雅或
　从狄省文也
桑柔云靡所止疑傳云疑定也正義云疑音凝棟案鄉
　飲酒禮云賔西階上疑立注云疑讀為仡然从於趙
　盾之仡疑然立自定之皃音魚乙反正義音凝非也
孔棘我圉箋云圉當為御棟案漢書强禦字皆作强圉
　又管子書多以圉為禦
雲漢云耗斁下土箋云斁敗也棟案斁當作殬汗簡云
　古文尚書斁作殬故春秋繁露引此詩云耗射下土
　射與斁通斁本訓厭毛詩古文作殬鄭隨文釋之故
　訓為敗
崧髙云徃近王舅傳云近已也箋云近辭也聲如彼記
　之子之記毛居正六經正誤云近說文作从丌从
　辵丌音基辵音綽今作䢋音記字訛作近不敢改也
　說文云䢋者古之遒人以木鐸記詩言从辵从丌丌
　亦聲讀與記同玉篇云䢋今作記今釋文唐石經皆
　作近此傳寫之誤(鄭讀如彼記之記者王風揚之水云彼其之子箋云其或作記或作)
　(已讀聲相似故毛訓為已鄭讀為記)
蒸民云古訓是式傳云古故訓道箋云故訓先王之遺
　典也說文引詩作詁訓(言部)云訓故言也張揖雜字云
　詁者古今之異語也訓者謂字有意義也郭氏爾
　雅有釋詁釋訓樊孫等爾雅皆為釋故(見詩釋文)釋訓萟
　文志詩有魯故韓故齊后氏故孫氏故毛詩故訓傳
　(唐石經及正義皆作詁訓釋文作故訓正義云定本作故)書有大小夏侯解故皆
　所謂故訓先王之遺典也小顔曰故者通其指義孔
　頴達以為古訓者故舊之道故為先王之遺典何其
　謬與周書大開武曰淫文破典典不式教民乃不類
　荀卿子引傳曰博聞彊志不合王制君子賤之皆謂
　不式古訓者也(正義首卷詁訓傳下亦引是詩以為證與此疏異者顧君寕人所謂諸儒)
　(義疏不出一人之手是也)
江漢云匪疚匪棘箋云棘急正義云棘急釋言文彼棘
　作械(當作悈)音義同案釋言云悈褊急也注云皆急狹
　鹽鐡論引詩云獫允孔熾我是用戒戒即悈也毛詩
　戒作棘是棘與戒古字通
瞻卬云蟊賊蟊疾釋文蟊作蛑云本又作蟊棟案蟊本
　作从蟲不从䖵(昆)古文作蛑从虫从牟釋文是
　也
清廟釋文云廟本又作庿古今字也棟案士冠禮廟字
　亦作庿說文云庿古文廟
周公既成洛邑朝諸侯釋文洛作雒云本亦作洛字從
　水後漢都洛陽以火徳為水尅火故改為各傍佳棟
　案陸氏此說見魚豢典略然案宋育集字以□為雒
　則古本有此字非始於後漢也
維天之命於穆不已正義曰譜云子思論詩於穆不已
　孟仲子曰於穆不似棟案說文以字從反已漢書皆
　作㠯與同檀弓注云以已字以與已字本同又與
　似相通易明夷曰文王以之箕子以之鄭氏本以皆
　作似斯干詩云似續妣祖箋云似讀如己午之已正
　義曰直讀為已不云字異則古者似已字同於穆不
　已師徒異讀是字同之驗也(譜云孟仲子子思弟子)
假以溢我說文引云誐以溢我誐嘉善也廣韻引云誐
　以謐我左傳又云何以恤我(襄廿七年)毛傳云假嘉溢慎
　案誐與何音相近故訛為何溢與謐字相類謐又與
　恤通皆訓為慎古文虞書云惟刑之恤哉伏生尚書
　恤作謐此其證也
貽我来牟漢書劉向傳引作釐麰云釐麰麥也始自天
　降說文云来周所受瑞麥天所来也故為行来之来
　棟案郭㬎卿字指(後漢中庶子)釐字从徐仙民讀與来
　同
載芟云有略其㭒(俗作耜)傳云略利也釋文云字書作㗉
　棟案㗉本籀文鍔字故釋詁云㗉利也相有鋒鍔乃
　能熾甾其田畆略無訓利之文當从字書作㗉唐石
　經亦作畧非
萬億及秭廣韻云秭千億也風俗通云千生萬萬生億
　億生兆兆生京京生秭秭生垓垓生壤壤生溝溝生
　澗澗生正正生載載地不能載也
良耜云以開百室周書作雒曰都鄙不過百室以便野
　事都鄙謂采地井田六鄉則一族六遂則一鄼皆百
　室也周禮百室之制都鄙與鄉遂同也
酌告成大武也案儀禮漢書作勺(禮樂志獲赤脽歌云勺椒漿靈已醉是勺)
　(與酌同)左傳作汋周禮士師云八成一曰邦汋先鄭
　云汋讀如酌酒尊中之酌陸氏詩釋文云酌亦作汋
　正義云古今字
保有厥士棟案士古文土見周牧敦史記云有邦有士
　告汝祥刑今尚書吕刑士作土吕覽任地云后稷曰
　子能使吾士靖而甽浴士乎髙誘曰士當作土
泮水云薄采其茆傳云茆鳬葵也周禮醢人有茆菹
　鄭大夫讀茆為茅杜子春讀茆為卯說文引詩云言
　采其茆徐仙民音栁與說文合案汗簡云古文尚書
　以茆為縮左傳縮酒說文引作莤莤與茆同與鄭大
　夫說合不得訓為鳬葵矣茆本从丣不从卯周禮茆
　菹北人皆音栁非也(律歴志云冒茆於卯)
閟宫曰后稷之孫實維大王居岐之陽實始翦商傳云
　翦齊也箋云翦斷也(鄭注周禮翦氏云翦斷滅之言也詩云實始翦商)棟案毛鄭
　二說皆非也爾疋釋詁曰翦勤也周自后稷受封以
　来世有爵土自不窋失官社稷㡬不血食至於大王
　初遭獯鬻之難自豳遷岐始能光復祖宗修朝貢之
　職勤勞王事至於文王三分有二尚合六州之衆奉
　勤于商(見周書程典篇)武王初循服事之誠末年然後受命
　皆所謂纉大王之緒也(楊慎據說文引詩作戩商解云福也以為大王始受褔於)
　(商而大其國案說文弋部云戩滅也宋本亦然說與鄭氏合無訓戩為褔之文惟爾疋及天保傳云戩福)
　(也然實始褔商其說大鑿恐未然也)
戎狄是膺荆舒是懲史記建元以来侯者年表云戎狄
　是應荆荼是徴裴駰注毛傳云應當也鄭元云徴艾
　爾雅云應當也故傳从之說文云膺受也又訓受與
　傳異今作膺者葢沿孟子之誤孟子多俗字當以史
　記所引為正
商頌玄鳥云奄有九有傳云九有九州韓詩作九域訓
　與毛傳同棟案域當作或說文曰或邦也从口从戈
　以守一一地也古或字作有有字作又亦作或(詳尚書攷)
　商書云九有以亾又云以有九有之師皆九州也(上云)
　(正域彼四方傳云域有也案域亦當作或)
武王載斾史記湯曰吾甚武號曰武王斾說文引作坺
　治也荀子引作發坺與發通(公叔文子名拔或作發見檀弓注)與下
　恊韻(周禮大司馬中夏教茇舍鄭注云茇讀如莱沛之沛沛與斾皆音浦貝及與茇舍音通是斾亦)
　(讀為沷古音通也)
周頌絲衣鼐鼎及鼒釋文云鼒音茲徐音災郭音才說
　文曰鼒从鼎才聲郭音是也史記音義引此詩鼒作
　哉云哉音資案哉與才通張平子碑云徃才女諧邢
　昺曰哉古文作才鼒省文作才音資失之
惠棟曰王伯厚謂鄭康成先通韓詩故注三禮與箋詩
　異案鄭志荅炅模云為記注時就盧君先師亦然後
　乃得毛公傳記古書義又且然記注已行不復改之
　盧君謂盧子幹也先師謂張恭祖也續漢書盧植與
　鄭玄俱事馬融同門相友玄本傳云玄又從東郡張
　恭祖受韓詩故記注多依韓說六萟論云注詩宗毛
　為主毛義若隠畧則更表明如有不同即下已意案
　鄭箋宗毛然亦間有從韓魯說者如唐風素衣朱襮
　以繡黼為綃黼十月之交為厲王時皇矣侵阮徂共
　為三國名皆从魯詩衡門可以樂飢以樂為􁈛十月
　之交抑此皇父抑讀為意思齊古之人無斁斁作擇
　泮水狄彼東南狄作鬄皆韓詩說也(鄭漁仲以素衣朱綃為齊詩未)
　(詳)
鄭漁仲云漢氏文字未有引詩序者惟魏黄初四年有
　曹共公逺君子近小人之語葢詩序至是而始行棟
　案左傳襄二十九年季札見歌秦曰美哉此之謂夏
　聲服䖍解誼云秦仲始有車馬禮樂之好侍御之臣
　戎車四牡田守之事與諸夏同風故曰夏聲(詩正義引之)
　又蔡邕獨斷載周頌三十一章盡録詩序自清廟至
　般詩一字不異何得云至黃初時始行于世耶漁仲
　又謂詩序作于衛敬仲亦臆說
毛公傳詩世謂趙人毛萇撰而不知為大毛公也薛君
　為韓詩章句世謂淮陽薛漢撰而不知為薛夫子
　也大毛公名亨魯人著故訓傳見詩譜及初學記薛
　夫子名方回字夫子廣徳曽孫漢之父也見唐書宰
　相世系表
　九經古義卷六
欽定四庫全書
　九經古義卷七　　　　　　長洲惠棟撰
周禮古義

天官腊人注云腊之言夕也說文乾肉也从殘肉日
　以晞之與俎同意籀文作从肉昔夕古字通穀梁
　傳云日入至于星出謂之昔管子云旦昔從事王逸
　楚辭章句引詩云樂酒今昔是皆以昔為夕昔之為
　物經夕乃乾故言夕或作乆乆猶昔也外傳云厚味
　實腊毒韋昭曰腊讀若庿昔酒漢之酋乆白酒亦云
　昔酒張參五經文字云說文作石經作昔
大宰六典二曰教典以擾萬民注云擾猶馴也案春秋
　傳云乃擾畜龍應劭曰(史記注)擾音柔擾馴也尚書擾
　而毅徐廣曰擾一作柔字本作㹛見玉篇㹛有柔音
　故史記或作柔又有馴音故李軌徐邈皆音尋倫反
　或音而小反失之
九賦注云賈人倍算此漢律也應劭漢書注云漢律人
　出一算算百二十錢唯賈人與奴婢倍算
小宰八成一曰聽政役以比居先鄭云比居謂伍籍也
　比地為五因内政寄軍令以伍籍發軍起役者平而
　無遺脫也李靖曰春秋左氏傳云先偏後伍又司馬
　法曰五人為伍尉繚子有束伍令漢制有尺籍伍符
　後世符籍以紙為之於是失其制矣
宫正㡬其出入注云謂㡬呵其衣服持操及疏數者釋
　文呵作荷音呼何反又音何毛居正六經正誤云案
　閽人注苛其出入比長注呵問秋官萍氏苛察環人
　苛留凡五處音義皆同而字或作荷或作苛或作呵
　其實一也古字通用借用大抵如此漢書誰問作何
　責問作呵亦作訶刻虐作苛芙渠作荷棟案刻虐之
　苛字本作荷毛詩序云哀刑政之荷春秋傳云荷慝
　不作漢書好持荷禮是也(今本皆作苛非也)荷擔之荷本作
　何易何天之衢論語何蕢是也責問之呵本作苛漢
　乙令有呵人受錢(見陳羣新律序)說文云廷尉說律至以字
　㫁法苛人受錢苛之字止句也苛从止从句則為
　字經典所無然古文可與句通康誥云盡執拘以歸
　于周說文引書云盡執抲但苛从艸从可不从止以
　苛為止句故說文以為不合孔氏古文
内饔馬黒脊而般臂螻注云般臂臂毛有文疏云鄭荅
　泠剛童牛之梏牛在手曰梏牛無手以前足當之此
　馬亦然故言般臂北山經曰諸毗之水其中多水馬
　其状如馬文臂牛尾郭璞云臂前脚也周禮曰馬黒
　脊而斑臂膢
外饔饗士庶子注云士庶子衛王宫者若今時之饗衛
　士矣續漢書禮儀志云饗遣故衛士儀百官㑹位定謁
　者持節引故衛士入自端門衛司馬執幡鉦䕶行行
　定侍御史持節慰勞以詔恩問所疾苦受其章奏所
　欲言畢饗賜作樂觀以角抵樂闋罷遣勸以農桑案
　前漢饗衛士於曲臺後漢於平樂觀
痬醫以五氣養之注云五氣當為五穀字之誤也何焯
　云氣訂義音餼則字不必改而義得矣棟案說文饋
　客芻米白氣氣本餼字經傳無五氣之文内經云五
　穀為養五果為助五菜為充故鄭據此五氣當為五
　穀訂義非也
酒正四飲二曰醫注云醫之字從殹從酉省也案文當
　云从殹从酒省說文云殹病聲酒所以治病也周禮
　有醫酒
司裘注中秋鳥獸㲝毨釋文云㲝音毛棟案㲝當為髦
　字之誤也鄭氏尚書云中秋鳥獸髦毨中冬鳥獸
　髦涉下而誤耳
内司服注六服皆袍制以白縳為裏使之張顯今世有
　沙縠者名出于此釋名曰縠粟也其形足足而踧視
　之如粟也又謂沙縠亦取踧踧如沙也(說文云縠細縳也與鄭說)
　(合)
地官廛人注故書廛為壇杜子春讀壇為廛說云市中
　空地玄謂廛民居區域之稱案管子五輔篇曰辟田
　疇利壇宅荀卿子云定廛宅是古㕓字皆作壇也
土訓注鄭司農云訓讀為馴案訓與馴古今字史記五
　帝紀云帝堯能明馴徳徐廣曰馴古訓字又殷本紀
　帝舜命契曰百姓不親五品不馴後漢書又作訓(古文)
　(作愻俗作遜)萬石君傳馴行孝謹亦作訓易坤初六象曰
　馴致其道鄭注云馴從也徐爰音訓依鄭義漢書韋
　玄成傳玄成詩云惟我節侯顯徳假聞左右昭宣五
　品以訓訓與聞恊則知訓讀為馴先鄭之說信矣
大司徒以土圭之灋測土深正日景以求地中注云故
　書求為救杜子春云當為求案救當作救古文求說
　文引虞書云旁救􁃁功蔡邕石經般庚云器非救舊
　皆以救為求(古救字作捄裘字作求)
其附于刑者歸于士注云士謂主斷刑之官或謂歸于
　圜土鄭以古土字有作士者故復以圜土釋之詩周
　頌云保有厥士義作土世本作篇云相士作乘馬即
　相土也吕覽任地云后稷曰子能使吾士靖而甽浴
　士乎髙誘曰士當為土周牧敦亦以士為土
小司徒及三年則大比注云大比謂使天下更簡閱民
　數及其財物也鄭司農云五家為比故以比為名今
　時八月案比是也東觀記元初四年詔曰方今八月
　案比之時李賢後漢書注云案比謂案騐户口次比
　之也續漢書禮儀志云仲秋之月縣道皆案户比民
　疏云漢時八月案比而造籍書周以三年大比未知
　定用何月案管子度地篇云令曰常以秋嵗末之時
　閱其民案家人比地定什伍口數别男女大小其不
　為用者輒免之有錮病不可作者疾之可省作者半
　事之
鄉大夫以鄉射之禮五物詢衆庶五曰興舞注云故書
　舞為無杜子春無讀為舞謂能為六舞古無與武同
　音武又與舞通禮器云周坐尸詔侑武方注云武當
　為無聲之誤也論語射不主皮馬融云射有五善焉
　一曰和志體和二曰和容(疑和字衍)有容儀三曰主皮能
　中質四曰和頌合雅頌五曰興武與舞同漢武梁祠
　堂畫象云秦武陽今史記作秦舞陽知古字通
牛人共兵車之牛以載公任器注任猶用也二老堂雜
　誌云宋景文公博極羣書其筆記云余見今人為
　學不及古人之有根柢毎亦自愧常讀式目中有任
　器字注云未詳其任器乃荷擔之具雜見子史中何
　言未詳予謂禮牛人以載公任器乃六經語而景文
　但引子史何邪
師氏掌國中失之事以教國子弟注云中中禮者也失
　失禮者也故書中為得杜子春云當為得記君得失
　若春秋是也三倉曰中得也(史記索隠)封禅書云康后與
　王不相中周勃傳勃子勝之尚公主不相中皆訓為
　得吕覽云禹為司空以通水潦顔色黎黒歩不相過
　竅氣不通以中帝心髙誘曰中猶得然則中失猶得
　失故鄭用杜說而不改字
保氏五射注鄭司農云五射白矢參連剡注襄尺井儀
　也釋文云襄音讓本作讓諸音非棟案讓亦音襄古
　字通大戴記投壺篇本云弓既平張四侯且良决拾
　有常既順乃讓乃揖乃讓(讓从言襄聲)乃隮其堂乃節其
　行既志乃張是讓有襄音(詩角弓讓與亡叶)
調人云凡有鬭怒者成之鄭司農云成之謂和之也和
　之猶今二千石以令解仇怨後復相報移徙之此其
　類也何休公羊注云古者諸侯有難王者若方伯和
　平之後後相犯復故罪此調人成之之法也成之者
　何和之也王褒集僮約注云漢時官不禁報怨(引見御覽)
　故二千石以令解之令者漢令有和難之條鄭云後
　復相報移徙之者案後漢桓譚疏曰今人相殺傷雖
　已伏法而私結怨讐子孫相報後忿深前至於㓕户
　業而俗稱豪健故雖怯弱猶勉而行之此為聽人
　自理而無復法禁者也今宜申明舊令若已伏官誅
　而私相殺傷者雖一身逃亡皆徙家屬於邉其相傷
　者加常二等不得雇山贖罪如此則仇怨自解譚所
　云舊令即先鄭所云移徙之法也
質人同其度量壹其淳制注杜子春云淳當為純純
　謂幅廣制謂匹長案管子作綧制制分篇云衡石一
　稱斗斛一量丈尺一綧制戈兵一度(上經注云量度若今處斗斛及)
　(丈尺愚謂斗斛屬量戈兵屬度管子是也)
掌節皆有期以反節注云將送者執此節以送行者
　皆以道里日時課如今郵行有程矣漢書趙充國傳
　云充國陳兵利害六月戊申奏七月甲寅璽書報從
　充國計此郵行有程之證
遂師及窆抱磨注云磨者適歴執綍者名也疏云天子
　千人分布六綍之上分布稀疎得所名為適歴棟謂
　歴當作秝說文秝稀疏適也讀若歴稀疎適均故謂
　之適歴
稍人掌令丘乘之政令注云丘乘四丘為甸甸讀與維
　禹敶之之敶同其訓曰乘由是改云疏云案毛詩云
　惟禹甸之不為敶者鄭先通韓詩此據韓詩而言敶
　云舊令即先鄭所云移徙之法也
質人同其度量壹其淳制注杜子春云淳當為純純
　謂幅廣制謂匹長案管子作綧制制分篇云衡石一
　稱斗斛一量丈尺一綧制戈兵一度(上經注云量度若今處斗斛及)
　(丈尺愚謂斗斛屬量戈兵屬度管子是也)
掌節皆有期以反節注云將送者執此節以送行者
　皆以道里日時課如今郵行有程矣漢書趙充國傳
　云充國陳兵利害六月戊申奏七月甲寅璽書報從
　充國計此郵行有程之證
遂師及窆抱磨注云磨者適歴執綍者名也疏云天子
　千人分布六綍之上分布稀疎得所名為適歴棟謂
　歴當作秝說文秝稀疏適也讀若歴稀疎適均故謂
　之適歴
稍人掌令丘乘之政令注云丘乘四丘為甸甸讀與維
　禹敶之之敶同其訓曰乘由是改云疏云案毛詩云
　惟禹甸之不為敶者鄭先通韓詩此據韓詩而言敶
　筵是筵與席古今字故云筵席通
職喪注云職主也周書大聚云立職喪以恤死
大宗伯以血祭祭社稷五祀五嶽注云故書祀作禩鄭
　司農云禩當為祀案小祝保郊禩于社杜子春讀禩
　為祀說文云祀或从禩汗簡云古文尚書以禩為祀
五命賜則注云王莽時以二十五成為則方五十里合
　今俗說子男之地王莽傳云諸公一同有衆萬户土
　方百里侯伯一國衆户五千土方七十里子男一則
　衆户二千有五百土方五十里附城大者食邑九成
　衆户九百土方三十里自九以下降殺以兩至於一
　成五差備具合當一則案十里為成成百户故方百
　里為萬户方七十里為四千九百户言五千舉成數
　也方五十里為二千五百户皆與王制合附城猶周
　之附庸自九成至一成降殺以兩五差計之合一則
　二十五成之數吕覽慎勢云三者之封建也彌近彌
　大彌逺彌小海上有十里之諸侯附城一成其古制
　與康成謂唯劉子駿識之爾
小宗伯云凡王之㑹同軍旅甸役之禱祠肄儀為位注
　云若今時肄司徒府也漢書淮南王傳云與諸侯王
　列侯㑹肄丞相諸侯議注云肄詣也漢舊儀曰哀帝
　元夀二年以丞相為大司徒
肆師注尚書傳曰王升舟入水鼓鐘亞觀臺亞将舟亞
　宗廟亞案尚書大傳亞作惡鄭注云惡讀為亞施㝛
　石鼓文釋云亞汗簡作亞云古孝經作惡詳易古義
凡師不功則助牽主車注云故書功為工鄭司農工讀
　為功古者工與功同字
凡國之大事治其禮儀注云故書儀為義鄭司農云義
　讀為儀古者書儀但為義今時所謂義為誼
司几筵設莞筵紛純注云紛如綬有文而狹者漢官
　儀云綬長一丈二尺濶三尺故云有文而狹
冡人以爵等為丘封之度與其樹數注云别尊卑也
　王公曰丘諸臣曰封漢律曰列侯墳髙四丈關内侯
　以下至庶人各有差易大傳云不封不樹虞翻注云
　穿土稱封封古窆字也聚土為樹其說與冡人合丘
　者丘隧故曰王公曰丘封者葬下棺故曰諸臣曰封
　樹數髙下無明文因引漢律以證之疏以封為聚土
　樹為樹木皆失之(鄭注櫝亐仍以封為髙下之數非也)
大司樂凡有道者有德者使教焉注云道多才藝者
　徳能躬行者若舜命䕫典樂教育子是也釋文云育
　音胄本亦作胄說文引虞書云教育子云養子使作
　善也今薛宣書古文亦作育爾疋育胄皆訓長故馬
　季長注尚書亦云胄長也教長天下之子弟詳尚書
　攷
以樂徳教國子中和祗庸孝友注云中猶忠也案中與
　忠通漢呂君碑云以中勇顯名義作忠後漢王常為
　漢忠將軍馮異傳作中古文孝經引詩云忠心藏之
　何日忘之(見釋文)今毛詩作中(曽子大孝篇云仁者仁此者也義者宜此者也)
　(忠者中此者也知忠與中同)
凡六樂者文之以五聲播之以八音注云故書播為藩
　杜子春云藩當為播讀如后稷播百穀之播棟案古
　藩字亦作播尚書大傳(五行傳)云播國率相行事鄭注
　云播讀為藩
令去樂注云去樂藏之也春秋傳曰壬午猶繹萬入去
　籥萬言入則去者不入藏之可知案古人皆謂藏為
　去春秋傳云去樂卒事又云紡焉以度而去之公羊
　傳云去其有聲者皆訓為藏顧炎武云漢書蘇武傳
　掘野鼠去中實而食之師古曰去謂藏之也陳遵傳
　皆藏去以為榮師古曰去亦藏也魏志華陀傳云藥
　以待不祥臣松之案古語以藏為去
樂師詔來瞽皋舞注云鄭司農云皋當為告玄謂皋之
　言號告國子當舞者舞說文曰禮祝曰皋登謌曰奏
　故皋奏皆从本周禮曰詔来鼔皋舞皋告之也先鄭
　讀皋為告者戰國策曰商君告歸延篤以為告歸今
　之歸寜也東觀漢記田邑傳云邑年三十歴卿大夫
　號歸罷厭事少所嗜欲號歸即告歸也皋讀為告告
　讀為號皋告同音故大祝注云皋讀為卒嘷呼之嘷
　漢書記云髙祖嘗告歸之田服䖍云告音如嘷呼之
　嘷是告又讀為嘷然則臯告嘷三字同物同音故二
　鄭所讀亦無兩義(顔籀注漢書以為告字假為嘷音並無别義熊朋来經說又从鄭氏)
　(前後異讀皆不識古音而妄下雌黄者也)
大胥注漢大樂律曰卑者之子不得舞宗廟之酧除吏
　二千石到六百石及闗内侯到五大夫子先取適子
　髙七尺以上年十二到年三十顔色和順身體修
　治者以為舞人疏云既云取七尺以上而云十二到
　三十則十二者誤當云二十至三十又引鄉大夫職
　以為證棟案劉昭後漢補注引盧植周禮注所載大
　樂律七尺作五尺鄭注論語云六尺謂年十五以上
　則五尺為十二審矣賈疏失之
鎛師凡軍之夜三鼜皆鼓之守鼜亦如之注云守鼜
　備守鼓也杜子春云一夜三擊備守鼜也春秋傳所
　謂賔將趨者音聲相似夏官掌固云夜三鼜以號戒
　杜子春云讀鼜為造次之造謂擊鼓行夜戒守也春
　秋傳所謂賔將趨者趨與造音相近故曰終夕與
　燎案鼜說文作云夜戒守鼓也从壴蚤聲禮昏鼓
　四通為大鼓(注作鼜引司馬法云云)夜半三通為戒晨旦明五
　通為發明(注作昫)讀若戚鄭于鼓人注用叔重之說杜
　子春又云鼜讀為憂戚之戚與說文合賈疏云言鼜
　者聲同憂戚取軍中憂懼之意趨造音相近長言
　為趨短言為戚
鞮鞻氏掌四夷之樂注云四夷之樂東方曰韎南方曰
　任西方曰株離北方曰禁詩云以雅以南是也後漢
　書陳禅傳云尚書陳忠劾禅曰古者合歡(白虎通作觀)之
　樂舞於堂四夷之樂陳于門故詩云以雅以南韎任
　株離注云毛詩無韎任朱離之文葢見齊魯之詩也
　今亡
大卜原兆注云原原田也周易比卦云原筮元永貞
　干寳曰原卜也周禮三卜一曰原兆春秋傳曰原田
　說文云艸盛上出也髙卬之田坼如龜文故
　曰原田兆之璺鏬有似髙卬之田(爾雅云髙平曰原)故曰原
　兆賈疏以為原與原田字同恐大憒憒也
大祝六號五曰齍號注云齍號為黍稷皆有名號也曲
　禮曰黍曰薌合梁曰薌箕稻曰嘉疏案禮記正義云
　隋秘書監王劭勘晉宋古本皆無稷曰明粢一句立
　八疑十二證以為無此一句為是今此注所引亦無
　是句當在十二證之一也又獻帝宗廟祝嘏辭所薦
　一元大武柔毛剛鬛商祭明眎薌合嘉疏鹹鹺豐本
　而不及明粢又蔡氏獨㫁載祭宗廟禮牲之别名及
　祭號等皆與曲禮同獨無稷曰明粢一句
九􁆡三曰空首穆天子傳云天子賜許男駿馬十六許
　男降再拜空首郭璞云空首頭至于地
　九經古義卷七
欽定四庫全書
　九經古義卷八　　　　　　長洲惠棟撰
周禮古義

夏官司爟說文曰爟取火於日官名舉火曰爟周禮曰
　司爟掌行火之政令从火雚聲或作烜从亘案司爟
　注讀如予若觀火之觀(古喚反)秋官司烜氏(音燬)讀如衛
　侯燬之燬鄭氏兩讀許君合而一之葢本賈侍中之
　說髙誘曰爟讀如權字漢郊祀志云通權火
羅氏云中春羅春鳥注云春鳥蟄而始出者若今南郡
　黄雀之屬郭義恭廣志云黃雀脂肥絶美江夏竟陵
　常給獻大官(御覽)
司右注司馬法曰弓矢圍殳矛守戈㦸助凡五兵長以
　衛短短以救長案今司馬法曰右兵弓矢禦殳矛守
　戈㦸助凡五兵五當長以衛短短以救長賈公彦曰
　弓矢圍者圍城時也愚謂圍當作圄古禦字作圄管
　子墨子書皆然鄭注作圍傳冩之誤今司馬法為禦
　字从俗作也
方相氏掌䝉熊皮注云冐熊皮者以驚毆疫癘之鬼如
　今魌頭也應劭風俗通曰俗說亡人䰟氣游揚故作
　魌頭以存之言頭魌魌然盛大也或為魌頭為觸壙
　殊方語也(御覽)說文云今逐疫有䫏頭
大僕建路鼓于大寢之門外以待達窮者與遽令注
　云鄭司農云窮謂窮寃失職則来擊此鼓若今時上
　變事擊鼓矣遽傳也若今時驛馬軍書當急聞者亦
　擊此鼓玄謂遽令郵驛上下程品棟案漢廏律有上
　變事及驚事告急(漢廏律魏改為郵驛令)漢書梅福傳云數因
　縣道上言變事求假軺傳詣行在所條對急政輒報罷
　師古曰變謂非常之事黥布傳賁赫上變事乘傳詣
　長安
職方氏樊毅脩華嶽碑云周禮識方氏歐陽永叔云識
　字字畫分明非訛闕疑當時周禮之學自如此棟案
　周禮多古字如樴字作職職字作識識字作志漢時
　已不能盡攷况後世乎
秋官司圜注鄭司農云圜謂圜土也圜土謂獄城也今
　獄城圜春秋元命苞曰為獄圜者象斗運宋均注云
　作獄圜者象斗運也(初學記)
㝠氏注鄭司農云冥讀為冥氏春秋之冥王伯厚云漢
　泰山冥都傳春秋故云冥氏春秋案夏本紀禹姒姓
　後有冥氏
薙氏注云書薙或作夷鄭司農云今俗間謂麥下為夷
　下言芟夷其麥以其下種禾豆也玄謂薙讀如鬀小
　兒頭之鬀(說文云鬀鬄髮大人曰髠小兒曰鬀盡及身毛曰鬄)案甘泉賦云列
　新雉於林薄服䖍曰新雉香草也雉夷聲相近師
　古曰新雉即新夷春秋傳曰五雉為五工正夷民者
　也服䖍曰雉者夷也夷平也孔頴達云雉聲近夷
　雉訓夷夷為平薙讀如鬀者說文云古文雉从弟篆
　文弟夷字相似荀氏易渙六四云匪弟所思今本作
　夷
蟈氏注鄭司農云蟈讀為蜮蜮蝦蟇也月令曰螻蟈鳴
　玄謂蟈即御所食蛙也字从虫國聲蜮乃短狐與案
　說文蜮正字也蟈或字也許氏以為短狐
壺涿氏注云故書涿為獨鄭司農云獨讀為濁其源之
　濁音與涿相近書亦或為濁
大司冦凡庶民之獄訟以邦成弊之注云邦成八成
　也鄭司農云邦成謂若今時决事比也士師職云掌
　士之八成先鄭云行事有八篇若今之决事比則八
　成謂邦汋邦賊以下八事賈疏以為小宰之八成非
　也東觀漢記鮑昱傳云時司徒例訟乆者至十數年
　比例輕重非其事類錯雜難知昱奏定决事都目八
　卷以齊同法令息遏民訟則知漢時决事雖多至三
　百餘篇其都目以八篇為率故先鄭引以為證
小司冦云凡命夫命婦不躬坐獄訟注云不身坐者必
　使其屬若子弟也杜預僖廿八年傳注云傳曰王叔
　之宰與伯輿之大夫坐獄于王庭各不身親葢今長
　吏有罪先驗吏卒之義
以八辟麗邦法注云杜子春讀麗為羅玄謂麗附也易
　曰日月麗乎天案麗者離也離猶罹也羅當作罹洪
　範云不罹于咎史記引作離尚書大傳引作麗古字
　並通
議親之辟注鄭司農曰若今時宗室有罪先請是也漢
　書平帝紀元始元年令公列侯嗣子有罪耐以上先
　請續漢書百官志云宗室若有犯法當髠以上先詣
　宗正宗正以聞乃報决
議賢之辟注鄭司農云若今時亷吏有罪先請是也宣
　帝黃龍元年詔曰舉亷吏誠欲得其真也吏六百石
　位大夫有罪先請
議能之辟說文曰罷遣有辠也从网能言有賢能而入
　网而貰遣之周禮曰議能之辟
議貴之辟鄭司農云若今時吏墨綬有罪先請是也後
　漢光武紀云建武二年詔曰吏不滿六百石下至墨
　綬長相有罪先請蔡邕橋公碑云遷齊相臨淄令賂
　財贓多罪正受鞫就刑竟以不先請免官
大賔客前王而辟鄭司農云若今時執金吾下至令尉
　奉引矣續漢書輿服志云乘輿大駕公卿奉引太僕御
　大將軍參乘乘輿法駕八卿不在鹵簿中河南尹執
　金吾雒陽令奉引奉車郎御侍中参乘
士師掌士之八成一曰邦汋鄭司農云汋讀如酌酒尊
　中之酌國汋者斟汋盗取國家宻事若今時刺探尚
　書事詩正義云汋與酌古今字周頌酌左傳作汋公
　羊僖八年經云鄭伯乞盟傳云葢酌之也注云酌挹
　也穀梁作汋是汋為挹取之義沈約曰寫書謂之刺
　漢制不得刺尚書事是也後漢書楊倫傳尚書奏
　倫探知宻事應劭風俗通云司徒韓演伯南為丹陽
　太守坐從兄季朝為南陽大守刺探尚書演法車徴
　葢漢律有此條故鄭據以為說
訝士云凡四方之有治於士者造焉注云如今郡國亦
　綬長相有罪先請蔡邕橋公碑云遷齊相臨淄令賂
　財贓多罪正受鞫就刑竟以不先請免官
大賔客前王而辟鄭司農云若今時執金吾下至令尉
　奉引矣續漢書輿服志云乘輿大駕公卿奉引太僕御
　大將軍參乘乘輿法駕八卿不在鹵簿中河南尹執
　金吾雒陽令奉引奉車郎御侍中参乘
士師掌士之八成一曰邦汋鄭司農云汋讀如酌酒尊
　中之酌國汋者斟汋盗取國家宻事若今時刺探尚
　書事詩正義云汋與酌古今字周頌酌左傳作汋公
　羊僖八年經云鄭伯乞盟傳云葢酌之也注云酌挹
　也穀梁作汋是汋為挹取之義沈約曰寫書謂之刺
　漢制不得刺尚書事是也後漢書楊倫傳尚書奏
　倫探知宻事應劭風俗通云司徒韓演伯南為丹陽
　太守坐從兄季朝為南陽大守刺探尚書演法車徴
　葢漢律有此條故鄭據以為說
訝士云凡四方之有治於士者造焉注云如今郡國亦
　有故乞鞫司馬貞案晉令云獄結竟呼囚鞫語罪状
　囚若稱枉欲乞鞫者許之(新律序云二嵗刑以上除以家人乞鞫之制省所煩)
　(獄也二嵗刑謂耐以上此魏世所改)
凡民同貨財者令以國法行之犯令者刑罰之注云若
　今時加貴取息坐臧漢書王子侯表云旁光侯殷
　坐取息過律免陵鄉侯訴坐貸穀息過律免息有程
　限過律則坐臧也
司刑注鄭司農云漢孝文帝十三年除月刑疏云所赦
　者唯赦墨劓與刖三者其宫刑至隋乃赦也尚書正
　義曰漢除月刑除墨劓剕耳宫刑猶在至隋開皇之
　初始除男子宫刑婦人猶閉於宫崔浩漢律序曰文
　帝除月刑而宫不易張斐律注云以淫亂人族序故
　不易也棟案漢書鼂錯對策曰除去隂刑張晏曰宫
　刑也則漢文亦除宫刑矣或後仍復之賈孔之說葢
　本崔張
司刺三赦注云若今時律令年未滿八嵗八十以上非
　手殺人他皆不坐光武紀建武三年詔曰男子八十
　以上十嵗以下及婦人從坐者自非不道詔所名捕
　皆不得繫(鄭氏孝經注云手殺人者大辟即漢律所云不道也)
司厲其奴男子入于罪隸女子入于舂槀注云鄭司
　農云今之為奴婢古之罪人也玄謂奴從坐而沒入
　縣官者男女同名髙誘曰漢律坐父兄沒入為奴魏
　志毛玠傳漢律罪人妻子沒為奴婢黥面說文曰男
　入罪曰奴女入罪曰婢(初學記引)風俗通曰古制本無奴
　婢即犯事者或原之减者被臧罪沒入為官奴婢獲者
　逃亡獲得為奴婢也(初學記引)
掌戮殺王之親者辜之注云辜之言枯也謂磔之荀
　子正論云斬斷枯磔注云韓子曰采金之禁得而輙
　辜磔(内儲説)辜即枯也又荘子有辜人巫咸文云暴虐
　不姑姑與枯通易大過之九二云枯楊生荑鄭讀枯
　為姑謂無姑山榆是辜枯姑三字古皆通也(壺涿氏注)
　(杜子春云橭讀為枯枯榆木名與鄭注易同)
條狼氏掌執鞕以趨辟注云若今卒辟車之為也續漢
　書志云大使車立乘駕駟從伍百璅弩十二人辟車
　四人
薙氏掌殺草秋繩而芟之注云含實曰繩釋文曰繩音
　孕棟謂繩當為􁎺字之誤也管子五行篇􁎺婦不銷
　弃注云􁎺古孕字大玄馴首曰􁏹其膏人一月而膏
　􁏹與􁎺同玉篇云􁎺或孕字汗簡云古文尚書以􁎺
　為孕(孕讀如繩易漸九三婦孕不育荀爽本孕作乘乘繩聲近故漸九五云鴻漸于陵婦三嵗不孕)
　(終莫之勝)
伊耆氏其其杖咸注云咸讀為函古咸與函通毛詩巧
　言曰僣始既涵韓詩作既減減猶涵也司馬相如封
　禪文云上咸五下登三徐廣曰咸一作函漢書天文
　志間可椷劍蘇林曰椷音函
大行人云諸侯之禮立當前疾毛居正六經正誤云案
　車上無名疾者說文軓車軾前也以車凡聲周禮曰
　立當前軓音範疑此近是棟謹案禮說云諸侯来朝
　行享於廟入大門下車所立之位上公立當車軹侯
　伯立當前侯子男立當車衡案侯俗作疾(唐石經及宋本皆同)
　論語邢昺疏(鄉黨)引周禮作前矦云侯伯立當前矦胡
　下又小雅蓼蕭章孔疏引大行人亦作前矦葢說文
　疾作□古文矦作相似易亂故前矦訛為前疾賈
　疏不詳莫能辨正俗本流傳誤人乆矣又案說文引
　周禮作前軓云軓車軾前也詩小戎隂靷傳云隂揜
　軓也孔疏謂以板木横側車前隂映此軓故謂之隂
　考工記軓前十尺謂軾前曲中下垂柱地如人之頸
　故謂之矦矦猶胡也故鄭注訓為胡以其在軓前故
　曰前矦然則隂也矦也胡也皆前軓之名揜軓曰隂
　曲中曰矦下垂曰胡總名為軓當依說文定作軓則
　前衡後軹而軓在其間讀者一見而心目了然矣
凡諸矦之王事注云孟子曰諸矦有王毛氏正誤曰諸
　本皆云孟子曰諸矦有王案孟子無此句小行人注
　引春秋傳曰宋公不王又曰諸矦有王王有廵守此
　注是也棟案萟文志孟子十一篇趙臺卿題辭云著
　書七篇又有外書四篇性善辯文說孝經為正其文
　不能宏深不與内篇相似外篇今亡秦漢諸人引孟
　子者今孟子皆無之(見王伯厚攷證)鄭氏所引安知不在外
　篇乎毛說未是(劉昌詩云新喻謝氏多藏古書有性善辯一帙則知與文說孝經為正是)
　(謂四篇然則孟子逸書宋時猶有存者唐時尚未亡也)
小行人云令諸侯春入貢秋獻功注云秋獻功若今計
　文書㫁於九月其舊法盧植曰計斷九月因秦以十
　月為正故(劉昭注補)
司儀問君客再拜對君問大夫客對君勞客客再拜
　稽首注云問君曰君不恙乎對曰使臣之来寡君命
　臣於庭問大夫曰二三子不恙乎對曰寡君命使臣
　於庭二三子皆在勞客曰道路悠逺客甚勞勞介則
　曰二三子甚勞王伯厚曰此亦見說苑鄭氏所述葢
　古禮也賈疏云未知所出何文或云是孔子聘問之
　辭棟案襄廿七年春秋傳曰仲尼使舉是禮也以為
　多文辭服䖍云以其多文辭故特舉而用之後世謂
　之孔氏聘辭此書漢時猶存故鄭引之或說非無據
　也
行夫居於其國則掌行人之勞辱事焉使則介之注
　云使謂大小行人也故書曰夷使鄭司農云夷使使
　於四夷玄謂夷發聲案此則夷使猶焉使也晉語云
　焉作爰田焉作州兵淮南子云天子焉始乘舟禮記
　云故先王焉為之立制又云焉使倍之公羊傳云比
　託始焉爾又云吾將焉致乎魯國皆訓為於篆文焉
　於相似故於亦作焉焉使者言於行人之使則為之
　介劉氏音焉為夷非也或以焉屬上句尢誤
考工記作舟以行水注云故書舟作周鄭司農云周
　當為舟隸法周作又作舟作或作字本相
　類謹案詩說云大東舟人之子鄭曰舟當作周案集
　古録庚父敦銘有伯庶父作王姑舟尊敦或謂舟為
　丹又以為井董廣川以為朱鮪集字舟為古文周字
　(汗簡云朱育集字)顧埜王釋亦引詩為証又史伯碩父鼎銘
　亦有王母舟母四十二字則舟即為周舟人之子即
　上文西人之子也詩以舟為周考工以周為舟義並
　通
輪人以其圍之阞捎其藪鄭司農云藪讀為蜂藪之
　藪謂轂空壺中也案說文曰橾車轂中空也从木喿
　聲讀若藪然則藪本作橾讀為藪也
參分其輻之長而殺其一注云殺衰小之也案殺猶衰
　也(見儀禮注)衰亦訓小春秋傳云其周徳之衰乎注云衰
　小也小猶殺也
輈人大車之轅摯注云摯輖也案摯本軒輊字或作
　見淮南子或作墊見儀禮注既夕云志矢一乘軒
　輖中廬人注云反覆猶軒輖也軒輖猶軒摯毛詩如
　輊如軒傳云輊摯也(張有復古編云抵也从車執别作輊非)
輈欲頎典注云頎典堅刃貌鄭司農云頎讀為懇典讀
　為殄駟車之轅率尺所一縳懇典似謂此棟案殄古
　文腆字腆善也尺許一束一輈五束故為善也毛詩
　籧篨不殄箋殄當為腆燕禮不腆之酒注云古文腆
　作殄
終日馳騁左不楗注云書楗或作劵玄謂劵今倦字也
　說文劵勞也漢涼州刺史魏君碑云施舍不劵是劵
　與倦同毛居正六經正誤云券契字皆从刀古者刻
　木為之故从刀从力者古倦字考工記輈人左不劵
　是也
冶氏案周有函冶氏為齊大公置良劒見戰國策髙誘
　注曰函姓冶官名也因以為氏知鑄劒曉鐡理能相
　劒
鮑人云察其線欲其藏也注云故書線或作綜杜子春
　云綜當為系㫄泉讀為絤謂縫革之縷說文綫縷也
　古文作線　 　與綜相似漢書功臣表云不絶如綫晉
　灼曰綫今線縷字以線為今文未之攷也
韗人為臯陶穹者三之一鄭司農云穹讀為志無空邪
　之空案弟子職云志無虚邪或古本虚作空故讀从
　之古穹與空同韓詩白駒云在彼穹谷(文選注)今詩穹
　作空(薛君曰穹谷深谷也)
玉人天子用全上公用龍侯用瓉伯用將注云玉多
　則重石多則輕公侯四玉一石伯子男三玉二石説文
　曰全純玉也龍四玉一石也瓉三玉二石也將說文
　作埓埓玉石半相埓棟案鄭氏之說本逸禮王度記
　(引見白虎通)許氏之說葢本賈逵逵作周官解故許从之
　受學故說文多依其說
矢人凡相笴欲生而搏生謂材生也古謂初取之材
　為生管子曰棟生橈韓非子曰涂濡而椽生皆謂初
　取之材也生而搏者燥則直是良材也
梓人為飲器勺一升爵一升觚三升趙明誠曰大觀中
　濰之昌樂丹水㟁得爵及觚二器以觚量之適容三
　爵與攷工記合鄭氏據韓詩以為觚當作觶(七經小傳云一)
　(獻而三酬者獻以一升酬以三升也并而計之為四升四升為豆豆雖非飲器其計數則然此劉氏欲闢)
　(鄭氏改豆為斗之說案文云爵一升觚三升一獻而三酬適合一斗之數故鄭云豆當為斗如劉氏之說)
　(當云一獻而一酬乃合一豆之數)
廬人炙諸牆注云炙謂柱也釋文云炙音救尌也音
　樹炙說文引作乆云从後炙之象人兩脛後有距也
　案既夕云木桁乆之注云乆當為炙士喪禮云幂用
　疏乆之注云乆讀為炙謂之葢塞其口下注云以柱
　兩墻之間輓而内之與儀禮乆之同義是乆為古文
　炙為今文也(炙從火乆聲古文省火)
車人為耒庛長尺有一寸鄭司農云庛讀為其顙有疵
　之疵謂耒下岐疏云俗人謂顙額之上有疵病故讀
　從之棟謂其顙有疵當在孟子今書疵作泚或先鄭
　所據本與趙氏異耳賈疏失之
弓人菑栗不迆注云栗讀為裂繻之裂毛詩東山曰
　烝在栗薪箋云栗析也古者聲栗裂同也
　九經古義卷八
欽定四庫全書
　九經古義卷九　　　　　　長洲惠棟撰
儀禮古義

士冠禮旅占注云古文旅作臚案周禮司儀旅擯先鄭
　曰旅讀為旅於泰山之旅後鄭云旅讀為鴻臚之臚
　陳之也班固述贊曰大夫臚岱侯伯僭畤鄭徳云臚
　岱季氏旅於大山是也顔監曰旅陳也臚亦陳也臚
　旅聲相近其義一耳禹貢曰蔡䝉旅平傳云祭山曰
　旅韋昭音盧盧籀文臚周書諡法曰惟三月既生魄
　周公旦大師望相嗣王發既賦憲受臚于牧之野臚
　即旅也
兄弟畢袗玄注云袗同也玄者玄衣玄裳也古文袗為
　均棟案袗玄即漢之袀袨司馬彪輿服志云郊祀之
　服皆以袀玄淮南子云尸祝袀袨髙誘曰袀純服袨
　墨齋衣也篆書袗與袀相似古文作均故左氏僖五
　年傳云均服振振祭服上下皆玄故謂之袀玄戎事
　上下同服故謂之均服(服䖍注左傳以均服為黑服月令曰乗玄路鄭注云今月)
　(令曰乗軫路似當為袗字之誤是鄭意亦以袗為玄)
將冠者采衣紒汪云紒結髮古文紒為結廣雅曰髮結
　也曹憲曰案説文即籀文髻字也古髻字皆作結漢
　有假結安簂結大手結周禮注結作紒俗作髻
主人酬賔束帛儷皮注云儷皮兩鹿皮也古文儷為離
　説文云麗旅行也鹿之性見食急則必旅行从鹿丽
　聲禮麗皮納聘盖鹿皮也譙周古史考云伏犧制嫁
　娶以麗皮為禮古文作離者易離彖云離者麗也禮
　月令云宿離不貸注云離讀如儷偶之儷兩鹿皮者
　士昏禮注云儷兩也春秋傳云鳥獸猶不失儷是儷
　為兩也
再醮攝酒注云攝猶整也整酒謂撓之漢書匈奴傳云
　單于以徑路刀金留犂撓酒應劭曰撓和也鄭以攝
　酒有攪撓之事故舉漢法以明之
眉夀萬年注云古文眉作麋大戴禮王言云孔子愀然
　揚麋盧辨注云麋一作眉荀卿子非相云伊尹之狀
　面無須麋楊倞云麋與眉同漢書皆以麋為眉(歐陽公集)
　(古錄云漢故北海相景君碑有云不永麋夀全家集錄三代古器銘有云眉夀者皆為麋夀葢古字簡少)
　(通用至漢猶然也)
永受胡福注云胡猶遐也逺也案詩隰桑云心乎愛矣
　遐不謂矣禮記引此詩遐作瑕鄭注云瑕之言胡也
　遐胡互訓古音通(詩言胡考周禮諡法彌年夀考曰胡)
令月吉日昭告爾字爰字孔嘉髦士攸宜釋文云字叶
　音滋案虞書鳥獸孳尾史記作字微郭忠恕汗簡云
　古文尚書字作孳是字本有滋音毋容協也
記母追夏后氏之道也注云母發聲也追猶堆也案追
　古堆字枚乗七發曰踰岸出追李善曰追亦堆字今
　為追古字假借之也説文云􁃟小阜也徐鉉曰今俗
　作堆河東風陵堆戴延之謂之風塠
以官爵人徳之殺也注云殺猶衰也繫上曰古之聰明
　睿知神武而不殺者夫虞翻注云乾坤坎離反復不
　衰亦讀殺為衰淮南説山云上有三衰下有九殺衰
　音近殺故云殺猶衰也棟案衰猶差也荀卿子云相
　地而衰政注衰差也九章算術謂差分為衰分説林
　云大小之衰然注云衰差也春秋傳云遲速衰序又
　云其周徳之衰乎注云衰小也小猶殺也彼此互訓
　(文王世子云親親之殺也注云殺差也是差與衰同)
士昏禮鄭目錄云曰入三商為昏賈疏云商謂商量是
　漏刻之名故三光靈曜亦曰入三刻為昏不盡為明
　孔氏詩正義云尚書緯謂刻為商然則三光靈曜當
　作考靈曜漢三神鑑銘曰吾作明鏡幽鍊三商盖本
　書緯
皇舅某子曰知錄云士昏禮皇舅某子此或諡或字之
　稱與聘禮皇考某子同疏以為若張子李子婦人内
　夫家豈有稱其舅為張子李子者哉案經云婦執笲
　菜祝帥婦以入祝告稱婦之姓曰某氏來婦敢奠嘉
　菜於皇舅某子張稷若儀禮節解云疏之意或以婦
　新入門稱姓以告故亦以姓稱其舅春秋傳云男女
　辨姓其此之謂
記父醮子命之辭曰荀子云禮父南郷而立子北郷而
　跪醮而命之
勗帥以敬先妣之嗣荀子云隆帥以敬先妣之嗣案文
　隆訓盛義亦通鄭注儀禮作勗者當由避殤帝諱改
　隆為勗如毛詩隆衝為臨衝郡國志隆慮為臨慮之
　類(荀子亦以隆慮為臨慮)漢時經學皆受之師時君之諱随時
　改易随文釋之非復故書之義許叔重説文解字每
　載上諱不更箋釋亦此例也上文贊啓㑹注云今文
　啓為開既夕請啟期同賈公彦云髙堂生所傳者為
　今文案生為漢初人不應為景帝諱明經師相傳遂
　為故實非盡髙堂之舊也
視諸衿鞶注云視乃正字今文作示俗誤行之曲禮曰
　幼子常視無誑注云視今之示字詩鹿鳴曰視民不
　恌箋云視古示字也古文春秋傳皆以視為示賈公
　彦曰古文字少眼目視瞻與以物示人皆作視字棟
　案示本神祇字古視瞻之視皆作眂周禮説文皆同
　(啟母廟石闕銘云昭眠後昆以眂為示)鄭所據古文儀禮知視為古示
　字郭忠恕撰佩觿以鄭氏此説大與説文石經相乖
　竊所未喻
士相見禮衆皆若是注云今文衆為終易雜卦云大有
　衆也荀爽本衆作終史記五帝紀云怙終賊刑徐廣
　曰終一作衆春秋傳有魯大夫衆仲明堂月令云衆
　雨蚤降釋草云樂貫衆皆讀為終仙人韓終亦作韓
　衆古衆字皆作終音
鄉飲酒禮衆賔辯有脯醢注云今文辯皆作徧古辯
　徧通用史記曰辯于羣神今尚書作徧春秋傳云子
　言辯舎爵於季氏之廟杜氏云辨徧也荀子脩身篇
　云扁善之度注云扁讀為辨韓詩外傳云君子有辨
　善之度古徧字皆作辯司馬遷從孔安國問故遷書
　多古文春秋傳多古字古言故皆以辯為徧(郷射禮云司射)
　(乃比衆耦辯注云衆賓射者降比之耦乃徧是鄭亦以辯為徧)
遵者降席東南面注云遵者謂此郷之人仕至大夫者
　也今文遵為僎或為全(論語云異乎三子者之撰鄭注云撰讀為詮詮之言善也)
　禮記冠儀曰介僎象隂陽也注云古文禮僎皆作遵
　又少儀僎爵注云僎或作騶(本亦作馴)古文禮僎作遵(郷射)
　(禮注云謂之遵者方以禮樂化民欲其遵法之也)
公如大夫入注云如讀若今之若周禮旅師職云而用
　之以質劑致民注云而讀為若聲之誤也棟案古而
　與如通如猶若也故如而或讀為若鄭以為聲之誤
　則古讀而如若也
主人釋服注云古文釋作舎大射儀云獲而未釋獲注
　曰古文釋為舎周禮大胥職云春入學舎菜注云舎
　即釋也占夢職云乃舎萌于四方注云舎讀為釋舎
　萌猶釋菜也古書釋菜釋奠多作舎字
郷射禮不貫不釋注云古文貫作關棟案吕氏春秋云
　中關而止謂關弓弦正半而止即儀禮所謂不貫也
　貫與關古今通史記伍子胥傳云伍胥貫弓執矢嚮
　使者注云貫烏還反後漢祭彤傳能貫三百斤弓司
　馬貞曰滿張弓一云貫謂上弦也(古串與患通又讀為貫故古文患作)
　(悶从心關省聲)
箭籌八十長尺有握握素注云握本所持處也素謂刋
　之也握本以作膚張稷若節解曰握本以作膚以字
　疑誤别本刋本一作膚亦費解或刋本一讀義屬上向
　一作膚指握字有作膚者四指曰膚與握義同握四
　指即四寸籌長尺四寸其四寸則刋之使白也愚謂
　案文當云握本或作膚張氏以為刋本一讀屬上句
　非也
唯君有射於國中注云古文有作又汗簡云古文尚書
　有作又石鼓戊文(一作甲文)云澫澫又魚董逌曰又通作
　有秦惠王詛楚文云又秦嗣王義作有古文又又作
　有周易繋辭曰履信思乎順又以尚賢也鄭氏易又
　作有詩長發云有䖍秉鉞箋云有之言又也内則云
　凡養老五帝憲三王有乞言注云有讀為又戰國䇿
　公子他謂趙王曰今又案兵劉錢本又作有説文云
　有者不宜有也从月又聲春秋傳曰日有食之
燕禮云更爵注云古文更為受(大射儀同)周禮巾車云嵗時
　受讀杜子春云受當為更春秋昭廿九年傳云以更
　豕韋之後史記更作受知古文更字皆為受
升媵觚於賓注云媵送也讀或為揚揚舉也今文媵皆
　作騰檀弓下篇云杜蕢洗而揚觶注云禮揚作媵(宋本)
　(作騰非)揚舉也媵送也揚近得之
升媵觚於公注云此當言媵觶酬之禮皆用觶言觚者
　字之誤也古者觶字或作角旁氏由此誤爾上經云
　主人坐奠觚與篚注云古文觚皆為觶又云主人拜
　受(受字當作送)觶注云今文觶作觚説文曰觗禮經觶漢
　書髙帝紀云上奉玉巵應劭曰飲酒禮器也古以角作
　受四升(韓詩説云三升曰觶四升曰角大射儀云侍射者降洗角觶疏云角觶以兕角為之非謂)
　(四升曰角者也)古巵字作觗鄭氏駁五經異義曰觶角旁氏
　汝潁之間師讀所作今禮角旁單古書或作角旁著
　氏則是與觚相涉學者多聞觚寡聞觗寫此書亂之
　而作觚耳
對曰寡君君之私也注云私謂獨受恩厚也棟謂私猶
　屬也若邾滕之於齊宋故叔孫豹云邾滕人之私也
　上介致辭謙言屬國
大射儀云西階之西頌磬東面注云言成功曰頌西為
　隂中萬物之所成古文頌為庸鄭氏尚書云笙庸以
　間注云西方之樂謂之庸庸功也西方物孰有成功
　亦謂之頌頌亦是頌其成也
綴諸箭注云箭篠也古文箭作晉周禮大行人云揚州
　其利金錫竹箭注云故書箭為晉杜子春曰晉當為
　箭書亦或為箭(古讀晉如箭故搢紳亦作薦紳)
且左還注云古文且為阻棟案古鐘鼎文祖字皆作且
　如祖乙卣盄和鐘文王命癘鼎師􁊐敦皆然尚書黎
　民阻飢今文作祖飢徐廣曰祖始也孟康曰古文言
　阻古文祖作且且阻同字故儀禮尚書皆作阻
奏貍首注云貍首逸詩曽孫也貍之言不來也漢書郊
　祀志云周靈王即位時諸侯莫朝周萇弘迺明鬼神
　事設射不來不來者諸侯之不來朝者也封禪書云
　設射貍首徐廣曰貍一名不來棟謹案禮説云不來
　反為貍猶并夾為籋終葵為推邾婁為鄒勃鞮為披
　(周伯琦云鄒古邾婁國外傳勃鞮内傳作披)夀夢為乗不可為叵(羊舌職説苑作)
　(羊殖舌職為殖也顓孫師之子為申祥顓孫為申也)後世反切之學出之此貍
　首之詩與祭侯之辭皆言諸侯来朝之禮不来者不
　寧侯故抗而射之然則萇弘行古禮説者謂依物怪
　以致諸侯妄矣(康成詩譜云射禮天子以騶虞諸侯以貍首大夫以采蘋士以采蘩為節)

今無貍首周衰諸侯並僭而去孔子錄詩不得(熊氏經説云貍首之詩古人以為射節小戴射儀所記)

　(詩曰曽孫侯氏四正具舉大夫君子凡以庶士小大莫處御于君所以燕以射則燕則譽此貍首之詩也)
　(大戴投壺篇所記上章本同而前一句曽孫侯氏為數句隔斷恐泰射張侯等語本以解説侯氏因亂入)
　(正文爾下文又換韻曰弓既平張四侯且良決拾有常既順乃讓乃揖乃讓乃隮其堂乃節其行既志乃)

張此亦貍首之詩也(劉原父七經小傳云或曰貍首鵲巢也篆文貍似鵲首似巢鵲巢之詩御之将之)

　(成之此亦附㑹之過)
　九經古義卷九
欽定四庫全書
　九經古義卷十　　　　　　長洲惠棟撰
儀禮古義

聘禮云管人布幕於寢門外注云管猶館也古文管作
　官今文布作敷易随初九云官有渝蜀才本官作館
　穆天子傳云官人陳牲義作館
及廟門公揖入立於中庭棟案立讀為位周禮小宗伯
　之職掌建國之神位注云故書位作立鄭司農云立
　讀為位古者立位同字古文春秋經公即位為公即
　立史記周本紀云武王既入立于社南今周書克殷
　解文也案其文云王入即位于社是立字當作位也
　古鐘鼎文如周毛父敦銘及盄和鍾立字釋者皆訓
　為位又周􁊈敦銘云毛伯内門立中庭周戠敦銘云
　蘇公入右戠立中庭北郷韋弘嗣許叔重皆云列中
　庭之左右曰位明立字亦當作位釋者仍訓為本字
　非也
賓進訝注云今文訝為梧公食大夫禮云上介受賓幣
　從者訝受皮注云今文曰梧受既夕若無器則梧受
　之注云謂對相授疏云梧即逆也對面相逢受案梧
　本作啎訓為逆訝亦逆也既夕注不疊古文明古文
　訝亦有作梧也(漢書司馬遷傳賛云或有抵梧如淳曰梧讀曰迕戰國䇿樓梧亦作樓啎)
歸饔餼五牢注云今文歸或為饋案古文論語如詠而
　饋饋孔子豚魯論皆作歸士虞禮注云饋猶歸也
車秉有五籔注云籔讀若不數之數今文籔或為逾下
　記曰十六斗曰籔注云今江淮之間量名有為籔者
　今文籔為逾包咸論語注云十六斗曰庾庾即逾也
　古文作籔
醙黍清皆兩壺注云醙白酒也凡酒稻為上黍次之粱
　次之皆有清白以黍間清白者互相備明三酒六壺
　也漢律曰稻米一斗得酒一斗為上尊稷米一斗得
　酒一斗為中尊粟米一斗得酒一斗為下尊顔師古
　曰稷即粟也中尊者宜為黍米不當言稷盖据此注
　而言邢昺曰稷粟一物而本草稷米在下品别有粟
　米在中品又似二物故先儒甚疑焉
侑幣注云古文侑皆作宥案春秋傳侑皆作宥又周禮
　三宥管子作三侑古字通用
記云百名以上書於䇿不及百名書於方注云名書文
　也今謂之字䇿簡也方板也疏云鄭作論語序云易
　詩書禮樂春秋䇿皆尺二寸孝經謙半之論語八寸
　䇿者三分居一又謙焉是其䇿之長短鄭注尚書三
　十字一簡之文服䖍注左氏云古文篆書一簡八字
　是一簡容字多少者(䇿當作筴板當作版)
問幾月之資注云資行用也古文資作齎周禮外府云
　財用之幣齎先鄭云齎或為資今禮家定齎作資後
　鄭云玄謂齎資同耳其字以齊次為聲從貝變易古
　字亦多或作資
公食大夫禮云宰夫設黍稷六簋於俎西注云古文簋
　皆作䡄周禮小史云叙昭穆之俎簋注云故書簋或
　為几鄭司農云几讀為䡄古文也易損卦云二簋可
　用享蜀才本簋作䡄從古文
覲禮云侯氏降階東北面再拜稽首擯者延之曰升注
　云從後詔禮曰延延進也案漢舊儀云丞相御史大
　夫初拜皇帝延登親詔登猶升也(書逸嘉禾篇曰周公奉鬯立于阼階)
　(延登賛曰假王莅政勤和天下此關中古文與覲禮儐者延升合假讀為格正也)
四享皆束帛加璧注云四當為三古書作三四或皆積
　畫此篇又多四字字相似由此誤也鄭志答趙商曰
　古三四積畫説文曰亖籀文四賈公彦云古書作三
　四之字或皆積畫者堯典云帝曰咨亖岳臯陶云外
　薄亖海泰誓序云作泰誓三篇是古書三四皆積畫
　也春秋傳子革云是四國者專足畏也劉光伯規過
　云楚語云今吾城三國無四國也炫謂古四字積畫
　四當為三
大史是右注云古文是為氏曲禮曰五官之長曰伯是
　職方注云是或為氏漢書云造父後有非子玄孫氏
　為莊公顔監云氏與是同韓勅修孔廟後碑以於氏
　為於是漢末有是儀亦作氏陳承祚撰魏志以為孔
　文舉改氏為是殊不知營陵是姓順帝前已見於碑
　(見洪适隸續)何至漢季始改氏為是乎當時以是氏兩字
　本通故或稱氏或稱是非有異義王裦不識蕃皮陳
　夀不辨是氏古字古音皆亡於晉惜哉
士喪禮云陳襲事於房中西領南上不綪注云綪讀為
　䋫䋫屈也江沔之間謂縈收繩索為䋫古文綪皆為
　精説文云䋫䊸未縈繩讀若旌案孟郁修堯庿碑精
　字作旌與古音合釋文音䋫為側庚反非也
布巾環幅不鑿注云古文環作還案古環字皆作還春
　秋傳云諸侯之師還鄭而南又哀三年傳云道還公
　宫公羊傳云以地還之也又云師還齊侯漢書食貨
　志云還廬樹桑皆讀為環
決用正王棘注云世俗謂王棘矺鼠言王棘可以矺鼠
　也矺古磔字史記李斯列傳云十公主矺死於杜張
　守節云矺音貯格反司馬貞曰矺音宅與磔同古今
　字異耳司馬公類篇云王棘一名矺鼠劉昌宗音矺
　為托皆失之(磔鼠見張湯傳)
竹笏注云今文笏作忽案説文無笏字注今文當作古
　文傳寫之誤古笏字本作曶鄭氏尚書曰予欲聞六
　律五聲八音在治曶注云曶者臣見君所秉書思對
　命者也穆天子傳曰帗帶搢曶郭璞曰曶長三尺杼
　上推頭一名珽亦謂之大圭从曰勿聲六書正譌云
　呼骨切俗作笏非説文曰曶出氣詞也从曰象氣
　出形春秋傳有鄭大子曶説文又云曶籀文作􁃾一
　曰佩也象形曶又與忽通故儀禮一作忽是也今治
　忽字古皆作曶論語仲忽古今人表作仲曶揚雄甘
　泉賦云翕赫曶霍河東賦云蠁曶如神師古曰曶讀
　與忽同
設決麗于掔注云古文掔作捥案掔依字當作傳寫
　之誤説文曰掔手掔从手取聲漢書郊祀志云海上
　燕齊之間莫不搤游俠傳云搤而游談髙誘吕
　覽注云讀如棬椀之椀古文作捥春秋傳云捘衛
　侯之手及捥史記樊於期偏袒搤捥左傳史記多古
　文故皆作捥俗作腕非也
幂用疏布久之注云久讀為炙謂以盖塞鬲口也既夕
　曰木桁久之注云久當為炙説文云久从後炙之象
　人兩脛復有距也周禮曰久諸牆以觀其撓今考工
　記作炙諸牆當是後鄭所易
幂奠用功布注云古文奠為尊案古尊字作􁔰與奠相
　似故譌从之奠从丌讀若箕􁔰从□讀若拱
四鬄去蹄注云鬄解也今文鬄為剔案剔與鬄同大雅
　抑詩云用逷蠻方魯頌泮水云狄彼東南箋云逷狄
　皆當作剔韓詩云鬄彼東南盖从古文
筮人許諾不述命注云古文述皆作術術與述古今字
　毛詩日月云報我不述韓詩作術祭義術省注云術
　當為述聲之誤也
既夕云設披注云披輅栁棺上貫結於戴人君旁牽之
　以備傾今文披皆為藩案披从手皮聲古音皮與蕃
　同蕃又藩通故今文披作藩聲之誤也辨見詩攷
記云御以蒲菆注云蒲菆牡蒲莖也古文菆作騶疏云
　案宣十二年楚熊負羈囚知罃知莊子以其族反之
　厨武子御每射抽矢菆納諸厨武子之房杜注云菆
　好箭又云厨子怒曰非子之求而蒲之愛注云蒲楊
　栁可以為箭古文菆作騶者漢書鼂錯傳云錯上兵
　事云材官騶發矢道同的如淳曰騶矢也顔監曰騶
　謂矢之善者也春秋左氏傳作菆字其音同耳騶發
　騶矢以射也手工矢善故中則同的是菆與騶同也
士虞禮記云明日以其班祔注云班次也古文班或為
　辨辨氏姓或然今文為胖棟案古辨字或讀為班故
　古文班亦作辨史記五帝紀云辯于羣神徐廣曰辨
　音班漢書王莽傳云辨社諸侯師古曰辨讀為班春
　秋傳襄廿五年云男女以班賂晉侯此今文也哀元
　年云蔡人男女以班此古文也説見劉光伯規過今
　文為胖者鄭注王制云頖之為言班也頖與胖字雖
　異而義同是胖猶班也
朞而小祥注云古文朞皆作基案堯母碑朞字亦作基
中月而禫注云自喪至中凡二十七月古文禫或為導
　説文曰古文㐁讀若三年導服之導又木部棪字
　下所讀同棟案導服即禫服从古文故曰導則是
　與棪皆讀為禫近有妄人作字書名正字通斥許君
　説為妄是未讀儀禮(喪服記云禫而内無哭者注云禫或皆作道)
特牲饋食禮云主婦視饎爨於西堂下注云炊黍稷曰
　饎古文饎作糦周禮作􁇎説文曰饎酒食也或作􁇎
　从熙或作糦从米
主人左執角再拜稽首受復位詩懷之注云詩猶承也
　謂奉納之懐中詩正義云内則説負子之禮云詩負
　之注云詩之言承也春秋説題辭云詩之為言志也
　詩緯含神霧云詩者持也然則詩有三訓
有司云二手執挑匕枋以挹湆注云挑謂之歃讀如或
　舂或抭之抭字或作挑者秦人語也今文挑作抭疏
　云讀从詩或舂或抭彼注抭抒臼也案今毛詩生民
　云或舂或揄毛傳云揄抒臼也不作抭者周禮地官
　女舂抭二人注云女奴能舂與抭者抭抒臼也詩云
　或舂或抭董氏引韓詩揄作抭鄭先通韓詩故讀从
　之説文云舀抒臼也从爪臼詩云或簸(當作舂)或舀或
　作抭从手从宂或作从臼宂案詩釋文云揄説文
　作舀舀訓又與揄同明簸當作舂姚令威謂後人改
　舀為蹂則是宋時説文已誤舂為簸矣
　九經古義卷十
欽定四庫全書
　九經古義卷十一　　　　　　長洲惠棟撰
禮記古義

曲禮云若不得謝注云謝猶聽也棟案謝猶去位也説
　文謝辭去也楚辭大招云青春受􁔱王逸云􁔱去也
　􁔱一作謝史記蔡澤謂范睢云夫四時之序成功者
　去今時有代謝之語盖本於楚辭顧炎武訓謝為序
　案招魂云若必筮予之恐後之謝不能復用巫陽焉
　注亦云謝去也謝去也若訓為序不合事理(戰國䇿云靖郭君七日謝病强)
　(辭不得三日而聽)
拾級聚足注云拾當為涉聲之誤也案周書嘗麥云王
　涉階故讀从之(涉階猶歴階也)
毋剿説注云剿由擥也(今本由作猶)曹憲曰剿説之剿當从
　刀左傳焉用築城以勦民乃从力訓為勞
跪而遷屨注云遷或為還公羊春秋云宋人遷宿傳云
　遷者何以地還之也遷與還義得通故或為還
離坐離立毋往參焉注云離兩也離與麗(俗作儷)同故訓
　為兩(説見儀禮)周書武順曰人有中曰參無中曰兩(戰國䇿犀)
　(首與張儀參坐於衛君之側)
笑不至矧注云齒本曰矧大笑則見倉頡篇云齗齒根
　也與鄭異釋文云矧本又作哂説文云笑不壊顔曰
　弞从欠引省聲張有復古編曰弞古哂字
禮不諱嫌名注云嫌名謂聲相近若禹與雨丘與區也
　釋文云丘與區並去求反非也古丘字皆讀為區故
　鄭云聲相近毛詩丘與詩協左傳丘與旗協戰國䇿
　齊嬰兒謡曰大冠若箕脩劍拄頤攻狄不能下壘枯
　丘荀卿子曰言之信者在乎區盖之間漢儒林傳作
　丘盖顔籀匡謬正俗曰今江淮田野之人猶謂區為
　丘亦古之遺音也
左右攘辟注云攘郤也或者攘古讓字漢書禮樂志云
　隆雅頌之聲盛揖攘之容師古曰攘古讓字(廣韻云攘文字)
　(指歸云揖攘)
入里必式注云不誣十室正義云論語云十室之邑必
　有忠信如丘者焉是不誣十室棟案荀子大略篇云
　禹見耕者耦立而式過十室之邑必下大戴禮亦云
　禹過十室之邑則下為秉徳之士存焉故云不誣十
　室
畛於鬼神注云畛致也畛或為祇張揖埤倉曰眂告也
　禮記曰眂於鬼神(玉篇引)是祇當作眂爾疋云畛告也
天子之五官云云注云此亦殷時制也史記周本紀云
　古公乃貶戎狄之俗作五官有司故鄭據以為説
問大夫之富曰有宰食力力當為加壊字也晉語曰庶
　人食力官宰食加加加田也周禮司勲加田無國征
　劉敞以為無國征者不征於國
四足曰漬注云漬謂相瀸汗而死也公羊春秋云莊十
　七年齊人瀸于遂傳云瀸者何瀸漬也鄭注本此
納女於天子曰備百姓注云姓之言生也天子皇后以
　下百二十人廣子姓也吳語曰越行成於吳曰一介
入里必式注云不誣十室正義云論語云十室之邑必
　有忠信如丘者焉是不誣十室棟案荀子大略篇云
　禹見耕者耦立而式過十室之邑必下大戴禮亦云
　禹過十室之邑則下為秉徳之士存焉故云不誣十
　室
畛於鬼神注云畛致也畛或為祇張揖埤倉曰眂告也
　禮記曰眂於鬼神(玉篇引)是祇當作眂爾疋云畛告也
天子之五官云云注云此亦殷時制也史記周本紀云
　古公乃貶戎狄之俗作五官有司故鄭據以為説
問大夫之富曰有宰食力力當為加壊字也晉語曰庶
　人食力官宰食加加加田也周禮司勲加田無國征
　劉敞以為無國征者不征於國
四足曰漬注云漬謂相瀸汗而死也公羊春秋云莊十
　七年齊人瀸于遂傳云瀸者何瀸漬也鄭注本此
納女於天子曰備百姓注云姓之言生也天子皇后以
　下百二十人廣子姓也吳語曰越行成於吳曰一介
　吕覽先識篇云周武王告諸侯曰商王大亂沈于酒
　徳辟逺箕子爰近姑與息
子夏喪其子而喪其明注云明目精冀州從事郭君碑
　云卜商號咷喪子失名或疑借名為明愚案爾疋釋
　訓云猗嗟名兮目上為名名在眉睫之間失名者失
　其珠子也
池視重霤注云如屋之有承霤也承霤以木為之用行
　水亦宫之飾也今宫中有承霤云以銅為之漢書宣
　紀神爵元年詔曰金芝九莖産於函徳殿銅池中如
　淳曰銅池承霤也
我喪也斯沾注云斯盡也沾讀曰覘覘視也國昭子自
　謂齊之大家有事人盡視之此解非是斯此也沾薄
　也國子盖言我母之喪而使婦人從賓位斯為薄矣
　沾訓薄見張揖廣雅俗作添非是曹憲云沾他縑反
　世人水旁著忝失之又以此占字為霑亦失之鄭氏
　改沾為覘恐未安
　吕覽先識篇云周武王告諸侯曰商王大亂沈于酒
　徳辟逺箕子爰近姑與息
子夏喪其子而喪其明注云明目精冀州從事郭君碑
　云卜商號咷喪子失名或疑借名為明愚案爾疋釋
　訓云猗嗟名兮目上為名名在眉睫之間失名者失
　其珠子也
池視重霤注云如屋之有承霤也承霤以木為之用行
　水亦宫之飾也今宫中有承霤云以銅為之漢書宣
　紀神爵元年詔曰金芝九莖産於函徳殿銅池中如
　淳曰銅池承霤也
我喪也斯沾注云斯盡也沾讀曰覘覘視也國昭子自
　謂齊之大家有事人盡視之此解非是斯此也沾薄
　也國子盖言我母之喪而使婦人從賓位斯為薄矣
　沾訓薄見張揖廣雅俗作添非是曹憲云沾他縑反
　世人水旁著忝失之又以此占字為霑亦失之鄭氏
　改沾為覘恐未安
　古今字耳
設蔞翣注云蔞翣棺之牆飾周禮蔞作栁縫人職云衣
　翣栁之材注云栁之言聚諸飾之所聚故書翣栁作
　接橮鄭司農云接讀為歰橮讀為栁皆棺飾蔞與樓
　通爾疋云樓聚也又與僂通莊子達生云死得於腞
　楯之上聚僂之中釋文云謂殯於菆塗蔞翣之中(荀子)
　(禮論云無帾絲歶縷翣其䫉以象菲帷幬尉注云縷讀為栁)
衛有大史曰栁莊案古今人表作栁壯師古曰壯讀曰
　莊棟案晉語曰趙簡子問於壯馳兹義作莊嚴訢碑
　云兆自楚壯即楚莊王也漢諱莊改曰嚴(漢時莊作壯盈作盁)
　(疑皆為避諱而作非正字)
洿其宫而豬焉注云豬都也南方謂都為豬尚書大傳
　曰遂踐奄踐之者籍之也籍之謂殺其身執其家豬
　其宫豬本與都通禹貢大野既豬史記作既都又孟
　豬亦為明都
趙文子與叔譽觀乎九原注云叔譽叔向也知叔譽是
　叔向者晉語云趙文子與叔向游於九京故知叔譽
　是叔向周書大子晉云晉平公使叔譽于周見大子
　晉而與之言五稱而五窮孔晁云叔譽者大夫叔向
　也春秋時大夫有兩字者如子産一字子美是也
文子其中追(一作退)然如不勝衣注云中身也郷射記曰
　弓二寸以為侯中楚語左執鬼中韋昭曰中身也禮
　曰其中退然
王制西方曰棘注云棘當為僰僰之言偪高誘吕覽注
　云僰讀如匍匐之匐
王三又注云又當作宥古侑字作宥見儀禮注古宥字
　作有見今文尚書(論衡引)古有字作又宥字作㝊見周
　伯映彝(嘯堂集古錄)又當為宥壊字也
執左道以亂政殺盧植曰左道謂邪道案古左與邪通
　子虚賦云邪與肅慎為鄰師古曰邪讀為左漢書引
　周書云以左道事君者誅
有圭璧金璋不粥於市皇侃以為用金為印璋案此則
　璋字古本作章今従玉旁者非也
月令其器疏以達注云器疏者刻鏤之象物當貫土而
　出也玉篇引云其器以達説文云通也从爻从
　疋疋亦聲大玄經有首
還反賞公卿諸侯大夫於朝吕覽反作乃下同或云反
　當依吕氏作乃案穆天子傳云天子還返還返連文
　月令是也
命相布徳和令後漢禮儀志云立春之日下寛大書曰
　制詔三公方春東作敬始慎微動作從之罪非殊死
　且勿案驗皆須麥秋退貪殘進柔良下當用者如故
　事劉昭曰月令命相布徳和令蔡邕曰即此詔之謂
　也
孟春天子乃以元日祈榖于上帝乃擇元辰躬耕帝籍
　注云元辰盖郊後吉亥也(俗本作吉辰)正義曰知用亥者
　以隂陽式法正月亥為天倉以其耕事故用天倉也
　盧植蔡邕並云郊天是陽故用日耕籍是隂故用辰
　元者善也皇氏云正月建寅日月㑹辰在亥故耕用
　亥也南齊志大學博士劉蔓議禮孟春之日立春
　迎春又於是月以元日祈榖又擇元辰躬耕帝籍盧
　植説禮通辰日日甲至癸也辰子至亥也郊天陽也
　故以日籍田隂也故以辰隂禮卑後必居其末亥者
　辰之末故記稱元辰注曰吉亥又據五行之説木生
　於亥以亥日祭先農又其義也大常丞何諲之議鄭
　注云元辰葢郊後吉亥也亥水辰也凡在懇稼咸存
　灑潤五行説十二辰為六合寅與亥合建寅月東耕
　取月建與日辰合也國子助教桑惠度議尋鄭玄以
　亥為吉辰者陽生於子元起於亥取陽之元以為生
　物亥又為水十月所建百榖賴兹沾潤畢熟也
天子乃鮮羔注云鮮當為獻聲之誤也今吕覽鮮作獻
　故鄭讀从之獻有軒音故云聲之誤
是月也祀不用犧牲用圭璧更皮幣蔡氏章句云此祀
　不用犧牲者祈不用犧牲案春秋傳云祈以幣更故
　蔡據為説月令問答曰問者曰仲春令不用犧牲以
　圭璧更皮幣不用犧牲何也曰是月獻羔以大牢祀
　髙禖宗廟之祭以中月安得用犧牲祈者求之祭也
　著令者豫設水旱疫癘當禱祈用犧牲者是用之助
　生養傳祈以幣代牲章因於高禖之事乃造説曰更
　者刻木代牲如廟有祧更此説自欺極矣經典傳記
　無刻木代牲之説盖書有轉誤三豕渡河之類也
是月也乃合纍牛騰馬遊牝於牧髙誘曰纍牛父牛也
　騰馬父馬也皆將羣逰從牝於牧之野風合之服䖍
　左氏解誼云牝牡相誘謂之風
淫雨蚤降注云今月令曰衆雨案吕覽亦作淫雨説文
　雨部云􁔲小雨也从雨衆聲明堂月令曰􁔲雨職戎
　切鄭所云今月令皆明堂月令也
腐草為螢明堂月令曰腐草為蠲説文云馬蠲也時則
　訓作腐草化為蚈髙誘注曰蚈馬蚿一曰螢火
無或差貸案貸依字當作貣古忒字吕覽正作忒易豫
　彖云四時不忒京房本作貣尚書洪範衍忒史記作
　衍貣又管子書皆以貣為忒今皆讀為二者非(張參五經)
　(文字云貸相承或借為貣字是貸與貣通又漢張表碑苛忒字作荷此其証也)
季夏行春令則穀實鮮落案吕覽淮南鮮皆作解
順彼逺方吕覽云巡彼逺方案巡當作循聲之誤也儀
　禮注云古文循作順故月令作順髙誘淮南注云順
　循也鄭氏云順猶服也是讀為馴
養衰老授几杖行糜粥飲食髙誘曰隂氣發老年衰故共養
　之授其几杖賦行飲食糜粥之惺今之八月比戸賜髙年
　鳩杖粉粢是也周禮大羅氏掌獻鳩杖以養老又伊耆氏
　掌共老人之杖王制云凡三王養老皆引年注云引户校年
　當行復除也續漢書禮儀志云仲秋之月縣道皆案戸比
　民年始七十者授之以王杖餔之糜粥八十九十禮有加賜
　後漢書江革傳云每至嵗時縣當案比革以母老不欲摇
　動自在轅中輓車此鄭氏所云引戸校年當行復除是也
無不務内吕覽内作入内古文入
固封疆注云今月令疆或謂璽案吕覽亦作璽髙誘讀
　為移徙之徙
天子乃命將帥講武習射御角力盧植曰角力如漢家
　乗之引閾蹋踘之屬也
水泉咸竭吕覽咸作減春秋傳云咸黜不端正義云諸
　本咸或作減是咸與減通
水澤腹堅釋文云腹本又作複又方服反案吕覽作復
　髙誘曰復亦盛也復或作複凍重累也
文王世子問内豎之御者注云御如今小史直日矣外
　傳史黯謂趙簡子曰臣敢煩當日韋昭曰當日直日
　也戰國䇿云郢之登徒直使髙誘曰直當日直使也
夢帝與我九齡釋文作聆云本或作齡案説文無齡字
　樊毅脩華嶽碑云垂曜萬軨婁夀曰漢碑齡皆作軨
　軨亦借用字下文云古者謂年齡齒亦齡也故字以
　齒未詳當攷(廣雅曰齡年也九經攷異云九齡石經作秢案漢石經禮記無攷未詳何據)
况于其身以善其君乎注云于讀為迂迂猶廣也大也
　案鄭氏論語云子之于也何晏本于作迂盖古字通
纖剸注云纖讀為殲釋文云纖依注音鍼之林反徐子
　亷反注本或作纖讀為殲者是依徐音而改也案此
　則當云纖讀為鍼故下注訓為刺今文皆从徐音誤
　為殲
告于甸人注云告讀為鞠讀書用法曰鞠(依字當作鞠)正義
　云讀書讀囚人之所犯罪狀之書用法謂以法律平
　斷其罪案秋官小司冦讀書用法先鄭云如今讀鞫
　已乃論之賈公彦曰鞫謂劾囚之要辭讀已乃行刑
　漢書功臣表云新畤侯趙弟坐鞠獄不實如淳曰鞠
　者以其辭決罪也張湯傳云訊鞫論報張晏曰鞫一
　吏為讀狀論其報行也刑法志云遣廷史與郡鞠獄
　如淳曰以囚辭決獄事為鞠謂疑獄也
三老五更注云三老五更各一人皆年老更事致仕者
　也名以三五者取象三辰五星天所因以照明天下
　者又樂記注云三老五更互言之耳皆老人更知三
　徳五事者也案三老五更諸儒之説各異宋均援神
　契注云三老老人知天地人事者五更老人知五行
　更代之事者應劭漢官儀曰三老五更三代所尊也
　三者道成於天地人老者久也舊也五者訓於五品
　更者五世長子更更相代言其能以善道改更已也
　盧植禮記注云選三公老者為三老卿大夫中之老
　者為五更蔡邕以更字為叟云三老國老也五叟庶
　老也叟長老之稱又以三老為三人五叟為五人案
　蔡集問答云三老五更子獨曰五叟何也曰字誤也
　叟長老之稱其字與更相似書者轉誤遂以為更嫂
　字女旁瘦字从叟今皆以為更矣立字法者不以形
　聲何得以為字以嫂瘦推之知是更為叟也棟案列
　子黄帝篇云禾生子伯宿於田更商丘開之舎注云
　更當作叟然則蔡説不為無據
禮運孔子曰大道之行也與三代之英丘未之逮也而
　有志焉注云志謂識古文
諸侯非問疾弔喪而入諸臣之家是謂君臣相謔荀子
　大略曰君于大夫三問其疾三臨其喪於士一問一
　臨諸侯非問疾弔喪不之臣之家
故聖人耐以天下為一家注云耐古能字傳書世異古
　字時有存者則亦有今誤矣樂記注云耐古書能字
　也後世變之此獨存焉古以能為三台字(王莽傳云三能文馬)
　(是也)棟案古三台字作能古能字作耐又作而古耐字
　作耏説文云耏罪不至髠也从而从彡或作耐从寸
　諸法度字从寸應劭漢書注云輕罪不至於髠完其
　耏鬢(説文曰而頬毛也象毛形周禮曰作其鱗之而)故曰耏古耐字从彡髮
　膚之意也杜林以為法度之字皆従寸後改如耐音
　若能(孔頴達曰不虧形體猶堪其事故謂之耐)鄭云則亦有今誤者正義
　云今書雖存古字為耐亦有誤不安寸直作而字則
　易屯彖云利建侯而不寧及劉向説苑能字皆為而
　也吕覽正月紀云晉平公問於祁黄羊曰南陽無令
　其誰可而為之髙誘注云而能為治又士容論云柔
　而堅虛而實注而能也淮南子曰轉化推移得之道
　而以少勝多髙誘曰而能也能以寡統衆是秦漢之
　書皆以而為能
　九經古義卷十一
欽定四庫全書
　九經古義卷十二　　　　　長洲惠棟撰
禮記古義

禮器次路繁纓七就七當為五古五字如七(見王肅詩傳)因
　誤為之郊特牲云次路五就注云禮器言次路七就
　與此乖字之誤也
大圭不琢注云琢當為篆字之誤也漢書董仲舒傳云
　良玉不瑑注云瑑謂雕刻為文也
晉人將有事於河必先有事於惡池注云惡當為呼聲
　之誤也呼池嘔夷并州川秦惠王詛楚文云告于不
　㬎大神亞駞亞駞即惡池也亞與惡通詳易古義
配林注云配林林名盧植云配林小山林麓配泰山者
　也風俗通云配林林樹木之所聚生也今配林在泰
　山西南五六里(何休注公羊引作蜚林蜚聲近妃古配字作妃聲之誤也)
郊特牲郷人禓注云禓或為獻或為儺鄭氏論語曰鄉
　人儺注云十二月命方相氏索室中驅疫鬼魯讀儺
　為獻今从古案此則古文論語作郷人儺魯論語作
　郷人獻故此注云或為獻或為儺禮家所傳亦有異
　同也(獻讀為莎又讀為義義音莪聲近儺)
而流示之禽而鹽諸利注云鹽讀為艷行田示之以禽
　使歆艷之觀其用命不也棟案古樂府有昔昔鹽三
　婦鹽亦作艷古字通
内則柔色以温之注云溫藉也承尊者必和顔色匡謬
　正俗曰案文當云柔和顔色以溫悦尊者之心不當
　改讀為藴此説非也古蕰藉字皆作溫其蕰藻蕰蓄
　之字則从艸温聲正義云言子事父母當和柔顔色
　承藉父母若藻藉承玉然斯説得之詩云飲酒溫克
　易云藉用白茅皆取和柔之義(詩小宛温克箋云飲酒雖醉猶能温藉自)
　(持以勝正義云定本及箋作温字舒瑗云包裹曰藴謂藴藉自持含容之義經中作溫者盖古字通用經)
　(籍志舒瑗撰毛詩義疏)
三牲用藙注云藙煎茱萸也漢律㑹稽獻焉説文云漢
　律㑹稽獻􁔳一斗从艸顡聲
接以大牢注云接讀為捷捷勝也謂食其母使補虚强
　氣也棟案接與捷通故訓為捷鄭氏周易晉卦云晝
　日三接注云接勝也(音捷)是讀為捷春秋經云宋萬弑
　其君捷賈逵云公羊穀梁曰接(大戴禮官人云九用八曰取接給而廣中)
　(者接給猶捷給也)
祇見孺子注云祇敬也或作振古祇振字通史記夏本
　紀臯陶述其謀曰日嚴振敬六徳今尚書振作祇振
　又與震通魯世家周公作無逸云治民震懼今無逸
　作祇懼蔡邕石經般庚云今爾惠朕曷祇動萬民以
　遷今盤庚云爾謂朕曷震動萬民以遷祇與振義同
　而音異(枈誓云祇復之魯世家肸誓云敬復之徐廣云敬一作振)
玉藻諸侯荼前詘後直注云荼讀為舒遲之舒舒懦者
　所畏在前也考工弓人云寛緩以荼注云荼古文舒
　假借字鄭司農云荼讀為舒舒徐也
趨以采齊注云齊當為楚薺之薺案詩作楚茨王逸楚
　辭章句引詩云楚楚者薋其字皆以齊次為聲同物
　同音故大戴禮保傳篇云行以采茨趨以肆夏又云
　揚中采茨趨中肆夏鄭从周禮作薺又引楚茨以證
　之明同物也
大夫佩水蒼玉而純組綬注云純當為緇古文緇字或
　作絲旁才(絲當作系)周禮媒氏曰入幣純帛無過五兩注
　云純實緇字也古緇以才為聲賈公彦曰古之緇有
　二種其緇布之緇系旁甾後不誤故禮有緇布冠緇
　布衣存古字若以絲帛之緇則絲旁才案毛公行露
　傳曰昏禮䊷帛不過五兩故鄭據為説
學記善待問者如撞鐘墨子曰君子如鐘扣則鳴不扣
　則不鳴荀子曰不問而告者謂之傲問一而告二謂
　之囋(朱新仲曰今人謂屢説曰暫盖囋字也)傲非也囋非也君子如嚮
　矣如嚮者即繫辭所云問焉而以言其受命也如嚮
　是也二説可與善待問者如撞鐘相發明
樂記竹聲濫濫以立㑹㑹以聚衆注云濫之意猶擥聚
　也㑹猶聚也聚或為最古最聚通用管子禁蔵篇曰
　冬收五蔵最萬物注最聚也史記殷本紀云大最樂
　戲於沙丘徐廣曰最一作聚又周本紀有周聚徐廣
　曰一作最最亦古之聚字(公羊隠元年傳云㑹猶最也何休云最之為言聚若)
　(今聚民為投最)
武坐致右憲左注云憲讀為軒聲之誤古憲軒二字音
　相通詩云天之方難無然憲憲毛傳云憲憲猶欣欣
　也欣讀為軒與難合韻鄭注内則云軒讀為憲揚雄
　河東賦云麾城搟邑李竒曰搟音車幰之幰幰从巾
　憲聲反復相訓盖古音通也(内則亦讀憲為軒)
封帝堯之後於祝注云祝或為鑄周本紀云封黄帝之
　後於祝張守節以為東海祝其縣非也汲郡古文云
　平王三年齊人滅祝此東海縣也古祝鑄同音淮南
　子俶真曰冶工之鑄器髙誘曰鑄讀作祝續漢志云
　濟北蛇丘有鑄郷城劉昭曰周武王未及下車封堯
　後於鑄春秋傳云臧宣叔娶於鑄杜注鑄國濟北蛇
　丘縣所治吕氏春秋慎大覽云武王勝殷入殷未下
　轝命封黄帝之後於鑄封帝堯之後於黎封帝舜之
　後於陳髙誘曰鑄國名
曲直繁瘠亷肉節奏荀子瘠作省棟案省與青通青猶
　瘠也故字亦作瘠尋文義繁省為長
雜記訃於適者(依説文訃當作赴)注云適讀為匹敵之敵謂爵
　同者也鄭氏論語云無敵也無莫也古文論語敵作
　適荀卿子君子篇云天子四海之内無客禮告無適
　也注云適讀為敵史記范睢傳攻適伐國田單傳適
　人開户李斯傳羣臣百官皆畔不適徐廣皆音征敵
　之敵是適為古文敵也
注六服皆袍制不襌以素沙裏之如今袿袍襈重繒矣
　正義云漢時有袿袍其袍下之襈以裏繒為之釋名
　云婦人以綘作衣裳上下連四起施縁亦曰袍賈公
　彦曰男子袍既有衣裳今婦人衣裳連則非袍而云
　袍制者正取衣複不單與袍制同袿袍猶圭衣也鄭
　注内司服云今世有圭衣者盖三翟之遺俗釋名曰
　婦人上服曰袿其下垂者上廣下狹如刀圭也江充
　傳云曲裾後垂交輸如淳曰交輸割正幅使一頭狹
　若燕尾垂之兩旁見於後是禮深衣續袵鈎邉賈逵
　謂之衣圭亦舉漢法以明之蘇林曰交輸如今新婦
　袍上袿全幅繒角割續漢志云諸古麗圭襂閨縁加
　上之服建武永平禁絶之麗圭襂閨縁即圭衣之類
　袍所以苞内衣故云加上之服皆重繒厚練永平初
　惟中宫皇太子得服之盖以儉化俗也釋名曰襈撰
　也青絳為之縁玉篇曰襈縁䙱縁䙱䙱施縁也
諸侯出夫人有司官陳器皿注云器皿其本所齎物也
　律棄妻畀所齎韓非子説林曰衛人嫁其子而教之
　曰必私積聚為人婦而出常也其成居幸也其子因
　私積聚其姑以為多私而出之其子所以反者倍其
　所以嫁妻有三不去一曰有所取無所歸
喪大記君大夫鬊爪實於縁中注云緑當為角聲之誤
　也角中謂棺内四隅也
坊記髙宗云三年其惟不言言乃讙注云讙當為歡聲
　之誤也其既言天下皆歡喜樂其政教也熊朋來經
　説云坊記言乃讙之注但知有説命之書不知其為
　無逸之文妄指為讙説之讙不知本文當為雍作釋
　文正義者從而遂非傳説尤為可恨棟案鄭未嘗以
　此書為兑命之篇此正義之誤鄭氏尚書無逸篇云
　乃或梁闇三年不言其惟不言言乃雍注云楣謂之
　梁闇讀如䳺䳺謂廬也其不言之時時有所言則羣
　臣皆和諧是鄭非不知無逸之篇讙作雍以記稱髙
　宗書序又有髙宗之訓此篇已亡何知不在商書而
　猥舉無逸之篇改讙為雍也且馬遷從孔安國問多
　得古文之説其所作魯世家稱無逸云乃有亮闇三
　年不言言乃讙正與坊記所載同古今異文師徒異
　讀必欲執一説以繩之此井鼃夏蟲之見也(吳興張謙中復)
　(古編云闇治喪廬也从門音髙宗梁闇三年不言何謂梁闇伏生書大傳楣謂之梁闇讀如䳺禮喪服四)
　(制卒哭後翦屏柱楣謂之梁闇晉賈后取妹丈韓夀子養之託梁闇所生别作庵非烏含切又烏紺切)
中庸壹戎衣注云戎兵也衣讀如殷聲之誤也齊人言
　殷聲如衣虞夏商周氏者多矣今姓有衣者殷之胄
　與案康誥云壹戎殷故鄭讀从之古依字作㐆从反
　身殷字从此故讀殷為㐆聲如依也吕覽慎大篇云
　親郼如夏髙誘曰郼讀如衣今兖州人謂殷氏皆曰
　衣
治國其如示諸掌乎注云示讀如寘諸河干之寘寘置
　也物而在掌中易為知力者也古寘字多作示易坎
　之上六云寘于叢棘劉表寘作示范甯注榖梁引易
　云繼用徽纆示于叢棘毛詩鹿鳴云示我周行箋云
　示當作寘
仁者人也注云人也讀如相人偶之人以人意相存問
　之言案公食大夫禮云賓入三揖注云每曲揖及當
　碑揖相人偶盖賓主揖讓互相親偶親親之意亦如
　之也(老子道經曰如嬰兒之未孩河上公注云如小兒未能答偶人時也)
好學近乎知説苑建本篇云中庸曰好問近乎知力行
　近乎仁知恥近乎勇漢書公孫弘上書引禮記亦云
　好問近乎知師古曰疑則問之故成其智
表記仁者人也注云人也謂施以人恩也春秋傳曰執
　未有言舎之者此其言舎之何人也正義云施人以
　恩謂意相愛偶人也引春秋傳者成十六年公羊傳
　文傳稱欲人愛此行父故特言舎之引之者證人是
　人偶相存愛之義也
義而順文而静注云静或為情古静與情每相通周書
　官人云情忠而寛貌莊而安大戴禮官人情作静周
　書又云飾貌者不静大戴禮作不情
緇衣信以結之則民不倍恭以涖之則民有孫心(原缺)
　禮記孫心作愻棟謂緇衣孫必當作愻猶祭義見間
　當為覸史記刺齒當為齧孟子正心當為忘皆一字
　誤為二字也説文愻順也書曰五品不愻今文尚書
　作訓(史記魯世家云宣王伐魯殺其君伯御而問魯公子能道順諸侯者以為魯後徐廣曰順)
　(一作訓張守節云順音訓)古文尚書作愻今孔氏本作孫(衛包又改)
　(作遜)古文亡矣(薛宣尚書作遜)緇衣猶存古字毛居正作正
　誤又從而改之益嘆識字之難(訓讀為馴愻解為順順猶馴也義本)
　(不殊)
葉公之顧命注云楚縣公葉公子髙也臨死遺書曰顧
　命棟案其辭有莊后大夫卿士非葉公之言也此周
　書祭公謀父之辭穆王時祭公疾不瘳王曰公其告
　予懿徳祭公拜手稽首曰嗚呼天子女無以嬖御固
　莊后女無以小謀敗大作女無以嬖御士疾大夫卿士
　祭公將殁而作此篇故謂之顧命其事亦見汲郡古
　文王伯厚已有是説余特表而出之(此傳寫之誤非傳禮之誤二禮)
　(如明堂位文王官人皆采自周書王氏以為傳禮之誤非也)
故君子寡言而行以成其信注云寡當為顧聲之誤也
　釋文云寡音顧出注棟案寡當音鼔尚書㣲子云我
　不顧行遯徐仙民云顧音鼓商詩韋顧既伐古今人
　表作韋鼔顧有鼔音與寡聲近故鄭氏云聲之誤
三年問故先王焉為之立中制節棟案焉於也吕氏月
　令曰天子焉始乗舟髙誘曰焉猶於此(髙注淮南云焉於也)外
　傳晉語曰焉作轅田焉作州兵皆訓為於言於是始
　作轅田州兵也荀子焉作安揚倞曰安語助猶言抑
　也或作安或作案荀子多用此字禮記三年問作焉
　戰國䇿謂趙王曰秦與韓為上交禍案移於梁矣(今戰)
　(國䇿案作安)秦與梁為上交秦禍案攘於趙矣吕氏春秋
　吳起謂商文曰今置質為臣其主安重釋璽辭官其
　主安輕盖當時人通以安為語助或方言耳
投壺籌室中五扶堂上七扶庭中九扶注云籌矢也輔
　四指曰扶(韓非子云上失扶寸下得尋常注云四指為扶)一指按寸春秋傳
　曰膚寸而合鄭知扶與膚同者尚書大傳云五嶽皆
　觸石出雲扶寸而合不崇(毛萇詩傳云崇終也)朝而雨天下彼
　注云四指為扶音膚書傳所載與公羊同而其字作
　扶故扶為膚何休云側手為膚按指為寸(玉篇引公羊傳云扶)
　(寸而合廣韻同又引注云側手曰扶案指曰寸是古本公羊膚皆作扶)
儒行其飲食不溽注云恣滋味為溽溽之言欲也案歸
　蔵易需卦之需作溽見胡氏啟䝉周易象云君子以
　飲食宴樂溽音辱春秋傳云辱必求之吾助子請服
　䖍解誼云辱欲也
大學致知在格物文選注倉頡篇云格量度之也量度
　事物致知之道也
此之謂自謙注云謙讀為慊慊之言厭也詩湛露云厭
　厭夜飲傳云厭厭安也安静之意故書本作謙鄭讀
　為慊今集注本直作慊字非也(鄭下注命也之命讀為慢朱子从之仍依)
　(本字訓為慢此謙字亦當依本字訓為謙)
射義古者天子之制諸侯嵗獻貢士於天子注云嵗獻
　獻國事之書及計偕物也(漢書元光五年徴吏民有明當世之務習先聖之術)
　(者縣次續食令與計偕盖取法三代因嵗獻而貢士之意)三嵗而貢士舊説云大
　國三人次國二人小國一人何休注公羊云禮諸侯
　三年一貢士於天子天子命與諸侯輔助為政所以
　通賢共治示不獨專重民之至大國舉三人次國舉
　二人小國舉一人
　九經古義卷十二
欽定四庫全書
　九經古義卷十三　　　　　長洲惠棟撰
公羊古義

公羊有嚴顔二家蔡邕石經所定者嚴氏春秋也何邵
公所注者顔氏春秋也何以知之以石經知之石經載
公羊云桓公二年顔氏有所見異辭所聞異辭云云是
嚴氏春秋已見於隠元年於此不復發傳也今何本有
之又云卅年顔氏言君出則已入此僖三十年傳也又
云顔氏無伐而不言圍者非取邑之辭也今何氏本亦
無以此知何所注者盖顔氏春秋也鄭康成注三禮引
隠五年傳云登戾之又引桓十一年傳云遷鄭焉而鄙
留又引隠二年傳放於此乎與石經同與何氏異盖所
據者嚴氏本也藝文志云公羊顔氏記十一篇後漢張
伯饒又減定為二十萬言顔氏説經以襄公廿一年之
後孔子生訖即為所見之世又以為十四日日食周王
為天囚之類倍經違戾皆何邵公所不取
康成六藝論云治公羊者胡母生董仲舒董仲舒弟子
嬴公嬴公弟子眭孟眭孟弟子莊彭祖及顔安樂安樂
弟子隂豐(儒林傳作冷豐)劉向(本傳不載)王彦(無攷)劉子政從顔公孫
受公羊春秋本傳不載然封事多用公羊説
閔因叙云昔孔子受端門之命制春秋之義使子夏等
十四人求周史記得百二十國寳書九月經立感精符
考異郵説題辭具有其文沈文阿云嚴氏春秋引觀周
篇云孔子將修春秋與左丘明乗如周觀書於周史歸
而修春秋之經丘明為之傳共為表裏周禮小史掌邦
國之志先鄭云春秋傳所謂周志國語所謂鄭書之屬
外史掌四方之志後鄭云謂若魯之春秋晉之乗楚檮
杌墨子明鬼篇有周春秋(韋昭注國語引之)燕春秋宋春秋齊
春秋何氏莊七年注云古者謂史記為春秋其言百二
十國寳書者案唐虞萬國殷三千(見周書)周千七百有七
十三春秋以下兼國多矣故魯大夫對孟孫曰禹合諸
侯執玉帛者萬國今其存者無數十焉(公羊疏問曰今經止有五十餘)
(國通戎夷宿潞之屬僅有六十)然當時外史之所掌尚有百二十國故
墨子亦云吾見百國春秋是也
六藝論云春秋者國史所記人君動作之事左史所記
為春秋右史所記為尚書是以玉藻云動則左史書之
言則右史書之鄭注云其書春秋尚書具存者記文先
言左史鄭注先言春秋明以左史為春秋矣周書史記
篇云維正月王在成周昧爽召三公左史戎夫乃取遂
事之要戒俾戎夫言之汲郡古文亦云穆王廿四年命
左史戎夫作記(古今人表云右史戎夫)然則左史所記為尚書是
以荀悦申鑒云古者天子諸侯有事必告於廟朝有二
史左史記言右史書事事為春秋言為尚書(禮記正義引六藝論)
(云右史記事左史記言)先儒皆據玉藻之文以春秋屬左史尚書
屬右史熊安期禮記義疏云按周禮大史之職云大師
抱天時與大師同車又襄廿五年傳曰大史書曰崔杼
弑其君是大史記動作之事在君左廂記事則大史為
左史也案周禮内史掌王之八枋其職云凡命諸侯及
孤卿大夫則䇿命之僖卄八年傳曰内史叔興父策命
晉侯為侯伯是皆言誥之事是内史所掌在君之右故
為右史是以酒誥云矧大史友内史友鄭注大史内史
掌記言記行是内史記言大史記行也此論正法若其
有闕則得交相攝代故洛誥史佚命周公伯禽服虔注
文十五年傳云史佚周成王大史襄廿年鄭使大史命
伯石為卿皆大史主爵命以内史闕故也(以上皆熊説)
蔡邕公羊石經隠十年下云此公子翬也云云又哀十
有四年下云何以書記異也云云皆無經文案孔穎達
詩正義云漢初為傳訓者皆與經别行三傳之文不與
經連故石經書公羊皆無經文是也
隠元年傳云㑹猶最也注云最之為言聚若今聚民為
　投最古最聚通見禮記古義
如勿與而已矣注云如即不如齊人語也
惠公者何隠之考也注云生稱父死稱考入廟稱禰(疏云)
　(舊説云禰字示旁爾言雖可入廟是神示猶自最近于已故曰禰)郭景純注爾雅云
　禮記曰生曰父母死曰考妣(説文云妣殁母也)今世學者從
　之案尚書大傷厥考心事厥考厥長聰聴祖考之彛
　訓如喪考妣公羊傳曰惠公者何隠公之考也仲子
　者何桓之母也倉頡篇曰考妣延年明此死生之異稱
　矣(顧寧人云古人曰父曰考一也自檀弓定為生曰父死曰考之稱而為人子者當有所諱矣)
王者据土與諸侯分職俱南面而治有不純臣之義故
　異姓謂之伯舅叔舅同姓謂之伯父叔父許叔重五
　經異義云公羊説諸侯不純臣左氏説諸侯者天子
　蕃衛純臣謹案禮王者所不純臣者謂彼人為臣皆
　非已徳所及易曰利建侯侯者王所親建純臣也玄
　之聞也(已下鄭駁)賓者敵主人之稱而禮諸侯見天子稱
　之曰賔不純臣諸侯之明文矣是鄭據周禮大行人
　以為不純臣之證與何氏合(白虎通云王者不純臣諸侯何尊重之以其列)
　(土傳子孫世世稱君南面而治凡不臣異朝則迎之於著覲則待之於阼階升降自西階為庭燎設九賓)
　(享禮而後歸是異於衆臣也)
二年傳始滅昉於此乎注云昉適也齊人語疏云胡母
　生齊人故知之若鄭譜云然則詩之道放於此乎之
　類棟案五年傳云始僣諸公昉於此乎蔡邕石經公
　羊昉作放鄭康成注考工記云旊讀如放於此乎之
　放是漢時公羊昉皆作放
三年傳云其稱尹氏何貶曷為貶譏世卿世卿非禮也
　宣十年齊崔氏傳同五經異義卿得世云今春秋公
　羊榖梁説云卿大夫世位則權并一姓妨塞賢路事
　政犯君故經譏周尹氏齊崔氏是也而古春秋左氏
　説卿大夫皆得世禄不得世位父為大夫死子得食
　其故采地而(讀為如)有賢才則復升父故位故傳曰官
　有世功則有官族謹案易交位三為三公二為卿大
　夫曰食舊徳食舊徳謂食父故禄也尚書云古我先
　王暨乃祖乃父胥及佚勤予不敢動用非罰世選爾
　勞予不絶(今尚書作弇俗本作掩)爾善論語曰興滅國繼絶世
　國謂諸侯世謂卿大夫詩云凡周之士不顯亦世孟
　子曰文王之治岐也仕者世禄知周制世禄也从左
　氏義鄭氏亦云尚書世選爾勞詩刺幽王絶功臣之
　世然則興滅繼絶王者之常世卿之文其義何在(傳當)
　(云世禄禮也世卿非禮也三傳之説未甚牴牾詁訓者失之)
四年傳石碏立之蔡石經碏作踖案説文無碏字當从
　石經作踖潜夫論云石氏衛公族
五年傳登來之也注云登讀言得來得來之者齊人語
　也齊人名求得為得來作登來者其言大而急由口
　授也案禮記大學云一人貪戾鄭注云戻之言利也
　春秋傳曰登戾之正義云以來為戾與公羊本不同
　下傳云百金之魚公張之(注云百金猶百萬古者以金重一斤若今萬錢矣)
　則登戾之説信矣
百金之魚公張之注云百金猶百萬也古者以金重一
　斤若今萬錢矣食貨志云漢興更令民鑄莢錢黄金
　一斤如淳曰時以錢為貨黄金一斤直萬錢食貨志
　又云米至石萬錢馬至匹百金薛瓚曰秦以一溢為
　一金漢以一斤為一金一斤為萬錢則百金為百萬
　錢矣何注與如薛二説皆合而司馬貞索隠取瓉注
　而非如説盖未之攷也(顔遊秦漢書注云一金萬錢見平準書注戰國䇿云公孫)
　(閈使人操十金而往卜於市髙誘曰二十兩為一金又云趙王封蘇秦為武安君黄金萬溢髙誘曰萬溢)
　(萬金也二十兩為一溢)
經初獻六羽注云羽者鴻也所以象文徳之風化疾也
　五經異義云公羊説樂萬舞以鴻羽取其勁輕一舉
　千里詩毛説萬以翟羽韓詩説以夷狄大鳥羽謹案
　詩云右手秉翟爾雅説翟鳥名雉屬也知翟羽舞也
經六年春鄭人來輸平傳云輸平者何輸平猶墮成也
　何言乎墮成敗其成也左傳作渝平云更成也服䖍
　曰公為鄭所獲釋而不結平於是更為約束以結之
　故曰渝平平猶成也成猶盟也桓元年傳云渝盟無
　享國秦晉為盟成而不結宋及楚平傳載盟辭渝盟
　猶渝成也渝成猶渝平也公與鄭絶鄭來渝平隠不
　享國桓莊結成以隠為辭則渝平不得為成明矣秦
　誓文云(即詛楚文)變輸盟刺廣雅曰輸更也渝與輸同(朱子)
　(云)輸亦訓墮故左氏謂之更成公羊謂之墮成其義
　一耳(孫復以輸平為輸誠尤誤劉原父以更成為非从公羊改渝為輸盖未攷字義)
八年經公及莒人盟于包來釋文云包來左氏作浮來
　古浮包字同秦有儒生浮丘伯見漢書楚元王傳而
　鹽鐵論作包丘子盖古音通也
十有一年傳何隠爾弑也蔡邕石經弑作試白虎通引
　春秋讖曰弑者試也欲言臣子殺其君父(殺音試釋文云弑从)
　(式殺从殳不同君父言弑積漸之名臣子云殺卑賤之意字多亂故時復音之)不敢卒候間
　司事可稍稍弑之荀卿子議兵曰傳曰威厲而不試
　刑措而不用鹽鐡論曰威厲而不殺殺音試古音同
桓三年齊侯衛侯胥命于蒲荀子大畧篇曰春秋善胥
　命而詩非屢盟其心一也
四年有年朱新仲曰有年大有年桓宣時也有者不宜
　有二公行事不宜有此皆貶也春秋二百四十二年
　之間豈止此二三年豐熟哉以是知二公不宜有此
　也昭元年秦后子奔晉云云國無道而年榖和熟天
　贊之也與此意合
六年經蔡人殺陳陀傳云淫於蔡蔡人殺之注云蔡稱
　人者與使得討之猶律文立子姦母見乃得殺之也
　疏云猶言對子姦母也
八年注云天子之牲角握諸侯角尺卿大夫索牛疏云
　皆指祭宗廟之牲也襄元年左氏傳云萊人賂夙沙
　衛以索馬牛杜氏云索簡擇好者周禮牛人祭祀共
　求牛求牛猶索牛也
十一年傳云古者鄭國處於留先鄭伯有善于鄶公者
　通乎夫人以取其國而遷鄭焉而野留案鄶公者鄶
　仲也夫人者叔妘也周語富辰曰鄶之亡也由叔妘
　注云鄶妘姓之國叔妘同姓之女為鄶夫人鄭語史
　伯云子男之國虢鄶為大虢叔恃勢鄶仲恃險君若
　以周難之故寄帑與賄焉無不克矣寄帑與賄故得
　通於夫人而取其國康成發墨守云鄭始封君曰桓
　公者周宣王之母弟國在宗周畿内今京兆鄭縣是
　也桓公生武公武公生莊公遷居東周畿内國在虢
　鄶之間今河南新鄭是也武公生莊公因其國焉留
　乃在陳宋之東(左傳侵宋吕留後漢彭城有留縣張良所封)鄭受封至此
　適三世安得古者鄭國處於留祭仲將往省留之事
　乎愚案桓公寄帑與賄于虢鄶及十邑幽王之亂東
　京不守當有處留之事其後滅虢鄶十邑而居新鄭
　則以留為邉鄙當在武公之時故云古者鄭國又云
　先鄭伯公羊之言正與外傳合鄭氏不攷而驟非之
　過矣
莊四年傳九世猶可以復讎乎雖百世可也五經異義
　曰公羊説復百世之讎古周禮説復讎可盡五世之
　内五世之外施之於已則無義施之於彼則無罪謹
　案魯桓公為齊襄公所殺其子莊公與齊桓公㑹春
　秋不譏又定公是魯桓公九世孫孔子相定公與齊
　㑹于夾谷是不復百世之讎也从周禮説
七年傳不修春秋曰雨星不及地尺而復王伯厚云晉
　語司馬侯曰羊舌肸習於春秋楚語申叔時曰教之
　春秋皆在孔子前所謂乗檮杌也魯之春秋韓起所
　見所云不修春秋也
八年經甲午祠兵五經異義曰公羊説甲午祠兵師出
　曰祠兵入曰振旅祠者祠五兵矛㦸劍楯弓鼓及祠
　蚩尤之造兵者左氏説甲午治兵為授兵于廟謹案
　三朝記曰蚩尤庶人之强者何兵之能造玄之聞也
　(以下鄭駁)祠兵者公羊字之誤以治為祠因而作説之於
　周司馬職曰仲夏教茇舎仲秋教治兵其下皆云如
　戰之陳仲冬教大閲修戰法虞人萊所田之野乃為
　之如是治兵之屬皆習戰非授兵于廟又無祠五兵
　之禮(鄭以公羊祠當為治故詩采芑箋引此傳直作治)
夏師及齊師圍成傳云成者盛也盛則曷為謂之成諱
　滅同姓也案成本盛國成與盛通故釋名云成盛也
　穆天子傳云盛姬盛伯之子郭璞云盛國名文十二
　年盛伯來奔是盛國伯爵二傳皆作郕僖廿四年左
　氏傳云管蔡郕霍文之昭也是盛為姬姓故穆天子
　傳云天子賜盛伯為上姬之長郕後為魯邑昭七年
　左氏傳云晉人來治杞田季孫將以成與之説文云
　郕魯孟氏邑是郕與成一也故此傳云諱滅同姓郡
　國志云濟北成縣本國成舊屬泰山郡地理志泰山
　有式縣式當作成
十年注云律一人有數罪以重者論之案昭卅一年傳
　與此同盖漢律也史記李斯傳云具斯五刑漢書刑
　法志云漢興之初尚有夷三族之令令曰當三族者
　皆先黥劓斬左右趾笞殺之梟其首菹其骨肉於
　市其誹謗詈詛者又先斷舌故謂之具五刑彭越韓
　信之屬皆受此誅暴秦之為禍也烈矣高后元年乃
　除三族罪祅言令尚書甫刑傳子張曰堯舜之主二
　人刑而天下治何則教成而愛深也一夫而被此五
　刑子龍子曰未可謂能為書康成注云二人俱罪吕
　侯之説刑也被此五刑俞犯數罪也孔氏曰不然也
　五刑有此教注云教然耳數罪猶以上一罪刑之此
　與漢律一人數罪以重者論之同義
十有二年傳閔公矜此婦人妬其言顧曰此虜也爾虜
　焉故(句)魯侯之美惡乎至董仲舒春秋繁露云此虜
　也爾虜焉知魯侯之美惡乎致萬怒摶閔公絶脰韓
　詩外傳引此云閔公矜此婦人妬其言顧曰爾虜焉
　知魯侯之美惡乎(何氏以爾虜焉故為句注云女嘗執虜於魯侯故稱譽爾又云魯侯)
　(之美惡乎至注云惡乎至猶何所至意極迂回)
十有七年經鄭瞻自齊逃來傳云何以書書甚佞也曰
　佞人來矣佞人來矣案甚佞猶孔壬也爾疋釋言云
　孔甚也釋詁云壬佞也虞書云何畏乎巧言令色孔
　壬孔氏傳訓為甚佞佞讀為年(天王殺其弟年夫左傳作佞夫)故國
　語輿人誦曰佞之見佞果喪其田佞與田協故讀為
　年年讀為壬(説文从邑年聲讀若寧又年以禾千聲千與年同音)田讀為陳
　故甚佞謂之孔壬(後人疑孔壬之説遂以為共工名其妄如此王逸天問注云康回共)
　(工名亦誤)齊田謂之齊陳既同物又同音是之謂古訓(訓讀)
　(為馴)
廿三年經公如齊觀社鄭氏六經奥論云公如齊觀社
　左氏曰非禮也公羊曰盖以觀齊女也榖梁曰非常
　曰觀觀無事之辭也案墨子曰燕之祖齊之社稷宋
　之桑林男女之所聚而觀之也則觀社之義公羊為
　長(以上皆鄭氏説)棟案左傳襄廿四年云齊社蒐軍實使客
　觀之外傳云夫齊棄大公之法而觀民于社然則觀
　社非古也故左氏以為非禮
廿四年傳戎將侵曹曹羈諫曰君請弗自敵也春秋繁
　露曰曹羈曰戎衆以無義君無自適君不聽果死戎
　冦棟案適讀為敵古文也禮記雜記注云適讀為匹
　敵之敵荀卿子云天子四海之内無客禮告無適也
　注云適讀為敵史記范睢傳攻適伐國田單傳適人
　開户李斯傳羣臣百官皆畔不適徐廣皆音征敵之
　敵董氏所據公羊依古本以適為敵
卅年傳子司馬子曰盖以操之為已蹙矣注云操迫也
　已甚也蹙痛也迫殺之甚痛攷工記云凡察車之道
　不微至無以為戚速也康成云齊人有名疾為戚者
　春秋傳曰盖以操之為已蹙矣疏云鄭氏以蹙為疾
　與何别非也古蹙戚同音詩小明云曷云其還政事
　愈蹙嵗聿云莫采蕭穫菽心之憂矣自貽伊戚是戚
　讀為蹙公羊作蹙故訓為痛戚有蹙音故訓為疾
卅有一年經築臺於郎注云禮天子有靈臺以候天地
　諸侯有時臺以候四時五經異義云公羊説天子有
　三臺諸侯二天子有靈臺所以觀天文有時臺以觀
　四時施化有囿臺所以觀鳥獸魚鼈諸侯當有時臺
　囿臺諸侯卑不得觀天文無靈臺皆在國之東南二
　十五里東南少陽用事萬物著見用二十五里吉行
　五十里朝行暮反也
卅二年傳未踰年之君也有子則廟廟則書葬無子不
　廟不廟則不書葬五經異義云春秋公羊説云未踰
　年君有子則書葬立廟無子則不書葬恩無所錄也
　左氏説云臣之奉君悉心盡恩不得錄君父有子則
　為立廟無子則廢也或議曰(缺文)案禮云臣不殤君子
　不殤父君無子而不為立廟是背義棄禮罪之大者
　也玄之聞也(以下鄭駁)未踰年君者魯子般子惡是也皆
　不稱公書卒弗諡不成於君也廟者當序於昭穆不
　成於君則何廟之立凡無廟者為壇祭之近漢諸幼
　小之帝尚皆不立廟而祭於陵云罪之重者此何故
　不罪殤者十九向下未踰年之君未必未冠引殤欲
　以何明也蔡邕云見孝殤孝沖孝質皇帝以幼弱在
　位未踰年不列於廟大尉司徒分視三陵皆宗廟典
　制也
閔元年傳注云律親親得相首匿漢書地節四年詔曰
　父子之親夫婦之道天性也雖有患禍猶䝉死而存
　之誠愛結於心仁厚之至也豈能違之哉自今子首
　匿父母妻匿夫孫匿大父母皆勿坐其父母匿子夫
　匿妻大父母匿孫罪殊死皆上請廷尉以聞
僖四年傳古者周公東征則西國怨西征則東國怨注
　云此道黜陟之時也詩云周公東征四國是皇白虎
　通云傳曰周公入為三公出為二伯中分天下出黜
　陟詩曰周公東征四國是皇言東征述職周公黜陟
　而天下皆正也經典無西征之文荀卿子王制篇曰
　周(原本作用誤)公南征而北國怨曰何獨不來也東征而
　西國怨曰何獨後我也吕氏春秋古樂篇云成王立
　殷民反王命周公踐伐之商人服象為虐於東夷周
　公遂以師逐之至於江南乃為三象以嘉其徳此南
　征之文也
十年傳踊為文公諱也注云踊豫也齊人語若關西言
　渾矣
十有四年傳曷為城杞滅也孰滅之盖徐莒脅之注云
　言脅者杞王者之後尤微是見恐曷而亡(曷火葛反)案恐
　曷即漢律恐猲也陳羣新律序曰盜律有恐猲漢書
　王子侯表曰葛魁侯戚坐縳家吏恐猲受賕棄市平
　城侯禮坐恐猲取雞免承郷侯徳天坐恐猲國人受
　財臧五百以上免籍陽侯顯坐恐猲國民取財物免
　師古曰猲者謂以威力脅人也音呼葛反(戰國䇿云恫疑虚猲)
　(髙誘云猲喘息懼貌)
十有六年傳霣石記聞聞其磌然視之則石察之則五
　楊士勲云磌字説文玉篇字林等無其字學士多讀
　為砰(公羊釋文云本或作砰八耕反)據公羊古本並為磌字張揖讀
　為磌是石聲之類不知出何書也
十有九年傳盖叩其鼻以血社也棟案血當為衈壞字
　也穀梁作衈社山海經云祈䎶用魚郭璞云以血塗祭
　為䎶也公羊傳云盖叩其鼻以䎶社音釣餌之餌禮
　説曰以牲告神欲神聴之曰䎶盖兼取膟膋故耳从
　血用祈神聴故䎶从申
卅有三年傳宰上之木拱矣注云宰冢也列子孔子曰
　望其壙宰如也墳如也鬲如也注云宰冢也(榖梁云子之冢)
　(木已拱矣)
　九經古義卷十三
欽定四庫全書
　九經古義卷十四　　　　　　長洲惠棟撰
公羊古義

文二年傳虞主用桑注云期年練祭埋虞主於兩階之
　間易用栗也五經異義云戴禮及公羊説虞主埋於
　壁兩楹之間一説埋之於廟北牖下左氏説虞主聽
　蔵無明文鄭駁之云案士喪禮重與柩相随之禮柩
　將出則重倚於道左柩將入於廟則重止於門西虞
　主與神相随之禮亦當然練時既特作栗主則入廟
　之時祝奉虞主於道左練祭訖乃出就虞主而埋之
　如既虞埋重於道左
注虞祭天子九諸侯七卿大夫五士三疏云自諸侯七
　以下雜記文其天子九虞者何氏差之耳異義左氏
　説亦有成文案五經異義云公羊説虞而作主古春
　秋左氏説既葬反虞天子九虞九虞者以桑主九虞
　十六日也諸侯七虞十一日也大夫五虞八日也士
　三虞四日也既虞然後祔死者於先死者祔而作主
　謂桑主也期年然後作栗主謹案左氏説與禮同
練主用栗注云夏后氏以松殷人以柏周人以栗案古
　文論語云哀公問主於宰我康成注云田主謂社春
　秋正義云案古論語及孔鄭皆以為社主張包周等
　並為廟主五經異義云今春秋公羊説祭有主者孝
　子之主繫心夏后氏以松殷人以柏周人以栗周禮
　説虞主用桑練主以栗無夏后氏以松為主之事謹
　案從周禮説論語所云謂社主也是許氏亦據古文
　以主為社主何晏集解本直作社字後人承其誤遂
　以為古文作問社今文作問主(公羊疏亦云)其説非也
十有二年傳何賢乎繆公以為能變也荀子大略篇曰
　易曰復自道何其咎春秋賢繆公以為能變也
惟諓諓善竫言(説文引書云箋戔巧言李尋傳云昔秦穆説諓諓之言任仡仡之勇王逸楚辭)
　(章句引書云諓諓靖言靖與竫同)俾君子易怠(尚書怠作辭籀文辭从台史記三王世家)
　(齊王䇿云俾君子怠與公羊傳合)而况乎我多有之(尚書况作皇依字當作兄兄滋)
　(也無逸云無皇曰又云則皇自敬徳漢石經無佚皆作兄詩桑柔云倉兄填兮義作况)惟一介
　斷斷焉(焉與夷同見周禮行夫注夷聲近漪故尚書作漪)無他技(技與伎同尚書或作)
　(技)其心休休能有容(尚書云如有容古如字作而而讀為能能讀曰如詩民勞云柔)
　(逺能邇箋云能猶侞也侞當作如如其意也)此述秦誓之詞而字多異然
　反覆案之與尚書無大牴牾盖古今文之殊爾
十有三年經世室屋壞傳云世室者何魯公之廟也周
　公稱大廟魯公稱世室羣公稱宫二傳作大室賈逵
　服䖍等皆以為大廟之上屋禮説曰清廟之制如明
　堂明堂五室故清廟五寢中央曰太室亦曰太寢太
　室屋壞者室上重屋明堂位所謂復廟重檐天子之
　廟室洛誥王入太室祼是也孔穎達曰左傳不辨此
　是何公之廟而經謂之太室則此室之最大者故知
　是周公之廟非魯公也明堂位曰魯公之廟文世室
　也武公之廟武世室也世室非一君不宜専屬伯禽
　棟案公羊皆以世為太如衛大叔儀為世叔齊宋樂
　大心為樂世心又推而廣之如鄭大夫子太叔論語
　作世叔天子之子稱太子春秋傳云㑹世子於首止
　諸侯之子稱世子而晉有太子申生鄭有太子華春
　秋經齊世子光左傳云太子光明古世與太同義是
　世室猶太室也(樊毅復華下民租田口箅碑云魯不修太室春秋作譏又樊毅修華嶽碑)
　(云世室不修春秋作譏二碑同時所立或作世知字本通也)
往黨衛侯㑹公于沓至得與晉侯盟反黨鄭伯㑹公于
　斐注云黨所也所猶是齊人語也棟案荀卿子云怪
　星之黨見黨見猶所見也(楊倞訓黨為頻無攷)何氏説是
十有四年傳納者何入辭也莊元年傳云錫者何賜也
　棟案納當作内古文賜作錫入作内
宋子哀者何無聞焉爾棟案公羊主内娶之説故以子
　哀書字為無聞
十有五年經齊人歸公孫敖之喪傳云脅物而歸之筍
　將而來也注云筍者竹箯一名編輿(説文箯竹輿也)齊魯以
　北名之曰筍將送也取其尸置編輿中傳送而來也
　脅魯令受之史記張陳列傳云上使泄公持節問貫
　髙箯輿前徐廣曰箯音鞭服䖍曰箯音編編竹木如
　今峻可以糞除也韋昭音如頻反云輿如今輿牀人
　輿以行郭璞三倉解詁云箯轝土器音步典反案服
　氏云箯如今峻峻即筍也同物同音小顔云形如今
　之食輿師古唐人豈識漢時箯輿諸説唯服子慎與
　何邵公合盖目擊之與耳食異也
入郛不書此何以書動我也其實我動焉爾注云動懼
　我也案動為拜非懼也
十有六年傳大夫弑君稱名氏賤者窮諸人大夫相殺
　稱人賤者窮諸盜注云降大夫使稱人降士使稱盜
　者所以别死刑有輕重也無尊上非聖人不孝者斬
　首梟之無營上犯軍法者斬要殺人者刎頭棟案無
　尊上漢律所云罔上不道也非聖人漢律所云非聖
　無法也不孝者商書曰刑三百莫大於不孝(見吕覽)孝
　經云五刑之屬三千罪莫大於不孝風俗通曰賊之
　大者有惡逆焉決斷不違時凡赦不免又有不孝之
　罪並編十惡之條斬首梟之者梟當作臬玉篇云賈
　侍中云臬謂斷首倒懸也野王謂懸首於木竿頭以
　肆大辠秦刑也云無營上犯軍法者陳羣新律序云
　廏律有乏軍之典及舊典有奉詔不謹不承用詔書
　漢氏施行有小愆之反不如令輒劾以不承用詔書
　乏軍要斬胡建案軍法曰正亡屬將軍将軍有罪㠯
　聞二千石以下行法焉云殺人者刎頭髙祖約法三
　章所云殺人者刑也何氏所據皆本漢律漢律已亡
　舉其大略如此耳
宣元年傳古者大夫已去三年待放君放之非也大夫
　待放正也白虎通云諸侯諍不從得去去曰某質性
　頑鈍言愚不任用請退避賢如是之是待以禮臣待
　放君待之以禮曰予孰思夫子言未得其道今子不
　且畱聖王之制無塞賢之路夫子欲何之則遣大夫
　送至于郊所謂君放之非也大夫待放正也
齊人取濟西田傳云為弑子赤之賂也注云子赤齊外
　孫宣公篡弑之恐為齊所誅為是賂之故諱使若齊
　自取之者亦因惡齊取篡者賂當坐取邑未之齊坐
　者由(由與猶同)律行言許受賂也案漢律有受賕之條又
　有聽請之條魯賂齊不當坐取邑且未之齊而坐者
　由齊聽請故也漢律行言許受賂亦得坐受賕之條
　故舉以况之
五年經齊髙固及子叔姬來傳云子公羊子曰其諸為
　其雙雙而俱至者與疏云舊説云雙雙之鳥一身二
　首尾有雌雄随便而偶常不離散案大荒南經云南
　海之外赤水之西流沙之東有獸左右有首名曰䟣
　踢有三青獸相并名曰雙雙郭璞曰言體合為一也
　公羊傳所云雙雙而俱至者盖謂此也
八年經夫人熊氏薨九年春王正月公如齊注云月者
　善宣公事齊合古禮五經異義曰春秋公羊説妾子
　為諸侯不敢以妾母之喪廢事天子大國出朝㑹禮
　也魯宣公如齊有妾母之喪經書善之左氏說云妾
　子為君當尊其母有三年之喪而出朝㑹非禮也故
　譏魯宣公案禮妾母無服貴妾子不立而他妾之立
　者也不敢以卑廢事尊者禮也即妾子為君義如左
　氏玄之聞也(以下鄭駁)喪服緦麻庶子為後其為母此義
　自天子下至庶人同不三年魯宣公所以得尊其妾
　母敬嬴為夫人者以夫人姜氏已歸齊不反故也因
　是言妾子立母卒得為之三年於禮為通乎其服之
　間其出朝㑹無王事與鄭伯伐許何異
十有六年經成周宣榭災釋文云左氏作宣榭火棟案
　左氏古文榭本作射􁊈敦銘曰王格于宣射是也劉
　逵引國語云射不過講軍實今本作榭説文無榭字
　經傳通作謝荀卿子曰臺謝甚髙泰誓云惟宫室臺
　榭釋文云本又作謝吳射慈亦作謝慈是射與謝通
　(摯虞三輔決錄注云漢末大鴻臚射咸本姓謝名服天子以為将軍出征姓謝名服不祥改之為射氏名)
　(咸載見廣韻此由晉時不識古文曲為之説陳夀撰三國志以是儀為氏儀孔融所改亦此類也)
成二年齊侯使國佐如師傳云君不使乎大夫此其行
　使乎大夫何佚獲也注云佚獲者已獲而逃亡也釋
　文云佚一本作失案古佚字皆作失詳見尚書攷佚
　又與逸同尚書無逸漢石經作佚春秋經曰肆大眚
　榖梁云肆失也失猶佚也佚與逸同謂逸囚
使耕者東畆是則土齊也注云以齊為土地案土讀曰
　杜古杜字皆作土周禮大司馬法曰犯令陵政則杜
　之注云王霸記曰杜之者杜塞使不得與隣國交通
　詳具禮説
四年經鄭伯臤卒疏云左氏作堅字榖梁作賢字(今榖梁仍)
　(作堅)今定本亦作堅字公羊釋文云臤本或作堅棟案
　公羊作臤榖梁作賢本一字也説文云臤古文以為
　賢字漢潘乾校官碑云親臤寳□國三老袁良碑云
　優臤之寵今文大誓云優賢揚歴(見三國志注)是優臤即
　優賢也玉篇又引作䋌䋌與堅同臤亦為古堅字堅
　又與賢通東觀漢記云(後漢紀注)隂城公主名賢得續漢
　書天文志作堅得疑古堅字賢字皆省作臤公羊從
　古文作臤榖梁以為賢左氏以為堅師讀各異故也
　(廣韻引孝經説云臣者堅也)
十有一年經晉侯使郤州來聘世本曰郤豹生義義生
　步揚步揚生州州即犨也與公羊合左氏傳魏武子
　世本亦作州司馬貞云州犨聲相近字異耳
十有七年傳郊用正月上辛五經異義曰春秋公羊説
　禮郊及日皆不卜常以正月上辛也魯於天子並事
　變禮今成王命魯使卜從郊不從即以下天子也魯
　以上辛郊不敢與天子同也(御覽)
十有八年經晉侯使士彭來乞師釋文云二傳作士魴
　古彭旁通用旁與魴同音故亦作彭聲之誤也(襄十二年)
　(疏云攷諸正本皆作士魴字若作士彭者誤矣)
襄二年經鄭伯睔釋文云睔古囷反古今人表鄭成公
　綸師古曰綸音工頑反左傳作睔案古今人表又有
　泠淪氏服䖍曰淪音鰥鰥與昆同音古昆字作故
　毛詩敝笱云其魚魴鰥鄭箋云鰥魚子也魯語云魚
　禁鯤鮞爾疋云鯤魚子孔穎達云鯤鰥字異盖古字
　通用是鰥本音古魂反故泠淪綸巾諸字皆讀為鰥
　師古以鰥有闗音遂釋綸為工頑反非也(今人讀綸巾為闗音)
　(自謂合古失之甚者)
七年傳鄭伯將㑹諸侯於鄬説文引作䧦云鄭地阪
鄭伯髠原何以名傷而反未至乎舎而卒也注云云爾
　者古者保辜諸侯卒名故於如㑹名之明如㑹時為
　大夫所傷以傷辜死也君親無將見辜者辜内當以
　弑君論之辜外當以傷君論之疏云其弑君論之者
　其身梟首其家執之其傷君論之其身斬首而已罪
　不累家漢律有其事然則古者保辜者亦依漢律律
　文多依古事疏知然者史游急就章曰疻痏保辜諕
　呼號師古曰保辜者各随其狀輕重令毆者以日數
　保之限内致則坐重辜也漢書功臣表云昌武侯單
　徳元朔三年坐傷人二旬内死棄市然則保辜以二
　旬為限歟以平人言之限内當以殺人論之漢律所
　云殺人者刑是也限外當以傷人論之漢律所云傷
　人抵罪是也服䖍曰抵罪者随輕重制法李竒曰傷
　人有曲直罪名不可豫定故漢律又云(見薛宣傳)鬭以刃
　傷人完為城旦其賊加罪一等與謀者同罪是輕重
　制刑之義也
十年經遂滅偪陽疏云左氏經作偪字音夫目反(詩小雅采)
　(菽云邪幅在下毛傳幅即偪也所以自偪束也)一音逼近之逼釋文云偪音
　福棟案古今人表作福陽知古音福从彼力反者非
　也(榖梁漢書地里志及續漢志皆作偪陽棟案古福字亦讀作副豫州從事尹宙碑云位不福徳是也)
　(傅本古敷字今亦讀作副)
十有一年經同盟于京城北疏云榖梁與此同左氏經
　作亳城北服氏之經亦作京城北乃與此傳同棟案
　京鄭地在滎陽隠元年傳謂之京城大叔是也亳城
　無攷此傳寫之譌當从公榖是正
十有七年經邾婁子瞷卒釋文云瞷左氏作牼案攷工
　梓人云數目顧脰注云故書顅或作牼鄭司農云牼
　讀為鬝頭無髮之鬝是牼有瞷音故或作瞷劉昌宗
　周禮音云牼音若顔反今左傳音若耕反非也(瞷音閑或)
　(下姧反)
廿年經陳侯之弟光出奔楚釋文云弟光左氏傳作弟
　黄案説文苂古文光古文黄字相似(白虎通云璜之為言光也)
　(風俗通云黄光也)
廿有三年經邾婁鼻我来奔釋文云二傳作畀我古鼻
　畀同音
廿有五年經吳子謁伐楚門于巢卒注云書伐者明持
　兵入門乃得殺之
卅年經天王殺其弟年夫釋文云年音佞又如字二傳
　作佞夫棟案古佞讀為壬故晉語輿人誦云倭之見
　佞果喪其田佞與田協是讀為年殊不知年讀為寧
　田讀為陳故詩信南山云畀我尸賓夀考萬年然公
　羊不作壬而作年何也詩甫田云倬彼甫田嵗取十
　千我取其陳食我農人自古有年是陳讀為田年讀
　如字
昭十有一年經盟于侵羊疏云榖梁傳作侵祥字服氏
　注引者直作詳無侵字皆是所見異也棟案古祥字
　皆作詳易履上九視履考祥釋文云本又作詳尚書
　君奭云其終出于不祥蔡邕石經云其道出於不詳
　吕刑告爾祥刑後漢劉愷傳引作詳刑鄭氏周禮注
　亦云度作詳刑以詰四方皆古祥字故左傳祲祥服
　䖍引公羊作詳今公羊作侵羊者春秋繁露云羊之
　為言猶祥與鄭衆百官六禮辭亦云羊者祥也疑古
　祥字詳字皆省作羊(詳善也鄭注車人亦云羊善也祥亦訓善見説文)
屈銀釋文云二傳作厥憗案左傳厥憗徐仙民音五巾
　反説文猌讀若銀又云憖从心猌聲公羊本口授故
　以厥為屈(公羊厥字皆作屈)憖為銀字異而音同凡公羊異
　字若此者多余每校三傳而得古音習鄭學而識古
　文後之學者忽而不察妄有論辨竊所未喻
廿有三年經尹氏立王子朝注云尹氏貶王子朝不貶
　者年未滿十嵗未知欲富貴不當坐明罪在尹氏棟
　案漢律年未滿八嵗非手殺人他皆不坐罪尹氏者
　漢律所謂率也(何氏注王子朝奔楚下云明本在尹氏當先誅渠率後治其黨)張斐
　律表曰制衆建計謂之率漢書萬石君傳上報石慶
　曰孤兒幼年未滿十嵗無罪而坐率服䖍曰率坐刑
　法也如淳曰率家長也(鹽鐡論云春秋刺譏不及庶人責其率也)
廿有五年傳以人為菑注云菑周埓垣也所以分别内
　外衛威儀今大學辟雍作側字
卅有一年傳珍怪之食荀子正論篇曰食飲則重大牢
　而備珍怪期臭味楊倞注珍怪竒異之食
定四年經公及諸侯盟于浩油釋文云二傳作臯鼬古
　讀臯為浩鼬為油(鹽鐡論又作誥鼬爾疋釋訓云臯臯琄琄刺素食也樊光本浩浩琄)
　(琄)
注禮天子雕弓諸侯彤弓大夫嬰弓士盧弓疏云古禮
　無文案荀卿子大略曰天子彫弓諸侯彤弓大夫黒
　弓禮也嬰弓無攷釋文云見司馬法盧弓即黒弓春
　秋傳謂之玈弓詩行葦云敦弓既堅敦音雕毛傳云
　天子敦弓盖本荀卿子正義引何休注以為事不經
　見未之攷也(經典序錄云孫卿子傳魯人大毛公即毛亨也今毛傳多用荀卿説)
六年傳此仲孫何忌也曷為謂之仲孫忌譏二名二名
　非禮也五經異義云公羊説譏二名謂二字作名若
　魏曼多也左氏説二名者楚公子弃疾殺其君即位之
　後改為熊居是為二名謹案文武賢臣有散宜生蘇
　忿生則公羊之説非也从左氏義
八年注定公從季孫假馬孔子曰君之於臣有取無假
　而君臣之義立棟案此事並見説苑家語及韓詩外
　傳續漢書律歴志云昔仲尼順假馬之名以崇君之
　義近人不攷以論語有馬者借人乗當之誤之甚者
哀六年經齊陳乞弑其君舎釋文云舎二傳作荼音舒
　熊朋來云詩云爾之安行亦不遑舎與車盱協知舎
　讀作舒棟案史記律書云舎者日月所舎舎者舒氣
　也是舎有舒義故有舒音
十有四年經西狩獲麟案孔舒元公羊傳本云十有四
　年春西狩獲麟何以書記異也今麟非常之獸其為
　非常之獸奈何有王者則至無王者則不至然則孰
　為而至為孔子之作春秋孔穎達曰何休注公羊無
　作春秋之事案孔氏本是有成文棟案蔡邕石經云
　何以書記異也何異云云與今本合
傳有麏而角者唐石經麏作麕郭璞引此傳與石經同
　蔡邕石經作麕
祖之所逮聞也漢石經逮作遝説文遝䢔也玉篇䢔遝
　行相及从辵眔聲又目部眔目相及从目从逮省方
　言云迨遝及東齊曰迨關之東西曰遝或曰及
　九經古義卷十四
欽定四庫全書
　九經古義卷十五　　　　　長洲惠棟撰
穀梁古義

孝經説云孔子曰吾志在春秋行在孝經以春秋屬商
孝經屬參故應劭風俗通言榖梁為子夏門人楊士勛
謂受經于子夏余案桓譚新論云左氏傳世遭戰國寢
蔵後百餘年魯榖梁赤為春秋殘略多所違失然則穀
梁子非親受經于子夏矣古人親受業者稱弟子轉相
授者稱門人則穀梁子于子夏猶孟子之于子思故魏
麋信注穀梁以為與秦孝公同時也楊士勛言穀梁為
經作傳傳孫卿卿傳魯人申公申公傳博士江翁案孫
卿齊湣襄時人當秦之惠王則在其後又卿著書言天
子廟數(僖十五年傳天子七廟云云是以貴始徳之本也荀卿禮論同)及賻賵襚含之
義(隠元年車馬曰賵云云在大略篇)述春秋善胥命而言盟詛不及三
王(隠八年傳亦在大略篇末)諸侯相見仁者居守(二年傳知者慮義者行仁者守)又
以大上為天子(隠二年傳大上故不名今在君子篇)皆本穀梁之説其言
傳孫卿信矣又隠元年傳云成人之美不成人之惡僖
廿二年傳云過而不改是謂之過廿三年傳云以不教
民戰則是弃其師今皆在論語中鄭論語序云仲弓子
夏等所撰論語讖亦言子夏等七十二人共撰仲尼微
言其諸聖人之徒私淑諸人者乎又傳中所載與儀禮
禮記諸經合者不可悉舉故鄭康成六藝論云穀梁善
於經
經典序錄云穀梁有段肅注十二卷不詳何人隋經籍
　志云春秋穀梁傳十四卷段肅注疑漢人棟案後漢
　班固傳固奏記東平王云弘農功曹吏殷肅逹學洽
　聞才能絶倫誦詩三百奉使専對章懐注云固集殷
　作段然則殷肅即段肅也劉氏史通言肅與京兆祭
　酒晉馮(馮亦見奏記)嘗撰史記以續史遷之書
隠元年傳春秋貴義而不貴惠信道而不信邪注信申
　字古今所共用韋昭國語注云信古伸字士相見禮
　注云古文伸作信(康成儒行注云信讀如屈伸之伸假借字也信或為身)
三年經日有食之傳云其日有食之何也吐者外壤食
　者内壤闕然不見其壤有食之者也注云凡所吐出
　者其壤在外其所吞咽者壤入於内疏云壤字為穀
　梁音者皆為傷徐邈亦作傷麋信云齊魯之間謂鑿
　地出土鼠作宂出土皆曰壤或當字從壤盖如麋信
　之言(九章箅術穿地四為壤五為堅五壤為息土尚書正義)
有内辭也或外辭也或與有同義故以内外别之
四年衛祝吁釋文云左氏公羊及詩作州吁案州有祝
　音故或作祝聲之誤也
五年傳尸子曰舞夏自天子至諸侯皆用八佾初獻六
　羽始厲樂矣釋詁云厲作也郭氏引此傳以證之方
　言曰厲卬為也甌越曰卬吳曰厲郭氏云作亦為也
　(僖廿年新作南門傳云作為也)
八年經鄭伯使宛來歸邴釋文云左氏作祊穆天子傳
　云戊戌天子北入于邴郭璞曰邴鄭邑左傳作祊古
　方丙同字
注周有千八百諸侯盡京師之地不足以容不合事理疏
　云見孝經説棟案范注諸侯有大功盛徳於王室已
　下皆采許叔重五經異義之文疏言見孝經説非也
九年經天王使南季來聘傳云南氏姓也(顧炎武云南非姓姓字衍)
　(文)季字也白虎通引詩傳文王十子末云南季載南
　采也猶祭伯毛伯之謂左傳作聃季史記作冉季冉
　與南同昔故亦作南(周公為大宰康叔為司冦聃季為司空周康聃皆畿内地荀子)
　(云周公歸周注云畿内之國亦名周周公黒肩其後也康叔後封于衛聃季未改封世為卿士也司馬遷)
　(云冉季載其後世無所見未之攷耳)
桓二年傳何以知其先殺孔父也曰子既死父不忍稱
　其名臣既死君不忍稱其名以是知君之累之也孔
　氏父字也五經異義云公羊説臣子先死君父猶名
　之(何休注桓二年傳云禮臣死君字之與此異)孔子曰鯉也死是已死稱
　名左氏説既沒稱字而不名(杜預以為孔父稱名與賈逵異)桓二年
　宋督弑其君與夷及其大夫孔父先君死故稱其字
　穀梁同左氏説謹案論語稱鯉也死實未死假言死
　从左氏穀梁説玄之聞也(以下鄭駁)論語云鯉也死有棺
　而無椁是實死未葬前也設言死凡人於恩猶不然
　况聖賢乎
桓四年傳春曰田夏曰苗秋曰蒐冬曰狩何休廢疾曰
　運斗樞曰夏不田榖梁有夏田於義為短鄭君釋之
　云四時皆田夏殷之禮詩云之子於苗選徒囂囂夏
　田明矣孔子雖有聖徳不敢顯然改先王之法以教
　授於世若其有所欲改其隂書於緯蔵之以傳後王
　穀梁四時田者近孔子故也公羊正當六國之亡讖
　緯見讀而傳為三時田(公羊桓四年傳無夏田之語)作傳有先後
　雖異不足以斷穀梁也(王制正義)
莊元年夫人孫于齊傳云孫之為言猶孫也注云孫孫
　遁而去非也公羊傳云孫者何孫猶孫也何休曰孫
　猶遁也棟案遁讀為循釋文音徒困反非也今文尚
　書云五品不訓(後漢書)訓讀為馴(周禮注)書亦或作馴(史記)
　馴與循同音循猶巡也巡猶遁也古逡巡字皆作逡
　遁(見儀禮注)又作逡循(顧炎武論之詳矣)是循與遁同又與孫通
　古文尚書云五品不遜説文引作愻愻猶孫也古遜
　字皆作孫與遁巡訓馴循皆同音(劉向説苑曰大學之教也時禁於未)
　(發之曰預因其可之曰時相觀於善之曰磨學不陵節而施之曰馴今學記馴作遜)
七年經辛夘昔傳日入至于星出謂之昔王逸云昔夜
　也詩云樂酒今昔今詩作夕崔譔莊子注曰昔夕也
　天官昔人注云昔之言夕也管子小匡云旦昔從事
　旦昔猶旦夕也昔亦訓夜者列子曰尹氏有老役夫
　昔昔夢為國君張湛云昔昔夜夜也
十七年鄭詹自齊逃來傳云逃義曰逃義謂君臣之義
　仲尼曰天下有大戒二其一命也其一義也子之愛
　親命也不可解於心臣之事君義無適而非君也無
　所逃于天地之間是之謂大戒楚箴尹克黄亦言君
　天也天可逃乎是逃義也
廿有二年肆大青傳云肆失也失古佚字佚與逸同謂
　逸囚也
廿有四年傳禮天子之桷斲之礱之加密石焉諸侯之
　桷斲之礱之大夫斲之士斲本晉語張老云天子之
　室斲其椽而礱之加密石焉注云密密理也石謂砥
　也先粗礱之加以密砥諸侯礱之注云無密石也大
　夫斲之注云不礱也士首注云斲其首也尚書大傳
　曰天子之堂其桷天子斲其材而礱之加密石焉大
　夫達稜士首本庶人到加鄭氏注云礱礪之也密石
　砥之也稜菱也何休公羊注云禮天子斲而礱之加
　密石焉諸侯斲而礱之不加密石大夫斲之士首本
卅年傳燕周之分子也分子猶别子禮記大傳云别子
　為祖注云别子謂公子然則王所生者為王子謂之
　别者别于世子也燕世家云召公奭與周同姓譙周
　曰周之支族孔穎達以為譙周考校古史不能知其
　所出皇甫謐以為文王庶子白虎通云召公文王子
　王充曰召公周公之兄穀梁以為分子者盖長庶歟
閔元年經盟于洛姑釋文云一本作路姑案路洛同音
　漢書揚雄校獵賦曰爾乃虎路三嵏以為司馬晉灼
　曰路音洛
僖三年公子季友如齊莅盟傳云莅者位也鄭氏易需
　彖云位乎天位上位字讀為涖涖與莅同
廿有八年經公朝于王所傳云朝不言所言所者非其
　所也案攷工記載祭侯之辭曰惟若寧侯毋或若女
　不寧侯不屬于王所故抗而射女鄭氏注云屬猶朝
　㑹也故白虎通引禮射祝曰嗟爾不寧侯爾不朝于
　王所以故天下失業亢而射爾然則王所者猶漢時
　所謂行在所也天子所在曰王所吉日云天子之所
　此臨天下之言也諸侯所在曰公所(鄭詩獻于公所齊侯鎛鐘云有)
　(共于公所)此臨一國之言也下經云天王守于河陽壬申
　公朝于王所傳云朝於廟禮也於外非禮也棟謂天
　子巡守有朝諸侯之禮故尚書云五載一巡守羣后
　四朝馬融王肅皆云四面朝於方岳之下王巡守而
　朝之正也召王非正也故仲尼書云天王守於河陽
　所以正君臣之禮
宣八年葬我小君頃熊疏云案文十八年注云宣母敬
　嬴此云頃熊者一人有兩號故也棟謂頃聲近敬熊
　聲同嬴二傳由口授故字異而音同而云一人有兩
　號非也
成元年傳古者有四民有士民有商民有農民有工民
　棟案古者四民商農工賈士民始于齊之管子管子
　制國始有士郷故地理志云齊地臨淄其中具五民
　服䖍云士農工商賈也禮説論之詳矣
襄十年傳古者天子六師公羊隠五年傳注云禮天子
　六師方伯二師諸侯一師昭五年傳舎中軍者何復
　古也魯於春秋不得為方伯以二軍為復古則諸侯
　一軍之説非矣三略曰聖王御世觀盛衰度得失而
　為之制故諸侯二師方伯三師天子六師諸侯二師
　故舎中軍為復古古者一二皆積畫傳寫之誤也
　六師即六軍也大雅棫樸云周王于邁六師及之毛
　傳云天子六軍鄭志趙問此詩引常武詩云整我六
　師不稱六軍而稱六師不達其意答曰師者衆之通
　名故人多云焉欲著其大數則乃稱軍耳林孝存引
　詩六師之文以難周禮鄭答之云軍者兵之大名軍
　禮重言軍為其大悉故春秋之兵雖有累萬之衆皆
　稱師詩云六師即六軍也
昭十九年傳許世子不知嘗藥累及許君也注云許君
　不授子以師傅使不識嘗藥之義故累及之公羊傳
　云進藥而藥殺則曷為加殺焉爾譏子道之不盡也
　棟案墨子非攻篇云今有醫於此和合其祝藥於天
　下之有病者而藥之萬人食此若醫四五人得利焉
　猶謂之非行藥也故孝子不以食其親忠臣不以食
　其君夫就師學問無方心志不通雖有愛父之心而
　適以賊之墨氏此論可謂知言
昭廿有五年宋公佐卒於曲棘傳云邡公也注云邡當
　為訪訪謀也謀納公
　九經古義卷十五
欽定四庫全書
　九經古義卷十六　　　　　　長洲惠棟撰
論語古義

有酒食先生饌鄭氏論語饌作餕云食餘曰餕案儀禮
　注云古文籑皆作餕説文曰籑具食也或作饌从巽
　則餕為古文饌也(漢書皆以籑為饌)
子曰書云孝乎惟孝友於兄弟釋文作孝于云一本作
　孝乎唐石經同案蔡邕石經亦作于故包咸注云孝
　于惟孝美大孝之辭後世儒者據晉世所出君陳篇
　改孝于為乎以惟孝屬下句以今攷之若非漢石經
　及包氏注亦安从而是正耶(華嶠後漢書劉平江革傳序云此殆所謂孝乎)
　(惟孝友于兄弟施于有政是亦為政也則知晉以前無以孝乎為絶句者但于誤為乎其來已久)
季氏旅於泰山班固述賛曰大夫臚岱侯伯僣畤鄭氏
　曰臚岱季氏旅於大山是也小顔曰旅陳也臚亦陳
　也臚旅聲相近其義一耳禹貢曰蔡䝉旅平傳云祭
　山曰旅韋昭音盧(盧籀文臚)士冠禮注曰古文旅作臚(周禮)
　(司儀旅擯先鄭曰旅讀為旅于泰山之旅後鄭云旅讀為鴻臚之臚臚陳之也周書諡法曰惟三月既生)
　(魄周公旦太師望相嗣王發既賦憲受臚于牧之野臚即旅也)
郁郁乎文哉汗簡云古論語郁作戫漢石經仍作郁
哀公問社於宰我鄭本社作主云田主謂社案三王世
　家載春秋大傳曰天子之國有泰社將封者各取其
　物色裹以白茅封以為社此之謂主土主土者立社
　而奉之也公羊傳云虞主用桑練主用栗用栗者蔵
　主也何休云夏后氏以松殷人以柏周人以栗松猶
　容也想見其容貌而事之主人正之意也柏猶迫也
　親而不逺主地正之意也栗者猶戰栗謹敬貌主天
　正之意也疏云夏后氏以下出論語而鄭氏注云謂
　社主正以古文論語哀公問社於宰我故也今文論
　語無社字是以何氏以為廟主耳
管仲之器小哉管子中匡篇施伯謂魯侯曰管仲者天
　下之賢人也大器也盖當時有以管仲為大器者故
　夫子辨之
里仁為美擇不處仁王伯厚曰張衡思玄賦引論語云
　里仁為美宅不處仁里宅皆居也盖古文云然今以
　宅為擇而謂里為所居乃鄭氏訓解而何晏從之
　當以古文為正棟案釋名曰宅擇也擇吉處而營之
　是擇有宅義或古文作宅訓為擇亦通孟子亦作擇
　趙岐曰簡擇不處仁為不智
無適也無莫也鄭本適作敵莫音慕無所貪慕也棟案
　古敵字皆作適禮記雜記曰赴於適者鄭注云適讀
　為匹敵之敵史記范睢傳攻適伐國田單傳適人開
　户李斯傳羣臣百官皆畔不適徐廣皆音征敵之敵荀卿
　子君子篇云天子四海之内無客禮告無適也注云
　適讀為敵(白虎通云君所以不為臣隠何以為君之于臣無適無莫義之與比賞一善而衆臣)
　(勸罰一惡而衆臣懼若為畢隠為不可殆也)
瑚璉也棟案二字从玉旁俗所作也當為胡連春秋傳
　曰胡簋之事明堂位曰夏后氏之四連皆不从玉旁
　孔廟禮器碑又作胡輦古連輦字通易蹇之六四曰
　往蹇來連虞翻曰連輦也周禮郷師輂輦注云故書
　輦作連先鄭云連讀為輦巾車職云輦車組輓陸氏
　云輦本又作連音輦管子海王曰行服連軺輂漢書
　蓮勺縣如淳音輦酌則知連與輦音義皆同也(莊子連字)
　(皆音輦説文胡連字又作槤徐鉉云俗作璉)
吾與女弗如也論衡引云吾與女俱不如也陳耀文曰
　鄭玄别傳玄從馬融學季長謂盧子幹曰吾與女皆
　不如也曹操祭橋玄云仲尼稱不如顔淵李賢注引
　論語吾與女俱不如也
崔子鄭氏注云魯讀崔為髙今從古王充論衡曰仕宦
　為吏亦得髙官將相長吏猶吾大夫髙子也安能别
　之盖用魯論語之言微鄭氏之注㡬不知充語何所
　指也
夫子矢之孔鄭繆播皆云矢誓也虞翻周易注云矢古
　誓字
古之賢人也古本作賢仁故鄭注云孔子以伯夷叔齊
　為賢且仁徐彦云古之賢仁也言古之賢士且有仁
　行若作仁字如此解之若作人字不勞解也
五十以學易可以無大過矣魯論易為亦君子愛日以
　學及時而成五十以學斯為晚矣然炳燭之明尚可
　寡過此聖人之謙辭也或云古五字如七(見王肅詩傳)孔
　子晚而好易故有是語史記亦云
三人行必有我師焉唐石經及釋文皆云我三人行必
　得我師焉何晏注云言我三人行本無賢愚依注當
　有我字江熙注穀梁亦云我三人行必有我師顧炎
　武金石文字記載唐石經云三人行三上多一我字
　必有我師焉有誤為得盖習於俗而忽不攷耳(釋文云我)
　(三人行一本無我字必得本亦作必有)
陳司敗鄭氏以司敗為人名齊大夫棟案古陳田字通
　故以為齊大夫
揖巫馬期而進之仲尼弟子列傳云巫馬施字子旗吕
　氏春秋亦云巫馬旗今論語作期孔安國注云弟子
　名施案説文云施旗貌齊欒施字子旗知施者旗也
　古人名字相配故白虎通云聞名即知其字聞字即
　知其名古旌旗字無作期者當从史記作旗
誄曰孔注云誄禱篇名案説文引作讄云纍功徳以求
　福從言纍省聲鄭氏小宗伯注云讄曰禱爾于上下
　神祇則知古文論語本作讄
君子篤於親汗簡云古論語篤作竺尚書微子之命云
　曰篤不忘釋文云篤本又作竺説文曰竺厚也
如有周公之才之美使驕且吝周書寤敬篇周公曰不
　驕不恡時乃無敵(陸氏論語釋文云吝本亦作恡)此周公生平之學
　所以裕制作之原也夫子因反其語以誡後世之為
　人臣者
予有亂臣十人案釋文及唐石經無臣字陸氏云本或
　作亂臣十人非後世因晉時所出大誓以益之邪劉
　原父遂闢馬鄭之説以邑姜易文母真臆説也原父
　又云或云古文無臣字如此則不成文尤謬王伯厚
　已辨之(古亂字皆作治戠敦云􁄍土官)
子畏於匡注包咸曰陽虎嘗暴於匡夫子弟子顔尅時
　又與虎俱行後尅為夫子御至於匡匡人相與共識
　尅又夫子容貌與虎相似故匡人以兵圍之孔子世
　家云孔子過匡顔刻為僕大雅雲漢云后稷不克箋
　云克當為刻刻識也然則克與刻同釋文云諸書或
　作顔亥家語云顔刻字子驕孔子適衛子驕為僕仲
　尼弟子列傳無刻名云顔髙字子驕疑髙即尅也(春秋)
　(傳有顔髙或以為即子驕案顔黄門家訓云春秋之世顔髙顔鳴顔羽之徒皆一鬬者爾則髙非子驕明)
　(矣)
冕衣裳者冕鄭本作弁云魯讀弁為絻今从古郷黨篇
　亦然大戴禮孔子曰古者絻而前旒所以蔽明也説
　文曰冕或作絻从絲李善曰絻古冕字今論語作冕
　盖从魯論又説文弁作□□與冕字相似包咸以冕
　為冠或□字之誤(衛靈篇包咸注云冕禮冠明此非冕)
求善賈而沽諸蔡邕石經沽作賈唐石經及釋文仍作
　沽玉篇又引作乃説文曰秦以市買多得為夃
與衣狐貉者立陸徳明云貉依字當作貈汗簡云古論
　語貉作貈郷黨篇同(髙誘淮南注云貈音涸)
不使勝食氣説文曰既小食也从皀旡聲論語曰不使
　勝食旣棟案氣本古餼字詳見左傳補注餼又與旣
　通禮記中庸云旣廩稱事鄭注云旣讀為餼是旣與
　氣同(古既字作旣或省文作充見史記及説文)
人不間於其父母昆弟之言後漢書范升奏記王邑曰
　升聞子以人不間於其父母為孝臣以下不非其君
　上為忠注論語云云間非也言子騫之孝化其父母
　兄弟言人無非之者忠臣事君有過即諫在下無有
　非君者是忠臣也家君曰論語依此説為允若如朱
　注未足為孝也
仍舊貫釋文云魯讀仍為仁今從古揚雄將作大匠箴
　曰或作長府而閔子不仁用魯論也
季子然問仲由冉求可謂大臣與釋文臣作􁓑云古文
　臣字本今作臣唐石經作臣棟案唐天后以埊
　(又作)○􁓑(又作)曌代天
　地日月星君臣載初年正照證聖授戴國等字以論
　語􁓑字攷之亦非盡出臆造丙本篆書埊字見管子
　戰國䇿鶡冠子等書戰國䇿宋使者曰􁓑(曽錢本)請受
　邉城徐攻而留其曰續玉篇云古文國字(義雲章以為)
　(國)
詠而歸歸鄭本作饋云饋酒食也魯讀饋為歸今从古
　王充曰詠而饋詠歌饋祭也何晏从魯論作歸故不
　載孔注(史記仲尼弟子傳云詠而歸徐廣曰一作僓太史公采古文論語故作饋)
居之無倦釋文云倦亦作卷棟案卷當作劵説文曰劵
　勞也漢涼州刺史魏君碑云施舎不劵鄭氏攷工注
　云劵今倦字也
一朝之忿忘其身以及其親荀子不苟篇曰鬭者忘其
　身者也忘其親者也行其少頃之怒而喪終身之軀
　然且為之是忘其身也室家立殘親戚不免乎刑戮
　然且為之是忘其親也楊倞曰盖當時禁鬬殺人之
　法戮及親戚尸子曰非人君之用兵也以為民傷鬬
　則以親戚殉一言而不改之也
人之言曰予無樂乎為君惟其言而莫予違也韓非子
　外儲説曰晉平公與羣臣飲飲酣乃喟然嘆曰莫樂
一為人惟其言而莫之違
鄙哉硜硜乎案説文古文磬故何晏注云此硜硜者
　謂此磬聲也史記載樂記云石聲硜硜即磬字今禮
　記作磬
工欲善其事必先利其器漢書梅福云孔子曰工欲善
　其事必先厲其器古文論語厲作利案春秋文七年
　傳云訓䘚利兵是利與厲同
好行小慧鄭氏云小慧謂小小之才知魯讀慧為恵今
　從古案篆文叀與彗同漢書昌邑王清狂不惠義作
　慧
且在邦域之中矣漢書王莽傳云封域之中依孔注邦
　當作封古字邦封同或云封當作邦漢諱邦改為封
　非也尚書序邦諸侯邦康叔義皆作封漢有上邦下
　邦縣字如封字下文邦内鄭本作封内明此邦域亦
　當作封域也(論語釋文云邦或作封)
友便辟馬鄭皆讀辟為譬謂巧為譬諭以求容媚徐彦
　曰今世間有一論語音便辟為便僻者非鄭氏之意
　通人所不取矣
生而知之者上也楊方五經鈎沈曰生而知之者上也
　問曰孰生而知之乎答曰聖人二儀既判縣象列暉
　八風有序四氣錯御覽日月而達隂陽之數消摇八
　節俯仰元黄彌綸天地之體窮竟有生之機瞻天為
　師用醒已心故曰生知不亦審乎(初學記)
夫子莞爾而笑釋文莞作莧云本今作莞周易夬之九
　五曰莧陸夬夬虞翻注云莧悦也讀如夫子莧爾而
　笑之莧是漢以來皆作莧唐石經仍作莞非也(廣雅曰萖)
　(笑也疑莧字之誤莧亦訓笑故何晏云莧爾小笑貌)
吾其為東周乎何晏注云興周道於東方故曰東周此
　與公羊黜周王魯之説合
鑽燧改火注馬融曰周書月令有更火之文邢昺曰其
　辭今亡隋牛弘云蔡邕王肅云周公作周書有月令
　第五十三即此也(與今本異今作汲冢書非也)又云周書月令論
　明堂之制殿垣方在内水周如外水内徑三百步尚
　書正義引月令云三日曰朏唐大衍歴議曰七十二
　候原於周公時訓月令雖頗有増益然先後之次則
　同然則月令篇歴隋唐猶在也
惡居下流而訕上者蔡邕石經無流字當因子張篇惡
　居下流涉彼而誤鹽鐡論大夫曰文學居下而訕上
　漢書朱雲傳云小臣居下訕上是漢以前皆無流字
惡果敢而窒者鄭氏曰魯論窒作室今從古案韓敕修
　孔廟後碑亦以窒為室漢書功臣表有清簡侯室中
　同史記作室中徐廣曰室一作窒知室與窒通
年四十而見惡焉蔡邕石經四十字作􁃰古鐘鼎文四
　十字皆従􁃰今石經猶然鄭注古文孝經云􁃰彊而
　仕行步不逮縣車致仕
何徳之衰唐石經云何徳之衰也案蔡邕石經云鳳兮
　鳳兮何而徳之衰也往者不可諌也來者猶可追也
　下二也字唐石經無(莊子云孔子適楚楚狂接輿遊其門曰鳳兮鳳兮何如徳之衰)
　(也如與而古字通)
夫執輿者為誰蔡邕石經云孰車者為誰子路云云
　案車輿古通用也詩出車云我出我車荀子引作輿
　下章云出車彭彭史記引作出輿孟子曰十月輿梁
　成本亦作車梁
植其杖而芸蔡邕石經云置其杖而耘案商頌那詩置
　我鞉鼔箋云置讀曰植正義云金縢云植璧秉圭鄭
　注云植古置字然則古者置植字同説文曰植或作
　㯰从置
君子不施其親釋文施作弛云舊音絁蔡邕石經仍作
　施左傳曰乃施邢侯正義云晉語施邢侯氏孔晁云
　廢其族也則國語讀為弛訓之為廢家語説此施亦
　為弛王肅曰弛宜為施施行也服虔云施罪於邢矦
　施猶劾也棟案劾者謂罪法之要辭不劾其親者所
　以隠其罪親親之義也(古施弛字通見周禮注)
叔夜棟案周有叔液鼎即八士之叔夜也古文液或省
　作夜尚書大傳曰思之不容是謂不睿時則有脂夜
　之妖鄭康成注云夜讀為液是古液字作夜(今五行志脂夜)
　(宇皆作液)
子游曰蔡邕石經游作斿説文云㫃旌旗之游讀若偃
　古人名㫃字子游游旌旗之流也从㫃汓聲游與斿
　通大宰九貢八曰斿貢注云斿讀如囿游之游漢武
　班碑亦以斿為游
子夏之門人小子當洒埽陸徳明云洒正作灑掃本今
　作埽棟案陸説非也説文曰洒古文以為灑埽字周
　禮隷僕掌埽除糞洒先鄭以為洒當為灑後鄭據古
　文論語定為洒經傳中如毛詩弗洒弗埽洒埽穹窒
　於粲洒埽洒掃庭内晉語供備洒埽之臣皆古文也
　(周伯琦六書正譌以灑埽字俗用洒失之)
君子之道焉可誣也漢書薛宣傳云君子之道焉可憮
　也蘇林曰憮同也兼也晉灼曰憮音誣師古曰論語
　載子夏之言謂行業不同所守各異唯聖人為能體
　備之家君曰蘇解得之
賢者識其大者蔡邕石經識作志述而云多見而識之
　白虎通引作志鄭玄注周禮保章氏云志古文識春
　秋僖廿四年傳云以志吾過又昭四年傳云且曰志
　之十三年傳云嵗聘以志業皆古文識論語左傳皆
　出孔壁中故多古文賈公彦曰古之文字少志意之
　志與記識之志同後代自有記識之字不復以志為
　識何晏晉人改志為識而古文遂不可攷後人因循
　莫能是正可嘅也
周有大賚善人是富戰國䇿云制海内子元元非兵不
　可髙誘曰元元善也姚察漢書訓纂曰古者謂人云
　善人因善為元故云黎元其言元元者非一人也棟
　案大誓云大賚於四海而萬姓悦服則善人為黎元
　審矣何晏以為有亂十人失之
恵棟曰夫子言述而不作信哉鄉黨一書半是禮經堯
　曰數章(孔壁論語子張已下别為一篇)全書訓典論君臣雖人言不
　廢言恒徳則南國有人於善人為邦則曰誠哉是言
　於隠居行義則曰吾聞其語素絢唐棣逸詩可頌百
　官冢宰逸典可稽出門如見大賔使民如承大祭此
　胥臣多聞之所述也視其所以觀其所由察其所安
　此文王官人之所記也(文王官人本載周書大戴采之以為記)克已復
　禮為仁左氏以為古志已所不欲勿施於人管子以
　為古語(見小問篇)參分天下而有其二周志之遺文也(今逸)
　(周書即周志也在程典篇)陳力就列不能者止周任之遺言也推
　此言之聖人豈空作耶但經傳散佚不能一一舉之
　耳
　九經古義卷十六
