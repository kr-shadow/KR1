#+TITLE: 易緯通卦驗-漢-鄭玄
#+DATE: 2018-05-12 10:13:30
#+SOURCE: github.com/kanripo/KR1a0167 master 19a0581f                
欽定四庫全書
　易緯通卦驗卷上　　　　漢　鄭康成　注
孔子曰太皇之先與燿合元精五帝期以序七神(皇君/也先)
(猶本也燿者燿魄寳北辰帝名也此言太㣲之帝本與/北辰之帝同元元天之始也其精有五謂蒼帝靈威仰)
(之属也其布列用事各有期期各七/十二日主叙十神二十八舍北斗也)天地成位君臣道
生君五期輔三名以建徳通萬靈(成猶定也言天地尊/卑已定乃後有君臣)
(也君之用事五行代王亦有期如太㣲之君輔臣三名/公卿大夫主炁者人君亦以此主其徳於天下通於萬)
(物之靈因之致/其符長為瑞應)遂皇始出握機矩表計宜其刻白蒼牙
通靈昌之成孔演命明道經(矩法也遂皇謂燧人在盧/羲前始王天下但持斗機)
(運之法指天以施敎令作其圖緯之計演時無書刻白/蒼精牙肩之人能通神靈之意謂伏羲将作易也昌文)
(王名也又将成之謂觀象而繫辭也○案馬驌繹史引/作燧皇始出握機矩表計寘圖其刻曰蒼牙通靈孫㲄)
(古㣲書引作其刻曰蒼/渠通靈皆與此文異)燧人之皇沒虙戯生本尚芒芒
開矩聽八蒼靈唯精不慎明之害類逺振(聽猶慎也虙/戯作八本尚)
(芒芒然闓燧皇握機矩所作計演之圖思其所言作八/卦之象倉渠即已也當通靈唯之言專也觀象於天地)
(取鳥獸萬物之具專精於此而作八卦/卦既成令以行惡類逺去唯善者存也)撢度出表挺後
名知命陳效睹三萬一千一終一名虙方牙蒼精作易
無書以盡序驗曰矩衡神五鈐興象出亡徴應(矩法也/鈐猶要)
(也虙戯時質道樸作易以為政令而不書但以畫見其/事之形象而已矣○案馬驌繹史引作伏羲方牙精作)
(易無書以畫/事與此文異)後執期仲之歲有人侯牙渠倉軀演步有
鳥衡雌始感龍鳯興昌光提亡鳥龜排(相推移也鳥南/方之象龜北方)
(之象也今赤將亡故鳥/與龜相推移水沴火也)坎氣逆乎陽衡晦象昧見斗旬
鬭雞誰謀者水宰之臣冰妖效七九摘亡名合行之䝉
孫其謀爭也代者東北名有水(此謀者土精之人也東/北艮卦也艮屬土又萬)
(物之所終始成也故黄/精起鳥名有水者騰火)離氣亂禍蜚石黄神盛類黒而
聖法曰艮四季之勢紐斗機孤南角奎而觀之其行明
其表知興雷氣感上鈎鈐躍季炁逆于奎羣入庶桀爭
狼鬭牛連龍怪見大臣反陽摇不静代者起西北以木
為姓(木勝/土也)上之名行合四卦(四卦四季/乾艮巽坤)炁亂也提白者
強聖殺倉乃見謀正也其世式視(此謀者金精之性/斷割故謀必正也)法
曰兌其握規矩化土候授興星感紀土五殘無旗枉矢
見震氣于昴震繫蒼精泄鳥祥之妖入效不義也亂起
勢多亡行之名合胡誰(胡猶何也秦赤金精也及築長/城以扞故羗義名字胡亥也)
(案註文疑/有脫誤)代者起東南若房其謀何謀也執明之臣反
炁亂假殺赤乃至法曰坎其表執紀其精信其行道權
合寳坎失命亂在土地之長(坎體互有震艮震者動山/艮為山動髙如山土地之)
(長之象也此坎炁/亂亦黒衰之時也)興月感(坎為月黒帝將興其/母感於丁月而生之)亡則地
裂山淪鬼夜哭將顧(執期者五期三名也有人候牙眉/牙肩之表必為侯者也是謂文王)
(演易而步之行也時有赤鳥啣月書受之○/案此注應在後執期仲之歳下錯簡在此)一角期偶
水精得括考備據誰授赤戴勝(一角謂麟也文王得赤/烏書而演易孔子獲麟)
(而作彖象及繫辭以下十篇故謂麟應期而來偶赤烏/也水精者孔子也得獲括考備者易道也赤為漢也漢)
(火精髙帝之表戴勝自虙戯方宋記此皆斗/㝠圖言之也得或將○案注文疑有脫字)法曰乾其
表握合元斗執機運元為靈根其德挺文其理持義招
神布節建君君道應因秉命權巽布震(乾為君君不親/執事臣言之則)
(應臣行之則因震與巽為乾是後秉/權也震為長子布殺於震使代已也)易故君道德慶荷
皇瑞出龍見岱宗名輔主(岱東嶽也名乾徳純或傳賢/不與子黄龍見岱宗震人將)
(興也人有/俊才曰名)河出龍圖授帝戒曰帝迹術感其與侯房精
謀(震為足故蒼帝之興多以迹戯后稷之生則然其起/委曲為諸侯金木及火據上也其徴又五星聚房)
亡茀刾心斗日之宿巽巽炁逆風于乾大臣文宰謀事
成日虹皆金妖之變親七九摘亡名合晚􁅹代者赤兌
姓兌姓有金其人謀謫明機七傑仁出黄佐命蒼輔術
(此赤兌者謂漢髙帝也代周蒼故為赤赤火色也黄/者火之子故佐命張良是也蒼火之母故輔術也)震
氣亂石隕山亡長人出(震體互有艮/艮為山小石)庶聖東南巽氣殺
自金帝詳而發乾道失君上之變一而五德異節法曰
離其表握衡合提翼太㣲理天題赤兌宣體坎候野十
刃之魚四射七九摘亡名合討吾代者起西南以火為
姓(西南坤卦也坤為土土消水/以火姓似誤北方之宜為土)氣逆火變放殺黄而起
天下靜法曰坤文演曰牝馬之貞信神形(神形者謂坤/也坤為地其)
(形信矣文王又因信之者牝馬地類行地无疆是/以孔子亦因而信之將有取於事此時故先云然)黑白
繫名摇命子據其題由乾成黄赤蒼道之貞(貞猶信黄/赤蒼謂木)
(火土之君者信遵不繫于一其王天下也其當録運即/得與子孫不當即禪位此又東方喪朋之事彖曰東北)
(喪朋乃終有慶亦握慶七九九還復受賞之意也尚/書中候黄倉七禪自黒不○案此注末句疑有脫文)黒
南故曰狼相為聽(聽猶治也說卦曰聖人南面而聽堯/禪位則後人録運當矣臣禹之録㜸)
(子孫桀為無道天滅其紀陽/之起也此又卜安貞之事)知命卜符于名人(此符謂/天子之)
(命禄也以堯舜遭之以位相禪夏滅絶而授湯則知天/命卜符以有所與者要於號名人耳謂賢聖也震離艮)
(兌而五行備矣蓍六法則以乾為始坤為終者四十二/君純徳有七其三法天其四法地凡下用事作軌名過)
(軌之大數三萬一千九百二十歲而一終其未終也得/自知其軌各七百六十天數終而君不備則天地各一)
(純德禪位不然世所謂遭七純徳禪位不然世所謂遭/七純德當禪者也當七者或獨乾或及坤故此六法以)
(乾坤為終始極/厚王命之氣)孔子表洛書摘亡辟曰亡秦者胡也丘
以推秦白精也其先星感河出圖挺白以胡誰亡胡之
名行之名行之萌秦為赤軀非命王故帝表有七五命
七以永慶王以火代黒黒畏黄精之起因威萌虙羲作
易仲仲命徳維紀衡(仲謂四仲之卦震兌坎離也命徳/者震也則命之曰木徳兌也則命)
(之曰金徳坎也則命之曰水德離也則命之曰火徳維/者四角之卦艮巽坤乾也紀猶數也衡猶當也維卦起)
(數之所當謂若艮於四時之數當上春○案/說郛本作虙羲作易仲命徳紀衡與此文異)周文増通
八八之節轉序三百八十四爻以繫王命之瑞謀三十
五君常其一也興亡殊方各有其祥(八八之節六十四/卦於節氣各有王)
(也以繫王命之瑞此乾鑿度迹妭/所生每卦六爻爻曰一曰之術也)封於太山禪於梁隂
易姓之起刻石明號(封壇皆謂祭之時築土為其神位/孝經鈎命決曰封太山考續燔燎)
(于梁父刻石紀號此亦王者易姓而興之一/方故承上言而云然梁隂梁父也山名字誤)丘表大命
謀天皇巽奎坤艮出亡興之街仲者帝命所保行文出
加政撥臣陽候七隂候八皆行子午視卯酉相違逺期
衝六千三百變非摘亡據興盡在文昌所㑹増卦爻可
以先知珍瑞之類妭㜸之將審其繫象通神明(此言文/王推演)
(卦爻之象而嘉瑞應變/怪諸物備字于其中焉)明者類視七若九(撰/撥)八卦以推
七九之㣲録圖准命畧為世題萌表試故十二月十二
日政八風二十四氣其相應之驗猶影響之應人動作
言語也(十二月者正夏有小正則王/君明堂禮也氣或為節也)故正其本而萬物
理失之毫釐差以千里(釐馬尾也○案朱彛尊經義考/馮椅曰館閣本作正其本而萬)
(物理失之毫釐差以千里漢儒引之作君子正其/始萬物理差以毫釐謬以千里此文與館閣本合)正此
之道以日冬至日始人主不出宫商賈人衆不行者五
日兵革伏匿不起(冬至時陽氣㣲事欲靜以得其著定/也必五日者五土數也土静故以其)
(數焉革/甲也)人主與羣臣左右從樂五日天下人衆亦在家
從樂五日以迎日至之大禮人主致八能之士或調黄
鍾或調六律或調五聲或調五行或調律歴或調隂陽
政徳所行八能以備人主乃縱八能之士擊黄鍾之鍾
人敬稱善言以相之(八能以備巽之人數足也八能之/士各欲誠其事人君於是聽之為)
(之擊黄鍾之鍾則樂事作矣所謂金奏也相助差若言/助之明心扣○案禮記月令孔頴逹疏作夏至人主從)
(八能之士或調黄鍾或調六律或調五音或調五聲或/調五行或調律歴或調隂陽或調政徳所行與此文異)
(註文亦/有脫誤)乃權水輕重釋黄鍾之公稱黄鍾之重然擊黄
鍾之磬公卿大夫列士乃使八能之士擊黄鍾之鼓鼔
用革焉鼔員徑八尺一寸鼓黄鍾之琴瑟用槐木瑟長
八尺吹黃鍾之律間音以竽補竽長四尺二寸者(火數/七於)
(冬至之時吹之冬至水用事水數六六七四十二竽之/長盖取之○案孫㲄古㣲書權水輕重下無釋黄鍾之)
(公句公卿大夫列士下有以徳賀於人主句鼓用革焉/作鼓用馬革鼓黄鍾之琴作黄鍾之瑟間音以竽作閒)
(音以笙無補竽二字長四尺/二寸作長四尺一寸一分)天地以扣應黄鍾之音得
㽔賓之律應則公卿大夫列士以德賀於人主因諸政
所請行五官之府各受其當聲調者諸氣和則人主以
禮賜公卿大夫列士(扣謂聲也磬也鼓也瑟也竽也四/者之調而時炁和羣臣之功也故)
(當以禮/差賜也)五日儀定地之氣和人主公卿大夫列士之意
得則隂陽之晷如度數(君臣相與冬至將祭天於圓丘/而肄此樂及其禮積五日而後)
(定定則可用矣臣之意皆和而自/得冬至夏至日晷長短期數也)夏日至之禮如冬日
至之禮舞八樂皆以肅敬為戒(如者如其從樂五日致/八能之士鼓黄鍾然後)
(擊黄鍾之磬舞八樂者雲門五英六莖大卷/大韶大夏大濩大武也乃舞八樂備至徳)黄鍾之音
調諸炁和人主之意慎則蕤賔之律應(人主之音慎炁/字似誤是近意)
(之戔○案意字據註文當作炁似後人據注而改之註/中音字亦當作意是近意五字有脫誤大意謂意字炁)
(字以音近/而訛也)磬聲和則公卿大夫列士誠信林鍾之律應
(上言聲而已此言者但言磬以合鼓瑟/及竽也若三者不能然磬則可知矣)此謂冬日至成
天文夏日至成地理(天文者謂三光也地理者謂五土/也三光行炤天下冬至而數訖五)
(土以生萬物養人夏至而功定於是時祭而成之所以/報之也行有參差生有先後大時不齊但人以此為正)
(焉○案以上數叚與續漢書律歴志劉昭補注及孫㲄/古㣲書所載俱有異同盖注家引用不免刪節其文而)
(孫㲄所集亦從類書中/摭拾成文不盡可據也)鼓用黄牛皮鼓圓徑五尺七寸
瑟用桑木瑟長五尺七寸間音以簫長尺四寸(鼓必以/牛皮者)
(夏至離氣離為黄牛徑五尺七寸者取於十乗蕤賔之/律也此律必以九與十者天地數終焉瑟用桑木者栁)
(槐條取其垂象炁下也簫亦以管形似鳥翼鳥為火禽/火數七也於此與夏至之時改之火用事數又有二七)
(四簫之長由此○案孫㲄古㣲書引鄭注簫管形象鳥/翼鳥為火火成數七生數二二七一十四簫之長由此)
(此本末句脫之字此/字不成句讀今改正)故曰冬至之日立八神樹八尺之
表日中䂓其晷之如度者則歲美人民和順晷不如度
者則其嵗惡人民為譌言政令為之不平晷進則水晷
退則旱進尺二寸則月食退尺則日食月食糴貴臣下
不忠日食則害王命道傾側故月食則正臣下之行日
食則正人主之道晷不如度數則隂陽不和舉錯不得
發號出令置官立吏使民不得其時則晷為之進退風
雨寒暑為之不時(此言人君之政令不可不慎也不慎/則變異如此天之應人象其事也○)
(案太平御覽引作日中視其晷晷如度者則歳美人民/和順晷不如度者則歲惡人民多訛言政令不平又進)
(尺二寸則月食退尺則日食二句馬驌繹史引/作進二寸則月食進尺則日食俱與此文異)晷進為
贏晷退為縮稽為扶贏者賞無功富民重有餘縮者罰
無罪貧民重不足(扶亦作此㚘字○案此/注應在稽為扶句下)扶者諛臣進
忠臣退(扶聲相近字因然世云諛之/言裕也臣為裕君使政不行)是故邪炁數至度
數不得日月薄食列星失其次而水旱代昌䜛諛日進
忠臣日亡萬物不成諸神不享終不變之則殃禍日章
(是故歳惡人民/多不和之徵)謹候日冬至之日見雲送迎從下鄉來
歲美人民和不疾疫無雲送迎徳薄歲惡故其雲青者
飢赤者旱黒者水白者為兵黄者有土功諸從日炁送
迎此其徵也(歲惡之後難之故又以此驗之爾○案謹/候日冬至之日一節原本誤入小注今改)
(正/)是故人主動而得天地之道則萬物之精盡矣(諸精/㣲難)
(知者於是盡/矣言皆如此)
欽定四庫全書
　易緯通卦驗卷下　　　　漢　鄭康成　注
曰凡易八卦之氣驗應各如其法度則隂陽和六律調
風雨時五榖成熟人民取昌此聖帝明王所以致太平
法(取昌衆/富之言)故設卦觀象以知有亡夫八卦繆亂則綱紀
壊敗日月星辰失其行隂陽不和四時易政(綱紀以喻/数之大小)
(謂如八卦主八卦是/大也為之四氣則小)八卦氣不效則災異炁臻八卦氣
應失常(臻至也八卦之氣不於時見/於他是非其常故異多至)夫八卦驗常在不
亡以今八月八日不盡八日候諸卦炁各以用事時氣
著明而見(八月八日盡八日者月弦日也弦者隂氣得/正而平此候氣在地屬隂故八日弦時用事)
(者若乾立冬坎/主冬至之謂也)冬至四十五日以次周天三百六十五
日復當卦之炁進則先時退則後時皆八卦之效也(卦/氣)
(進則先時謂見其時之前乾炁見於冬至/之分是也退即後時謂見於其時之後也)夫卦之效也
皆指時卦當應他卦氣及至其災各以其衝應之此天
所以示告於人者也(卦氣進則先時謂見其時之前乾/炁見於冬至之分是也退即後時)
(謂見於其時之後/也○案此註重出)乾西北也主立冬人定白炁出直乾
此正氣也氣出右萬物半死氣出左萬物傷(立冬之左/霜降之地)
(右小雪之地霜物未徧收故其災物/半死小雪則殺物矣故其災為傷)乾氣不至則立夏
有寒傷禾稼萬物多死人民疾疫應在其衝(不至不見/氣㣲不見)
(而對受其災至/疾疫乾氣重)乾炁見於冬至之分則陽炁火盛當藏
不藏蟄蟲冬行乾為君父為寒為冰為金為玉於是歲
則立夏蚤蟄夏至寒乾得坎之蹇則夏雨雪水冰(冬至/之分)
(大雪小寒之地分屬於坎乾氣見為四陽相得故為火/盛當藏者蟄蟲冬行陽生出之夏夏至即災行矣為君)
(為父言或有偶為金為玉寳物/將用也立夏蚤蟄災發將竒)乾炁退傷萬物(謂見於/秋分之)
(分/也)坎北方也主冬至夜半黑炁出直坎此正炁也氣出
右天下旱氣出左涌水出(冬至右小寒之地大小雪二/炁方凝其下難故旱小雪水)
(方盛水行而/出涌之象也)坎炁不至則夏至大寒雨雪湧泉出歲多
大水應在其衝(亦寒不見/對受其災)坎炁見立春之分則水炁乗
出坎為溝瀆於是歲多水災江河決山水涌出(立春之/分大寒)
(驚蟄之地分屬於艮坎炁見焉是謂水/炁乗出故歲多水災江河決溝瀆壊也)坎炁退則天下
旱(謂見於立冬之分霜降小雪/乾又為冰皆凝雨下難之象)艮東北也主立春雞鳴
黄炁出直艮此正炁也炁出右萬物霜炁出左山崩涌
水出(立春之右大寒之地左驚蟄之地也萬物之生而/艮炁見於大寒之地故霜艮炁見於驚蟄之地山)
(崩涌水/則出也)艮炁不至則立秋山陵多崩萬物華實不成五
榖不入應在其衝(㣲温㣲不見亦對受其災也矣華實/之成本其生炁虚命然○案此注疑)
(有脫/誤)艮炁見於春分之分則萬物不成艮為山為止不
止則炁過山崩(春分之分雨水清明之地分屬於/震艮炁見焉過而動是以崩也)艮炁
退則數有雲霧霜(謂見於冬至之分坎為雲雲之出必/由山艮炁退則雲不興雲霧霜者其)
(轉散所為○案艮炁退二/句原本誤入注中今改正)震東方也主春分日出青炁
出直震此正炁也炁出右萬物半死炁出左蛟龍出(春/分)
(之右雨水之地左清明之地物未可盡生/故半死辰為龍震炁前故見蛟龍之類矣)震炁不至則
歲中少雷萬物不實人民疾熱應在其衝(亦㣲温㣲不/見對受其災)
(也炁當見不見推而晚景炁如於秋分人/則病○案藝文類聚引作萬物華而不實)震炁見立夏
之分雷炁盛萬物䝉而死不實龍蛇數見不雲而雷冬
至乃止(立春之分穀雨小滿之地秀實當成之時推而/加焉故令之不盈而死隂陽之常審者必待雲)
(雷炁盈故獨/行又過其節)震炁退歲中少雷萬物不茂(見立春之分/萬物又過其)
(節/)巽東南也主立夏食時青炁出直巽此正炁也炁出
右風橛木炁出左萬物傷人民疾濕(立夏之右榖雨之/地左小滿之地榖)
(雨之地有震跌躁之炁而巽炁見焉故風橛木風者摇/養萬物今失其位為之風又乾物失位則不能戾之人)
(則/病)巽炁不至則歲中多大風發屋揚砂禾稼盡應在其
衝(始暑萬物不見炁/炁以對受其災)巽炁見夏至之分則風炁過折木
(夏至之分/芒種小暑)巽炁退則盲風至萬物不成濕傷人民(謂見/於春)
(分之地盲風者/應八節而至也)離南方也主夏至日中赤炁出直離此
正炁也炁出右萬物半死炁出左赤地千里(夏至之右/芒種之地)
(左小暑之地芒種之時可稼澤地離者熯物而見於芒/種之地則澤稼獨生陵陸死矣赤地千里言旱甚且廣)
(千里穿井/井乃得泉)離炁不至則無日光五榖不榮人民病目痛
冬無冰應在其衝(暑㣲不見亦對受其災也離為日/月目痛離炁失故也榮光明類)離
炁見於立秋之分(大暑處暑之地離為戈兵失炁故兵/起也○案離炁見於立秋之分句下)
(疑有/脫文)離炁退則其歲日無光隂必害之(謂見於立夏之/分也隂必害之)
(有薄食者○案大暑處暑之地三句原本誤作正文離/炁三句原本誤作注文謂見於立夏之分也三句原本)
(誤作正文/今悉改正)坤西南也主立秋晡時黄炁出直坤此正炁
也炁出右萬物半死炁出左地動(立秋之右大暑之地/左處暑之地也坤為)
(地地主養物而炁見大暑之地旱/故物半死地炁失位則地動也)坤炁不至則萬物不
茂地數震牛羊多死應在其衝(始陳㣲見亦對受其災/也地為牛為羊○案注)
(始陳㣲見句/疑有誤字)坤炁見於秋分之分則其歲地動摇江河
水乍存乍亡(秋分之分白露寒露之地此災物其道靜/坤炁失位故動摇見於秋之得兊毁折附)
(决之炁故小大/之水或存或亡)坤炁退則地分裂水泉不泯(謂見於夏/至之分夏)
(者離主為日日中之晷先王以土地建邦國坤炁失位/而見焉故為地分裂之異地分裂水放逸勢自然也○)
(案坤氣退三句原本/誤入注中今改正)兌西方也主秋分日白炁出直兌
此正炁也炁出右萬物不生炁出左則虎害人(秋分之/右白露)
(之地左寒露之地兊主八月其所生唯薺與麥白露始/殺故使萬物不生寒露殺炁浸盛兌失位虎則為害○)
(案日白炁出直/兌句疑有脫字)兑炁不至則嵗中多霜草木枯落人民
疥瘙應在其衝(凉㣲不見亦對受其災也霜/炁加於枝葉故人為疥瘙也)兌炁見於
立冬之分則萬物不成虎狼為災在澤中(立冬之分霜/降小雪之地)
(虎狼毛/蟲屬金)兌炁退則澤枯萬物不成(謂見於主秋之分兊/能失位而見於坤坤)
(為地故於/澤則枯也)春三月侯卦炁比不至則日食無光君失政
臣有謀期在其衝(上既著八卦炁之得失此又重以消/息之候所以詳易道天炁春三月候)
(卦炁者泰也大壯也夬也皆九三上六實炁/决温不至者君不明之徴也故日為之變)白炁應之
期百日二旬(期本在衝白炁應/之金沴木則更位)臣有誅者則各降(在内/謀者)
(姦也覺故誅謀/已天各降之)夏三月候卦炁比不至則大風折木發
屋期百日二旬地動應之大風期在其衝(夏三月候卦/炁者乾也姤)
(也遯也皆九三上九實炁㣲赤炁應之有兵期三百二/十日此冬三月卦也各以其衝為兵期○案此文疑有)
(訛/誤)春三月一卦不至則秋蚤霜二卦不至則雷不發蟄
三卦不至則三公有憂在八月夏三月一卦不至則秋
草木早死二卦不至則冬無冰人民病三卦不至則臣
内殺三公有縗絰之服崩以三月為期秋三月一卦不
至則中臣有用事者春下霜二卦不至則霜著木在二
月三卦不至則臣專政草木春落臣有免者則已冬三
月一卦不至則夏雨雪二卦不至則水三卦不至則湧
水出人君之政所致之故各以其卦用事候之甲日見
者青乙日見者青白丙日見者赤丁日見者赤黑戊日
見者黄已日見者青黄庚日見者白辛日見者赤白壬
日見者黒癸日見者黄黑各以其炁候之其雲不應以
其事占吉凶假令坎炁不至艮而見坎乗艮山上有水
之象也其用事時日甲八也其卦事坎乗艮其比類也
(是章之事與上相依象似寫者得異家并存于此耳又/卦炁各有色不用甲八亦進於平錯也餘下皆放之次)
(類也○案冬三月一卦不至五句應在秋三月臣有免/者則已之下原本錯簡在下隂應上陽一節之後今改)
(正/)不順天地君臣職廢則乾坤應變天為不放地為不
化終而不改則地動而五榖傷死上及君位不敬宗廟
社稷則震巽應變飄風發屋折木水浮梁雷電殺人此
或出人暴應之也不改(不改補脫誤耳/當承此或下也)入山澤不順時
卦失山澤之禮則艮不應變期雲不出則山崩恩澤不
下災則澤涸物枯槁不生(不順時卦卦誤/字也當為炁耳)夫婦無别大
臣不良則四時易政令不行白黑不别愚智同位則日
月無光精見五色此離坎之應也皆八卦變之效也故
曰八卦變象皆在于己(巳人君也上列八卦炁之非常/而為交異而著温而不至者若)
(敎令失中之徴也故風為之變期木百二十日君教令/失中甚則臣欲叛致地動重於大風故有地動則其處)
(察舒之○案此/注疑有錯誤)多死臣黑炁應之(黑炁應之水沴火也/凡炁黑者為臣死者)
(君無輔之/咎也矣)秋三月候卦炁比不至則君私外家中不慎
刑臣不盡職大旱而荒期在其衝(秋三月候卦炁者否/也觀也剝也皆六三)
(上九實炁决寒而不至當君倒賞之徴君之賞宜先逺/今私外家是其倒也臣不盡力於其職私外家使之然)
(大旱時有賞賜也荒/虚也歳不熟曰荒)青炁應之期百日二旬(期本在衝/水沴之則)
(更/位)冬三月候卦炁比不至則赤炁應之期在百二十日
内有兵日食之災期三百六旬也(冬三月候卦炁者坤/也復也臨也皆六三)
(上六實炁㣲寒而不至者君政恭緩之徴也而火沴之/百三十日内有兵臣下欲試之兵也聞有日食則君災)
(兵逺故期/更逺也)三公有免者期在其衝則已無兵(日食之後/卦炁不至)
(之徴大臣之謀覺之故即/以無兵免故咎除無兵)欲求其日期隂與隂相應不
三之三六十八百八十陽與陽相應(災異之期爻得正/陽為九隂為六失)
(正陽為七隂為八得正者則期促失正/者則期遲故上六者三六上九者也)下隂應上陽七
其陽八其隂以為日數下陽應上隂九其陽六其隂(此/一)
(陽一隂期其變於純隂之數異術也其異術也七其陽/八其隂九其陽六其隂此則各自乗并之以為日數○)
(案夏三月候卦炁比不至以下數節疑有錯簡春三月/一卦不至一節鄭注謂似冩者得異家并存於此今以)
(前後文義核之似不順天地以下三節亦/統論卦變之效其文或在冬三月下也)冬至廣莫風
至蘭射干生麋角觧曷旦不鳴(四者羣物炁/至之應也)晷長丈三
尺隂炁去陽雲出其莖末如樹木之狀(二者天炁應政/之徴也晷者所)
(立八尺之表長丈三尺長之極後有減矣陽始也起故/隂炁去於天不復見而陽雲出箕焉二十四炁冬至芒)
(種為陽其位在天漢之南夏至大雪為隂其位在天漢/之北術候陽雲於陽位而以夜候隂雲於隂位而以晝)
(夜則司之於星晝則視於其位而以其率爾雲之形貌/亦如說卦之後象也冬至坎始用事而主六炁初六巽)
(爻也巽為木如樹木之狀巽象○案古㣲書作冬至陽/雲出箕如樹木之状注亦作陽雲出箕其字應作箕)
凡此隂陽之雲天之雲天之便炁也坎震離兌為之每
卦六爻既通於四時二十四炁人之四支二十四脉亦
存於期(形猶不從/五行之状)故其當至不至則萬物大旱大豆不
為人足太隂脉虚多病振寒(萬物蔵炁大/旱隂不足也)未當至而至
則人足太隂脉盛多病暴逆臚張心痛大旱應在夏至
(衝受也災期在齊/○案衝受句疑衍)小寒合凍虎始交祭虵垂首曷旦入
空晷長丈二尺四分倉陽雲出平南倉北黑(二者亦天/應政之徵)
(也晷減於冬至九寸二分者率也小寒於坎直九二九/二得寅炁木也為南倉從坎也為北黒宿次當為出尾)
(而言平似誤者也○案禮記月令孔穎逹疏引作小寒/虎始交豺祭獸此本疑脫豺獸二字又後漢書注小寒)
(晷長一大一尺四分古㣲書/作倉陽雲出氐俱與此文異)當至不至則先小旱後小
水人手太隂脉虚(一作/靈)人多病喉痺(隂炁不生故小旱/後則并小水坎九)
(二陽爻也為午炁不至故令脉虚喉脾字誤也當為喉/痺時方隂隂閉塞人炁通人之炁炁通者喉喉病為痺)
(手太隂脉起手大指内/側上貫呪唾散鼻中)未當至而至則人手太隂脉盛
人多熱來年麻不為(寒炁失而轉生熱病多熱麻以皮/為用孚甲之類蔵失必傷故禁種)
(○案前後節炁此處疑脫應在/小暑句注亦脫災在周泰句)大寒雪降草木多生心
鵲始巢(三者羣物應炁至之候隂/盛也多生心陽炁起也)晷長丈一尺八分黑
陽雲出心南黑北黄(大寒於坎直六三六三得亥炁/水也為南黒季冬土也為北黄)當
至不至則旱後水麥不成人足少隂脉虚多病蹶逆惕
善驚(小寒炁不至為小旱小水大寒不至有加勢也稼/合養於炁炁失即傷矣坎六三隂爻也屬足不至)
(故令人脉虚虚則足煩炁逆本舌為病此三平/在震中震為驚恐也足少隂脉起於足上繫)未當至
而至則人足少隂脉盛人多病上炁嗌腫(嗌者水榖所/由通今初未)
(當來而來上炁嗌嗌腫/受其病以少隂盛也)應在大暑(災期/在周)立春雨水降條
風至雉雊雞乳冰觧楊栁椲(降下也雊鳴相呼也栁青/楊色也椲讀如柘楊梯狀)
(如女桑/秀然也)晷長丈一尺二分青陽雲出房如積水(立春於/坎直六)
(四六四巽爻得木炁之雲如積水似誤○案/後漢書律歴志注作晷長一丈一寸六分)當至不至
則兵起來年麥不成人足少陽脉虚多病疫瘧(立春木/始王炁)
(不至兵起者金沴之也大旱似多雷麥立春麥也春不/至者陽炁出當小雨以釋之炁失故麥不成來年羡字)
(坎六四隂爻也屬足也炁不足故令足脉虚立春不至/者寒得其節也疫瘧寒赤病此當與火同為足少隂脉)
(言陽非○案後漢書注作兵/起麥不成民瘦瘵與此文異)未當至而至則人足少陽
脉盛人多病粟疾疫(粟痤腫也春炁早成麥盛而結生/此病焉王炁早隂則傷之人疾疫)
(者受其害也脉亦/當為足少隂矣)應在立秋(災期在道○案軒轅十二/次自張十八度至軫十一)
(度曰鶉尾之次立秋節斗建在申今楚分野禮記月令/注髙氏誘曰孟秋之月日在翼翼南方宿楚之分野則)
(此處宜作楚道字/乃傳寫之訛也)雨水凍冰釋猛風至獺祭魚鶬鷃鳴
蝙蝠出(猛風動摇樹木有聲倉庚鳴伏地蝙蝠服/翼○案馬氏繹史引作獺祭魚倉庚鳴)晷長
九尺一寸六分黄陽雲出亢南黄北黑(雨水於坎直九/五九五辰在申)
(得坤炁為南黄猶坎也故北黑○案晷長九/尺一寸六分三句原本誤入註中今改正)當至不至
則旱麥不為人手少陽脉虚人多病心痛(雨水炁不至/則轉為旱旱)
(故禁種春坎九五陽爻於脉宜為手太陽云少陽似誤/心痛坎也手太陽脉起為手小指端上頥下目内皆雨)
(水以後為/陽脉者)未當至而至則人手少陽脉盛人多病目(雨/水)
(木炁也其盛為肝肝候在目木炁於目/則勞勞故病言脉亦當為於太陽也)應在處暑(災期/在魏)
驚蟄雷候應北(雷者電之光雷有光而未發聲○案古/㣲書作驚蟄大壮初九桃始華不華倉)
(庫多火與/此文異)晷長八尺二寸赤陽雲出翼南赤北白(驚蟄/於坎)
(直上六上六得已炁已火也/為南赤又得巽炁故北白也)當至不至則霧稚禾不為
人足太陽脉虚人多疫病瘧(驚蟄炁不至是餘寒乘之/也後則推晷炁命稚禾之)
(熟在八月其時蟄蟲則有害故禁種之爾坎上六隂爻/屬足炁不至故命之脉虚寒炁乗病瘧寒也上六得巽)
(之炁為白又為寡髪而自是老人也太陽脉起足小指/端至前兩板齒○案後漢書注作稚禾不成老人多病)
(噎/)未當至而至則人足太隂脉盛多病癰疽脛腫(雷炁/蚤至)
(動人肌膚病癰疽者肌膚不堪也氣結生/病也足太陽脉起於下其炁盛合脛腫)應在白露(災/期)
(在災○案病癰疽者四句原本誤入正文應在白露句/原本誤作小注今改正又災期在災災字誤考軒轅十)
(二次自軫十二度至氐四度謂之夀星之次白露節斗/建在酉今韓鄭分野禮記月令注髙氏誘曰仲秋之月)
(日在角角東方宿鄭之/分野則此處疑當作鄭)春分明庶風至雷雨行桃始花
日月同道(明庶照逹庶物之風雷雨所以觧釋孚甲日/月一分則同道也○案藝文類聚引作雷雨)
(行桃李華太平御覽引作春分明/庶風至正封疆修田疇與此文異)晷長七尺二寸四分
正陽雲出張如積鵠(春分於震直初九初九辰在子震/爻也如積鵠之象○案杜公瞻編)
(珠引作春分雲如白鵠古㣲書引作/正陽雲出如積白鵠此本疑脫白字)當至不至先旱後
水歲惡重來不為人手太陽脉虚人多病痺痛未當至
而至人手太陽脉盛人多病癘疥身癢應在秋分(災期/周秦)
(○案後漢書注作先旱後水歲惡/米不成多病耳痒重來二字恐誤)清明雷鳴雨下清明
風至元鳥來(清明萬物雜新觧孚甲合之鮮觧清明明/清潔之風也元鳥隨炁和乃至○案注文)
(疑有/訛誤)晷長六尺二寸八分白陽雲出南白北黄(清明震/直六二)
(六二震在酉得兌炁為南/白互體有艮故北黄也)當至不至菽豆不為人足陽
明脉虚人多病疥虚振寒洞泄(震於稼為反生豆菽之/類○案後漢書注作多)
(病嚏振/寒洞泄)未當至而至人足陽明脉盛人多病温暴死應
在寒露(災在宋也○案前後節炁此句/宜應在寒露白露恐誤今改正)榖雨田鼠化為
鴽(鴽麋/母也)晷長五尺三寸二分太陽雲出張上如車盖不
如薄(榖雨於震直六三六三辰在辰得乾炁形似車盖/震為萑葦故不如薄也○案後漢書注引作榖雨)
(晷長五尺三寸六分杜公瞻編/珠作穀雨雲如連盖與此文異)當至不至水物稻等不
為人足陽明脉虚人多病癰疽瘧振寒霍亂(六三兊爻/也互體坎)
(炁不至故水澤之物不為癰/疽瘧振寒霍亂亦姤兊之病)未當至而至人足陽明脉
盛人多病温黒腫(凡陽以養少/隂以養老)應在霜降(災期/在宋)立夏清
明風至而暑鵠聲蜚電見早出龍升天(清明風景清潔/之風鵠鳴聲蜚)
(皆鳥獸應時候龍心星也詩云綢繆東薪三星在天亦/謂此時也○案徐堅初學記引作立夏清風至而暑鵲)
(鳴聲博榖飛電見龍升天太平御覽引作/立夏清明風至出幣帛禮諸侯與此文異)晷長四尺三
寸六分當陽雲出觜紫赤如珠(立春於震九四九四辰/在午也午為火互體坎)
(炁相亂也故紫/赤色皆如珠也)當至不至則旱五榖大傷牛畜病人手
陽明脉虚多病寒熱齒龋(盛陽之炁不至則後為旱陽/氣乗之故五榖大傷也四互)
(體艮艮在丑故牛畜病也陽炁不至其衝更温/故人病寒熱也齒龋者陽生龋於時為害也)未當至
而至人手陽明脉盛多病頭腫嗌喉痺應在立冬(災期/在燕)
小滿雀子蜚螻蛄鳴(於此更言雀子蜚者鳴鳥類也有/先大人之○案此注疑有脫文)
晷長三尺四寸上陽霍七星赤而饒(小滿於震直六五/六五辰在邜與震)
(木同位震木可曲可直五六離爻亦有互體坎之為輪/也饒言其刑行四也○案古㣲書小滿上陽雲出七星)
(霍字疑誤注/文末句亦誤)當至不至多凶言有大喪先水後旱人足
太陽脉虚人多病滿筋急痺痛(小滿太陽用事其炁不/至故多凶言大喪也隂)
(炁不退乘陽炁故先水也精陽發則旱也人病筋急寒/暴暑炁轉相加○案後漢書注作多病筋急庳痛滿字)
(疑/誤)未當至而至人足太陽脉盛人多病衝炁腫(太陽炁/早至過)
(度為病也○案此處疑脫應在/小雪句注亦脫災期在燕句)芒種蚯蚓出(舊說蚯/蚓淫邪)晷
長二尺四分長陽雲集赤如曼曼(芒種於震直上六上/六辰在已又得巽炁)
(故集赤不純巽又長故曼之也○案後漢書/注作晷長二尺四寸四分此本缺四寸二字)當至不至
多凶言國有狂令人足太陽脉虚多病血痺(太陽用事/而巽不至)
(故多凶言國有狂令/也痺者炁不逹為病)未當至而至人足太陽脉盛多蹶
眩頭痛痺(太陽之炁也過盛病也○案後/漢書注頭痛下無庳字疑衍文)應在大雪(災/期)
(在齊○案軒轅十二次自斗十一度至湏女七度日/星紀之次大雪節斗建在子今吴越分野齊字恐悮)夏
至景風至暑且濕蟬鳴螳螂生鹿觧角木莖榮(景風長/大萬物)
(之風也蟬蜩木莖栁櫬榮華○案太平御覽引作夏/至景風至拜大將封有功與此文異注文亦有訛字)晷
長四寸八分少隂雲出如水波崇崇(夏至離用事位直/初九辰子也故水)
(波崇崇㣲輪轉出也○案後漢書注夏至/晷長一尺四寸八分此文缺一尺二字)當至不至邦
有大殃隂陽並傷口乾嗌痛(陽炁泄極而㣲隂不至陽/功不成故國有大殃臣廢)
(隂陽並傷日月俱食夏至炁不至則衝炁乗之故多大/寒令草木夏落也口乾嗌痛皆慘病隂不潤陽謂之慘)
(也○案後漢書注當至不至國有大殃旱隂陽並傷草/木夏落有大寒今據鄭注合之此文脫誤多矣又疑脫)
(人手陽/脉虚句)未當至而至人手陽脉盛多病肩痛(隂炁過多/以為病也)
應在冬至(災期/在齊)小暑雲五色出伯勞鳴蝦蟇無聲(雲五/色出)
(盖衆雉伯勞咀也蝦蟇無聲早出者不復鳴○案禮記/月令孔頴達疏引此文作博勞鳴蝦蟇無聲歐陽詢藝)
(文類聚引此文又有博勞性好單按其飛􁅺其聲嗅嗅/夏至應隂而鳴冬至而止五句疑為注文藝文類聚誤)
(連而今本亦/有脫誤也)晷長二尺四寸四分黑隂雲出南黄北黒
(小暑於離直六二六二離爻也為南黄互體/巽巽為故北黒也○案此注巽為下有脱字)當至不至
前小水後小旱有兵人足陽明脉虚多病泄注腹痛(離/炁)
(不至故小水後小旱有少兵兵無少/者泄注腹痛皆離炁不至之病也)未當至而至人足
陽明脉盛多病臚腫(離炁早至則/後多傷性也)應在小寒(災期在齊/○案此處)
(宜應在小寒小/雪誤今改正)大暑雨濕半夏生(半夏/草名)晷長三尺四寸
隂雲出南赤北倉(大暑於離直九三九三辰在辰得巽/炁離為火故南赤巽木故北倉○案)
(杜公瞻編珠引作大/暑雲出南黄北倉)當至不至外兵作來年飢人手少
陽脉虚多病筋痺胸痛(大暑之炁不至後亦寒暴害九/三互體兊上直畢畢為故外兵)
(作也兊又為剛鹵當國不生物大暑應在大寒容地之/萌故來年飢筋痺暑濕之疾盛暑濕而炁不至於人主)
(筋痺之病也○案注畢為/下有脫字容地句亦疑誤)未當至而至人手少陽脉盛
多病脛痛惡炁(隂炁早至/亦為此病)應在大寒(災期/在燕)立秋凉風至
白露下虎嘯腐草為嗌蜻蚓鳴(凉風風有寒炁白露露/得寒炁始轉白虎嘯始)
(盛秋炁有猛意舊說腐草為鳴今言嗌其物異名乎蜻/蚓蟋蟀之名也○案太平御覽引作立秋凉風至報土)
(功祀四鄰又文選李善注引/作立秋蜻蛚鳴蚓字應作蛚)晷長四尺三寸六分濁隂
雲出上如赤繒列下黄弊(立秋於離直九四辰在午又/互體巽故上如赤繒列齊平)
(也立秋直坤黄色故名黄/弊也○案弊字疑作幣)當至不至暴風為災年歲不
入人足少陽脉虚多病癘少陽炁中寒白芒芒(立秋之/炁不至)
(後亦暴風為災也四互體巽巽為風災也風有散物故/年不入也立秋應立春孚甲将觧而更寒故人病癘隂)
(乗陽故少陽炁中寒也白芒芒者/離以非時見也人足者例宜言手)未當至而至人足少
陽脉盛多病咳𠻳上炁咽喉腫(立秋則隂炁脇陽炁未/服故咳𠻳咽喉腫也)
應在立春(災期亦/在衛也)處暑雨水寒蟬鳴(雨水多雨/寒蟬秋蟬)晷長五
尺三寸二分赤隂雲出南黄北黑(處暑於離直六五六/五辰在夘得震炁震)
(為故南黄也○案初學記作南/黄北蒼注震為下亦有脫字)當至不至國有淫令四
方兵起人手太隂脉虚多病脹身熱來年麥不為未當
至而至人手太隂脉盛多病脹身熱不汗出(隂炁早至/即寒炁盛)
(故病脹身熱不汗○案後漢書注當至不至/國多浮令兵起來年麥不熟此文疑倒置)應在雨水
(災期/在鄭)白露雲炁五色蜻蛚上堂鷹祭鳥燕子去室鳥雌
雄别(燕子去室不復在於巢習飛騰/也鳥雌雄别生乳之炁上者)晷長六尺二寸八
分黄隂雲出南黑北黄(白露於離直上九上九艮爻也/故北黄辰在戌得乾炁君成故)
(南黑也○案小注/君成二字疑誤)當至不至六畜多傷人足太隂脉虚
人多病痤疽泄(白露應在驚蟄陽炁大泄萬物新出而/寒傷之故座疽也陽炁發泄故也故泄)
(之/)未當至而至人足太隂脉盛多病心脹閉痔瘕(陽炁/未盡)
(強隂脇之為病人/足於例亦為手也)應在驚蟄(災在/魯也)秋分風凉惨雷始収
鷙鳥擊元鳥歸昌盍風至(収藏也鷙鳥鷹鸇之属也元/鳥隨陽故南歸也昌盍盖藏)
(物之風也○案太平御覽引作秋分閶/闔風至觧懸垂琴瑟不張與此文異)晷長七尺二寸
四分白雲出南黄北白(秋分於兊直初九初九震爻為/南黄黄猶兊故北白○案古㣲)
(書白陽雲/作白隂雲)當至不至草木復榮人手少陽脉虚多病温
悲心痛未當至而至人手少陽脉盛多病􁅻脇鬲痛(心/炁)
(盛故􁅻/脇鬲痛)應在春分(災期/在周)寒露霜小下秋草死衆鳥去(霜/小)
(下隂㣲著也秋草/死衆鳥暑來寒去)晷長八尺二寸正陽雲出如冠纓(寒/露)
(於兊直九二九二辰在寅得艮炁形似冠纓者艮象也/○案古㣲書作正隂雲出如冠纓鄭注亦作冠纓正文)
(脫纓字/今補入)當至不至來年榖不成六畜鳥獸被殃人足蹶
隂脉虚多病疪疼腰痛(九二坎爻也為脊炁不至疪疼/也人足於例宜為手也○案後)
(漢書注作人/病疝瘕腰痛)不當至而至人足蹶隂脉盛多病痛􁅻中
熱(強隂脇衰故多病􁅻中熱也○/案後漢書注作多病痰熱中)應在清明(災在/秦也)霜降
候雁南向豺祭獸霜大下草未死(候雁南向陽炁盡之/候也豺将食獸必先)
(祭也草禾/或為草木)晷長九尺一寸六分太陽雲出上如羊下如
磻石(霜降於兊直六三六三兊爻為羊又上直礪石之/星故上如羊下如磻石○案初學記作太隂雲出)
當至不至萬物大耗來年多大風人足蹶隂脉虚多病
腰痛(霜降炁不至則陽炁不伏當死更生故令物虚耗/六又互體巽則暴發來年即為大風也又撓屈萬)
(物故令人患/其腰痛也)未當至而至人足蹶隂脉盛多病喉風腫
(隂炁早至而脇陽也又互體離離巽火得/風腫○案後漢書注作多病胃脇支滿)應在榖雨(災/期)
(在/趙)立冬不周風至始冰薺麥生賔爵入水為蛤(立冬應/用事陽)
(炁生異故不周風至周達萬物之不及時者時草死/盡惟薺麥生耳賔爵入水為蛤亦物應時之變候)晷
長丈一寸二分隂雲出接(立冬於兊直九四九四辰在/午火性炎上故接○案太平)
(御覽引作立冬不周風至修宫室完邉城八風以/時則隂陽正治道成萬物得以育生與此文異)當至
不至地炁不藏立夏反寒早旱晚水萬物不成人手少
陽脉虚多病温心煩未當至而至人手少陽脉盛多病
臂掌痛(隂脉在内故炁早至為/病令人掌及臂痛也)應在立夏(災期/在魏)小雪隂
寒熊羆入穴雉入水為蜃(雉入水亦/為蜃蛤)晷長丈一尺八分
隂雲出而黑(小雪於兊在九五九/五兊爻得坎炁故黒)當至不至來年五榖
傷蠶麥不為人心主脉虚多病肘腋痛未當至而至人
心主脉盛人多病腹耳痛(九五坎爻故耳病也辰在申/炁得故腹痛○案此注疑有)
(脫/誤)應在小滿(災期/在魯)大雪魚負冰雨雪(負冰上近冰也雨/雪者明不復雨水)
晷長丈二尺四分長雲出黑如介(大雪於兊直上六上/六辰在已得巽炁為)
(長始分或如介未聞○案/古㣲書作隂雲出而分)當至不至温炁泄夏蝗生大
水人手心主脉虚多病少炁五疸水腫未當至而至人
手心主脉盛多病癰疽腫痛(盛陽之炁早至結則為癰/疽冬萬物孚甲炁早至故)
(多疽/而痛)應在芒種(災期/在衛)聖人仰取象於天俯取法於地以
知隂陽精㣲所應(精㣲晷及雲炁也應/者應人君政之進退)故日者衆陽之
精也天所以照四方因以立定二十四炁始於冬至終
於大雪周天三百六十五日分之一隂一陽分之各得
八十二日有竒分為普得九十一日有竒四正分而成
八節節四十五日二十一分八節各三分各得十五日
七分而為一炁也分滿三十二為一日令備或為復(言/隂)
(陽四時八節二十四炁各如其分之日數令備為一嵗/備足也復備同義說者以為疑字耳言備或為復人自)
(以為法/度焉)二十四炁其復合於晷應其法皆先復之二日
左同右
