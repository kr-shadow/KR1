#+TITLE: 春秋地名考略-清-高士奇
#+DATE: 2016-06-11 12:20:37
#+SOURCE: github.com/kanripo/KR1e0105 master 4844bd5d                
欽定四庫全書　　　　　經部五
　春秋地名攷畧　　　　　春秋類
　　提要
　　　　(臣/)等謹案春秋地名攷畧十四卷
　　　國朝髙士竒撰康熙乙丑士竒以詹事府少詹
　　　　事奉
　勅撰春秋講義因考訂地理併成是書奏
　　進據閻若璩潜邱劄記稱秀水徐勝敬可為人作
　　　　左𫝊地名訖問余成公二年鞌之戰云云則
　　　　實士竒倩勝代作也其書以春秋經𫝊地名
　　　　分國編次皆先列國都次及諸邑毎地名之
　　　　下皆先列經文𫝊文及杜預註而復博引諸
　　　　書考究其異同砭正其疎舛頗多精核惟時
　　　　有貪多炫博轉致瑣屑者如魯莊公築臺臨
　　　　黨氏遂立黨氏臺一條殊于地理無闗又如
　　　　晉以先茅之縣賞胥臣遂立先茅之縣一條
　　　　不能指為何地但稱猶云蘇忿生之田則亦
　　　　安貴於考耶是亦過求詳備之失也乾隆四
　　　　十三年三月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
春秋地名攷畧原序
錢塘髙宫詹作春秋地名攷畧十四卷既成而示余屬
為之序予受而讀之喜其蒐採之博考辨之精反覆不
忍釋手既而潛玩再三乃知其用心之勤則在乎貫通
全經非獨侈張見聞已也蓋左氏之學莫賾於地名得
其解者惟杜元凱氏在前雖有應仲遠賈景伯諸家不
之及也元凱既作經傳集解又為長厯以正閏朔為世
族譜以紀統繫為釋例土地名以求㑹盟征伐之迹亦
綦備矣惜其書不盡傳鄭夾漈有言杜預解左氏顔師
古解漢書為左班功臣顔氏所通者在訓詁杜氏所通
者在星厯地理顔氏治訓詁如與古人對談杜氏治星
厯地理如羲和之歩天禹之行水誠哉言也乃今所傳
集解之書謹嚴特甚徃徃稍引其端以待學者之自悟
其疑者寧缺而不詳今之去古視杜氏又遠矣説地理
者有司馬彪闞駰京相璠宋忠司馬貞杜佑賈躭李吉
甫輩言人人殊安所取正乎予嘗謂求通於後世之史
志不若讀經疏讀經疏又不若潛玩經傳之本文誠能
貫通全經而求其理當必有迎刅而解者即如齊晉戰
鞌公羊以為去齊五百里似乎齊之邊邑矣讀本傳三
周華不注之文而後知其在厯下也楚山有大别鄭氏
以為在安豐矣讀左司馬之言曰沿漢而與之上下而
後知其在漢口也古言吕梁未鑿河出孟門之上孟門
在晉之西矣乃齊靈公之伐晉也自朝歌入孟門用是
知晉東亦有孟門為太行之陘道也晉有二瑕一在河
外而解者混之及觀西師之侵在河曲宵遁之後詹嘉
之守在桃林築塞之時而後知河外之瑕必不可混於
河北也斯非其淺而易見者耶嘗欲用此意勒成一書
卒卒未暇宫詹乃先得我心亦足快矣噫嘻左傳一書
固萬世經術之祖也學古而不通于春秋譬若溯河而
不探其源尋枝而不揣其本必不得之數也試畧言之
吳闢䢴溝以通餫道此枋頭堰淇之嚆矢也闔閭之伐
徐也防山而水之此智伯決晉之濫觴也孫叔敖治芍
陂以溉雩婁其孫掩為令尹復脩其術此秦陘翟陂以
下言田農水利者所由昉也至于齊塹防門始于平隂
楚營方城亘于宛葉其後燕之汾門魏之濱洛秦之起
造陽而抵臨洮皆權輿于此矣若夫虎牢之為成臯也
穆陵之為大峴也鍾吾之為宿豫也州來之為壽陽也
沈之為懸瓠也申之為宛也甯之為修武也鍾離之為
濠口也大隧直轅㝠阸之為義陽三闗也渚宫之為江
陵也夏汭之為武昌也澶淵之為三城也笠澤之為五
湖也皆七國漢楚吳魏六朝高齊宇文唐宋之君所為
百戰而爭者也而皆見端于春秋是故欲識天下之大
勢不可以不知春秋欲讀後世之史不可以不知春秋
此書匪直元凱功臣抑且為禹貢職方之嫡系體國大
業粲然具矣
今天子覃精聖學博極古今緝熙勿倦特命宫詹總裁
春秋講義以左氏為綱領余兄弟隨澤州桐城諸先生
後又與宫詹同拜
命修一統志𤼵凡起例將于是書考正而宫詹且進之
黼筵上備
乙夜之覽度必有當于
睿懷之萬一者謹泚筆而序之康熙二十有六年冬十
月崑山徐乾學謹序
九丘之書逸矣伯禹伯益之所名彝堅之所志周公之
所録其著在六經者莫若禹貢詩春秋言禹貢者則有
若摰虞之畿服經孟先之圖程大昌之論易祓之廣紀
言詩者則有若范處義王應麟之地理考言春秋者則
有若京相璠之土地名楊湜鄭樵之譜張洽之表外如
嚴彭祖之圖專紀盟㑹則圍伐滅取土地之見遺者多
矣羅祕專紀國名則郡縣之失載者又多矣然則説春
秋者必兼包乎郡國土地之目而後可無憾焉試迹其
地名有見於經者有見於傳者有互見於經傳者顧其
文蔑以為昧紀以為杞滑以為郎檉以為朾偃以為纓
崇以為柳鐵以為栗以陸渾為賁渾以厥憗為屈銀以
臯鼬為浩油以祲祥為侵羊若是者不可悉數也邾也
謂之邾婁貫也謂之貫澤訾婁也謂之叢安甫也謂之
鞌沙也謂之沙澤一郕也或以為成或以為盛一酈也
或以為犁或以為麗一盂也或以為霍或以為雩一虢
也或以為郭或以為漷一艾也或以為鄗或以為蒿貍
脤謂之貍軫或又曰蜃也蚡泉謂之濆泉或又曰賁也
郪丘謂之犀丘或又曰菑丘又曰師丘也其在當時傳
者已滋異同繁省之不一而况乎百世之下壤地之離
合名號之廢置升降乃欲通習而考證之刋落叢謬不
其難哉今
天子命儒臣編纂春秋講義於是錢塘髙學士充總裁
官既編成經
進矣又廣采方志以餘力輯春秋地名攷十四卷(彝尊/)
受而讀之愛其考迹疆理多所釐正簡矣而能周博矣
而有要無異聚米畫地振衣而挈其領也原春秋之作
孔子既取百二十國寶書筆削之又别述職方述職方
者所以輔春秋之不及爾故夫學乎春秋非惟義疏序
例大夫之辭公子之譜皆宜究圖而土地之名尤其要
焉者有講義以正諸家之蹖駮不可無地名考以補方
志之疏舛若經之有緯書之有正必有攝也(彝尊/)嘗與
學士同直
南書房既而以譴謫官今老矣於經義無所𤼵明序學
士之書幸託姓名傳諸後世竊比于北宫司馬諸子獲
附見於春秋之傳焉秀水朱彝尊序
禹㑹諸侯于塗山執玉帛者萬國及周千八百國春秋
以還互相呑噬强兼弱削疆域難稽其見于經傳者總
一百二十四國税安禮指掌圖可攷也乃若㑹盟侵伐
蒐狩臺囿城築諸地與夫述古稱先國邑之名往往襍
出于其間元凱所注十得八九其有闕而失據者則京
相璠之春秋土地名三卷鄭樵春秋地名譜十卷楊湜
春秋地譜十二卷以及酈善長注水經陸淳春秋纂例
張洽春秋集傳多所考按補元凱所未備然其間世代
侵尋沿革互異未有别類分門㹈為一書暢然而無憾
者夫漢陽諸姬盡于楚河南小侯半蝕于晉在春秋時
故版舊索已茫不可問况經嬴秦之郡縣六朝之割據
地非吾土而僑寓其名境已絲棼而兩侈其號朝南暮
北瓜剖豆分立乎今日以指隱桓隱桓之日逺矣爽鳩
季萴之墟有窮相土之里夫孰得而是正歟春秋傳心
之史所重者明王道正人心誅亂臣討賊子是是非非
以一字為褒貶其義例至精其意指極微至于地名之
同異往往毫釐千里讀其書如冠帶之國不知其都邑
何在王地洛邑相近而殊名故綘新田屢遷而非昔楚
丘之紛紛聚訟郊郢之譌為郢中厯代之沿革變遷所
繫非細豈可以聖人之大經漫曰不求甚解耶乙丑夏
四月(臣/)奉
命總裁春秋講義因于纂紀之暇博摉諸書而叅攷之
取春秋二十㑹盟之國為綱各以其當時封境所屬隨
地標名詳其原起條其興革諸小國則編年附綴之其
類削入他國者則從其初不從其後其有沿譌承誤者
必折衷以歸于一是一展卷而知當日之某地某名即
今日之某名某處發懷古之幽情敬備
聖明之顧問若曰羽翼經傳則(臣/)何敢焉康熙二十七
年嵗在戊辰仲冬
日講官起居注詹事府詹事兼翰林院侍講學士(臣/)髙
士竒拜手謹序
　　凡例
　一列邦境壤相叅分國類聚則易于解悟首周尊王
　　也次魯宗國也甥舅之國齊為首懿親之封晉衛
　　鄭為大又次之三恪之大者宋也地居中國之要
　　樞惟陳蔡又次之秦以西垂之長吳越徐巴與楚
　　俱僭王皆春秋所謹者又次之他如邢曹虞虢邾
　　莒杞紀許滕薛小邾北燕其分地亦時紀于春秋
　　雖小國僻遠亦以類附之昔國語次周以下魯齊
　　晉鄭楚吳越共八國史記列吳齊魯燕管蔡陳杞
　　衛宋晉楚越十三世家兹非有意為進退特因其
　　事之繁簡期有助于窮經而已餘諸小國隨見經
　　之先後編年次之于後
　一王都及各國之都必列于首曰都于某地遷國又
　　列一條曰遷于某地其都但據春秋時現在如周
　　之王城成周晉之絳新田是也至如春秋以前始
　　封建都之地有見于經傳者如周之駘豳岐豐晉
　　之唐曲沃亦相次以揭於前而殊其標目以别之
　　有不見于經傳者如齊之營丘鄭之咸林杞之雍
　　丘則冠於小註中而已其遷徙在春秋後如楚之
　　郢陳壽春衛之野王則附于小註之尾而後以所
　　屬之地捱年綴附庶乎振裘得領披覽之餘曉然
　　于當日之形勢凡為朝聘㑹盟徃來之道里征伐
　　圍入攻守之機宜恍若身親其事者亦讀經之大
　　快矣
　一諸地名有屢見于經者必摘其樞要序次成章凡
　　有三意或一地而先為國後為邑先屬此國後屬
　　彼國通其條貫則本末秩然一也或一地而註疏
　　家所指互異詳玩本文參伍折中則真解自出二
　　也或兩地三地同名如周秦各有王城齊宋各有
　　葵丘晉齊魯各有東陽魯有兩防兩鄆鄭有兩氾
　　楚有兩城父又或一地而有兩名如黄父即黑壤
　　廪延即酸棗析即白羽之類彚萃相從彼此互晰
　　則同者不至誤以為異異者不至誤以為同矣三
　　也若夫沿革之變務具始終前後且必詳之况本
　　經之内乎
　一元凱春秋夙稱武庫註釋之精古今無兩然猶曰
　　諸地名有疑者曰有以示不審闕者不復記見于
　　隱六年之註或地形稍遠者則曰迂廻疑蓋其慎
　　也兹篇每一地名之下先録本文次詳杜註然後
　　以先儒註疏及各史志傳參考之顧採取之間亦
　　不敢易史家最善莫如班氏矣乃以衛都楚丘為
　　成武楚都丹陽為漢之丹陽舛譌特甚至若劉昭
　　之誤引魏収之冗筆益難讀矣水經注採取極博
　　乃如定之方中篇有景山毛傳訓景曰大而以為
　　山名左傳向戌語鬷蔑曰賈大夫之貌惡杜註賈
　　國之大夫也而以為賈辛是則兎園誦習且不免
　　于鹵莽也羅泌好用隠僻獨于抉擿經傳亦有所
　　長取其純畧其疵繆者辨之不厭詳縷期歸於一
　　是焉
欽定四庫全書
　春秋地名攷畧卷一
　　　　　　　　　　詹事府詹事髙士竒撰
周
　都洛邑王城(武王作邑于鎬京謂之宗周是為西都/既革殷命謂周公曰我南望三塗北望)
　　(嶽鄙顧瞻有河粤瞻雒伊毋遠天室營周居于雒/邑而後去蓋營之而未就也周公攝政之七年成)
　　(王在豐欲宅洛邑使召公先相宅召誥曰太保朝/至于洛十宅厥既得卜則經營越三日庚戌太保)
　　(乃以庶殷攻位于洛汭越五日甲寅位成孔安國/傳曰以衆殷之民治都邑之位于洛水北今河南)
　　(城也康誥曰周公初基作新大邑于東國洛四方/民大和㑹史記曰成王使召公復營洛邑如武王)
　　(之意周公復卜申視卒營築居九鼎焉曰此天下/之中四方入貢道里均即此周書作雒解周公立)
　　(城方千六百二十丈郛方七十二里南繫乎洛水/北因乎郟山以為天下大凑平王東遷始居之以)
　　(其在豐鎬之東謂之東都鄭氏詩譜曰周東都畿/内方六百里其封域在禹貢豫州太華外方之間)
　　(北得河陽漸冀州之南是也平王四十九年入春/秋桓九年書紀季姜歸于京師公羊傳曰京師者)
　　(天子之居也京者何大也師者何衆也天子之居/必以衆大稱之自此屢書至昭二十二年叔鞅如)
　　(京師皆指此亦謂之王城荘二十一年諸侯同伐/王城殺王子頽僖十一年楊拒泉臯伊雒之戎入)
　　(王城二十五年襄王入于王城昭二十二年劉子/單子以王猛入于王城二十三年王子朝入于王)
　　(城是也平王居東都後十一世至景王而王室亂/庶長子朝與子猛爭立猛卒弟敬王丐立出居成)
　　(周而子朝居王城周人謂子朝曰西王敬王曰東/王以成周在王城之東故也其後子朝奔楚敬王)
　　(遂居成周王城廢至赧王復居王城秦人遷之置/三川郡漢為河南縣屬河南郡後漢晉屬河南尹)
　　(晉地道記河南城去洛城四十里建武二年遣馮/異定闗輔車駕送至河南晉永嘉五年劉聰遣呼)
　　(延晏等寇洛陽比至河南晉兵十二敗遂至洛陽/隋大業元年擴其東偏十八里營為新都前直伊)
　　(闕之口後依邙山之塞東出瀍水之東西踰澗水/之西洛水貫其中以象天漢横橋跨洛水曰天津)
　　(橋移洛陽縣並置城中為附郭唐亦曰東都外城/周五十二里九十歩光宅元年曰神都神龍元年)
　　(復曰東都武后號太初宫髙宗嘗居以聴政宋曰/西京河南府金廢京而府如故省河南縣入洛陽)
　　(元曰河南路明曰河南府治洛陽縣今仍之城即/隋所營也其城内西偏即王城故址也  再按郟)
　　(鄏即郟山也桓二年臧哀伯曰武王克商遷九鼎/于雒邑杜注時但營雒邑未有都城至周公乃卒)
　　(營雒邑謂之王城宣三年王孫滿勞楚子曰成王/定鼎于郟鄏杜注郟鄏今河南也武王遷之成王)
　　(定之昭二十六年王子朝告諸侯曰攜王奸命諸/侯替之而建王嗣周遷郟鄏杜注攜王伯服王嗣)
　　(平王也後漢志東城門名鼎路門九鼎所從入也/服䖍云河南有鼎中觀云置九鼎者蓋郟鄏即王)
　　(城之别名矣亦謂之郟桓七年遷盟向之民于郟/杜注郟王城也襄二十四年齊人城郟于是榖洛)
　　(鬬將毁王宫齊故為王城之國語晉文公既定襄/王于郟是也今河南府西有郟鄏陌亦謂之郟山)
　　(圖經云郟山在郡西南迤/邐至城北二里亦曰邙山)
　遷於成周(周公使召公卜營王城并卜營成周以處/殷之頑民蓋二役一時並成也洛誥周公)
　　(曰予惟乙卯朝至于洛師我卜河朔黎水我乃卜/澗水東瀍水西惟洛食我又卜瀍水東亦惟洛食)
　　(孔安國傳曰我使人卜河北黎水上不吉又卜澗/瀍之間南近洛吉今河南城也瀍水東今洛陽也)
　　(將定下都遷殷頑民故并卜之卜必先墨畫龜然/後灼之兆順食墨韋昭曰成周在瀍水東王城在)
　　(瀍水西是也周初成周為二公分陜之地康王十/二年王至于豐以成周之衆命畢公保釐東郊春)
　　(秋亦曰成周隱三年鄭祭足取成周之禾宣七年/成周宣榭火杜注成周洛陽宣榭講武屋别在洛)
　　(陽者昭二十六年天王入于成周王子朝奔楚于/是諸侯戍周三十二年經書城成周傳云王使富)
　　(辛與石張如晉請城成周曰昔成王合諸侯城成/周以為東都崇文徳焉今我欲徼福假靈于成王)
　　(修成周之城俾戍人無勤杜注子朝之亂其餘黨/多在王城敬王畏之徙都成周成周狹小故請城)
　　(之蓋自是王定計居成周矣于是范獻子謂魏獻/子曰與其戍周不如城之冬十月合諸侯之大夫)
　　(于狄泉尋盟且令城成周己丑士彌牟營城周計/丈數揣髙卑以效于劉子定元年孟懿子㑹城成)
　　(周庚寅栽宋仲㡬不受功士彌牟執之歸于京師/三旬而畢乃歸諸侯之戍此京師即成周也自是)
　　(至于春秋終凡言京師皆此矣定六年天王處于/姑蕕避儋翩之亂七年王入于王城此王城似即)
　　(成周蓋敬王既定都後周人即謂之王城也帝王/世紀城東西六里十歩南北九里十歩俗稱九六)
　　(城秦因周城而大之置宫闕于洛陽輿地志秦三/川守治洛陽漢亦為河南郡治後漢都此規制益)
　　(以宏壮城十二門南宫至北宫相去七里華延㒞/洛陽記曰洛陽城内宫殿臺觀府藏寺舍凡百一)
　　(萬一千二百一十九間雄據形勢張衡賦曰沂洛/背河左伊右瀍西阻九阿東門于旋盟津達其後)
　　(大谷通其前廻行道于伊闕邪徑捷于轘轅是也/曹丕簒位初居北宫晉武營雒大抵因之又築金)
　　(墉城于城内西北隅縣初名洛陽自東漢改洛為/雒魏仍舊魚豢曰漢火徳火忌水故去水而加佳)
　　(魏于行為土土水之牡也故除佳而加水晉仍為/洛陽永嘉以後城郭宫殿大都蕪沒後魏孝文太)
　　(和十七年南廵為之流涕景明二年廣陽王嘉請/築洛陽三百二十三坊從之三年修營甫成後元)
　　(顥入洛侯景燒金墉髙觀宇文泰苦戰邙山城市/又廢隋營新都并洛陽縣遷入都城其地遂虛今)
　　(故城在府東二十里有銅駝街在宫南旁有汶陽/里  再按僖二十九年盟于狄泉杜注翟泉城内)
　　(太倉西南池水也昭二十三年天王居于狄泉史/記敬王元年晉人入敬王子朝自立敬王不得入)
　　(居澤蓋即此事賈逵曰澤邑名即狄泉也二十六/年王始入于成周蓋此時狄泉與成周猶為兩地)
　　(至城成周後始合為一矣後漢書昭公三十二年/合諸侯于狄泉以其地大成周之城皇甫謐曰敬)
　　(王徙居成周其地小不受王都故壊翟泉以廣之/鄭氏曰狄泉本在下都城北時城成周乃繞狄泉)
　　(于城内皆是説也晉志永嘉元年有蒼鵞起歩廣/里地陷庾信哀江南賦出狄泉之蒼烏即此韋昭)
　　(曰翟泉周墓所在帝王世紀云景王𦵏于狄泉今/東陽門内有大街北有太倉中有景王陵西南望)
　　(步廣里北眺翟泉二處相距逺近惟均戴延之西/征記太子宫中有翟泉今乾無水  再按杜氏曰)
　　(敬王居成周後考王封其弟揭于河南以續周公/之官職是為河南桓公威烈王時桓公孫惠公又)
　　(封少子班于鞏以奉王于洛陽是為東周惠公蓋/父子同諡也顯王二年韓魏即其所封分周為二)
　　(于是東西周同于列國顯王特寄居于東周而已/赧王又遷西周而周乃亡蓋東西周之名前後凡)
　　(三變初言東西周者以鎬京對洛邑而言中間言/東西周者以王城對成周而言最後言東西周則)
　　(以河南對/鞏而言也)
　始封於駘(史記周之先后稷封于邰詩毛萇傳邰姜/嫄之國堯見天因邰而生后稷故國后稷)
　　(于邰昭九年襄王曰我自夏以后稷魏駘芮岐畢/吾西土也杜注駘在始平武功縣所治釐城徐廣)
　　(曰今漦鄉在扶風蓋駘與邰之字同釐與漦之字/同也秦孝公置漦縣漢初曺參攻漦是也後亦曰)
　　(漦縣屬右扶風後漢省入郿縣故志曰郿有漦亭/武功亦漢縣後漢廢永元八年復置武功縣志云)
　　(武功舊治渭川南郿縣境後漢移治古漦城蓋西/漢武功漦縣兩置至是始并為一漦初并郿後復)
　　(置則曰武功史所不載也晉屬始平郡後魏并入/美陽縣太和十一年置武功郡于廢縣地後周天)
　　(和初築武功城以置軍士建徳初省郡尋改置武/功縣遷于今武功縣治唐置稷州治此亦以后稷)
　　(命名也旋廢今縣屬乾州古/漦城在縣西南二十二里)
　邑於豳(毛萇詩𫝊曰公劉居于邰遭夏人亂迫逐公/劉公劉乃避中國之難遂平西戎而遷其邑)
　　(于豳蓋諸侯之從十有八國焉國語祭公謀父曰/昔我先世后稷以服事虞夏及夏之衰也棄稷勿)
　　(務我先王不窋用失其官而自竄于戎翟之間韋/昭注曰夏衰謂啟子太康也廢稷之官不復務農)
　　(不窋及夏而遷于邠西接戎北近狄史記曰不窋/卒子鞠立鞠卒子公劉立公劉雖在戎狄之間復)
　　(修后稷之業公劉卒子慶節立國于豳諸文小異/蓋豳邑經營數世而後成也左傳襄二十九年呉)
　　(公子札來聘為之歌豳杜注豳周之舊國在新平漆/縣東北徐廣曰新平漆縣之東北有豳亭是也鄭氏)
　　(詩譜云豳今屬右扶風栒邑漢志栒邑有豳鄉後漢/志同朱子詩注亦用之漢漆縣今在邠州西漢栒邑)
　　(縣今在三水縣東北二十五里三水縣在邠州東七/十里漆縣栒邑漢皆屬右扶風晉皆屬新平郡本接)
　　(壤也公劉之詩言遷豳之事詳矣曰于京斯依毛氏/曰京大衆所宜居之地也詩又曰既溥既長既景廼)
　　(岡毛氏曰公劉之居豳也既廣其地之東西復長其/南北詩又曰夾其皇澗遡其過澗止旅乃密芮鞫之)
　　(即毛氏曰皇過皆澗名鄭氏曰水之内曰芮水之外/曰鞫漢志芮水出汧縣韓詩芮鞫作芮阨蓋綿地甚)
　　(逺矣詩譜曰豳之封域在禹貢雍州岐山之北原隰/之野今邠州東北有豳亭東五十里有豳谷三水縣)
　　(西二十里有古豳城皆是也文翔鳯豳谷考曰豳為/九谷之總名不窋自竄戎翟之間為慶陽寧州公劉)
　　(城在邠州西似所謂京髙丘也未入豳/谷之隩公劉冢則在邠州三水之間)
　又遷岐號曰周(詩綿之篇曰民之初生自土沮漆又/曰古公亶父來朝走馬率西水滸至)
　　(于岐下毛傳公劉遷於豳至沮漆之地古公豳公/也古公居豳狄人侵之去豳踰梁山邑于岐山之)
　　(下天作篇云天作髙山大王荒之毛傳荒大也鄭/箋髙山岐山也太王自豳徙焉則能尊大之此太)
　　(王遷岐之説也左傳昭四年椒舉曰成有岐陽之/蒐杜注成王歸自奄大蒐于岐山之陽岐山在扶)
　　(風美陽西北昭九年魏駘芮岐畢注亦同前漢志/美陽縣岐山在西北中水鄉大王所居也此杜所)
　　(本矣漢美陽縣在今武功縣境今岐山縣正在武/功之西北彼時未有縣故岐山在其境内也後周)
　　(置岐山縣于今長武境厯隋唐四遷而後定于今/治乃始有岐山縣矣今岐山在縣東北十里山有)
　　(兩岐故名禹貢導岍及岐又荆岐既旅國語周之/興也鸑鷟鳴于岐山吕氏春秋岐山九山之一也)
　　(河圖岐山在崑崙東南為地乳地志岐山亦名天/柱山其峰髙峻若柱然唐六典闗内名山曰岐山)
　　(俗名鳯凰堆山之南有周原詩曰周原膴膴堇荼/如飴鄭箋廣平曰原地在岐山之南膴膴然肥美)
　　(其所生菜雖性苦者亦甘如飴也周之國號蓋因/乎此皇甫謐曰邑于周地故改國號曰周是也原)
　　(又東北則太王之都在焉所謂岐陽也閟宫篇曰/后稷之孫實惟太王居岐之陽實始翦商是也鄭)
　　(氏曰文王始謀遷居定天下亦即在此皇矣篇曰/度其鮮原居岐之陽在渭之將萬邦之方下民之)
　　(王是也其後成王為岐陽之蒐宣王亦大獵岐陽/蓋亦因省視宗國遂㑹衆以講武耳東漢建初七)
　　(年幸岐山西魏大綂十三年宇文泰從魏主狩岐/陽唐貞觀七年于其地置岐陽縣十六年校獵于)
　　(岐陽二十二年縣廢永徽五年復置元和二年又/廢宋為岐陽鎮今在縣東北五十里周原東西横)
　　(亘肥美寛平在縣東北四十里寰再按括地志云/美陽城亦曰太王城亦曰周城  宇記云周城一)
　　(名美陽皆誤也後漢周城在美陽西北水經注岐/水逕周城南厯周原其北則中水鄉成周聚又東)
　　(合姜水逕美陽之中亭川又東逕美陽故城注雍/入渭據此則周城美陽畫然二地矣周城即指岐)
　　(陽今岐陽鎮在岐山縣之東境與武功之美陽相/去甚遠中間尚隔扶風一縣漢時美陽之境甚廣)
　　(扶風正為美陽地故岐亦得在其西北耳安得混/為一地乎杜佑通典云美陽治中水鄉城西即中)
　　(亭川尤繆蓋中水鄉與周城本相近故班固即以/為太王邑理可通矣隋志魏有周城縣後周廢今)
　　(不知其處與此無渉王褘周公廟記曰周城今為/岐陽鎭遺址猶存廣袤七八里四圍皆深溝南有)
　　(周原然則周城周原固確有其地無容混指矣雍/再按隱六年周桓公言于王杜注周采地扶風)
　　(縣東北有周城按此周城與前又别蓋周公初封/之邑也鄭氏詩譜曰周公封魯死諡曰文公召公)
　　(封燕死諡曰康公元子世之其次子亦世守采邑/在王官春秋時周公召公是也即其説矣孔頴達)
　　(曰春秋周召二公别于東都受采考王封弟揭于/河南以續周公之官職蓋亦即受其采地今則不)
　　(可考杜預但據始封言之耳魏収志雍縣有故周/城括地志周公城在岐山縣北九里今岐山縣有)
　　(周公邸周公廟知此周城亦在其境也雍縣即今/鳯翔府治今岐山縣在府東五十里其東境漢屬)
　　(美陽其縣城及縣之西境漢屬/雍縣雍縣漢屬扶風郡晉仍之)
　作都于酆(通鑑前編殷紂十九祀西伯伐崇作豐邑/徙都之詩曰既伐于崇作邑于豐是也或)
　　(謂殷為崇侯虎國文王伐之以作邑詩又曰豐水/東注維禹之績四方攸同皇王惟辟鄭氏云堯時)
　　(豐水汎濫為害禹治之使入渭文王武王作邑于/其旁豐邑在豐水之東鎬京在豐水之西豐鎬相)
　　(去蓋二十五里昭四年椒舉曰康有酆宫之朝杜/注酆在始平鄠縣東有靈臺康王于是朝諸侯張)
　　(楫曰灃水源出鄠南山豐谷東北流經長安城西/又北至咸陽縣境入渭禹貢灃水攸同老子灃水)
　　(出深十丈而不受塵垢即此也括地志鄠縣東三/十五里有豐宫蓋近豐水之源也武王既克紂來)
　　(自商則至于豐成王將宅洛邑則至于豐成王黜/殷命滅淮夷則還歸在豐康王命畢公則至于豐)
　　(孔頴達曰文王居豐武王未遷之時于豐立文王/之廟遷都而廟不毁故大事必以告也傳所云酆)
　　(宫之朝亦此類矣今鄠縣南五里有酆城詩曰考/卜惟王宅是鎬京此武王營鎬之事國語内史過)
　　(曰周之衰杜伯射王于鄗韋昭注鄗鎬京也水經/注渭水與豐水㑹于短隂山水上舊有便門橋又)
　　(東北與鎬水合水上承鎬池于昆明池北周武王/之所都也自漢武帝穿昆明池基搆淪褫無復可)
　　(考鄗水又北流與滮池合詩所謂滮池北流浸彼/稻田也又北逕靈臺西又逕阿房宫前合于渭唐)
　　(十道志鎬池在長安城西昆明池北即周故都秦/始皇時鎬京故址毁唐貞觀中并鎬池入昆明池)
　　(今昆明池又涸為民田而鎬京故址益不可問程/大昌曰昆明鑿而鎬都為池隋苑立而漢京為苑)
　　(蓋其來乆矣志云鎬池在/咸陽縣西南二十五里)
　祭(隱元年祭伯來杜注祭國伯爵周公第五子所封/地在東周畿内後漢志中牟有蔡亭蔡與祭通今)
　　(在開封府鄭州/東北一十五里)
　凡(隱七年天王使凡伯來聘杜注汲郡共縣東南有/凡城  臣謹按後漢志共縣有汎亭周凡伯國今)
　　(衛輝府輝縣西南/二十二里有凡城)
　瓦屋(隱八年宋公齊侯衛侯盟于瓦屋杜注周地不/臣謹按𫝊稱㑹于温盟于瓦屋瓦屋距溫當)
　　(遠故杜注言周地也或言東昌府濮州觀城縣四/十里有瓦屋城即三國㑹處去溫甚逺不可從)
　鄔(隱十一年王取鄔劉蒍邘之田于鄭杜注鄔劉二/邑在河南緱氏縣西南有鄔聚西北有劉亭蒍邘)
　　(鄭邑在臣謹按鄔有二後漢書緱氏有鄔聚即此/也今  偃師縣西南晉司馬彌牟為鄔大夫在汾)
　　(州介休/東北)
　劉(見上注臣謹按漢志緱氏有劉聚周大夫劉子邑/水經  劉水出半石山西北流經劉聚聚三面臨)
　　(澗在緱氏西南謂之劉澗西北注合水合水入于/洛今緱氏故城在偃師縣西南五十里劉子始封)
　　(為匡王少子劉康公襄十五年劉夏逆王后于齊/昭二十二年子朝之亂劉蚠單旗夾輔王室至貞)
　　(定王而絶括地志曰劉/聚即劉累故城似誤)
　蔿(見上食東周大夫子/國之  邑謂之蔿國)
　邘(見上紂臣謹按邘地後屬晉後漢書野王縣有邘/城即  三公鄂侯之所居也鄂一作邘武王以封)
　　(其子水經注邘水出太行之阜山南流逕邘城西/故邘關也京相璠曰野王西北三十里有故邘城)
　　(漢武帝封李壽為侯國今在懷慶府城北三/十里有邘臺村野王今河内懷慶附郭邑也)
　溫(王與鄭人蘇忿生之田溫原絺樊隰郕攢茅向盟/州陘隤懐杜注蘇忿生周武王司寇蘇公也溫今)
　　(溫縣曰臣謹按僖十年經書狄滅溫溫子奔衛左/傳則  狄滅溫蘇子奔衛杜注司寇蘇公之後國)
　　(于溫故曰溫子一國二名且經傳異辭後人因以/叢疑鄭樵曰蘇已姓國顓頊裔封于蘇鄴西蘇城)
　　(是也羅泌曰蘇已姓國懐之武徳有古蘇城在濟/原西北二里孟之溫縣西南三十里有古溫城為)
　　(蘇忿生之邑直判蘇溫為二國顯與經傳相戻王/氏巵言王與鄭以蘇田十二溫居一焉則始封于)
　　(蘇而溫特為蘇田耳其後遂以為國斯言諒矣蓋/東遷後蘇氏已絶封故田歸王室第觀王與鄭田)
　　(時特稱其祖父之名即可見矣其後子頽作難因/蘇氏復見于經蓋續封而居溫故見滅于狄遂稱)
　　(溫子也溫滅之後地復歸王更以賜晉至文公十/年女栗之盟復見蘇子再絶再續仍就初封尋其)
　　(蹤跡了了可見至于蘇城之説鄭羅又異鄴似太/逺懐為較近武徳漢縣漢志沇水東南至武徳入)
　　(河沇流為濟故有濟原之名度其地在今武陟縣/東亦可通也然則羅氏所謂懷之蘇即忿生之初)
　　(封也所謂孟之溫即續封而尋滅者也原非二國/第緣文義少滯遂如乖異耳  再按晉受溫邑以)
　　(狐溱為溫大夫襄公以予陽處父景公以予郤至/平公以賜宋樂大心韓宣子以州田易得之中間)
　　(又嘗屬趙氏故趙文子曰溫吾縣也戰國時屬魏/史記魏世家昭王十年齊滅宋宋王死我溫安釐)
　　(王十年秦軍大梁下予秦溫以和漢于此置溫縣/屬河内郡後漢書濟水之所出王莽時大旱枯絶)
　　(東魏屬武徳郡北齊廢隋復置屬懷州唐徙治于/李城即今溫縣治也古溫城在縣西南三十里李)
　　(城者戰國時秦攻趙邯鄲李同帥其徒赴秦軍秦/軍退同死封其父為李侯此為封邑也然則溫地)
　　(乃趙魏分/界之處耶)
　原(見上杜注沁水縣西北有原城也臣謹按富辰曰/原為文昭蓋絶封而地歸于王  晉受原不服伐)
　　(之後趙衰為原大夫故趙同為原屏水經注濟有/二源東源出原城今孟州西北九里有古原城路)
　　(史曰帝杼即位居原即其地也後改為軹即聶政/所居後漢志軹縣有原鄉通典原邑在濟源縣西)
　　(今濟源縣西北/十五里有原鄉)
　絺(見上杜注在野王縣西南俗後漢志波有絺城今/在懷慶府城西南三十里  呼絺城一名付逯城)
　　(括地志故絺城在河/内縣西三十二里)
　樊(見上杜注一名陽樊野王縣西南有陽城曰臣謹/按僖二十五年晉侯次于陽樊晉語倉葛  陽人)
　　(有樊仲之官守服䖍曰陽城樊仲山父所居故名/陽樊後漢志修武縣有樊陽田今濟源縣東南三)
　　(十八里有古陽城一名皮子城縣再按仲山甫為/宣王卿士食采于今西安咸寧  之樊鄉東遷後)
　　(子孫再封于河北荘公二十九年樊皮叛王三/十年虢公入樊執樊仲皮其後遷無終為陽氏)
　隰郕(見上杜注在懷縣西南覆今懷慶府城西三十/里有期城即其地一名  背村水經注曰湛水)
　　(出河内軹縣西北之湛溪自向城東南逕湛城時/人又呼曰隰城谿曰隰澗後漢志河陽有湛城是)
　　(也/)
　攢茅(見上杜注在修武縣北垣京相璠曰河内修武/縣北有故隤城謂之皮  方四百歩實中髙八)
　　(丈際陂水之北隔水十五里有蘭丘得皮垣之半/去蘭丘十里又有一丘際陂世謂之勑丘方五百)
　　(歩與皮垣相類即古攢茅也徐廣曰修武有茅亭/今修武縣西北二十里有攢城括地志云攢茅在)
　　(獲嘉東北二十五里今屬衛輝府二説異今懷/慶府修武縣西北二十里有大陸村即其地)
　向(見上杜注軹縣西有地名向上軹水經注天漿水/出軹睪向城北闞駰十三州志  縣南山西曲有)
　　(故向城竹書曰鄭侯使韓辰歸晉陽及向二月城/陽向更名陽為河雍向為髙平即是城也括地志)
　　(髙平故城在河陽縣西北四十里今懷/慶府濟源縣西南有向城即周向國)
　盟(見上杜注今盟津謂臣謹按武王㑹諸侯于盟津/即此也地後歸晉  之河陽僖二十年天王狩于)
　　(河陽是也後屬魏史記趙惠文王十一年董叔與/魏氏伐宋得河陽漢置河陽縣屬河内郡晉魏因)
　　(之北齊置河陽關周滅齊仍為重鎮隋置河陽宫/唐仍曰河陽縣㑹昌中置孟州于此元豐志云懷)
　　(州南至河陽七十里河陽東南至河隂一百六十/二里金大定中城為河水所壞築城徙治明改州)
　　(為縣即今治也古河陽/城在縣西南三十里)
　州(見上杜注今州邑稱臣謹按周之州邑是時予鄭/後又屬晉初為郤  邑後為欒豹之邑昭三年晉)
　　(人以賜鄭豐施七年子産歸州田于韓宣子宣子/更以賜宋樂大心後宣子自徙居之漢置州縣屬)
　　(河内郡晉因之後魏置武徳郡改縣曰邢丘屬懷/州大業初又改曰安昌唐武徳二年改曰武徳置)
　　(北義州後廢州縣仍屬懷州宋熙寧中省/縣為武徳鎮其地在懷慶府東南五十里)
　陘(見上杜注地闕一臣謹按輿地志太行陘在懷慶/府西北三十里  名丹陘連山中㫁曰陘太行首)
　　(始河内北至幽州中/有八陘此其一也)
　隤(見上杜注在修武縣北/  後漢志有隤城今同)
　懷(見上杜注今懷縣趙臣謹按懷後屬晉宣六年赤/狄伐晉圍懷史記  成侯四年魏敗我懷又魏安)
　　(釐王四年秦拔我懷竹書紀年秦師伐鄭次于懷/漢置懷縣為河内郡治晉魏仍之東魏于此置武)
　　(徳郡北齊廢隋開皇十六年于其地置武陟/縣屬殷州今武陟縣西南十一里有懷城)
　夷(荘十年晉武公伐夷杜注/周大夫詭諸采邑未詳)
　酒泉(荘二十一年虢公為王宫于玤王與之酒泉杜/注周邑  同州澄城縣有溫泉西注于洛又有)
　　(甘泉出匱谷中造酒尤美名/曰酒泉蓋虢地跨河東西)
　伊川(僖二十二年辛有適伊川杜注周地山臣謹按/伊源有二水經注伊水出南陽蔓渠  逕陸渾)
　　(縣三塗山下合涓水以東注虢畧其地即有莘氏/女採桑伊川得嬰兒于伊川為伊尹又辛有過伊)
　　(川見被髪而野祭者也後漢書伊水出盧氏括地/志伊水出盧氏巒山近志伊川出盧氏悶頓嶺東)
　　(流經嵩縣洛陽偃師入洛水蓋原有二/水合流諸家各言所見是以不同耳)
　召(僖二十四年富辰曰召穆公思周徳之不類傳臣/謹按召康公邑史記謂召公奭與周同姓左  召)
　　(穆公糾合宗族於成周而作詩曰凡今之人莫如/兄弟此召公與周同族之証詩譜曰文王受命作)
　　(邑於豐乃分岐邦周召之地為周公旦召公奭采/地受封最先武王克商元子國燕次子仍食召邑)
　　(扶風郡雍縣南有召亭即其地也皇甫謐有召康/公為文王庶子之説或别有本但考文昭十六中)
　　(無燕國當以史記之説為正春秋所書召伯乃東/遷後别受采邑在今絳州垣曲縣之召原後漢志)
　　(河東垣縣有召亭太平寰宇記召原在王屋山下/古今地名云王屋山状如垣故以名縣元魏以其)
　　(地為長平縣屬邵州後周武平元年改為王屋縣/隋屬邵州唐初為邵伯縣宋為垣曲王屋兩縣皆)
　　(召原地今為垣曲縣宋白/曰垣縣東六十里有召原)
　甘(僖二十四年甘昭公有寵于惠后杜注王子帶食/邑河南縣西南有甘水  後漢志河南有甘城水)
　　(經甘水出宜陽縣鹿蹄山東北至河南縣北入洛/鄭注河南城西二十五里有故甘城俗曰鑒城在)
　　(甘水東/十里)
　坎欿(王遂出及坎欿杜注周地在河南鞏縣東水地/道記在縣南京相璠曰鞏地名坎欿在洞  東)
　　(司馬彪曰鞏東欿/聚地道記在南)
　毛(毛文王子毛伯明封地僖/二十四年狄伐周獲毛伯)
　隰城(僖二十五年殺太叔/于隰城即隰郕見前)
　翟泉(見成/周)
　榮(文五年王使榮叔歸含且賵杜注/榮采地未詳恐即榮錡氏也見後)
　暴(文八年公子遂及雒戎盟于暴杜注鄭地蘇臣謹/按詩何人斯刺暴公也暴公為卿士而譖  公故)
　　(蘇公作是詩以絶之曰伊誰云從維暴之云世本/曰暴辛公作塤周圻内國路史曰暴辛公采地一)
　　(曰暴隧鄭箋謂周/圻内無暴者失之)
　邥埀(文十七年甘􁐴敗戎于邥埀杜注埀亭在新城/縣北  水經注伊水㑹厭澗水逕邥埀亭服䖍)
　　(曰邥埀在髙都南後漢志新城/有髙都城今為汝州伊陽縣地)
　郟鄏(見王/城)
　鄄(成十一年周公楚怒而出/盟于鄄而入杜注周邑)
　鄇田(成十一年郤至與周爭鄇田杜注溫别邑河内/懐縣西南有鄇人亭  今在懷慶府武陟縣)
　檀(蘇忿生與檀伯達俱封于河杜/注河内  今在河南懷慶府)
　溴梁(襄十六年㑹于溴梁杜注溴水出河内軹縣東/南至溫入河  臣謹接爾雅梁莫大于溴梁溴)
　　(梁水堤也溴水一出陽城西南山一出陽城南溪/與瀧水㑹又東南至溫縣入河晉永康二年成都)
　　(王頴起兵鄴城與趙王倫將孫㑹戰于溴水㑹敗/走頴遂長驅濟河又隋仁壽末漢王諒起兵幷州)
　　(其將余公理與隋將史祥戰于溴水為祥所敗今/溴水源在濟源縣西北原山勲掌谷俗呼白澗水)
　轘轅(襄二十一年使候出諸轘轅杜注轘轅闗在緱/氏縣東南  後漢志險道名輿地志其阪有十)
　　(二曲道將去復還故名一云九十二曲曹參下轘/轅緱氏絶河梁擊趙賁軍破之漢于此置闗括地)
　　(志轘轅闗在緱氏縣東南四十里今/河南府鞏縣西南七十里有轘轅山)
　豳(見/前)
　平畤(襄三十年成愆奔平/畤杜注周邑未詳)
　雒汭(昭元年趙孟館于雒汭杜注洛水在河南鞏縣/南水曲流為汭  後漢書鞏縣注夏太康五弟)
　　(須于洛汭在縣東北三十里山海經陽虛之山臨/于𤣥扈之水是為洛汭河圖玉版倉頡登陽虛臨)
　　(于洛汭之水水經注洛水入河之處清濁異流亦/名什谷張儀説秦王曰下兵三川塞什谷之口是)
　　(也史記音義鞏縣有鄩谷水為什谷隋于此置洛/口倉謂洛水東逕洛汭北對瑯琊渚入河謂之洛)
　　(口今在河/南府鞏縣)
　三塗(昭四年司馬侯曰四嶽三塗陽城太室九州之/險杜注三塗在河南陸渾縣南林注山名大行)
　　(轘轅殽黽也立臣謹按水經注曰伊水厯崖口山/翼崖深髙壁  如闕伊水穿峽北流即古三塗山)
　　(武王所南望三塗者也又金志嵩縣有三塗山服/䖍以三塗為道春秋晉伐陸渾有事于三塗即知)
　　(是山明矣/林注亦非)
　陽城(見上杜注在陽城縣地三臣謹按此陽城山也/在今河南府登封縣北  十八里俗名車嶺山)
　　(亦名馬嶺山晉建興末劉聰將劉雅生攻洛陽守/將趙固奔陽城山是也周于其地置潁邑昭元年)
　　(天王使劉定公勞趙孟于潁杜注潁水出陽城縣/九年晉梁丙張趯率隂戎伐潁杜注周邑是也戰)
　　(國鄭有陽城疑即潁所改矣史記鄭君乙十一年/韓伐鄭取陽城秦亦為陽城縣陳勝陽城人也二)
　　(世三年沛公自洛陽東還至陽城漢二年使韓王/信擊鄭昌于陽城昌降遂置陽城縣屬潁川郡晉)
　　(仍之屬河南郡後魏置陽城郡隋置嵩州不乆皆/罷唐屬洛州五代周省入登封縣志云城中有測)
　　(景臺周公定此地為土/中立圭測景漢唐因之)
　太室(見上杜注在河南陽城縣西南林注即中嶽嵩/髙山也  漢志武帝置崇髙縣以奉太室山是)
　　(為中嶽詩譜即禹貢外方山也東觀記靈帝使棠/溪禱雨因其請復稱嵩髙山夏之興也有神見于)
　　(嵩山即此戴延之曰嵩山三十六峰東曰太室西/曰少室嵩髙其總名也括地志嵩髙山在陽城縣)
　　(西北二十三里今在/登封縣北一十里)
　景亳(湯有景亳之命杜注河南鞏縣西有湯亭或言/亳即偃師  臣謹按輿地志偃師縣南二十里)
　　(有景山詩景員維河即此景亳謂在偃師者得之/或以䝉之北亳為景亳誤矣今偃師鞏縣俱屬河)
　　(南/府)
　孟津(武有孟津之㑹/即盟津見前)
　岐陽(見/前)
　酆宫(見/前)
　閻(昭九年周甘人與閻嘉爭閻田杜注閻嘉晉閻縣/大夫  臣謹按路史曰伯鹵之孫仲奕武王封之)
　　(閻一曰昭王少子生而手有文曰閻康王封之閻/城一曰唐叔後成公子懿采于閻晉滅之俱不盡)
　　(合晉滅仲奕之封以賜公子奕耳其地未詳所在/第據甘在河南城西則閻亦畿内地此時晉雖歸)
　　(周至定六年晉閻沒/戍周則復取之矣)
　駘(見/前)
　郊(昭十二年絞奔/郊杜注周邑)
　甘鹿(昭十七年陸渾衆奔甘鹿杜注周地甘臣謹按/河南府宜陽縣有鹿蹄山甘水所出  鹿疑以)
　　(此得/名)
　北山(昭二十二年王田于北山杜注北芒也也芒山/一作邙山一名平遙山亦郟山之别名  魏文)
　　(帝欲平北邙山令登臺便見孟津辛毗諫曰若九/河盛溢丘陵皆夷何以禦之乃止宇文泰攻河橋)
　　(據北邙為陳李密攻王世充自引精兵出偃師阻/北邙以待之蓋洛陽形勝地也今在河南府城北)
　　(十里山連偃師孟津鞏三縣綿亘四百/里東漢諸陵及唐守諸名臣墓多在此)
　榮錡氏(周景王崩于榮錡氏杜注河/南鞏縣西有榮錡澗今同)
　要餞(昭二十二年子朝帥要餞之甲以逐劉子杜注/周二邑  水經注畛水出新安縣青要山今謂)
　　(之彊山山海絰青要之山畛水出/焉新唐書河南郡諸府有餞濟)
　揚(劉子奔揚杜注周邑采揚雄傳曰其先出自有周/伯僑者以支庶初食  于晉之揚因氏焉揚在河)
　　(汾之間路史曰宣王子曰尚父幽王封之/曰揚侯其地平陽揚氏縣漢之河東縣也)
　領(樊頃子追單子/及領杜注地名)
　京(子朝奔京當即京索之京在今開封府滎陽縣見/鄭國京城潞安平遙縣東七里有京陵城周宣王)
　　(北伐時所築或云即此京/也按此時地已入晉非是)
　皇(王猛居于皇杜注河南鞏縣西南有黄亭又後漢/志有湟水即皇也水經注雒水合于谿泉  東濁)
　　(水注之古湟水也京相璠曰訾城/北二里有黄城今在鞏縣西北)
　圃車(王如平畤遂如/圃車圃車周地)
　前城(司徒醜以王師敗績於前城杜注子朝所得邑/  臣謹按後漢志雒陽西南有前亭為泉戎所)
　　(居服䖍曰前讀為泉即泉戎地在伊闕南水經注/伊水自新城又北徑前亭西即傳之前城也京相)
　　(璠曰在今洛陽西南五十里伊闕外僖十一年楊/拒泉臯伊洛之戎同伐京師所謂泉臯即泉戎也)
　　(又故洛城西有戎/城則伊洛之戎也)
　東圉(單氏伐東圉杜注洛陽東南有圉鄉/路史周地有東西圉東圉即圉鄉也)
　社(前城人敗陸渾于社杜注周地五臣謹按黄河西/自偃師界至鞏縣洛水入之有  社渡又為五社)
　　(津光武帝幸懷遣耿弇等軍/五社津備滎陽以東即此)
　隂(晉籍談軍于隂平臣謹按杜佑曰唐河清縣左傳/所云晉隂也漢  隂縣地晉及後魏為河隂縣地)
　　(隋省河隂縣唐武徳二年置大基縣屬懷州八年/省後復置改曰河清㑹昌三年改置孟州後州廢)
　　(縣仍屬河南府宋移治于白坡鎮金人移治于河/南岸改曰孟津縣即今河南府孟津縣治也其唐)
　　(初河清古城在今/孟縣西南五十里)
　侯氏(荀躒軍于侯氏杜注周地有臣謹按侯氏疑即/緱氏偃師縣東南二十里  廢緱氏城後漢建)
　　(武九年上幸緱氏登轘轅是也又南/十里為緱氏山即王子晉學道處)
　谿泉(賈辛軍于谿泉杜注鞏縣西南有明谿泉今屬/河南府水經注洛水又東明樂泉注之世謂五)
　　(道泉即古/明谿泉也)
　氾(王師軍于汜于解于任人杜注王師分在三邑也/臣謹按氾地有四此王師軍于氾蓋成臯之汜)
　　(漢四年漢挑戰成臯大司馬咎渡兵氾水漢大破/楚軍大司馬咎長史欣皆自剄氾水上臣瓚曰成)
　　(臯城東氾水是也師古取之漢成臯縣屬河南郡/隋改曰氾水唐初析置成臯貞觀中省入汜水至)
　　(今因之本屬鄭地王時駐軍于此至于僖二十四/年王適鄭處于氾即今襄城縣僖三十年晉秦圍)
　　(鄭秦軍氾南在中牟縣南皆非此氾詳見鄭地又/漢髙祖即位于汜水之陽則在定陶屬濟隂郡叔)
　　(孫通傳曰漢王已并天下諸侯共尊為皇帝于定/陶乃其證也曹咎自剄氾水條張晏注曰氾水在)
　　(濟隂界乃誤以為定陶之汜也如淳引左傳鄙在/鄭地汜乃誤以為襄城之汜也師古並加駁正良)
　　(是後漢志成臯有氾水乃襄王出居處亦誤也成/臯襄城中牟之氾讀曰凡鄉人呼之曰祀定陶之)
　　(汜音敷劒反音聲各/别字畫亦有微分也)
　解(見上杜注洛陽西南有大解小解解後漢書洛陽/大解城洛陽故城之西南又有小  國策蘇代謂)
　　(向壽曰公與楚解口地封小令/尹以杜陽解口即兩解城也)
　任人(見/上)
　京楚(王師軍/于京楚)
　鄩(昭二十三年郊鄩潰杜注河南鞏縣西南有地名/鄩中郊鄩二邑皆子朝所得  臣謹按後漢志有)
　　(尋谷水史記張儀下兵三川塞什谷之口徐廣曰/即鄩邑京相璠曰今鞏洛渡北有鄩谷水東入洛)
　　(謂之下潯亦謂之北潯是即杜氏所本也蓋古有/上潯下潯南潯北潯之名括地志故鄩城在鞏縣)
　　(西南五十八里輿地志偃師東北十四里有鄩溪/是又鄩之支流耳或謂即夏之斟鄩誤斟鄩在北)
　　(海郡平/壽縣)
　平隂(昭二十三年晉師在平隂杜注今河隂縣乘臣/謹按平隂古為津濟處陳平降漢王使參  監)
　　(諸將南渡平隂津至洛陽是也後置平隂縣屬河/南郡武帝封劉遂為侯邑十三州志縣在平津大)
　　(河之間故名魏文帝改曰河隂晉因之永嘉五年/傅祗建行臺于河隂後魏太和二十年營方澤于)
　　(河隂東魏分置河隂郡于此隋初郡縣并廢王世/充復置武徳初又廢今故城在孟津縣東一里舊)
　　(志云在洛陽城東北五十里若今河隂縣乃唐開/元二十年割汜水滎澤二縣地所置非晉時舊縣)
　　(也/)
　澤邑(王師在澤邑賈逵曰/澤即翟泉也見前)
　狄泉(即翟泉/見前)
　訾(昭二十三年單子取訾杜注訾在河南鞏縣西南/  臣謹按路史曰訾有二西訾在洛東訾在鞏單)
　　(子所取蓋西訾也二十四年河津人得王子朝用/于河之寶珪隂不佞拘之王定而獻與之東訾二)
　　(十七年尹文公焚東訾始為鞏縣之訾杜氏誤以/二訾為一故兩注無異辭也後漢志鞏有東訾聚)
　　(今名訾城水經注洛水東逕訾城北潯水及東羅/水注之晉石勒攻趙出于訾鞏之間皆言東訾章)
　　(懷注後漢書即引杜注如果二/訾為一傳文東字不亦贅乎)
　墻人(劉子取墻人直人墻一作嗇路史曰嗇廧/也今新安縣東北有白墻村金水發源處)
　直人(見上杜注子朝/邑  直伯柄國)
　尹(王入于尹杜注尹氏之邑今山西/汾州有尹吉甫墓即古尹城也)
　阪道(單子從阪道未詳轅臣謹按偃師東南有鄂里/阪鞏縣東南有轘  阪宜陽東南有九曲阪未)
　　(詳孰/是)
　尹道(劉子從尹道當/即入尹之道)
　左巷(子朝次于左巷/杜注近東城)
　唐(尹辛敗劉師于唐杜注周邑後漢/志有唐聚在今河南府洛陽縣)
　西闈(尹辛取西闈杜注周地未詳西臣謹按/有東圉即有西圉西闈當是  圉之訛)
　蒯(尹辛攻蒯杜注河南縣西南蒯鄉是也縣晉地/道記曰河南縣西南有蒯亭今在洛陽  西南)
　三川(昭二十三年萇𢎞曰周之亡也三川震杜注涇/渭洛水也  渭河在今陜西西安府城北五十)
　　(里出臨洮府渭源縣界鳥鼠山西北谷東流經盩/厔興平咸陽渭南至華隂縣入黄河涇河𤼵源平)
　　(凉府界岍頭山經邠州醴泉涇陽至髙陵縣入渭/洛水出慶陽府北經上郡雕陽秦望山南過寧州)
　　(東六十里之廢襄樂縣三川/舊屬西周後為秦晉所有)
　乾祭(昭二十四年士景伯立于乾祭杜注王城北門/  後漢書王城東門名鼎門北城門曰乾祭皇)
　　(覽曰城西北柏亭西周山上有周靈王冡民祀之/不絶水經注榖水又東遶乾門北子朝之亂晉所)
　　(開也其東即千金堨又東為/金谷水水之西北即金墉城)
　瑕(昭二十四年子朝之師攻瑕及杏皆潰杜注曰敬/王邑  臣謹按燭之武對秦伯許君焦瑕此晉瑕)
　　(也與子朝所/攻為兩地)
　杏(見上北洛陽記禹/州城  有杏山)
　鞏(昭二十五年尹文公渉于鞏杜注於鞏縣渉洛水/也  臣謹按傳曰闕鞏之甲鞏之得名已乆周為)
　　(鞏伯邑爾雅曰鞏固也四面有河山之固也西周/惠公封少子班于此為東周史記秦荘襄王元年)
　　(蒙驁伐韓韓獻成臯蓋東周亡于是年也漢三年/項羽㧞成臯欲西漢兵距之鞏令不得西後置縣)
　　(于此其地在今縣西南三十里有鞏王城相傳為/赧王所築者是也隋遷洛口倉始為今治李密據)
　　(之築城以㫁洛川包南/北山周廻三十餘里)
　尸氏(昭二十六年劉人敗王城之師于尸氏杜注在/鞏縣西南偃師城  臣謹按班固曰尸鄉殷湯)
　　(所都也故有湯亭皇甫謐以為帝嚳都非湯也又/有言盤庚遷之者世遠莫考穆天子傳召伯逆王)
　　(于尸後漢書尸鄉春秋時曰尸氏水經注尸鄉在/偃師縣西三十里漢初曹參還擊秦將趙賁于尸)
　　(北又田横乘傳詣洛陽至尸鄉厩置遂自剄今有/田横墓晉太康地記尸鄉南有亳坂東有桐城太)
　　(甲所放處湯墓在焉搜神記曰祝/雞翁洛陽人也居尸鄉北山下)
　施谷(戰于施谷杜/注周地未詳)
　渠(昭二十六年劉子以王出次于渠杜注周地言臣/謹按渠陽渠也陸機洛陽記劉澄之永初記  城)
　　(西面有陽渠周公之所制也亦謂之九曲瀆在河/南鞏縣西通洛陽晉書曰洛陽十二門皆有雙闕)
　　(石橋跨陽渠述征記曰東城有二石橋舊于王城/東北開渠引洛水名曰陽渠東流經洛陽于城東)
　　(南回通出石橋下運至建春門以輸常滿倉水經/注上東門外石橋右柱銘陽嘉五年詔書以城下)
　　(漕渠東通河濟南引江淮方貢委輸所由而至乃/作石橋此即陽渠與榖水回通處也輿地志洛陽)
　　(城外四面有陽渠水周公所鑿也其水上源從函/谷東流注城西北角仍分流繞城至建春門外合)
　　(流又折/而東云)
　褚氏(王宿于褚氏杜注洛陽縣南有褚氏/亭後漢書志洛陽有褚氏聚今未詳)
　萑谷(王次于萑谷于胥靡于滑杜注皆周邑胥靡滑/本鄭邑  臣謹按大谷在洛陽東後漢書孫堅)
　　(進軍大谷距洛九十里其谷連亘至潁陽縣何進/設八闗大谷其一也周之萑谷施谷蓋皆大谷之)
　　(支徑耳曰又按孔安國書傳傅説隱于虞虢之間/皇甫謐  髙宗夢天賜賢胥靡之衣乃以其形旁)
　　(求于天下見築者胥靡衣褐帶索執役于虞虢之/間傅巖之野今虞山東南有傅巖東北十里有顛)
　　(軫阪當由傅説傭隱止息于此故以胥靡名其地/也  再按滑國名秦滅之而不能有為晉所得然)
　　(其地近鄭在所必爭成十七年鄭人所以侵晉虛/滑也是時則歸王室逮定六年鄭伐周馮滑胥靡)
　　(此鄭人爭滑之驗也/古緱氏城即滑國城)
　胥靡(見/上)
　滑(見/上)
　闕塞(晉師納王使女寛守闕塞杜注洛陽西南伊闕/口也  臣謹按今河南府城南三十里有闕塞)
　　(山一名龍門一名伊闕一名闕口一名鍾山志云/山之東曰香山西曰龍門大禹疏以通水兩山對)
　　(峙石壁峭立望之若闕伊水厯其間陸機曰洛有/四闕此其一焉戰國策秦攻魏將犀武軍于伊闕)
　　(史記秦昭王十四年白起攻韓魏之師于伊闕四/十一年西周君與諸侯約從將天下鋭兵出伊闕)
　　(即此也漢靈帝時為河南八闗之一北魏景明初/嘗遣宦者白整鑿二佛龕于龍門其後宦者劉騰)
　　(復鑿一龕皆髙百尺用功數十萬熙平初胡太后/作石窟寺于伊闕口極土木之美隋煬帝登北邙)
　　(望伊闕顧謂侍臣曰得非龍門耶自古何以不建/都于此蘇威進曰以待陛下耳遂議定都詔令楊)
　　(素營/之)
　莒(昭二十六年隂忌奔莒杜注周邑終臣謹按國語/有曹姓之莒莒輿期本巳姓與陸  曹姓之莒自)
　　(别或言周滅莒以其地封輿期/者非也輿期都介根乃古國)
　圉澤(遂軍圉澤次于堤丄杜注皆周地門臣謹按圉/澤當即東圉之澤見前又周有圉  恐皆以此)
　　(得/名)
　堤上(見上寰臣謹按漢書漢孝文時河决酸棗東潰/金堤  宇記金堤在洛陽縣西南二十三里從)
　　(陽武縣東北五十八里入洛陽西南界又入滑州/靈昌縣界時漢興未四十年河道始决金堤係三)
　　(代時物明矣所云/堤上或即此也)
　彘(厲王居于彘本禹貢岳陽也漢為彘縣屬河東郡/東漢改永安縣隋義寧初置霍山郡唐罷郡置吕)
　　(州貞觀中州罷以縣屬晉州宋屬平陽府今為霍/州屬平陽州南有彘水有彘城東南有厲王墓如)
　　(故/)
　鄻(昭二十九年趙車入于/鄻以叛杜注周邑未詳)
　馮(定六年鄭伐馮滑胥靡負黍狐人闕外杜注鄭伐/周六邑  臣謹按東觀記曰魏之别封曰華侯華)
　　(侯孫長卿食采馮城路史曰畢公後采馮亭春秋/有馮簡子杜云歸姓後漢馮魴亦云魏之支庶采)
　　(馮城説文云䣕姬姓國今范陽李澤中有馮水即/故馮地古馮夷國范陽非周地當以畢公畿内馮)
　　(亭為/正)
　負黍(見上杜注陽城西南有負黍亭舜臣謹按後漢/志陽城有負黍聚路史曰孟子  遷于負夏世)
　　(紀作舜遷于負黍少室一曰黍室負黍城在其南/潁水經其東南為許由隱處馮衍顯志賦曰求善)
　　(卷之所在遇許由于負黍是也京相璠曰負黍在/潁川陽城縣西南二十七里今謂之黄城史記鄭)
　　(繻公十六年伐韓敗韓兵于負黍鄭君乙二年負/黍反復歸韓韓世家宣惠王十九年秦拔我陽城)
　　(負黍又楚世家悼王九年伐韓取負黍索隱韓世/家贊曰既徙平陽復侵負黍韓自武子都平陽哀)
　　(侯滅鄭侵負黍者由此以/入鄭也今為登封縣地)
　狐人(見上杜注周邑人臣謹按後漢志潁隂縣有狐/宗鄉或曰古狐  亭即其地今在開封府許州)
　　(或謂即􁃔/狐聚者非)
　闕外(見上杜注周邑也疑/即伊闕之外邑)
　姑蕕(天王處于姑蕕/杜注周地未詳)
　儀栗(定七年周儋翩入于儀栗以叛杜注/周邑未詳開封東緡二十里有儀城)
　窮谷(定七年敗尹氏于窮谷杜注周地所臣謹按新/唐書開封軍府有通谷即洛神賦  謂經通谷)
　　(也昔人嫌里名不美輙舉相反者以易之如楚窮/水易豐水之類是也窮谷易為通谷意亦如此)
　榖城(定八年單子伐榖城單子伐簡城劉子伐盂杜/注榖城在河南縣西  臣謹按漢榖城縣屬河)
　　(南郡范志曰瀍水出今洛陽縣西北榖水之東岸/有榖城山即其地也徐廣曰周亡所存止七縣榖)
　　(城與焉西晉併入河南故有城存魏大綂四年東/魏侯景圍金墉宇文泰赴救至榖城北齊常山王)
　　(演増築榖城置戍以/備周師謂之嚴城)
　簡城(見上路臣謹按周有簡師父簡城當是其/食邑  史曰簡者耿後少昊之苖裔也)
　盂(見上邘或云/盂即  也)
　
　春秋地名攷畧卷一
欽定四庫全書
　春秋地名攷略卷二
　　　　　　　　　　詹事府詹事髙士竒撰
魯
　國于曲阜(史記武王十一年封周公旦于曲阜是為/魯公周公不就封留佐武王于是卒相成)
　　(王而使其子伯禽代就封于魯曲阜少皥之墟也/定公四年祝佗曰因商奄之民命以伯禽而封于)
　　(少皥之墟杜注曲阜也在魯城内昭公二十有九/年蔡墨曰少皥氏有四叔世不失職遂濟窮桑杜)
　　(注窮桑少皥之號也地在魯北帝王世紀少昊帝/是為𤣥囂降居江水有聖徳邑于窮桑以豋帝位)
　　(都曲阜尸子少昊金天氏邑于窮桑日五色下照/窮桑拾遺記皇娥生少昊號曰窮桑一曰桑丘氏)
　　(皆是説也應劭曰曲阜在魯城中委曲長七八里/自春秋至戰國魯世世都之後并于楚秦為薛郡)
　　(治漢五年封項羽為魯公後置魯縣封功臣奚涓/為侯邑髙后初改為魯國晉為魯郡治宋及後魏)
　　(因之後齊改屬任城郡隋開皇三年廢郡改縣曰/汶陽屬兗州十六年又改曰曲阜縣唐省而復置)
　　(宋大中祥符五年改仙源縣金復為曲阜元遷縣/治於魯城東十里謂故城為闕里明正徳七年流)
　　(賊䧟城乃復徙於故城中今縣治是也魯故城十/二門今環城基址尚存有如山嶺  臣謹按後漢)
　　(志魯國即奄國而杜預不主是説其注因商奄之/民句曰商奄國名也與四國流言或迸散在魯皆)
　　(令即屬魯懷柔之昭元年商有徐奄杜注二國皆/嬴姓昭九年詹桓伯曰蒲姑商奄吾東土也無注)
　　(再按書序成王東伐淮夷遂踐奄因以封周公夫/周公已封于武王時成王乃以奄地益之其非一)
　　(地可知矣又史記云從郭出魯奄中張茂先云即/魯之奄里亦曰商奄里又名奄里鄉皆謂奄國與)
　　(魯為兩地孔頴達云奄東方之國近魯之地是矣/今志言曲阜舊城即古奄地或言奄城在縣東二)
　　(里桑再按羅泌謂曲阜之窮桑乃空桑也山海經/空  之北有軒轅山或又云空桑氏以地紀空桑)
　　(者兗鹵也髙陽氏所常居非少昊之都也紀年云/少昊帥鳥師居西方疑窮桑在雍梁之間馬氏繹)
　　(史正之謂少昊居西方乃侯伯之任及登為帝則/居曲阜賈逵曰少昊居窮桑登為帝是也山海經)
　　(所謂空桑即窮桑之别名耳其説與左傳合又帝/王世紀黄帝生于壽丘在魯東門之北此蓋亦山)
　　(海經/之説)
　蔑(隱元年盟于蔑公羊作昧杜注蔑姑蔑魯地魯國/卞縣南有姑城  臣謹按定公十二年公登武子)
　　(之臺費人攻之仲尼命申句須樂頎下伐之費人/北國人追之敗諸姑蔑即此蔑也漢卞縣隋改置)
　　(泗水縣括地志云蔑姑故城在泗水縣東北四十/五里今泗水縣屬兖州府鄭樵通志曰兖州瑕丘)
　　(縣有姑/蔑城誤)
　郎(隱元年費伯帥師城郎杜注魯邑髙平方與縣東/南有郁郎亭  臣謹按桓四年公狩于郎八年師)
　　(次于郎以俟陳人蔡人十年齊侯衛侯鄭伯來戰/于郎莊八年師次于郎以俟陳人蔡人十年齊師)
　　(宋師次于郎三十一年築臺于郎昭九年築郎囿/皆此也蓋魯之邊邑漢王子侯表魯共王之子驕)
　　(封郁桹侯師古曰桹音狼漢方與縣屬山陽郡晉/屬髙平國即今魚臺縣也詳棠下縣治東北九十)
　　(里有郁桹亭括地志郎亭/在滕縣西五十二里誤)
　費(見上氏臣謹按此魯大夫費庈父之食邑讀如字/與季  費邑讀曰秘者有别晉書地道記湖陸西)
　　(有費亭城魏武封費亭侯即此/今兗州府魚臺縣西南有費亭)
　潛(隱二年公㑹戎/于潛杜注魯地)
　唐(隱二年公及戎盟于唐杜注髙平方與縣/北有武唐亭  今在魚臺縣東十二里)
　棠(隱五年公觀魚于棠公羊濟上之邑也杜注今髙/平方與縣北有武唐亭魯侯觀魚臺  臣謹按水)
　　(經注菏水又東經武唐亭有髙臺二丈許其下臨/水昔魯侯觀魚處地後屬宋名方與戰國策楚人)
　　(説頃襄王外擊定陶則大宋方與二郡舉矣秦置/方與縣史記二世二年秦嘉立景駒為楚王引兵)
　　(之方與欲擊秦軍定陶下又沛公取胡陵方與漢/仍置方與縣屬山陽郡方與讀曰房預晉屬髙平)
　　(國宋魏因之齊廢隋復置屬徐州唐初屬金州貞/觀中改屬兖州寶應元年改名魚臺縣取觀魚臺)
　　(為名元和四年淄青帥李師道請移縣治于魚臺/市即今縣治也五代唐屬單州宋因之元屬濟州)
　　(明初屬徐州尋改屬濟寧府洪武十八年改屬兖/州府今仍之故方與城在城北觀魚臺在縣東北)
　　(十二里菏水/在縣北十里)
　中丘(隱七年城中丘杜注在瑯琊臨沂縣東北水臣/謹按隱十年公㑹齊侯鄭伯于中丘即此  經)
　　(注沂水自中丘城西而南逕臨沂城是也今兖州/府沂州東北有中丘城或謂之諸葛城以諸葛武)
　　(侯隱居瑯琊時嘗居此也臨沂縣後/漢屬瑯琊國晉因之即今沂州治)
　泰山(隱八年鄭伯請以泰山之祊易許田所泰山在/今泰安州北五里詩泰山巖巖魯邦  瞻戰國)
　　(策蘇秦説齊宣王齊南有泰山東有瑯琊史記貨/殖傳其陽則魯其隂則齊山之東北址舊有明堂)
　　(為成周朝㑹/諸侯之處)
　防(隱九年公㑹齊侯于防杜注魯地在瑯琊華縣東/南  十年敗宋師于菅辛巳取防杜注髙平昌邑)
　　(縣西南有西防城十臣謹按魯有三防華縣之防/所謂東防也荘二  二年及齊髙徯盟于防二十)
　　(九年城諸及防又襄十二年城防皆此邑也為臧/氏食邑故十七年齊髙厚圍臧紇于防二十三年)
　　(臧紇自邾如防漢華縣屬泰山郡後漢并入費縣/晉復置屬瑯琊郡後廢今費縣西北六十里有華)
　　(城昌邑之防宋防也既為魯有欲别於臧氏之防/故謂之西防王莽末佼疆為西防賊帥後附劉永)
　　(永敗於睢陽疆奔保西防即此章懷太子曰西防/在單縣北四十里昌邑漢縣武帝以封子髆王賀)
　　(廢國除為山陽郡晉為髙平國皆治昌邑劉宋移/髙平國治髙平縣省昌邑入金鄉今金鄉縣西北)
　　(四十里有昌邑城僖十四年季姬及鄫子遇于防/此季姬召鄫子至魯蓋魯國之防山也孔子父母)
　　(合葬于防即此今防山在曲阜縣東二十里張洽/集傳密州諸城有防城此因經文有城諸及防之)
　　(語而誤也又青州府安丘縣/有防城乃莒邑詳見莒地)
　鄧(隱十年盟于鄧杜注魯地之路史黄帝/臣鄧伯溫國與南陽子姓  鄧有别)
　菟裘(隱十一年傳使營菟裘杜注魯邑在泰山梁父/縣南  後漢志梁父有莵裘聚寰宇記莵裘故)
　　(城在泗水縣北五十里梁父漢縣亦在其北今/泗水縣北四十里有梁父城莵裘聚在縣西北)
　許田(桓元年鄭伯以璧假許田泰寰宇記許昌城南/四十里有魯城鄭伯請以  山之祊易許田而)
　　(祀周公即此許昌/城在州東三十里)
　讙(桓三年齊侯送姜氏于讙杜注魯地濟北蛇丘縣/西有下讙亭  臣謹按定八年陽虎入讙陽闗以)
　　(叛哀八年齊人取讙及闡既而復歸于我皆此也/亦作酄水經注蛇水逕下讙亭路史濟之乘丘有)
　　(驩亭或云讙兠國即蛇丘下讙亭唐入鉅野後為/濟治今在寧陽縣西蛇丘漢縣屬泰山郡後漢晉)
　　(宋屬濟北國魏屬東濟北郡北齊/廢索隱下讙亭在下愽縣西南)
　郕(桓三年公㑹杞侯于成公羊杞作紀成作盛榖梁/傳范寗注云魯地  桓六年公㑹紀侯于成榖梁)
　　(作郕杜注在泰山鉅平縣東南齊臣謹按荘三十/年次于成備齊也又襄十五年  人圍成公救成)
　　(於是城成郛十六年齊復圍成後為孟氏邑昭七/年晉人來治把田季孫以成與之後復歸魯二十)
　　(六年齊師圍成弗克定十二年仲由為季氏宰將/墮成公斂處父謂孟孫墮成齊人必至于北門且)
　　(成孟氏之保障也無成是無孟氏也子偽不知我/將不墮于是公圍成勿克哀十五年成叛入于齊)
　　(孟武伯伐成不克遂城輸以逼成既而齊歸成禮/記檀弓子羔為成宰史記齊宣公四十八年田和)
　　(取魯之成邑皆此也漢置鉅平縣屬泰山郡晉宋/及後魏因之後齊廢括地志鉅平城今為故城社)
　　(汶水經其東上有文姜臺其東南即魯之/故成邑今寧陽縣東北九十里有鉅平城)
　祝丘(桓五年城祝丘荘四年夫人姜氏享齊侯于祝/丘杜注魯地  路史祝丘祝融氏之後臨沂東)
　　(南五十里有即丘城漢為即丘縣孟康曰春秋時/之祝丘也屬東海郡後漢屬瑯琊魏晉因之劉宋)
　　(為瑯琊郡治後魏因之齊廢郡并縣入/臨沂今沂州東南五十里有即丘城)
　二山(桓六年子同生傳申繻曰先君獻武廢二山杜/注二山具敖也獻公名具武公名敖更以其鄉)
　　(名山即臣謹按嶅山在今泰安州新泰縣東南/十里  敖山也具山在嶅山東南二十五里)
　咸丘(桓七年焚咸丘杜注魯地髙平鉅野縣南有咸/亭  臣謹按水經注黄水逕鉅野縣北又東逕)
　　(咸亭北其水大河之支河也水南即金鄉之東界/鉅野漢縣屬山陽郡晉屬髙平國金省元復置今)
　　(屬濟寧州縣南有咸亭邾再按公羊曰咸丘邾婁/之邑也榖梁曰其不言  咸丘何也疾其以火攻)
　　(也似/誤)
　夫鍾(見郕/國)
　闞(桓十一年公㑹宋公于闞杜注魯地在東平須昌/縣東南  臣謹按昭二十五年叔孫昭子如闞三)
　　(十二年公在乾侯取闞定元年季孫使役如闞杜/氏云闞魯先公墓所在也自隱桓以下皆𦵏此戰)
　　(國策信陵君曰秦長驅梁北東至陶衛之交北至/平闞陶陶丘平平陸也後漢志云東平陸有闞亭)
　　(皇覽曰蚩尤冡在東郡壽張縣闞鄉城中嘗十月/祠之有赤氣如血曰蚩尤旗史記封禪書齊八神)
　　(三曰兵主祠蚩尤正義蚩尤冢在東平陸監鄉監/即闞也水經注洪水上承鉅野薛訓渚厯澤西北)
　　(又北經闞鄉城西又北與濟瀆合今汶上縣西南/三十五里有南旺湖湖中有闞亭其地髙阜六七)
　　(即魯先公葬處東平陸漢縣在今東平州汶上縣/北須昌漢縣晉為東平國治故城在今東平州北)
　　(十五里壽張漢屬東平國在今壽張縣東南五十/里蓋南旺湖即古鉅野大澤周百餘里環湖之邑)
　　(皆可屬之諸書各以當/時所屬為言故不同也)
　曲池(桓十二年盟于曲池杜注魯地魯國汶陽縣北/有曲水亭  水經注汶水又西南逕汶陽縣北)
　　(王莽之汶亭也縣北有曲水池/亭今在曲阜縣東北四十里)
　趡(桓十七年盟于/趡杜注魯地)
　奚(桓十七年戰于奚榖/梁作郎杜注魯地)
　蔇(荘九年公及齊大夫盟于蔇杜注魯地瑯琊繒縣/北有蔇亭  後漢志繒縣有蔇亭路史曰沂之承)
　　(有蔇亭即古蔇國繒縣即/鄫國在今嶧縣東八十里)
　洙(荘九年冬浚洙杜注洙水在魯城北下合泗浚深/之為齊備  水經注洙水出泰山蓋縣臨樂山北)
　　(西南流至卞縣西南入泗水又亂流西南至魯縣/東北分為二流北為洙瀆南即泗水孔子設教于)
　　(洙泗之間闕里是也洙水又南經瑕丘城下流復/入泗通志洙水故道自縣東北經孔林西而入泗)
　　(今曲阜縣北二里有洙水不復與泗通上流在孔/林東止一溝瀆過夫子墓前西南流入于沂其故)
　　(道不可/考矣)
　生竇(荘九年殺子糾于生竇杜注魯地陽史記作笙/瀆賈逵曰魯地句瀆也句瀆即句  縣春秋之)
　　(榖丘也句陽城在今曹縣東北三十里濮/水所逕為齊魯交境按榖丘乃宋地俟考)
　長勺(荘十年公敗齊師於長勺杜注魯地尾路史曰/成王以商民六族錫魯公有長勺氏  勺氏此)
　　(商民之/所居也)
　乘丘(荘十年公敗宋師于乘丘杜注魯地収臣謹按/戰國策張儀謂魏王齊伐趙取乘丘  侵地虛)
　　(頓丘危史記周安王二年三晉伐楚至乘丘而還/即此也漢置乘氏縣屬濟隂郡景帝封梁孝王子)
　　(買為侯邑應劭曰故春秋時乘丘也和帝又以封/梁商晉屬濟隂郡後魏仍屬濟隂郡隋屬曹州唐)
　　(宋仍之金廢今乘氏故城在曹縣東北五十里丘/再按西漢泰山郡有乘丘縣師古曰即春秋乘)
　　(也武帝封中山靖王子將夜為侯邑水經注洸水/自寧陽又西南經乘丘故城東括地志乘丘在瑕)
　　(丘縣西北三十五里今兖州府西北二十五里有/古瑕丘城曲阜在兖東三十里以是計之乘丘去)
　　(魯都不及百里矣時公子偃自雩門竊出敗宋師/必寇在門庭故能出不意薄之也若乘丘在曹縣)
　　(則相去三百里無用竒之法矣應説當誤顔氏為/優又隋志分鉅野置乘丘縣尋省此則近乘氏國)
　　(策所謂趙/乘丘也)
　雩門(荘十年公子偃自雩門竊出杜注雩門魯南城/門  臣謹按魯國都其城十二門正南曰稷門)
　　(南之左曰章門右曰雩門正北曰圭門北之左曰/齊門右曰龍門正東曰建春門東之左曰始明門)
　　(右曰鹿門正西曰史門西之左曰歸徳門右曰麥/門杜預曰魯有東城南城有上東等門左傳定八)
　　(年公斂處父帥成人自上東門入與陽虎戰于南/門之外上東門蓋城東之北門又國語臧文仲祭)
　　(爰居于魯東門之外襄二十三年臧紇斬鹿門之/闗出奔邾白褒魯記曰鹿門有兩井一為臧武仲)
　　(井一為季桓子井國語桓子穿井得土缶中有羊/以問仲尼者也雩門以面臨雩水得名隔水有雩)
　　(壇髙三丈荘十年公子偃自雩門竊出䝉臯比而/犯宋師又哀十一年冉有帥左師次于雩門之外)
　　(水經注沂水有二一出尼丘山西北經魯雩門即/曽㸃浴沂處是也荘三十二年圉人犖能投蓋于)
　　(稷門定五年陽虎盟季桓子于稷門之内又哀八/年吳伐魯微虎欲以私屬徒宵攻吳及稷門之内)
　　(而止亦謂之南門僖二十年新作南門傳曰本名/稷門僖公更髙而大之故名髙門定十年齊人陳)
　　(女樂文駟於魯城南髙門外即此矣門内有鬬雞/臺二所昭二十五年季郈之雞鬬括地志鬬雞臺)
　　(二相距十五歩是也又有郭門西郭門也曰子駒/之門文十一年獲長狄僑如埋其首于子駒之門)
　　(又萊門則東北郭門也哀六年齊人召公子陽生/陽生請與南郭且于乘出萊門而告之故或曰萊)
　　(門即陽闗邑門也又有爭門吏門石門公羊傳齊/桓公使髙子將南陽之甲立僖公而城魯或曰自)
　　(鹿門至於爭門或曰自爭門至於吏門是也爭門/一云當作淨門淨魯北門池也吏門即史門矣吕)
　　(氏春秋歸父居石門/石門蓋亦郭門地也)
　郭(荘十一年公敗宋/師于郭杜注魯地)
　濟西(荘十八年公追戎于濟西杜注戎來侵魯公逐/之于濟水之西  荘三十年公及齊侯遇于魯)
　　(濟杜注濟水厯齊魯界在齊界為齊濟在魯界為/魯濟蓋魯地  僖三十一年取濟西田左傳分曹)
　　(地也公羊傳曰惡乎取之取之曹也晉侯執曹伯/班其所取侵地于諸侯杜注二十八年晉文討曹)
　　(分其地竟界未定至是乃以賜諸侯左傳分曹地/自洮以南東𫝊於濟杜注濟水自滎陽東過魯之)
　　(西至樂安入海十宣元年齊人取濟西田杜注濟/西故曹地僖三  一年晉文以分魯  宣十年齊)
　　(人歸我濟西田瑯臣謹按漢志濟水過郡九行千/八百四十里至  槐入海九郡謂河東河内陳留)
　　(梁國濟隂泰山濟南齊郡千乘也水經注濟水出/河東垣縣王屋山至鞏縣截河而南為滎澤過寃)
　　(句定陶西東流濟隂乘氏縣西分為二瀆其南瀆/為菏水東南流至山陽湖陸縣與泗水合而入淮)
　　(其東北流入鉅野澤又東北過東郡壽良縣西界/北逕須昌榖城又東北逕盧縣華不注山臺縣菅)
　　(縣梁鄒臨濟樂安而入于海杜氏所謂厯齊魯界/者即東北分流一支其在鉅野壽良須昌則穿曹)
　　(魯之境謂之魯濟其在榖城以下則穿齊衛之境/所謂齊濟也鉅野今亦為縣壽良即今壽張須昌)
　　(在今東平州榖城在今東阿縣此齊魯分界也追/戎濟西即已氏之戎在今曹縣境者隱元年㑹於)
　　(潛七年伐凡伯皆此戎也今曹州即古曹國與魯/之東鄆鉅野相接所爭濟西田蓋在此襄十八年)
　　(晉侯伐齊沈玉濟河㑹于魯濟此則東平之魯濟/也國語齊桓公反魯衛燕地正封疆地南至於􁑩)
　　(隂西至於濟北至於河定八年齊與衛地自濟以/西禚媚杏以南書社三百是則齊衛分境之齊濟)
　　(也戰國策燕王謂蘇代曰齊有清濟濁河可以為/固樂毅伐齊戰于濟西齊師大敗遂入臨淄蓋漢)
　　(以前濟水經流之跡若此酈道元曰王莽之世川/瀆枯竭濟水便入于河不復絶流而南其餘流自)
　　(東平以東北者皆謂之清水杜佑曰濟水絶流已/乆今自東平以東北入海者實菏澤汶水之合流)
　　(耳諸史由是但言清河無復濟水之名至元人於/寧陽縣築堈城壩遏汶水入洸以通運河明永樂)
　　(中又于東平州東築戴村壩盡遏汶水入㑹通河/説者謂大清河古濟而今汶者也經此二變濟瀆)
　　(故跡遂不可復考今曹縣北三十里及定/陶諸境猶有故濟堤即魯濟昔曰經流處)
　洮(荘二十七年公㑹杞伯姬于洮杜注魯地年僖八/年盟於洮杜注魯地  臣謹按僖三十一  取濟)
　　(西田分曹地自洮以南東傅於濟故曹地亦有洮/之名水經注鄄城西南五十里有桃城或謂之洮)
　　(瓠子河所逕亦曰姚城因姚墟而得名也援神契/舜生姚墟應劭曰姚墟與雷澤相近世稱姚城即)
　　(春秋分曹地自洮者也今在濮州西南/五十里  張洽集傳洮在濟南府誤)
　郿(荘二十八年冬築郿公榖皆作㣲杜注魯下邑相/臣謹按水經注濟水經梁山東又逕微鄉東京)
　　(璠曰壽張縣西北三十里有故微鄉王氏曰微子/所封國也今壽張縣東南五十里有古壽張城)
　諸(荘二十九年城諸及防杜注諸今城陽諸縣也臣/謹按文十二年季孫行父城諸及鄆即此諸  地)
　　(在石屋山東北濰水之南漢置諸縣屬瑯琊郡晉/屬城陽國劉宋屬東莞郡魏因之北齊省入東武)
　　(隋改東武為諸城即今縣治也/古諸城在今治西南三十里)
　魯濟(見濟/西)
　薛(荘三十一年築臺/于薛杜注魯地)
　秦(荘三十一年築臺于秦杜注東平范縣西北有秦/亭  臣謹按魏収志東平郡嘗治范縣之秦城即)
　　(此志云縣東北四十餘里有魯西門舊有石門/髙數尺蓋魯衛之境今范縣南二里有秦亭)
　梁丘(荘三十二年齊侯宋公遇于梁丘杜註梁丘在/髙平昌邑縣西南  臣謹按昌邑在今金鄉縣)
　　(見防縣西南有梁丘鄉即齊宋相遇處括地志梁/丘城在城武縣東北三十二里蓋接界處也今城)
　　(武縣東北三十/里有梁丘山)
　黨氏臺(荘三十三年築臺臨黨氏杜注黨氏魯大夫/  今曲阜縣東北八里故魯城内有荘公臺)
　　(稍西南又/有昭公臺)
　稷門(見雩/門)
　逵泉(公子牙歸及逵泉卒杜注魯地出臣謹按寰宇/記云逵泉在曲阜東南十里源  平澤合沙溝)
　　(共流數里以入於沂名曰逵泉溝一名連泉今縣/南五里有逵泉其旁又有茶泉車輞泉柳青泉兩)
　　(觀泉凡五泉上有龍祠漕河志云縣境之泉/凡二十二其五入泗其十六入沂其一入洸)
　密(閔二年共仲歸及密乃縊杜注魯地瑯/琊費縣北有密如亭  今在費縣北)
　酈(僖元年公子友敗莒師于酈公/羊作犂榖梁作麗杜注魯地)
　汶陽田(僖元年公賜季友汶陽之田及費杜注汶陽/田汶水北地汶水出泰山萊蕪縣西入濟)
　　(臣謹按汶有五源一出於萊蕪縣之原山水經謂/之北汶一出於嶽北仙臺曰嬴汶又有出於牟縣)
　　(者曰牟汶或曰小汶又有柴汶浯汶惟浯汶東流/入海餘四汶同㑹於泰安州徂徠山南曰大汶口)
　　(又西南入兖州府寧陽縣境至東平州東㑹坎河/諸泉至四汶口而分其西流者入大清河此故道)
　　(也水經注濟水過壽張縣西界安民亭南汶水從/東北來注之是也安民亭今為安平鎮在東平州)
　　(西南明永樂間於東平州築壩遏汶水至汶上縣/東北合白馬河鵞河諸水入南旺湖南北分流於)
　　(是下流稍移而南而齊魯分境之跡蓋如故也汶/北之地故多屬魯而侵於齊公羊盟柯傳荘公將)
　　(㑹乎桓荘公升壇曹子手劒而從之管子進曰君/何求乎曹子曰城壞壓竟君不圖與願請汶陽之)
　　(田桓公許諾吕氏春秋齊桓公伐魯魯人不敢輕/戰去魯國五十里而封之將盟荘公與曹劌皆懷)
　　(劒至於壇上荘公左摶桓公右抽劒以自承曰魯/國去境數百里今去境五十里亦無生矣封於汶)
　　(則可不則請死管仲曰君其許之乃遂封於汶南/與之盟由是言之魯之封境固在汶北甚逺齊之)
　　(侵奪且嘗踰汶而南不特汶陽也僖公賜季友者/蓋新反之田當亦無㡬也成元年齊敗于鞍迫于)
　　(晉命而歸魯汶陽田八年晉復使韓穿來言汶陽/之田歸之于齊魯終不能有也夷考魯地在汶北)
　　(者龜山在今新泰縣讙闡及定公所築之蛇淵囿/並在今寧陽縣而成三年僑如所圍之棘又在蛇)
　　(丘北南距汶八十里皆可以謂之汶陽田定十年/公㑹齊侯于夾谷將盟齊人加于載書曰齊師出)
　　(竟而不以甲車三百乘從我者如此盟孔丘使兹/無還揖對曰而不反我汶陽之田吾以共命者亦)
　　(如之于是齊人來歸鄆讙龜隂田杜注曰三邑皆/汶陽田也蓋至是魯始得有汶陽矣然魯地在汶)
　　(北猶多成其最著他如龍如桃及平陽萊柞皆齊/人所爭而不得者鄆在濟西不可渾入汶陽詳見)
　　(三/田)
　費(見上禽臣謹按尚書大傳周初淮浦徐州並起為/宼伯  伐之于費作費誓史記作盻誓賈逵索隱)
　　(皆以費音同秘魯懿公子大夫費伯邑隱七年費/伯帥師城郎是也僖公與季友始為季氏邑襄七)
　　(年南遺請城費昭十二年南蒯以費叛十三年叔/弓帥師圍費定十二年墮費即此漢置費縣屬東)
　　(海郡後漢屬泰山郡晉屬瑯琊國宋為瑯琊郡隋/屬沂州至今因之城凡四移後漢移薛堌又移祊)
　　(城後魏移陽口山隋復還祊城即今治也春秋時/故城在今治西南七十里  或云費伯食邑在今)
　　(魚臺縣西南有費亭晉地道記湖/陸西有費亭城非季氏之費也)
　甯母(僖七年盟于甯母杜注髙平方與縣東有泥母/亭音如甯  臣謹按今魚臺縣東二十里有榖)
　　(亭鎮即春秋時之甯母亭也水經注謂之榖庭城/泗水經此亦曰榖亭河水深數丈俗名負娘河相)
　　(傳有孝子/負母渡此)
　卞(僖十七年夫人姜氏㑹齊侯于卞杜注今魯國卞/縣  臣謹按卞古國龍苗生吾融吾融生卞明封)
　　(此記曰湯伐有卞春秋時為魯卞邑或曰卞荘子/食邑襄二十年季武子取卞史記曹世家頃公亡)
　　(遷于卞邑漢置卞縣屬魯國晉屬魯郡宋因之後/魏省入汶陽縣隋改置泗水縣屬兖州唐宋復因)
　　(之/)
　升陘(僖二十二年及邾人/戰于升陘杜注魯地)
　昌衍(僖二十七年介葛盧來舍于昌衍杜注魯縣東/南有昌平城  臣謹按今兗州府東南八十里)
　　(有昌平城又城西有/昌平驛亦襲此名)
　重館(僖三十一年臧文仲如晉宿于重館杜注髙平/方與縣西北有重鄉城  臣謹按重鄉城在今)
　　(魚臺縣西/北十一里)
　郚(文七年城郚杜注卞縣南有郚城城郚備邾難也/  臣謹按郚音魚漢于此置郚鄉縣屬東海郡成)
　　(帝封魯頃王之子閔宣帝封楚思王之子光皆/為郚鄉侯邑此後漢省今泗水縣東南有郚城)
　鹹(文十二年叔孫得臣敗狄于鹹杜注魯地/漢志濮陽縣春秋時有鹹城或曰古鹹國)　(後/)
　鄆(文十二年季孫行父帥師城諸及鄆公羊作運杜/注鄆莒魯所爭者城陽姑幕縣南有員亭員即鄆)
　　(也于成十六年傳晉人執季孫行父于苕丘公還/待  鄆杜注魯西邑東郡廪丘縣東有鄆城  臣)
　　(謹按闞駰十三州志曰魯有東西二鄆西鄆在東/平昭公所居東鄆即莒魯所爭也季孫城鄆時鄆)
　　(屬魯後入于莒成九年楚子重伐莒莒潰楚人入/鄆襄十二年莒人圍台季孫宿帥師救台遂入鄆)
　　(昭元年季孫宿伐莒取鄆自此鄆又屬魯杜氏楚/人入鄆注曰鄆莒别邑或者遂疑莒别有鄆然虢)
　　(之㑹莒人以取鄆愬諸侯楚欲執魯使趙孟曰莒/魯爭鄆為日乆矣可證莒鄆即魯鄆也姑幕漢縣)
　　(屬瑯琊郡晉屬城陽國太康十年改屬東莞郡北/齊又省入東莞故後漢志曰東莞有員亭京相璠)
　　(曰姑幕縣南四十里有員亭在團城東北四十里/團城者即東莞縣郡亦治焉南燕置鎮名團城以)
　　(其城正員也亦曰員亭劉裕嘗登之以望大峴宋/泰始三年以張讜為東徐州刺史守團城魏攻取)
　　(之亦置東徐州以成固公為刺史戍團城或訛為/圂城聲相近也隋廢郡而改縣曰東安後又改為)
　　(沂水至今仍之有古鄆城在縣治東北四十里古/姑幕城在諸城西四十里  再按成公四年城鄆)
　　(公羊亦作運杜注公欲叛晉故城之以為備此西/鄆見經之始也昭公孫于齊二十五年齊侯圍鄆)
　　(杜注欲取以居公二十六年齊取鄆公至自齊居/于鄆二十七年鄆潰定三年齊取鄆以為陽虎邑)
　　(六年季孫仲孫圍鄆杜注鄆貳于齊故帥師圍之/十年齊人歸鄆田皆此也其地漢屬廪丘縣周于)
　　(此置清澤縣及髙平郡隋廢郡改縣曰萬安開皇/十年置鄆州治此十八年改縣曰鄆城唐貞觀八)
　　(年州移須昌以縣屬焉五代時改屬濟州宋因之/金大定六年河決徙縣治于盤溝村即今縣治屬)
　　(濟寧州鄆城舊縣在縣東十六里廪丘城在今范/縣東與鄆城西界相接即杜氏所云也京相璠曰)
　　(廪丘縣東八十/里有故鄆城)
　子駒之門(見渠/門)
　勾鼆　戾丘(文十五年公孫敖之二子一人門于/勾鼆一人門于戾丘皆死杜注魯邑)
　泉臺(文十六年毁泉臺杜注臺名既公羊曰泉臺/者何即郎臺也未成為郎臺  成為泉臺)
　平陽(宣八年城平陽杜注今泰山有平陽縣漢臣謹/按哀二十七年公及越后庸盟于平陽  初灌)
　　(嬰下下邳擊破楚騎于平陽即此尋置東平陽縣/屬泰山郡以河東有平陽縣故加東以别之水經)
　　(注洙水自臨樂山逕蓋縣又逕東平陽縣晉泰始/中改置新泰縣而東平陽遂廢新泰縣晉改屬東)
　　(安郡宋因之魏屬東泰山郡隋屬沂州唐初屬莒/州後還本屬宋因之金屬泰安州今仍之舊平陽)
　　(城在縣西陽樂史云鎮南將軍/羊祜為平  人奏立新泰縣)
　蜀(成二年公㑹楚公子嬰齊于蜀杜注博縣西北有/蜀亭  臣謹按齊博邑在今泰安州東北又山東)
　　(通志汶上縣西南四十里有蜀山其/下有蜀山湖與南旺湖東西相對)
　龍(成二年齊侯伐我北鄙圍龍杜注魯邑在泰山博/縣西南  臣謹按龍史記作隆劉昭曰博縣有龍)
　　(鄉漢髙八年封謁者陳署為侯國水經注汶水過/博縣西北又西南逕龍鄉故城今在泰安州西南)
　巢丘(圍龍傳南侵及/巢丘杜注魯地)
　陽橋(成三年楚侵及陽橋杜注魯地今臣謹按陸澄/曰博縣有陽橋蓋地名無橋也  在泰安州西)
　　(北/)
　棘(成三年叔孫僑如帥師圍棘杜注棘汶陽田之邑/在濟北蛇丘縣  臣謹按劉昭曰蛇丘縣有棘鄉)
　　(蛇丘縣在今寧陽縣西北季氏/私考曰棘今當為肥城縣地)
　中城(成九年城中城杜注在東郡廩丘縣東南志臣/謹按定六年又城中城廪丘在范縣東南  中)
　　(城在廩丘故城西南大全汪氏曰襄十年城西郛/西郛者國都外城之郭則兩城中城為國都之内)
　　(城三家張也以是/觀之不在廩丘矣)
　壞隤(成十六年公徃㑹晉出于壞隤杜注魯/地又昭公之喪送君者自壤隤而反)
　貍脤(成十七年公孫嬰齊卒於貍脤杜/注闕  或曰魯地在曲阜縣西)
　鹿囿(成十七年築鹿囿杜注築牆為鹿苑/  或引後漢志乘氏有鹿城鄉誤)
　蒲圃(襄四年季孫樹六檟于蒲圃東門之外杜注場/圃名襄十六年公㑹晉六卿于蒲圃定八年陽)
　　(虎將享季氏于/蒲圃而殺之)
　郰(襄十年郰人紇抉之以出門者杜注紇郰邑大夫/仲尼父叔梁紇也郰邑魯縣東南莝城是也  臣)
　　(謹按郰論語作鄹注云鄹魯邑名正義曰鄹叔梁/紇所治邑春秋時大夫每以邑冠于人之上孔叢)
　　(子孔子將適晉臨河而反還轅息鄹即此晉魯縣/屬魯郡即今曲阜縣與今鄒縣相接志云鄒縣西)
　　(有東鄒村西鄒聚為兩邑接境處蓋即杜氏所謂/莝城也寰宇記曰郰城漢為騶縣又曰南平陽縣)
　　(是直以為鄒/國矣大誤)
　五父之衢(襄十一年季武子將作三軍盟諸僖閎詛/于五父之衢林注道名在魯國東南  臣)
　　(謹按定六年陽虎盟國人于亳社詛于五父之衢/八年陽虎取寶玉大弓以出舍于五父之衢又禮)
　　(記檀弓孔子殯母于五父之衢即此後漢志魯國/有五父衢地道記云在城東白褒魯記在魯國東)
　　(南門外/二里)
　台(襄十二年莒人伐我東鄙圍台杜注瑯/琊費縣南有台亭  今在費縣東南)
　劉(襄十五年及宋向戌盟于劉杜注宋地鄭氏曰/魯地  按此因向戌來聘而盟之不應在宋)
　遇(襄十五年公救成/至遇杜注魯地)
　海陘(襄十六年齊師圍成孟孺子/速塞海陘而還杜注魯隘道)
　桃(襄十七年齊侯伐我北鄙圍桃公羊作洮杜注卞/縣東南有桃虛  臣謹按晉人來治杞田季孫以)
　　(成與之而遷孟氏之邑于桃世/謂之陶墟又有舜井及媯亭山)
　陽闗(襄十七年齊高厚圍臧紇于防師自陽闗逆臧/孫至于旅松杜注陽闗在泰山鉅平縣東旅松)
　　(近防地也闗臣謹按文二年傳言臧文仲廢六闗/杜注謂塞  陽闗之屬定七年齊人歸鄆陽闗先)
　　(是為齊所取也八年陽虎入讙陽闗以叛九年伐/陽闗陽虎使焚萊門師驚犯之而出齊世家威王)
　　(六年魯伐我入陽闗蓋又為齊所取矣劉昭曰鉅/平縣有陽闗亭括地志陽闗故城在博城縣西南)
　　(三十九里今在/寧陽縣東北)
　旅松(見/上)
　漷水(襄十九年取邾田自漷水杜注取邾田以漷水/為界也漷水出東海合鄉縣西經魯國至髙平)
　　(湖陸縣入泗公羊漷移也何休云魯本與邾婁以/漷為竟漷移入邾婁界魯隨而有之正義以為不)
　　(可通田臣謹按哀二年季孫斯伐邾取漷東田及/沂西  即此水經注漷水出合鄉縣其水西南流)
　　(入邾經魯國鄒山東南又西南逕蕃縣故城南又/西逕薛縣故城北又西逕仲虺城北又西逕湖陸)
　　(縣入泗即杜氏所云也合鄉漢縣屬東海郡晉因/之宋屬蘭陵郡後魏因之北齊省今嶧縣西北有)
　　(合鄉故城沛縣志即論語所謂互鄉也湖陸即湖/陵在今魚臺縣東此晉時漷道也今滕縣有漷陽)
　　(里漷上村又南十五里有漷河源于縣東北百里/之述山循崆峒山㑹黄約山諸泉水又南過鳯皇)
　　(山納龜歩水又南至華蓋山受石溝水又南過滄/浪淵納明河水又南至黄甫壩又北趨趙溝㑹南)
　　(梁水入漕河源流與古稍異蓋上不復出合鄉下/不復入泗水也先時出鄒山東則流于邾魯之間)
　　(正義邾在漷南田在漷北此魯取邾田之境也齊/乘云有沙河水出自鄒嶧山西南流合于漷或又)
　　(辨其不/然俟考)
　西郛(襄十九年城西郛杜注/魯西郭左傳懼齊也)
　武城(襄十九年城武城杜注泰山南武城縣姑臣謹/按左傳昭二十三年邾人城翼還自離  武城)
　　(人塞其前邾師遇之遂取之哀八年吳伐我子洩/率故道險入武城子洩本魯人杜預曰故由險道)
　　(欲魯成備是也初武城人或有因于吳竟田焉拘/鄫人之漚菅者曰何故使我水滋及吳師至拘者)
　　(道之以伐武城克之論語子游為武城宰又云子/之武城孟子曽子居武城有越宼皆此後亦謂之)
　　(南城齊威王謂魏惠王吾臣有檀子者使守南城/楚人不敢為寇是也漢置南城縣屬東海郡亦曰)
　　(南城武帝封城陽共王子自為南城侯後漢改屬/泰山郡晉因之咸寧中以羊祜為南城人置南城)
　　(郡封祜祜不受尋曰南武城縣劉宋復為南城縣/後魏因之屬東泰山郡後齊省入顓㬰縣通典費)
　　(縣有古武城今故城/在費縣西南九十里)
　泗上(襄十九年諸侯次于泗上疆我田杜注正邾魯/之界也泗水名  臣謹按此魯城北之泗也哀)
　　(八年吳伐魯深入魯地舍于庚宗次于泗上十一/年師及齊師戰于郊右師奔齊人從之陳讙陳荘)
　　(渉泗國語宣公夏濫于泗淵里革㫁其罟而棄之/志以為皆此泗也從征記洙泗二水交于魯城東)
　　(北十七里今在曲阜縣西北八里/自泗水縣流入境入嵫陽縣界)
　鹿門(見渠/門)
　高魚(襄二十六年齊烏餘以廪丘奔晉遂襲我高魚/杜注廪丘東北有高魚城  臣謹按漢志廩丘)
　　(縣東北有高魚城後譌為高梧唐乾寧二年朱全/忠遣朱友恭圍朱瑾于兖州朱瑄自鄆州馳救友)
　　(恭設伏敗之于髙梧胡氏曰即髙魚也俗又訛為/交魚今其地在鄆城東北廪丘在濮州范縣見齊)
　　(地蓋縣北與/范縣接界)
　陽州(襄三十一年齊閭丘嬰伐陽州杜注魯地注臣/謹按昭二十五年公孫于齊次于陽州杜  齊)
　　(魯境上邑定八年公侵齊門于陽州苫越生子陽/州之役獲之名曰陽州蓋陽州當為齊有近志在)
　　(東平州/西北)
　庚宗(昭四年初穆子去叔孫氏及庚宗杜注魯地庚/臣謹按時穆子適齊又哀八年吳伐我舍于)
　　(宗次于泗上當在魯北竟此時吳師自/武陵而來也今泗水縣東有庚宗亭)
　丘蕕(叔孫田于丘蕕遇/疾杜注丘蕕地名)
　蚡泉(昭五年叔弓帥師敗莒師于蚡泉杜/注魯地  公羊作濆泉榖梁作賁泉)
　大庫之庭(昭五年豎牛作亂攻諸大庫之庭杜注魯/城内有大庭氏之虛于其上作庫  臣謹)
　　(按昭十八年宋衛陳鄭火梓慎登大庭氏之庫以/望之杜注大庭氏古國名魯于其處作庫髙顯故)
　　(登以望氣據此則二地本一矣其曰大庫之庭蓋/傳寫之訛也大庭氏子華子以為在伏羲前世紀)
　　(以為在伏羲後譙周曰曲阜城東有大庭坡炎/帝所居今曲阜東有坡髙二丈又有大庭庫)
　塞闗(豎牛奔齊孟仲之子殺諸塞闗之外/杜註齊魯界上闗  亦六闗之一也)
　萊柞(昭七年季孫以桃易孟氏之成其臣謝息辭以/無山與之萊柞  臣謹按漢置萊蕪縣屬泰山)
　　(郡應劭曰魯之萊柞邑蓋邑有二小山也晉宋因/之後魏移嬴縣置此唐并入博城于其地仍置萊)
　　(蕪縣今如故/屬泰安州)
　紅(昭八年秋蒐于紅杜注魯地沛國蕭縣西有紅亭/遠疑  臣謹按後漢志劉昭注沛國虹縣有紅亭)
　　(水經注亦載之然杜氏固以遠為疑劉昭又云泰/山奉高縣有紅亭在縣西北即大蒐于紅處較為)
　　(稍近又左傳云自根牟至于商衛革車千乘杜注/根牟魯東瑯琊陽都縣有牟鄉商宋地魯西竟接)
　　(宋衛也此蓋全舉魯國之幅員以見蒐為大蒐所/謂問國君之富數馬以對也劉昭遂謂紅地接宋)
　　(衛大謬牟城在今沂/水縣東南見根牟國)
　郎囿(見/郎)
　比蒲(昭十一年大蒐于比蒲杜注無又定十三/年大蒐于比蒲定十四年大蒐于比蒲)
　祲祥(昭十一年仲孫貜㑹邾子盟於祲祥/杜注闕  或曰在兖州府嵫陽縣境)
　泉丘　清丘之社(昭十一年泉丘人有女奔孟僖子/其僚從之盟于清丘之社杜注泉)
　　(丘魯/地)
　昌間(昭二十二年大蒐于昌間公/羊作姦啖氏曰昌間魯地)
　沂上(昭二十五年季孫請待于沂上以察罪杜注魯/城南自有沂水  臣謹按今曲阜縣南二里雩)
　　(門沂水出自尼山西流經此論語所云浴乎沂風/乎舞雩者也又西入嵫陽縣境合于泗水舞雩壇)
　　(亦在縣南衛宏漢舊儀魯雩壇在城東南引龜山/水為池至壇西曰雩水尼山在縣東南五十里杜)
　　(注云魯城南自有沂水蓋以别于沂州之沂水也/此沂水出蓋縣臨樂山入于沭乃哀二年所謂取)
　　(沂西/田者)
　郈(昭二十五年臧㑹奔郈杜注郈在東平無鹽縣東/南  臣謹按郈叔孫氏邑也定十年侯犯以郈叛)
　　(叔孫州仇帥師圍郈十二年仲由為季氏宰將墮/三都叔孫氏墮郈即此也漢無鹽縣屬東平國晉)
　　(因之在今東平州東二十里漢志無鹽縣有郈鄉/括地志郈城在東平州宿城縣東三十二里今在)
　　(東平州東/南四十里)
　桐汝(臧氏使五人杖諸桐/汝之閭杜注里名)
　淄(昭二十六年成人伐齊師之飲馬于淄者杜注淄/水出泰山梁父縣西北入汶  臣謹按寧陽縣東)
　　(北舊有淄水今涸漢梁父縣屬泰山郡晉因之唐/廢其地在今泗水縣北四十里水經注城北即梁)
　　(父山舊志云故城/去泰安州六十里)
　炊鼻(師及齊師戰于/炊鼻杜注魯地)
　雉門兩觀(定二年雉門兩觀災杜注雉門公宫之南/門兩觀闕也  臣謹按是年冬十月新作)
　　(雉門及兩觀孔子為魯司寇誅少正卯于兩觀之/下即此又雉門之左有亳社右有周社成季之繇)
　　(曰間于兩社為公室輔兩社/之間朝廷議政事之所也)
　拔(定三年仲孫何忌及邾子盟於抜杜注闕或臣謹/按左傳盟於郯脩舊好也杜注郯即抜也  曰在)
　　(兖州府/嵫陽境)
　東野(定五年季平子行東野杜注季氏邑還卒于房/既葬桓子行東野及費  荘子有東野稷今闕)
　　(里志周公後有東野氏蓋以邑/為氏東野及房蓋皆近費之邑)
　房(見/上)
　上東門(見渠/門)
　棘下(定八年公斂處父與陽虎/戰于棘下杜注城内地名)
　龜隂田(定十年齊人來歸鄆讙龜隂田杜注泰山博/縣北有龜山隂田在其北也  臣謹按詩云)
　　(奄有龜蒙即此龜山也又夫子去魯作龜山之操/今在新泰縣西南四十里杜云在博野之北蓋地)
　　(相接也峰巒層叠為魯境之望魯謝城孔氏曰齊/人歸鄆讙龜隂之田皆在汶北  築此城以旌孔)
　　(子名曰謝城河渠志曰謝過城有/泉流入汶河城蓋與泰安州相接)
　武子之臺(定十二年費人襲魯公與三子入季氏之/宫登武子之臺  今曲阜縣東有臺相去)
　　(二百五十歩高三丈五尺即武子之臺又有襄仲/臺周迴四十歩髙五丈去縣東三里俱在建春門)
　　(内/)
　姑蔑(見/蔑)
　蛇淵囿(定十三年築蛇淵囿南臣謹按水經注蛇水/出蛇丘東北泰山西  流逕汶陽之田又西)
　　(南逕鑄城西即傳所謂蛇淵囿也又西南徑下讙/城又西南入汶漢置蛇丘縣屬泰山郡蛇讀移後)
　　(漢及晉俱屬濟北國劉宋因/之後魏屬東濟北郡北齊廢)
　莒父　霄(定十四年城莒父及霄杜注公叛晉助范/氏故懼而城二邑  吳氏曰莒係以父魯)
　　(人語音如梁父亢父剛父單父猶吳之/有胥邾之有婁子夏為莒父宰即此)
　漆(定十五年冬城漆杜注邾庶其邑注臣謹按襄二/十一年邾庶其以漆閭丘來奔杜  南平陽縣東)
　　(北有漆鄉兹蓋城之以處庶其也南/平陽在鄒縣北漆鄉亦當在鄒縣北)
　啟陽(哀二年季孫叔孫城啟陽公羊作開陽杜注今/瑯琊開陽縣  臣謹按水經注開陽在祊之東)
　　(南沂水經其南故鄅國也昭十八年邾人入鄅後/屬魯荀子説齊相楚人則有襄賈開陽以臨我左)
　　(是矣漢置啟陽縣屬東海郡後以景帝諱改開陽/元和中瑯琊王京都莒請徙宫開陽以華蓋南武)
　　(陽厚丘贑榆五縣易東海之開陽臨沂許之遂為/瑯琊國治晉因之劉宋移郡治即丘縣并入焉故)
　　(城在沂州北十五里漢官儀洛陽城東南第一門/始成夜有一柱止樓上開陽縣上言南門一柱飛)
　　(去即洛城門也按荀卿已作開/陽則景帝改名亦因其舊耳)
　毗(哀五年城毗公羊作庇又作芘奄竹書記年/殷祖乙居庇南庚更自庇遷奄  魯奄也)
　邾瑕(哀六年城邾瑕杜注任城亢父縣北有邾婁城/  劉昭曰即邾瑕也今在濟寧州南二十里)
　負瑕(哀七年公伐邾以邾子益來囚諸負瑕杜注魯/邑南平陽縣西北有瑕丘城  臣謹按負瑕漢)
　　(置瑕丘縣屬山陽郡武帝封魯恭王政為侯邑晉/省入南平陽縣屬髙平國宋元嘉末置兖州治瑕)
　　(丘故城隋開皇三年復置瑕丘縣仍為兖州治唐/因之宋大觀四年避宣聖諱改為瑕縣尋又改為)
　　(嵫陽因山為名明初省洪武十八年改築府城始/移縣于今治瑕丘古城在府西二十五里今城北)
　　(六里有負瑕/泉南流入泗)
　闡(哀八年齊人取讙及闡公羊作僤杜注闡在東平/剛縣北  臣謹按應劭曰剛城故闡邑也戰國時)
　　(為齊之剛邑秦昭王三十六年取齊剛壽即此漢/置剛縣屬泰山郡後漢屬濟北國晉曰剛平屬東)
　　(平國後省水經注汶水西南逕剛縣北是也後訛/岡為堽今有堽城壩京相璠曰闡亭在剛縣北四)
　　(十里寰宇記剛縣故城在寧陽縣今/寧陽縣東北三十五里有故剛城)
　東陽(哀八年吳伐我克東陽而進舍于五梧明日舍/於蠶室杜注三邑魯地  臣謹按吕氏春秋夏)
　　(孔甲遊于東陽田于萯山即此劉昭曰南城縣有/東陽城今為闗陽鎮置闗陽川巡司于此地在費)
　　(縣西南/七十里)
　五梧(見上孟在費縣西哀二十五年公至自越季/康子  武伯逆于五梧公宴于五梧即此)
　蠶室(見上里今滕縣東/三十  有蠶母山)
　萊門(見渠/門)
　黨氏溝(哀十一年季孫使冉求俟于/黨氏之溝杜注朝中地名)
　稷曲(哀十一年齊國書伐我齊/師自稷曲杜注郊地名)
　大野(哀十四年西狩于大野獲麟杜注大野在髙平/鉅野縣東北大澤是也  臣謹按禹貢大野既)
　　(瀦職方十藪魯有鉅野即此也澤東西百里南北/三百里秦末昌邑人彭越漁于鉅野澤中為羣盜)
　　(漢元光中河決瓠子東南注于鉅野晉太和四年/桓溫伐燕至金鄉遣毛虎生鑿鉅野三百里引汶)
　　(水合清河引舟入河義熙十四年劉裕伐秦遣王/仲徳開鉅野入河進據滑臺隋後濟流枯竭鉅野)
　　(漸微元末河徙涸為平陸漢置鉅野縣于澤西五/里晉屬髙平國金皇統中析置嘉祥縣于山口鎮)
　　(相傳即獲麟處也其地有獲麟堆括地志云在鉅/野縣東十二里宗國都城記鉅野故城東十里澤)
　　(中有三臺廣輪四十五歩俗謂之獲麟堆鉅野縣/唐時嘗置麟州屢廢復置嘉祥縣屢徙獲麟堆古)
　　(城在今治西/二十五里)
　丘輿(哀十四年司馬牛卒于魯郭門之外葬/諸丘輿杜注泰山南城縣西北有輿城)
　春秋地名攷畧卷二
欽定四庫全書
　春秋地名攷畧卷三
　　　　　　　　　　詹事府詹事髙士竒撰
齊
　國於臨淄(史記吕尚東海上人其先祖嘗為四嶽虞/夏問封于吕本姓姜氏從其封姓周西伯)
　　(獵遇於渭水之陽與語大説曰吾太公望子乆矣/故號之曰太公望文王崩武王伐紂曰師尚父武)
　　(王已平商而王天下封師尚父于齊營丘此齊國/始封之畧也太公既就國仍為周太師襄十四年)
　　(王使劉定公賜齊侯命曰昔伯舅太公右我先王/世胙太師以表東海禮記太公封于營丘比及五)
　　(世皆反葬于周鄭氏曰太公受封留為太師死葬/于周五世之後乃葬齊是也其地詩譜曰在禹貢)
　　(青州岱山之隂濰淄之野古少皥之世爽鳩氏之/墟昭二十年晏子對景公曰昔爽鳩氏始居此地)
　　(季萴因之有逢伯陵因之蒲姑氏因之而後太公/因之杜註爽鳩氏少皥之司寇也季萴虞夏諸侯)
　　(代爽鳩氏者逢伯陵殷諸侯姜姓蒲姑氏殷周之/間代逢公者逢公事又見于國語伶州鳩對周景)
　　(王曰我姬氏出自天黿則我皇妣太姜之姪伯陵/之後逢公所馮神也韋昭註天黿即元枵齊之分)
　　(野也皇妣王季之母逢公殷之諸侯死而配食天/黿為其神主故曰馮又昭十年有星出于婺女鄭)
　　(裨竈曰今兹嵗在顓頊之墟姜氏任氏實守其地/逢公以登星于是乎出杜註顓頊之墟謂元枵齊)
　　(姜姓任薛姓逢公將死妖星出婺女由是言之君/齊土者多姜姓矣其國號曰齊則以天齊淵故史)
　　(記封禪書齊之所以為齊以天齊也秦祠八神一/曰天主祀天齊水經注淄水逕牛山西又東逕臨)
　　(淄縣東得天齊水口水出南郊山下謂之天齊淵/五泉並出南北三百歩廣十歩南郊山即牛山也)
　　(水北流注于淄水齊乘天齊淵在淄水之東女水/之西天齊之義蘇林曰當天中央齊也師古曰謂)
　　(其中神異如天之腹齊齊記補引晏子曰吾聞江/深五里海深十里此淵與天齊司馬彪曰齊回水)
　　(如磨齊也其封境史記曰太公封于齊兼五諸侯/地以尊賢也周成王少時管蔡作亂淮夷畔周乃)
　　(使召康公命太公曰東至海西至河南至穆陵北/至無棣五侯九伯實得征之即齊桓所云賜我先)
　　(君履也國語桓公反魯侵地堂濳反衛侵地臺原/姑與漆里反燕侵地柴夫吠狗正封疆地南至于)
　　(􁑩隂西至于濟北至于河東至于紀酅史遷曰自/泰山屬之瑯琊北被于海膏壤二千里太公卒子)
　　(丁公伋立傳四世至胡公徙都薄姑當周夷王之/時其少弟山率營丘人攻殺胡公徙薄姑都治臨)
　　(淄是為獻公詩崧髙篇王命仲山甫城彼東方又/曰仲山甫徂齊式遄其歸毛萇曰古者諸侯之居)
　　(迫隘則王者遷其邑而定其居蓋去薄姑而遷于/臨淄即其事矣臨淄者以臨淄水而得名水經注)
　　(淄水出泰山萊蕪縣原山東北流逕萊蕪谷又西/北合桑谷水又東北過臨淄縣東戰國策蘇厲曰)
　　(來至淄上有桃梗與土偶人相與語田單為齊相/見老人渉淄而寒解裘衣之又魯仲連謂田單馳)
　　(騁于淄澠之間蓋淄水在城南澠水在城北也淮/南子易牙嘗淄澠而别之水經注田巴入齊過淄)
　　(自鏡後漢建武三年耿弇攻張歩拔臨淄軍于淄/水是矣獻公六傳至僖公禄父而入春秋僖公十)
　　(六傳至簡公為田常所弑是年春秋終又三傳而/田和簒齊齊益富强鹽鐵論曰昔太公封營丘之)
　　(墟辟草萊而居焉地薄人少于是通利末之道極/女上之巧是以鄰國交于齊財畜貨殖世為彊國)
　　(戰國策蘇秦曰臨淄之中七萬户下户三男子又/曰臨淄甚富而實班固曰海岱臨淄之間亦一都)
　　(㑹也秦滅齊因故城置齊郡其後項羽封田都為/齊王漢封庶長子肥為齊王置臨淄縣治齊郡後)
　　(漢為齊國治又青州亦治此晉宋及後魏因之後/齊以齊郡治益都臨淄廢入焉隋開皇十六年復)
　　(置臨淄縣屬青州唐宋因之元又省入益都尋復/置明屬青州府今因之天齊淵在縣東南八里淄)
　　(水在縣東尚臣謹按營丘世有二説班固曰臨淄/名營丘師  父所封故齊詩子之營兮遭吾乎嶩)
　　(之間兮師古曰毛詩作還齊詩作營之徃也嶩山/名或作峱臣瓚曰臨淄即營丘故晏子曰太公居)
　　(之又曰先君太公築營之丘今齊之城中有丘即/營丘此一説也又漢志北海郡治營陵縣應劭曰)
　　(師尚父封于營丘陵亦丘也臣瓚非之謂營陵即/春秋之緣陵或曰史記言師尚父封營丘未就國)
　　(東萊與之爭太公聞之夜衣而行至營丘國遂定/蓋營丘邊萊邑也吕氏春秋太公封營丘之渚海)
　　(阻山髙險固之地其後五世胡公徙薄姑六世獻/公徙臨淄蓋自東而西也此又一説也是二説者)
　　(諸家平之多左袒班氏酈道元曰爾雅水出前左/為營丘營陵城南無水唯城北有一水世謂白狼)
　　(水西出丹山俗謂之凡山其水東北流異于爾雅/前左之文不得為營丘矣今臨淄城中有丘在小)
　　(城内周廻三百步髙九丈北降丈五淄水出其前/故有營丘之名與爾雅相符城對天齊淵故有齊)
　　(城之名郭景純言齊之管丘淄水逕其南及東非/營陵明矣孔頴達曰營丘臨淄水上故曰臨淄獻)
　　(公之徙猶晉氏之深翼居絳其實一城也由此言/之臨淄即營丘其説定矣惟營陵為今之昌樂縣)
　　(地在臨淄東而萊國為今之黄縣又在其東營丘/邊萊之説似亦近理然均之相去甚遠也安知當)
　　(日之臨淄不邊萊乎至于海阻山髙二邑皆不然/未宜執此以立論也再按史記原云獻公率營丘)
　　(人以攻胡公是獻公據舊都已乆又云徙薄姑都/治臨淄是不過遷齊國之廟社以就已復新其名)
　　(曰臨淄耳非自薄姑徙臨淄也若緣陵為封杞之/地而臣瓚曰即營陵哀十四年宋向魋請以鞌易)
　　(薄公曰宗邑也不可夫以宗邑封公族且不可况/于異姓乎有以知其必不然矣皇覽曰吕尚冡在)
　　(臨淄城南十里此亦可為一證緣陵詳見杞地漢/再按杜氏通典臨淄一名營丘漢置營陵縣後)
　　(置臨淄縣尤謬兩漢皆並置二縣安得混/而為一通志營丘城在今縣北二里亦誤)
　前都蒲姑(昭九年王使詹桓伯辭于晉曰武王克商/蒲姑商奄吾東土也杜註樂安博昌縣北)
　　(有蒲姑城服䖍云蒲姑商奄濱東海者也蒲姑齊/也商奄魯也即此蒲姑矣史記作薄姑殷末薄姑)
　　(氏國也周成王時薄姑與四國作亂成王滅之以/益太公之封後胡公徙都書序成王伐奄遷其君)
　　(于薄姑蓋即此是時薄姑已滅矣又荘八年齊侯/田于姑棼杜註姑棼齊地或以為即薄姑也括地)
　　(志元和志云薄姑在博昌縣東北六十里漢博昌/縣屬千乘郡後漢屬樂安國晉宋因之隋唐屬青)
　　(州五代唐諱昌改博興元嘗為州明仍改縣屬青/州府今仍之齊之薄姑城在縣東北十五里齊乘)
　　(云俗呼/嫌城)
　石門(隱三年齊侯鄭伯盟于石門杜註石門齊地或/曰濟北盧縣故城南濟水之門  臣謹按水經)
　　(注京相璠曰石門齊地今盧縣故城西六十里有/故石門去水三百步蓋水瀆流移石門舊在岸側)
　　(也今圯于水地在濟南府長清縣西南盧縣見下/  水經注又云臨邑縣有濟水祠王莽之榖城亭)
　　(也水有石門以石為之故/濟水之門也稍逺似誤)
　盧(隱三年傳齊鄭盟于石門尋盧之盟也鄭伯之車/僨于濟杜註盧盟在春秋前盧齊地今濟北盧縣)
　　(故城髙臣謹按盧後為齊公子髙傒采邑成十七/年齊  弱以盧叛襄十八年晉趙武韓起以上軍)
　　(圍盧二十九年齊髙竪又以盧叛晉志扁鵲盧人/世謂之盧醫戰國時謂之博陽以在博闗南也項)
　　(羽封田安為濟北王都博陽即此漢置盧縣初屬/齊國文帝分置濟北國都盧後屬泰山郡郡都尉)
　　(治焉和帝永元二年復分泰山置濟北國治此晉/因之劉宋為濟北郡治魏兼置濟州隋唐為濟州)
　　(時亦置郡天寳十四載縣廢五代周改置濟州於/鉅野即今濟寧州而盧縣遂廢今盧城在長清縣)
　　(西南二十五里地有大清河自平隂縣流入/境又東北入齊河縣即濟水蓋鄭伯車僨處)
　艾(隱六年公及齊侯盟于艾杜註泰山牟縣東南有/艾山  臣謹按桓十五年公㑹齊侯于艾即此今)
　　(青州府蒙隂西北百二十里有艾山漢牟縣屬泰䝉/山郡晉因之在今萊蕪縣東二十里以地勢凖之)
　　(隂正在萊蕪東南當是矣又桑氏水經沂水出泰/山蓋縣艾山漢蓋縣屬泰山郡在今沂水縣西北)
　　(七十里沂水與蒙隂相隣以地勢凖之亦相近也/林氏曰沂州西二十五里有艾山為齊魯㑹處齊)
　　(乘曰艾山在沂州城西三十里與大小鳯凰山相/近官溝水自小沂分流自艾山西注去牟太逺非)
　　(也地再按哀十一年及齊師戰于艾陵杜註但云/齊  而不言其處自與艾為兩地又盟㑹之艾不)
　　(言齊地尚疑地在齊魯之間然不可攷矣孔氏曰/艾陵在博縣南六十里漢博縣即今泰安州治張)
　　(守節謂艾與艾陵為一地非也蓋其地非牟縣東/南不能合于杜註也括地志艾山在博城縣南六)
　　(十里張洽傳艾屬襲慶府奉符縣漢博縣唐為博/城宋為奉符皆誤指艾陵為艾矣今萊蕪縣東北)
　　(有艾陵亭又附㑹杜氏/牟縣之説而誤者也)
　嬴(桓三年公㑹齊侯于嬴杜註嬴齊邑今泰山嬴縣/  臣謹按哀十一年公㑹吳師伐齊克博至嬴十)
　　(五年公孫宿以其兵甲入于嬴孟子反于齊止于/嬴禮記延陵季子適齊于其反也其長子死葬于)
　　(嬴博之間漢初灌嬰敗田横之師于嬴下尋置嬴/縣屬泰山郡後漢初陳俊討張歩戰于嬴建安中)
　　(嘗為嬴郡曹操表糜竺領嬴郡太守是也晉仍為/嬴縣宋因之後魏移置于廢萊蕪城唐省復置萊)
　　(蕪縣嬴遂廢其故城在今泰安州東南五十里或/云在萊蕪縣北二卞里水經注奉髙縣有吳季札)
　　(子墓從征記嬴縣西六十里有季札兒塜頂/圓其髙可隱也奉髙即博所謂嬴博之間矣)
　濼(桓十八年公㑹齊侯于濼杜註濼水在濟南厯城/縣西北入濟  臣謹按濼水今為小清河志云濟)
　　(之南源也其源即趵突泉在濟南府城西南濟水/伏流重發處也曽鞏曰泰山之北與齊東南諸谷)
　　(之水西北滙于黒水灣又西北滙于柏崖灣而至/渴馬崖水之來也衆其北折而西悍疾尤甚及至)
　　(崖下則泊然而止自崖以北至厯城之西蓋五十/里有泉湧出髙或至數尺人名曰趵突齊人謂嘗)
　　(有棄糠黒水灣者而見之于此蓋泉自渴馬崖潛/行地中至此復出也其水冬温泉旁蔬甲經冬嘗)
　　(榮故又謂之温泉其注而北則謂之濼水經注濼/水出厯縣故城西南泉源上涌若輪春秋桓公㑹)
　　(齊侯于濼是也俗謂之娥英水以泉源有舜妃娥/英廟故也其水北為大明湖湖西即大明寺寺東)
　　(北兩面臨湖引瀆入西郭北流逕厯城東引水為/流桮池州僚賓燕多萃其上又北注濼水今濼水)
　　(並城北流大明湖在城内自城北水門合濼水又/東北經華不注山合華泉又東北合大清河謂之)
　　(濼口大清河即濟瀆也宋南渡時濼水分流入章/丘縣界謂之小清河行五百里至馬車瀆入海明)
　　(時淤/廢)
　禚(荘二年夫人姜氏㑹齊侯于禚杜注禚齊地地臣/謹按四年公及齊人狩于禚定九年齊與衛  自)
　　(濟以西禚媚杏皆此也當為齊魯衛/之國分界之地或曰在長清縣境)
　榖(荘七年夫人姜氏㑹齊侯于榖杜注齊地今濟北/榖城縣  臣謹按荘二十三年公及齊侯遇于榖)
　　(即此後為管仲采邑亦曰小榖荘三十二年春城/小榖杜註小榖齊邑濟北榖城中有管仲井大都)
　　(以名通者則不繋國左傳為管仲也公感齊桓之/徳故為管仲城私邑後昭十一年申無宇謂楚子)
　　(曰齊桓公城榖而寘管仲焉至于今頼之杜註城/榖事在荘三十二年蓋即指此小榖矣僖二十六)
　　(年公以楚師伐齊取榖置桓公子雍楚申公叔侯/戌之二十八年楚使申叔去榖文十七年公及齊)
　　(侯盟于榖宣十四年公孫歸父㑹齊侯于榖成五/年叔孫僑如㑹晉苟首于榖成十七年齊國佐以)
　　(榖叛襄十九年晉士匄侵齊及榖哀二卜七年齊/陳成子救鄭及留舒違榖七里榖人不知皆此邑)
　　(也秦曰榖城漢髙以魯公禮葬項王于榖城又圯/上老人謂張良後十三年見濟北榖城山下黄石)
　　(即我也漢五年張良勸漢王自睢陽以北至榖城/與彭越尋置榖城縣屬東郡後漢因之晉屬濟北)
　　(郡劉宋因之後魏屬東濟北郡後齊廢唐武徳四/年復置榖城縣屬濟州六年廢括地志故榖城在)
　　(東阿縣東二十六里明初移東阿縣治此水經注/榖西北三里即項王冢又今縣東北五里有榖城)
　　(山一名黄山即張良得黄石處知再按孔頴達曰/吳滅州來晉滅下陽皆不繫國  大都以名通者)
　　(不繫國也向寧華亥入于宋南里以叛非大都仍/繫國矣此闡杜氏大都不繫國之義甚明或者遂)
　　(以為魯邑如中丘郎之類孫氏曰曲阜西北有小/榖城髙氏曰齊自有榖非魯之小榖不惟顯背杜)
　　(氏并左傳正文而疑之矣惟小榖之義則不可解/竊謂古之名都每有大小二城如臨淄有營丘酈)
　　(氏以為在小城内耿弇攻張歩至淄水上遇歩前/軍恐挫其鋒令歩不敢進乃引歸小城分兵陳于)
　　(城下鋒既交乃出精兵横突歩陣大破之此臨淄/有小城之明驗也或者榖城之有小榖亦如是歟)
　　(水經注濟水過榖城縣西岸側有尹卯壘南去溫/山四十里是榖城縣界春秋之小榖城也嫌太逺)
　　(疑非/是)
　葵丘(荘八年齊侯使連稱管至父戍葵丘杜注葵丘/齊地臨淄縣西有地名葵丘  臣謹按後漢志)
　　(西安縣有蘧丘亭亦曰渠丘或以為即古葵丘連/稱管至父戍地也今臨淄縣西有西安故城及蘧)
　　(丘里即其地矣或謂二人以逺戍故怨而作亂不/應近在國都之側疑其非是再按水經注系水北)
　　(逕臨淄城西門西流逕梧臺里又西逕葵丘北京/相璠曰齊西五十里有葵丘若是必無戍理因引)
　　(胡廣曰汾隂有葵丘謂葵丘當在河東非也傳言/連稱令無寵之妹候公于宫因無知之絀遂以作)
　　(難若在逺境寧能謀及婦人而為公室之亂乎自/不得舍近託逺苟成已異也斯言當矣傳又稱二)
　　(人瓜時而徃及瓜請代勿許是以作亂盖以乆戍/而怨非以逺戍而怨也  再按荘九年經書齊人)
　　(殺無知左傳曰初公孫無知虐于雍廩雍廪殺無/知昭十一年申無宇曰齊渠丘實殺無知杜註渠)
　　(丘齊國西安縣地齊大夫雍廪邑漢西安縣屬齊/郡武帝封李翔為軹侯食邑西安後漢耿弇討張)
　　(歩歩使其弟藍將精兵守西安自守臨淄相距四/十里弇進軍畫中居二城間佯言攻西安而襲臨)
　　(淄㧞之藍懼棄西安走劇晉仍屬齊國宋及後魏/屬齊郡北齊廢今其古城在臨淄縣西三十里參)
　　(考方位里數葵丘渠丘政為一地也再按孔頴達/曰渠丘為雍廪之邑傳無其文以彼傳云雍廪殺)
　　(無知此云渠丘殺無知知渠丘為雍廪邑也鄭衆/云渠丘為無知之邑斯言又可味本傳申無宇又)
　　(曰鄭荘公城櫟而寘子元焉使昭公不立杜註荘/公寘子元于櫟厲公因之以殺櫟大夫檀伯孔頴)
　　(達曰荘公城櫟而寘子元又使檀伯為櫟邑大夫/猶之晉封桓叔于曲沃以欒賓傅之鄭使許叔居)
　　(許以公孫獲佐之楚使太子建居城父以奮揚助/之也然則齊使無知居渠丘又以雍廪為渠丘大)
　　(夫何不可乎惟無知所處連稱管至父所戍同在/一地故得相誘而為非連稱至以妹許無知非平)
　　(居親習不能也惟渠丘彊大俾弑逆之人得因以/為資故申無宇列之于尾大不掉之數惟無知身)
　　(在渠丘又不能馭下故渠丘人得殺之無知卒至/殞身亦大邑為之累也故曰渠丘殺無知猶之京)
　　(櫟殺曼伯所重在乎亂國義不繫乎曼伯與無知/也潛玩文義端委自明又渠丘葵丘蘧丘三字同)
　　(音杜解范史酈注三家之説宛轉相/合渠丘即葵丘無疑矣存之以俟考)
　姑棼(見薄/姑)
　貝丘(齊侯游于姑棼遂田于貝丘杜注姑棼貝丘皆/齊地樂安博昌縣南有地名貝丘  臣謹按水)
　　(經注澠水逕博昌縣故城西西厯貝丘京相璠曰/博昌縣南近澠水有地名貝丘在齊郡西北四十)
　　(里即齊襄公田處楚語沈諸梁曰齊騶馬濡以胡/公入貝水亦即此史記謂之沛丘後漢志博昌有)
　　(貝中聚是也今博興縣南五里有貝中聚處再考/漢有貝丘縣屬清河郡應劭曰齊襄公田  周置)
　　(貝州今為恩縣地屬東昌府此説杜所不取假以/為然則逺在數百里外姑棼不得為薄姑葵丘不)
　　(得在臨淄種種難合矣/酈道元斥應為誤是也)
　鮑(鮑叔牙杜注小白傅欽臣謹按濟南府東三十里/有鮑城在鮑山下于  齊乘曰禹後有鮑叔仕齊)
　　(食采於鮑因以為氏叔牙是其後裔見三齊記山/因城名元遺山濟南行記作□山誤也俗呼管鮑)
　　(分金/處)
　乾時(荘九年及齊師戰于乾時杜注乾時齊地時水/在樂安界支流旱則竭涸故曰乾時  臣謹按)
　　(時水即耏水也平地出泉曰耏襄三年齊侯與晉/士匄盟于耏外哀十四年子我之臣大陸子方以)
　　(公命取車于道及耏衆知而殺之是也水經注京/相璠曰今樂安博昌縣南界有時水西通濟其上)
　　(源在盤陽北髙苑下有死時即春秋所謂乾時杜/預所謂時之枝流旱則乾竭者也其色黒俗又謂)
　　(之烏河志云時水出臨淄西南二十五里蓋伏淄/所發地名矮槐樹西北逕黄山又北逕愚山又屈)
　　(而逕杜山澅水入焉又北至濟南府新城縣東南/之索鎮可通舟楫又北至博興南之灣頭與小清)
　　(河㑹又東逕樂安縣北又東北由馬車瀆入海是/洏水之全流也水經注謂之時澠水以下流與澠)
　　(水合也漢志註又謂之/如水如與時音相近)
　堂阜(管仲請囚鮑叔受之及堂阜而税之杜注堂阜/齊地東莞䝉隂縣西北有夷吾亭或曰鮑叔解)
　　(夷吾縳于此因以為名水臣謹按水經注桑泉水/出五女山又東南堂阜  入焉今蒙隂縣西北堂)
　　(阜溪上有/夷吾亭)
　北杏(荘十三年㑹于北杏杜注北/杏齊地或曰在東阿縣境)
　柯(荘十三年公㑹齊侯盟于柯杜注此柯今濟北東/阿齊之阿邑猶祝柯今為祝阿  臣謹按史記齊)
　　(桓公與魯㑹柯而盟又魯頃公卒于柯皆此地後/為阿邑趙成侯九年與齊戰阿下又齊威王烹阿)
　　(大夫世紀周顯王十三年燕趙㑹于阿秦時謂之/東阿二世二年田儋為章邯所殺田榮収餘兵走)
　　(東阿又項梁擊破章邯軍東阿下漢四年彭越渡/河擊楚東阿殺楚將薛公置東阿縣屬東郡後漢)
　　(因之晉屬濟北國劉宋屬濟北郡後魏因之隋屬/濟州唐因之後屬鄆州宋因之今屬東平州東阿)
　　(城屢徙隋唐時故城在今縣西二十五里自宋迄/明又四徙而定于今治則春秋時榖邑也見前古)
　　(阿城在今陽榖縣東北五十里曰阿城鎮有阿城/上下二閘水經注瓠河故凟逕范縣北又北逕東)
　　(阿故城東春/秋書盟于柯)
　落姑(閔元年公及齊侯盟于落姑杜注齊/地  或曰在今東平州平隂縣界)
　陽榖(僖三年齊侯宋公江人黄人㑹于陽榖杜注陽/榖齊地在東平須昌縣北  臣謹按僖十一年)
　　(公㑹齊侯于陽榖文十六年季孫行父㑹齊侯于/陽榖宣十六年晉衛伐齊至陽榖昭二十九年齊)
　　(侯與公衍陽榖又齊語桓公大朝諸侯于陽榖哀/二十一年公先至于陽榖皆此地也漢為須昌縣)
　　(地後因之隋因置陽榖縣屬濟州唐改屬鄆州宋/開寶六年縣為河水墊沒太平興國八年徙縣于)
　　(上巡鎮亦謂之孟店即今治也今屬東平州縣東/北有榖山小阜也縣以此名縣治南有㑹盟臺相)
　　(傳即齊桓公/㑹江黄處)
　海(僖四年管仲對楚子曰賜我先君履東至于海西/至于河南至于穆陵北至于無棣杜注履所踐履)
　　(之界之臣謹按蘇秦曰齊北有渤海田肯曰西有/濁河  限北有渤海之利韓非子齊景公遊于少)
　　(海今自平州碣石南至登州沙門島皆為渤海即/少海也孔頴達曰齊地東至于海當盡樂安北海)
　　(之東界今濟南東北境皆濱海青州之博興壽光/濱渤海日照濱大海登萊二府三面距海當其北)
　　(者為渤海當其東南者大海也桓公時未能有登/萊之境故曰東至于紀酅後滅萊則東盡于海矣)
　　(吳人嘗遣舟師/自海入齊是也)
　河(見上平臣謹按孔頴達曰杜預釋例河自汲郡頓/丘陽  平原樂陵之東南入海此據其當時之河)
　　(秦漢以來始然也古之河道自大伾而北過浲水/故迹不可復知其大陸則趙之廣澤也大陸以北)
　　(播為九河九河故道在河間成平以南平原鬲縣/以北九河者一徒駭二太史三馬頰四覆釡五胡)
　　(蘇六簡七潔八鈎盤九鬲津也徒駭最西以次而/東鄭註禹貢河間弓髙縣徃徃有其處尚書中侯)
　　(云齊桓覇遏八流以自廣計桓公之時齊/之東境當在九河最西徒駭是其西界耳)
　穆陵(見上杜注穆陵無棣皆齊境也五臣謹按穆陵/闗在青州府臨胊縣東南一百  里大峴山上)
　　(山髙七十丈周廻二十里道徑危惡一名破車峴/其左右有長城書案二嶺峻狹僅容一軌故為齊)
　　(南天險晉義熙五年劉裕伐南燕慕容超召羣臣/議公孫五樓請據大峴超不從劉裕兵過大峴舉)
　　(手指天喜形于色卒滅南燕宋景平元年叔孫建/攻青州刺史竺夔于東陽檀道濟自彭城赴援魏)
　　(刁雍謂建曰大峴以南處處險狹請據險邀之建/不聽道濟至臨朐建遂燒營遁又元嘉二十三年)
　　(魏人冦兖青冀諸州何承天請徙三州新舊降附/民三萬餘家于大峴南以實内地唐元和十二年)
　　(李道古以淄青拒命引兵出穆陵闗宋紹定中李/全據淮安略金陵臨朐據穆陵今亦置戍有穆陵)
　　(闗巡/司)
　無棣(見上水臣謹按伏琛齊地記無棣在漢渤海髙/城縣  經注清河入南皮縣界分為無棣溝流)
　　(逕髙城入海隋改髙城為鹽山屬滄州唐仍之杜/氏通典鹽山春秋之無棣邑也今鹽山縣屬河間)
　　(府滄州隋又分陽信縣地置無棣縣屬棣州唐因/之宋徙治于周之保順軍屬滄州金廢元分其地)
　　(置兩無棣縣一仍舊治屬河間路之滄州一屬濟/南路之棣州明改河間之無棣為慶雲屬滄州改)
　　(濟南之無棣為海豐屬武定州蓋二縣皆與鹽山/接壤也今海豐滄州之境皆有無棣溝舊合鬲津)
　　(河東入海唐永徽初滄州刺史薛大鼎開鬲津河/因疏無棣溝以通濱海魚鹽之利亦曰無棣河今)
　　(淤/)
　牡丘(僖十五年盟于牡丘杜注地闕/或曰在東昌府城西北七十里)
　甗(僖十八年宋師及齊師戰于甗傳宋敗齊師于甗/立孝公而還  或曰在濟南府附郭厯城縣界)
　酅(僖二十六年公追齊師至酅勿及杜注公追齊師/逺至齊地濟北榖城縣西有地名酅下  臣謹按)
　　(公榖作酅鄭樵云在博州汪克寛云在博/平縣北似誤今東阿縣西南有酅下聚)
　周首(文十一年齊襄公二年齊王子城父獲長狄僑/如弟榮如埋其首于周首之北門杜注周首齊)
　　(邑濟北榖城縣東北有周首亭春臣謹按水經注/濟水過榖城又北逕周首亭西  秋長狄榮如埋)
　　(首處也世謂之盧子城京相璠曰盧子城故齊周/首邑也魏収志盧縣有盧子城今在東阿縣東近)
　　(長清/界)
　郪(文十六年公子遂及齊侯盟于郪杜注郪丘齊地/  臣謹按郪丘公羊作犀丘榖梁作師丘賈氏公)
　　(羊作菑丘惟左氏經作郪字後漢志汝南新郪縣/周名郪丘漢改名新郪章帝又改名宋縣封殷後)
　　(為公國隋改潁陽縣尋廢今其地在潁州東春秋/時為胡國後并于楚非齊地也戰國屬魏魏安釐)
　　(王十一年秦㧞郪丘是矣若夫此盟因齊不肯盟/魯納賂以請齊侯必不出境也或云郪丘在東阿)
　　(縣/境)
　申池(文十八年齊懿公遊于申池杜注齊南城西門/名申門齊城無池唯此門左右有池疑此即是)
　　(年臣謹按左傳邴歜閻職弑懿公納諸竹中襄十八/  晉及諸侯伐齊焚申池之竹木水經注時水出)
　　(齊城西南世謂之寒泉東北流直申門京相璠曰/申門齊城南面西第一門也今池無復髣髴尚有)
　　(竹木遺生左思齊都賦註申池左海濱齊藪也蓋/誤晉書慕容徳宴庶老于申池左太冲云昭華池)
　　(也晏子齊景公出弋昭華之池顔鄧聚生鳥而亡/之郡國志謂之左右池即系水原也齊記古齊城)
　　(周五十里有十三門其西曰雍門襄十八年晉伐/齊伐雍門之萩己亥焚雍門哀十三年陳恒殺闞)
　　(止大陸子方出雍門奔衛晏子景公登□室而望/見有斬雍門之橚者戰國策孫子説田忌輕車鋭)
　　(卒衝雍門又齊王建入朝秦雍門司馬入諫説苑/韓娥東至齊乏糧過雍門鬻歌于市是也其南曰)
　　(稷門昭二十二年莒子如齊蒞盟盟于稷門之外/戰國策談説之士㑹于稷下蓋齊人于稷門立學)
　　(舍也史記齊宣王喜文學遊説之士鄒衍淳于髠/田駢慎到鄒奭接于環淵之徒皆賜列第為上大)
　　(夫不治而議號稷下學士由是復盛且數百千人/苟卿嘗為稷下祭酒鄭氏曰稷下生齊人亦曰棘)
　　(下生漢以叔孫通為博士號稷嗣君史記音義曰/欲以繼蹤稷下之風矣西北有揚門襄十八年范)
　　(鞅門于揚門州綽門于東閭杜預曰揚門齊西門/東閭齊東門也又東南門曰鹿門昭十年國人追)
　　(敗欒施髙彊于鹿門遂來奔括地志以為武鹿門/此古門之可考者也又有虎門昭十年陳鮑伐虎)
　　(門晏子端委立于虎門之外是也孔頴達曰鄭氏/謂虎門為路寝門或曰非也乃宫之外門又有郭)
　　(闗則齊郭門也田氏殺闞止于郭關是矣其章華/東門則齊宫門也湣王二十六年蘇代自燕入齊)
　　(見于章華/東門是矣)
　平州(宣元年公會齊侯于平州杜注平州齊地在泰/山牟縣西  臣謹按晉牟縣在今萊蕪縣東二)
　　(十里詳見牟國魏収志牟縣有平州城魯邑也漢/武封王唊為平州侯食邑于此尋廢今平州城在)
　　(萊蕪縣西謂再按水經注濟水過利縣西又東北/迤為淵渚  之平州引應劭云博昌西南三十里)
　　(有安平亭為證若是則當在/青州博興縣境與杜不合誤)
　垂(宣八年仲遂卒于垂杜注垂齊地非魯/竟故書地  或曰在東平州平隂縣境)
　晏(宣十四年晏桓子采臣謹按今濟南府齊河縣北/有晏城志云晏嬰  邑也置晏城馬驛以此得名)
　鞌(成二年魯晉曹衛諸大夫及齊師戰于鞌杜注鞌/齊地  臣謹按榖梁傳曰鞌去齊五百里袁婁去)
　　(齊五十里孔頴達駁之曰齊之四境不應過遥且/鞌已是齊地未必竟上之邑豈得去齊有五百里)
　　(乎又云一戰綿地五百里則是甚言之耳釋例土/地名鞌與袁婁並闕逺近無以驗之括地志云鞌)
　　(城俗名馬鞌城在平隂西十里杜氏通典云鞌在/平隂縣東今平隂縣去臨淄果得五百餘里以附)
　　(㑹榖梁之説似可合矣第以本傳考之壬申晉師/至于靡笄之下癸酉師陣于鞌自始合以至齊敗)
　　(三周華不注既而韓厥奉觴華泉取飲止為一日/事甚明史記曰逢丑父為齊頃公右公曰馳之破)
　　(晉軍㑹食射傷郤克克欲還入壁其御曰忍之遂/復戰齊急丑父恐齊侯得乃易處頃公為右車絓)
　　(于木丑父使公下取飲因得脱去入其軍尤易曉/矣鞌地不可知華不注山在濟南城北則可知矣)
　　(其名則見于桑欽水經無可疑矣若云鞌在平隂/則去濟南二百三十里何由一奔而遂至于華不)
　　(注乎近志云鞌即古之厯下殆不易之論也又經/書戰于鞌而國語但云靡笄之役知靡笄與鞌為)
　　(一地杜注靡笄山名史記晉世家平公元年伐齊/靈公戰于靡下徐廣曰靡當作厯志曰厯山即左)
　　(傳所謂靡笄之山也蓋因靡笄之下省文為靡下/靡字又訛而為厯俗遂譌為舜畊處鄭康成云厯)
　　(山在河東即雷首山有九名厯下其一也然則鞌/果在厯山之下司馬貞曰華不注山即靡笄猶為)
　　(似是而非矣以逺近凖之去齊都亦有三百里榖/梁原云一戰綿地五百里又云焚雍門之茨侵車)
　　(東至海以戰地至海為五百里則戰地至都自不/應有五百里疑更有字畫傳訛耳齊王建四十年)
　　(秦滅魏兵次于厯下漢三年酈食其説齊王罷厯/下戰守備韓信度平原襲破齊厯下軍因入臨淄)
　　(即此三齊記厯下城南對厯山城在山下因名漢/置厯城縣屬濟南郡或曰晉永嘉中自東平陵移)
　　(郡治此今仍之厯山一/名千佛山在府南十里)
　袁婁(見上婁臣謹按袁婁傳與榖梁皆作爰婁榖梁/曰袁  在師之外註云已逼其國都公羊云逮)
　　(于袁婁而與之盟是師猶未至袁婁摠為近郊/之辭張氏曰臨淄縣西有袁婁或曰在淄川境)
　莘(師從齊師于莘杜注莘齊地或臣謹按桓十六年/衛公子伋使于齊盗待諸莘  謂即此莘地今之)
　　(莘縣也䝉上文晉師自衛來理亦相近但杜注一/云衛地一云齊地豈莘地原跨兩境齊衛皆得有)
　　(之乎又考是役齊侯親逆晉師而莘去鞌四百餘/里既遇于境上即當遏勿使進何為不戰引退縱)
　　(敵入境四百里至鞌而始戰也由/是推之莘亦當為近鞌之地耳)
　靡笄(見/上)
　華不注(見上鞌杜注華不注山名出臣謹按水經注/濟水㑹玉水又東北濼水  焉又東北逕華)
　　(不注山單椒秀澤不連陵以自髙虎牙桀立孤峯/特㧞以刺天青崖翠拔望同㸃黛山下有華泉京)
　　(相璠曰華泉華不注山下泉水也春秋晉郤克逐/齊師三周華不注逢丑父使公如華泉取飲即此)
　　(華泉北絶聽瀆二十里注于濟伏琛云不音跗與/詩鄂不韡韡之不同謂花蒂也言此山孤秀如華)
　　(跗之著于水也今亦名金輿山四面峻削形如覆/斗華泉已涸有鵲山湖滙于山東北流入大清河)
　華泉(見/上)
　徐闗(齊侯自徐闗入于臣謹按成十七年國佐以榖/叛齊侯與之盟  徐闗而復之今淄川縣有古)
　　(徐/闗)
　石窌(齊侯以辟司徒之妻為有禮予之石窌杜注石/窌邑名齊地盧縣東有地名石窌  臣謹按窌)
　　(音幼隋初為盧縣之長清鎮尋置長清縣屬濟州/以清水在城南為名唐屬徐州宋至道二年移縣)
　　(治于剌榆店即今長清縣治也/古城在今縣城東南三十里)
　丘輿(晉師從齊師入丘輿擊馬陘杜注丘輿/馬陘皆齊邑  或曰丘輿在益都界)
　馬陘(見上岳臣謹按史記馬陘作馬陵齊乘淄水出/益都  陽山北徑萊蕪谷又北徑長峪道亦曰)
　　(馬陵即郤克追齊侯/處在今益都縣西南)
　上鄍(公㑹晉師於上鄍杜注闕榖臣謹按/此齊衛境上邑或曰在陽  縣境)
　清(成十七年髙弱以盧叛齊侯使國勝告難于晉待/命于清杜注清陽平樂平縣  臣謹按春秋清邑)
　　(屬東郡髙帝封功臣室中同為侯邑漢建初中改/為樂平縣晉因之改屬陽平郡永嘉中石勒為茍)
　　(睎所敗奔樂平即此後齊省寰宇記清城在堂邑/縣東南三十里今東昌府堂邑縣東南有清城)
　東陽(襄二年晏弱城東陽以逼萊子杜注東陽齊竟/上邑  臣謹按杜氏通典臨朐縣有東陽城一)
　　(名凡城今青州府臨朐縣東有東陽城城晉志羊/穆之築東陽城杜佑云即北海郡治東  也此又)
　　(一東/陽)
　耏外(見乾/時)
　郲(見萊/地)
　平隂(襄十八年諸侯同圍齊傳曰諸侯伐齊齊侯禦/諸平隂塹防門而守之廣里杜注平隂城在濟)
　　(北盧縣東北其城南有防防有門于門外作塹防/横行廣一里故經書圍  臣謹按孔頴達曰平隂)
　　(齊邑而言圍齊者沈氏云君在故言劉炫云下文/門于揚門雍門東閭即是圍事非也襄九年諸侯)
　　(伐鄭亦門其三門而經不書圍即知攻門非圍而/杜氏以禦諸平隂為圍不可議矣是役也齊師夜)
　　(遁晉師入平隂二十三年齊侯伐晉以報平隂之/役二十五年崔氏殺鬷蔑于平隂昭二十五年齊)
　　(侯將唁魯昭公于平隂皆此也隋開皇十八年置/榆山縣于漢肥城地屬濟州大業二年改曰平隂)
　　(縣蓋取古平隂為名也唐時嘗省改尋復舊今屬/東平州章懷太子曰縣東北二十五里有古平隂)
　　(城今在縣東北三十五里西再按水經注濟水過/臨邑縣西又北逕平隂城  又東北至垣苗城西)
　　(又東北過盧縣北是平隂在盧縣之西南也京相/璠曰平隂齊地在濟北盧縣西南十里是矣蓋杜)
　　(氏誤也十里太近亦有誤于再按是役殖綽郭最/代夙沙衛殿夙沙衛殺馬  隘以塞道二子獲于)
　　(晉水經注漢賓水出南格馬山北流盧縣故城北/今格馬山在長清縣東南六十里志曰即夙沙衛)
　　(殺馬塞/道處也)
　防門(見上長臣謹按防即齊築長城之始也蘇代曰/齊有  城鉅防蓋戰國時七國皆有長城齊城)
　　(即托始于此矣水經注京相璠曰防即長城平隂/南有故長城東至海西至濟河防門去平隂二里)
　　(其水引濟故瀆尚存防門之北有光里亦名廣里/齊記曰齊宣王乘山嶺之上築長城東至海西至)
　　(濟州以備楚括地志長城西北起濟州平隂縣緣/河厯泰山北岡上經濟州淄州東至宻州琅琊臺)
　　(入海郡縣志故長城首起平隂縣北二十九里于/再按杜注廣里謂塹廣一里也光里之譌蓋起)
　　(鄉/俗)
　巫山(齊侯登巫山以望晉師杜注巫山在盧縣東北/  臣謹按濟南府肥城縣西北七十五里即齊)
　　(侯望晉師處一名孝堂/山相傳郭巨葬母于此)
　京兹(荀偃士匄以中軍克京兹魏綘欒盈以下軍克/邿杜注京兹在平隂城東南  臣謹按京兹城)
　　(在今平隂/縣東南)
　邿(見上杜注邿山/在平隂縣西)
　雍門(見申/池)
　揚門(同/上)
　東閭(同/上)
　郵棠(見萊/地)
　濰(東侵及濰南及沂杜注濰水在東莞東北至北海/都昌縣入海  臣謹按昭十三年中行穆子曰有)
　　(酒如淮有肉如坻劉綽曰淮當作濰水經注濰水/出瑯琊箕縣箕屋山東北過東武城縣西又北過)
　　(平昌縣東又北過髙宻縣西又北過淳于縣東又/東北逕都昌縣東又東北入于海箕屋山在今莒)
　　(州濰水自此厯諸城髙宻安丘濰縣昌邑而入于/海昌邑即古都昌境也晉兵所至當在諸城髙宻)
　　(間禹貢青州濰淄其道周禮職方青州其浸盧濰/漢初韓信伐齊破楚將龍且于濰水隋大業九年)
　　(齊郡丞張須陀擊羣盗于濰水上大敗之即此漢/地理志濰水過郡三謂城陽琅邪北海也行五百)
　　(三十里沂/見魯地)
　祝柯(襄十九年諸侯盟于祝柯杜注祝柯縣今屬濟/南郡左傳諸侯還自沂上盟于督揚杜注督揚)
　　(即祝柯也此臣謹按祝古國禮記武王封黄帝之/後于祝即  漢為祝柯縣屬平原郡髙帝封功臣)
　　(髙色為侯邑漢建武五年耿弇討張歩分兵守祝/柯鍾城弇先拔祝柯鍾城人自亡去晉亦為祝柯)
　　(縣改屬濟南郡隋屬齊州大業中賊帥盧明月寇/祝柯齊郡通守張須陀大破之唐以境内有禹息)
　　(城改縣曰禹城乾元二年史思明侵濟南守將李/鋭于長清邊家口决大河東至縣縣遂淪䧟移治)
　　(于遷善鎮即今禹城縣治也宋白曰故/祝柯城在今長清縣豐齊鎮北二里)
　句瀆之丘(襄十九年齊荘公立執公子牙于句瀆之/丘  臣謹按襄二十一年復討公子牙之)
　　(黨執公子買于句瀆之丘二十八年買在句瀆之/丘召之反其邑哀六年殺王豹于句竇之丘皆此)
　　(也齊靈公廢太子光徙之東立公子牙為太子屬/諸嬖妾戎子靈公疾崔杼逆光立之殺戎子尸諸)
　　(朝此時牙當出走要亦未能逺也或云句瀆之丘/在臨淄城内此則未必然應劭曰濟隂句陽縣有)
　　(句瀆之丘此宋之榖丘也見宋地/牙及諸人皆未出境必非此也)
　高唐(夙沙衛入于髙唐以叛杜注髙唐在祝柯縣西/北  臣謹按是年齊慶封圍髙唐勿克高唐人)
　　(殖綽工僂夜縋納師醢衛于軍二十五年祝佗父/祭于髙唐杜注髙唐有齊别廟昭十年齊景公母)
　　(穆孟姬為陳無宇請髙唐陳氏始大杜注傳言陳/氏所以興蓋髙唐齊之下邑猶鄭之留宋之亳晉)
　　(之曲沃也又哀十年趙鞅帥師毁髙唐之郭孟子/綿駒處于髙唐而齊右善歌即此史記齊荘公初)
　　(晉伐齊至髙唐又趙肅侯六年攻齊拔髙唐齊威/王曰吾臣有盻子者使守髙唐趙人不敢東漁于)
　　(河又魯仲連謂田巴今楚軍南陽趙伐髙唐是也/漢置髙唐縣屬平原郡今為髙唐州古髙唐城在)
　　(禹城縣北四十里齊乘曰豐齊鎮北有/髙唐亭豐齊古祝柯地即杜氏所云也)
　灑藍(襄十九年崔杼殺髙厚于灑藍杜/注灑藍齊地  或曰在臨淄郊外)
　大隧(襄十九年齊及晉平盟於大隧杜/注闕  齊地或曰在今髙唐州境)
　重丘(襄二十五年同盟于重丘杜注重丘齊地重臣/謹按今東昌府城東南跨茌平縣界有古  丘)
　　(漢置重丘縣屬平原郡後漢省輿再按應劭安徳/縣北五十里有重丘鄉故縣也  地廣記隋于重)
　　(丘故城置将陵/縣今為徳州)
　弇中(襄二十五年崔氏弑荘公閭丘嬰與申鮮虞乘/而出及弇中遂來奔杜注弇中狹道  臣謹按)
　　(哀十六年子我出陳氏追之失道于弇中即此也/志云自臨淄西南至長蕪有長峪界兩山間長三)
　　(百里中通淄河今為盗賊之藪即弇中也閭丘奔/魯自當由此然齊乘所云馬徑亦即此也豈弇中)
　　(為峪之摠名而馬徑為峪中之/一地歟或言莘縣有弇山誤)
　棠(二十五年傳齊棠公尚之妻東郭偃之姊也杜注/棠公齊棠邑大夫  臣謹按孔頴達曰楚僭稱王)
　　(故縣尹稱公齊不僭號而有棠公者蓋其家臣稱/之曰公傳即因而言之如伯有之臣曰我公在壑)
　　(谷也志曰孟子勸齊王𤼵棠即此後譌為/堂隋置堂邑縣今亦曰堂邑屬東昌府)
　廩丘(襄二十六年齊烏餘以廩丘奔晉杜注烏餘齊/大夫廪丘今東郡廪丘縣故城是  臣謹按時)
　　(烏餘又襲衛羊角襲魯髙魚又取地于宋二十七/年晉使胥梁帶執烏餘皆取其邑還諸侯廪丘之)
　　(地蓋介乎齊晉宋魯衛之間也定八年公侵齊取/廪丘之俘哀二十年公㑹齊人于廪丘二十四年)
　　(臧為㑹晉師取廪丘家語齊景公欲以廪丘之邑/為孔子養辭不受竹書晉烈公時公孫遜以廪丘)
　　(叛于趙史記齊宣王五十一年田㑹以廪丘叛入/趙趙敬侯三年救魏于廪丘大敗齊人漢置廪丘)
　　(縣屬東郡後漢屬濟隂郡三國魏屬東郡晉改屬/濮陽國晉末為石虎所䧟劉宋亦屬濮陽郡隋屬)
　　(鄆州大業初省入鄆城縣今廪丘城在東昌府范/縣東南瓠河之北杜氏以為故城蓋以故羊角城)
　　(為春秋時廪丘也詳見衛地廪再按孔頴達曰釋/地土地名以廪丘為齊地按  丘地在東郡則是)
　　(衛之邦邑齊竟不至此也蓋齊人徃時取衛邑以/賜烏餘如鄭公孫叚之得州宋樂大心之有原也)
　　(宋鄭大夫得以晉地為采邑齊大夫亦得以衛地/為采邑矣此説非也傳中分列諸國之地甚明定)
　　(八年則明以廪丘係之齊復何疑乎又范縣/即晉士㑹之邑蓋此中地界最為紛錯也)
　崔(襄二十七年崔成請老于崔杜注濟南東朝陽縣/西北有崔氏城  臣謹按漢朝陽縣屬濟南郡後)
　　(漢曰東朝陽以南陽郡有朝陽故此加東也晉因/之後改屬樂安郡後魏仍曰朝陽縣屬濟南後齊)
　　(省今朝陽故城在濟南府章丘縣西北六十里水/經注漯水經崔氏城北又東南逕東朝陽縣故城)
　　(南通志曰崔氏城在章丘/縣西北二十五里似誤)
　魚里(襄二十八年陳鮑圉人為優慶氏之/士觀優至于魚里杜注魚里里名)
　嶽(慶封反陳于嶽杜注嶽里名何臣謹按本傳陳文/子謂桓子曰禍將作矣吾其  得對曰得慶氏之)
　　(木百車于荘杜注慶封有木積于六軌之道孔頴/達曰六達謂之荘又昭十年陳鮑與欒髙戰敗諸)
　　(荘合荘與嶽即孟子所謂荘嶽之間也管子曰瓁/珞之水通于杭荘之間亦謂國中矣今臨淄城内)
　　(有荘/嶽里)
　弼殿(襄二十八年與晏子弼殿其鄙六十杜注弼殿/齊别都以弼殿邉鄙六十邑與晏嬰  臣謹按)
　　(晏子春秋景公封晏子于都昌辭而不受景公先/以封逢丑父漢嘗置昌縣寰宇記云昌邑有都昌)
　　(古城齊乘曰即城南五里之大營城也今其地在/平度州昌邑縣西疑即所謂弼殿者然晏子春秋)
　　(又云景公為晏子封邑使田無宇置臺與無鹽不/受豈亦弼殿乎是知都昌即弼殿其説不可通矣)
　　(考本傳晏子曰吾邑不足欲也益之以弼殿乃足/欲足欲亡無日矣蓋古者増封每因其原封而附)
　　(益之晏子邑本小益以弼殿六十乃大而足欲也/如昭十年陳桓子請老于莒公與桓子莒之旁邑)
　　(辭哀十四年桓魋請以鞌易薄公不可乃益鞌七/邑是也晏子本封于晏今在齊河境弼殿當亦在)
　　(此耳詳/前晏地)
　莒(昭三年齊侯田于莒杜注莒齊東境請臣謹按莒/齊邑陳氏食采于此昭十年陳桓子  老于莒是)
　　(也蓋取地于莒遂謂之莒如鄭取許田而謂之/許楚取沈邑而謂之沈魯有薛地而謂之薛耳)
　寧風(昭五年孟仲之子殺監牛投其/首于寧風之棘上杜注齊地)
　羽山(昭七年鄭子産曰昔堯殛鯀于羽山其神化為/黄熊以入于羽淵杜注羽山在東海祝其縣東)
　　(南旌臣謹按禹貢羽畎夏翟孔傳云夏翟雉名羽/中  旄羽山之谷有之曽氏註云羽山之谷雉具)
　　(五色因以羽名即殛鯀處也祝其漢縣屬東海郡/晉因之唐廢地在今海州贑榆縣西五十里縣西)
　　(北八十里即羽山髙四里周圍八里西距沂州七/十里山下有潭曰羽潭亦曰羽池即羽淵也寰宇)
　　(記曰羽山在朐山縣西北九十里漢胊山縣即今/海州治蓋地相接也  再按孔氏孟子疏羽山在)
　　(東齊海中今登州東南三十里亦云有羽山與杜/異不取齊乘曰近羽山有鯀城相傳魏將田預所)
　　(築因羽山為名又劉昭云鍾離城南有羽泉皆謂/舜殛鯀處齊乘云鍾離在沂州西南百餘里楚將)
　　(鍾離昧所築與杜/氏之説亦相近)
　薄姑(見/前)
　稷(昭十年陳鮑伐欒髙戰于稷敗諸荘又敗諸鹿門/杜注稷祀后稷之處  臣謹按隋志臨淄有稷山)
　　(齊記補上有后稷祠故名今臨淄縣西/南十三里有稷山或曰稷下之名以此)
　荘(見前/嶽)
　鹿門(見前/申池)
　棘(昭十年陳桓子召子山而反棘焉杜注棘子山故/邑齊國西安縣東有㦸里亭  臣謹按後漢志作)
　　(棘里今臨淄縣西北有棘里亭或謂之㦸/里城括地志以為即畫邑西安見前葵丘)
　夫于(召子周與之夫于杜注濟南於陵縣西北有于亭/  臣謹按於陵齊邑陳仲子所居漢置縣屬濟)
　　(南郡後漢屬濟南國晉改為烏陵旋廢今濟南/長山縣西南二十里有於陵城又縣西有于亭)
　渠丘(見前/葵丘)
　澠(昭十二年晉侯與齊侯宴投壺齊侯曰有酒如澠/有肉如陵寡人中此與君代興杜注澠水出齊國)
　　(臨淄縣北入時水水臣謹按水經注澠水出營丘/城東世謂之漢湊  西陵樂安博興與時水合古)
　　(諺云瘦馬不渡澠南燕李宣稱澠水不氷今在臨/淄縣西南其源即申流也分為二流西流曰系水)
　　(北流曰/澠水)
　聊攝(昭二十年晏子曰聊攝以東姑尤以西杜注聊/攝齊西界也平原聊城縣東北有攝城  臣謹)
　　(按聊城齊邑戰國時田單破燕兵復齊國燕將據/聊城不下魯仲連射書城中燕將見書涕泣自殺)
　　(田單屠聊城即此秦置聊城縣屬東郡漢十一年/陳豨反代地使其將張春擊聊城魏晉俱屬平原)
　　(郡劉宋屬魏郡隋置愽州治此唐武徳初為宇文/化及所據竇建徳克之唐以後皆為博州治今為)
　　(東昌府治治城自石晉汴宋以河患再徙古聊城/在今府西北十五里水經注漯水又北經聊城故)
　　(城西城内有金城周匝有水南門有馳道絶水南/出東門側有層臺即魯仲連所謂還髙唐之兵却)
　　(聊城之衆者也今城東亦有魯連臺髙七丈蓋/倣古築之也  再按攝城一作聶城詳見邢地)
　姑尤(見上杜注姑尤齊東界也姑水尤水皆在城陽/郡東南入海  臣謹按姑水今曰大沽河發源)
　　(于登州府黄縣西南三十里之蹲狗山東南福山/界又折而西南厯招逺萊陽以至平度州南故即)
　　(墨城尤水今曰小沽河𤼵源于萊州府東南三十/里之馬鞍山亦東南流至平度州與大沽河合通)
　　(名沽河至膠州即墨縣入海二水起北海至/南海行三百餘里繞齊東界故曰姑尤以西)
　沛(昭二十年齊侯田/于沛杜注沛澤名)
　遄臺(昭二十年晏子侍于遄臺呼臣謹按/遄臺在臨邑西五十里俗  歇馬臺)
　野井(昭二十五年齊侯唁公于野井杜注濟南祝柯/縣東有野井亭  臣謹按後漢志祝柯有野井)
　　(亭左傳齊侯將唁公于平隂公先至于野/井今在齊河縣東濟河北岸有祝柯地也)
　稷門(見申/池)
　媚(定九年齊侯致禚媚杏于衛杜注三邑皆齊西界/  臣謹按哀十五年子貢對陳成子曰昔齊為衛)
　　(故伐晉冠氏喪車五百因與衛地自濟以西禚媚/杏以南書社三百言致則三邑入于衛矣言以南)
　　(則似割三邑之南境以與衛非全致也禚地近魯/見前或曰媚在濟南禹城界杏在東昌博平界)
　杏(見/上)
　夾谷(定十年公㑹齊侯于夾谷左傳公㑹齊侯于祝/其實夾谷杜註夾谷即祝其也  臣謹按後漢)
　　(志東海郡祝其縣即古夾谷水經注游水北逕祝/其故城西縣東有夾口浦杜氏通典懷仁縣有夾)
　　(山即夾谷漢祝其城在贑榆南五十里唐懷仁縣/即今贑榆縣治也寰宇記夾谷山在贑榆東五十)
　　(八里逓相傳述並用漢志之説無異辭矣然以道/里計之祝其縣僻處海隅去齊魯之都數百里非)
　　(㑹盟之轍所宜至且杜氏不引之以為解蓋左傳/所云祝其自是古地祝其縣非襲古名也近志濟)
　　(南淄川縣西南三十里有夾谷山一/名祝其為定公㑹齊侯處較為近理)
　安甫(定十年齊侯衛侯鄭游速㑹于安甫/  臣謹按公羊作鞍張洽傳曰齊地)
　頼(哀六年公子陽生入齊使胡姬以安孺子居頼又/使朱毛遷孺子駘不至殺諸野幕之下葬諸殳冐)
　　(淳杜注頼齊邑而臣謹按哀十年晉趙鞅伐齊毁/髙唐之郭及頼  還即此後漢志菅縣有頼亭菅)
　　(縣屬濟南國晉有故城在今章丘縣西/北三十里頼亭在濟南府東章丘縣界)
　駘(見上杜注駘齊邑氏臣謹按裴駰注史記引列女/傳云太姜為有台  之女路史遂謂有二駘一在)
　　(武功一在瑯邪也國語云姜氏出自元黿皇妣太/姜之姪伯陵之後逢公之所憑神也則太姜之見)
　　(實在東國或别有封于駘者然/不可考矣或曰在臨胊縣界)
　殳冐淳(見上杜注地名經臣謹按路史曰殳殳戕國/一名冐澤山海  曰炎帝之孫伯陵生殳鼓)
　　(延殳始為鍾路史曰/殳鼓延伯陵三子也)
　潞(哀八年悼公使鮑子居潞杜注潞齊邑舍臣謹按/哀十七年齊人伐衛埶公孫般師以歸  諸潞即)
　　(此或曰在/齊郊外)
　鄎(哀十年公㑹吳伐齊/師于鄎杜注鄎齊地)
　犂(哀十年晉趙鞅伐齊取犂及轅毁髙唐之郭侵及/頼而還杜注犂一名隰濟南有隰隂縣  臣謹按)
　　(哀二十三年伐齊戰于犂丘齊師敗績知伯親禽/顔庚杜注犂丘隰也哀二十七年陳成子救鄭召)
　　(顔涿聚之子晉曰隰之役而父死焉杜注隰役在/二十三年孔穎達曰涿聚即庚也知三名為一地)
　　(矣或曰齊大夫隰氏之采邑漢置漯隂縣屬平原/郡應劭曰縣在漯水之南因名後漢改曰隰隂仍)
　　(屬平原郡建安六年袁譚將劉詢起兵以叛晉省/杜云屬濟南蓋曹魏時事也石趙復置隰隂縣宋)
　　(武平廣固嘗僑置青州于此尋廢今漯隂城/在濟南臨邑縣西十里有黎丘子讀書臺)
　轅(見上杜注祝阿縣西有轅城後臣謹按漢置瑗縣/屬平原郡水經注轅即瑗也  漢省今禹城縣西)
　　(北有轅城或云/在縣南百里)
　清(哀十一年齊國書伐我及清杜注齊地濟北盧縣/東有清亭  臣謹按水經注濟水自魚山而北逕)
　　(清亭今在長清縣東又隱四年公及宋公遇于清/杜注衛地濟南東阿縣有清亭蓋當時濟水流于)
　　(二邑之間而清地跨占其左右故二國皆有清也/濟水一名清水地以此名辨齊魯之界此為最確)
　　(矣/)
　博(哀十一年公㑹吳伐齊及博至于嬴杜注博嬴齊/邑也二縣皆屬泰山  臣謹按國語吳王使王孫)
　　(茍告周曰遵汶伐博延陵季子葬于嬴博之間漢/三年韓信襲破田横走博陽漢書作博是也漢置)
　　(博縣屬泰山郡晉宋因之後魏改縣名博平為泰/山郡治隋罷郡再改縣名曰博城屬兖州唐宋因)
　　(之唐嘗改縣曰乾封宋復改曰奉符皆以封禪泰/山故也宋世縣治再徙金復舊置軍尋升泰安州)
　　(明省附郭奉符縣/入之屬濟南府)
　艾陵(見前/艾)
　舒州(見薛/地)
　檀臺(哀十四年公與婦人飲酒于檀臺/  臣謹按臨淄縣東一里有檀臺)
　豐丘(子我攻陳氏不勝適豐丘豐丘人/執之殺諸郭闗杜注豐丘陳氏邑)
　郭闗(見申/池)
　䝉(哀十七年公㑹齊侯盟于䝉杜注蒙在東莞䝉隂/西故䝉隂城也  臣謹按漢置蒙隂縣屬泰山後)
　　(漢省晉志有蒙隂縣屬瑯邪國太康中始置東莞/郡蓋蒙隂初置時嘗屬之也其復置之處已非舊)
　　(地故以漢縣為故城後魏又廢東魏復置髙齊省/入新泰縣元復改置蒙隂縣于今治屬莒州縣東)
　　(十里綿山社有古城周二室舊/址猶存相傳為戰國時築也)
　顧(哀二十一年公及齊侯盟于顧杜注顧齊地/  臣謹按詩云韋顧既伐昆吾夏桀即此顧)
　
　
　
　
　
　
　
　
　春秋地名攷畧卷三
欽定四庫全書
　春秋地名攷畧卷四
　　　　　　　　　　詹事府詹事髙士竒撰
晉(上/)
　國於絳(史記周成王與弟叔虞削桐為珪曰以此封/若史佚因請擇日立叔虞于是遂封虞于唐)
　　(唐在河汾之東方百里故曰唐叔虞鄭氏詩譜唐/曰太原晉陽是也唐叔子燮改為晉侯燮曽孫成)
　　(侯南徙曲沃近平陽其孫穆侯又徙于絳云史記/自成侯至穆侯傳五世鄭氏但曰其孫畧言之耳)
　　(桓二年左傳追序晉事曰穆侯太子曰仇其弟曰/成師惠二十四年文侯卒子昭侯封桓叔于曲沃)
　　(文侯即仇桓叔即成師也惠三十年晉潘父弑昭/侯而納桓叔不克晉人立孝侯惠四十五年曲沃)
　　(荘伯伐翼弑孝侯翼人立其弟鄂侯隱五年曲沃/荘伯以鄭人邢人伐翼杜注荘伯成師子翼晉舊)
　　(都在平陽絳邑縣東是年秋王使虢公伐曲沃而/立哀侯于翼哀侯鄂侯子也桓八年春滅翼史記)
　　(晉武公始都晉國即此武公荘伯子也生獻公左/傳荘二十六年夏晉士蒍城絳以深其宫杜注絳)
　　(晉所都也今平陽絳邑縣時即獻公九年矣按鄭/氏言絳不言翼意即指翼為絳杜氏絳翼兩注仍)
　　(有微分據水經注澮水出詳髙山亦曰澮山西經/翼城南詩譜言晉穆侯遷都于絳孝侯改絳曰翼)
　　(獻公又北廣其城方二里命之為絳是也依此則/翼絳為一地矣杜云翼在絳東酈云廣其城或者)
　　(即一城而廓大之乎應劭曰絳水在絳西南又水/經注絳水出絳山西北流注澮邑以山水得名則)
　　(其來舊矣僖十三年秦輸粟于晉自雍及絳成六/年遷新田後謂之故絳漢為絳縣地屬河東郡髙)
　　(六年封周勃為絳侯東漢曰絳邑縣有翼城劉昭/注在縣東八十里晉屬平陽國後魏置北絳縣于)
　　(此兼置北絳郡治焉隋初郡廢縣屬絳州十八年/改為翼城縣義寧初于此置翼城郡唐改曰澮州)
　　(尋罷以縣屬絳州五代唐徙縣治于王逢寨即今/治也古翼城在今治東南十五里  臣謹按史記)
　　(獻公八年士蒍説公曰故晉之羣公子多不誅亂/且起乃使盡殺諸公子而城聚都之命曰絳始都)
　　(絳此與左傳互異左傳桓荘之族偪獻公患之士/蒍曰去富子則羣公子可謀也已二十四年乃城)
　　(聚而處之冬晉侯圍聚盡殺羣公子二十六年士/蒍城絳以深其宫是城聚城絳本二事也史遷一)
　　(之誤矣今絳州絳縣東南十里有車箱城相傳為/晉置羣公子之所西魏于此置建州以楊標為刺)
　　(史鎮之又漢志絳晉武公自曲沃/徙此是始都絳者亦非獻公也)
　别都曲沃(曲沃自穆侯徙絳後為晉大邑惠二十四年/晉始亂故封桓叔于曲沃師服曰天子建)
　　(國諸侯立家今晉甸侯也而建國言大邑不當以/封也隱五年曲沃荘伯以鄭人邢人伐翼杜注曲)
　　(沃在河東聞喜縣曲沃叛王王命虢公伐曲沃桓/八年曲沃滅翼九年虢仲芮伯荀侯賈伯伐曲沃)
　　(荘十六年王使虢公命曲沃伯以一軍為晉侯史/記武公二十八年伐晉侯緡滅之盡以其寶器獻)
　　(周釐王王命武公為晉君于是盡并晉地而有之/始都晉國自桓叔初封曲沃至武公滅晉凡六十)
　　(七嵗即此也武公既徙絳曲沃復為大邑荘二十/八年驪姬使言于晉侯曰曲沃君之宗也不可以)
　　(無主晉侯使太子居曲沃僖四年太子祭于曲沃/歸胙于公驪姬譛之太子縊于新城杜注新城即)
　　(曲沃僖十年晉侯改𦵏共太子狐突適下國見太/子于新城又太子謂狐突曰請七日見我于新城)
　　(西偏杜註下國即曲沃正義曰曲沃邑而稱國者/桓叔國之三世晉之舊國也蓋猶周以成周為下)
　　(都矣僖二十四年晉公子入于曲沃朝于武宫自/後為欒氏之食邑襄二十三年晉欒盈入于曲沃)
　　(胥午伏之而觴曲沃人皆歎有泣者四月欒盈帥/曲沃之甲以晝入絳晉亡入魏戰國策周顯王四)
　　(十六年秦代魏取曲沃赧王元年秦復伐魏取曲/沃而歸其人秦謂之左邑水經注左邑故曲沃詩)
　　(所謂從子于鵠者也漢元鼎六年分左邑縣地置/聞喜縣東漢罷左邑移聞喜縣治焉後周移縣治)
　　(今絳州之栢壁隋移治甘谷寰宇記今縣東二十/里有甘谷口甘泉出焉即其地也唐復移治桐鄉)
　　(故城五代移今治今左邑城在解州聞喜縣東王/臣謹按晉世家無成侯徙曲沃事考孔疏云成)
　　(滅唐封叔虞今太原晉陽縣是也燮父改之曰晉/成侯徙曲沃今河東聞喜縣穆侯徙都絳也蓋亦)
　　(用詩譜今從之班固云聞喜本曲沃晉武公自晉/陽徙此武字乃成字之訛  再按晉有兩曲沃西)
　　(征記陜州有曲沃臺晉滅虢/以曲沃之官守之故名詳瑕)
　遷于新田(成公六年晉人謀去故絳諸大夫皆曰必/居郇瑕氏之地韓獻子曰不如新田土厚)
　　(水深居之不疾有汾澮以流其惡公從之遷于新/田杜預故絳註曰晉人復命新田為絳故謂此故)
　　(絳新田今平陽絳邑縣是襄二十三年欒盈晝入/絳昭十年秦后子造舟于河十里舍車自雍及絳)
　　(二十九年龍見于絳郊定十三年趙鞅歸晉入于/絳皆是也水經註澮水合絳水又西經絳縣南即)
　　(新田也在澮之陽南對絳山澮水又西經虒祁宫/南又西至王橋入汾汾水自臨汾經絳縣故城北)
　　(又西經虒祁宫北又西至正平郡蓋新田在二水/之間所謂有汾澮以流其惡也漢于南境置絳縣)
　　(此仍謂之絳城俗又譌為王城後魏置曲沃縣于/絳山北後周移治樂昌堡在今縣南七里亦曰樂)
　　(昌城隋又移治絳邑故城北括地志漢絳縣故城/在曲沃縣南二里本晉新田是也魏曲沃縣屬正)
　　(平郡隋屬絳州唐以後因之明屬/平陽府今縣治西南二里有絳城)
　大夏(昭元年子産曰昔髙辛氏有二子伯曰閼伯季/曰實沈居于曠林不相能也日尋干戈以相征)
　　(討后帝不臧遷閼伯于商丘商人是因故辰為商/星遷實沈于大夏主參唐人是因以服事夏商其)
　　(季世曰唐叔虞當武王邑姜方震大叔夢帝謂己/余命而子曰虞將與之唐屬諸參而蕃育其子孫)
　　(及生有文在其手曰虞遂以命之及成王㓕唐而/封太叔焉故參為晉星杜註大夏晉陽也唐人若)
　　(劉累之等累遷魯縣此居大夏唐人之季世其君/曰叔虞孔疏曰唐人當是陶唐之後二十九年傳)
　　(云陶唐氏既衰其後有劉累知此唐人是劉累之/等類也言等類者謂劉累後世子孫累雖遷魯縣)
　　(子孫仍在大夏故厯夏及商也服䖍謂唐人即劉/累故杜顯而異之帝命邑姜之子曰虞者將以唐)
　　(國與之取唐君之名以為名耳又臺駘處太原杜/註太原晉陽也又定四年祝佗曰分唐叔以大路)
　　(密須之鼓闕鞏姑洗懷姓九宗職官五正命以唐/誥而封于夏虛杜註懷姓唐之餘民九宗一姓為)
　　(九族五正五官之長夏虛大夏今太原晉陽也又/昭元年晉荀吳帥師敗狄于大鹵公羊作太原杜)
　　(註大鹵太原晉陽也世本曰唐叔居鄂宋忠曰鄂/地在今大夏索隱曰唐侯之後封夏虛而都于鄂)
　　(桓六年翼九宗五正逆晉侯于隨納諸鄂晉人謂/之鄂侯杜註鄂晉别邑尋考傳註蓋大夏太原大)
　　(鹵夏墟唐鄂晉凡七名皆晉陽一地也尚書既修/太原春秋説題辭曰髙平曰太原原端也平而有)
　　(度廣延曰大鹵糓梁傳曰中國曰太原夷狄曰大/鹵尚書大傳曰大而髙平者曰太原水經曰汾水)
　　(東南過晉陽縣東晉水從縣東南流注之山海經/曰縣雍之山晉水出焉郭註今在晉陽縣西名汲)
　　(甕漢志云唐有晉水故叔虞子燮為晉侯是也齊/桓公西伐大夏渉流沙似亦即此桓六年翼人納)
　　(晉侯于鄂八年武公滅翼王使虢公立哀侯之弟/緡于晉鄂即晉也竹書紀年晉侯緡九年曲沃尚)
　　(一軍異于晉史記武公伐晉侯緡滅之王命為晉/君蓋荘十六年也後曰晉陽為趙氏食邑定十三)
　　(年趙鞅入于晉陽以叛其後簡子使尹鐸為晉陽/及知伯攻趙襄子走晉陽知伯與韓魏圍而灌之)
　　(沉竈産鼃民無叛意卒滅知伯秦紀荘襄王三年/㧞趙晉陽置太原郡漢髙十一年封子恒為代王)
　　(都晉陽都邑記晉陽有三城一曰大明城左氏謂/董安于所築即古晉陽城也髙齊于此置大明宫)
　　(隋更名新城唐義旗初建髙祖使元吉居守即斯/地矣唐徙晉陽縣治汾水東宋初以縣為平晉軍)
　　(尋罷軍為平晉縣後又徙治永利監屬太原府金/因之明初復移縣于汾水西洪武八年改為太原)
　　(縣即古唐國也但臣謹按或言堯禹皆嘗都晉陽/似未必然世紀  云堯都平陽禹都安邑而晉國)
　　(初建唐人是因乃指唐之後裔註疏言之詳矣蓋/後人緣唐夏之號而附㑹堯禹未足信也再按都)
　　(邑攷虞叔封唐燮父徙居晉考諸書皆言燮父改/號曰晉無徙都事或言古唐國在太原縣北古晉)
　　(陽城在太原縣東北蓋亦相近也其國都小有更/置則有之朱子詩集註南有晉水至于燮乃改國)
　　(號曰晉亦同再按漢志太原郡晉陽縣註云故詩/唐國周成王㓕唐而封太叔龍山在西北晉水所)
　　(出後漢志龍山即縣雍山也而臣瓚曰所謂唐今/河東永安是去晉四百里師古是之水經注汾水)
　　(自冠爵津南經永安縣西厯唐城瓚註漢書云堯/所都也括地志云故唐城在翼城縣西二十里轉)
　　(相傳襲如出一口永安漢初為彘縣今為霍州但/據參為晉星晉封夏虛左傳本文甚明是以註疏)
　　(無異辭朱子亦云在禹貢冀州之域太行恒山之/西太原大岳之野瓚説鑿空杜撰不可從再按括)
　　(地志云故鄂城在慈州昌寧縣東二里後魏昌寧/縣今為吉州鄉寧縣世本諸書甚明無容剏為異)
　　(説矣附/訂于後)
　大鹵(見/上)
　太原(見/上)
　唐(見/上)
　鄂(見/上)
　晉(見/上)
　晉陽(見/上)
　隨(隱五年翼侯奔隨介臣謹按晉士㑹/食邑于隨即此今  休縣東有隨城)
　條(桓二年晉穆侯以條之役生太子杜註晉地三臣/謹按今解州安邑縣東南有中條山又縣北  十)
　　(里有鳴條岡括地志髙涯原在安邑縣北其南坂/口即古鳴條陌岡北與夏縣接界即舜所葬也孟)
　　(子曰舜卒于鳴條尚書大傳伊尹相湯伐桀戰于/鳴條即此通雅云河間府景州有古條漢置條縣)
　　(即周亞夫所封也為/晉條地太逺當誤)
　千畆(其弟以千畆之戰生杜註西河介休縣南有地/名千畆  後漢志太原之界休縣有千畆聚即)
　　(晉戰千畆處介休晉屬西河國周宣王九年戰于/千畆王師敗績于姜氏之戎亦即此今介休縣南)
　　(有千/畆原)
　陘庭(哀侯侵陘庭之田陘庭南鄙啟曲沃伐翼三年/曲沃武公伐翼次于陘庭逐翼侯于汾隰獲之)
　　(杜註陘庭翼南鄙邑隊臣謹按襄二十三年齊侯/伐晉取朝歌遂分二  入孟門登太行張武軍于)
　　(熒庭杜註張武軍築壁壘也熒庭晉地蓋即陘庭/矣晉世家哀侯八年侵陘庭陘庭與曲沃武公謀)
　　(九年伐晉于汾旁虜哀侯賈逵曰陘庭翼南鄙邑/名亦謂之陘城韓世家桓惠王九年秦㧞我陘城)
　　(汾旁孔氏曰陘城在汾水旁似誤/蓋謂自逕庭以至于汾旁地也)
　汾隰(見上今臣謹按汾隰史記作汾旁蓋翼地之近/汾者  曲沃縣西三十里有汾水自太平縣南)
　　(流經縣界折而/西入絳州境)
　聚(見/絳)
　蒲(荘二十八年驪姬使梁五東闗五言于公曰蒲與/二屈君之疆也杜注蒲今平陽蒲子縣二屈今平)
　　(陽北屈縣或云二當為北奔臣謹按是年晉侯使/重耳居蒲城僖四年重耳  蒲五年公使士蒍築)
　　(蒲與屈不慎公使寺人披伐蒲二十四年寺人披/謂晉侯蒲人狄人余何有焉即此也戰國策秦伐)
　　(蒲蒲人恐請胡衍救蒲衍説樗里子解去史記魏/世家襄王七年秦降我蒲陽又景緡王五年秦取)
　　(我蒲陽秦紀惠王十年使公子華張儀圍魏蒲取/之漢置蒲子縣屬河東郡魏晉屬平陽郡永嘉二)
　　(年劉淵取河東自離石徙都蒲子是也後周改置/長壽縣于今隰州治隋置西汾州尋改縣名曰隰)
　　(川州曰隰州唐以後因之括地志蒲邑故城在隰/川縣南蒲水經其南亦曰蒲陽通釋云蒲陽故城)
　　(在隰川縣北四十五里蒲水北即重耳所居/括地志誤也明洪武二年省隰川縣入州治)
　二屈(見上夷臣謹按荘二十八年公使夷吾居屈僖/四年  吾奔屈六年晉侯使賈華伐屈夷吾不)
　　(能守盟而行又晉有屈産之乘皆此也戰國屬魏/漢置北屈縣屬河東郡壺口山在東南應劭曰有)
　　(南故加北臣瓚曰汲郡古文翟章救鄭次于南屈/是也北屈後漢如故魏晉屬平陽郡晉建興初并)
　　(州刺史與代公猗盧伐劉聰猗盧遣拓㧞普根屯/于北屈升平初姚襄將圖闗中自北屈渡河水經)
　　(注北屈西距河十里魏収志神䴥元年擒赫連昌/因于北屈置禽昌縣後改置定陽縣于今吉州治)
　　(又置定陽郡南汾州治焉隋改縣名曰吉昌五代/唐又改吉鄉自北齊至元州名屢改至元曰吉州)
　　(省吉鄉縣入之明仍之今北屈/廢縣在州治東北二十一里)
　垂棘(僖二年晉荀息請以屈産之乘與垂棘之璧假/道于虞以伐虢杜註屈地生良馬垂棘出美玉)
　　　(成五年傳鄭伯及晉趙同盟于垂棘杜註晉地/臣謹按垂棘地闕爾雅曰西方之美者有霍山)
　　(之多珠玉焉又山海經載管涔少陽縣雍諸山/在汾晉間者多出玉知晉地之産玉者多矣)
　屈産(見上産臣謹按公羊疏謂屈産為地名不似服/氏謂  生也今石樓縣南有龍泉山接隰州界)
　　(水經注龍泉出吐京城東南道左山下牧馬川上/多産名駒亦名屈産泉志云屈産泉在縣東南四)
　　(里/)
　采桑(僖八年晉里克敗狄于采桑杜註平陽北屈縣/西南有采桑津  臣謹按采桑史記作齧桑晉)
　　(世家獻公二十五年晉伐翟以重耳故翟亦擊晉/于齧桑即此里克敗狄事服䖍以為翟地索隱以)
　　(為衛地皆悞也水經註河水又南為採桑津又南/逕北屈故城西今其地在吉州西魏世家襄王十)
　　(二年諸侯埶政與秦相張儀㑹于齧桑徐廣曰在/梁與彭城之間此又一齧桑瓠子之歌所云齧桑)
　　(浮兮淮泗/滿者也)
　髙梁(僖九年傳齊侯以諸侯之師伐晉及髙梁而還/杜註晉地在平陽縣西南  僖十五年史蘇繇)
　　(曰明年其死于髙梁之虛杜註晉地在平陽楊氏/縣西南  二十四年晉公子使殺懷公于髙梁杜)
　　(註在平陽楊縣西南滋臣謹按此一髙梁也杜氏/三註互異後人遂以  疑今考後漢志楊有髙梁)
　　(亭惠公死髙梁處晉地道記梁城去楊縣五十里/括地志髙梁在臨汾縣東北二十七里晉楊縣在)
　　(今洪洞縣東南晉平陽縣今之臨汾縣也二縣相/隣洪洞在北臨汾在南洪洞之西南即臨汾之東)
　　(北其為一地無疑矣晉書楊縣屬平陽郡而杜預/或作楊氏蓋一時兼有二稱至于齊侯伐晉註則)
　　(偶脱一楊字耳括地志改平陽西南為平陽東北/似乎有見然不如加一楊字也楊氏古邑别有註)
　　(見昭二十八年竹書紀年晉出公二十年智伯瑶/城髙梁漢髙十二年封酈食其子疥為髙梁侯邑)
　　(于此水經汾水西南過髙梁邑故髙梁氏之墟也/又滴水源出巢山東谷北逕浮山又西北流與勞)
　　(水合亂流逕髙梁城北西入于汾宇文周建徳五/年齊王髙緯圍平陽周主邕自將救之髙阿那肱)
　　(議却守髙梁橋既而兩軍合戰齊主犇髙梁遂北/走橋蓋以故城名也郡志今其地名程王里亦曰)
　　(梁墟地名考謂在臨/晉縣相去甚逺大誤)
　新城(見曲/沃)
　下國(見曲/沃)
　韓(僖十年帝許我罰有罪矣敝于韓杜註韓晉地十/五年晉侯及秦伯戰于韓傳戰于韓原  括地志)
　　(韓原在同州韓城縣西南八里又縣南十八里為/古韓國竹書平王十四年晉文侯二十四年晉人)
　　(滅韓史記韓之先與周同姓其後苗裔事晉得封/于韓原曰韓武子按世本武子之先韓萬曲沃桓)
　　(叔之子也國語叔向謂韓宣子能修武子之徳宣/子拜曰自桓叔以下嘉吾子之賜是晉之公族非)
　　(但周同姓矣今韓原在/韓城縣東南二十里)
　沙鹿(僖十四年沙鹿崩杜註沙鹿山名平陽元氏縣/東有沙鹿土山  臣謹按榖梁傳云沙鹿晉山)
　　(林屬于山為鹿沙山名也公羊傳云沙鹿者何河/上之邑也此邑也言崩何襲邑也註云襲者至地)
　　(中解曰謂嘿然而陷矣今大名府東四十五里有/沙麓山又府東三十里有沙鹿城亦謂之陷城此)
　　(榖梁以為山公羊以為邑也水經註元城縣有沙/丘堰大河所經以沙鹿山而名又沙鹿亦名女㛗)
　　(丘周穆王女叔㛗曽届此故名漢書王翁孺徙魏/郡之委粟里元城建公曰春秋沙鹿崩晉史卜之)
　　(曰後六百四十五年當有聖母興其齊田氏乎今/翁孺徙居正值其地日月當之踰八十年其言當)
　　(騐既而元后政君生揚雄贊曰太隂之精/沙鹿之靈作合于漢配元生成即此矣)
　虢畧(僖十五年晉侯許賂秦伯以河外列城五東盡/虢畧南及華山内及解梁城杜註河外河南也)
　　(東盡虢畧從河南而東盡虢界也解梁城今河東/解縣也華山在𢎞農華隂縣南  臣謹按晉滅虢)
　　(國漢于此置𢎞農郡尋以避諱改恒農隋復舊唐/置虢州宋金仍之元廢今陜州靈寶縣西有古恒)
　　(農城胡氏曰隋河南郡陜縣後魏之恒農郡也𢎞/農郡所治之𢎞農縣後魏之西恒農郡也宋熙寧)
　　(中改𢎞農縣曰虢畧金因之元廢又有虢畧闗在/今靈寶縣南百里元并廢置廵司焉今為虢畧鎮)
　　(元豐志自河南府西南抵虢州界三百二十五里/稍南扺鄧州界六百里皆髙山深林古虢畧也水)
　　(經註陸渾山出涓水兩源俱導而東注虢畧在陸/渾縣西九十里司馬彪曰縣西虢畧池春秋所謂)
　　(東盡虢/畧者也)
　華山(見上為臣謹按華山在今陜西華隂縣南十里/華隂  晉之隂晉邑此云東盡虢畧南蓋隂晉)
　　(亦在五城/之中矣)
　解梁城(見上一臣謹按解梁城戰國為解戰國策赧/王十  年秦敗魏師于解是也漢置解縣屬)
　　(河東郡晉因之後魏為南解縣西魏改廢杜佑曰/春秋時解梁城在漢解縣西今蒲州臨晉縣東南)
　　(十八里/有解城)
　隂(僖十五年隂飴甥㑹秦伯杜註隂飴甥即吕甥也/食采于隂故曰隂飴甥  臣謹按晉侯使郤乞告)
　　(瑕吕飴甥且召之杜註瑕吕飴甥即吕甥也蓋姓/瑕吕名飴甥字子金今霍州西三里有吕鄉州西)
　　(南十里有吕城蓋皆以飴甥所居而得名後以賜/魏錡故復有吕錡吕相之稱隋因置吕州亦曰吕)
　　(州城唐武徳二年世民破劉武周將尋相于吕州/即此吕既為姓非邑名或謂即隂邑今州東南十)
　　(五里又有/隂地村)
　狐厨(僖十六年秋侵晉取狐厨受鐸渉汾及昆都杜/注狐厨受鐸昆都晉三邑平陽臨汾縣西北有)
　　(狐谷亭汾水出太原南入河邑今平陽府城西北/有狐谷亭孔氏以為即狐厨  又府南有昆都聚)
　　(或引安邑昆/吾鄉太逺非)
　受鐸(見/上)
　昆都(見/上)
　汾(見上管臣謹按今汾水出太原府靜樂縣北百四/十里  涔山西流經府城西太原縣城東折而西)
　　(經清源縣及交城縣東南又經文水縣南及祁縣/西南境而入汾州府平遙縣界經縣西及汾州府)
　　(東又南經孝義縣東介休縣西而入平陽府霍州/靈石縣境又經縣城及霍州之西又南厯汾西縣)
　　(東及趙城縣洪洞縣西又南經平陽府城西及襄/陵縣太平縣之東又南經曲沃縣西境折而西逕)
　　(綘州南又西厯稷山縣河津縣南至榮河縣北折/而入于大河是時狄自西來薄平陽境蓋狐厨受)
　　(鐸在汾西而昆都則在汾東今平陽府城西二里/即逼汾水也昭元年子産曰昔金天氏有裔子曰)
　　(昧為𤣥㝠師生允格臺駘臺駘能業其官宣汾洮/障大澤以處太原帝用嘉之封諸汾川沈姒蓐黄)
　　(實守其祀今晉主汾而滅之矣由是觀之則臺駘/汾神也周威烈王時韓康子居平陽從智伯伐趙)
　　(決晉水灌晉陽知伯曰吾今乃知水可以亡人國/也魏桓子肘康子康子履桓子之跗蓋謂汾水可)
　　(以灌平陽綘水可以灌安邑也舊史云綘水/可以灌平陽汾水可以灌安邑蓋文之互耳)
　令狐(僖二十四年晉公子濟河圍令狐入桑泉取􁀋/衰杜注桑泉在河東解縣西解縣東南有􁀋城)
　　(曰臣謹按文七年晉敗秦于令狐至于刳首闞駰/  令狐即猗氏也其處猶名狐邨今猗氏縣西十)
　　(五里有/令狐城)
　桑泉(見上縣今臨晉縣東南十八里有桑泉城臨晉/漢解  地隋開皇十六年置桑泉縣屬蒲州唐)
　　(改臨晉今仍之又西魏恭帝嘗改猗氏縣為/桑泉周明帝復故以猗氏與臨晉相近也)
　􁀋衰(見上衰臣謹按竹書紀年秦送重耳圍令狐桑/泉􁀋  皆降京相璠曰春秋土地名桑泉􁀋衰)
　　(並在解東不言解者秦師未至于解也後漢志河/東解縣有􁀋城晉文公以為胥臣食邑有卑耳山)
　　(在􁀋城西南齊桓公嘗登之􁀋城今在/解州西北晉解縣在今臨晉縣東南)
　廬柳(晉師軍于廬柳退軍于郇咎犯與秦晉大夫盟/于郇杜注解縣西北有郇城  臣謹按今猗氏)
　　(縣西北有/廬柳城)
　郇(見上也臣謹按文王庶子封于郇詩所謂郇伯勞/之者  亦曰荀後并于晉成六年晉人謀居故綘)
　　(諸大夫皆曰必居郇瑕者也服䖍曰郇在解縣東/酈道元曰今解故城東北二十四里有郇城在猗)
　　(氏故城西北寰宇記城在猗氏縣西南四里皆似/有悞今在臨晉縣東北十五里晉解縣在今臨晉)
　　(東南郇應劭曰扶風枸邑縣所謂畢原豐郇文之/昭也  侯賈伯伐晉是也臣瓚曰汲郡古文晉武)
　　(公滅荀以賜大夫原氏黯是為荀叔又云文公城/苟然則荀當在晉之境内不得在扶風界也瓚説)
　　(是/)
　原(僖二十四年趙衰生原同屏括樓嬰杜注原屏樓/三子之邑  臣謹按原即周襄所賜邑詳周地路)
　　(史曰炎帝臣屏翳封屏國趙括采邑當在其處又/今隰州永和縣南十里有樓山城後周置歸化縣)
　　(隋開皇十八年改曰樓山大業初廢武徳初復置/東和州貞觀初廢入永和縣取縣南樓山為名)
　屏(見/上)
　樓(見/上)
　緜上(僖二十四年介之推隱而死晉侯求之不獲以/緜上為之田杜注西河介休縣南有地名緜上)
　　(九臣謹按襄十三年晉侯蒐于緜上以治兵二十/  年齊髙䜿奔晉城緜而置旃定六年宋樂祁如)
　　(晉趙簡子逆而飲之酒于緜上今介休縣東南二/十五里有介山一名介美以介之推得名山南跨)
　　(靈石西跨沁源盤踞深厚亦名緜山亦名緜上亦/曰横嶺又忌坂在縣西南十二里相傳為子推被)
　　(焚處也介推祠有五龍水以供祭祀鼓動即泉流/聲絶則水竭甚著靈異五龍水蓋亦附㑹龍蛇之)
　　(歌焚山事出新序隋末分介休之南境置緜上縣/元省入沁源今在沁源縣北八十里其地有緜上)
　　(闗洪武四年/置巡司于此)
　南陽(僖二十五年王與晉陽樊温原攢茅之田晉于/是始啟南陽杜注在晉山南河北故曰南陽文)
　　(元年晉使告于諸侯而伐鄭及南陽杜注今河内/地  臣謹按南陽禹貢覃懷之境周圻内地也文)
　　(公始受之陽焚諸田詳見周地馬融曰晉地自朝/歌以北至中山為東陽朝歌以南至軹為南陽應)
　　(劭曰河内殷國也周謂之南陽後又為魏鄭衛三/國之地然南陽之名自若綦母恢見魏王曰秦悉)
　　(塞外之兵與周之衆以臨南陽而兩上黨絶又張/儀曰魏絶南陽是也秦屬三川郡項羽立司馬卬)
　　(為殷王王河内尋為河内郡晉分置河内汲二郡/魏置懷州自是或為懷州或為河内郡元為懷孟)
　　(路明為懷慶府今仍之又水經注曰修武故寗亦/曰南陽史記魏安釐王四年魏段干子請割南陽)
　　(予秦以和又秦昭王四十三年白起伐韓取南陽/攻太行道絶之劉原父曰修武有古南陽城然則)
　　(南陽其統名而修武則魏之南陽/邑也今修武縣北有南陽故城)
　冀(僖二十五年遷原伯貫于冀又三十年初􁀋季過/冀見郤缺耨其妻饁之敬相待如賓杜註冀晉邑)
　　(自臣謹按僖二年荀息假道于虞曰冀為不道入/  顛軨伐鄍三門冀之既病則亦惟君故杜註冀)
　　(國名平陽皮氏縣東北有冀亭蓋地并于虞虞亡/而復歸晉也惠公與郤芮為食邑謂之冀芮見僖)
　　(十年僖二十四年芮欲殺文公秦伯誘而殺之邑/入晉三十年其子缺因􁀋季舉命為卿復與之冀)
　　(戰國䇿蘇代説燕王秦下南陽封冀王氏曰封為/封陵冀即冀亭矣水經註汾水西逕清原城北又)
　　(逕冀亭南京相璠曰今河東皮氏有冀亭古冀國/所都也皮氏秦縣晉屬平陽郡今為河津縣縣東)
　　(有冀亭又縣東/五里有如賓鄉)
　被廬(僖二十七年晉侯蒐于被廬以作三軍杜註晉/地  臣謹按吕覽晉之霸也東伐被廬疑即此)
　河陽(見周/地盟)
　焦(僖三十年燭之武曰許君焦瑕朝濟而夕設版焉/杜註焦瑕晉河外五城之二邑宣二年秦圍焦杜)
　　(註晉河外邑昭二十二年晉籍談帥焦瑕溫原之/師救王  臣謹按括地志陜縣有故焦城周同姓)
　　(國也後為晉邑晉亡屬魏史記梁襄王五年秦圍/我焦曲沃與秦河西之地六年秦取我焦八年秦)
　　(歸我焦曲沃焦與曲沃地相近也又秦紀惠文王/後十一年樗里疾攻魏焦降之東魏武定初髙歡)
　　(使李徽伯刺陜州築壘于此因雞足山為址後遂/名徽伯壘四年為宇文泰所㧞今陜州南二里有)
　　(焦城小水經註上陽虢仲之所都為南虢其大城/中有  城古焦國也武王以封神農之後王莽改)
　　(為黄眉此又一焦/上陽詳見虢地)
　瑕(僖三十年傳見上文十二年秦復侵晉及瑕十三/年晉使詹嘉處瑕以守桃林之塞杜註賜其瑕邑)
　　(令帥衆守桃林以備秦成十三年成肅公卒于瑕/杜註晉邑  臣謹按後漢志解有瑕城京相璠曰)
　　(河東解縣西南五里有故瑕城晉地道記猗氏縣/東北有瑕城劉昭誤引為杜預今臨晉縣東亦有)
　　(瑕城似皆悞以郇瑕為二故相屬言之也今据杜/氏焦瑕同在河外甚明秦之自河曲夜遁也晉欲)
　　(薄諸河蓋已渡河而西矣既而復侵晉入瑕不過/櫌其邊竞耳必非深入東渡也次年春晉即使詹)
　　(嘉處瑕以守桃林之塞桃林之塞即今潼闗外地/其為河南益無可疑矣晉侯問原守于寺人狄鞮)
　　(對曰昔趙衰以壺飱從徑餒而勿食故使處原凡/使人守邑而即以賜之皆謂之處其與桃林相近)
　　(又可知矣水經註菑水出常烝之山北逕曲沃城/南又屈逕其城西魏司徒崔浩以為曲沃地名春)
　　(秋詹嘉守桃林之塞處此以備秦以曲沃之官守/之然則瑕即曲沃矣又戰國策每以焦曲沃並舉)
　　(如言焦瑕然斯亦一證唐至徳二年廣平王俶出/闗収東京至曲沃即此水經註𢎞農縣東十三里)
　　(有好陽亭又東有曲沃城今陜州西南三十二里/有曲沃城西征記云陜州有太原倉北臨大河周)
　　(遭六里即詹嘉所處之瑕也太原倉隋所置唐裴/耀卿運江淮之粟入太原倉復自太原倉入渭輸)
　　(闗中今陜州西南六里有太原倉嫌與焦太近/不應數里之間並設二邑當以曲沃之説為優)
　清原(僖三十一年晉蒐于清原作五軍以禦狄杜註/河東聞喜縣北有清原  臣謹按宣十三年赤)
　　(狄伐晉及清杜註清一名清原又成十八年晉逆/周子于京師立之大夫逆于清原水經註汾水逕)
　　(長修縣故城南修水入之又西逕清原城北故清/陽亭也即晉侯蒐處寰宇記安邑縣北五十里有)
　　(清原今在稷山縣南/稷山晉為聞喜縣地)
　殽(僖三十二年秦出師于東門之外蹇叔送之曰晉/人禦師必于殽殽有二陵焉其南陵夏后臯之墓)
　　(也其北陵文王之所辟風雨也杜註殽在𢎞農澠/池縣西夏后臯夏桀之祖父此道在二殽之間南)
　　(谷中谷深委曲兩山相嵚故可以辟風雨三十三/年晉師及姜戎敗秦于殽  臣謹按三崤山亦曰)
　　(二崤或謂之崤澠或謂之殽塞公羊傳殽之嶔巖/榖梁傳殽嵚巖之下水經註曰石崤山山徑委深)
　　(峯阜交䕃故可以避風雨也建安中曹公西侵巴/漢惡其險更開北山髙道括地志東崤山俗亦號)
　　(文王山在夏后臯墓北可十里許有回谿阪行者/畏之曹公開北道後行旅皆由于此晉魏以來莫)
　　(之或改北周復從南道隋大業初建東京廢二殽/道開葼冊道葼冊道即北道也大約出潼闗厯陜)
　　(州入永寧界分為二道東南入福昌縣界即南道/東北入澠池縣界即北道也元和志自東崤至西)
　　(崤長三十五里東崤長阪數里峻阜絶澗車不得/方軌西崤純是石阪十二里險不異東崤即此秦)
　　(師伐晉之道其道在南故杜曰南谷中也東漢馮/異大破赤眉於殽底即此澠池漢縣屬𢎞農郡晉)
　　(因之今崤山在永寧縣北六十里漢晉澠池之西/境也魏太和十一年于其地置崤縣隋省入熊耳)
　　(武徳初復置屬函州改屬陜州後移治硤石塢改/名硤石而舊崤縣廢為石□鎮水經註崤水出河)
　　(南干崤之山其水北流纒絡二道水上有梁謂之/鴨橋厯澗水東北流與石崤水合又北亂流入于)
　　(河/)
　箕(僖三十/有箕城)　(年晉人敗狄于箕杜註太原陽邑縣南/臣謹按昭二十二年叔孫婼如晉士伯)
　　(曰將館子于都乃館諸箕杜註都别都謂箕邑陽/邑漢縣屬太原郡晉因之隋改太谷今仍之屬太)
　　(原府縣東三十/五里有箕城)
　先茅之縣(僖三十三年以先茅之縣賞胥臣杜註先/茅絶後故取其縣以賞胥臣  臣謹按先)
　　(茅之縣猶言蘇/忿生之田也)
　王官(文三年秦伯伐晉取王官及郊杜註晉地王臣/謹按成十三年晉侯使吕相絶秦曰俘我  官)
　　(即此水經註涑水過左邑又西逕王官城北原上/人謂為王城也城冢記在虞鄉南二里虞鄉魏縣)
　　(元省入臨晉今在臨晉縣南六十里縣東南有王/官谷志云以王官廢壘為名在中條山有天柱跨)
　　(鶴諸峯瀑布貽溪諸水唐末司空圖隱此二唐裴/駰註史記王官在澄城括地志猗氏縣南  里有)
　　(王官故城又澄城縣西北九十里有王官城北十/七里有北郊西郊城按正義曰時秦地東至河在)
　　(猗氏者為是蓋自韓原戰後秦已征晉河東置官/司矣本傳上云濟河焚舟下云自茅津濟所取之)
　　(地在河東無/疑裴駰誤也)
　郊(見上晉臣謹按史記秦本紀穆公三十六年使孟/明伐  渡河焚船取王官及鄗徐廣曰左傳作郊)
　　(正義曰鄗音郊其地當/為臨晉平陽間小邑)
　茅津(晉人不出遂自茅津濟封殽尸而還杜註茅津/在河東大陽縣西  臣謹按大陽漢縣以在大)
　　(河之陽而名屬河東郡魏晉因之唐改平陸今仍/之屬解州縣東南有茅城春秋晉邑亦曰茅亭河)
　　(水經其南即茅津也河之南為陜州州治距河三/里乃黄河津濟處亦謂之大陽津又為陜津公羊)
　　(傳晉敗入大陽史記秦穆公元年自將伐茅津勝/之後漢書鄧禹圍安邑更始將樊參渡大陽鄧禹)
　　(擊斬之興平二年獻帝自曹陽至陜夜潜渡河僅/到大陽皆此津也唐貞觀十一年于茅津造浮梁)
　　(曰大陽橋長七十六丈廣二丈架大河之上尋廢/今亦曰大陽闗蓋東則富平津西則大陽津實大)
　　(河之衝/要也)
　甯(文五年晉陽處父聘于衛反過甯杜註甯晉邑汲/郡修武縣也定元年魏獻子卒于甯  臣謹按韓)
　　(詩外傳武王伐紂勒兵于甯因曰修武徐廣王隱/以為秦并天下而改者非也春秋時仍為甯邑秦)
　　(昭王十六年司馬錯攻魏取軹及鄧或曰鄧當作/甯又戰國策秦攻魏取寜邑亦即甯也信陵君曰)
　　(通韓上黨于共甯韓非説秦昭王越長平西伐修/武蓋甯與修武通稱矣漢髙祖封功臣魏遫為甯)
　　(侯漢二年軍于修武尋置修武縣屬河内郡晉屬/汲郡隋屬懷州唐改屬殷州尋如故宋省復置今)
　　(屬懷/慶府)
　夷(文六年晉蒐于夷夷見周地宣改蒐于董杜註河/東汾隂縣有董亭  臣謹按  十二年厨武子曰)
　　(董澤之蒲杜註聞喜縣東北有董池陂實為二地/然後漢志臨汾有董亭與杜不合水經註涑水西)
　　(經董澤陂南即古池東西四里南北三里春秋文/公六年蒐于董澤即斯澤也今聞喜縣東北三十)
　　(五里有董氏陂中産楊柳可以為箭又名豢龍池/即舜封董氏豢龍之所其地出泉民引以溉田流)
　　(入涑水晉汾隂今榮河/縣董亭無考疑為一地)
　董(見/上)
　郫(文六年晉賈季迎公子樂于陳趙孟使殺諸郫杜/註晉地  臣謹按襄二十三年齊侯伐晉取朝歌)
　　(入孟門登太行張武軍于熒庭戍郫邵杜註取晉/邑而戍之即此郫也後漢志垣有邵亭劉昭引博)
　　(物記云垣縣有郫邵之阨晉殺公子樂于郫邵孔/頴達亦曰垣縣有邵亭蓋三名為通稱矣宋白曰)
　　(其地即周召分陜之所又有召公祠在垣縣東六/十里古棠樹下魏于此置邵郡垣縣今垣曲縣地)
　　(縣東有/邵亭)
　陽(文六年晉殺其大夫陽處父五漢陽邑縣是也/隋改太谷今太谷縣東南十  里有陽邑縣)
　董隂(文七年趙盾禦秦師于董隂八年/先克奪蒯得田于董隂杜註晉地)
　刳首(文七年晉敗秦師于令狐至于刳首杜註令狐/在河東當與刳首相近  臣謹按水經註瀵水)
　　(在郃陽城南與刳首水相近亦謂之刳首坑杜佑/通典郃陽有刳首水當時士㑹于此奔秦令狐在)
　　(猗氏距此/不遠也)
　武城(文八年秦人伐晉取武城文臣謹按史記秦厲/公二十一年晉取武城魏  侯三十八年伐秦)
　　(敗我武下即武城下也漢置武城縣屬左馮翊後/漢廢或謂之武平城亦謂之光武城相傳光武征)
　　(隗囂曽/駐于此)
　北徴(文十年秦伐晉取北徵志臣謹按路史北徵古/□國漢置徵縣漢溝洫  武帝穿渠自徵引洛)
　　(即此東漢省後魏改置澄城縣于今治顔氏曰北/徵今澄城縣王蒼曰徵音懲一曰張里反韋氏曰)
　　(徵澄同音後人訛為澄也隋屬同州五代梁嘗/屬河中府今如故北徵故城在縣南二十二里)
　河曲(文十二年晉人秦人戰于河曲杜註河曲在河/東蒲坂縣南  臣謹按後漢書蒲坂有沙丘亭)
　　(劉昭曰即河曲湯伐桀孔安國以為河曲之南即/此竹書紀年晉惠公十五年秦穆公送公子重耳)
　　(渉自河曲水經註曰左傳僖二十四年秦伯納之/及河子犯以璧授公子曰臣負羈紲從君于天下)
　　(臣罪多矣請從此亡公子曰所不與舅氏同心者/有如白水投璧于此水經云河水南至華隂潼闗)
　　(渭水自西來㑹之蓋河水自此折而東故謂之河/曲也杜佑通典秦晉戰于河曲即蒲坂也戰國時)
　　(魏地史記秦昭襄王四年取魏蒲坂五年魏朝臨/晉復與魏蒲坂十七年秦以垣易蒲坂皮氏漢曰)
　　(蒲反縣河東郡治此應劭曰蒲秦始皇東巡見長/阪故加坂也孟康曰晉文公以賂秦秦人還蒲于)
　　(魏魏人喜曰蒲反矣故曰蒲反也是則蒲坂之始/又嘗為蒲也重耳居蒲為蒲子與此又别後漢為)
　　(蒲坂縣晉因之隋為蒲州治尋析置河東縣大/業初以蒲坂并入今故城在蒲州東南五里)
　羈馬(秦伯伐晉取羈馬杜註晉地俘臣謹按吕相絶/秦所云入我河曲伐我涑川  我王官剪我羈)
　　(馬即此也杜佑通典曰郃陽有羈馬城非也吕相/明云已入河曲而後伐聞喜之涑川俘臨晉之王)
　　(官以及于羈馬在河東明矣近志今蒲/州南三十六里有羈馬城亦謂之渉丘)
　瑕(見/前)
　桃林之塞(文十三年晉使詹嘉處瑕以守桃林之塞/杜註桃林在𢎞農華隂縣東潼闗  臣謹)
　　(按後漢志曰𢎞農有桃丘聚故桃林博物記曰桃/林之塞在湖縣休與之山水經註湖水出桃林塞)
　　(之夸父山武王歸馬華陽放牛桃林即此也其中/多野馬造父于此得驊騮騄耳盗驪之乘以獻周)
　　(穆王潼闗古亦稱桃林塞水經註河在闗内南流/衝激闗山因謂之潼闗晉所謂桃林之塞秦所謂)
　　(楊華也又西有潼水東北流注于河河自潼闗東/北流水側有長坂謂之黄卷阪潘岳西征賦所云)
　　(泝黄卷以濟潼也潼闗之名自魏武西征馬超始/見于史今在華州華隂縣東四十里漢𢎞農縣今)
　　(靈寶漢湖縣今閿鄉也三秦記曰桃林長安東四/百里考潼闗去長安東三百里更加百里則為閿)
　　(鄉之境元和志曰虢之閿鄉東南十里有桃原武/王放牛桃林之處陜之靈寶又有桃林塞在焉蓋)
　　(秦中自華而虢自虢而陜而河南中間千里古立/闗塞有三在華隂者潼闗也自潼闗東二百里至)
　　(陜州靈寶縣則秦函谷闗也自靈寶縣東三百餘/里至河南府新安縣則漢函谷闗也王氏曰自靈)
　　(寶以西潼闗以東皆曰桃林自崤山以西潼津以/南通稱函谷然則桃林函谷同實異名新安漢闗)
　　(楊僕所移與桃林無與秦闗以西皆詹父所守矣/隋分𢎞農縣地置桃林縣天寶初得寶符于古函)
　　(谷故闗旁改名靈寶括地志函谷故闗在陜州桃/林縣南十一里有闗城在谷中深險如函因名其)
　　(中劣通東西十五里絶岸壁立其上栢林䕃谷中/荀卿謂之松栢之塞林氏曰春秋時崤函晉有也)
　　(故能以制秦秦得崤函而六國之亡始兆矣賈生/曰秦孝公據崤函之固孝公始置闗自前則但謂)
　　(之桃林也今靈/寶西有桃林寨)
　諸浮(文十三年六卿相見/于諸浮杜註晉地)
　黄父(文十七年晉侯蒐于黄父杜註一名黒壤晉地/宣七年㑹于黒壤傳盟于黄父杜註黄父即黒)
　　(壤澤臣謹按昭二十五年㑹于黄父即此黒壤山/在  州沁水縣西北四十里後周宇文泰小字黒)
　　(獺諱之改為烏嶺唐㑹昌三年晉絳行營節度使/石雄討劉稹敗之烏嶺即此李徳裕曰烏嶺距上)
　　(黨百五十里亦曰黒山澮水出焉或云/在絳之東今烏嶺與平陽府翼城接界)
　隂地(宣二年趙盾自隂地率諸侯之師以侵鄭杜註/隂地晉河南山北自上洛以東至陸渾  臣謹)
　　(按哀四年蠻子赤奔晉隂地杜註亦同晉上洛今/西安府洛南縣陸渾今河南府嵩縣其地南阻終)
　　(南北臨大河所謂河南山北也或曰晉有隂地之/命大夫命大夫别于縣監尹也今盧氏縣有隂地)
　　(城即命大夫屯戍之所猶夫南陽為河/内之摠名而别有南陽城則在修武也)
　首山(宣二年趙宣子田于首山舍于翳桑杜註翳桑/桑之多䕃翳者首山在河東蒲坂縣東南  臣)
　　(謹按首山即首陽山也在今蒲州東南山海經曰/和山實惟河之九都五曲九水出焉吉神泰逢司)
　　(之居於萯山之陽吕氏春秋夏孔甲田于東陽萯/山帝王世紀曰即首陽山也山有九名曰厯山曰)
　　(首山曰薄山曰襄山曰甘棗山曰渠豬山曰獨頭/山曰陑山曰雷首山禹貢所謂壺口雷首至于太)
　　(岳尚書大傳湯放桀升自陑皆此也開山圖首陽/與華岳本一山當黄河巨靈胡開為兩山今擘處)
　　(手足之跡猶存盾絳州西北九里有哺/饑坂相傳即趙  食翳桑饑人靈輙處)
　桃園(宣二年趙穿弑靈/公于桃園考闕)
　邢丘(宣六年赤狄伐晉圍懷及邢丘杜註邢丘今河/内平臯縣  臣謹按韓詩外傳武王伐紂至邢)
　　(丘襄八年晉㑹諸侯于邢丘昭五年子産相鄭伯/㑹晉侯于邢丘戰國策范睢説秦攻邢丘邢丘㧞)
　　(而魏請附史記韓昭侯六年伐東周取邢丘秦昭/王四十一年攻魏取邢丘懷又秦始皇五年蒙驁)
　　(伐魏㧞邢丘信陵君上魏安釐王書秦固有懷茅/邢丘安城垝津以臨河内即此邢丘也竹書梁惠)
　　(成王三年鄭城邢丘鄭即韓也或謂之韓臯趙悼/襄王二年城韓臯漢置平臯縣屬河内郡應劭曰)
　　(平臯縣有邢丘是也晉因之後魏屬武徳郡北齊/廢有平臯陂周圍二十五里多産茭蒲民頼其利)
　　(陂南即大河矣今平臯故城在懷/慶府東南七十里  懷見周地)
　向隂(宣七年赤狄伐晉取/向隂之禾  見周地)
　黒壤(見黄/父)
　董澤(見/董)
　清(見清/源)
　曲梁(宣十五年晉荀林父敗赤狄于曲梁杜註曲梁/今廣平曲梁縣  臣謹按襄三年諸侯同盟于)
　　(雞澤晉侯之弟揚于亂行于曲梁魏絳戮其僕杜/註雞澤在廣平曲梁縣西南即此曲梁也杜佑曰)
　　(曲梁在春秋為赤狄之地荀林父敗狄于曲梁遂/滅潞漢為曲梁縣屬廣平國水經註洺水經曲梁)
　　(城是也宣帝封平于頃王子敬為侯邑後漢屬魏/郡晉為廣平郡治北齊省入廣平縣隋移廣平于)
　　(今府治改縣曰永年今仍之曲梁故城在府東北/又後漢志曲梁侯國有雞澤雞澤即諸侯同盟處)
　　(也酈道元曰漳水東為渚澤曲梁縣之雞澤也國/語所謂雞丘矣今在府西若今雞澤縣乃隋析廣)
　　(平縣所置非古雞澤也又後漢志潞縣註云荀林/父伐曲梁在城西十里今名石梁此誤也漢潞縣)
　　(乃潞子嬰兒之國都今為潞城縣曲梁則潞之邉/境耳荀林父先披其旁邑而後及其國都無容混)
　　(為一/地也)
　輔氏(宣十五年秦伐晉次于輔氏晉侯治兵于稷以/略狄土立黎侯而還及雒魏顆敗秦師于輔氏)
　　(獲杜回杜註輔氏雒稷皆晉地河東聞喜縣西有/稷山  臣謹按襄十一年秦伐晉濟自輔氏即此)
　　(今朝邑縣西北十/三里有輔氏城)
　
　
　
　
　
　春秋地名攷畧卷四
欽定四庫全書
　春秋地名攷畧卷五
　　　　　　　　　　詹事府詹事髙士竒撰
晉(下/)
　稷(見上師臣謹按杜註又云晉時新破狄土地未安/權秦  之弱故别遣魏顆距秦而東行定狄地後)
　　(漢志聞喜縣有稷山亭劉昭曰在縣西五十里隋/置稷山縣唐屬絳州至今因之今縣南五十里有)
　　(稷神山水經注山下有稷亭即晉侯治兵處也山/東西二十里南北三十里髙十三里相傳為后稷)
　　(始播榖/於此)
　雒(見/上)
　瓜衍之縣(宣十五年晉侯賞士伯以瓜衍之縣虞吳/氏曰汾州孝義縣北十里瓜城晉滅  虢)
　　(遷其民/於此)
　斷道(宣十七年同盟於㫁道杜註晉地傳㑹于卷楚/杜注卷楚即㫁道  吳氏曰今沁州東有㫁梁)
　　(城三面絶澗廣袤二里水經注㫁梁城即銅鞮/縣之上虒亭又東南有傾城即縣之下虒聚)
　野王(宣十七年晉人執晏弱于野王杜注野王縣今/屬河内  臣謹按大事紀秦昭王四十五年白)
　　(起㧞韓野王絶上黨道秦始皇六年㧞魏東地置/東郡衛元君角自濮陽徙居野王以保魏之河内)
　　(漢因置野王縣屬河内郡光武初分遣鄧禹入闗/親送之至野王是也晉河内郡治此後魏為懷州)
　　(宇文周建徳七年如懷州置懷州宫隋改/縣為河内唐為懷州治今為懷慶府治)
　　(苗賁皇使見晏桓子杜注楚鬬椒之子奔晉食邑/于苗地  臣謹按襄二十六年聲子謂楚子木曰)
　　(若敖之亂伯賁之子賁皇奔晉晉人與之苗以為/謀主通志云河内軹縣南有苗亭水經注云濝水)
　　(原出王屋西山逕濝闗南厯軹闗苗亭西故周之/苖邑也又東流注河軹闗在今濟源縣南十五里)
　　(濝闗一曰箕闗在絳州/垣曲縣東北七十里)
　赤棘(成元年盟于赤/棘杜注晉地)
　邢(成二年楚申公巫臣奔晉晉人使為邢大夫杜注/晉地  臣謹按襄二十六年聲子曰子靈奔晉晉)
　　(人與之邢以為謀主襄四年齊國夏伐晉取邢或/謂即邢丘或謂衛滅邢國地入于晉邢丘見前邢)
　　(國别/見)
　梁山(成五年梁山崩杜注山在馮翊夏陽縣北河臣/謹按公羊傳梁山河上之山也梁山崩壅  三)
　　(日不流國語梁山崩晉侯以傳召伯宗遇絳人告/以國主山川山崩川竭君為不舉策于上帝國三)
　　(日哭以禮焉知山為晉山矣禹貢治梁及岐詩奕/奕梁山又即吕梁山也吕氏春秋吕梁未鑿河出)
　　(孟門之上水經注河水又南經梁山原/是也唐十道志闗内道名山曰梁山)
　故絳(成七年晉人謀去故絳諸大夫皆曰必居郇瑕/氏之地沃饒而近盬杜注盬鹽也猗氏縣鹽池)
　　(是也故絳/見本卷絳)
　郇瑕(見上詳/本卷瑕)
　盬(見上之臣謹按盬鹽池也漢志池在安邑西南許/慎謂  鹽盬池池長五十一里廣六里周一百一)
　　(十四里吕忱曰宿沙煮海謂之鹽河東鹽池謂之/盬池紫色澄渟渾而不流水出石鹽自然凝成水)
　　(經注鹽水出安邑東南薄山西北流經巫咸山北/又逕安邑故城南又西流注於鹽池漢武興鹽鐵)
　　(之利天下鹽官二十八郡而河東安邑為首後漢/元和三年帝幸安邑觀鹽池建安四年曹操遣謁)
　　(者僕射監盬官以其利招服闗中後魏甄琛請弛/鹽池之禁以予民唐大厯十八年兩池生乳鹽賜)
　　(號靈慶寶應池宋志鹽之類有二引池而化者周/官所謂盬鹽也煮海煮井煮鹻而成者周官所謂)
　　(散鹽也宋分為兩池各置鹽塲二明初并為東西/二塲成化十一年増置中塲其池亦分為三近安)
　　(邑者為東池近安邑西二十里路村者為中池近/解州者西池要之止一池也孔叢子魯人猗頓以)
　　(盬鹽起漢于其地置猗氏縣晉因之其古城在今/猗氏縣南二十里鹽池又在其南故杜預以為在)
　　(猗氏/也)
　新田(不如新田有汾澮以流其惡杜注汾水出太原/經絳縣北西南入河澮水出平陽絳縣南西入)
　　(汾汾臣謹按新田在晉絳縣今曲沃縣地詳見首/條  水自曲沃流入絳州南西入稷山縣澮水有)
　　(二源一出翼城縣烏嶺山一出絳縣東北大交鎮/俱西流過曲沃縣流入絳州南之王澤合於汾水)
　　(汲冢書晉平公齊景公至澮上括地志王澤在州/南智伯攻趙趙襄子犇晉陽原過後從至於王澤)
　　(即此史記韓世家懿侯九年魏伐我澮竹書紀年/晉出公五年澮絶於梁周安王二十四年翟敗魏)
　　(師於澮周顯王七年魏敗韓趙之師於澮皆此也/亦謂之少水襄二十三年齊侯伐晉戍郫邵封少)
　　(水蓋封尸為京觀于澮水旁/也京相璠曰沁水即少水)
　澮水(見/上)
　銅鞮(成九年鄭伯如晉執諸銅鞮杜注銅鞮晉别縣/在上黨  臣謹按襄三十一年子産曰銅鞮之)
　　(宫數里昭二十八年滅羊舌氏樂霄為銅鞮大夫/蓋晉之别宫亦羊舌赤之食邑也劉昭曰羊舌所)
　　(邑在晉宫北二十里漢置銅鞮縣屬上黨郡髙帝/八年周勃轉攻韓信軍銅鞮破之晉因之魏屬鄉)
　　(郡隋屬潞州唐改沁州劉昭曰武徳三年銅鞮移/於法水堡六年移於今沁州治水經曰銅鞮水出)
　　(覆釡山酈氏注云鞮水出銅鞮縣西北石磴山與/專池女諌諸水亂流以注於銅鞮今銅鞮故城在)
　　(沁州南/十里)
　桑田(成十年晉景公召桑田巫杜注桑田晉邑晉臣/謹按僖二年虢公敗戎于桑田虢亡地入  詳)
　　(虢/地)
　交剛(成十二年晉人敗敵於交剛/  或曰在平陽府隰州畍)
　保城(成十三年晉使吕相絶秦伐我保城杜注伐保/城誣之  臣謹按杜氏不言保城何地蓋非地)
　　(名不過為完守入保之城也此時秦師越晉之殽/以伐鄭故傳曰迭我殽地伐我保城殄滅我費滑)
　　(孔頴達曰於時輕行襲鄭不得在道用兵故知此/伐保城是誣之也是役也晉已邀其歸師擊敗之)
　　(又欲文致秦罪故言伐我/保城猶言焚我郊保耳)
　涑川(吕相又曰伐我涑川杜注涑水出河東聞喜縣/西南至蒲坂縣入河  臣謹按水經注曰涑水)
　　(出聞喜縣東山黍葭谷酈道元注曰涑水所出俗/謂之華谷後周韋孝寛請築城以防齊處也至周)
　　(陽與洮水合左傳子産曰臺駘者洮之神也司馬/彪曰洮出聞喜亦涑水之兼稱矣後周建徳四年)
　　(周主如河東涑川明年克晉州留兵戍守齊人攻/晉州急命宇文憲屯涑川以為聲援又水經曰河)
　　(水南至雷首山西涑水注之註曰水出雷首山一/曰雷水穆天子傳天子至于雷首有獻良馬者孔)
　　(牙受之于雷水之干春秋之涑川也俗謂之陽安/澗水按雷首去蒲坂三十里即杜氏所云入河處)
　　(也近志云涑水出絳縣横嶺山乾洞伏流盤東地/中而復出西流經聞喜縣東合甘泉引為四渠曰)
　　(東外曰喬寺曰觀底曰蔡薛溉田百二十八頃西/流經夏縣界下流入于黄河今蒲州東北二十六)
　　(里有涑水城即/秦所伐之涑川)
　郜(吕相又云焚我箕郜我是以有輔氏之聚鵠臣謹/按今太原府祁縣西七里有郜城或謂之  城其)
　　(地名髙城村蓋音譌考是役秦次于輔氏晉侯方/畧潞土遣魏顆禦却之又襄十一年秦伐晉濟自)
　　(輔氏其為濵河之邑無疑今朝邑有輔氏城其地/東接蒲津理可通也即本傳曰利我有狄難入我)
　　(河縣焚我箕郜芟夷我農功䖍劉我邉陲亦未嘗/言深入或者但見箕在太谷遂謂郜在祁縣與蒲)
　　(津相去數百里秦師何/由至此乎存之俟考)
　苦(成十四年苦成叔曰臣謹按王符曰郤犨采東/于苦曰苦成路史  苦成故城在解州鹽池)
　苕丘(成十六年晉人執季孫行父/舍之于苕丘公羊作招丘)
　虛(成十七年鄭子駟侵晉虛滑杜注虛滑晉二邑滑/故滑國為秦所滅時屬晉後屬周  臣謹按今偃)
　　(師縣東南有虛城蓋以其近滑而為/是言未必然也滑即費滑見滑國)
　台谷(成十八年晉侯師於台谷以救/宋杜注闕  或曰在今澤州境)
　瓠丘(襄元年晉人以宋五大夫在彭城者寘諸瓠丘/杜注河東垣縣東南有壺丘  臣謹按壺丘即)
　　(殽谷之北岸也亦曰陽壺水經注清水東南逕陽/壺城東又東流注臯落城北寰宇志曰古陽壺城)
　　(南臨大河今絳州垣曲縣東南陽壺城是也戰國/周安王元年秦伐魏至陽壺後魏時曰陽胡魏書)
　　(裴慶孫傳邵郡治陽胡城去軹闗二百餘里魏主/修永熙三年將入闗使源子恭守陽胡蓋以防髙)
　　(歡之邀截也西魏以邵郡為重/鎮與髙歡相距蓋亦陽胡矣)
　長樗(襄三年公及晉侯盟于長樗公至自晉杜注晉/侯出其國都與公盟于外  臣謹按正義曰長)
　　(樗蓋近城之地盟訖還入于晉故公歸書至自/晉本非刻期聚㑹之所故不得以長樗告也)
　雞澤(見曲/梁)
　著雍(襄十年晉悼公還自宋及著雍疾杜註晉地昭/臣謹按襄十九年晉荀偃歸濟河及著雍病)
　　(十三年荀吳自著雍侵鮮虞又昭二十一/年晉使欒盈城著杜注晉邑疑即著雍也)
　霍人(滅偪陽傳偪陽妘姓也使周内史選其族嗣納/諸霍人禮也杜註霍晉邑内史掌爵禄廢著者)
　　(使選偪陽宗族賢者令居霍以奉妘姓之祀公臣/謹按霍人有二説孔頴達曰霍是舊國晉獻  滅)
　　(之以為晉邑晉以偪陽之罪不合絶祀故歸之天/子使周内史選其宗族賢者令居晉之霍邑以奉)
　　(祀言納諸霍人者此霍邑或稱霍人猶如晉邑謂/之柏人也劉炫曰霍晉邑人掌邑大夫猶郰邑大)
　　(夫郰人紇也依此則霍人在今平陽府之霍州此/一説也  或謂秦漢以來自有霍人縣按周勃傳)
　　(從髙祖擊韓王信于代降下霍人至武泉樊噲傳/曰以將軍從攻反者韓王信于代自霍人以徃至)
　　(雲中與絳矦等共定之索隱曰霍或作靃正義曰/霍音𤨏又蘇寡反霍人即䈗人也顔師古曰霍山)
　　(寡反漢地里志太原郡有䈗人縣括地志䈗人故/城在代州繁峙縣界今繁峙縣北有䈗人城此又)
　　(一説也矣以理㫁之兩霍人相去數百里必無合/一之理  周封叔處于霍閔元年晉獻公滅霍後)
　　(以賜先且居文五年晉霍伯卒魏世家悼子徙治/霍是也又獻公滅霍時趙夙為御霍哀公奔齊晉)
　　(國大旱卜之曰霍太山為祟使趙夙召霍君奉祀/晉復禳焉夫晉已邑霍矣又不冺霍祀其所居之)
　　(地别命曰霍人如直伯柄之後為直人理或然歟/今霍州西十六里有霍城若漢之霍人自在代地)
　　(不必牽/混可也)
　櫟(襄卞一年秦晉戰于櫟杜註櫟晉地傳臣謹按今/陜西臨潼縣北三十里有櫟陽城相  即晉之櫟)
　　(邑非也傳稱是役秦庶長鮑庶長武帥師伐晉以/救鄭士魴禦之少秦師而弗設備壬午武濟自輔)
　　(氏與鮑交伐晉師己丑秦晉戰于櫟晉師敗績然/則櫟為河上之邑明矣史記晉悼公十二年秦取)
　　(我櫟杜氏釋例云櫟蓋在河北此為差近若櫟陽/則古驪戎國秦獻公所都且去河絶逺必非此櫟)
　　(也或謂櫟為范/文子之采邑)
　溴梁(見周/地)
　長子(襄十八年晉執衛行人石買于長子執孫蒯于/純留杜註長子純留二縣今皆屬上黨郡  臣)
　　(謹按長子周初為史辛甲所封邑後歸晉晉分為/趙地智伯攻趙趙襄子將出從者曰長子近且城)
　　(厚完後又屬韓趙世家成侯五年韓與我長子是/也漢置長子縣為上黨郡治晉屬上黨郡後為慕)
　　(容永所都北齊廢隋置寄氏縣尋改長子屬潞州/唐以後因之今屬潞安府唐十道圖長子城丹朱)
　　(所築丹朱堯之長子/因名亦名丹朱城)
　純留(見上十臣謹按純留春秋時潞子國亦赤狄種/也宣  六年晉人滅留吁遂為晉邑謂之純留)
　　(亦曰余吾趙世家成侯與韓魏分晉君以端氏肅/侯立復徙之純留戰國䇿張儀勸秦伐韓曰㫁屯)
　　(留之道即純留也竹書梁惠成王十二年鄭取屯/留尚子尚子即長子秦始皇八年王弟長安君成)
　　(蟜將軍擊趙反死屯留漢置屯留縣屬上黨郡魏/晉以後因之武徳五年自霍壁移今治或以為故)
　　(城亦兼霍壁之稱今屯留/縣東南十里有純留城)
　梗陽(襄十八年中行獻子見梗陽之巫臯杜註梗陽/晉邑在太原晉陽縣南  臣謹按昭二十八年)
　　(魏戊為梗陽大夫史記趙惠文王十一年秦取梗/陽即此漢為榆次縣地地里志云榆次有梗陽晉)
　　(仍之水經注京相璠曰今晉陽縣南四十里有梗/陽城隋開皇十六年于梗陽故城置清源縣大業)
　　(初省入晉陽唐初復置宋因之金嘗置晉州于此/尋省縣還屬太原府今仍之縣西三里有閻沒墓)
　　(即梗陽人有獄魏戊不能㫁其人賂魏/獻子以女樂沒與女寛諌而辭之者也)
　祁(襄二十一年叔向曰必祁大夫杜註祁大夫祁奚/也食邑于祁因以為氏祁縣今屬太原  臣謹按)
　　(僖十年晉殺丕鄭祁舉及七輿大夫蓋祁邑先以/處舉後以賜奚昭二十八年晉滅祁氏分為七縣)
　　(魏獻子以賈辛為祁大夫漢置祁縣屬太原郡嘗/封繒賀為祁侯晉魏因之武帝嘗封李善為祁侯)
　　(北齊廢隋復置唐初屬太州尋屬并州宋因之金/改屬晉州元屬兾寧路今屬太原府路史曰祁縣)
　　(以近祁藪而得名水經注侯甲水又西北逕祁縣/故城南自縣連延西接鄔澤是為祁藪即爾雅所)
　　(謂昭餘祁矣今藪在縣東七里故祁城在縣東南/七里漢縣治此後魏徙今治今曰故縣村亦曰祁)
　　(城村又東南八里有古祁/城志以為晉祁氏之邑也)
　雍榆(襄二十三年叔孫豹救晉次于雍榆公榖作雍/渝杜註雍榆晉地汲郡朝歌縣東有雍城  臣)
　　(謹按水經註淇水自今宿胥故瀆又東北謂之白/溝徑雍榆城南又經其城東又北至頓丘郡邑志)
　　(黎陽縣有雍城即古雍榆也/今雍榆城在濬縣南十八里)
　孟門(襄二十三年齊侯伐衛遂伐晉取朝歌為二隊/入孟門登太行張武軍于熒庭戍郫邵封少水)
　　(以報平隂之役乃還趙勝帥東陽之師以追之獲/晏氂杜註朝歌今屬汲郡二隊分兵為二部孟門)
　　(晉隘道太行山在河内郡張武軍謂築壁壘熒庭/晉邑戍郫邵取晉邑而守之封少水封晉尸于少)
　　(水以為京觀東陽晉之山東魏郡廣平以北内臣/謹按史記齊荘公二年使欒盈間入曲沃為  應)
　　(以兵隨之上太行入孟門欒盈敗齊兵還取朝歌/孟門即此事也賈逵曰孟門晉隘道或云即太行)
　　(之陘口司馬貞謂在朝歌東北蓋以意言之卒未/能明其處也今以太行之全勢論之述征記元和)
　　(郡縣志皆曰太行首始河内北至幽州凡百嶺連/亘十三州之界有八陘第一軹闗陘第二太行陘)
　　(第三白陘此三陘在河内第四滏口陘對鄴第五/井陘第六飛狐陘第七蒲隂陘此三陘在中山第)
　　(八軍都陘在幽州合以今日之地軹闗陘在濟源/縣太行陘在懷慶府城北白陘在輝縣輝縣界連)
　　(淇縣淇縣即古朝歌也懷北之陘亦名羊腸坂上/有天井闗元和志太行陘在懷州北濶三歩長四)
　　(十里羊腸所經瀑布懸流實為險阻曹孟徳詩云/北上太行山艱哉何嵬嵬羊腸坂詰屈車輪為之)
　　(摧即此也八陘隨地異名獨此稱其本號蓋險要/尤在此也其地則據南北之㗋南得之可以制北)
　　(北得之可以制南其形則北髙而南下是故由南/以進常謂之登自北而來常謂之下韓桓惠王十)
　　(年秦擊我于太行上黨降此由南以制北者也秦/昭王四十四年白起攻太行道絶而韓之野王降)
　　(此由北以制南者也後漢永平十三年登太行幸/上黨元和二年北登太行山至天井闗後魏主嗣)
　　(泰常八年自河内登太行至髙都皆由南以上也/隋仁壽末漢王諒舉兵并州遣其將余公理自太)
　　(行下河内唐史朝義據洛陽唐請回紇下太行㧞/懷州靖康元年尼瑪哈長驅下太行入懷州皆自)
　　(北而下也由是言之入孟門入白陘也登太行登/羊腸阪也吳起謂魏武矦殷紂之國左孟門右太)
　　(行蓋以紂都朝歌太行如屏擁其西北二陘分列/左右可恃以為固也當時齊荘公好勇喜兵是役)
　　(也不藉友邦之力獨與數十勇士分將六軍輕兵/深入蓋欲出人不意用竒以制勝也是故既取朝)
　　(歌則分兵為二部一入白陘由朝歌而墮其險阨/一登太行自河内以瞰其腹心熒庭者即陘庭也)
　　(蓋已直逼晉之國都矣從來晉受諸侯之兵未有/如此之危迫者戍郫邵二語又言退兵之整暇郫)
　　(邵在太行之南界接鄭衛戍之以防追襲少水即/澮水逼近晉都則為京觀以侈武畧也懸軍千里)
　　(出入自如雖有趙勝一擊之卒亦未能大/創即事以觀而當時地勢如指諸掌矣)
　太行(見/上)
　朝歌(見衛/地)
　熒庭(見首/條)
　郫邵(見前/郫)
　少水(見澮/水)
　東陽(見上之臣謹按昭二十二年荀吳畧東陽遂襲/鼓滅  杜註東陽與此同孔頴達曰鼓在鉅鹿)
　　(居山之東山東曰朝陽知東陽是寛大之語總謂/晉之山東故為魏郡廣平以北其地戰國時屬衛)
　　(地後屬趙戰國䇿國子曰兼魏之河南絶趙之東/陽則趙魏亦危矣又韓非謂應侯絶上黨以臨東)
　　(陽則邯鄲口中蝨也史記趙世家惠文王十八年/王再之衛東陽決河水伐魏氏大潦漳水出王氏)
　　(曰自漢以前東陽大抵為晉太行山東地非有城/邑也楚漢之間始置東陽郡漢置東陽縣屬清河)
　　(郡後廢隋開皇六年分棗强清平縣地復置東陽/縣屬貝州十八年改為漳南縣大業十一年竇建)
　　(徳起兵漳南既而劉黒闥復舉兵於此唐仍屬貝/州宋因之至和中省縣為鎮宋白曰漳南以地居)
　　(漳水之南也金人疆域圖厯亭縣有漳南鎮四望/平坦中有髙阜水環其下即漳水也今臨清州恩)
　　(縣西北六十/里有東陽城)
　范(襄二十四年范宣子曰在周為唐杜氏晉主夏盟/為范氏杜註杜伯之子隰叔奔晉四世及士㑹食)
　　(邑于范復為范氏是臣謹按晉范邑戰國時為齊/地孟子自范之齊  也漢置范縣屬東郡晉屬東)
　　(平國劉宋屬東平郡後魏為郡治北齊縣廢隋復/置屬濟州唐武徳二年于縣置范州五年州廢仍)
　　(屬濟州八年改屬濮州宋以後因之明洪武二十/五年縣為河所圮徙今治古范城在縣東南二十)
　　(五里本季氏私考濮州衛地晉不應以封其大夫/士氏  居隨范豈其别名耶按曹濮問錯壤甚多)
　　(齊烏餘以廪丘入晉廪丘亦在范境使非先有/晉地叛臣何由附之今范縣東三里有士㑹墓)
　鄐(襄二十六年聲子曰雍子奔晉晉人與之鄐以為/謀主杜注鄐晉地  昭十四年邢侯與雍子争鄐)
　　(田/)
　木門(襄二十七年衛侯之弟鱄出奔晉託于木門不/鄉衛國而坐木門大夫勸之仕不可杜註木門)
　　(晉邑不臣謹按榖梁傳曰織絇邯鄲/終身  言衛木門當在邯鄲之境)
　任(襄三十年鄭羽頡奔晉為任大夫杜註任晉縣今/屬廣平郡  臣謹按顔師古曰任本晉邑哀四年)
　　(齊國夏伐晉取任即此也後為趙邑漢因置任縣/屬鉅鹿郡晉屬廣平郡劉昫曰晉改置任縣于鉅)
　　(鹿郡之南䜌縣地其後廢置不一唐武徳四年復/置于故苑鄉城尋移今治㑹昌三年討澤潞叛帥)
　　(劉稹成徳帥王元達次臨洺畧任及堯山景福二/年李克用攻叛將李存孝于邢州自欒城進屯任)
　　(縣即今縣矣古任/城在今任縣東南)
　大鹵(見卷/首)
　大夏(見卷/首)
　大原(見卷/首)
　洮(昭元年臺駘能業其官宣汾洮杜註汾洮二水名/  臣謹按後漢志聞喜有洮水水經註涑水經聞)
　　(喜縣周陽邑與洮水合洮水東出清野山世謂之/清襄山水又西合涑川王莽改左邑曰洮亭然則)
　　(涑水亦洮水之兼稱矣一統志洮水出太/原府平定州西九十里壽陽西太平谷誤)
　雍(昭元年鄭伯如晉/及雍  見雍國)
　中都(昭二年晉人執陳無宇于中都杜註中都晉邑/在西河界休縣東南  臣謹按史記秦本紀惠)
　　(文君後九年伐趙取中都西陽安邑六國表趙武/靈王十年秦取我中都西陽安邑而趙世家則云)
　　(秦取我西都及中陽一事而互異蓋世家誤也史/記正義世家註西都即中都中陽即西陽是矣水)
　　(經注侯甲水自祁縣西北逕太谷又西北連祁藪/又西北逕中都故城南即晉執陳無宇處也又西)
　　(合嬰侯水逕鄔縣故城南入鄔陂而歸于汾流括/地志中都在汾州平遥縣西元和郡縣志中都故)
　　(縣在平遥縣西十二里平遥縣漢為平陶縣屬太/原郡晉因之漢介休縣亦屬太原郡晉改為界休)
　　(屬西河國平陶在東界休在西地相連接故杜預/云然也今中都古城在汾州府平遥縣西十二里)
　　(西南至介休五十里引再按漢地里志有中都縣/後漢志同劉昭注即  晉執陳無宇事誤也又徐)
　　(廣趙世家西都注云秦記年表作中都太原有中/都縣夫既知西都為中都之誤而又引漢縣作注)
　　(亦誤也漢中都縣文帝為代王時都之晉屬太原/國元和郡縣志云髙齊文宣帝省榆次縣自縣東)
　　(十里移中都理之隋仍改名榆次見隋地里志今/太原府榆次縣東十五里有中都城與界休之中)
　　(都相去甚遠也此縣晉時猶在如果在介休杜預/即當直云今縣如野王長子之例乃云中都在界)
　　(休東南便知非一地矣水經注以/代王都與晉執無宇事連載亦誤)
　州田(見周/地)
　魏榆(昭八年石言于晉魏榆杜註晉地晉臣謹按今/榆次縣西北有榆次故城杜佑曰  魏榆邑也)
　　(服䖍曰魏晉地榆州里名後謂之榆次史記秦荘/襄二年蒙驁攻趙㧞榆次取三十七城還定太原)
　　(是也漢置縣於/此故址猶存)
　虒祁之宫(昭八年晉築虒祁之宫杜註虒祁地名在/綘西四十里臨汾水  臣謹按昭十三年)
　　(晉成虒祁諸侯朝而歸者皆有貳心水經注汾水/西逕虒祁宫北有故梁截汾水中凡三十柱柱逕)
　　(五尺裁與水平晉平公之故梁也其宫背汾面澮/西則兩川之交㑹也竹書晉出公五年澮絶于梁)
　　(即是處矣今曲沃縣西四十九/里有虒祁宫址地連聞喜界)
　西河(昭十三年樂王鮒謂季孫將與/子除館于西河杜註西使至河)
　棘津(昭十七年晉荀吳帥師渉自棘津用牲于雒遂/滅陸渾杜註河津名  臣謹按水經注河水經)
　　(東燕故城北則有濟水北來注之有棘津之名亦/謂之石濟津故南津也春秋僖公二十一年晉将)
　　(伐曹假道于衛衛人不許還自南河濟即此也晉/伐陸渾亦于此渡晉永嘉六年石勒將圖河北濟)
　　(自棘津擊破向氷于枋頭永和八年戴施救冉智/于鄴自倉垣徙屯棘津寰宇記云津在汲縣南七)
　　(里今其地在/胙城縣北)
　黄父(見/前)
　乾侯(昭二十八年公如晉次于乾侯杜註乾侯在魏/郡斥丘縣晉境内地  臣謹按昭二十九年三)
　　(十年三十一年皆書公如晉次于乾侯三十年三/十一年三十二年皆書公在乾侯及公薨子乾侯)
　　(定元年公之喪至自乾侯哀元年齊人衛人㑹于/乾侯皆此也漢為斥丘縣屬魏郡闞駰曰地多斥)
　　(鹵故曰斥丘應劭曰有斥丘在其西南也髙六年/封功臣唐厲為侯國後漢仍為縣晉因之髙齊改)
　　(置成安縣移于今治今斥丘/古城在成安縣東南十三里)
　鄔(昭二十八年魏獻子為政分祁氏之田以為七縣/分羊舌氏之田以為三縣司馬彌牟為鄔大夫賈)
　　(辛為祁大夫司馬烏為平陵大夫魏戊為梗陽大/夫知徐吾為塗水大夫韓固為馬首大夫孟丙為)
　　(盂大夫樂霄為銅鞮大夫趙朝為平陽大夫僚安/為楊氏大夫杜註七縣鄔祁平陵梗陽塗水馬首)
　　(盂也三縣銅鞮平陽楊氏也鄔太原鄔縣邑臣謹/按漢地里志太原郡有鄔縣為司馬彌牟  水經)
　　(注侯甲水又西合嬰侯之水逕鄔縣故城南即司/馬彌牟邑也俗亦曰慮水又西北入鄔陂史記曹)
　　(參從韓信擊趙相夏説于鄔東大破之又圍趙别/將于鄔城中漢鄔縣晉後魏因之北齊廢今故址)
　　(在介休縣東北二十七里志云鄔城厯隋唐至宋/始圮于水城北接文水東接祁縣境縣東北有鄔)
　　(城泊合中都水注于汾河或謂之蒿/澤隋漢王諒拒楊素于蒿澤即此)
　平陵(見上趙臣謹按晉平陵邑趙曰大陵亦曰大陸/史記  肅侯六年遊大陸至于鹿門又武靈王)
　　(十六年遊大陸夢處女鼔瑟而歌劉昭曰大陵即/大陸也漢置大陵縣屬太原郡晉因之時為南單)
　　(于所居永興初東瀛公騰遣將聶𤣥擊劉淵于大/陵後魏遷治于城西南十里故曰受陽隋改為文)
　　(水以文谷水得名也宋元豐間因水患徙置南漳/沱村即今文水縣治水經注汾水過大陵縣東迤)
　　(為鄔澤東西四里南北一十餘里南接鄔漢地里/志九澤在北并州藪也吕氏春秋謂之大理又曰)
　　(溫洟之澤文水出大陵縣西山文谷東到其縣屈/南到平陶縣東北入于汾夫鄔亦祁氏邑也大陵)
　　(與相接故謂其先為祁氏邑理可通也今文水縣/東北二十里有大陵城城邑攷大陵故城周十餘)
　　(里後魏廢/今為官田)
　塗水(見上杜註塗水太原榆次縣大臣謹按漢地理/志太原郡榆次有涂水鄉晉  夫知徐吾之邑)
　　(又後漢書註曰榆次十二州志以為塗陽縣後漢/及晉因之後魏太平真君中併入晉陽縣尋復置)
　　(北齊省入中都縣尋改置中都于榆次廢縣隋復/舊名屬并州宋太平興國中嘗為并州治後仍舊)
　　(今為榆次縣涂水有二一曰大涂水發源縣東南/八縳嶺下西北流至縣東十五里合流村入洞渦)
　　(水一曰小涂水源出鷹山西流入大涂水水經注/涂水出陽邑東北大嵰山涂谷西南與蔣谷水合)
　　(而入榆次縣或曰大嵰山今/在本縣東南界一作大亷山)
　馬首(見上南臣謹按元和郡縣志馬首故城在壽陽/縣東  十五里韓固為馬首大夫即此也漢為)
　　(榆次之東境晉置受陽縣屬樂平郡永嘉後省隋/改置壽陽縣屬并州唐屢改𨽻仍還并州宋因之)
　　(金興定二年屬平定州元屬太原路今/屬太原府縣東南十五里有馬首村)
　盂(見上杜註太原盂縣志臣謹按哀四年齊國夏伐/晉取盂即此漢地理  太原郡盂縣晉盂丙邑胡)
　　(氏曰陽曲縣有大盂城漢置盂縣蓋本治此後魏/時省謂之大祁城其城左右夾澗幽深南面大􁒅)
　　(亦曰狼馬澗隋開皇中置盂縣治焉大業初并入/汾陽縣水經註汾水合酸水又南流洛隂水注之)
　　(洛隂水出洛隂城北逕盂縣故城南春秋盂丙邑/也又西逕狼盂城縣故城王莽之狼調也  臣謹)
　　(按元和郡縣志盂本漢舊縣後漢及晉不改在今/縣西南陽曲縣東北八十里故盂縣城是也後魏)
　　(省入石艾縣隋開皇十六年置原仇縣屬遼州因/原仇故城為名即今縣是也大業二年改原仇為)
　　(盂縣寰宇記故盂縣今名黄頭寨今盂縣乃隋初/之原仇城也蓋戰國時趙有原仇城隋置縣于此)
　　(厯唐宋元明至今猶存隋開皇間復分汾陽縣置/盂縣大業中廢汾陽即陽曲也此則胡氏所謂大)
　　(盂城也惟大祁城數語水經注以目狼盂城其中/必有一誤今太原府陽曲縣東北八十里有大盂)
　　(城/)
　平陽(見上杜註平陽平陽縣夫臣謹按孔頴達曰傳/先祁後羊舌故選置大  之次七縣屬祁氏下)
　　(三縣屬羊舌氏且五年傳謂伯石為楊石家語史/記謂羊舌赤為銅鞮伯華知楊銅鞮皆羊舌邑平)
　　(陽之次在銅鞮楊氏之間知亦羊舌邑也古平陽/即堯所都春秋時為晉邑其後韓貞子居此漢為)
　　(平陽縣髙帝封功臣曹參為侯邑昭帝時度遼將/軍范明友亦封此後漢仍為平陽縣曹魏置平陽)
　　(郡治焉晉因之後魏移平陽郡治白馬城置晉州/于此隋改縣曰臨汾後因而不改今為平陽府治)
　　(水經注汾水南逕白馬城又南逕平陽縣故城南/晉大夫趙鼂之故邑應劭曰縣在平河之陽堯舜)
　　(並都之也竹書晉烈公元年韓武子都平陽魏土/地記曰平陽城東十里汾水東原上冇小臺臺上)
　　(有堯神屋石碑按平水出壺口/山一名姑射山在縣東八里)
　楊氏(見上杜註平陽楊氏縣楊臣謹按應劭曰楊侯/國伯僑自晉歸周封于  晉滅楊以賜羊舌赤)
　　(漢置楊縣屬河東郡魏屬平陽郡晉因之後魏改/屬永安郡隋屬晉州義寧初改為洪洞縣唐以後)
　　(因之水經曰汾水逕楊城東注曰間水出榖逺縣/西山西南逕楊縣霍山南又西逕故城北晉大夫)
　　(僚公去安之邑也又西流入汾汾水逕楊城西不/于東矣魏土地記曰平陽郡治楊縣郡西有汾水)
　　(南流是也今洪洞縣東南十八里有古楊城在范/東村一名范城叔向所築  再按漢書武帝元封)
　　(四年上幸太原赦汾陽夏陽太原死罪以下賜三/縣及楊氏無出今年租賦師古曰楊氏河東聚邑)
　　(名後以為楊縣然則漢時亦冇兼稱楊氏者逓代/相傳故杜預每稱楊氏耳  再按寰宇記以鉅鹿)
　　(楊氏為春秋祁氏邑此誤按兩漢地理志鉅鹿冇/楊氏縣後省入廮陶天寶間改為寧晉羊舌三邑)
　　(並在平陽不應此/邑獨在鉅鹿也)
　汝(昭二十九年晉趙鞅荀寅帥師城汝濵杜註汝濵/晉所取陸渾地  臣謹按陸渾在今嵩縣汝水源)
　　(于魯山/地相接)
　適厯(昭三十一年季孫意如㑹/晉荀躒于適厯杜註晉地)
　大陸(定元年魏獻子田于大陸焚焉還卒于寗杜註/禹貢大陸嫌絶逺疑此田在汲郡吳澤荒蕪之)
　　(地寗今脩武縣近吳澤界臣謹按吳澤陂在脩武/縣北十里東入獲嘉縣  為太白陂注于清又有)
　　(宣王陂亦在縣北十里孔子欲北之趙嘗至此後/人以孔子嘗追封文宣王而名流合干吳澤陂)
　平中(定三年鮮虞人敗晉/師于平中杜註晉地)
　夏墟(見卷/首)
　五氏(定九年齊侯衛侯次于五氏杜註晉地氏臣謹/按是年傳衛侯如五氏杜註齊侯在五  將往)
　　(助之蓋五氏為晉大夫邯鄲午之私邑衛將助齊/伐之也十年傳晉趙鞅圍衛初衛侯伐邯鄲午于)
　　(寒氏及晉圍衛午以徒七十人門于衛西門曰請/報寒氏之役杜註午晉邯鄲大夫寒氏即五氏前)
　　(年衛人助齊/伐五氏是也)
　中牟(定九年晉車千乘在中牟衛侯將如五氏過中/牟中牟人欲伐之杜註今滎陽冇中牟縣廻逺)
　　(疑非也趙臣謹按齊語桓公築中牟以衛諸夏哀/五年晉  鞅伐衛圍中牟又趙襄子時佛肸以中)
　　(牟叛汲冢周書齊師伐趙東鄙圍中牟臣瓚曰當/在漯水之北戰國策樓緩以中牟反入梁史記趙)
　　(獻侯徙居中牟又魏欲通平邑中牟之道不成索/隱曰此中牟當在河北非鄭之中牟也正義蕩隂)
　　(縣西五十八里有牟山中牟蓋在其山之側今彰/徳府湯隂西五十里有中牟城正當衛走邯鄲之)
　　(道/)
　邯鄲(定十年晉趙鞅圍衛初衛侯伐邯鄲午于寒氏/杜註邯鄲廣平縣也  臣謹按邯鄲故衛邑後)
　　(屬晉定十三年趙鞅殺邯鄲午午子趙稷以邯鄲/叛上軍司馬籍秦圍之齊侯衛侯伐晉救之哀四)
　　(年趙鞅圍邯鄲邯鄲降竹書周安王十六年趙敬/侯始都邯鄲史記趙成侯二十一年魏圍我邯鄲)
　　(二十二年魏惠王㧞我邯鄲二十四年魏歸我邯/鄲與盟漳水上説者曰是時趙未都邯鄲也至肅)
　　(侯時始都之竹書誤改為敬侯也秦昭襄王四十/八年五大夫陵攻趙邯鄲五十年王齕攻邯鄲不)
　　(㧞始皇十八年端和伐趙圍邯鄲城盡取趙地秦/王之邯鄲置邯鄲郡二世九年章邯破趙軍夷邯)
　　(鄲城郭漢置邯鄲縣髙九年封子如意為趙王都/邯鄲張晏曰邯山名鄲盡也後漢亦為趙國治曹)
　　(魏屬廣平國晉及後魏屬廣平郡東魏廢入臨漳/隋復置屬洺州唐屬磁州宋因之明屬廣平府古)
　　(邯鄲城在今縣/西南二十里)
　寒氏(見/前)
　晉陽(見首/條)
　河内(定十三年邴意兹曰鋭師伐河内杜註今河内/汲郡  臣謹按河内殷虛初為衛都後屬晉漢)
　　(為河内郡晉分置汲郡/治汲縣今為衛輝府治)
　五鹿(見衛/地)
　百泉(定十五年晉人敗范氏之師于百泉門臣謹按/今輝縣西北七里有蘇門山一名百  山有百)
　　(門泉泉通百道衛風所謂泉源在左者/也故屬衛定公時已屬晉衛水源於此)
　棘蒲(哀元年師及齊衛鮮虞伐晉取棘蒲棘臣謹按/史記趙敬侯六年借兵于楚伐魏取  蒲漢文)
　　(帝三年濟北王興居反遣棘蒲侯柴武擊之應劭/曰棘蒲即平棘也顔師古曰功臣表有棘蒲侯陳)
　　(武平棘侯林摰則棘蒲平棘非一處矣十三州志/平棘本晉之棘蒲戰國時改為平棘亦誤也蓋平)
　　(棘本漢縣屬常山郡後漢屬常山國晉遷平棘于/棘蒲屬趙國由是遂以平棘名杜佑曰平棘故城)
　　(在今縣南三里亦謂之南平棘後漢書光武自薊/還中山至于南平棘羣后請上尊號不許即其處)
　　(也髙齊時趙郡嘗治此隋初郡廢尋為欒州治仍/改趙郡唐曰趙州厯宋金元間改地名隨復故明)
　　(初以州治平棘縣省入屬真定/府今趙州城中猶有棘蒲社)
　莵和(哀四年蠻子赤奔晉隂地楚起豐析與狄戎以/臨上雒左師軍于莵和右師軍于倉野杜註莵)
　　(和山在上洛東倉野在上雒縣東臣謹按水經注/丹水自倉野又東厯莵和山又  至商縣上洛春)
　　(秋時晉地竹書晉烈公三年楚人伐南鄙至于上/洛即此漢置上洛縣至元始廢其地即今商州治)
　　(也丹水在城南一里吕氏春秋所謂堯有/丹水之戰者也州南百四十里有倉野聚)
　倉野(見/上)
　臨(趙稷奔臨杜註晉邑即臣謹按今真定府/臨城縣東有古臨城  春秋時之臨邑)
　欒(哀四年齊國夏伐晉取邢任欒鄗逆畤隂人盂壺/口㑹鮮虞納荀完于柏人杜氏欒至壺口註八邑)
　　(晉地也欒在平棘縣西北曰臣謹按欒春秋時晉/欒武子封邑其後南徙號  南䜌漢有南䜌縣屬)
　　(鉅鹿郡其地在今柏鄉縣東北十里漢又于欒故/地置闗縣屬常山郡建武中以張况為常山闗長)
　　(即常山郡闗邑長矣尋改曰闗城後漢改置欒城/縣三國魏廢隋開皇十六年復置屬欒州大業中)
　　(屬趙郡唐屬趙州元大厯三年屬鎮州天祐初更/名欒氏尋復故今屬真定府括地志漢改置欒城)
　　(縣在闗縣故城西北四十五里後魏太和十九年/復于故闗城置欒城縣南䜌厯晉魏廢置不一北)
　　(齊/廢)
　鄗(見上杜註鄗即髙邑縣也于臣謹按鄗晉邑戰國/策周顯王十二年韓趙㑹  鄗又趙武靈王曰中)
　　(山侵掠吾地引水圍鄗是也史記趙世家武靈王/三年城鄗又孝成王十三年燕將栗腹將而攻鄗)
　　(亷頗破殺之漢置鄗縣屬常山郡武帝封敬肅王/子丹為侯邑師古曰鄗讀若郭更始二年世祖擊)
　　(斬王郎將李悝于鄗三年世祖自薊南還羣臣勸/進因即位于鄗南更名曰髙邑是也晉屬趙國後)
　　(魏屬趙郡北齊天保六年移治于房子縣東北去/舊城三十里即今高邑縣也古鄗城在今柏鄉縣)
　　(北十/二里)
　逆畤(見上枉臣謹按水經注濡水出蒲隂縣西昌安/郭南  渚廻湍率多曲復亦謂之曲逆水春秋)
　　(齊國夏伐晉取曲逆是也是直以逆畤為曲逆矣/後為趙邑秦置縣漢封陳平為曲逆侯張晏曰濡)
　　(水于城曲而西流故曰曲逆後為縣屬中山國後/漢章帝巡北岳醜其名改曰蒲隂晉屬中山國後)
　　(魏屬北平郡北齊省入北平縣隋開皇六年復置/蒲隂縣大業初又廢今其地在完縣東南二十里)
　隂人(考/闕)
　壺口(見上杜註潞縣有壺口闗州臣謹按漢志上黨/郡有壺口闗建安八年并  刺史髙幹聞曹操)
　　(討烏桓復舉兵并州守壺口闗十一年操圍壺闗/壺闗降是也亦名崞口圖經壺口東出相州滏口)
　　(謂之崞口地形險要自昔為襟㗋之地舊志壺闗/山在壺闗縣西北二里今在潞安府城東南十三)
　　(里延袤百餘里東接相州山形險狹形如壺口漢/壺闗縣為上黨郡治後魏移縣治于頴陽崗上隋)
　　(改置上黨縣於此明初省入潞州嘉靖八/年升潞州為潞安府復設長治縣為附郭)
　柏人(見上杜註晉邑今趙國柏人縣也于臣謹按哀/五年晉圍柏人范氏臣張柳朔死  柏人史記)
　　(趙王遷元年城柏人因置柏人縣屬趙國髙祖八/年擊韓王信餘寇過趙王張敖相貫髙等以帝數)
　　(嫚罵謀為亂帝還過柏人欲宿心動問縣何名曰/拍人帝曰柏人者迫于人也不宿而去光武初破)
　　(王郎將李音于柏人晉因之建興三年石勒自襄/國襲王浚于幽州以火宵行至柏人魏主宏太和)
　　(八年南巡謀遷都羣臣或請都鄴魏主曰鄴有枉/人山東有列人城北有柏人城君子不飲盜泉惡)
　　(其名也蓋亦以柏人為迫人矣皇甫謐曰柏人城/堯所都也魏屬趙郡髙齊改縣曰柏仁隋屬邢州)
　　(唐武徳初置東龍州四年州廢改屬趙州貞觀初/還屬邢天寶初改為堯山縣宋因之宋熙寧六年)
　　(廢元祐初復置金改唐山縣今仍之/屬順徳府柏人故城在縣西十二里)
　冠氏(哀十五年齊伐晉取冠氏杜註冠氏陽平館陶/縣  臣謹按冠氏晉邑漢于其地置館陶縣屬)
　　(魏郡三國魏屬陽平郡晉因之隋開皇六年分館/陶東界析置冠氏縣屬魏州唐初屬毛州貞觀初)
　　(仍屬魏州宋屬大名府元屬東平路至元六年升/為冠州明初降為縣屬東昌府冠氏古城在縣北)
　英丘(哀二十二年荀瑤伐齊曰齊攻我英丘/君命瑶治英丘也杜註治齊取英丘)
　
　
　
　
　春秋地名攷畧卷五
欽定四庫全書
　春秋地名攷畧卷六
　　　　　　　　　　詹事府詹事髙士竒撰
鄭
　國于新鄭(宣王封弟友于鄭居咸林詳見秦地棫林/今陜西華州也幽王八年友為周司徒是)
　　(曰鄭桓公國語桓公問于史伯曰王室多故今懼/及焉其何所可以逃死史伯曰濟洛河潁之間虢)
　　(鄶為大虢叔恃勢鄶仲恃險若以周難之故而寄/孥與賄不敢不許是驕而貪必將背君若以成周)
　　(之衆奉辭伐罪無不克矣若克二邑鄢蔽補丹依/㽥厯莘君之土也若前莘後河右洛左濟主芣騩)
　　(而食溱洧可以少固公説乃東寄孥與賄虢鄶受/之十邑皆有寄地史記曰桓公卒言王東徙其民)
　　(雒東而虢鄶果獻十邑竟國之班固地理志桓公/死其子武公與平王東遷卒定虢鄶之地竹書紀)
　　(年晉文侯二年同王子多父伐鄶克之乃居鄭父/之丘名之曰鄭八年王錫司徒鄭伯多父命十四)
　　(年鄭人滅虢十六年鄭遷于溱洧此鄭國東徙之/説也其地為祝融氏之墟黄帝嘗都此後為鄶國)
　　(鄭居之號曰新鄭以别于初封之鄭也杜註在榮/陽苑陵縣西南今新鄭縣東北三十八里冇苑陵)
　　(城班固曰今河南之新鄭及滎陽成臯潁川之崇/髙陽城皆鄭分也鄭為韓所滅韓哀侯自平陽徙)
　　(都之秦為潁川郡漢置新鄭縣屬河南郡晉省劉/宋復置屬滎陽郡北魏省隋復置屬鄭州唐宋因)
　　(之金元屬鈞州今仍為新鄭縣屬河南府古鄭城/在縣治西北縣有溱水在北洧水在南天騩山在)
　　(西南四十里即史伯所云也形臣謹按史伯曰前/莘後河右洛左濟惟今鄭州  勢足以當之郡國)
　　(志州東有莘城此前莘之説也若新鄭在鄭州南/四十里莘在後矣或者初遷時嘗居此其即竹書)
　　(所謂鄭父之丘與其地亦祝融氏之虛周封管叔/鮮詳管下再考鄭桓公封于宣王二十二年竹書)
　　(所云晉文侯二年為幽王三年後八年桓公死于/犬戎之難明年平王立即為武公掘突元年晉文)
　　(侯十四年乃平王四年也圖鄶事桓公始之武公/成之與漢書合惟桓公先有克鄶之事乃國語所)
　　(無應知史伯之謀非無因而𤼵所云克鄶不過先/克其一城耳存之俟考  再按桓十一年公羊傳)
　　(曰古者鄭國嘗處于留先鄭伯冇善于鄶公者通/乎夫人以取其國而遷鄭焉而野留蓋此即寄孥)
　　(之説也先鄭伯即指桓公矣武公既定都新鄭則/棄留為鄙野故何氏云野鄙也惟是十邑中無留)
　　(或者其即㽥與或曰古有莘城國語謂之莘墟鄭/桓公以周衰徙都于留此與鄭州之莘相混不可)
　　(從也留後為陳併故曰陳留秦置陳留縣漢為陳/留郡治今仍為縣  再按南鄭今之漢中桓公死)
　　(幽王之難其民南奔居于褒斜之中故號南/鄭此華州鄭縣之民也與新鄭立國無與)
　鄢(隱元年鄭伯克段于鄢杜注鄢今潁川鄢陵縣郡/成十六年晉楚戰于鄢陵杜注鄭地今屬潁川)
　　(語臣謹按杜注鄢與鄢陵為一地蓋鄢古國也國/  富辰曰昔鄢之亡由仲壬韋昭曰鄢妘姓之國)
　　(仲壬氏女為鄢夫人鄶亦妘姓富辰又曰鄶因叔/妘注曰鄶娶同姓也鄶亡以女旤即公羊氏之説)
　　(而鄢事不可考豈總由叔妘耶韋昭又曰鄢為鄭/武公所滅唐尚書云鄢鄶皆武公所滅鄭既滅鄢)
　　(初仍其故名後乃改為鄢陵耳鄭亡為韓地史記/韓宣惠王十四年秦敗我于鄢秦始皇二十二年)
　　(李信攻楚鄢郢胡氏曰時楚遷壽春所謂鄢者即/此郢即陳州也漢為鄢陵縣屬潁川郡晉魏因之)
　　(北齊省入許昌隋復置唐移今治/古鄢陵城在今縣西南四十里)
　制(制巖邑也虢叔死焉杜注虢叔東虢君也恃制巖/險而不設備鄭滅之東虢今滎陽縣  隱五年燕)
　　(人畏鄭三軍而不虞制人杜注北制鄭邑今河南/成臯縣也一名虎牢  臣謹按苑陵縣有制田苑)
　　(陵今鄭州也成臯在其北故别之為北制襄十年/諸侯之師戍鄭虎牢晉師城梧及制杜注所以云)
　　(虎牢制為一地也虎牢穆天子傳云天子獵于鄭/囿虞人掠林有虎在葭中七萃之士髙奔戎生擒)
　　(之獻于天子命為之柙畜諸東虢是謂虎牢荘二/十三年鄭伯享王王與之武公之畧自虎牢以東)
　　(杜注武公傅平王王與之虎牢以東後失其地水/經注曰河水東逕成臯大伾山下成臯秦所置縣)
　　(舊名虎牢漢成臯縣屬河南郡後漢書作成睪張/楫曰大伾成睪縣山也魏晉復稱成臯劉宋置司)
　　(州北魏置豫州後改北豫州東魏置成臯郡後周/置滎州隋置鄭州皆治此大業中改縣曰汜水唐)
　　(改屬洛州又改孟州宋初屬洛州後改屬/孟州金屬鄭州今仍之古虎牢城在縣西)
　京(請京使居之杜注鄭邑今滎陽京縣索臣謹按古/京東虢地漢二年與楚戰滎陽南京  間蒯通曰)
　　(楚人起彭城轉鬬至滎陽威震天下然兵困于京/索之間迫西山而不敢進謂此也尋置京縣屬河)
　　(南郡建武初宗室劉茂聚衆京密間自稱厭新將/軍遣將擊降之晉屬滎陽郡後魏因之北齊省入)
　　(滎陽縣水經注小陘之山器難之水出焉北逕京/縣故城西入于旃然水古京城在今滎陽縣東南)
　　(十二里或/曰三十里)
　祭(隱公元年祭仲始見桓十一年祭封人祭足杜注/陳留長垣縣東北有祭城  臣謹按後漢志長垣)
　　(縣有祭城章懷即引杜注惟括地志云故祭城在/管城東北十五里即祭仲邑管城者今鄭州也管)
　　(城之祭路史以為周祭伯采邑詳周地或又疑鄭/并祭國以封仲考祭伯祭仲同見于隱公元年至)
　　(桓五年繻葛之戰祭足為左拒桓八年祭公來遂/逆王后于紀荘二十三年祭叔來聘祭未嘗滅也)
　　(鄭安得取以封仲乎或者但知長垣近衛鄭不能/冇不知列國錯壤甚多即如祭仲省留取道于宋)
　　(而被執則留亦錯入宋境矣長垣之旁有滑鄭衛/日爭之然則長垣固亦鄭衛相接之地耳今長垣)
　　(縣南至蘭/陽九十里)
　廪延(至于廪延杜注鄭邑陳留酸棗縣北有延津酸/襄三十年游吉奔晉駟帶追之及酸棗杜注)
　　(棗陳留縣北臣謹按廪延酸棗同為一地水經曰/河水又東  流渭之延津蓋延津者廪延之津也)
　　(漢初平二年袁紹自河南還軍延津建安五年曹/操敗袁紹渡河追至延津晉咸和四年石勒破劉)
　　(曜途出于此以河水泮為神靈之助號靈昌津謂/此也鄭又改名酸棗戰國策蘇秦曰魏北有河外)
　　(卷酸棗史記魏文侯三年伐鄭城酸棗取鄭地而/城之也始皇五年使蒙驁攻魏抜酸棗漢置酸棗)
　　(縣屬陳留郡晉因之魏省入小黄後復置屬東郡/北齊省入南燕縣隋復置屬滑州唐因之梁屬開)
　　(封府宋改為延津縣金以後因之古酸棗城在縣/北十五里今縣治舊在黄河南成化十五年河決)
　　(從城南流入封丘/縣延津遂在河北)
　城潁(遂置姜氏于城潁杜注鄭/地  孔潁達曰即臨潁縣)
　潁谷(潁考叔為潁谷封人西臣謹按潁谷城潁皆未/詳所在志稱洧川縣  南十里有牛脾山即荘)
　　(公闕隧見母處後漢志張齊民北征記菀陵東南/有大隧澗鄭荘公所闕或言許州東冇潁谷城北)
　　(二十里有潁考叔墓或言潁水出登封縣之潁谷/元好問有詩云洩洩潁谷雲融融潁川水未知孰)
　　(是/)
　長葛(隱五年宋人伐鄭圍長葛杜注潁川長社北冇/長葛縣  臣謹按漢志長社縣屬潁川郡應劭)
　　(曰宋之長葛也其社中樹暴長因更名後漢書長/社縣有長葛城戰國時屬魏秦昭襄三十三年取)
　　(魏長社水經注洧水與龍淵水合出長社縣西北/又經長社縣故城北鄭之長葛邑也後為縣徙于)
　　(南與杜縣北之説合晉潁川郡初治許昌後徙治/長社東魏武定中侯景以郡降西魏清河王岳復)
　　(取之以城多崩頽徙治潁隂仍置長社縣為郡治/今許州是也自金元猶以長社為附郭縣明初始)
　　(省隋開皇六年分許昌别置長葛縣屬潁川郡唐/仍之括地志云故城在今縣西一里蓋漢改長葛)
　　(為長社已移于南東魏再移又南隋别置之縣還/在古長葛地也今仍為長葛縣屬許州桓五年戰)
　　(于繻葛或云即長葛也鄭/初築城有葛蔓其上故名)
　祊(隱八年鄭伯使宛來歸祊公羊作邴杜注在瑯琊/費縣東南  臣謹按後漢志泰山郡費侯國有祊)
　　(亭又水經注西南一百里冇大□阜祊水所出東/南流至下邳界合浚河祊之得名以此西漢費縣)
　　(治祊城東漢移治薛固晉因之後周移陽口山南/隋復移治祊城今沂州費縣治西有古祊城自易)
　　(許田後/屬魯)
　鄔(見周/地)
　劉(見周/地)
　蒍(見周/地)
　邘(見周/地)
　狐壤(隱十一年公與鄭人戰于狐壤止焉杜注鄭地/  後漢志潁隂縣有狐宗鄉或曰狐人亭疑即)
　　(此/)
　時來(隱十一年公㑹鄭伯于時來杜注時來郲也滎/陽縣東有釐城鄭地也  臣謹按公羊作祁黎)
　　(一曰郲本子姓國有時氏今/開封府東四十里有釐城)
　武父(桓十二年盟于武父杜注鄭地陳留濟陽縣東/北有武父城  臣謹按濟陽在兖州曹縣西南)
　　(四十里或謂鄭地不/及此疑為宋地俟考)
　渠門(桓十四年宋以諸侯伐鄭焚渠門入及大逵伐/東郊取牛首杜注鄭城門  臣謹按鄭城諸門)
　　(見于傳者最多此渠門蓋東門也宣十二年楚克/鄭入自皇門城南門也吳氏曰諸侯國各以其所)
　　(向之地為名皇周邑蓋走王畿之道也襄十年晉/以諸侯之師伐鄭門于鄟門師之梁及北門吳氏)
　　(曰魯嘗取鄟衛有鄟澤鄟門者國之東門走魯衛/之道也師之梁西門也襄三十年伯有之亂鄭伯)
　　(及其國人盟于師之梁之外昭七年公如楚鄭伯/勞于師之梁皆謂此也又有墓門詩墓門有梅襄)
　　(三十年伯有自墓門之瀆入國西門也又有純門/亦西門或曰外郭門也荘二十八年楚伐鄭衆車)
　　(入自純門又有時門鄭南門也昭十九年鄭大水/龍鬬于時門之外洧淵又哀二十七年晉知伯伐)
　　(鄭入南里門于桔柣之門杜注桔柣之門鄭遠郊/之門蓋亦鄭南門矣又有閨門昭元年鄭為游楚)
　　(之亂諸大夫私盟于閨門之外實薫隧杜注閨門/鄭城門薫隧門外道名或曰閨門鄭内宫北門薫)
　　(隧如後世複道焉又冇倉門尉止之亂子産請焚/載書于倉門之外倉門鄭之東南門以面石倉城)
　　(而得名石倉城在陳留西南七十里水經注八里/溝南經石倉城城冢記鄭荘公理開封築此城積)
　　(倉粟曰盛倉城盛與石/音相近故號石倉城)
　牛首(見上杜注牛首鄭地即臣謹按後漢志魯國有/牛首亭五父衢章懹  引左傳伐東郊取牛首)
　　(為注此誤也水經注沙水自浚儀又東南徑牛首/鄉又東至陳留王氏通釋牛首亭在陳留縣西南)
　　(四十一里今陳留縣西南十一里/牛首鄉有牛首城俗謂之車牛城)
　周氏之汪(桓十五年祭仲殺雍糾尸諸周氏之汪杜/注汪池也  吳氏曰鄭大夫周氏之池地)
　　(在南郊近桔柣之門又僖三十三年楚/子上伐鄭納公子瑕瑕覆于周氏之汪)
　櫟(桓十五年鄭伯突入于櫟杜注鄭别都也今河南/陽翟縣  臣謹按櫟禹之所居即陽翟也周書武)
　　(王克商至周曰吾其冇夏之居乎遂營洛邑徐廣/曰陽翟夏地也後漢書陽翟禹所都史記貨殖傳)
　　(曰潁川南陽夏人之居也潁川即陽翟矣左傳夏/啟有鈞臺之享杜注陽翟縣南有鈞臺陂魏収志)
　　(云陽翟有禹山祠又有鈞臺陂陂方十里水經注/連山亦曰啟筮亭帝饗神于大陵之上即鈞臺矣)
　　(世紀云禹封夏伯蓋始封于此後都平陽或在安/邑故顔師古曰陽翟禹封于此非都也春秋時為)
　　(櫟荘十年王室亂鄭伯以王歸處于櫟僖二十四/年狄伐鄭取櫟宣十一年楚伐鄭及櫟昭元年楚)
　　(公子圍使公子黒肱城櫟蓋是時櫟已屬楚後改/為陽翟戰國初入于韓韓景侯自平陽徙都之鄭)
　　(世家繻公二十三年圍韓之陽翟既而韓滅鄭都/新鄭後復自新鄭徙都焉秦置陽翟縣為潁川郡)
　　(治漢初以封韓王信後仍為潁川郡晉徙潁川郡/于許昌以縣屬河南郡東魏置陽翟郡隋廢以縣)
　　(屬伊川唐初屬嵩州後屬許州宋屬潁昌府金置/潁順州後改鈞州以鈞臺為名也明初省陽翟縣)
　　(入之萬厯三年以避/諱改禹州今仍之)
　滑(荘三年公次于滑杜注鄭地在陳留襄邑縣西北/  臣謹按後漢志襄邑冇滑此杜氏所本今睢州)
　　(有滑亭是矣然滑冇三僖二十年鄭人入滑杜氏/無注或以為即緱氏之滑非也緱氏之滑所謂費)
　　(滑也在今偃師縣詳周地入滑傳曰滑人叛鄭而/服于衛鄭師入滑僖二十四年天王居鄭傳曰鄭)
　　(之入滑也滑人聴命師還又即衛公子士洩堵俞/彌帥師伐滑王使伯服游孫伯如鄭請滑鄭不聴)
　　(命然則滑在鄭衛交境之地明矣緱氏遠在河南/非衛所及也熊過以為大名之滑縣良有見矣滑)
　　(縣漢為白馬縣劉宋為滑臺城水經注曰滑臺有/三重城中小城乃滑臺人所築即鄭廪延邑南故)
　　(城即衛之平陽也其所謂廪延謬也而兩國分境/則可據矣元和郡縣志曰滑臺城有三重中小城)
　　(滑氏為壘後人増以為城髙堅峻險臨河有臺故/曰滑臺滑氏者豈即滑國之苗裔與再考是時鄭)
　　(祭仲之食邑在長垣與滑逼近乃衛戴公避狄渡/河野處曹邑齊桓公城楚丘以封衛皆在滑境蓋)
　　(衛都邑所在故鄭人爭之而終不得也又其地自/宋南渡後大河南徙始裂居河北而滑臺舊蹟又)
　　(淪于河中在當時原與鄭接/壤此其所以爭之甚力也)
　大陵(荘十四年鄭厲公自櫟侵鄭及大陵獲傅瑕杜/注鄭地  臣謹按京相璠曰潁川臨潁縣東北)
　　(有故巨陵亭古大陵也乃陳蕃為亭長/所辱處今臨潁縣北三十里有巨陵亭)
　弭(荘二十一年胥命于弭杜注鄭地/  鄭西鄙地在今禹州密縣境)
　虎牢(見/制)
　扈(荘二十三年盟于扈杜注鄭地竹後漢志卷縣有/扈成亭今在開封原武縣西北  書紀年晉出公)
　　(二十二年河/絶于扈即此)
　桔柣之門(見渠/門)
　純門(見渠/門)
　桐丘(荘二十八年鄭人將奔桐丘杜注許昌東北有/桐丘  故許昌城在許州東三十里漢許縣魏)
　　(黄初二年改許昌為五都之一晉為潁川郡治宋/省為鎮今扶溝縣西二十里有桐丘亭即此哀二)
　　(十七年晉荀瑤/伐鄭次于桐丘)
　新城(僖六年伐鄭圍新城杜注鄭新密今滎陽密縣/傳曰圍新密鄭所以不時城也杜注實新密而)
　　(經言新城者鄭以非時興土功齊桓聲其罪以告/諸侯  古密國後為鄶國地漢密縣治此屬河南)
　　(郡即卓茂所治也晉屬滎陽郡隋大業間移治法/橋堡屬鄭州即今縣治元改屬鈞州今仍之古城)
　　(在縣東南/三十里)
　新密(見/上)
　柯澤(僖二十一年鄭文夫人勞楚子于柯澤杜注鄭/地  臣謹按襄十四年衛孫氏敗公徒于阿澤)
　　(水經注作柯澤此在/東阿非鄭之柯澤也)
　氾(僖二十四年王適鄭處于氾杜注鄭南氾也在襄/城縣南  臣謹按鄭有東汜南氾此南氾也京相)
　　(璠曰本鄭汜水之地以周襄王居之故號曰襄城/南氾水出襄城縣浮城山至鄭州氾水縣入河成)
　　(七年楚子重伐鄭師于汜襄二十六年楚伐鄭渉/于氾杜注于氾城下渉汝水南歸也又昭五年楚)
　　(子使令尹子蕩如晉逆女過鄭鄭伯勞諸氾史記/晉成公十五年伐鄭取氾皆此氾後屬魏魏昭王)
　　(元年秦㧞我襄城秦為襄城縣屬潁川郡二世二/年項梁使項羽别攻襄城是也晉為襄城郡治大)
　　(業初郡廢唐以縣屬許州後改屬汝州宋/仍之金復屬許州今仍之古氾城在縣南)
　踐土(僖二十八年盟于踐土杜注鄭地宫臣謹按晉/文公敗楚于城濮還至衡雍作王  于踐土括)
　　(地志滎澤縣西北十五里有王宫城城内東北隅/有踐土臺即諸侯盟處去衡雍三十餘里寰宇記)
　　(王宫城在縣北四十五/里唐滎澤即今縣治)
　衡雍(見上有杜注鄭地今滎陽卷縣相臣謹按後漢/志卷  垣雝城或曰古衡雍京  璠曰濟隧上)
　　(承河水于卷縣北河南逕卷縣故城東又南逕衡/雍城西秦昭王八年韓獻垣雍以和戰國策魏王)
　　(曰秦許我以垣雍魏公子無忌謂秦有鄭地得垣/雍皆此也括地志卷縣故城在原武縣西北七里)
　　(即衡雍城今原武縣西/北五里别有衡雍城)
　函陵(僖三十年晉秦圍鄭晉軍函陵秦軍汜南逕寰/宇記曰函陵在新鄭縣北十三里洧水流  其)
　　(北山形如函/故名函陵)
　氾南(見上古杜注此東氾也在滎陽中牟縣南杜臣/謹接  氾水在中牟縣南入官渡水今涸  佑)
　　(曰此東氾水也秦軍氾南在此水之南也/又襄九年晉㑹諸侯伐鄭師于汜亦在此)
　原圃(僖三十三年皇武子曰鄭之有原圃杜注原圃/即圃田也  臣謹按周禮豫州藪曰圃田爾雅)
　　(十藪鄭有圃田穆天子傳曰祭父自圃鄭來謁天/子飲于洧上遣祭父如圃列子居鄭圃四十年無)
　　(人識者史記魏公子無忌曰秦七攻魏五入囿中/邊城盡㧞劉伯荘曰囿讀圃即圃田澤多産麻黄)
　　(詩所謂東冇甫草也西限長城東極官渡東西五/十里南北二十六里髙者可田窪者成滙上承鄭)
　　(州管城縣界曹家陂又益西北流為二十四陂今/在中牟縣西北七里為澤者八若東澤西澤之類)
　　(為陂者二十六若大灰小/灰之類其實一圃田澤耳)
　鄶城(僖三十三年公子瑕葬鄶城之下杜注鄶在滎/陽密縣東北  臣謹按鄭取鄶不居其都故别)
　　(有鄶城今在密縣東北五十里/或曰在新鄭縣東北三十五里)
　匡(文元年衛孔達侵鄭取綿訾及匡杜注匡在潁川/新汲縣東北  臣謹按文八年晉侯使解揚致匡)
　　(戚之田于衛杜注匡本衛地中屬鄭定六年公/侵鄭取匡此鄭國之匡也在今洧川縣東北)
　垂隴(文二年盟于垂隴杜注鄭也今滎陽縣東北有/隴城  臣謹按公榖作垂斂又襄二十年鄭伯)
　　(享趙孟于垂隴後漢志滎陽有隴城京相璠曰在/滎陽東二十里世謂之都尉城曹魏典農都尉治)
　　(此故/名)
　暴(文八年盟于暴杜注鄭地及詳見周地吳/氏曰文十五年楚子侵鄭  暴隧即此)
　申(文八年晉致衛公壻池之封自申及虎牢之境/杜注申鄭地  吳氏曰申在鄭州氾水縣北)
　狼淵(文九年楚子師于狼淵以伐鄭杜注潁川潁隂/縣西有狼陂  臣謹按水經注青陵陂水東入)
　　(臨潁縣之狼陂即此也寰宇/記謂之狼溝潁隂今許州治)
　棐(文十三年鄭伯㑹公于棐杜注鄭地滎臣謹按宣/元年諸侯㑹晉師于棐林杜注鄭地  陽菀陵縣)
　　(東南有林鄉吳氏曰棐即棐林也又襄三十年衛/襄公如楚過鄭鄭伯有迎勞于棐林戰國策蘇代)
　　(曰兵困于林中即此史記信陵君曰自林鄉軍以/至于今秦七攻魏徐廣曰林鄉在宛此誤以菀陵)
　　(為宛也後漢志菀陵冇棐林章懷即引/杜注今新鄭縣東二十五里有林鄉城)
　鯈(文十七年鄭子家曰悉索敝/賦以待于鯈杜注晉鄭之竟)
　北林(宣元年諸侯伐鄭楚蒍賈救之遇于北林杜注/滎陽中牟縣西南有林亭在鄭北  臣謹按後)
　　(漢志中牟有北林水經注林亭南去新鄭故/城四十許里今開封中牟縣西南冇林亭)
　郔(宣三年晉侯伐鄭及郔杜注鄭地又宣十二年楚/子北師次于郔杜注鄭北地  或云鄭州之南或)
　　(云即廪延也/未知孰是)
　南里(宣三年誘子華而殺之南里杜注鄭地年襄二/十六年楚子伐鄭入于南里哀二十七  知伯)
　　(伐鄭入/南里)
　柳棼(宣九年鄭伯敗楚師/于柳棼杜注鄭地)
　潁北(宣十年逐楚師于潁北杜注潁水出河南陽城/至下蔡入淮  成十五年諸侯師于潁上  臣)
　　(謹按潁水出陽城縣少室山東南過陽翟縣北又/東南過潁陽潁隂又東南過臨潁又過汝南之㶏)
　　(疆洧水注之又過西華汝陽南頓又東南至新陽/莨蕩渠水注之又東南逕慎縣入于淮慎縣今潁)
　　(上縣也慎縣入淮句俗本錯簡在潁隂下此據宋/刻古本訂正潁北潁上當在陽翟潁隂之間又襄)
　　(十年晉帥諸侯伐鄭楚救鄭晉師進與楚夾/潁而軍鄭人宵渉潁與楚盟亦陽翟之潁也)
　邲(宣十二年晉楚戰于邲杜注鄭地丁臣謹按水經/云濟水東逕敖山山上有陂殷仲  之所遷也世)
　　(紀云仲丁自亳徙囂于河上或曰敖是矣濟水于/此又兼名邲即晉楚戰處京相璠曰在敖北是也)
　　(又原武縣西北大河即晉師敗而濟河楚荘王祀/河告成處杜佑曰管城縣冇故邲城在南今鄭州)
　　(東六里/有邲城)
　管(宣十二年晉師救鄭楚子次于管以待之晉師在/敖鄗之間杜注滎陽京縣東北有管城  臣謹按)
　　(是即管叔鮮所封之管國也管除屬檜檜滅屬鄭/鄭滅屬韓戰國策秦攻韓之管韓非子魏安釐攻)
　　(韓㧞管使縮髙守管信陵君攻之不下漢為中牟/縣地晉因之隆安二年鄧啟方等將兵擊慕容徳)
　　(于管城敗還隋開皇十六年始析置管城縣又置/管州治焉唐武徳四年亦置管州貞觀元年州廢)
　　(縣屬鄭州七年移鄭州治此宋/因之明初省縣入州今仍之)
　敖(見上杜注敖鄗二山在滎陽縣西北滎臣謹按敖/山在今開封河隂縣西二十里晉為  陽縣地唐)
　　(開元二十年始析置河隂縣故杜預云然周宣王/狩于敖詩稱叔段搏獸于敖皆在此秦于其地臨)
　　(河置倉名曰敖倉二世二年陳勝使田臧自滎陽/西迎秦軍于敖倉敗死漢二年漢王軍滎陽築甬)
　　(道屬之河以取敖倉粟酈生説漢髙據敖倉之粟/是也括地志敖倉在滎陽縣西北十五里石門之)
　　(東北臨汴水/南帶三皇山)
　鄗(見上/未詳)
　滎澤(宣十二年楚潘黨逐之及滎澤既臣謹按禹貢/濟水入于河溢為滎又曰滎波  瀦晉地道志)
　　(曰濟自大伾入河與河水鬬南泆為滎澤孔安國/書傳濟水入河並流十數里而南截河又並流數)
　　(里溢為滎澤在敖倉東南自王莽時濟水但入河/不復過河滎澤已枯漢顯宗東廵至于滎澤是矣)
　　(鄭𤣥曰自平帝以後滎澤塞為平地滎陽人猶謂/其地曰滎隋開皇四年于其地置廣武縣仁壽初)
　　(改為滎澤縣屬鄭州唐因之宋熙寧中省入管城/元祐中復置元屬汴梁路明屬鄭州今仍之古滎)
　　(澤在縣治南處閔二年衛侯及狄人戰于/滎澤杜注戰  當在河北非此滎澤也)
　伯牛(城三年諸侯伐鄭次于伯牛鄭公子偃/使東鄙覆諸鄤敗諸丘輿杜注皆鄭地)
　鄤(見上臣謹按路史商武丁封季父於河北曼曰曼/侯優鄧其出也春秋鄭邑曼伯國為曼姓王符姓)
　　(氏志/作曼)
　丘輿(見上/未詳)
　氾祭(成四年晉伐鄭取汜祭杜注鄭地即臣謹按吳/氏曰此為二邑氾即成臯之氾祭  中牟之祭)
　　(亭周祭伯之邑也蓋此時已并于鄭矣或言祭失/邑後别受采于訾一云祭以名不祥改為訾未知)
　　(孰/是)
　蟲牢(成五年同盟于蟲牢杜注鄭地陳留封丘縣北/有桐牢  臣謹按襄八年楚侵鄭至于蟲牢定)
　　(八年晉士鞅㑹成桓公侵鄭圍蟲牢續漢記封丘/有桐牢亭韋昭云古蟲牢地也與范史合寰宇記)
　　(桐牢亭在縣北二里俗謂之桐渦在黒山下黒山/去縣北三里今開封封丘縣北二里有桐牢亭)
　繞角(成六年晉欒書救鄭與楚師遇于繞角杜注鄭/地  杜佑通典汝州魯山縣東南有繞角城今)
　　(同/)
　脩澤(成十年鄭子然盟于脩澤杜注滎陽卷縣東有/脩武亭  後漢志卷縣下載之今在開封原武)
　　(縣/北)
　訾(成十三年鄭公子班自訾求入于大宫/杜注鄭地  臣謹按此即周之訾也)
　暴隧(見/暴)
　鳴鴈(成十六年晉侯伐鄭至于鳴鴈杜注在陳留雍/丘縣西北  後漢志雍丘有鳴鴈亭在今杞縣)
　　(北四十里俗/謂之白鴈亭)
　鄢陵(見/鄢)
　督揚(成十六年伐鄭我師次于督揚杜注鄭東地以/臣謹按襄十九年諸侯自沂上盟于督揚杜)
　　(督揚即祝阿此齊之/督揚非此督揚也)
　制田(諸侯遷于制田杜注滎陽菀陵縣東有制澤/後漢志菀陵有制澤今新鄭縣東北有制城)
　髙氏(成十七年衛北宫括救晉次于髙氏杜注在陽/翟縣西南  後漢陽翟冇高氏亭陽翟今禹州)
　戲童(成十七年諸侯伐鄭自戲童至于曲洧有臣謹/按襄九年諸侯盟于戲即此也山海經  浮戲)
　　(之山路史武王克商命吕佗伐越戲方注戲方紂/畿内國今鄭州氾水縣南四十里冇浮戲之山水)
　　(經注曰汜水出于浮戲之山又竹川水/出焉又綏水出方山亦即浮戲之山)
　曲洧(見上杜注今新汲縣治曲洧城臨洧水新臣謹/按漢宣帝神爵三年以許縣之汲鄉置  汲縣)
　　(治曲洧城章懷太子曰新汲縣在扶溝縣西屬潁/川以河内有汲故稱新汲也章帝封馬防為侯晉)
　　(仍屬潁川郡後魏因之東魏改屬許昌郡北齊廢/唐初復置屬洧川貞觀初廢宋為宋樓鎮金置洧)
　　(川縣今仍之古/新汲城在縣南)
　柯陵(成十七年同盟于/柯陵杜注鄭西地)
　汝上(成十七年楚師于汝上又汝水出汝州魯山縣/東北經伊陽至汝州南  東南經寶郟南入南)
　　(陽之裕州厯開封之襄城郾城南入汝寧西平境/又東南流至潁川南而至于淮成十六年楚以汝)
　　(隂之田求成于鄭國語齊桓公伐楚濟汝踰/方城荀子曰楚汝潁以為險蓋鄭楚之界也)
　鄫(襄元年諸侯之師次于鄫杜注鄭地在陳留襄邑/縣東南  臣謹按滎陽有鄫城鄫水水經注鄫水)
　　(出鄫城西北鷄絡塢下入洧乃溱也/非襄邑之鄫此鄫在今睢州東南)
　洧上(襄元年晉伐鄭敗其徒兵于洧上杜注洧水出/密縣東南至長平入潁  臣謹按洧水出密縣)
　　(馬嶺山又東過新鄭縣南鄫水西北來㑹之即晉/敗鄭徒兵處又昭十九年龍鬬于時門之外洧淵)
　　(亦在此也洧水又東與黄水合過長社縣又過新/汲茅城又東過習陽城西折入于潁晉長平在今)
　　(西華/縣)
　城棣(襄五年楚伐陳諸侯㑹于城棣以救之杜注陳/留酸棗縣西南有棣城  臣謹按路史曰棣伯)
　　(爵也為棣氏王莽大司空棣並其後也寰宇記冇/南棣城北棣城在陽武北十里戰國魏襄王十年)
　　(河溢酸棗漢世塞之其決口故瀆流出南/北二棣城間有博浪沙亭子房擊始皇處)
　鄬(襄七年㑹于鄬榖/梁作䧦杜注鄭地)
　鄵(襄七年鄭伯卒于鄵公榖作操杜注鄭/地  路史曰㑹盟圖曰鄵侯國在慈州)
　戲(見戲/童)
　鄟門(見渠/門)
　師之梁(見渠/門)
　隂阪(襄九年諸侯濟于隂阪次于隂口而還杜注隂/坂洧津隂口鄭地名  臣謹按水經注洧水東)
　　(逕隂坂北水有梁焉俗謂是濟為參辰口服䖍曰/水南曰隂參與隂聲相近而轉又晉居參此角之)
　　(分鄭處大火之野軍師所次故濟/得其名焉其地在今洧川縣西)
　隂口(見/上)
　中分(襄九年同盟于中/分杜注鄭中里名)
　　(襄十年晉師城梧及制杜注皆鄭舊地北臣謹按/隋書滎陽縣有梧桐澗疑即梧也制即  制見前)
　陽陵(襄十年諸侯伐鄭至于陽陵杜注鄭地/  吳氏曰鄭國南地今在許州西北)
　舊許(襄十一年諸侯伐鄭晉苟罃至于西郊東侵舊/許諸侯㑹于北林師于向次于瑣圍鄭觀兵于)
　　(南門西濟于濟隧杜註舊許許之舊國鄭新邑隱/臣謹按大紀曰武王封四岳姜姓文叔封于許)
　　(十一年公及齊鄭入許杜注地在潁川許昌縣即/今許州也成十五年許靈公遷于葉為今南陽葉)
　　(縣其許昌舊地則為鄭人所有仍謂之舊許也昭/十二年楚靈王曰昔我皇祖伯父昆吾舊許是宅)
　　(今鄭人貪頼其田而不我與此即鄭取許地之説/也杜注陸終氏生六子長曰昆吾少曰季連季連)
　　(楚之祖故以昆吾為皇祖伯父昆吾嘗居許地故/曰舊許是宅也國語曰己姓昆吾則夏滅之韋昭)
　　(曰夏衰昆吾為夏伯遷于舊許竹書帝癸元年昆/吾氏出居許十八年昆吾伐商三十一年商師自)
　　(陑征夏邑克昆吾國語謂昆吾滅于夏而竹書謂/滅于商與商頌韋顧既伐昆吾夏桀之説同俟考)
　向(見上杜注地在潁川長社縣東北水臣謹按襄十/四年㑹吳于向杜注鄭地即此也  經注康溝水)
　　(首受洧水于長社縣東又東北經向岡西即鄭之/向鄉也又東為染澤陂又東至尉氏今開封尉氏)
　　(縣西南四十/里有向城)
　𤨏(見上杜注滎陽菀陵縣西有𤨏侯亭東臣謹按路/史𤨏䣔也一云𤨏澤水經注黄水又  南逕龍淵)
　　(泉南七里溝水注之出隟侯亭東/南平地即此今其地在新鄭此)
　濟隧(見上杜注水名源臣謹按水經注濟水伏流自/河而出隂溝上  濟隧絶焉世謂之十字溝京)
　　(相璠曰滎澤在滎/陽東南與濟隧合)
　亳城(襄十一年同盟于亳城北公榖作京杜注/鄭地  臣謹按此亳宜在偃師縣見景亳)
　蕭魚(襄十一年㑹于蕭魚杜注鄭地嬴史記秦嬴姓/其分封有修魚氏路史少昊後  姓國修魚即)
　　(蕭魚/鄭地)
　魚陵(襄十八年楚師伐鄭次于魚陵右師城上棘遂/渉潁次于旃然蒍子馮帥鋭師侵費滑胥靡獻)
　　(于雍梁右回梅山侵鄭東北至于蟲牢而反子庚/門于純門信于城下渉于魚齒之下杜注魚陵魚)
　　(齒山也在南陽犨縣北鄭地魚齒下有滍水故言/渉  臣謹按水經注湛水源于魚齒山今在汝州)
　　(東南五十里後漢書/襄城有魚齒山誤)
　上棘(見上杜注將渉潁故于水邊權築小城以為進/退之備  臣謹按水經注潁水又逕上棘城西)
　　(又屈逕其城南縣西有故堰堰石崩褫頽基尚存/舊遏潁水枝流所出也郡縣志陽翟有上棘城今)
　　(在禹/州南)
　旃然(見上然旃然水出滎陽成臯縣東入汴縣臣謹/按旃  水即索水也水經注索水出京  西南)
　　(嵩渚山與東闗水同源分流即古旃然水也開元/傳信記明皇封泰山進次滎陽旃然河上見黒龍)
　　(命弧矢射之矢𤼵龍潛自爾旃然伏流不見後唐/同光二年詔蔡州刺史米勍濬索水通漕宋人每)
　　(濬京索二水以為金水河之源即此水也今在滎/陽縣南三十五里北流入京水嵩渚山在縣東南)
　　(二十/五里)
　胥靡(見上杜注胥靡獻于雍梁皆鄭邑河南陽翟縣/東北有雍城  臣謹按書傳云通道所經有間)
　　(道焉使胥靡刑人築之宜即顛軨阪也或曰傅説/隱處詳見周地  再按三十年伯有奔雍梁後漢)
　　(志陽翟有雍氏城即雍梁也史記齊湣王十/二年改魏圍雍氏今禹州東北有雍氏城)
　獻于(見/上)
　雍梁(見/上)
　梅山(見上杜注在滎陽密縣東北不臣謹按後漢志/密有梅山水經注鄭水一名  家水源出梅山)
　　(注曰不家溝水出京縣東南梅山東北流經管城/西俗謂之管水又東北分為二水一水東北流注)
　　(入黄雀溝今謂之黄池路史云梅伯爵紂所滅焦/南四十里有梅减河南密縣有梅山又曰武王封)
　　(伯元孫于黄梅居楚鄭間子孫以梅/為氏今鄭州西南三十里有梅山)
　棘澤(襄二十四年次于棘澤即水經注龍淵水出長/社醉又東南逕棘城北  傳之棘澤也又東左)
　　(注/洧)
　宛(鄭人卜宛射犬吉宛水經注潩水自長社故城南/逕皇臺又東南逕  亭即鄭大夫宛射犬之食邑)
　城麇(襄二十六年楚侵鄭/至于城麇杜注鄭邑)
　樂氏(襄二十六年楚師伐鄭/涉于樂氏杜注津名)
　黄崖(襄二十八年公如楚伯有勞于黄崖杜注滎陽/菀陵縣西有黄水西南至新鄭城西入洧  臣)
　　(謹按水經注黄水出太山南黄泉流經華城西又/東南與上水合即春秋所謂黄崖也故杜預云菀)
　　(陵縣西有黄水也又東南捕章水注之又南至鄭/城北與黄溝合今新鄭縣東南二十里有黄水)
　墓門(見渠/門)
　斗城(襄三十年子産𦵏伯冇于斗城杜注鄭地處/今陳留縣南三十五里有斗城即伯有𦵏)
　酸棗(見廪/延)
　閨門(見渠/門)
　薫隧(見渠/門)
　犨郟(昭元年楚城犨櫟郟鄭人懼杜注犨縣屬南陽/郟縣屬襄城櫟今河南陽翟縣三邑本鄭地)
　　(臣謹按犨此時已入楚史記沛公與秦南陽守荘/齕戰于犨東即此漢置犨縣屬南陽郡晉仍之後)
　　(魏改翼城屬襄城郡西魏為雉陽縣後周又置武/山郡于此隋改洪水縣屬伊川尋復故唐初廢)
　　(再按郟亦歸楚是年殺太宰伯州犂于郟𦵏楚子/麇于郟謂之郟敖昭十九年令尹子瑕城郟二世)
　　(元年陳勝將鄧龍居郟章邯破之漢置郟縣屬潁/川郡晉因之屬襄城郡後魏改龍山縣東魏為順)
　　(陽郡治隋改汝南縣屬伊州尋改為郟城縣唐屬/汝州宋屬許州金還屬汝州元初省後復置郟縣)
　　(明因之今如/故  櫟見前)
　鈞臺(見/櫟)
　莵氏(昭五年鄭伯勞屈生于莵氏杜注鄭地又臣謹/按水經注陳留有八里溝水自牛首鄉  南得)
　　(野莵水口水上承野兎陂東北入八里溝溝水又/南經莵氏亭又南入沙水寰宇記曰莵氏城在開)
　　(封府尉氏縣西北四十里尉氏鄭大夫/食邑故獄官也後屬魏秦置尉氏縣)
　索氏(昭五年鄭勞韓宣子于索氏杜注河南成臯縣/東有大索城  臣謹按今滎陽東北三十里有)
　　(京城大索城在京城西二十里其東北四里為小/索城此即杜氏所云也然古無二索之名惟漢楚)
　　(戰於京索間水經注云東晉滎陽民張卓邁等保/此名大柵塢太平真君中潁州刺史崔白自虎牢)
　　(移州台此後還治滎陽城遂廢宋元嘉二十九年/魯爽破拓跋僕蘭于大索進攻虎牢大索之名蓋)
　　(始此矣京相璠曰京縣有大索小索亭昔索氏兄/弟居此故有大小之稱未知何據要之二索之名)
　　(亦因于索水耳山海經曰少陘之山器難之水出/焉器難水即索水也少陘山即嵩渚山在滎陽東)
　　(南二十五里城因以名于理為近矣或謂大/索城即今滎陽縣城小索在縣北存之俟考)
　圉(昭五年晉韓起自楚至鄭鄭伯勞諸圉杜注鄭也/  臣謹按陳留風俗傳曰圉故陳地鄭取之苦楚)
　　(之難修干戈以虞患故曰圉戰國策楚人説頃襄/王還射圉之東解魏左肘漢髙使樊噲下圉置圉)
　　(縣屬淮陽國後漢屬陳留郡晉屬陳留國後魏曰/圉城縣屬陽夏郡北齊廢隋復置屬宋州唐初屬)
　　(杞州貞觀六年廢五代周顯徳三年征淮南/駐師于圉城鎮即此今在杞縣南五十里)
　柤(昭六年鄭伯勞楚公子弃疾于柤杜注鄭地柤臣/謹按襄十一年㑹吳于柤杜注楚地蓋有二  也)
　桑山(昭十六年鄭大/旱有事于桑山)
　時門洧淵(見前渠/門洧上)
　萑苻之澤(昭二十年鄭多盗取人于萑苻之澤/杜注澤名  臣謹按即中牟澤也)
　臯鼬(定四年盟于臯鼬公羊作浩油鄭氏曰鄭地城/臯也杜注繁昌縣東南有城臯亭  臣謹按水)
　　(經潁水自繁昌縣東南經臨潁縣又東南經澤城/北即古城臯亭也杜氏所謂即此矣繁昌縣古為)
　　(繁陽亭漢獻帝延康元年曹丕南廵至潁隂縣築/壇于曲蠡之繁陽亭受禪後改為繁昌縣晉屬襄)
　　(城郡貞觀初省入臨潁今魏受終臺在許州臨潁/縣西北三十里是其地也又宋白曰隋移臨潁縣)
　　(治臨潁臯郡國志臨潁臯長五十里名曰龍牌岡/是即所謂城臯與後漢志劉昭注誤以成臯亭系)
　　(于襄城/下謬甚)
　彌作六邑(哀十二年宋鄭之間有隙地焉曰彌作頃/丘玉暢嵒戈錫杜注凡六邑  臣謹按杞)
　　(縣東北三十三里有玉帳或云即玉暢也戈夏國/即豷所封杜云戈在宋鄭之間故知即是邑矣路)
　　(史曰商末錫疇子斯其先御姓國在宋鄭/之間鄭滅之以處宋元公之孫即錫邑也)
　
　
　
　
　
　
　春秋地名攷畧卷六
欽定四庫全書
　春秋地名攷畧卷七
　　　　　　　　　　詹事府詹事髙士竒撰
衞
　國於朝歌(史記衛康叔名封周武王同母少弟周公/旦以成王命興師伐殷殺武庚管叔放蔡)
　　(叔以武庚餘民封康叔為衛君居河淇間漢書地/里志曰河内本殷之舊都周既滅殷分其畿内為)
　　(三國詩風弼庸衛國是也弼以封紂子武庚庸管/叔尹之衛蔡叔尹之以監殷民謂之三監故書序)
　　(曰武王崩三監畔周公誅之盡以其地封弟康叔/號曰孟侯以夾輔周室遷弼庸之民于洛邑故弼)
　　(庸衛三國之詩相與同風弼詩曰在浚之下庸曰/在浚之郊弼又曰亦流於淇河水洋洋庸曰送我)
　　(淇上在彼中河衛曰瞻彼淇澳河水洋洋故吳公/子札聘魯觀周樂聞弼庸衛之歌曰美哉淵乎吾)
　　(聞康叔之徳如是是其衛風乎此衛國始封之説/也其地則為朝歌朝歌者武乙所都紂因之亦曰)
　　(沬邑康誥所謂明大命于妹邦者也水經注曰武/丁始居之禹貢紂都大陸之野晉灼曰史記樂書)
　　(紂為朝歌之音鄒陽曰邑號朝歌墨子廻車即此/宋均曰城内有鹿臺紂投火自焚處竹書紀年武)
　　(王親禽帝受于南單之臺南單之臺即鹿臺也水/經注又云有美溝出朝歌城北大嶺下逕駱駞谷)
　　(有九十曲又逕朝歌城北又東南注馬溝水而入/于淇即詩所謂肥泉又即所謂泉源在左也博物)
　　(志謂之澳水班固曰自文公徙楚丘河内殷虛更/屬于晉襄二十三年齊伐晉取朝歌定十三年晉)
　　(荀寅士吉射入于朝歌以叛十四年晉人圍朝歌/又小王桃甲入于朝歌戰國屬魏秦始皇六年伐)
　　(魏取朝歌晉人亦謂朝歌曰舊衛竹書紀年晉定/公三十八年淇絶于舊衛或謂朝歌以北曰衛貢)
　　(趙鞅謂邯鄲午曰歸我衛貢五百家是也漢置朝/歌縣屬河内郡晉屬汲郡隋為衛州治始改朝歌)
　　(為衛縣唐貞觀初徙州冶于汲縣縣仍屬宋屬安/利軍金屬濬州元廢其地在今直𨽻大名府濬縣)
　　(西五十里然杜佑又曰衛縣西二十五里有古朝/歌城劉昫曰紂所都朝歌在縣西是則朝歌與衛)
　　(縣復非一地今河南衛輝府淇縣東北有朝歌城/張洽集傳以為在淇縣北闗西社是也但據漢置)
　　(朝歌縣原在衛都不知徙于何年存之俟考民祝/鮀曰分康叔以大路少帛綪茷旃旌大吕殷  七)
　　(族陶氏施氏繁氏錡氏樊氏饑氏終葵氏封畛土畧/自武父以南及圃田之北竟取于有閻之土以共王)
　　(職取于相土之東都以㑹王之東蒐聃季授土陶/叔授民命以康誥而封于殷虛此衛之疆域也杜)
　　(註武父衛北界圃田鄭藪澤有閻衛所受朝宿邑/蓋近京畿相土東都為湯沐邑王東巡守以助祭)
　　(泰山今按圃田藪在中牟縣竟有閻之土即閻沒/所爭者見周地相土東都或以為即相州因河亶)
　　(甲居相為名非也相土為契後六世之君遷于商/丘者其東都不知所在孔穎達疏曰言共王職猶)
　　(魯之許田蓋近王畿㑹王東蒐從王巡狩猶鄭之/祊田蓋近泰山也斯言諒矣師古曰自紂城而北)
　　(謂之弼南謂之庸東謂之衛朱子詩註云弼鄘衛/三國在禹貢冀州西阻太行北逾衡漳東南跨河)
　　(以及兖州桑土之野今懷衛澶相滑濮等州開封/大名府界皆衛境也合是數者可以知衛之疆域)
　　(矣弼城今在衛輝府東北鄘城在今新鄉縣西殷/虛師古亦謂即朝歌或以為在相州城北其説曰)
　　(汲冢古文盤庚自奄遷北冢曰殷墟都城記曰安/陽城一名殷中即北冢也相州圖經安陽紂都也)
　　(戰國策紂聚衆百萬左飲淇水竭右飲洹水不流/邑正在二水間相州為今彰徳府據此則康叔未)
　　(嘗仍紂之都然酈氏所述川/渠之迹甚明當以淇縣為是)
　遷於楚丘(左傳閔公二年狄伐衛衛懿公與狄人戰/于熒澤衛師敗績遂滅衛衛之遺民男女)
　　(七百三十人益之以共滕之民為五千人立戴公/以廬于曹齊侯使公子無虧帥車三百乘甲士三)
　　(千人以戍曹杜註曹衛下邑僖公二年封衛于楚/丘國語翟人侵衛衛人出廬于曹桓公城楚丘而)
　　(封之公羊城楚丘傳曰孰城城衛也曷為不言城/衛滅也孰城之桓公城之子夏詩序定之方中美)
　　(衛文公也衛為狄所滅東徙渡河野處曹邑齊桓/公攘戎狄而封之文公徙居楚丘營立宫室詩人)
　　(美之史記曰齊桓以衛數亂乃率諸侯伐翟為衛/築楚丘立戴公弟燬為衛君凡此皆衛遷楚丘之)
　　(由也其地則諸家為説不同據班固地里志山陽/郡成武縣有楚丘亭齊桓公所城遷衛文公于此)
　　(杜預似不取其説于隱七年戎伐凡伯于楚丘以/歸則註云在濟隂成武縣西南于僖二年城楚丘)
　　(傳但註云衛地于僖十年諸侯城衛楚丘之郛但/註云衛國都有似乎存疑而不敢决者榖梁傳兩)
　　(皆言衛邑而不指其處蓋實有兩楚丘而後世混/之也桓公所城之楚丘在漕邑于漢為白馬縣鄭)
　　(氏詩箋水經註言之甚明載馳篇云載馳載驅歸/唁衛侯驅馬悠悠言至于漕毛傳云漕衛東邑鄭)
　　(箋夫人願御者驅馬悠悠乎我欲至于漕定之方/中篇云升彼虛矣以望楚矣望楚與堂景山與京)
　　(毛傳云虛漕虛也楚丘有堂邑景山大山京髙也/鄭箋云自河以東夾于濟水文公將徙登漕之虛)
　　(以望楚丘之旁邑及其丘山審其髙下所依乃建/國焉慎之至也然則楚丘與漕本為一地而在衛)
　　(東明矣又毖之篇曰我思肥泉又曰思須與漕擊/鼓之篇曰土國城漕我獨南行皆言漕與衛故都)
　　(近而水經註曰白馬濟有白馬城衛文公東徙渡/河都之考漢白馬縣在朝歌東與詩箋相合也水)
　　(經註又曰濮渠首受北濟東逕燕城酸棗又東逕/蒲城北又東逕韋城南即白馬縣之韋鄉也鄭云)
　　(夾于濟水是也孔頴達則云濟自河北而南入于/河又出而東楚丘在于其間西有河東有濟故曰)
　　(夾于濟水如此解亦可若成武之楚丘則在濟外/不夾于河濟矣是説也至隋而始明開皇十六年)
　　(同時置兩楚丘縣一在漢已氏縣以戎伐凡伯之/楚丘為名已氏春秋時為戎州漢置縣屬梁國東)
　　(漢屬濟隂郡晉屬濟陽魏還舊屬隋改置楚丘唐/宋元皆因之明初始省在晉時濟隂之城武居東)
　　(濟陽之已氏居西兩相鄰並成武之西南即已氏/之東南楚丘亭漢晉屬成武而隋時或割𨽻于已)
　　(氏故取以為名焉今在曹縣東南四十里此楚丘/之在南者也一在漢白馬縣即水經註所云者尋)
　　(改名衛南杜佑通典白馬春秋衛國漕邑衛南衛/國楚丘也元和郡縣志隋置楚丘縣後以曹縣有)
　　(楚丘改名舊唐書衛南隋楚丘縣後改名治楚丘/城朱子詩經集註漕楚丘皆在滑州無異説矣隋)
　　(衛南屬滑州唐宋因之金始省今其故城在滑縣/東六十里此楚丘之在北者也由是言之兩楚丘)
　　(一南一北必不可混要之當時遺民渡河野處其/去國都故不當逺但知漕邑楚丘非二地則異解)
　　(自息班固地理總序原云桓公封之河南曹楚丘/而成武下小註則有此誤筆亦千慮之一失也至)
　　(于唐宋以來之曹縣即漢城武乃古之曹國與衛/漕邑自别亦足相混特顯别之  又水經注河水)
　　(分濟于定陶東合黄水北逕景山東又北逕楚丘/西郡國志曰城武縣有楚丘亭即詩所謂望楚與)
　　(堂景山與京也又東北逕成武西張洽集傳因其/説遂混戎伐凡伯之楚丘與封衛之楚丘為一且)
　　(引輿地志景山在曹縣東四十里廢楚丘城北夫/毛公特言景山大山也原非山名乃傅㑹為此言)
　　(繆甚若酈元能言白馬濟為文公徙都處矣猶復/首鼠兩端並載牴牾之説亦足嗤也  鄭樵通志)
　　(曰漕弼地也楚丘鄘地也路史亦曰鄘即楚丘全/無依據自不可用熊過又謂楚丘為魯地其言城)
　　(楚丘猶夫城向城郎耳因力辨桓公無封衛之事/且引偽子貢詩傳謂定之方中為魯詩斯又離經)
　　(畔道之甚者濟或者篤信楚丘在滑因為王臣使/魯不應過衛  隂地非衛所得有引襄十年宋公)
　　(享晉侯于楚丘奏桑林之舞為徵謂楚丘宜屬宋/斯又不然衛地在曹濮間如清如桃丘甚多齊衛)
　　(分境以濟為界又衛地有埀正在曹縣安在曹縣/之楚丘不可為衛地乎春秋時列國錯壤甚多而)
　　(曹濮間為尤甚襄二十七年齊烏餘以廪丘奔晉/襲衛羊角又襲我髙魚又取地于宋廪丘與今鄆)
　　(城相接亦曹縣之鄰壤也以一邑而五國之疆輻/輳焉用是知犬牙盤互加以攻取紛紜不可憑咫)
　　(尺之圖臆為分畫矣當晉侯返于柤之㑹而宋享/之于境上春秋凡行享禮如夫人姜氏享齊侯于)
　　(祝丘鄭七子享趙孟于虢皆在本境楚丘屬宋容/或有之豈以北遷帝丘隔逺南鄙由是地緼于宋)
　　(耶/)
　又遷於帝丘(僖三十一年狄圍衛衛遷于帝丘杜註/今東郡濮陽縣故帝顓頊之虛故曰帝)
　　(丘居臣謹按梓慎曰衛顓頊之墟也夏為昆吾氏/所  國語曰昆吾為夏伯今開州東二十里有顓)
　　(頊城一曰東郭城城里昆吾臺是也又左傳衛成/公夢康叔曰相奪予享公命祀相即知夏后相亦)
　　(嘗居此城東南有浚城又有寒泉詩云爰有寒泉/在浚之下其後又曰濮陽以地在濮水北也戰國)
　　(時衛微弱僅存其國都秦始皇六年㧞衛濮陽衛/元君徙居野王七年秦置濮陽縣東郡治焉史記)
　　(章邯與項羽戰軍濮陽東環水自固漢仍曰濮陽/縣屬東郡晉為濮陽國治魏改國為郡隋屬滑州)
　　(唐屬濮州石晉澶州宋熙寧四年河决澶淵因改/置澶州移濮陽縣于南郭為州治金皇統四年改)
　　(開州今仍之王氏曰舊濮陽城在州治西南三十/里城邑考州城宋熈寧中築前方後圓號卧虎城)
　　(處再按杜預但言帝丘為顓頊之墟不言顓頊葬/  或言即帝丘為葬處非也帝王世紀言顓頊帝)
　　(嚳皆葬東郡頓丘廣陽里皇覽曰顓頊冢在東郡/濮陽頓丘城門外廣陽里中帝嚳冢在東郡濮陽)
　　(頓丘城南臺隂里中山海經漢水出于鮒鰅之山/顓頊葬于陽九嬪葬于隂四蛇衛之又曰大荒之)
　　(中河水之間附禺之山帝顓頊與九嬪葬焉又曰/帝嚳葬于秋山之隂後漢志引白虎通曰帝嚳冢)
　　(在頓丘臺隂野是也漢頓丘縣地已迷不可考惟/水經註曰淇水逕朝歌縣北屈而西轉逕頓丘北)
　　(爾雅曰一成謂之頓丘詩所謂送子渉淇至于頓/丘是也魏徙九原西河諸胡置五軍于丘側亦謂)
　　(之五軍又南厯枋頭堰舊淇水于此逕黎陽入河/建安九年曹公下大枋木遏其流東入白溝以通)
　　(漕故謂之枋頭又東宛水自臺隂野來合又東北/流逕雍榆城又東北逕帝嚳冢西又北逕白祠山)
　　(東厯廣陽里逕顓頊冢又北逕頓丘縣故城西是/則所謂東郡之頓丘因古頓丘而得名者也蓋淇)
　　(水本南流遏之以東又折而北先及古丘次至漢/所置邑以地形度之約當在今濬滑境至後魏太)
　　(和中頓丘東徙于漢魏郡隂安地故魏収志有兩/頓丘一屬頓丘郡註云太和中併汲郡餘民在畿)
　　(外者景明中置此新置之頓丘也一屬黎陽郡注/云二漢屬東郡晉屬頓丘郡太和十八年屬汲郡)
　　(後來屬天平中罷此漢時故頓丘也兩縣並設三/十餘年而漢縣竟廢雖非遷實同乎遷矣隋志頓)
　　(丘縣屬武陽郡註云後齊省開皇六年置又有舊/隂安縣後齊亦廢隂安即附于頓丘之下知為一)
　　(地矣胡氏曰隂安城一名頓丘古城蓋隋末又嘗/移頓丘縣治隂安唐初復故舊唐志頓丘漢縣屬)
　　(東郡後移治所于隂安屬魏郡今縣北隂安城是/也唐杜佑通典頓丘舊縣在今縣北隂安城是皆)
　　(此説矣水經注河水逕繁陽縣東又北逕隂安縣/故城西又東北逕昌樂縣故城東用知魏時頓丘)
　　(乃在黄河故瀆之東與淇東之漢頓丘相去絶遠/奚容混指也唐于魏頓丘置澶州又析置清豐縣)
　　(石晉徙澶州治徳勝津并頓丘縣同移為州治而/頓丘故地遂入于清豐宋復置又省今清豐縣西)
　　(南二十五里有頓丘古城西北二十五里有隂安/古城猶然魏隋以來遺跡也乃魏収志于新頓丘)
　　(下反贅二語云有顓頊冢帝嚳冢混移舊縣之古/蹟而錯入新縣遂為沿譌之祖自此以後踵其繆)
　　(者不一而足未暇深責矣幸厯來祀典猶未盡失/明一統志顓頊陵在滑縣北七十里又滑縣有顓)
　　(頊帝嚳二廟三年一遣官致祭又時有特典告祀/至今行之滑縣北接濬境與水經相合然清豐志)
　　(亦有二陵又載鮒鰅山秋山/則所謂襲魏史之繆者也)
　清(隱四年公及宋公遇于清杜註清衛邑濟北清河/縣有清亭  臣謹按後漢志東郡東阿縣有清亭)
　　(即左傳遇清處水經注濟水自魚山而北逕清亭/東京相璠曰今東阿縣東北四十里有故清亭濟)
　　(水通得清之目焉晉東阿屬濟北/國今山東東阿縣東北有清亭)
　牧(隱五年鄭人侵衛牧杜註衛地水臣謹按一衛地/牧即商之牧野也亦謂之坶野  經注倉水出上)
　　(山西倉谷東南流厯坶野自朝歌以南暨清水土/地平衍據臯跨澤悉坶野矣郡國志曰朝歌縣南)
　　(有牧野竹書紀年曰周武王率西夷諸侯伐殷敗/之于坶野詩所謂牧野洋洋者也有比干墓倉水)
　　(又東南入于清水司馬彪曰牧野去朝歌十七里/戰國為汲秦紀荘襄三年蒙驁攻魏汲㧞之又始)
　　(皇七年驁還兵攻汲是也漢置汲縣晉置汲郡治/焉東魏置義州後周改衛州杜佑曰汲郡古牧野)
　　(地宋白曰衛州舊城隋以前謂之陳城賈耽縣道/記云武王伐紂于此列陳故名陳俗作陣隋改伍)
　　(城為汲縣移于今衛輝府治古/汲城在郡城西南二十五里)
　楚丘(見/前)
　埀(隱八年宋公衛侯遇于埀杜註埀衛地濟隂句陽/縣東北有埀亭  臣謹按左傳云齊侯將平宋衛)
　　(故遇于犬丘杜註犬丘埀也地有兩名桓元年三/月公㑹鄭伯于埀四月公及鄭伯盟于越杜註埀)
　　(犬丘衛也越近塞地名戰國策無忌説魏王文臺/隳埀都焚括地志曰文臺在寃句西北六十五里)
　　(史記隱陵君施酒文臺是也後漢志句陽有埀亭/句陽城在今曹州曹縣北三十里寃句城在曹州)
　　(境即再按漢書沛縣有敬丘侯國應劭/曰  春秋犬丘明帝改為太丘似誤)
　越(見/上)
　蒲(桓三年齊侯衛侯胥命于蒲杜註蒲衛地在陳留/長垣縣西南  臣謹按成九年同盟于蒲即此又)
　　(嘗為寗氏之食邑昭十一年申無宇對楚子曰衛/蒲戚實出獻公杜註蒲寗殖邑戚孫林父邑是也)
　　(家語子路為蒲宰見于孔子子曰蒲其何如子路/曰邑多壯士又難治也苟子晉人欲伐衛畏子跨)
　　(不敢過蒲又家語子路治蒲三年孔子稱之史記/孔子去陳至蒲㑹公叔氏以蒲叛止孔子出遂適)
　　(衛靈公問曰蒲可伐乎曰可公曰蒲衛之所以待/晉楚也正義蒲在衛西故靈公云然考史記諸書)
　　(孔子過蒲適衛時年五十九嵗為魯哀公二年寗/氏已誅矣公叔氏出于獻公繼受蒲者也蓋蒲為)
　　(衛之巖邑矣後屬魏戰國策秦攻魏之蒲又秦始/皇九年伐魏取垣蒲漢置長垣縣屬陳留郡後漢)
　　(初光武大敗銅馬賊于舘陶受降未盡而髙湖重/連諸賊從東南來與銅馬合光武與戰于蒲陽蓋)
　　(即蒲城之南章懷太子以為北平縣西北有蒲陽/北平為今之完縣與舘陶絶遠蓋誤也矣帝封元)
　　(舅宋復為長垣侯晉屬陳留國隋改匡城屬滑州/唐因之括地志蒲城在匡城縣北十五里宗復縣)
　　(名為長垣屬開封府金屬開州今仍之宋紹定六/年春金主珣自黄陵岡向河北行至蒲城東登舟)
　　(渡河遇風蒙古兵追至南岸後軍皆敗蓋當時大/河在今縣北也  再按韓子曰魯以仲夏起長溝)
　　(子路為蒲宰以私粟饋衆孔子使子貢毁其器焉/酈道元辨之曰家語言仲由為蒲宰修溝瀆與之)
　　(簟食瓢飲夫子令賜止之無魯字/身為大夫終死衛難韓子誤也)
　桃丘(桓十年公㑹衛侯于桃丘弗遇杜註桃丘衛地/濟北東阿縣東南有桃城  臣謹按漢東阿縣)
　　(屬東郡晉屬濟北國其故城在今東阿縣西二十/五里今東阿縣安平鎮東十八里有桃城舖旁有)
　　(一丘髙可數仞即桃丘矣其地在縣治西南/四十里漢髙帝封臣劉襄為桃侯邑于此)
　莘(桓十六年衛宣公使急子于齊使盗待諸莘將殺/之杜註莘衛地陽平縣西北有莘亭  臣謹按後)
　　(漢志陽平有莘亭水經注漯水逕陽平縣故城東/又北絶莘道城之西北有莘亭伋壽繼殞于此京)
　　(相璠曰陽平縣北一十里有故莘亭道阨險自衛/適齊之道也顧野王輿地志云陽平之莘有衛宣)
　　(公二子爭死處漢于其地置陽平縣屬東郡晉屬/陽平郡隋改清邑又改莘縣屬武陽郡唐屬魏州)
　　(宋屬大名府金因之元屬東昌路今屬東昌府隋/又于故莘亭地置莘亭縣尋廢唐武徳四年又置)
　　(屬博州五年并入莘縣/今莘亭故城在縣北)
　首止(桓十八年齊侯師于首止杜註首止衛地陳留/襄邑縣東南有首鄉  臣謹按僖五年㑹王世)
　　(子于首止成十五年楚侵衛及首止又十七年諸/侯伐鄭楚子重救鄭師于首止皆此也公榖並作)
　　(首戴服䖍云近鄭之地襄邑漢縣屬陳留郡晉屬/陳留國今為睢州州治東南有首鄉後漢志已吾)
　　(縣有首鄉已吾在今寧陵縣境睢之連壤也春再/按水經注河水逕平縣故城北南對首陽山  秋)
　　(所謂首戴也郡國志首陽山在偃師西/北每日方升日光先及故曰首戴似誤)
　鄄(荘十四年㑹于鄄杜註鄄衛地今東郡鄄城也人/臣謹按十五年又㑹于鄄十九年公子結媵陳)
　　(之婦于鄄襄十四年衛獻公于鄄出奔齊昭二十/年衛公孟彄與齊豹狎奪其司寇與鄄杜註鄄豹)
　　(邑哀十七年晉伐衛衛人出荘公而與晉平既而/衛侯自鄄入皆此也戰國時為齊邑威王八年趙)
　　(伐齊取鄄宣十八年與魏惠王㑹于鄄又王建末/即墨大夫謂三晉大夫不便秦而在阿鄄之間者)
　　(也史記趙世家成侯十年攻衛取鄄即此漢置鄄/城縣屬濟隂郡鄄讀絹後漢末為兖州治曹操創)
　　(業于此曹植初封鄄城侯晉亦為鄄城縣屬濮陽/國水經注鄄城在河南岸十八里河上之邑最為)
　　(峻固晉八王故事東海王越治鄄城城無故自壞/七十餘丈越惡之徙治濮陽後魏為濮陽郡治隋)
　　(廢郡置濮州自唐以後或為郡或為州嘗為治所/元仍為濮州明初省鄄城縣入之屬東昌府今鄄)
　　(城廢縣在州/東二十里)
　城濮(荘二十七年公㑹齊侯于城濮杜註衛地二臣/謹按今濮州南七十里有臨濮城或曰僖  十)
　　(八年晉文公敗楚師于城濮即此也漢為城陽縣/地隋開皇十六年析置臨濮縣大業初省入雷澤)
　　(縣唐初復置屬濮州宋因之金廢為臨濮鎮或謂/之小濮䝉古呼必賚南侵嘗駐兵於小濮即此)
　熒澤(閔二年狄伐衛戰于熒澤杜註此熒澤當在河/北  臣謹按此非鄭州之熒澤也竹書紀年衛)
　　(及赤狄戰/于洞澤)
　共(狄滅衛宋桓公逆文公于河衛之遺民七百有三/十人益之以共滕之民為五千人杜註共及滕别)
　　(邑共臣謹按隱元年叔段出奔共杜註共國今汲/郡  縣漢志共縣故國北山洪水所出孟康曰共)
　　(伯入為三公者後漢志同博物記曰有奥水流入/淇生綠竹草水經注清水徑共縣故城即共和之)
　　(故國也共伯既歸帝政逍遙于共山之上山在國/北所謂共北山也荘子云共伯得乎共首司馬彪)
　　(云厲王之難共伯即乎王位十四年大旱屋焚召/公卜之曰厲王為祟乃立宣王而歸政是也蓋其)
　　(地逼近衛都故先為國而後并于衛也戰國策信/陵君曰通韓上黨於共寗又云河内共汲秦滅齊)
　　(遷王建于共國人歌之曰松耶柏耶住建共者客/耶後餓而死漢置共縣屬河内郡髙帝封功臣旅)
　　(罷師為侯邑晉及後魏因之寰宇記髙齊嘗徙獲/嘉縣治共城蓋齊廢共縣也隋復置共城縣屬懷)
　　(州唐嘗置共州尋廢以縣屬殷州改屬衛州宋因/之金大定中徙衛州治此以避河患旋復改縣曰)
　　(河平又改蘇門貞祐中又置輝州治焉元省/蘇門入州明改州為縣古共城即縣治也)
　滕(見上/無考)
　曹(見/前)
　鹹(僖十三年㑹于鹹杜註衛地東郡濮陽縣東南有/鹹城  臣謹按定七年齊侯鄭伯盟于鹹杜註衛)
　　(地即此也後漢志濮陽有鹹城或曰古鹹國劉昭/亦引僖十三年事若文十一年得臣敗狄自為魯)
　　(地别/見)
　匡(僖十五年諸侯盟于牡丘遂次于匡杜註牡丘地/闕匡衛地在陳留長垣縣西南  文八年晉侯使)
　　(解揚歸匡戚之田于衛杜註匡本衛邑中屬鄭孔/達伐不能克今晉令鄭還衛論語子畏于匡史記)
　　(孔子自匡至蒲述征記匡城周三里水經注濮水/東逕匡城北是也孟康曰春秋㑹于匡今長垣匡)
　　(城是後漢志長垣有匡城又平丘有匡劉昭曰匡/人之亭曹公破袁術處也蓋二縣亦相近故並引)
　　(之隋于長垣地置垣城/縣以此為名詳見蒲城)
　莵圃(僖十八年邢狄伐衛圍莵/圃衛師于訾婁狄師還)
　訾婁(見上杜註訾婁衛地周臣謹按陳留風俗傳長/垣西北有訾婁亭宋  邦彦汴都賦曰星丘訾)
　　(樓夾其胰即此寰宇記曰長垣縣西北六十里有/訾婁城今滑縣西南六十里有訾樓城蓋地相接)
　　(也/)
　南河(僖二十八年晉侯將伐曹假道于衛衛人弗許/還自南河濟侵曹伐衛取五鹿杜註曹在衛東)
　　(從汲縣南渡出衛南而東五鹿衛地之臣謹按水/經注河水逕東燕縣故城北有棘津  名春秋晉)
　　(假道于衛衛人不許還自南河濟即此也晉伐陸/渾亦于此渡宋元嘉年遣輔國將軍蕭斌率寧朔)
　　(將軍王𤣥謨北入宣威將軍桓䕶之以水軍守石/濟即此處也蓋黄河故道自新鄉東流徑衛輝府)
　　(汲縣南七里謂之棘津又東二十里為延/津乃此津之下流晉東燕即今胙城也)
　五鹿(見上鹿臣謹按僖二十三年傳晉文公過衛出/于五  乞食于野人野人與之塊杜註五鹿衛)
　　(地今衛縣西北有地名五鹿陽平元城縣東亦有/五鹿蓋兩注以存疑也晉衛縣為東漢之衛國縣)
　　(晉志屬頓丘郡今其地在東昌觀城縣陽平元城/縣即今大名府治也水經注元城縣郭東有五鹿)
　　(墟故沙鹿有沙亭寰宇記元城東有五鹿此杜氏/之後説又水經注曰浮水故瀆絶大河故瀆東逕)
　　(五鹿之野晉文公受塊于野人處京相璠曰今衛/國縣西北三十里有五鹿地此杜氏之前説也元)
　　(城在帝丘北衛縣在帝丘東據文公不禮于衛而/適齊又自侵曹返兵而取衛邑皆不應復至衛北)
　　(則衛縣之説為優後襄二十五年衛獻公自齊還/國齊崔杼止其帑以求五鹿蓋地仍屬衛矣哀九)
　　(年齊侯衛侯救邯鄲午之子稷于邯鄲圍五鹿則/又屬晉十四年齊衛救范氏圍五鹿又國語齊桓)
　　(公築五鹿中牟鄴城以衛諸侯觀其迭屬晉衛且/近邯鄲中牟鄴城又似乎當在元城也豈其有兩)
　　(五鹿與近志大名府東四十五里有/五鹿城又開州南三十里有五鹿城)
　歛盂(僖二十八年齊侯晉侯盟于歛盂杜註歛盂衛/地  臣謹按歛盂史記作歛于宣十七年齊侯)
　　(使髙固㑹晉侯至歛盂髙固逃歸即此今開州東/南有歛盂聚定十四年太子蒯聵獻盂于齊疑即)
　　(歛孟/也)
　襄牛(僖二十八年衛侯出居于襄牛杜註衛地牛臣/謹按襄十年楚鄭伐宋衛侯救宋師于襄  即)
　　(此應劭曰襄邑莽曰襄牛春秋傳曰師于襄牛是/也師古曰襄邑宋地本承匡襄陵鄉也宋襄公所)
　　(葬故曰襄陵秦始皇以承匡卑濕故徙縣于襄陵/應以為襄牛誤也今從杜作衛地戰國時屬魏魏)
　　(世家文侯三十五年齊伐我取襄陵齊世家威王/使田忌伐魏襄陵救邯鄲也又魏惠王十九年諸)
　　(侯圍我襄陵楚懷王六年柱國昭陽將兵攻魏破/之于襄陵得八邑秦置襄邑縣漢因之屬陳留郡)
　　(更始二年立成丹為襄邑王建武二年封更始子/述為侯邑晉仍舊北齊省入雍丘縣隋復置屬宋)
　　(州唐因之宋為拱州金改睢州元/因之明初以州治襄邑縣省入)
　酅(僖二十八年楚師背酅而/舍杜註酅丘陵險阻名)
　有莘之墟(僖二十八年晉侯登有莘之墟以觀師杜/註冇莘古國名  臣謹按即國語所謂莘)
　　(墟也括地志陳留縣東五里有莘城即古莘國元/和志古莘仲國也在濟隂縣東南三十里夏本紀)
　　(鯀納有莘氏之女生禹又伊尹耕于有莘之野即/此今曹州曹縣北十八里有莘仲集距陳留東北)
　　(三十五里又陳留縣南十五里有空桑/城相傳伊尹生此蓋亦因莘城而得名)
　宛濮(僖二十八年寗武子與國人盟于宛濮杜註陳/留長垣縣西南有宛亭近濮水  臣謹按後漢)
　　(志劉昭曰長垣西有宛亭水經注濮渠之則有漆/城竹書紀年梁惠成王十六年邯鄲伐衛取漆富)
　　(丘城之者也或亦謂之濮菀亭春秋寗武子與衛/人盟于菀濮京相璠曰衛地也今在長垣縣北)
　帝丘(見/前)
　戚(文元年公孫敖㑹晉侯于戚杜註戚衛邑在頓丘/衛縣西  臣謹按戚世為衛臣孫氏邑㑹盟要地)
　　(也文元年傳晉師圍戚取之獲孫昭子秋晉侯疆/戚田故公孫敖㑹之蓋是時已屬孫氏矣八年晉)
　　(歸匡戚之田于衛成七年衛定公惡孫林父林父/出奔晉衛侯如晉晉反戚焉林父昭子曽孫文子)
　　(也成十四年衛定公卒太子不哀孫文子不敢舍/其重器于衛盡寘諸戚十五年諸侯同盟于戚曹)
　　(故也襄元年晉以諸侯之師伐鄭侵楚及陳衛侯/次于戚以為之援二年諸侯之師㑹于戚謀鄭故)
　　(也遂城虎牢五年晉復㑹諸侯于戚始適吳十四/年孫文子如戚孫蒯入公飲之酒使太師歌巧言)
　　(之卒章杜註詩曰彼何人斯居河之麋無拳無勇/職為亂階戚衛河上邑公欲喻文子居河上而為)
　　(亂于是文子并帑于戚襄二十六年衛寗喜弑其/君剽孫文子在戚寗喜伐之不克孫林父以戚如)
　　(晉衛人侵戚東鄙孫氏愬于晉晉合諸侯于澶淵/以討衛疆戚田取衛西鄙懿氏六十以與孫氏昭)
　　(七年衛襄公卒晉使范獻子如衛弔且反戚田哀/二年趙鞅納衛太子蒯聵于戚宵迷陽虎曰右河)
　　(而南必至焉杜註是時河北流過元城界戚在河/外晉軍已渡河故欲出河右而南哀十六年衛世)
　　(子蒯聵自戚入衛合諸傳觀之戚為瀕河之邑西/據中國之要樞不獨衛之重地抑亦晉鄭吳楚之)
　　(孔道也水經注曰河水東北過長壽津又東北逕/戚城西今頓丘衛國縣西戚亭是也衛河上邑漢)
　　(髙十二年封李必為戚侯邑于此五代史梁貞明/五年王瓚與晉將李嗣源戰于戚城敗還龍徳初)
　　(晉將李嗣源伏兵于戚城敗梁將戴思逺晉天福/九年契丹入寇圍晉將髙行周等于戚城為晉所)
　　(敗解圍去未㡬復攻澶州與行周戰于戚城南不/勝而逃即此城也今開州北七里有古戚城亦謂)
　　(之戚田晉衛縣為今東昌/觀城縣在開州東接界)
　清丘(宣十二年同盟于清丘杜註清丘衛地今在濮/陽縣東南  臣謹按今開州東南七十里有清)
　　(丘髙五丈唐置清丘驛五代唐同光初/李紹興敗梁遊兵于清丘驛南即此)
　新築(成二年戰于新築杜註衛地云臣謹按史記趙/成侯及魏惠王遇于葛築或  即新築也今大)
　　(名府魏縣南二/十里有葛築城)
　鞫居(成二年齊師次于鞫居杜註衛地古臣謹按/後漢志引陳留志云封丘冇鞫亭  鞫居)
　桑中(成二年夫子有三軍之懼而又有桑中之喜是/臣謹按桑中衛邑之小者詩云期我乎桑中)
　　(也漢封趙頃王之子廣為桑/中侯地在今衛輝府淇縣)
　鍼(成六年晉侵宋師于鍼衛人不保伯宗曰衛惟信/晉故師在其郊而不設備  臣謹按衛成公時鍼)
　　(荘子食/采于此)
　馬陵(成七年同盟于馬陵杜註馬陵衛地陽平元城/縣東南有地名馬陵  臣謹按戰國策梁惠王)
　　(二十七年伐韓齊救韓使田忌孫臏直走魏都魏/將龎涓倍道并行逐之孫子度其行暮當至馬陵)
　　(馬陵道狹而旁多阻隘乃使萬弩夾道而伏涓至/射殺之即此處考魏世家此時魏尚都安邑故齊)
　　(入魏境由此也後漢志魏郡元城縣有馬陵隋開/皇六年析元城縣地置馬陵縣大業初省宋人河)
　　(北漕運生徃于黎陽或馬陵道口装卸蓋津要之/地矣今大名府治東南十五里有馬陵道又有馬)
　　(陵城即隋置縣處也衛再按後漢志河東平陽國/亦載盟馬陵事又云  地也一事兩注此劉昭之)
　　(繆春秋㑹盟之地嘗在中州河濟四達之衢不應/深入河山奥阻之内衛地亦不得至平陽矣又近)
　　(志和順縣有孫臏坡西接遼州之馬陵闗相傳為/龎涓死處非齊師入安邑之徑亦誤也正義引虞)
　　(喜志林云濮州鄄城縣東北有馬陵澗谷深阻可/以伏兵當為龎涓敗處反以徐廣馬陵在元城之)
　　(説為非按此時齊師入魏地已三日龎涓反赴魏/知孫臏已西又行三日不應猶在濮州二説皆不)
　　(可/用)
　洹水(成十七年聲伯夢渉洹杜註洹水出汲郡林慮/縣東北至魏郡長樂縣入清水  臣謹按洹水)
　　(出今林縣西北林慮山中東流經府境又經臨漳/縣西南達廣平府成安縣界至内黄縣界永和鎮)
　　(而入于衛河蘇秦説趙肅侯令天下將相㑹于洹/水之上曹操攻鄴進軍至洹水又爾朱兆等攻髙)
　　(歡于鄴夾洹水而軍馬燧討田悦亦夾洹水而戰/一名安陽河唐乾元二年九節度之師與史思明)
　　(戰于安陽河北潰還石晉開運二年契丹入寇相/州境晉軍陣于安陽水南是也胡氏曰洹水經安)
　　(陽縣而東流謂之安陽/河今在彰徳府北四里)
　丘宫(襄十四年公使子蟜子伯子支與/孫子盟于丘宫杜註丘宫近戚地)
　阿澤(襄十四年孫氏追敗公徒于阿澤杜註濟北東/阿縣西南冇大澤  臣謹按水經注河水于范)
　　(縣東北流為倉亭津厯柯澤逕東阿縣故城西有/七級渡今運河所經縣東北六十里有七級上下)
　　(二閘或以為古阿澤是其處今地在陽榖縣東與/東阿接界東阿本春秋時柯邑此獨名阿澤即漢)
　　(人所/本也)
　柯(襄十九年叔孫㑹晉士匄于柯杜註魏郡内黄縣/東北有柯城  臣謹按後漢志内黄有柯城今陽)
　　(榖縣東北有柯/城蓋地相接也)
　澶淵(襄二十年盟于澶淵杜註澶淵在頓丘縣南今/名繁汙此衛地又近戚田  臣謹按襄二十六)
　　(年㑹于澶淵傳曰疆戚田也又三十年㑹于澶淵/宋災故皆此也水經注浮水故瀆上承大河于頓)
　　(丘縣而北出東逕繁陽故城南春秋盟于澶淵杜/註曰在頓丘縣南今名繁淵澶淵即繁淵也亦謂)
　　(浮水杜本曰繁汙而酈引之則曰繁淵知二名本/一矣漢地里志魏郡有繁陽縣應劭曰在繁水之)
　　(陽張晏曰其界為繁淵繁陽故城在今内黄縣東/北二十七里而清豐縣西南二十五里有廢頓丘)
　　(在内黄之東乃元魏太和中所置之頓丘非古頓/丘也古頓丘約畧在濬縣之境内黄之西故繁水)
　　(先經頓丘而後及繁陽也漢元光三年河水從頓/丘東南流既而决瓠子瓠子故跡在今開州西南)
　　(二十五里又水經注宿胥故瀆受河于頓丘縣遮/害亭東黎山西北㑹淇水遮害亭即賈讓所欲决)
　　(者在今濬縣西南五十里詳卷首帝丘由此言之/古澶淵地約當在今内黄之南開州之西北杜預)
　　(又云近戚田今戚城在開州北七里尤可證也其/澶淵之名則隨世而移隋開皇十六年割臨河内)
　　(黄頓丘三縣地置澶淵縣史家避神堯諱改為澶/水其地在今開州西二十里貞觀間廢唐武徳四)
　　(年置澶州于魏所移之頓丘其地當兩河之驛路/晉天福三年徙州治跨徳勝津徳勝津者五代梁)
　　(貞明四年晉王存朂所築之夾河寨也其地枉今/開州城南五里徃時大河經流于此河之南北各)
　　(築一城故謂之夾河寨胡氏曰時河流濶逺兩城/相距三十里梁將王彦章奪而守之石晉時瀛莫)
　　(諸州皆入于契丹河北無藩籬之限于是移澶州/跨德勝津并頓丘縣亦隨州而移治郭下作浮橋)
　　(以通東北謂之澶州河橋于是兩城有南澶北澶/之目宋仍曰澶州亦曰澶淵郡鎮寧軍節度使景)
　　(徳初契丹入犯寇凖勸帝親征駕至南城衆請駐/蹕準固請渡河御北城門樓士氣百倍自後奉御)
　　(客立原廟益為重鎮自景徳至慶厯河屢决澶州/熙寧十年州城圮于水因改築州城以濮陽為州)
　　(即今開州矣蓋澶州三徙皆非春秋㑹盟之地而/宋人但以濮陽為澶淵亦因于文人之習稱耳)
　　(再按後漢志沛國抒秋縣有澶淵聚劉/昭亦引春秋在今徐州蕭縣界此誤也)
　商任(襄二十一年㑹于商任杜註闕/  或曰在彰徳府安陽縣地)
　茅氏(襄二十六年晉戍茅氏杜註戚東鄙胙臣謹按/周公諸子之封大率皆衛地如凡共  在滑此)
　　(必茅/國也)
　圉(襄二十六年孫蒯敗衛師于圉獲殖綽/杜註衛地  臣謹按今開州東有圉城)
　懿氏(襄二十六年晉取衛懿氏六十以與孫氏杜註/戚城西北五十里有懿城因姓以名取田六十)
　　(井也城臣謹按戚城在開州北七/里戚  西北二十五里有懿城)
　羊角(襄二十六年齊烏餘以廩丘奔晉襲衛羊角杜/註廪丘今東郡廪丘縣故城是羊角今廪丘縣)
　　(所治羊角城是城臣謹按水經注廪丘之東南瓠/河之北有羊角  漢廪丘縣屬東郡晉屬濮陽國)
　　(晉志濮陽國分東郡置廪丘公國有羊角城蓋與/杜氏小異地里志羊角城一名義城蓋取羊角哀)
　　(為名今東昌府范縣東南之義東保/有廩丘城及羊角城廪丘詳見齊地)
　戲陽(昭九年晉荀盈如齊逆女還卒于戱陽杜註魏/郡内黄縣北有戱陽城  臣謹按後漢建武二)
　　(年帝自將征五校幸内黄大破五校于羛陽聚章/懷太子曰羛陽聚在堯城縣東即戱陽也羛戱通)
　　(許宜反郡國志内黄有羛陽聚西再按水經注淇/水入内黄界又東北經并陽城  世謂之辟陽城)
　　(非也即郡國志所謂羛陽聚又東北經内黄城南/又北經戱陽城東世謂之義陽郭即荀盈卒處依)
　　(此則羛陽戲/陽非一地也)
　厥憗(昭十一年㑹于厥憗杜註闕縣公羊/作屈銀或曰在衛輝府新鄉  境)
　平丘(昭十三年㑹于平丘杜註平丘在陳留長垣縣/西南  臣謹按陳留風俗傳云平丘衛靈公所)
　　(置邑戰國策黄歇上秦昭王書曰王并蒲衍首垣/以臨仁平丘釋之者曰蒲即蒲城衍衍氏首牛首)
　　(長垣或曰首垣即長垣也仁一作任今濟寧州古/任城也平丘即此地漢置平丘縣屬陳留郡後漢)
　　(因之晉廢寰宇記平丘在封丘/縣東四十里蓋縣與封丘接境)
　平壽(昭二十年齊豹之亂衛/侯在平壽杜註衛下邑)
　蓋獲之門(公孟有事于蓋獲之/門外杜註衛郭門)
　閲門(公聞亂乘驅/自閲門入)
　馬路之衢(禇師子申遇公/于馬路之衢)
　死鳥(公如死鳥/杜註衛地)
　彭水(公與北宫喜盟于彭水之上水臣謹按詩清人/在彭孔疏彭軸皆河上之邑  經註清地水逕)
　　(清陽亭南即/故清人城也)
　有閻(見周/地)
　相土之東都(見首/條)
　殷虛(見首/條)
　豚澤(定六年魯侵鄭不假道于衛陽虎使/季孟自南門入出自東門舍于豚澤)
　沙(定七年齊侯衛侯盟于沙杜註陽平元城縣東南/有沙亭  臣謹按公羊作沙澤左傳曰盟于瑣杜)
　　(註即沙也晉地道記元城縣南有𤨏陽城晉太和/五年秦王猛圍鄴燕慕容桓自沙亭屯内黄是也)
　瓦(定八年公會晉師于瓦杜註瓦衛地東郡燕縣東/北冇瓦亭  臣謹按後漢志東郡燕縣冇瓦亭燕)
　　(縣晉省路史曰瓦卯也衛地有卯亭在胙城今瓦/亭在胙城縣東北再按滑縣東有瓦岡隋末翟讓)
　　(亡命于瓦岡為羣盗水經注濮渠東逕滑臺城南/又東南逕瓦亭南春秋公會晉師于瓦魯尚執羔)
　　(是也此瓦亭蓋以瓦岡而得名然/二縣接壤或因地近而相襲耳)
　曲濮(定八年齊侯鄭伯盟于曲濮國臣謹按濮渠首/受濟水東逕匡城胙亭南燕  過酸棗又東逕)
　　(瓦亭濮菀亭桂陵蒲邑豕韋國長垣祭城已而東/分二瀆北濮出焉又東逕須城北詩云思須與漕)
　　(者也又北逕襄丘東過濮陽故城昔殷師延投濮/水死衛靈公于濮上聞新聲召師涓授之者也濮)
　　(水又東經葭密葭密即楚丘又東北逕鹿乘鄉即/鹿上又東逕句瀆之丘又東入乘氏縣由鉅野以)
　　(入濟曲濮為濮水折/處猶言河曲汾曲也)
　鄟澤(定八年晉師將盟衛侯于鄟/澤杜註自瓦還就衛地盟)
　盂(見前/歛盂)
　垂葭(定十三年齊侯衛侯次于垂葭本傳次于垂葭/實郥氏杜註垂葭改名郥氏髙平鉅野縣西南)
　　(有郥亭過臣謹按鉅野縣今屬兗州府再按水經/注濮水  濮陽東逕葭密即楚丘衛有兩楚丘此)
　　(楚丘又與兩楚丘絶遠疑漢濟/隂郡有葭密縣豈即垂葭與)
　朝歌(見/前)
　牽(定十四年㑹于牽杜註魏郡黎陽縣東北有牽城/  臣謹按本傳晉人圍朝歌公㑹齊侯衛侯于脾)
　　(上梁之間杜註脾上梁間即牽牽公羊作堅又作/掔路史曰魏之内黄西南三十里有故牽城晉黎)
　　(陽在今濬縣地與/内黄為連壤也)
　鐵(哀二年晉趙鞅鄭罕達戰于鐵杜註鐵在戚城南/  臣謹按本傳將戰郵無恤御簡子衛太子為右)
　　(登鐵望見鄭師衆太子懼自投于車下鐵公羊作/栗又作秩水經注河水過濮陽縣北東逕鐵丘南)
　　(京相璠曰鐵丘名也今開州北五里有鐵丘地名/王合里  再按寰宇記頓丘西北五里有鐵上稍)
　　(遠為蒯聵臺與于城泉源相近又括地/志衛南縣東南十五里冇鐵丘皆誤)
　犂(哀十一年太叔疾誘其初妻之娣置于犂杜註犂/衛邑  臣謹按史記年表孝文帝十年以齊相召)
　　(平之子奴為犂侯索隱曰犂縣名屬東郡漢表作/黎侯蓋犂與黎通也地里志東郡有黎縣後漢省)
　　(是即春秋時衛地矣水經注瓠子河自廪丘成都/城又東徑黎縣故城南又東徑秺至運城廪丘在)
　　(今范縣秺在今曹縣而黎居其中度當在今濮州/東南也  再按孟康曰黎縣故黎侯國此誤也黎)
　　(國在山西黎城縣詩言黎侯失國而寓于衛水經/注以為在黎陽康直以黎為黎侯國繆矣  再按)
　　(六韜决大疑云武王封湯後于犂殷後于宋則自/犂國而衛以為邑也路史云犂即黎陽故陳球碑)
　　(作犂陽/此又誤)
　外州(太叔疾淫于外州/杜註外州衛邑)
　巢　鄖　少禘(衛荘公復太叔疾使處巢死焉殯于/鄖葬于少禘杜註巢鄖少禘皆衛邑)
　　(叔臣謹按寰宇記曰巢亭在襄陵縣南二十里太/  疾所處也名勝志曰睢州南有巢亭漢襄邑縣)
　　(在今/睢州)
　黄池(哀十三年晉侯及吳子㑹于黄池杜註陳留封/丘縣南有黄亭近濟水胡傳黄池衛地  臣謹)
　　(按漢地理志魏郡内黄縣應劭曰春秋晉侯吳子/㑹于黄池今黄澤在西臣瓚曰國語吳子㑹諸侯)
　　(于黄池掘溝于齊魯之間今陳留外黄有黄溝是/也史記曰伐宋取黄池然則不得在魏郡明矣師)
　　(古曰瓚説是也應説失之後漢郡國志陳留郡平/丘縣有黄池亭劉昭曰吳盟黄池囚子服景伯以)
　　(還及户牗然則黄池在户牗西或以為外黄縣東/溝非也陳留志黄池在封丘酌乎二説之間内黄)
　　(距封丘已逺古平丘在今長垣縣西五十里與封/丘接壤其説差近國語曰吳王夫差起師北征闕)
　　(為深溝于商魯之間北屬之沂西屬之濟以㑹晉/公午于黄池沂水出蓋縣臨樂山入于泗而濟水)
　　(在封丘縣南時夫差既溝通江淮遂率舟師自淮/入泗自泗入沂復穿魯宋之境連屬水道有不通)
　　(者鑿而通之以達于封丘之濟即杜氏所謂近濟/水也其道已回逺矣故王孫雄曰無㑹而歸越聞)
　　(章矣齊宋徐夷將夾溝而㢋我也其近濟之溝則/謂之黄溝水經注曰濟水自陽武縣又東徑封丘)
　　(縣南又東逕大梁城北又東逕小黄縣之故城北/有黄亭臨溝又謂之黄溝縣故陽武之東黄鄉也)
　　(因水以名縣沛公起兵野戰喪皇妣于黄鄉即此/又曰河水舊于白馬南泆通濮濟黄溝魯惠公敗)
　　(宋師于黄是也今在考城縣即劉昭所謂外黄東/溝也是役也吳人囚魯子服景伯以還及户牗歸)
　　(之杜註户牗陳留外黄縣西北東昏城是東昏城/今在蘭陽東北二十里故户牗鄉陳平所封也外)
　　(黄城在今杞縣東北六十里蓋吳人溝通之路由/今考城過杞縣北境厯蘭陽而至于封丘也如謂)
　　(黄池在内黄則黄溝非進兵之路如謂黄池在外/黄則户牗反在其西不應為歸路此薛瓚劉昭所)
　　(以鰓鰓辨之惟杜氏之説為不可易矣春秋後黄/池為宋地史記韓昭侯二年宋取後黄池又魏世)
　　(家惠王十六年侵宋黄池宋復取之是/也今封丘縣西南有黄池東西廣三里)
　平陽(哀十六年衛侯飲孔悝酒于平陽杜註燕縣東/北有平陽亭  臣謹按水經注引春秋傳孔悝)
　　(為蒯聵所逐載伯姬于平陽行于延津延津即鄭/廪延邑亦曰延壽津今滑縣東南五十里有韋城)
　　(韋城西二十里有平陽城亦曰/平陽亭燕縣今胙城蓋連壤也)
　藉圃(哀十七年衛侯為虎幄于藉圃杜註藉田/之圃也又二十五年衛侯為靈臺于藉圃)
　昆吾之觀(哀十七年衛侯夢于北宫見人登昆吾之/觀曰登此昆吾之墟綿綿生之𤓰杜註衛)
　　(有觀在古昆吾之墟今濮陽城中有臣謹按今開/州東二十五里有古顓頊城城中  古昆吾臺相)
　　(傳夏昆吾氏所築春秋時屬衛漢為濮陽縣地隋/開皇十年析置昆吾縣屬滑州大業初廢唐武徳)
　　(四年復置昆吾縣屬濮州八年仍省入濮陽志云/顓頊城一名東郭城隋置昆吾縣于此又廢臨河)
　　(縣東北三里/亦有顓頊城)
　泠(哀二十五年衛侯出奔/將適泠杜註近魯邑)
　
　
　
　
　
　
　
　
　春秋地名攷畧卷七
欽定四庫全書
　春秋地名攷畧卷八
　　　　　　　　　　詹事府詹事髙士竒撰
楚(上/)
　國於丹陽(史記楚世家楚之先出于祝融祝融生陸/終陸終生子六人少曰季連周文王之時)
　　(季連苗裔曰鬻熊為文王師三傳熊繹當周成王/之時舉文武勤勞之後而封熊繹于楚蠻封以子)
　　(男之田姓芋氏居丹陽徐廣宋忠皆曰在南郡枝/江縣後漢志曰枝江有丹陽聚是也而郭璞註山)
　　(海經則曰丹陽在秭歸章懐太子曰丹陽在秭歸/東南括地志曰巴東縣東南四里歸故城丹陽也)
　　(為説不同按昭十二年子革對楚靈王曰昔我先/王熊繹辟在荆山篳路藍縷以處草莽䟦涉山林)
　　(以事天子唯是桃弧棘矢以共禦王事杜注荆山/在新城沶鄉縣南水經注沶水上通梁州沔縣東)
　　(逕新城之沶鄉縣謂之沶水又東歴軨鄉謂之軨/水又東歴宜城西山謂之沶溪東流合于夷水謂)
　　(之沶口後漢志臨沮侯國有荆山山海經曰荆山/之首曰景山荆州記曰臨沮西北三十里有清溪)
　　(溪北有荆山首曰景山即卞和抱璞處唐六典山/南道名山曰荆山其山三面險絶惟西南一隅通)
　　(人徑頂有池旁有石室相傳為卞和宅是景山亦/稱荆山矣水經注荆山以西岡嶺相接皆謂之西)
　　(山寰宇記曰房陵有三十五溪三十四山景山其/發源處也漢臨沮縣在今南漳縣境沶鄉縣晉太)
　　(康中立屬新城郡宋曰祁鄉後周省在今房縣南/又房縣西南有景山自宜城南漳以至房縣迤邐)
　　(而西與歸州相接丹陽在秭歸之説似可信矣水/經注江水逕魚復縣之故陵又東為落牛灘有六)
　　(大墳庾仲雍曰楚都丹陽所葬杜佑通典曰楚初/都丹陽今秭歸東南故城是後移枝江亦曰丹陽)
　　(也葢諸侯徙都常襲前都之名如晉遷新田仍謂/之絳也歸州之丹陽城夏啟臣孟涂所居一名屈)
　　(沱楚王城袁崧曰屈原有賢姊聞原放逐亦來歸/因名曰秭歸即離騷所謂女嬃之嬋媛也荆州記)
　　(曰縣北一百里有屈平故宅方七頃累石為基今/其地名樂平宅東北六十里有女須廟漢置秭歸)
　　(縣孫呉以後為建平郡治晉王濬伐呉破丹陽遂/克西陵葢秭歸之丹陽也隋廢建平郡存秭歸縣)
　　(屬信州自唐以後皆為歸州治元嘗徙冶丹陽城/明復舊洪武四年康茂才與偽夏將龔興戰于東)
　　(門大破之今其地尚名東門頭丹陽故城今在歸/州東南七里北枕大江  再按楚遷郢後又徙羅)
　　(人居枝江故後漢志曰枝江本羅國漢置枝江縣/魏晉以後因之水經注枝江地夷敞北據大江江)
　　(汜枝分東入大江縣治洲上故名自縣西至上明/江中碁置九十九洲晉義熙六年譙縱以桓謙為)
　　(荆州刺史自蜀東下屯于枝江荆江刺史劉道規/擊破之唐宋屬荆州縣治屢徙元還舊治明屬荆)
　　(州府今枝江縣西有丹陽城西魏伐江陵曰為蕭/氏計席捲渡江直據丹陽此枝江之丹陽也  班)
　　(固地里志楚始封在丹陽郡丹陽縣大謬周赧王/三年楚屈匄伐秦秦大破楚師于丹陽斬首八萬)
　　(此又一丹陽/在今淅川)
　遷於郢(史記楚世家熊繹五傳熊渠興兵伐庸揚粤/至於鄂立其長子康為句亶王中子紅為鄂)
　　(王少子疵為越章王張瑩曰句亶今江陵葢即郢/也厲王暴虐熊渠畏其伐去王號熊渠卒子熊摯)
　　(紅立七傳熊儀是為若敖若敖傳霄敖霄敖傳蚡/冐蚡冐傳熊通復稱王是為楚武王武王之子文)
　　(王熊貲始都郢文王立于魯莊公五年依此則春/秋初楚尚都丹陽也乃桓二年書蔡侯鄭伯㑹于)
　　(鄧左傳曰始懼楚也杜注楚國今南郡江陵縣北/紀南城也桓六年楚武王侵隨武王立十九年而)
　　(入春秋然則都郢不始于文王矣孔穎達曰世本/及譜皆云武王徙郢也  臣謹按昭二十三年子)
　　(囊城郢沈尹戍曰若敖蚡冒至于武文土不過圻/慎其四境猶不城郢今土數圻而郢是城不亦難)
　　(乎依此則楚之居郢已久并不始于武王又疑諸/侯徙都必數世而後定秦之自西垂而東徙也文)
　　(公始營汧渭之間寜公居平陽至徳公而定都于/雍楚人徙郢當亦如是故欒武子言若敖蚡冒篳)
　　(路藍縷以啟山林可見經營已久至武文而始定/耳漢地里志曰南郡江陵縣故楚郢都蓋謂紀南)
　　(城在其境内也宋仲子曰南都江陵縣北有郢城/葢即以紀南為郢也語雖似不齊而實與杜合皇)
　　(覽云孫叔敖冡在南郡江陵故城中白土里民傳/孫叔敖曰葬我廬江陂後當為萬户邑去故楚都)
　　(郢城北二十里尤明確矣葢江陵有三城紀南城/其一也其二曰故郢城秦克郢而置郢縣漢因之)
　　(屬南郡漢志註曰楚别都又曰故郢葢楚未都紀/南時常居之或即若敖蚡冒之所營而不可考矣)
　　(其三曰江陵城輿地記秦分郢為江陽縣漢景帝/三年改名江陵此說似誤秦封共敖為臨江王都)
　　(江陵則秦時已名江陵矣紀南城在今荆州府北/十里春秋僖十二年黄人不共楚職曰自郢及我)
　　(九百里焉能害我文十年子西沿漢泝江入郢王/在渚宫下見之文十四年楚莊王立公子燮子儀)
　　(作亂城郢而使賊殺子孔不克襄十四年楚子囊/還自伐呉卒將死遺言謂子庚必城郢杜注楚徙)
　　(都郢未有城郭公子燮公子儀因城郢為亂事未/得訖子囊欲訖而未遂故遺言見意昭二十三年)
　　(囊瓦城郢杜注楚用子囊遺言已築郢城矣今畏/呉復増修以自固定四年呉入郢五年呉師敗還)
　　(楚復入郢楚記楚郢都南面舊有二門一曰修門/一曰龍門東面亦有二門屈原哀郢顧龍門而不)
　　(見孰兩東門之可蕪招䰟篇云䰟兮歸來入修門/些秦昭襄王二十九年大良造白起攻楚取郢三)
　　(國呉朱績傳追魏將王昶及于紀南去江陵城三/十里水經注江陵西北有紀南城楚文王自丹陽)
　　(徙此平王城之梁簡文帝荆州歌云紀城南里望/朝雲雉飛麥熟妾思君是也胡氏曰江陵舊有三)
　　(城陳光大二年遣呉明徹圍江陵後梁主巋出頓/紀南周將髙琳等與梁將王操守江陵三城擊敗)
　　(陳軍葢漢郢縣至後漢已省入江陵獨有城在故/謂之三城也元和志江陵有東西二城蕭詧稱藩)
　　(于魏居西城魏置摠管以輔之居東城是又指郢/縣紀南二城也紀山在府城北四十里府之主山)
　　(也紀南城以山而名平再按史記索隠楚都郢今/在江陵北紀南城是  王更城郢今江陵東北故)
　　(郢城是此誤也杜預歴注甚明始終止一紀南城/並無平王所城别是一城之說且漢地里志言平)
　　(王所城即文王所遷之郢水經注亦然故郢别都/不見于春秋或在春秋以前耳又盛𢎞之荆州記)
　　(昭王十年呉通漳水灌紀南入赤湖進灌郢遂破/楚又楚子革曰我先君辟處荆山以供王事遂遷)
　　(紀郢此尤不經之說傳稱呉師自豫章與楚夾漢/而軍五戰及郢昭王遂出走是則楚未嘗守呉未)
　　(嘗攻安得有决水灌城之事且呉未入郢時亦未/嘗過郢而西也惟是漢地里志漳水出臨沮東至)
　　(江陵入赤湖由陽水以入沔與水經注所載不同/今赤湖在荆州府城西北下流入揚水揚水即陽)
　　(水也然漳水自合沮水逕當陽以入江不復入赤/湖矣葢當時水道實如此存以志古今陵谷之變)
　　(則可其實决水灌城事不見于經傳也水經注江/陵西南有赤坂岡下有瀆水東北流入城名曰子)
　　(胥瀆葢呉師入郢所開也謂之西京湖又東北出/城注于龍陂陂北有楚莊王釣臺又逕郢城南東)
　　(北流謂之揚水似即指此然則瀆開于入郢後非/灌城也又言此瀆為靈王漕運所開姑不深辨苐)
　　(言先灌紀南次及郢則紀南非郢復與杜注相違/矣若子革所言先君則熊繹也如謂熊繹己居郢)
　　(誰居丹陽乎况紀南之名非春秋時所有安得出/于子革之口種種難合殆不可信  江陵城即春)
　　(秋時之渚宫文十年王在渚宫水經注今江陵城/楚船官地即春秋之渚宫也晉大司馬桓溫及其)
　　(弟冲皆保據渚宫上明梁元帝及荆南髙從誨于/此築臺榭亦仍渚宫之名葢相傳甚久矣漢髙帝)
　　(時為南郡治景帝二年封子閼為臨江王都江陵/中二年復為南郡東漢以後因之三國初屬蜀漢)
　　(後屬呉東晉後嘗為重鎮梁元帝都此為西魏所/陷遷後梁居之為藩國隋并梁置荆州大業末蕭)
　　(銑據之唐平銑復為荆州上元初建為南都尋罷/五代時髙季興據此稱南平宋曰江陵府元改路)
　　(隋唐嘗改州為郡宋元亦屢改府路之名然皆不/久復故也明曰荆州府治江陵縣府城相傳為蜀)
　　(將關羽所築内有牙城謂之金城晉宋時凡城内/牙城皆謂之金城義熙八年劉裕遣王鎮惡襲劉)
　　(毅攻其金城毅走死梁元帝建都時魏攻江陵帝/退保金城既而降于謹使長孫儉入據金城是也)
　　(楚再按商頌曰撻彼殷武奮伐荆楚又曰惟此荆/  居國南鄉鄭氏曰荆楚荆州之楚國也葢古已)
　　(有楚國熊繹/再封之也)
　又遷於鄀(定四年令尹子西遷郢于鄀克臣謹按僖/公二十五年秦晉伐鄀楚鬭  屈禦冦以)
　　(申息之師戍商宻秦師囚之以歸杜注鄀本在商/宻秦楚界上小國其後遷于南郡鄀縣商宻鄀别)
　　(邑今南鄉丹水縣孔穎達曰言本在商宻者據在/後移都稱舊鄀以為本也晉書丹水縣屬順陽郡)
　　(考建安十三年曹操分南陽立南鄉郡晉武帝改/曰順陽預著書時尚未改名耳文五年秦人入鄀)
　　(葢楚人戍以爭之而不克因遂徙之南郡當在此/後矣史記楚世家昭王十二年呉伐楚取番楚恐)
　　(北去徙都鄀葢仍謂之郢故曰遷郢于鄀也水經/注沔水逕鄀縣故城南古鄀子之國自商宻遷此)
　　(為楚附庸楚滅之以為邑縣南臨沔津津南有石/山上有古烽火臺即楚昭王所都所謂鄢郢也又)
　　(曰沔水過宜城縣東夷水注之白起攻楚引西山/谷水即是水也舊堨水從西灌城東為熨斗陂又)
　　(為土門陂水自陂東入城城故鄢郢舊都也又曰/楚于城東穿渠謂之本里溝云秦于其地置若縣)
　　(屬南郡漢因之後漢改為鄀縣晉因之晉又分鄀/縣地置樂鄉縣史記正義曰襄陽南二十一里有)
　　(廢樂鄉縣縣有鄀亭山鄀鄉鄀水元嘉六年以三/輔流民出襄陽僑置馮翊郡沈約志曰郡初治襄)
　　(陽後治鄀是也後周郡廢既取江陵置鄀州于樂/鄉縣隋廢州以鄀縣屬襄州大業末廢鄀縣入樂)
　　(鄉縣括地志鄀城東五百里有楚王城西南去樂/鄉三十三里唐武徳四年以樂鄉及襄州之率道)
　　(上洪二縣置鄀州尋廢五代周又廢樂鄉縣入宜/城今鄀城在宜城縣西南九十里樂鄉城在荆門)
　　(州北八十里郢再按漢地里志楚昭王畏呉自郢/徙鄀尋復還  史記襄王二十一年秦白起㧞我)
　　(郢燒先王墓夷陵楚王東北保陳城即故陳國也/謂之郢陳考烈王遷鉅陽或曰即穎州西北之細)
　　(陽城也二十二年又遷壽春命曰郢即今壽州三/傳而負芻為秦所滅據水經注白起所㧞之郢為)
　　(鄢郢則班固尋復還郢之說似未確水經注又云/滄浪之水纒絡鄢郢地連紀郢咸楚都矣然則鄀)
　　(謂之鄢郢江陵謂之/紀郢後人通稱耳)
　沈鹿(桓八年楚子合諸侯于沈鹿杜注沈鹿楚地池/臣謹按今安陸府鍾祥縣東六十里有鹿湖)
　　(深不可測相傳/有白鹿入此)
　郊郢(桓十一年次于郊郢杜注郊郢楚地軍臣謹按/近志以安陸府為郊郢攷本傳鄖人  于蒲騷)
　　(將與隨絞州蓼伐楚師莫敖患之鬬廉曰鄖人軍/其郊必不誡且日虞四邑之至也君次于郊郢以)
　　(禦四邑我以銳師宵加于鄖杜注鄖國在江夏雲/杜縣東南有鄖城蒲騷鄖邑今徳安府故鄖國也)
　　(蒲騷在應城縣雲杜在景陵縣安陸府治亦雲杜/縣地而徳安在其東因謂安陸府為郊郢以地勢)
　　(度之亦相近也三國呉為石城戍羊祐都督荆州/進據之開建五城收膏腴之地墾田八百餘頃石)
　　(城以西盡為晉有呉于是日蹙劉宋泰始六年置/萇壽縣屬竟陵郡齊因之西魏改為長壽縣置石)
　　(城郡治焉後周置郢州隋仍之唐暫廢州尋復置/五代宋因之元為安陸府明洪武初降為州以附)
　　(郭長壽縣省入嘉靖十年以潛邸升為承天府置/縣曰鍾祥今仍為安陸府前代以江陵為荆州而)
　　(于此置郢州葢因郊郢故又城邑攷曰郡城上據/崇丘旁控石城下臨漢水葢險固地也當時四國)
　　(之境相去甚逺隨在隨州蓼在固始州在監利絞/在鄖陽不能一時遽集而郊郢則居中扼要之地)
　　(也故鬬亷使屈瑕據之黨羽既離因/伐其孤軍觀其取勝可以知地勢矣)
　彭(桓十二年楚伐絞楚師分渉于彭杜注彭水在新/城昌魏縣  臣謹按孔疏引釋例云彭水至南鄉)
　　(筑陽縣入漢水經注筑水出梁州新城郡昌魏縣/界杜預以為彭水也縣以黄初中分房陵置筑水)
　　(東南流逕筑陽縣水中有孤石挺出如竹根而黄/色見者多凶筑水又東逕筑陽縣故城南故楚附)
　　(庸國也秦平鄢郢立以為縣建武元年封呉財為/侯國筑水又東流注于沔後漢志房陵有筑水是)
　　(也昌魏縣後周廢今地在房縣西南筑陽縣隋廢/今地在榖城縣東葢彭水源于房而流入榖城境)
　　(也絞國或言在鄖陽西北泥于杜氏昌魏之說耳/按本傳云伐絞之役楚人分涉于彭羅人欲伐之)
　　(使伯嘉諜之三廵數之則絞當近羅矣杜注羅國/在宜城宜城與筑陽相近然則楚人所涉當是筑)
　　(陽之彭/水也)
　鄢(桓十三年及鄢亂次以濟杜注鄢水在襄陽宜城/縣入漢  臣謹按孔穎達曰釋例鄢水出新城沶)
　　(鄉縣東南經襄陽至宜城縣入漢水經注夷水桓/溫父名夷改曰蠻水源中廬縣康狼山山與荆山)
　　(相隣其水東南流歴宜城西謂之夷谿又東南逕/羅川城故羅國也又謂之鄢即春秋所謂楚人伐)
　　(羅渡鄢者也又東合零水零水即沶水也沶水逕/新城之沶鄉縣合于夷水逕蠻城南蠻城在宜城)
　　(南三十里春秋若敖自羅敗退及鄢亂次以濟者/也又東注于沔今羅川城在宜川縣西二十里中)
　　(廬即春秋時廬戎國今其故城在南漳縣東五十/里皆近鄢水故曰及羅羅與盧戎兩軍之大敗之)
　　(也孔疏盧一作廬唐建中十二年襄帥梁崇義拒/命淮寜帥李希烈擊之循漢而上大敗崇義將翟)
　　(暉于蠻水即此也今蠻水出自房縣經南漳至宜/城縣南四十里地名破河腦入于漢江縣西南九)
　　(里有古鄢國楚為鄢縣昭十二年王沿夏將欲入/鄢杜注順漢水入鄢也鄢楚之别都後楚徙郢于)
　　(鄀兼稱鄢郢楚又嘗自鄀徙鄢踰年而復頃襄王/十六年與秦昭王㑹于鄢秦昭襄王二十八年大)
　　(良造白起攻楚取鄢高誘曰秦兵出武關則臨鄢/下黔中則臨郢也秦亦為鄢縣漢改縣曰宜城屬)
　　(南郡葢治此漢志曰宜城故鄢惠帝三年改名是/也劉宋築宜城大堤改置華山縣而故城遂廢志)
　　(亦謂之宜/城廢縣)
　荒谷(桓十三年莫敖縊于荒谷羣帥囚于冶父以聴/刑杜注荒谷冶父皆楚地  臣謹按荆州記州)
　　(東三里餘有三湖湖東有水名荒谷又西北有小/城曰冶父水經注揚水逕郢城南又東北路白湖)
　　(注之湖在大港北港南曰中湖下曰昏官湖三湖/合為一水東逕荒谷荒谷東岸有冶父城水盛則)
　　(南通大江否則南迄江隄北逕方城西方城即/南蠻府也今荒谷在荆州府西冶父城在府東)
　冶父(見/上)
　樠木之下(莊四年楚武王卒于樠木之下杜注樠木/木名  臣謹按孔疏云樠或為曼或為朗)
　　(杜直云木名不知木何所似木有似榆者俗呼為/朗榆葢為朗也淮南子泥塗淵出樠  今承天府)
　　(治東一里有樠木山一名武陵葢以楚武王卒于/此而得名也上有青泥池一名青泥山三國志魏)
　　(樂進與關羽相拒于青泥/山祝穆曰即樠木山也)
　溠(莊四年除道梁溠杜注溠水在義陽厥縣西東入/鄖水梁橋也  臣謹按孔疏云除道謂除治新道)
　　(梁溠作梁于溠故為橋也釋例曰義陽厥縣西有/祭水源出縣北從縣西東南至隨縣入鄖水杜以)
　　(漈解溠葢聲相近而字轉耳水經注溠水出隨縣/西北黄山㵐西縣西又東南㵐水入焉㵐水出桐)
　　(栢山之陽東南經㵐西縣又東南入于溠溠水又/東南逕隋縣故城西春秋除道梁溠軍臨于隋謂)
　　(此水也水側有斷蛇丘隨侯出見大蛇中斷舉而/藥之後蛇銜珠報徳故謂斷蛇丘丘南有季良大)
　　(夫池又南與義井水合又南注于溳按隨縣即今/隨州也元和志曰溠水在隨城西四十里職方豫)
　　(州其浸波溠此溠水也亦作槎今溠水出栲栳山/東流至州北百十里有魯城河流合焉南流至唐)
　　(城鎮又東南流至安貴鎮入溳㵐西縣春秋時唐/國晉置㵐西縣屬義陽郡宋齊因之梁置下溠戍)
　　(于此後魏正光中侵梁破下溠戍亦置㵐西縣并/義陽郡治焉尋復入梁太清末湘東王繹與岳陽)
　　(王詧相攻西魏將楊忠自穰城救詧于襄陽至義/陽太守馬伯符以下溠城降即㵐西也西魏因改)
　　(㵐西為下溠縣置肆州尋改唐州隋開皇初郡廢/十六年改下溠縣曰唐城屬隨州大業末廢唐開)
　　(元二十六年分棗陽縣地復置唐城縣屬隨州宋/因之元廢今為唐城鎮地在隨州北八十五里杜)
　　(氏通典下溠戍在棗陽縣東南又再按諸家明言/有溠水而孔氏以為祭不可解  謂㵐西縣為厥)
　　(縣亦/誤也)
　漢汭(莊四年莫敖以王命入盟隨侯且請為㑹于漢/汭而還濟漢而後發喪杜注汭内也謂漢西)
　　(臣謹按是役也王薨于行莫敖秘不發喪除道梁/溠以虚聲讋隨而隨人請成孔疏曰莫敖既與隨)
　　(侯盟又請隨侯會于漢水之内而後還楚也隨侯/畏楚遂從莫敖㑹禮訖隨侯濟漢歸國而後發王)
　　(喪也今漢水自襄陽府城北折而東南經宜城縣/之東又經承天府城之西荆門州之東復東南出)
　　(經潛江縣北及景陵縣南又東歴沔陽州北及漢/川縣南至漢陽府城東北大别山下㑹于大江此)
　　(漢汭乃襄陽以南至承天之漢水也自襄陽至承/天七百里自承天至沔陽七百里隨國為今隨州)
　　(西至襄陽府一百五十里今承天府則楚之郊郢/也漢東之國隨為大故西境特廣踰漢而後為楚)
　　(地也史記楚昭王曰先王之封望不過江漢葢楚/之初未能有漢望祭而已桓八年楚武王侵隨軍)
　　(于漢淮之間始漸規取漢上之地呉之伐楚也與/楚夾漢而軍而楚岌岌矣今隨州東南三十里有)
　　(光化城志云本楚子城也左傳所謂軍于漢淮之/間者葢築城于此以逼隨也蕭齊置安化縣西魏)
　　(改新化後周又改為光化縣隋以後因之屬隨州/宋熙寜中移縣置于襄陽境而隨州之光化廢為)
　　(鎮是則隨國之南境也淮源出桐/柏在隨州之北故曰漢淮之間)
　那處(莊十八年初楚武王克權使鬬緡尹之以叛圍/而殺之遷權于那處及文王即位與巴人伐申)
　　(而驚其師巴人叛楚而伐那處取之遂門于楚閻/敖游涌而逸杜注那處楚地南郡編縣東南有那)
　　(口城㑹臣謹按水經沔水逕當陽縣之章山東又/東右  權口權水出章山東南流逕權城北古之)
　　(權國也東南有那口城春秋遷權于那處是也權/水又東南入于沔史記周公輔成王封其弟季載)
　　(于冉孔氏曰冉亦作那或作那皆讀曰然今那口/也荆門州志亦謂之權國城今那口城在荆門州)
　　(東南漢編縣屬南郡晉宋齊因之蕭梁末廢亦謂/之編都城都邑攷州治東東山頂平夷號太平頂)
　　(上有楚望亭漢/編縣所理也)
　涌(見上游杜注涌水在南郡華容縣閻敖既不能守/城又  涌水而走  臣謹按水經注江水當華容)
　　(縣東南涌水出焉又東涌水注之涌水自夏水南/通于江謂之涌口閻敖游涌而逸于二水之間者)
　　(也晉元興三年桓𤣥敗傳首建鄴從子桓振遷于/華容之涌中又義熙六年劉道規鎮荆州討盧循)
　　(將荀林于涌口林走追斬之于巴陵是也今在監/利縣東南乃夏水支流志云涌水從乾谿中湧出)
　　(俗名乾港湖在縣/西北四十里似誤)
　津(莊十八年巴人伐楚十九年楚子禦之大敗于津/杜注為巴人所敗津楚地或曰江陵縣有津鄉)
　　(臣謹按水經注枝江縣西三里有津鄉臣名也春/秋巴人伐楚楚子禦之大敗于津應劭曰南郡江)
　　(陵有津鄉今則無聞矣郭仲産云尋楚禦巴人枝/注是其塗依此則杜氏之說葢本之應劭原自謂)
　　(不審酈元辨之當矣後漢建武四年岑彭拔夷陵/謀伐蜀分軍屯江關夷陵夷遒謂處而自引兵還)
　　(屯津鄉當荆門要㑹十一年岑彭自津鄉攻田戎/于荆門克之是也杜佑曰津鄉在江陵城東亦周)
　　(應說今枝江鄉/西三里有津鄉)
　湫(莊十九年楚子伐黄還及湫有疾杜注南郡鄀縣/東南有湫城  臣謹按今宜城縣西南有鄀城湫)
　　(城在其地楚靈王時為伍舉采邑國/語有湫舉子湫嗚韋昭曰湫楚邑)
　夕室(夏六月卒鬻拳葬諸/夕室杜注夕室地名)
　陘(僖四年遂伐楚次于陘杜注陘楚地穎川召陵縣/南有陘亭  臣謹按蘇秦以合從說楚曰楚北有)
　　(汾陘之塞鮑彪注曰陘召陵陘亭也汾在襄城詳/本條又蘇秦說韓曰韓南有陘山葢二國皆恃此)
　　(為險也史記楚威王十一年魏伐楚取陘山戰國/䇿韓宣惠王時秦攻陘韓使人馳南陽之地秦已)
　　(馳又攻陘韓因割南陽之地秦受地又攻陘後漢/志召陵有陘亭皆此也葢陘在楚則為北塞在韓)
　　(則為南塞秦已得志于楚則又自陘以攻韓之南/境也徐廣曰陘山絶之名今許州郾城縣召陵城)
　　(南有陘亭郾亦漢縣屬潁川郡誤再按桓惠王十/年拔我陘城汾旁鮑註即此陘  也陘城汾旁在)
　　(河東别見晉地葢再按新鄭亦有陘山/在縣南三十里  陘塞綿亘甚逺也)
　召陵(僖四年楚屈完來□于師盟于召陵杜注召陵/潁川縣也左傳師退次于召陵  臣謹按昭十)
　　(四年楚屈罷簡東國之兵于召陵定四年諸侯㑹/于召陵謀伐楚也史記秦惠王後十四年伐楚取)
　　(召陵即此漢置召陵縣屬汝南郡水經注汝水别/瀆世謂之大㶏水東南逕召陵縣故城南齊桓公)
　　(師于召陵責楚貢不入即此處也城内有大井徑/數丈水至清深闞駰曰召者髙也其地丘墟井深)
　　(數丈故以名焉又東南逕征羗縣故召陵縣之安/陵鄉也東漢光和末黄巾賊敗汝南太守趙謙于)
　　(召陵晉屬潁川郡宋永初三年魏人南侵司州刺/史毛徳祖遣長社令王法政戍召陵後魏仍屬潁)
　　(川郡隋大業初省括地志召陵故/城在郾城縣東四十五里今同)
　水濱(傳四年屈完曰昭王之不復君其間諸水濱杜/注昭王時漢非楚境故不受罪  臣謹按孔穎)
　　(達云楚國居丹陽宋仲子曰丹陽南郡枝江縣枝/江去漢其路甚遥也水經注沔水逕江夏雲杜縣)
　　(又東逕左桑昔昭王南征船人膠舟以進之昭王/渡沔中流而没死庾仲雍言百姓佐昭王喪于此)
　　(成禮故曰佐喪在桑字失體耳又導村有大斂口/言昭王于此殯斂沔水又東逕横桑又東得鄭潭)
　　(鄭武公與王周溺水故名今景陵縣東南有横桑/口東晉初荆州刺史鄭攀等作亂拒刺史王􁃞衆)
　　(心不一散還横桑口即此且再按吕氏春秋周昭/王親將征荆蠻辛餘靡長  多力為王右還涉漢)
　　(梁敗王及祭公隕于漢辛餘靡振王北濟反振祭/公高誘引此註春秋傳孔穎達非之曰王没于漢)
　　(辛餘靡焉得振王北濟又稱梁敗非復船壊皆誤/也愚謂造舟為梁舟亦可謂之梁振王北濟即左)
　　(桑之説吕覽/未為盡失也)
　方城(屈完曰楚國方城以為城漢水以為池杜注方/城山在南陽葉縣南以言竟土之逺漢水出武)
　　(都至江夏南入江言其險固以當城池有臣謹按/方城山名括地志云葉縣西南十八里  方城山)
　　(今在裕州東北四十里葢州境本古葉地今葉縣/正在州北也楚人因山為固築連城東向以拒中)
　　(國則屈完所謂方城以為城也僖二十五年楚子/入居于申杜注曰申在方城内故曰入文三年晉)
　　(陽處父帥師伐楚以救江門于方城襄十六年荀/偃伐楚侵方城之外二十六年伯州犂曰穿封戍)
　　(方城外之縣尹也昭十八年遷許于析而收其葉/地曰葉在楚國方城之外蔽也定四年呉伐楚舍)
　　(舟淮汭左司馬戍謂子常曰我悉方城外以毁其/舟哀四年謀北方致方城外于繒關十六年葉公)
　　(居方城之外每以内外出入為言知有城甚明杜/氏但言封境之逺似未盡矣葢屈完時所保止此)
　　(其後拓地漸東又以申息為重鎮文公十六年羣/蠻叛楚申息之北門不啟哀十七年子穀曰文王)
　　(縣申息封畛于汝是也申即今之南陽居西息即/今之息縣居東葢申在方城内息在方城外也靈)
　　(王滅陳蔡規舊許城東西兩不羮方城之外封竟/甚逺而申之㑹則又召諸侯于方城之内當是時)
　　(方城之守似輕至平王初立乃復置守于葉鰓鰓/以方城外蔽為慮前後參觀方城之重于楚可知)
　　(矣史記魏使公孫喜韓使暴鳶攻楚方城曹魏太/和二年張郃伐呉屯于方城即此其築城之迹亦)
　　(時見于書傳荀子曰限之以鄧林縁之以方城水/經注潕水出黄城東北逕方城郭仲嘉曰苦萊于)
　　(東之間有方城東臨溪水苦萊即黄城及于東通/為方城矣尸子曰楚狂接輿耕于方城盛𢎞之曰)
　　(葉東界有故城始犨縣東至瀙水逕沘陽界南北/連連數百里曰方城一謂之長城水經注又云楚)
　　(盛周衰控霸南土欲争強中國多築列城于北方/以逼華夏號曰萬城亦曰方城唐勒奏土論曰我)
　　(是楚也世霸南土自越以至葉垂𢎞境萬里故曰/萬城犨城在今魯山縣東潕水即舞水與瀙水俱)
　　(歴舞陽泌陽之境古沘陽縣更始立在今唐縣界/今自葉縣之方城山至唐縣連接數百里一曰長)
　　(城山即古方城舊蹟也若萬城之名亦偶為侈大/耳或者謂訛方城為萬城又轉萬為桓輕量古人)
　　(乃爾愚悖極矣方城山漢屬堵陽縣後魏于其地/置方城縣為襄城郡治西魏改郡名襄邑隋初郡)
　　(廢縣屬淯州唐初置北灃州後改魯州尋省以縣/屬唐州金為裕州治明初以州治方城縣省入今)
　　(仍/之)
　武城(僖六年蔡穆侯將許僖公以見楚子于武城杜/注武城楚地在南陽宛縣北  臣謹按武城故)
　　(為申國地申滅屬楚成十六年楚子自武城使公/子成以汝陰之田求成于鄭鄭叛晉從楚子盟于)
　　(武城襄七年秦人侵晉楚子師于武城為秦援昭/四年楚靈王田于武城定四年有名黒者為武城)
　　(大夫惠王時公孫朝為武城尹皆此也今在南陽/府北或謂之武延城俗呼西城又信陽州東北二)
　　(十里有武城春秋時楚舊城也又十道四番志州/北六十五里有烏疊城郡志今州北六十里有楚)
　　(王城即楚武王破申時所築又有太子城與楚王/城相去四里許門垣基址兩城俱存中可容萬人)
　　(又後漢志安成國有武城亭安成國武帝以封長/沙定王子蒼地在今汝寜府東南又水經注葛陵)
　　(城東北有楚武王塜民謂之楚王岑亦曰楚王城/北魏于此置戍亦曰楚王戍地在新蔡縣東北考)
　　(靈王田武城時方為申之㑹宋太子佐後至辭而/勿見曰屬有宗祧之事于武城又以徐子為貳執)
　　(諸申可見武城為近申之地而申國在宛杜注是/也至于楚武王經營北方拓地甚多死而葬于汝)
　　(其所置城邑後人輒謂之武城/非春秋所謂武城也讀者詳之)
　郢(見/前)
　析　析隈(僖二十五年秦晉伐鄀楚鬬克屈禦冦以/申息之師戍商密秦人過析隈入而係輿)
　　(人以圍商密昬而傅焉商密人懼曰秦取析矣乃/降秦師杜注析楚邑一名白羽今南鄉析縣隈隠)
　　(蔽之處係輿人詐為克析而得其囚俘者昏而傅/城不欲令商密知囚非析人  臣謹按蔡聲子曰)
　　(子儀之亂析公奔晉杜注事在文十六年昭十八/年許遷于白羽左傳楚子使王子勝遷許于析實)
　　(白羽杜注於傳時白羽改為析後許遷于容城哀/十八年楚復封子國于析戰國時秦昭王發兵出)
　　(武關攻楚取析是也秦曰中陽縣漢仍曰析縣屬/𢎞農郡魏屬南鄉郡晉初因之後屬順陽郡後魏)
　　(置析陽郡魏收志析陽郡領東西二淅陽縣隋書/西魏置淅州又改西淅陽為内鄉縣劉昫曰後周)
　　(改曰中鄉隋始曰内鄉也唐武徳二年改置析州/于此貞觀中州廢縣屬鄧州今仍之  析隈山今)
　　(在鄧州南七十里/俗訛為厮隈山)
　暌(僖二十七年子文治/兵于暌杜注楚邑)
　蒍(僖二十七年子玉治/兵于蒍杜注楚邑)
　連穀(僖二十八年子玉及連穀而死杜注至連穀王/無赦命故自殺也  臣謹按楚子入居于申使)
　　(申叔去穀子玉去宋曰無從晉師杜注申在方城/内故曰入子玉既敗王使謂之曰大夫若入其若)
　　(申息之老何葢不欲其入方/城也然則連穀乃方城外地)
　泜(僖三十三年晉陽處父侵蔡楚子上救蔡與晉師/夾泜而軍杜注泜水出魯陽縣東經襄城定陵入)
　　(汝陽臣謹按泜水即滍水也水經注滍水出南陽/魯  縣西之堯山東逕犨縣故城北又東南逕昆)
　　(陽縣故城北又東北過潁川定陵縣西北又東過/堰縣南入于汝與杜預所稱源派正合也襄十八)
　　(年楚師還自鄭涉于魚齒之下杜注魚齒山在南/陽犨縣以地有滍水故曰涉是役也子上亦自鄭)
　　(還故得與晉夾泜而軍地亦當相近也犨城今在/魯陽縣東南五十里定陵在今舞陽縣界又葉縣)
　　(東北一里有滍水昆陽城亦在葉縣界光武大敗/王邑王尋士卒溺死滍水為之不流杜預鎮襄陽)
　　(引滍淯之水灌良田萬頃唐顯慶二/年幸許州畋于滍水之南即此也)
　商(文十年子西為商公㳂漢泝江將入郢王在渚宫/下見之杜注商楚邑今上雒商縣  臣謹按孔穎)
　　(達曰商在漢水北漢水東流而南入于江子西既/至商邑聞讒不敢居商縣㳂漢水順流而下至江)
　　(乃泝流逆上渚宫當郢都之南故王在渚宫下見/之也古商邑契所封也春秋時屬楚戰國時為商)
　　(於地葢近南陽之界秦商君封此張儀以紿楚懐/王也漢置商縣屬𢎞農郡後漢屬京兆尹晉屬上)
　　(洛郡後魏皇興四年置東上洛郡永平四年改屬/上庸郡後周改縣為商洛縣屬上洛郡隋置商州)
　　(後因之金貞元二年廢為商洛鎮盛𢎞之荆州記/武關西北百二十里有商城謂此也孔氏曰縣南)
　　(一里即商洛山今上洛廢縣在商州東九十里於/再按内鄉縣西有商於城秦孝公封衛鞅以商)
　　(十五邑是也又張儀以商於六里之地誑楚裴駰/曰有商城在於中故曰商於道元曰丹水經内鄉)
　　(丹水二縣間歴於中北所謂商於者也杜佑曰今/内鄉西七里有於村亦曰於中或曰商即商州於)
　　(即内鄉也自内鄉至商州凡六百里皆古商於地/矣唐上元末淮西轉運使劉晏以江淮粟帛由襄)
　　(漢越商於以輸京師/是也今為商於保)
　渚宫(見卷/首)
　期思(文十年期思公復遂為右司馬杜注復遂楚期/思邑公今弋陽期思縣  臣謹按期思古蔣國)
　　(楚滅之為期思邑漢置期思縣屬汝南郡英布大/夫賁赫封期思侯即此後漢仍汝南郡晉屬弋陽)
　　(郡劉宋因之齊永元元年没于後魏正光中置邊/城郡于此水經注淮水逕長陵戍合黄水又東逕)
　　(期思縣北是也梁仍為期思縣屬光州陳亦置邊/城郡隋初郡廢縣屬光州兵亂後廢今期思在固)
　　(始縣西北/七十里)
　阜山(文十六年楚大饑戎伐其西南至于阜山師于/大林又伐其東南至于陽丘以侵訾枝杜注大)
　　(林陽丘訾枝皆楚邑阜臣謹/按房縣南五十里有  山)
　大林(見上有臣謹按城邑考荆門州西北有長林城/城北  櫟林長坂拱木修竹隠天蔽日即曹操)
　　(追先主處胡氏曰長坂在當陽縣東南百二十里/長林城北葢自當陽之北而接長林之境皆長坂)
　　(也疑此/即大林)
　陽丘(見上/考闕)
　訾枝(見上即臣謹按路史云莊子言堯伐叢枝胥敖/訾枝  叢枝也水經注枝水出大洪山而西南)
　　(流逕襄陽郡西南逕狄城東南注敖水敖水又西/南注于沔今鍾祥縣北有滶水又有池河即古枝)
　　(水二國似皆以水為名/豈即在鍾祥之境歟)
　廬(文十六年自廬以徃振廪同食次于句澨使廬戢/黎侵庸杜注戢黎廬大夫  臣謹按文十四年廬)
　　(戢黎謀殺鬬克杜注廬今襄陽中廬縣國語富辰/曰廬有□媯韋昭曰廬媯姓國□媯廬女為荆夫)
　　(人荆楚也葢即此廬春秋時為盧戎國伐羅傳所/謂羅與盧戎兩軍之者也其後楚滅之為廬邑孔)
　　(疏盧與廬通是也漢置中廬縣屬南郡晉屬襄陽/郡宋齊因之水經注沔水東過中廬縣東淮水自)
　　(房陵縣來注之又有水出西山山有石穴出馬形/小似巴滇馬三國時陸遜攻襄陽得馬數十匹送)
　　(建業蜀使至有家滇池者識其馬毛色其水東流/一百四十里逕中廬城南名曰浴馬港亦曰騎亭)
　　(言初得馬至此刷而乘之也侯水諸蠻北遏是水/南壅淮川以溉田下流入沔梁于中廬地改置穰)
　　(縣西魏曰義清縣又置歸義郡後周廢郡又省左/安開南歸仁三縣入焉隋仍曰義清縣屬襄州唐)
　　(因之劉昫曰縣舊治柘林永徽初移治清良是也/宋初仍舊太平興國六年復曰中廬縣紹興五年)
　　(省入南漳顔師古曰故中廬縣隋諱中改曰次廬/村葢時以中廬并入義清也今為中廬鎮在南漳)
　　(縣五十里皆再按自應劭以廬江為古廬子國杜/佑馬端臨  從之後儒辨曰春秋楚之廬子在宜)
　　(城西山中此中廬之廬非廬江之廬也是矣至于/今之廬州治合肥者改自隋時非漢舊也與此尤)
　　(逺/)
　句澨(見上杜注楚西界地/  或云在今均州西)
　選(麇人率百濮聚于選杜注選楚/地  或曰在今枝江縣南境)
　阪高(楚人謀徙于阪高杜注楚險地/臣謹按或云在今襄陽府西境)
　陘隰(先君蚡冒所以服陘隰也杜注陘隰地名國臣/謹按孔穎達曰言服陘隰則陘隰本是他  蚡)
　　(冒始服之也釋例陘隰與僖四年次于陘為一地/潁川召陵縣南有陘亭楚自武王始居江漢之間)
　　(則蚡冒之時未至中土不應已越申息服潁川之/邑疑非也孔說良是或言荆州府以東多山谿之)
　　(險因/名)
　臨品(楚子乘馹㑹師于臨品分為二隊子越自石溪/子貝自仞以伐庸杜注臨品地名石溪仞入庸)
　　(道均或云應/在  州界)
　石溪　仞(見上應在/竹山境)
　葉(宣三年鄭文公生公子士朝于楚楚人酖之及葉/而死杜注葉楚地今南陽葉縣  臣謹按成十六)
　　(年楚遷許于葉昭九年復遷許于夷葉仍入楚十/一年靈王滅蔡遷六小國于荆山許亦與焉十三)
　　(年平王立復封陳蔡許亦復居于葉十八年楚左/尹王子勝言于楚子曰許于鄭仇敵也而居楚地)
　　(葉在楚國方城外之蔽也土不可易國不可小楚/子使王子勝遷許于析自後以封沈諸梁號曰葉)
　　(公定五年葉公始見于傳哀四年再見十六年又/見葢自是為楚重鎮矣秦為葉陽漢為葉縣屬南)
　　(陽郡後漢因之明帝時尚書郎王喬為葉令晉屬/南陽國後魏屬南安郡孝昌中置襄州于此東魏)
　　(因之其地險隘髙齊保此以備周後周廢襄州置/南襄城郡隋初郡廢以縣屬許州唐初于此置葉)
　　(州貞觀初州廢縣仍屬許州開元三年置仙州二/十六年州廢縣屬汝州宋因之金改屬裕州今仍)
　　(之古葉城在縣治東有東陂東西/十里南北七里志稱沈諸梁所鑿)
　轑陽(宣四年子越圄伯嬴于轑陽而殺之遂處烝野/將攻王杜注圄囚也轑陽烝野楚邑  臣謹按)
　　(漢武帝延和二年淮陽縣圉嗇夫江/喜以捕反者城父令功封為轑陽侯)
　烝(見上/考闕)
　漳澨(師于漳澨楚子與若敖氏戰于臯滸杜注漳澨/漳水邊臯滸楚地  臣謹按釋例云漳水出新)
　　(城沶鄉縣南至荆山東南經襄陽南郡當陽縣入/沮水經注漳水出臨沮縣東荆山過蓼亭荆山在)
　　(新城沶鄉縣雖羣峰競舉而荆山獨秀漳水東南/流又屈西南逕編縣南又南歴臨沮縣之章鄉昔)
　　(關忠義保麥城詐降而遁潘璋害之于此又南逕/當陽縣又南逕麥城東王仲宣賦曰夾清漳之通)
　　(浦臨曲水之長洲是也又南至枝江縣北烏扶邑/入于沮當陽志漳水在縣北四十里自南漳流入)
　　(城沮漳二水合處在縣東南五十里名合溶渡經/再考徳安府西南五十里亦有漳水出大洪山)
　　(京山應城縣界流入境下流合溳水沈括曰清濁/相揉者曰漳漳文也别有雲夢之漳與溳水合流)
　　(色理如􁈶蝀數十里方混其處謂之漳口陳大建/十二年後周將元景山等敗陳將樊毅于漳口毅)
　　(退保甑山鎮是也此又一漳/水與釋例不同存之俟考)
　臯滸(見上陶臣謹按路史曰英六貳軨古皆臯/地臯  之所封也後皆屬楚滸水濵地名)
　夢中(宣四年䢵子之女生子文妘夫人使棄諸夢中/杜注夢澤名江夏安陸縣城東南有雲夢城)
　　(昭三年楚子享鄭伯子産具田備王以田江南之/夢杜注楚之雲夢跨江南北  定四年楚子涉睢)
　　(濟江入于雲中杜注入雲夢澤中所謂江南之夢/  臣謹按禹貢雲土夢作乂周禮職方荆州藪曰)
　　(雲夢爾雅十藪楚有雲夢吕氏春秋荆莊襄王獵/于雲夢射隨兕得之說苑楚莊王獵于雲夢射科)
　　(雉得之戰國䇿莊辛謂楚襄王馳騁于雲夢之中/史記秦始皇三十七年出遊行至雲夢望祀虞舜)
　　(于九疑又自雲夢浮江下觀籍柯漢六年高祖偽/遊雲夢河渠書西方則通渠漢水雲夢之野司馬)
　　(相如曰楚有七澤其小者名雲夢方九百里後漢/和帝永光十五年幸雲夢桓帝延熹七年幸雲夢)
　　(臨漢水大約皆指却之雲夢以有古城在也夢音/蒙安陸漢縣屬江夏郡晉因之今為徳安府附郭)
　　(雲夢縣在其南四十六里即古雲夢城也雲夢澤/在其南六十步又城北有於莵鄉即子文棄處也)
　　(西魏大綂十六年置縣隋唐以後𨽻屬屢更今屬/徳安府漢志華容縣南有雲夢澤韋昭云雲夢在)
　　(華容縣監利志云在縣南即春秋所謂江南之夢/者而巴陵枝江荆門皆云有雲夢蓋雲夢跨江南)
　　(北綿地甚廣而後世悉為邑居聚落故地之以雲/夢名者非一而安陸之雲夢為尤著云石晉天福)
　　(五年馬全節入安州唐兵南遁全節遣將安審暉/追之及于雲夢澤中唐將張承業據雲夢橋拒戰)
　　(晉兵乃退明一綂志徳安府南一里有雲夢矯今/澤已湮  再按祝穆云左氏言夢則不言雲言雲)
　　(則不言夢雲夢實為二澤其說近是漢陽志云雲/在江之北夢在江之南則正與春秋反矣夫曰江)
　　(南之夢原以别于江北之夢曰涉江入雲中則雲/在江南可知矣而杜氏云雲夢跨江南北原自無)
　　(礙而以雲中與江南之夢混為一地語似未融唐/太宗得尚書古本作雲上夢作乂詔改從古本蔡)
　　(九峯註云雲澤跨江之南其地卑水落後而人工/晚雖未耕而已土見夢澤跨江之北其地高水落)
　　(先而人工早業已可耕治矣/較與左氏相合存之俟考)
　滑汭(宣八年楚伐舒蓼滅之楚子疆之及滑汭杜注/滑水名  臣謹按滑汭當為今廬州府東境)
　郔(宣十一年楚左尹子重侵宋王待諸郔杜注郔楚/地  臣謹按是時楚子與陳鄭盟于辰當是近陳)
　　(州地或曰在陳/州項城縣界)
　沂(宣十一年令尹蒍艾獵城沂杜注蒍艾獵孫叔敖/也沂楚邑  臣謹按定五年大敗夫槩王于沂即)
　　(江國在今汝/寜真陽縣境)
　夏州(宣十一年楚入陳鄉取一人焉以歸謂之夏州/杜注州鄉屬示討夏氏所獲也  臣謹按史記)
　　(考烈王元年秦取夏州車𦙍曰夏口城北數里有/洲名夏洲孔穎達曰大江中洲也水經注闞駰曰)
　　(夏口城上有洲名夏洲即沔水入江處盛𢎞之曰/夏洲首尾長七百里地在今漢陽府界但註疏原)
　　(云以討夏徵舒而謂之夏洲/非因夏水得名也存之俟考)
　江南(宣十二年鄭行成于楚曰其俘諸江南以實海/濱亦惟命  臣謹按江水自四川巫山縣流入)
　　(楚界經巴東縣及歸州之北又東至夷陵州南宜/都縣北而歴枝江縣松滋縣之北又歴荆州府城)
　　(南至公安縣石首縣之北又經監利縣南及華容/東北而至岳州府之北又經臨湘縣北而東北流)
　　(過嘉魚縣西又北至漢陽府城東武昌府城西而/會于漢水復北折而東歴武昌府北黄陂縣南又)
　　(東歴黄州府南武昌縣北又經蘄水縣及蘄州城/南興國州之北又東南歴廣濟縣黄梅縣之南而)
　　(東入江南宿松縣界江南之南㟁即江西徳化縣/界矣遷廻千八百餘里皆當時楚境也初都丹陽)
　　(在枝江居江南後徙郢都在荆州府居江北别都/鄂即武昌府亦在江之南自荆州以南皆楚所謂)
　　(江南也昭四年田于江南之夢五年復田江南春/秋時諸侯滅國多徙其宗族于他竟如晉遷原于)
　　(冀遷偪陽于霍人是也楚遷權于那處遷六小國/于荆山在江北遷羅于枝江遷許于華容在江南)
　　(鄭請俘于江南欲自比于此屬耳春秋時未知有/南海屈完對齊桓公君處北海寡人處南海不過)
　　(漫為侈大之辭實非楚境也鄭請實/海濱亦因其虛張自貶損以悅之也)
　九縣(請改事君夷于九縣杜注楚滅九國以為縣九/縣莊十四年滅息十六年滅鄧僖五年滅弦十)
　　(二年滅黄二十六年滅夔文四年滅江五年滅六/滅蓼十六年滅庸傳稱楚武王克權使鬬緡尹之)
　　(又稱文王縣申息凡十一國不知何以言九曰臣/謹按楚人拓地始于北境次及于東欒貞子  漢)
　　(陽諸姬楚實盡之杜注謂姬姓之國在漢北者夷/考姬姓國之近楚者曰隨曰息曰蓼曰穀隨終春)
　　(秋不滅穀在漢南息蓼在淮壖又非漢北葢楚所/吞滅之姬姓國甚多皆不見于經𫝊也又鬬伯比)
　　(言于楚子曰吾之不得志于漢東也我則使然又/曰漢東之國隨為大隨張必棄小國此經畧漢東)
　　(之始也其後滅江滅黄皆非姬姓而呉人謂隨侯/曰周之子孫在漢川者楚實盡之則所滅亦多矣)
　　(鄭所謂九縣者未知何所指也孔穎達曰哀十七/年稱文王縣申息言九縣者申息定是其二餘不)
　　(知所謂蘇氏沈氏以為權是小國庸/先屬楚自外為九此說亦未盡然)
　
　
　
　
　
　
　
　
　
　
　
　
　春秋地名攷畧卷八
欽定四庫全書
　春秋地名攷畧卷九
　　　　　　　　　　詹事府詹事高士竒撰
楚(下/)
　沈(宣十二年戰于邲沈尹將中軍杜注沈或作寢寢/縣也今汝陰固始縣  臣謹按此沈國之别邑也)
　　(而楚取之以為重鎮故沈尹見于春秋甚詳時為/沈尹者莊王之子公子貞也靈王時有沈尹射見)
　　(于昭四年平王時有沈尹赤見于五年自是至昭/王時有沈尹戌十八年二十四年二十七年三十)
　　(年三十一年凢五見惠王時有沈尹朱見于哀十/七年至哀十八年巴人伐楚惠王使子國為帥請)
　　(承王曰寢尹工尹勤先君者也三月楚公孫寜呉/由于薳固敗巴師于鄾杜注柏舉之役寢尹呉由)
　　(于以背受戈工尹固執燧象以奔呉師皆為先君/勤勞葢沈尹戍戰死于柏舉而由于繼之為寢尹)
　　(也杜云沈或作寢實本于此孔頴達曰哀十八年/有寢尹呉由于因解寢為縣是也然則是邑豈本)
　　(名寢楚人因取之于沈遂謂之沈與乃寢尹之後/仍有沈尹則二名兼行矣又史記楚莊王召孫叔)
　　(敖子封之寢丘四百户以奉其祀十世不絶列子/孫叔敖疾將死戒其子曰我死王則封汝汝必無)
　　(受利地楚越之間有寢丘者此地不利而名甚惡/楚人鬼而越人禨可長有者唯此也孫叔敖死王)
　　(果以美地封其子子辭而不受請寢丘與之即此/邑之分壤矣史記蒙恬伐寢漢置寢縣屬汝南郡)
　　(建武二年司空李通慕叔敖之受瘠土願封此邑/光武嘉之遂改名固始晉屬汝陰郡宋屬新蔡郡)
　　(後因之隋末于寢丘地别置沈丘縣又立沈州治/之唐廢州以縣屬汝陰郡唐志云沈丘本邥州領)
　　(沈丘宛丘唐初州廢以宛丘屬陳州沈丘來屬後/省沈丘入汝陰神龍三年復置是也杜氏通典云)
　　(沈丘隋置沈州神龍初分汝陰縣置又云汝陰固/始皆漢寢丘此誤也夫漢時汝陰寢縣並置不可)
　　(謂汝陰為寢縣地晉時又兩縣並存如果寢丘在/汝陰杜預即不云在固始矣葢隋置沈丘原分固)
　　(始唐省入汝陰而復置通典遂以傳訛理甚明也/荀子曰楚之孫叔敖期思之鄙人也吕氏春秋孫)
　　(叔敖沈尹莖相與友善沈尹莖遊于郢荆王欲以/為令尹沈尹莖辭曰期思之鄙人有孫叔敖者聖)
　　(人也王必用之期思亦為固始地然則寝丘本叔/敖之鄉縣而因以封之尤足證寢邱之屬固始矣)
　　(汝陰為今潁州屬鳳陽府固始屬光州沈丘屬陳/州三縣分割屬三郡而地則相接沈丘縣南百步)
　　(有寢丘云命再考漢延熹三年有孫叔敖碑叔敖/子辭父有  欲有賞必于潘國下濕墝埆人所不)
　　(貪遂封潘鄉/與此不同)
　蒲胥之市(宣十四年楚子伐宋/車及于蒲胥之市)
　州來(宣七年呉入州來杜注州來楚邑淮南下蔡縣/是也  臣謹按左傳申公巫臣教呉叛楚始伐)
　　(楚伐巢伐徐馬陵之會呉入州來蠻夷附于楚者/呉盡取之高氏曰呉楚爭強始見于此昭四年呉)
　　(伐楚入棘櫟麻楚沈尹射奔命于夏汭箴尹宜咎/城鍾離薳啟疆城巢然丹城州來楚自是始患呉)
　　(矣十二年靈王狩于州來次于潁尾使蕩侯潘子/司馬督囂尹午陵尹喜帥師圍徐以懼呉明年楚)
　　(亂王縊于乾谿楚師還自徐呉人敗諸豫章獲其/五帥及平王即位呉滅州來令尹子旗請伐呉王)
　　(勿許曰吾未撫民人敗不可悔州來在呉猶在楚/也十八年楚人城州來沈尹戌曰昔呉滅州來子)
　　(旗請伐之王曰吾未撫吾民今亦如之而城州來/以挑呉能無敗乎二十三年呉人伐州來楚薳越)
　　(帥師及諸侯之師奔命救州來戰于雞父楚師大/奔由是州來遂入于呉而入郢之禍兆于此矣林)
　　(氏曰呉之始圖楚也爭巢鍾離州來三邑葢七十/年而後取之楚失淮由失州來也是已呉得州來)
　　(以封季札季札初封延陵後邑于此故曰延州來/季子哀二年蔡昭侯自新蔡遷于州來謂之下蔡)
　　(葢為呉所遷也其後楚滅呉至考烈王二十二年/西逼于秦徙都壽春在淮之南與下蔡夾淮為固)
　　(漢置下蔡縣屬沛郡後漢屬九江郡漢末袁術據/壽春曹操得之以為重鎮置淮南郡下蔡縣屬焉)
　　(晉仍之後魏置下蔡郡于此自是常以重兵戍守/梁于硤石山下築城以拒魏謂之下蔡新城水經)
　　(注曰淮水自硤石北逕下蔡故城東淮之東岸又/有一城曰下蔡新城二城對據翼蔽淮濱大通中)
　　(魏亂梁得下蔡改置汴郡齊廢郡隋仍為下蔡縣/屬穎州唐嘗置渦州尋廢唐末廢為下蔡鎮五代)
　　(周顯徳三年𤼵陳蔡諸州丁夫築下蔡城四年壽/州降遂徙治下蔡宋亦為壽州治後又改州曰壽)
　　(春府時亦謂下蔡為北壽春而壽春縣為南壽春/紹興六年楊沂中等敗劉猊于藕塘追至南壽春)
　　(而還此即壽春縣也十一年烏珠陷壽春乃渡淮/陷廬州此壽春即下蔡城也乾道三年改置安豐)
　　(軍于壽春縣下蔡縣屬焉元因之元末江淮多事/下蔡縣始廢里道記下蔡西抵正陽鎮五十五里)
　　(今壽州即古壽春縣城為楚考烈王所/築州北三十里有蔡國城即下蔡矣)
　呂(成七年子重請申吕為賞田王許之申公巫臣曰/不可比申呂所以邑也以是為賦以御北方若取)
　　(之是無申呂也晉鄭必至于漢作臣謹按呂為虞/夏時國周穆王時吕侯為司冦  呂刑國語史伯)
　　(曰當成周者南有申呂後并于楚呂后時封昆弟/子呂恕為呂城侯今南陽府城西三十里有呂城)
　　(俗名董/呂村)
　鄧(成九年鄭伯㑹楚公子成于鄧某臣謹按桓二年/蔡侯鄭伯㑹于鄧榖梁傳曰鄧  地不知其國故)
　　(云某公羊傳曰離不言會其言㑹何葢鄧與㑹爾/又賈逵服䖍並以鄧為國而正義駁之云蔡鄭懼)
　　(楚始為此㑹不應就近楚小國故知非鄧國也昭/十三年楚蔡公召子干子晳盟于鄧杜註潁川召)
　　(陵縣西南有鄧城推知桓二成九兩會皆在此矣/戰國時楚懐王伐秦敗于藍田韓魏聞之南襲楚)
　　(至鄧又秦昭襄王十六年司馬錯取鄧封公子悝/于鄧即此今郾城縣東南三十五里有鄧襄城)
　鍾離(成十五年諸國大夫㑹呉于鍾離杜註楚邑淮/南縣  臣謹按古鍾離子國春秋時屬楚昭四)
　　(年楚箴尹宜咎城鍾離以備呉二十三年呉禦楚/師于鍾離子瑕卒楚師熸二十四年楚子為舟師)
　　(以畧呉疆師還呉踵楚遂滅巢及鍾離史記齊世/家靈公十九年令公子光會諸侯盟于鍾離此即)
　　(襄十年之㑹柤也葢誤為鍾離又楚世家平王時/呉之邊疆卑梁女子與楚邊邑鍾離小僮爭桑兩)
　　(家交怒相攻遂滅卑梁人卑梁大夫怒𤼵邑兵攻/鍾離楚王聞之怒𤼵國兵滅卑梁呉王大怒亦𤼵)
　　(兵使公子攻楚遂拔鍾離居巢楚恐而城郢此即/昭二十四年事與春秋傳亦少異秦置鍾離縣漢)
　　(因之屬九江郡建安二年呂布討袁術至鍾離而/還晉亦為鍾離縣屬淮南郡成帝置鍾離郡治此)
　　(宋因之泰始三年淮北陷徐州移鎮鍾離齊時亦/為徐州治建武二年魏主循淮而東至鍾離崔慧)
　　(景赴救魏不能克梁天監五年魏取馬頭城魏將/元英等進圍鍾離邢巒謂鍾離天險必無克狀魏)
　　(主不聴梁遣曹景宗督軍二十萬赴救魏人敗走/十三年魏降人王足獻計堰淮水以灌壽陽梁令)
　　(太子右衛率康絢董其役于鍾離南起浮山北抵/巉石堰長九里淮水清激俯視居人廬墓皆在其)
　　(下魏壽陽戍移于八公山南北居人散就岡壟至/九月淮水暴漲堰壊水決其聲如雷聲聞三百里)
　　(太清三年北徐州刺史蕭正表以鍾離降魏高齊/時改置楚州治焉隋開皇三年廢鍾離郡改楚州)
　　(曰濠州大業復改為鍾離郡唐置濠州鍾離縣治/于城外五代時淮南南唐有其地周顯徳四年攻)
　　(抜之仍為濠州治宋元因之明初改濠州為臨濠/府洪武三年改鍾離縣為中立縣五年又改府亦)
　　(名中立尋改縣為臨淮縣七年析臨淮地置鳳陽/縣改府曰鳳陽移治之今仍之鍾離舊城在今縣)
　　(東四里自唐時/縣移今治也)
　新石(成十五年鄭子罕侵楚取新石/杜註楚邑  或曰在裕州葉縣)
　汝陰之田(成十六年楚使公子成以汝陰之田求成/于鄭杜注汝水之南近鄭地  臣謹按楚)
　　(文王封畛于汝葢楚地止于汝水之南今汝水出/魯山縣至潁州入淮其在汝州郟縣及裕州葉縣)
　　(間者汝陰田也漢汝陰縣今/潁州也或以古地命名與)
　瑕(成十六年楚師還及瑕杜註楚地而臣謹按水經/注肥水逕山桑縣故城南又東積  為陂謂之瑕)
　　(陂陂水又東南逕瑕城南春秋楚師還及瑕即此/城也京相璠曰瑕楚地肥水又東南逕向縣故城)
　　(南山桑漢縣在今壽州蒙城縣北/或曰瑕即襄城縣之汾丘城也)
　駕釐(成十七年呉人圍巢伐駕圍釐虺杜注巢駕釐/虺楚四邑  臣謹按襄三年呉伐楚取駕駕良)
　　(邑也二十六年聲子曰呉于是伐巢取駕克/棘入州來或曰駕釐皆在廬州府無為州境)
　虺(見上里玉海仲虺城在徐州沛縣南/六十  或曰在廬州府廬江縣境)
　繁陽(襄四年楚師為陳叛故猶在繁陽杜註繁陽楚/地在汝南鮦陽縣南  臣謹按昭五年楚子以)
　　(諸侯及東夷伐呉薳射以繁陽之師㑹于夏汭又/薳射帥繁陽之師先入南懐定六年呉敗楚舟師)
　　(楚大夫子期又以陵師敗于繁陽鮦陽漢縣屬汝/南郡鮦音紂明帝封陰慶為侯邑又于此置宋公)
　　(國章帝建初四年徙殷後宋公于此有繁陽亭晉/屬汝陰郡北齊廢隋復置唐又廢為鮦陽村地屬)
　　(今新蔡縣繁陽亭在縣北宋公國即/新郪城在今潁州東八里似稍逺)
　柤(襄十年㑹呉于柤杜註楚地縣臣謹按漢志偪陽/有柤水水經京相璠曰偪陽  西北有柤水溝去)
　　(偪陽八十里東南流經偪陽城東北又南亂于沂/而注于沭謂之柤口即楚之柤地也今山東兗州)
　　(府嶧縣東南有渣口戍柤與渣俱音/側加反即今泇河入承水之泇口云)
　庸浦(襄十三年呉侵楚子庚從之戰于庸浦杜註庸/浦楚地  或曰在今無為州南濱江之浦也)
　棠(襄十四年楚子囊師于棠以伐呉六臣謹按昭二/十年伍奢長子曰棠公尚寰宇記  合古棠邑漢)
　　(堂邑縣屬臨淮郡晉立堂邑郡周改方州六合/郡隋廢郡為六合縣省堂邑縣入之今仍之)
　湛阪(襄十六年楚公子格帥師及晉師戰于湛阪楚/師敗績晉師遂侵方城之外杜註昆陽縣北有)
　　(湛水東入汝縣臣謹按周禮荆州其浸潁湛水經/注湛水出犫  北魚齒山東南流為湛浦方五十)
　　(餘步春秋晉楚戰于湛阪即此水北悉枕山阜父/城東南湛水之北有長阪葢即湛水以名陂也又)
　　(東南逕蒲城北京相璠曰昆陽縣北有蒲城蒲城/北有湛水是也又東北入于汝今在葉縣北三十)
　　(里昆陽漢縣屬潁川郡晉屬襄城郡/後廢今葉縣北二十里有昆陽城)
　汾(襄十八年楚子庚治兵于汾杜註襄城東北有汾/丘城  臣謹按戰國䇿楚北有汾陘之塞史記秦)
　　(昭王四十三年攻韓汾陘抜之葢與新鄭陘山俱/為南北隘道楚嘗于此為塞以禦北方後漢志襄)
　　(城縣有汾丘水經注潁水自潁陰又東歴罡丘城/南故汾丘城也今在許州襄城縣東北别見本卷)
　　(瑕/地)
　雩婁(襄二十六年楚子秦人侵呉及雩婁杜註今屬/安豐郡  臣謹按昭五年楚使沈尹射待命于)
　　(巢薳啟疆待命于雩婁即此淮南子楚相孫叔敖/決期思之陂灌雩婁之野期思陂即芍陂也意林)
　　(叔敖作期思陂而荆之土田贍對境圖叔敖引渒/水為子午渠開六門灌田萬頃皆指雩婁矣漢置)
　　(雩婁縣屬廬江郡晉屬安豐郡劉宋嘗于此置邊/城左郡齊罷梁復置後魏因之後周縣廢水經決)
　　(水出廬江雩婁縣大别山俗名檀山峴北過其縣/即春秋楚秦侵呉處也又北過安豐縣東建武八)
　　(年封大將軍涼州牧竇融為侯國晉立安豐郡又/許慎曰灌水出雩婁縣俗謂之澮水禇先生所謂)
　　(神龜出于江灌之間者東過蓼縣入于決水又巴/水出雩婁縣之下靈山即大别山也壽春記金明)
　　(城西南一百二十里有雩婁城堯之婁子城也寰/宇記雩婁近壽春廢霍丘城今雩婁城在霍丘縣)
　　(西南八十里期思城在固始縣境二邑相隣並也/水經注云雩婁縣故呉也此誤本傳原云知呉有)
　　(備而還是不入呉境也又為叔敖陂水所溉其為/楚地明矣  雩婁之大别與夏口之大别為二山)
　棘(襄二十六年聲子曰呉于是伐巢取駕克棘入州/來杜註駕棘皆楚邑譙國酇縣東北有棘亭  臣)
　　(謹按酇漢縣屬沛郡晉屬譙郡今在永/城縣西南縣有棘亭在古酇城東北)
　荆山(昭四年荆山中南九州之險杜註荆山在新城/沶鄉縣南  臣謹按禹貢荆及衡陽惟荆州傳)
　　(云北據荆山南及衡山之陽又荆河惟豫州傳云/西南至荆山北距河水葢以荆山為二州之界也)
　　(昭十三年楚遷許胡沈道房申于荆杜註荆荆山/也是荆山之為地廣矣又子革曰昔我先君熊繹)
　　(辟在荆山則以地近西境為言今/荆山在南漳縣西詳見卷首丹陽)
　塗山(昭四年穆有塗山之㑹杜注塗山在壽春東北/  臣謹按哀七年子服景伯曰禹㑹諸侯于塗)
　　(山執玉帛者萬國即此漢順帝末九江盜徐鳳稱/無上將軍馬勉稱帝築宮當塗山中五代周顯徳)
　　(三年宋師圍壽春南唐援兵營于塗山之下周主/命趙匡𦙍擊敗之唐六典塗山淮南道名山之一)
　　(水經注荆塗二山本相連為一脉禹以桐柏之流/泛濫為害乃鑿山為二以通之今山在鳳陽府懐)
　　(逺縣東南八里兩/山間有斷接谷)
　櫟(昭四年呉伐楚入棘櫟麻楚沈尹射奔命于夏汭/杜註汝陰新蔡縣東北有櫟亭  臣謹按櫟亭南)
　　(北朝為戍守之所蕭齊建武三年魏冦司州齊櫟/城戍主魏僧珉拒破之即此今在新蔡縣北二十)
　　(五里俗名野/櫟店棘見上)
　麻(見上索臣謹按魏收志碭郡安陽縣治/麻城  隠襄城縣有麻城未知孰是)
　夏汭(傳見上杜註夏汭漢水曲入江今夏口也呉兵/在東北楚盛兵在東南以絶其後  臣謹按此)
　　(楚人用兵江上之始也世本楚熊渠封中子紅為/鄂王史記熊渠當周夷王時興兵伐庸揚粤至于)
　　(鄂其地為今武昌縣在武昌府東北百八十里武/昌府即古夏口也是知立國之始即為重鎮矣呉)
　　(人侵擾楚疆多自淮右北道葢以泝江仰攻勢不/便也而楚亦從北道應之至是出夏汭始欲順流)
　　(東向以制呉五年楚子伐呉薳啟疆以繁陽之師/㑹于夏汭十七年呉伐楚卜戰司馬子魚曰吾得)
　　(上流何故不吉戰于長岸大敗呉師所謂上流即/夏汭矣定四年呉自北道伐楚子常濟漢而陳自)
　　(小别至于大别大别即在夏口在當時猶不失為/牽制之計乃以速戰致敗焉前後參觀夏汭之重)
　　(可見矣漢志華容縣有夏水首受江東入沔應劭/曰江别入沔為夏水夏水始于分江冬竭夏流故)
　　(名曰夏水經注夏水出江流于江陵縣東南謂之/中夏口是夏水之首江之汜也屈原所謂過夏首)
　　(而西浮望龍門而不見者也又東過華容縣南又/東至江夏雲杜縣入于沔當水之所出謂之堵口)
　　(左傳所謂夏汭也荆州記夏水入江處謂之夏汭/葢夏水之尾也即楚辭所謂背夏浦而西思者今)
　　(監利縣為漢華容沔陽州漢雲杜縣地有長夏河/逕大馬長川柴林直埠而入于漢即此水也夏汭)
　　(漢為江夏郡之沙羨縣之地後漢末謂之夏口亦/曰漢口亦曰沔口葢沔之下流為漢夏水亦㑹三)
　　(水共出此口也亦謂之魯口以魯山得名魯山即/大别山也劉表以黄祖為江夏太守始于沙羨置)
　　(屯扼夏口孫權攻克之劉先主為曹操所敗自當/陽走渡沔至夏口建安四年孫權築夏口城在黄)
　　(鵠山之東北沙羨城正對之為樓名黄鶴樓以魯/肅為夏口督晉時陶侃山簡庾翼桓沖相繼鎮之)
　　(桓氏遂于此作逆劉毅討平之以劉道規鎮夏口/宋孝建元年置郢州又移江夏郡及郢州並治夏)
　　(口亦謂之郢城時議以郢州治巴陵何尚之曰夏/口在荆江之中正對沔口通接雍梁實為津要從)
　　(之蕭衍舉兵襄陽築漢口城以守魯山又命水軍/主張惠紹等遊遏江中絶郢魯二城信使久之二)
　　(城相繼降遂趣建康大寳二年侯景襲陷江夏守/郢城湘東王繹攻克之後為北齊所取已又歸于)
　　(陳隋平陳改置鄂州隋唐間廢置不一卒如故李/吉甫曰鄂州春秋時之夏汭章懐太子賢曰夏口)
　　(實在江北至唐置鄂州而夏口之名移于江南沔/水入江之口止謂漢口夏口之名遂與漢口對立)
　　(分據江南北矣五代唐遥改為武清軍南唐因之/宋仍曰鄂州元曰武昌路明曰武昌府今仍之)
　　(再按昭十三年王沿夏欲入鄢杜註曰夏漢别名/順流為沿順漢水南至鄢此時靈王歸自乾谿至)
　　(訾梁而衆潰獨身脫走云欲順流入鄢則猶在宜/城之北漢水之上流也乃遽謂之夏若水經注則)
　　(又通一水皆謂之沔知三名為通稱矣禹貢梁州/浮于潛逾于沔入于渭亂于河又嶓冡導漾東流)
　　(為漢孔安國傳曰泉始出山為漾水南流為沔水/至漢中東流為漢水孔頴達曰漢水之尾變為夏)
　　(水是則三名各有分地襍稱之者由于里俗相沿/耳如淳曰北方人謂漢為沔是也然則水經以全)
　　(漢為沔是舉首以該尾左傳以全漢為夏是舉尾/以該首也  附鄂春秋時楚邑秦為鄂縣漢屬江)
　　(夏郡孫權改置武昌縣并置武昌郡治此建行都/焉黄龍元年權遷都建業使陸遜輔太子鎮此隋)
　　(廢郡縣仍屬江夏唐屬鄂州宋南渡後升為武昌/軍元罷軍今屬武昌府有太姥廟孫權常獵于山)
　　(下得一豹遇一姥曰何不䜿豹尾漢官儀天子鹵/簿中屬車施豹尾權詡其事故為立廟又有釣臺)
　　(北背大江權嘗宴羣臣極飲其/上曰醉墮臺下乃已即此也)
　瑣(昭五年楚伐呉越大夫常壽過㑹楚子于瑣/杜註瑣楚地  或曰在今壽州霍丘縣東)
　鵲岸(聞呉師出薳啟疆帥師從之呉人敗諸鵲岸杜/註廬江舒縣有鵲尾渚  臣謹按志云今廬江)
　　(府舒城縣治西北有鵲亭即杜預所云也然薳射/自夏汭出薳啟疆别從江道不應在内地杜佑曰)
　　(南陵大江中有鵲尾洲即古鵲岸也此說可通今/江南太平府繁昌縣西南大江中有鵲尾洲又池)
　　(州府銅陵縣北十里有鵲頭山高聳臨江或以為/即鵲岸也宋泰始二年晉安王子勛舉兵江州遣)
　　(其將陶亮軍鵲洲前鋒孫沖之軍赭圻尋召之還/鵲又劉胡率衆繼至鵲尾袁覬率樓船千艘來入)
　　(鵲尾是鵲尾即鵲洲也今為揚夾沙鎮宋元凶劭/之亂武陵王駿軍于鵲頭孝建初南郡王義宣舉)
　　(兵鵲頭梁承聖初王僧辨討侯景遣侯瑱襲鵲頭/戍克之唐李孝恭討輔公祐拔其鵲頭鎮葢二地)
　　(本相連常為/戰爭之區矣)
　羅汭(楚子以驛至于羅汭杜註羅水名子臣謹按信/陽州羅山縣舊有羅水北入淮楚  當至此也)
　　(考本傳楚子在𤨏聞呉師出薳啟疆從之而敗則/當時出師葢分南北二道所以楚子至羅汭也或)
　　(言即汨羅不應返/過洞庭湖南謬)
　萊山(昭五年楚師濟于羅汭沈尹赤㑹楚子于萊山/薳射帥繁陽之師先入南懐及汝清呉不可入)
　　(楚子遂觀兵于坻箕之山杜註南懐汝清皆楚界/  臣謹按光州光山縣南百五十里有天臺山或)
　　(云即/萊山)
　南懐　汝清(見上今臣謹按/應在  江淮間)
　坻箕之山(見上踟臣謹按無為州巢縣南三十七/里有  蹰山輿地志以為即坻箕山)
　豫章(昭六年楚使薳洩伐徐呉人救之令尹子蕩帥/師伐呉師于豫章而次于乾谿呉人敗其師于)
　　(房鍾呉臣謹按此豫章杜無註後十三年楚師還/自徐  人敗諸豫章獲其五帥杜註云定二年楚)
　　(人伐呉師于豫章呉人見舟于豫章而潛師于巢/以軍楚師于豫章又柏舉之役呉人舍舟于淮自)
　　(豫章與楚夾漢此皆當在江北淮水南葢後徙江/南豫章依此則豫章四見于傳總為一地矣乃柏)
　　(舉注又云呉乘舟從淮來過蔡而舍之豫章漢東/江北地名與前文小異說者曰書大傳釋禹貢内)
　　(方山一名章山今徳安府城東四十里有章山即/呉人與楚夾漢之豫章也圖經云豫章即章山一)
　　(名障山晉太安二年華宏討義陽賊張昌于江夏/敗于障山即此是說也施諸呉楚夾漢則可以解)
　　(定二年之見舟豫章必不可合矣葢是役以伐桐/故本傳曰桐叛楚呉子使舒鳩氏誘楚人曰以師)
　　(臨我我伐桐為我使之無忌秋楚囊瓦伐呉師于/豫章呉人見舟于豫章而潛師于巢冬十月呉軍)
　　(楚師于豫章敗之遂圍巢克之獲公子繁杜註桐/小國廬江舒縣西南有桐鄉舒鳩楚屬國呉教舒)
　　(鳩誘楚師臨呉偽若畏楚師之臨已而為伐其叛/國以取媚者也欲使楚不忌呉所謂多方以誤之)
　　(也若然則始焉楚人出師繼焉呉偽從楚而見舟/終焉忽變為對壘皆當在近桐之地今舒城有桐)
　　(鄉即古桐國也鳳陽以西壽霍光因之境皆近淮/壖為呉楚日交兵處舒城正在其南所謂豫章當)
　　(在此際矣若云在徳安則相距千餘里呉方為狡/計以誑楚誘楚入其境而徐就之安得西馳千里)
　　(以迎楚師楚又豈可駐師近郊而召呉于千里之/外乎且呉舟亦不能見于徳安也由是推之伐徐)
　　(之五帥呉亦不能深入窮追而獲之于徳安乾溪/在亳州又與徳安絶逺皆不可通矣豈淮南漢東)
　　(有兩豫章乎則又不然昭三十一年呉人圍弦左/司馬成右司馬稽率師救弦及豫章古弦國即今)
　　(光山縣與前說亦合即柏舉之役左司馬議悉方/城外以毁其舟塞城口以斷其歸路是呉師入楚)
　　(之徑班班可考也然傳之本文原云自豫章與楚/夾漢不言至豫章與楚夾漢也又其後左司及息)
　　(聞楚師敗而還息縣去光山四十五里且不及毁/舟而遽還又未始不與前說合也葢呉人舍舟淮)
　　(汭從陸路循淮以西入城口以至于漢言自豫章/者特舉其遵陸之始耳杜註前一條本屬至當後)
　　(一條云過蔡而舍舟息猶在蔡東未可云過蔡又/以夾漢之文而疑豫章在漢東未免模稜兩可矣)
　　(若圖經所謂章山即豫章傅㑹不根無足深辨特/欲見杜氏誤註漢東之失故反覆詳之焉  再按)
　　(昭二十四年楚子為舟師以略呉疆越大夫胥犴/勞王于豫章之汭越公子倉歸王乘舟倉及壽夢)
　　(帥師從王王及圉陽而還依此則豫章為水濵矣/淮南漢東皆非越之舟師所得至必又一豫章矣)
　　(葢古者列國諸侯以征伐朝㑹過于他國之竟則/有迎勞之禮如楚子伐陸渾王使王孫滿勞楚子)
　　(魯襄公過鄭伯有勞于黄崖是也此豫章之汭必/在楚越之境杜氏通典餘州餘汗縣越王勾踐之)
　　(西界所謂干越也干越出越絶書越之餘也史記/貨殖傳譬猶戎狄干越之不相入寰宇記餘干縣)
　　(西南有干越渡至漢時淮南王安獻議猶曰越人/欲為變必先田餘汗界中葢今餘汗縣以東皆越)
　　(地矣史記闔廬十一年呉伐楚取畨畨即今鄱陽/而楚嘗有此然則楚越相接之境亦有可考者矣)
　　(哀十九年越人侵楚以誤呉也夏楚公子慶公子/寛追越師至㝠不及而還此又楚越相隣之明驗)
　　(元和志洪州春秋時楚之東境江州春秋呉之西/境文獻通考洪州江州春秋屬楚方輿勝覽隆興)
　　(府饒州春秋屬楚南康軍春秋時呉楚之地洪州/江州既為楚境則宣饒南康之境皆為呉疆又有)
　　(彭蠡巨浸横亘于中則舟師所掠越大夫迎勞之/地從可想見矣漢高帝分秦九江郡置豫章郡水)
　　(經注贑水一名豫章水逕廬陵以及南昌雷次宗/曰豫章郡以水得名所謂豫章之汭即此無疑也)
　　(葢與淮南之豫章各為一地杜言自江北/遷于江南不知何所根據恐未為質論也)
　乾谿(見上杜註在譙國城父縣南楚東竟在臣謹按/新序楚王起章華之臺為乾谿之役  舊城父)
　　(縣南五里城父舊城在/今亳州東南七十里)
　章華之臺(昭七年楚為章華之宫納亡人以實之杜/註章華南郡華容縣楚子成章華之臺杜)
　　(註臺今在華容城内之臣謹按韋昭註章華地名/呉語曰乃築臺章華  上杜氏亦以華容釋章華)
　　(葢即華容為章華矣史記楚靈王七年就章華臺/賈子翟王使使之楚楚王誇之章華臺三休乃至)
　　(因謂之三休臺東方朔曰楚王起章華之臺而民/散是也曹操敗于赤壁引軍走華容道即此華容)
　　(漢縣晉省復置後周廢今監利縣東五里有華容/城縣東北三十里有章華臺又縣三十里土洲之)
　　(南有荆臺家語楚王遊荆臺即此也也又江陵沙/市鎮有章華臺荆州志云故楚離宫  亦曰豫章)
　　(臺今為/章臺寺)
　城父(昭九年楚公子棄疾遷許于夷實城父取州來/淮北之田以益之伍舉授許男田然丹遷城父)
　　(人于城以夷濮西田益之遷方城外人于許杜註/此時改城父為夷故傳實之城父縣屬譙郡  臣)
　　(謹按楚有兩城父此所謂夷城父取諸陳者也僖/二十三年楚伐陳取焦夷杜註夷一名城父即此)
　　(焦邑别見陳地襄元年晉以諸侯伐陳遂侵楚焦/夷昭九年遷許後四年許自夷還居于葉昭三十)
　　(年呉滅徐徐子章羽奔楚楚城夷而處之三十一/年呉人侵楚伐夷葢夷城父二名兼用也秦二世)
　　(二年遣長史司馬欣董翳擊盜殺陳勝于城父漢/五年劉賈軍從壽春屠城父至垓下尋置城父縣)
　　(屬沛郡後漢屬沛國晉屬譙郡劉宋僑置浚儀縣/屬陳留郡以城父縣并入後魏因之梁普通六年)
　　(裴邃拔魏鄭城魏元琛赴救軍于城父不敢進大/同初遣將元慶和攻東魏城父高歡遣竇泰據城)
　　(父拒之後齊亦曰浚儀縣隋開皇十八年復曰城/父屬亳州唐因之中和末以朱全忠父名誠改縣)
　　(曰焦夷光啟初秦宗權冦亳潁朱全忠敗之于焦/夷是也五代梁又改曰夷父後唐復為城父縣宋)
　　(因之仍屬亳州元初省入譙縣尋復置明初省復/省譙縣入亳州今亳州東南七十里有城父城)
　　(昭十九年費無極言于楚子大城城父而寘太子/焉以通北方王收南方是得天下也故太子建居)
　　(于城父杜註城父今襄城城父縣此又一城父也/二十年費無極謂楚子太子建與伍奢將以方城)
　　(之外叛王使城父司馬奮揚殺太子未至而使遣/之陳城父人執已以至哀六年呉伐陳楚子救陳)
　　(師于城父秋昭王攻大㝠卒于城父史記秦始皇/二十二年李信破楚鄢郢引軍而西與蒙恬㑹城)
　　(父即此漢置父城縣屬潁川郡光武攻父城不下/屯巾車鄉獲馮異處也班固曰潁川有父城沛郡)
　　(有城父晉亦為父城縣屬襄城郡後廢司馬彪曰/父城西南即巾車鄉今汝州郟縣西四十里有父)
　　(城/)
　夷濮西田(見上杜註以夷田在濮水西者與城父人/  臣謹按水經注淮水過壽春北夏肥水)
　　(注之夏肥水上承沙水東南流逕城父縣故城南/春秋所謂夷田在濮水西者也然則濮水沙水之)
　　(兼稱或曰濮水舊/在亳州西境今堙)
　岡山(昭十一年楚子滅蔡用/隠太子于岡山  無考)
　不羮(昭十一年楚子城陳蔡不羮杜註襄城縣東南/有不羮城定陵西北有不羮亭  臣謹按十二)
　　(年楚靈王謂子革曰今我大城陳蔡不羮賦皆千/乘諸侯其畏我乎對曰是四國者專足畏也杜註)
　　(四國陳蔡二不羮水經注汝水逕襄城縣故城南/又東南逕西不羮城南東觀漢記曰車騎馬防以)
　　(前參藥勤勞省闈増封侯國襄城羮亭千二百五/十户即此又􁑃水逕陽縣北東逕不羮亭北背汝)
　　(水于定陵城北入于汝此所謂東不羮也又汝水/自西不羮城逕繁丘城東南過定陵縣北葢二城)
　　(本相近矣今許州襄城東南有西不羮城定陵/故城在裕州舞陽縣北縣西北有東不羮城)
　潁尾(昭十二年楚子狩于州來次于潁尾杜註潁水/之尾在下蔡西  臣謹按潁尾潁水入淮處也)
　　(漢志潁水出陽城縣陽乾山東至下蔡入淮即其/地矣亦謂之潁口水經注潁水過慎縣故城南又)
　　(東逕蜩蟟郭又東入于淮即春秋之潁尾又淮水/過壽春縣西泚水洪水注之又東流與潁口㑹晉)
　　(太元八年苻堅南下使苻雄引軍三十萬先至潁/口陳大建五年呉明徹等攻壽陽齊將皮景和赴)
　　(救屯于淮口乆之壽陽為陳所拔齊將復至潁口/胡氏曰景和自潁上出淮口即潁口也唐李希烈)
　　(阻兵淮西詔置淮潁水道楊子等院米皆自壽州/入潁口宋紹興間金主南侵詔淮西諸軍保潁口)
　　(皆潁尾地也今在/壽州西北四十里)
　中犫(昭十三年王奪鬬韋龜中/犫杜註中犫邑名  考闕)
　息舟(越大夫常壽過作亂圍固城克息舟城居之杜/註息舟楚邑城之堅固者  臣謹按國語秃姓)
　　(舟人則周既滅之韋昭註秃姓彭祖之别舟人國/名路史曰舟人楚地越常壽過克息舟城居之)
　魚陂(公子比為王公子黒肱為令尹次于魚陂杜註/竟陵縣城西北有甘魚陂  臣謹按戰國䇿冷)
　　(向曰楚南有符離之塞北有甘魚之口水經注巾/水出竟陵縣東西逕巾城下置巾水戍又西合楊)
　　(水謂之巾口水而有古竟陵大城城傍有甘魚陂/即左傳楚公子次于魚陂者也楊水又北注于沔)
　　(王氏曰戰國多用水攻故楚守/甘魚之口今在景陵縣西北)
　訾梁(師及訾梁而潰陽或曰/葢梁名也在信  州界)
　夏(見前/夏汭)
　棘闈(申亥求王遇于棘闈/杜註棘里名闈門也)
　訾(葬子干于/訾實訾敖)
　宗丘(昭十四年楚子使然丹簡上國之兵于宗丘杜/註上國在國都之西西方居上流故謂之上國)
　　(宗丘楚地歸或曰/在荆州府  州境)
　長岸(昭十七年楚人及呉戰于長岸杜註楚地上臣/謹按𫝊稱呉伐楚卜戰司馬子魚曰我得  流)
　　(何故不吉大敗呉師獲其乘舟餘皇杜註順江而/下易用勝敵知為水戰也今太平府西南三十里)
　　(有西梁山一名博望山與和州南七十里之東梁/山夾江相對如門之闢亦曰天門山郡國志天門)
　　(山一名蛾眉山春秋楚獲呉乘舟餘皇處也晉伐/呉呉主遣將軍張象禦之于梁山象降王濬遂至)
　　(建業宋孝建元年南郡王義宣叛宋主命柳元景/等據梁山洲大明七年祀梁山大閲于江中立雙)
　　(闕于山上陳霸先拒侯瑱遣侯安都立栅于梁山/唐初輔公祏于梁山連鐵鎻斷江路葢建康西偏)
　　(之要地也或又謂金陵為古長岸地當時乘勝逐/擊亦可至此或曰長岸長江之岸即長干也綿地)
　　(甚逺太平之境/亦可云長岸矣)
　白羽(見前/析)
　下陰(昭十九年楚工尹赤遷陰于下陰杜註陰縣今/屬南鄉郡  臣謹按此所遷葢即陰地之戎也)
　　(詳見晉地漢于此置陰縣屬南陽郡後漢因之建/武三年延岑將鄧仲况擁兵據陰縣降于漢晉初)
　　(屬南鄉郡後屬順陽郡宋屬廣平郡齊梁因之水/經注沔水逕穀城東又南逕陰縣故城西故下陰)
　　(也春秋遷陰于下陰是也魏時縣令劉熹葬生徒/不終業而夭者百餘人號曰生墳西魏改陰縣曰)
　　(陰城縣屬襄州唐省入穀城為陰城鎮宋復置又/置光化軍治焉後軍廢改為光化縣元初屬南陽)
　　(府後屬襄陽府今仍之縣西漢水西岸有/古陰縣城即下陰城也西魏時遷于今治)
　郟(見鄭/地)
　城父(見/前)
　雞父(昭二十三年戰于雞父公羊榖梁俱作雞甫杜/註雞父楚地安豐縣南有雞備亭  臣謹按安)
　　(豐漢縣屬六安國三國魏分屬安豐郡晉仍之今/壽州西南六十里有安豐故城雞備亭又在其城)
　　(西/南)
　薳澨(昭二十三年薳越縊于薳澨杜註薳澨楚地/臣謹按舊承天府志京山縣境有薳澨今堙)
　圉陽(楚子為舟師以畧呉疆及圉陽而還杜註/圉陽楚地  或曰應在無為州巢縣南境)
　州屈　茄(昭二十五年楚子使薳射城州屈復茄人/焉城邱皇遷訾人焉使熊相禖郭巢季然)
　　(郭卷杜註還復茄人于州屈山臣謹按路史黄帝/封茄豐于楚地樂史曰五茄  在應城縣地名五)
　　(茄村或曰州屈在今鳳陽府/附郭鳳陽縣西茄近淮小邑)
　丘皇　訾(見上杜註移訾人于丘皇或曰/丘皇在今信陽州境訾見前)
　卷(見上杜註使二大夫為巢卷築郭也卷城在南陽/葉縣南  臣謹按後漢志葉有卷城今南陽有豐)
　　(水出衝山/下逕卷城)
　潛(昭二十七年呉師圍潛杜註潛楚邑在廬江六縣/西南  臣謹按昭三十一年呉人侵潛六楚沈尹)
　　(戌帥師救潛呉師還楚遷潛于南岡即此漢置灊/縣屬廬江郡晉因之劉宋為廬江郡治齊屬廬江)
　　(郡梁亦為廬江郡治東魏因之亦曰潛縣髙齊時/廢今霍山縣東北三十里有灊城南岡疑即漢置)
　　(縣處也地有灊山一名霍山一名天柱山史黄帝/封五岳南岳衡山最遠以灊岳副之漢元封五年)
　　(冬廵南郡至江陵而東登/禮灊之天柱山號曰南岳)
　窮(昭二十七年楚左司馬沈尹戌與呉師遇于窮令/尹子常以舟師及沙汭而還  臣謹按水經注淮)
　　(水又東窮水入焉窮水出六安國安豐縣窮谷春/秋呉救灊沈尹戌與呉師遇于窮谷是也流注決)
　　(水北灌安豐世謂之豐水流為陂謂之窮陂北注/于淮淮水又東為安豐津司馬師討毋丘儉使諸)
　　(葛誕從安豐津先至壽春儉敗伏草中安豐都尉/殺之安豐津都尉故城後立霍丘戍今窮水在霍)
　　(丘縣西/南八里)
　沙汭(見上杜註沙水名雅臣謹按水經注潁水逕㶏/強縣北别為沙爾  曰潁别為沙郭璞曰大水)
　　(溢為小水之名猶江别為沱也又有夏肥水上承/沙水逕城父縣右東為天淙陂分為二南為肥水)
　　(北為雞水亂流東注俱入于淮其沙水合/淮之處當即沙汭矣約在今霍丘縣境)
　養(昭三十年呉子使徐人執掩餘使鍾吾人執燭庸/二公子奔楚楚子大封而定其徙使監馬尹大心)
　　(逆呉公子使居養莠尹然左司馬沈尹戌城之取/于城父與胡田以益之杜註二子奔楚使逆之于)
　　(竟養即所封之邑城城養胡田故胡子之地不臣/謹按今陳州沈丘縣東有養城是也杜註本  言)
　　(養所在然他處註云城父屬譙郡汝隂西北有胡/城譙郡今為亳州汝陰今為潁州沈丘與之逼近)
　　(正在呉楚境上言養邑在此理可通矣水再按楚/有養由基疑其封邑亦在此水經注養  出魯陽)
　　(縣北東歴永仁三堆又東逕沙川歴山符壘又東/逕沙亭南故養陰里也郡國志襄有養陰里京相)
　　(璠曰在襄城郟縣西南養水又東北入長迪湖/合于汝今養陰里在郟縣或為由基所封也)
　南岡(見前/潛)
　容城(定四年許遷于容城之臣謹按應劭以漢華容/縣為春秋時許所遷  容城非也漢華容縣在)
　　(今監利縣境後二年鄭滅許若在監利則逼/近郢都鄭師安得至此或曰在今葉縣西)
　柏舉(定四年戰于柏舉楚師敗績杜註柏舉楚地治/臣謹按水經注舉水出龜頭山逕南梁定州)
　　(合垂山之水又西南逕顔城又西逕齊安郡西又/南歴赤亭下南流注于江江北岸烽火洲即舉洲)
　　(也春秋呉楚陳于柏舉京相璠曰漢東地夏有洰/水或作舉疑即此也今麻城縣東六十里有龜峯)
　　(山山勢嵯峨上有白黒二龍井即舉水之源也一/名龜頭山又縣東三十里有柏子山柏舉之名葢)
　　(合柏山舉水而得元和志縣東南八十里有龜頭/山即春秋時之柏舉也岩石洞壑種種竒勝唐太)
　　(宗常駐/蹕于此)
　大隧　直轅　冥阨(定四年呉師自豫章與楚夾漢左/司馬戍謂子常曰子沿漢而與)
　　(之上下我悉方城外以毁其舟還塞大隧直轅冥/阨予濟漢而伐之我自後擊之必大敗之杜註沿)
　　(縁也沿漢上下遮勿使渡也大隧直轅冥阨三者/漢東之隘道又史皇曰若司馬毁呉舟于淮塞城)
　　(口而入是獨克呉也杜註城口三隘道之總名東/臣謹按三隘道冥阨為最著在汝寜府信陽州)
　　(南九十里湖廣應山縣北六十五里亦曰冥阨亦/曰冥塞其地有大小石門鑿山通道實為險阨戰)
　　(國䇿蘇代曰秦欲攻魏重楚則以南陽委于楚殘/均陵塞黽阨楚人對頃襄曰涉黽塞而待秦之倦)
　　(也又莊辛對楚襄曰穰侯受命于秦王填黽塞之/内投已乎黽塞之外朱英謂春申君曰秦逾黽阨)
　　(之塞而攻楚不便魏信陵君說安釐王曰秦伐楚/道涉山谷行三十里而攻黽阨之塞所行甚逺所)
　　(攻甚難呂氏春秋天下九塞冥阨其一自魏晉以/後冥阨之地常為南北重鎮所謂義陽有三關之)
　　(塞也三關者一曰平靖關即左傳之冥阨也其關/因山為障不營濠湟故以平靖為名一曰武陽關)
　　(亦名澧山關即左傳之大隧也在信陽州東南一/百五十里西南至徳安府應山縣一百三十里地)
　　(名大寨嶺薛氏云三關之險大寨嶺為平易是也/一曰黄峴關亦名百雁關又謂之九里關即左傳)
　　(之直轅也在信陽州南九十里南至應山亦九十/里義陽城與三關勢如首尾齊東昏侯永元三年)
　　(軍主呉子陽等出三關侵魏敗還既而魏將田益/宗謀取義陽欲以揚州之卒頓于建安捍三關之)
　　(援梁天監三年義陽降于魏三關戍將聞之皆棄/城走七年魏三關戍主侯登以城降梁八年魏元)
　　(英取三關梁普通五年克三關進圍郢州不克自/是三關得失不常侯景之亂三關為齊有南國之)
　　(勢益折而北矣當春秋時楚所恃以為國者申息/之間方城之外扼要惟此也水經注溮水出大潰)
　　(山逕賢首山西屈仁順城南故義陽郡治分南陽/置者也本治石城因梁侵逼徙治此城魏置郢州)
　　(也溮水又東逕義陽故城北是郡舊治對門有天/井周一百餘步深一丈又東逕石城山即冥阨溮)
　　(水又東逕七井岡/又東北注于淮)
　大别(子常濟漢而陳自小别至于大别杜註禹貢漢/水至大别南入江然則此二别在江夏界  臣)
　　(謹按漢志六安國安豐縣禹貢大别山在西南鄭/康成釋禹貢亦然皆誤也禹貢漢水過三澨至于)
　　(大别南入于江孔安國傳云三澨水名入漢大别/山名觸山迥南入江孔潁達曰呉既與楚夾漢然)
　　(後楚乃濟漢而陳自小别至于大别然則二别近/漢之名無縁反在安豐也地說曰漢水東行觸大)
　　(别之陂南與江合是已葢安豐之大别更是一山/與此無涉也今在漢陽府城東北百步漢江西岸)
　　(江水逕其南漢水從西北來㑹之山之左即沔口/水經注謂之魯山又謂之翼際山志曰山有魯肅)
　　(祠因名地說云漢與江合于衡北翼際山傍水經/注又云山上有呉江夏太守陸渙所治城江夏之)
　　(名葢取諸二水也沔左有却月城戴監軍築故曲/陵縣也後乃沙羨縣治江之右岸有船官浦歴黄)
　　(鵠機而南直鸚鵡洲之下尾黄鵠山林澗甚美譙/郡戴仲若嘗隠此山東北對夏口城孫權所築也)
　　(杜佑曰魯山三國南北朝為必爭之地桓振據江/陵劉毅進討至夏口振遣其黨馮該守東岸孟仙)
　　(圖據魯山城桓仙客守却月壘何無忌遏中流二/城皆潰宋昇明初沈攸之討蕭道成出夏口據魯)
　　(山蕭衍舉兵襄陽東昏侯使房僧寄守魯山以拒/之衍自圍魯山魯山降郢城亦下陳天嘉初王琳)
　　(據江郢諸州附于魏齊人守魯山為聲援琳敗齊/人棄城走陳因置魯山郡守之明年以郡賂周周)
　　(以為重鎮大建十二年周司馬消難以魯山來降/尋復為周所得隋末蕭銑置鄂州于魯山唐武徳)
　　(四年其鄂州刺史雷長潁以魯山來降于是江表/悉定唐六典淮南道名山曰大别葢大别世為荆)
　　(楚要害/如此)
　小别(見上亦臣謹按小别山在漢川縣南十里其形/如甑  名甑山東晉初王廙刺荆州為杜曽等)
　　(所扼退保甑山竟陵内史朱伺禦曽于揚口戰敗/就廙于甑山即此歐陽忞云梁天監中置甑山縣)
　　(唐武徳中改置沔州于甑山鎮葢皆以山名孔穎/達曰小别當在大别之東何則子常從小别與呉)
　　(戰退而至大别明其自東而漸西也又曰五戰及/郢謂濟漢而陳自小别而至于大别三戰也又戰)
　　(柏舉及清𤼵共為五戰今以地形考之大别在漢/陽小别在漢川柏舉在麻城漢川在漢陽之西北)
　　(百七十里麻城在漢陽之東北與孔說正反葢孔/誤也左司馬誡子常曰子沿漢而與之上下葢呉)
　　(兵在漢北楚兵在漢南呉之兵鋒飄忽不定時方/順漢東下而子常三與之遇既而知不可欲奔亦)
　　(憚其行陣精整計欲退避所謂三戰亦不過披其/戎壘未嘗大戰亦不言敗奔也至柏舉戰後呉從)
　　(楚師乃敗奔而西矣再按漢初李左車為成安君/畫䇿欲塞井陘口以困韓淮陰正與左司馬塞城)
　　(口之計同子常能守其誡堅壁勿戰楚之取勝可/以百全呉之去漢而陣于柏舉也或亦諜知楚謀)
　　(内自沮懼求間道以為歸計乎觀夫槩王請戰而/闔廬不許可以知之矣今麻城北去光州二百里)
　　(其間有黄土等闗當時度必/有間道可通也存之俟考)
　清𤼵(呉從楚師及清𤼵杜註清𤼵水名逕臣謹按水/經注溳水過江夏安陸縣西又南  石巖山北)
　　(亦謂之清水晉太安二年義陽蠻張昌作亂于其/下籠綵鳳以惑衆鎮南將軍劉𢎞遣牙門將皮初)
　　(與張昌戰于清水昌敗追斬于江夏即春秋時呉/從楚師及清𤼵者也今溳水在徳安府附郭安陸)
　　(縣西北石巖山/在城西八十里)
　雍澨(呉從楚敗諸雍澨五戰及郢于臣謹按是年左/司馬戍及息而還及呉師戰  雍澨五年呉師)
　　(敗楚師于雍澨亦即此水也孔潁達曰五戰不數/雍澨傳例皆陳曰戰奔食而從之則食者走不暇)
　　(為備故不數也今京山縣西南八十里有澨水源/出縣西七十里之磨石山下流合縣前河通于漢)
　　(江或以為即春秋時之雍澨又縣境有汊澨漳澨/薳澨說者以為即禹貢之三澨皆與景陵接界今)
　　(亦湮滃再按岳州府東南五里有㴩湖/亦曰  湖即春秋之雍澨迂迴非是)
　睢(楚子涉睢杜註睢水出新城昌魏縣東至枝江縣/入江是楚王西走  臣謹按孔潁達曰睢地名睢)
　　(水出𤼵河山在郢都之西楚王避呉而西走水經/注曰沮水出漢中房陵縣西北景山𤼵河山山之)
　　(異名也東南流逕臨沮縣西青谿水注之又東南/逕當陽縣北又南逕楚昭王冡王仲宣所謂昭丘)
　　(也又南與漢水合過枝江縣而入于江謂之沮口/今當陽縣北一里有沮水相傳即楚昭王渡處晉)
　　(昌魏縣/見前彭)
　雲中(見前/夢中)
　稷(定五年秦子蒲使楚人先與呉戰而自稷㑹之大/敗夫槩王于沂杜註稷沂皆楚地  或曰稷楚地)
　　(在今南陽府/桐柏縣境)
　軍祥(薳射子從子西敗呉師于軍祥杜/註楚地  或曰在湖廣隨州西南)
　棠谿(夫槩王奔楚為棠谿氏房臣謹按漢志汝南有/呉房縣孟康曰呉房本  子國楚封呉夫槩于)
　　(此為棠谿氏以封呉故曰呉房今縣有棠谿亭是/水經注灈水出汝南呉房縣呉房西北有棠谿城)
　　(春秋時夫槩封于此後漢建武中又封泗水王歙/子燀為棠谿侯谿有白羊淵漢元封二年白羊出)
　　(北淵畜牧者禱祀之灈水東流入瀙水今其地在/汝寜府遂平縣西北百里又括地志棠谿縣故城)
　　(在郾城縣西八十五里寰宇記棠谿城在郾城縣/南二十五里又西平縣西北有棠溪村昔時産金)
　　(甚精所謂棠谿之金天下之利也戰國䇿蘇秦曰/韓之劍㦸出于棠谿即此矣太康地記西平有龍)
　　(淵水淬刀劍特堅利漢志西平有鐵官葢/以此遂平西平郾城三縣地本相接也)
　公壻之谿(呉師又敗于公壻之谿杜註楚地名侯臣/謹按晉靈公時有公壻池之封葢諸  嫁)
　　(女于本國稱公壻/猶之稱公子也)
　成臼(王之奔隨也將渉于成臼杜註江夏竟陵縣有/臼水出聊屈山西南入漢  臣謹按水經注臼)
　　(水出竟陵縣東北聊屈山一名盧屈山西流注于/沔楚昭王濟于成臼即此也沔水又東過荆城東)
　　(今在鍾祥縣東三十里志云臼水舊流入漢川縣/入沌水意臼水不一處也今故道已堙縣有臼口)
　　(驛猶以臼/水得名)
　脾洩(王在隨子西為王輿服國/于脾洩杜註脾洩楚邑)
　負函　繒闗(哀四年楚人謀北方致蔡于負函致方/城之外于繒闗杜註蔡之故地人民楚)
　　(因為邑致之者㑹其衆也負函繒闗皆楚地帝臣/謹按少康二子長曰帝杼仲曰曲列少康崩  杼)
　　(即位封曲列於繒是曰繒衍國語周史伯云申繒/方強王伐申必與西戎㑹以伐周竹書幽王十一)
　　(年申人繒人入宗周弑王皆此繒也地葢近于申/矣或曰負函在今信陽州境繒闗在今邵州境)
　豐(哀四年司馬起豐析與狄戎杜註析縣屬南鄉郡/析南有豐鄉皆楚邑  臣謹按續漢志析縣有豐)
　　(鄉城今南鄉淅川縣有豐/鄉城地與鄖陽之上津接)
　少習(哀四年將通于少習以聴命杜註少習商縣武/關也將大開武關道以伐晉  臣謹按京相璠)
　　(曰武關楚通上雒阨道也春秋時葢嘗為晉有以/其近陰地也穆公之世秦伐鄀與楚爭商密商密)
　　(近武關地至是云將通于少習而杜釋之云將大/開武關道是楚已得武關矣蘇秦説楚威王秦起)
　　(兩軍一軍出武關一軍下黔中則鄢郢動矣楚懐/王時秦請以武關之外易黔中地後紿懐王㑹武)
　　(關執之以歸二世三年沛公南出轘轅畧南陽攻/武關入秦漢三年轅生説漢王出武關軍于宛葉)
　　(間武帝太初元年徙𢎞農都尉于武關晉永和七/年桓温伐秦步兵自淅川以趣武關敗秦軍于藍)
　　(田義熙十二年劉裕伐秦遣沈田子等趣武關明/年田子入武關進屯青泥姚泓來戰敗之東魏取)
　　(荆州宇文泰遣獨孤信出武關攻東魏兵于淅陽/後髙歡遣髙敖曹由武關趣商洛擊宇文泰唐建)
　　(中時江淮輸貢為淮西李希烈所阻皆繇荆襄趣/武關葢自古以為險阨矣今繇河南之南陽湖廣)
　　(之襄鄖入長安者必道武關自武關至長安四百/九十里多從山中行過藍田治出險就平楚言將)
　　(通于少習以聴命若云/將自此取晉河西地也)
　三戸(哀四年晉執蠻子與其五大夫以畀楚師于三/户杜註三户今丹水縣北三户亭  臣謹按漢)
　　(桓帝河間孝王子博封三户亭侯即此延熹四年/博改封任城王葢即故城置亭云今内鄉縣西南)
　　(有三户亭晉丹/水縣見卷首鄀)
　白(哀十六年子西召太子建之子勝于呉使處呉竟/為白公杜註白楚邑今汝陰褒信縣西南有白亭)
　　(大臣謹按史記楚惠王二年子西召勝于呉為巢/  夫號白公是也巢今廬州府巢縣襃信縣東漢)
　　(置屬汝南郡晉屬汝陰郡元省今息/縣東有白城東北七十里有褒信城)
　慎(哀十六年呉人伐慎白公敗之杜註汝陰慎縣也/  臣謹按漢置慎縣屬汝南郡後漢建武二年改)
　　(封宛王賜為慎侯尋復為縣魏正元二年毋丘儉/討司馬師不克自項走慎晉屬汝陰郡太和六年)
　　(桓伊破秦苻堅于石橋秦兵退屯慎城宋改置慎/縣于合肥縣境此城遂廢今鳳陽府潁上縣西北)
　　(有慎/城)
　
　
　
　
　
　
　
　
　
　
　
　
　春秋地名攷畧卷九
欽定四庫全書
　春秋地名攷畧卷十
　　　　　　　　　　詹事府詹事髙士竒撰
宋
　國於商丘(微子啟紂庶兄知紂必亡告父師少師而/遯于荒野商書微子篇云我其𤼵出狂我)
　　(家耄遜于荒是也後歸周武王封之于宋樂記云/武王克殷既下車投殷之後于宋韓詩外傳語略)
　　(同又吕氏春秋武王立成湯之後于宋以奉桑林/是也武王又封紂子武庚以續殷祀使管叔蔡叔)
　　(監之武王崩武庚畔成王誅之書序云成王既黜/殷命殺武庚命微子啟代殷後作微子之命曰猷)
　　(殷王元子惟稽古崇徳象賢綂承先王修其禮物/作賓于王家是也孔安國傳云命為宋公為湯後)
　　(孔穎達云微子初封于宋不知何爵此時因舊宋/命之為公令為湯後葢向苐封之而已以有武庚)
　　(為嫡屬故未為湯後至是始主湯祀也其地則為/商丘昭元年公孫僑對叔向曰昔髙辛氏有二子)
　　(伯曰閼伯季曰實沈居于曠林不相能也日尋干/戈以相征討后帝不臧遷閼伯于商丘主辰商人)
　　(是因故辰為商星是也殷之先相土嘗居之襄九/年宋災晉侯問于士弱對曰古之火正或食于心)
　　(或食于咮咮為鶉火心為大火陶唐之火正閼伯/居商丘祀大火而火紀時焉相土因之故商主大)
　　(火商人閲其禍敗之釁必始于火是也孔穎達云/爾雅以大火為大辰昭十七年傳云宋大辰之虚)
　　(是大火為宋星也殷本紀契生昭明昭明生相土/相土契孫也以是言之則商丘本殷舊都武王因)
　　(以封微子耳臣謹按襄十年宋公享晉侯于楚丘/請以桑林荀偃士匄曰魯有禘樂賓祭用之宋以)
　　(桑林享君不亦可乎莊子曰協于桑林之舞葢桑/林者宋人享祖廟之樂也又書傳言湯伐桀之後)
　　(大旱七年湯禱于桑林之社而雨大至是桑林又/實有其地乃呂氏春秋曰立湯後于宋以奉桑林)
　　(又昭二十一年宋城舊鄘及桑林之門可見桑林/即在商丘之境明矣廟社所在非舊都而何隠元)
　　(年及宋人盟于宿始見于經杜氏釋例云宋商商/丘三名一地梁國睢陽縣也睢陽秦縣于此置碭)
　　(郡漢改為梁國縣如故梁孝王自大梁徙都于此/漢書孝王築東苑方三百餘里廣睢陽城七十里)
　　(後漢仍為國後魏改梁郡隋廢郡置宋州改縣名/曰宋城唐初亦曰宋州建中時為宣武軍城五代)
　　(唐改歸徳軍宋太祖以歸徳節度使受命景徳二/年升為應天府大中祥符七年建為南京城周十)
　　(五里四十步金曰歸徳府復縣名曰睢陽元因之/明初降為州省縣入州治嘉靖二十四年復為府)
　　(置商丘縣為附郭今仍之故城圮于水𢎞治間少/徙而北周九里城西南有商丘周三百步世稱閼)
　　(臺絰再按僖六年許僖公見楚子面縛銜璧大夫/衰  士輿櫬楚子問諸逢伯對曰昔武王克殷微)
　　(子啟如是武王親釋其縛受其璧而祓之焚其櫬/禮而命之使復其位史記宋世家云武王克殷㣲)
　　(子啟乃持其祭器造于軍門肉袒面縛左牽羊右/把茅膝行而前以告武王乃釋微子復其位如故)
　　(此因左傳之文而増飾之也孔穎達曰馬遷之書/辭多錯繆面縳縳手于後故口銜其璧又安得左)
　　(牽羊右把茅乎斯言當矣若傳言使復其位乃命/許僖公者遷亦襲之夫微子新封宋國何云復位)
　　(乎論語云㣲子去之即所謂遜荒矣面縳銜璧葢/古者有土之君力屈歸命之禮微子未嘗嗣世主)
　　(殷國又已避去直一逋播臣耳何為而行此禮乎/當時逢伯獻諂謬為此說左氏直書彰其佞以戒)
　　(後世原非實録也兹不取也再按服䖍云相土居/商丘故湯以為國號皆誤  商頌天命𤣥鳥降而)
　　(生商鄭康成曰商國在太華之陽皇甫謐曰今上/洛商縣是也孔穎達曰若契之居商即是商丘則)
　　(契已居之不得云相土因閼伯若别有商地則湯/之為商不是因相土矣傳言商主大火商即宋也)
　　(昭八年魯蒐于紅革車千乘自根牟至于商衛哀/二十四年釁夏對公曰周公武公娶于薛孝恵娶)
　　(于商此謂宋為商之明驗故釋例曰商宋一地/是也商丘之名偶與初封同不必牽混可耳)
　黃(隠元年惠公之季年敗宋師于黃杜註陳留外黄/縣東有黃城  臣謹按今開封杞縣東北有外黄)
　　(城蘇代所謂决白馬之口魏無黄濟陽者也秦置/外黄縣漢因之屬陳留郡唐初廢杜佑曰外黄縣)
　　(東有黄城兵亂之後城邑邱墟因曰黄墟晉太和/四年桓温伐燕燕慕容厲逆戰于黄墟敗走即此)
　　(薛瓚曰外黄以黄溝而得名寰宇記睢州考城縣/西三十六里有黄溝西距外黄城四里即魯惠公)
　　(敗宋師處水經注河水舊/于白馬南泆通濮濟黄溝)
　菅(隠十年公敗宋師于菅辛未取郜辛巳取防杜/註菅宋地  臣謹按菅無考或曰在單縣北境)
　郜(見上杜註濟陰成武東南有郜城器臣謹按桓二/年取郜大鼎于宋杜註郜國所造  也故繫名于)
　　(郜濟陰城武縣東南有北郜城葢北郜為郜國又/有南郜為宋邑也漢郜成縣屬山陽郡後漢省入)
　　(成武成武屬濟陰郡晉因之近志南郜城在北郜/城南二里今兖州府城武縣東二十里有古郜城)
　　(詳見郜國/防見魯地)
　老桃(隠十年公㑹齊侯鄭伯于老桃杜註宋地寜臣/謹按戰國䇿髙誘注曰任城有桃聚今濟  城)
　　(北六十里有桃鄉/城或云即其地)
　稷(桓二年㑹于稷以成/宋亂杜註稷宋地)
　穀丘(桓十二年㑹宋公燕人盟于穀丘杜註穀丘宋/地  臣謹按本傳公欲平宋鄭及宋公盟于句)
　　(瀆之丘杜註即穀丘也漢濟陰郡有句陽縣應劭/曰即句瀆之丘水經注濮水逕鹿城南又東與句)
　　(瀆㑹句瀆首受濮水枝渠逕勾陽縣故城南春秋/之穀丘也左傳以為句瀆之丘縣處其陽故名今)
　　(在曹縣北三十里府再按本義引張氏曰穀/熟縣也今在歸徳  東南四十里存之俟考)
　虚(桓十二年公會宋公于虚/杜註宋地  疑在睢州境)
　龜(桓十二年公㑹宋公于龜杜/註宋地  疑亦在睢州境)
　盧門(桓十四年宋人以諸侯伐鄭以大宫之椽歸為/盧門之椽杜註盧門宋城門  臣謹按襄十七)
　　(年賊殺華呉于盧門合左師之後杜註後屋後昭/二十一年華氏居盧門以叛杜註盧門宋東南城)
　　(門後漢志睢陽有盧門亭宋城門之可考者又有/揚門昭二十一年華向之亂公自揚門見公徒下)
　　(而巡之杜註睢陽正東門名揚門禮檀弓元公入/自揚門即此又有澤門襄十七年皇國父為太宰)
　　(為平公築臺築者謳曰澤門之晳實興我役杜註/澤門宋東城南門也皇國父白晳而居近澤門孟)
　　(子曰魯君之宋呼于垤澤之門即此又有曹門成/十八年鄭伯侵宋及曹門外杜註曹門宋城門又)
　　(有桐門襄十年楚及鄭圍宋門于桐門又昭二十/五年宋樂大心居桐門稱桐門右師哀二十六年)
　　(宋景公無子取公孫周之子得與啟畜諸宫公卒/大尹立啟得夢啟北首而寢于盧門之外已為鳥)
　　(而集諸其上咮加于南門尾加于桐門曰余夢美/必立杜註桐門北門又有蒙門襄二十七年宋公)
　　(及諸侯之大夫盟于䝉門之外杜註䝉門宋城門/又外城門曰桑林門昭二十一年宋城舊鄘及桑)
　　(林之門杜註舊鄘故城桑林城門名又有耏門宋/武公之世耏班御皇父充石獲長狄縁斯宋公于)
　　(是以門賞耏班使食其征謂之耏門杜註門關門/是也西門無名襄九年宋災祝宗用馬于四墉祀)
　　(盤庚于西門之外水經注睢陽城西門即宼先鼓/琴處先好釣居睢水旁宋景公問道不告殺之後)
　　(十年止此門/鼓琴而去)
　袲(桓十五年㑹于袲伐鄭杜註袲宋地犖臣謹按杜/氏又曰沛國相縣西南有袲亭一名  今相縣故)
　　(城在宿州南九十/里袲亭在州西)
　蒙澤(莊十二年宋萬弑閔公于蒙澤杜註宋地梁國/有蒙縣  臣謹按蒙為宋邑故有蒙門國語陳)
　　(無宇謂楚子宋有蕭蒙是也亦曰大蒙城漢置蒙/縣屬梁國晉因之漢地里志蒙縣有獲水首受甾)
　　(東南逕彭城入泗水經注獲水出汳水亦兼丹水/之稱竹書紀年曰宋殺其大夫皇緩于丹水之上)
　　(又曰宋大水丹水壅不流葢汳水之變名也獲水/自蒙東山東逕長樂固北己氏縣南東南流于蒙)
　　(澤十三州志曰蒙澤在縣東春秋宋萬與閔公爭/博殺公于蒙澤即斯澤矣晉元嘉五年荀晞奉豫)
　　(章王端屯蒙城置行臺後魏因之亦曰北蒙縣永/安初梁將陳慶之送北海王顥北還拔滎城至梁)
　　(國滎城即蒙城之訛矣後齊廢今歸徳府治東北/有蒙城  再按水經注汳水自貫城逕蒙縣故城)
　　(南俗謂之小蒙城西征記城在汳水南十五六里/莊周為蒙之漆園吏即此汳水又東逕大蒙城北)
　　(酈氏謂自古不聞有二/蒙疑此即蒙亳非是)
　亳(羣公子奔蕭公子御説奔亳杜註蒙縣西北有亳/城  臣謹按此北亳也亦曰蒙亳周書立政篇夷)
　　(微盧烝三亳阪尹孔安國曰亳人之歸周者有三/所為之立監皇甫謐曰三處之地皆名為亳蒙為)
　　(北亳穀熟為南亳偃師為西亳是也湯始興時葢/居蒙縣之亳仲虺之誥曰葛伯仇餉征自葛始孟)
　　(子曰湯居亳與葛為隣漢地里志曰古葛國今梁/國寜陵縣之葛鄉正與蒙亳相近也春秋皆為宋)
　　(邑亦名薄僖二十一年楚㑹諸侯于盂執宋公以/伐宋已而宋服公㑹諸侯盟于薄釋宋公哀十四)
　　(年桓魋請以鞌易薄公不可曰薄宗邑也乃益鞌/七邑是也漢置薄縣屬山陽郡臣瓚曰湯所都後)
　　(漢改屬梁國晉省今歸徳府治西北有亳城穀熟/之亳湯所遷也伊尹曰天誅造攻自牧宫朕載自)
　　(亳即此後漢封更始子歆為穀熟侯邑于此尋為/穀熟縣屬梁國劉昭云有南亳帝王世紀曰湯都)
　　(也括地志穀熟西南三十五里有南亳故城是也/今穀熟故城在歸徳府治東南四十里偃師之亳)
　　(湯伐商時所居也書序自契至于成湯八遷湯始/居亳從先王居孔安國曰契父帝嚳都亳湯自商)
　　(丘遷焉故曰從先王居闞駰曰亳本帝嚳之墟在/禹貢豫州河洛之間今河南偃師城西二十里尸)
　　(鄉亭是也鄭康成亦云今河南偃師縣有湯亭依/此則偃師為西亳定矣八遷古無其目世本云契)
　　(居商昭明居砥石相土居商丘與亳為四今益以/南北二亳亦得六矣二亳皆在商丘境故曰自商)
　　(丘徙也左傳椒舉對楚子云成湯有景亳之命而/偃師有景山商頌曰景員維河殷受命咸宜乃言)
　　(商邑之形勢又曰陟彼景山松柏丸丸是斷是遷/乃言高宗營立宗廟是則景亳之名因山而得尤)
　　(不可移也春秋時為鄭地襄十一年同盟于亳城/北即此唐高宗太子𢎞葬景山曰恭陵改山名太)
　　(平山朱温弑昭宗亦葬景山曰和陵今地志偃師/縣西十四里有亳城又縣南二十里有景山餘詳)
　　(周地鄭地中在再按後漢志云梁國薄縣有湯冡/皇覽云湯冡  濟陰亳縣東郭去縣三里當時成)
　　(湯不知何以歸葬舊都乃諸家縁此遂指蒙縣之/亳為景亳誤也漢建平二年案行水災因行湯冡)
　　(劉向曰殷湯無葬處是諸家所言薄縣之冡亦未/實又有言湯冡在扶風徵陌者再考史記水經注)
　　(秦寜公二年伐湯三年與亳戰亳王奔戎遂滅湯/皇甫謐曰周桓王時有亳王號湯非殷也徐廣曰)
　　(亳王葢成湯之後然則所/謂徴陌之冡即其冡矣)
　蕭(見上杜註蕭宋邑今沛國蕭縣公臣謹按是年𫝊/宋萬弑閔公于蒙澤立子㳺羣  子奔蕭公子御)
　　(說奔亳南宫牛猛獲帥師圍亳冬十月蕭叔大心/及戴武宣穆莊之族以曹師伐之殺南宫牛于師)
　　(殺子游于宋立桓公杜註叔蕭大夫名後申無宇/對楚子曰宋蕭亳實殺子㳺即此事也與鄭京櫟)
　　(並稱知為宋邑明矣莊二十三年蕭叔朝公穀梁/傳微國之君未爵命者杜註蕭附庸國胡傳蕭叔)
　　(附庸之君也汪氏曰中國附庸例書字廬陵李氏/曰蕭叔穀梁以為名胡氏以入附庸書字之例正)
　　(義曰蕭本宋邑宋桓公之立蕭叔大心有功焉宋/人封之以為附庸夫大心為名則叔自應為字謂)
　　(叔為名者疑與大心為兩人也當以胡氏為正葢/自是遂為國矣僖三十年介人侵蕭文十四年宋)
　　(高哀為蕭封人以為卿杜註仕附庸還升為卿也/宣十二年楚子伐蕭宋華椒以蔡人救蕭蕭潰遂)
　　(滅蕭十三年楚子伐宋以其救蕭也襄十年楚子/囊鄭子耳伐我西鄙還圍蕭克之杜註蕭宋邑葢)
　　(楚人滅蕭而不能有還為宋邑也定十一年宋公/之弟辰入于蕭以叛宋樂大心入于蕭傳曰大為)
　　(宋患寵向魋故也十四年宋公之弟辰自蕭來奔/戰國屬楚黄歇説秦王曰秦楚之兵搆而不離魏)
　　(氏將出兵而攻留方與銍胡陵碭蕭相故宋必盡/是也秦置蕭縣二世二年沛公與秦將司馬尼戰)
　　(蕭西不利還引兵聚留漢二年漢王入彭城項羽/自齊還至蕭晨擊漢軍漢蕭縣屬沛郡更始初封)
　　(光武為蕭王即此後還屬沛國晉因之宋屬沛郡/後魏為郡治後齊改為承髙縣屬彭城郡隋屬徐)
　　(州開皇六年改曰龍城縣十八年改曰臨沛縣大/業初復為蕭縣唐仍屬徐州宋因之魏收志魏沛)
　　(郡治蕭縣黄楊城或謂之北城城邑攷北城去南/城二十里南城即故蕭國相傳蕭子避暑城也唐)
　　(以前縣治北城宋以後皆治南城明萬歴間圯于/水遷治于三台山南麓古蕭城在縣西北十里)
　幽(莊十六年同盟于幽杜註/幽宋地  疑在考城縣界)
　梁丘(莊三十二年齊侯宋公遇于梁丘杜註梁丘在/髙平昌邑縣西南  臣謹按榖梁𫝊曰梁丘在)
　　(曹邾之間去齊八百里張氏曰在濟州齊不以霸/主自居以梁丘近宋而先之也水經注濟水分流)
　　(東北逕成武城西又東北逕梁山城西地里志昌/邑縣有梁丘鄉即春秋宋齊㑹處也又東北過乘)
　　(氏縣西而注河水括地志梁丘城在成武縣東北/三十二里成武今兖州府城武縣也縣東北三十)
　　(里有梁丘山晉昌邑縣在今兖州府金/鄉縣西北四十里金鄉城武界相接也)
　檉　朾　犖(僖元年㑹于檉杜註檉宋地陳國陳縣/西北有檉城  臣謹按檉公羊作朾左)
　　(傳㑹犖謀救鄭也杜註犖即檉地有二名范寗亦/曰檉宋地後漢志陳縣有檉城王隠曰北有谷水)
　　(谷水上承澇陂亦曰勞/城今陳州西北有犖城)
　貫(僖二年齊宋江黄盟于貫杜註梁國蒙縣西北有/貰城貰與貫字相似  臣謹按公羊作貫澤范寗)
　　(云貫宋地後漢志蒙縣有貰城水經注汳水東至/梁郡蒙縣又東逕貰城南俗謂之薄城非也闞駰)
　　(以為貫城考文准地貫邑明矣貰城古貰國漢為/蒙縣地元帝封梁敬王子為貰鄉侯晉仍屬蒙縣)
　　(隋開皇六年改置黃縣于此十八年改為蒙澤縣/屬曹州大業初廢唐武徳四年復置括地志貰城)
　　(今蒙澤城是也貞觀初縣廢舊志蒙澤城/在濟陰縣南六十五里今在曹縣西十里)
　多魚(僖二年齊寺人貂始漏師於多魚今臣謹按時/為貫澤之盟葢在宋境也或曰在  歸徳府虞)
　　(城/界)
　葵丘(僖九年㑹于葵丘杜註陳留外黄縣東有葵丘/九月盟于葵丘  臣謹按孔疏莊八年連稱管)
　　(至父戍葵丘杜云齊地在臨淄縣西桓公葵丘之/㑹宰孔稱齊侯不務徳而勤遠畧西為此㑹則此)
　　(地遠處齊西不得近在臨淄故釋例以為陳留外/黄屬之宋地後漢志外黄有葵丘聚齊桓公㑹此)
　　(城中今考城縣東有葵丘漢有留縣東/漢改名考城晉省後復置葢地相接也)
　次睢之社(僖十九年宋公使邾子用鄫子于次睢之/社杜註此水次有妖神東夷人皆祠之葢)
　　(殺人而用祭次臣謹按後漢志臨沂縣有叢亭博/物志縣東界  睢有大叢社民謂之食人社今在)
　　(沂州/境)
　鹿上(僖二十一年宋人齊人楚人盟于鹿上杜註宋/地汝南有原鹿縣  臣謹按東漢置原鹿縣屬)
　　(汝南郡為原鹿侯國晉屬汝陰郡後廢水經注汝/水東南過汝南上蔡縣西又東南過平輿縣南又)
　　(東至原鹿縣南入于淮今潁州太和縣西有原鹿/城  再按水經注濮水自葭蜜東北經鹿城南即)
　　(春秋鹿上/也疑誤)
　盂(僖二十一年宋公楚子㑹于盂杜註盂宋地有臣/謹按穀梁作雩公羊作霍杜氏曰襄邑西北  盂)
　　(亭哀二十六年宋大尹盟六子/于唐盂即此今睢州有盂亭)
　薄(見/前)
　泓(僖二十二年宋公及楚子戰于泓杜註泓水名處/臣謹按寰宇記鄢城北里許有泓水即宋楚戰)
　　(鄢城在今柘城/縣北三十里)
　緡(僖二十三年齊侯伐宋圍緡杜註緡宋邑髙平昌/邑縣東南有東緡城  臣謹按緡穀梁作閔僖二)
　　(十六年楚人伐宋圍緡即此古為緡國昭四年椒/舉曰桀為仍之㑹有緡叛之十一年叔向曰桀克)
　　(有緡以喪其國即此也漢置東緡縣建武十三年/封馮異子彰為東緡侯晉有東緡入金鄉水經注)
　　(濟水過金鄉縣南又東過東緡縣北故宋地春秋/齊伐宋圍緡鄒衍曰余登緡城以望宋都者也今)
　　(東緡城在兖州府金/鄉縣東北二十里)
　孟諸(僖二十八年楚子玉為瓊弁玉纓夢河神謂己/曰畀余余賜女孟諸之麋杜註孟諸宋藪澤水)
　　(草之交曰麋胡臣謹按禹貢導菏澤被孟豬孔安/國傳菏澤在  陵孟諸澤名在菏東北水流溢覆)
　　(被之孔穎達曰地理志山陽有胡陵縣不言有荷/澤又云菏澤在濟陰定陶縣東北孟諸在梁國睢)
　　(陽縣東北以今地驗之則胡陵在睢陽之東定陶/在睢陽之北其水皆不流溢被孟豬也然郡縣之)
　　(名隨代變易古之胡陵當在睢陽之西北故得流/溢被孟豬耳考水經注菏水分濟于定陶東北歴)
　　(成武昌邑方與之境即禹貢𨗳濟東出于陶丘北/又東至于菏也又云𨗳菏澤被孟豬闞駰曰不言)
　　(入而言被明不常入也水盛乃覆被矣今菏澤在/曹州東濟水自考城來㑹孔傳本無誤穎達意謂)
　　(水不逆溢致生疑辨似過也周禮謂之望諸爾雅/十藪宋有望諸文十年宋公道楚子田于孟諸十)
　　(六年宋昭公將田孟諸夫人王姬使帥甸攻而殺/之昭二十一年宋司馬華遂與公謀逐華貙將使)
　　(田孟諸而遣之哀十四年宋皇野語向巢迹人來/告逢澤有介麋焉杜註地理志逢澤在開封縣東)
　　(北遠疑非孔穎達曰臣瓚案汲郡古文梁惠王廢/逢忌之藪以賜民今浚儀有逢忌陂宋都睢陽計)
　　(去開封四百餘里非輕行可到故杜以為疑葢于/宋都之旁别有逢澤也或曰逢猶遇澤即孟諸此)
　　(說近是史記謂之明都今歸徳府治東北有孟諸/澤接虞城縣界又虞城縣北有孟諸臺故澤地也)
　　(俗謂之湄臺即杜預所/謂水草之交曰麋矣)
　承匡(文十年叔仲彭生㑹晉卻缺于承匡杜註承匡/宋地在陳留襄邑縣西  臣謹按秦為承匡縣)
　　(後以承匡地卑濕徙縣于襄陵城遂廢亦曰匡城/襄陵即衛之襄牛宋曰襄陵秦置襄邑縣漢因之)
　　(即今睢州治也詳衛地襄牛水經注渙水逕雝邱/故城南又東逕承匡城又東逕襄邑故城南故宋)
　　(承匡襄牛之地宋襄公之所築故曰襄陵竹書紀/年梁惠成王十七年宋景公衛公孫倉㑹齊師圍)
　　(我襄陵十八年惠成王以韓師師于襄陵齊侯使/楚景舍來求成即此西有承匡城春秋㑹于承匡)
　　(者也又谷水首受渙水于襄邑縣東東逕承匡城/京相璠曰陳留襄邑縣西三十里有故承匡城今)
　　(在睢州西/三十里)
　長丘(文十一年初宋武公之世鄋瞞伐宋宋敗之于/長丘杜註長丘宋地  臣謹按漢地里志陳留)
　　(封丘縣孟康曰春秋傳敗翟于長丘今翟溝是近/志翟溝在封丘縣南八里即白溝也音轉為翟西)
　　(接黄河支流引瀆東入環帶縈紆澄澈如鑑一名/滌溝一曰湛渠舊自陽武縣流入又東南經祥符)
　　(縣境/今堙)
　耏門(見/前)
　新城(文十四年公㑹諸侯及晉趙盾于新城杜註宋/地在梁國寜陵縣西  臣謹按地理志云歸德)
　　(府商丘縣南/有新城亭)
　大棘(宣二年宋華元鄭公子歸生戰于大棘杜註大/棘在陳留襄邑縣南  臣謹按水經注濄水逕)
　　(陽夏縣西又東逕邈城北又東逕大棘城南故鄢/之大棘城也即春秋宋鄭戰處後其地為楚莊所)
　　(并故圈稱曰大棘有楚太子建墳伍員釣臺濄水/又東逕安平縣北陳留風俗傳曰大棘鄉故安平)
　　(縣也士人敦惷易以綂御後漢志已吾縣有大棘/鄉漢景帝三年七國反呉楚共攻梁破棘璧即大)
　　(棘也今大棘城在寜/陵縣西南七十里)
　沙隨(成十六年㑹于沙隨杜註沙隨宋地梁國寜陵/縣北有沙隨亭  臣謹按襄二十二年㑹于沙)
　　(隨錮欒氏也即此水經注汳水逕考城縣又東逕/寜陵縣之沙陽亭北故沙隨國春秋㑹于沙隨謀)
　　(伐鄭也世以為堂城汳水又東逕黄蒿塢續述征/記曰堂城至黄蒿二十里其旁有白沙堝唐至徳)
　　(初張巡守雍丘以抗賊賊衆屯白沙堝巡乘/使襲擊大破之今寜陵縣西六里有沙隨城)
　汋陂　夫渠　汋陵(成十二年鄭子罕伐宋宋將鉏/樂懼敗諸汋陂退舍于夫渠不)
　　(儆鄭人覆敗諸汋陵獲將鉏樂懼杜註汋陂夫渠/汋陵皆宋地  臣謹按寜陵縣南二十五里有汋)
　　(陵/城)
　彭城(成十八年楚子伐宋宋魚石復入于彭城杜註/彭城宋邑今彭城縣  臣謹按堯封彭祖于彭)
　　(城號大彭氏國于此國語大彭為商伯是也春秋/為宋地成十八年楚伐宋拔之以納魚石公羊曰)
　　(封魚石也襄元年諸侯之師救宋圍彭城左傳曰/非宋地追書也孔穎達曰謂楚以彭城封魚石既)
　　(列為國非復宋地矣後彭城降晉史記楚共王拔/宋彭城以封宋左師魚石四年諸侯共誅魚石而)
　　(歸彭城于宋即此事又韓世家文侯二年伐宋至/彭城執宋君秦置彭城縣屬泗水郡始皇二十八)
　　(年自琅琊還過彭城欲出周鼎泗水二世二年秦/嘉立景駒為楚王軍彭城東既而楚懷王都此史)
　　(記沛公項羽聞項梁軍破乃與吕臣軍俱引而東/呂臣軍彭城東項羽軍彭城西沛公軍碭是也及)
　　(項羽自立為西楚霸王亦都此漢三年漢王入彭/城項羽西從蕭晨擊漢東至彭城大破漢軍孟康)
　　(曰舊名江陵為南楚陳為東楚彭城為西楚文穎/曰彭城故東楚也項羽都謂之西楚漢六年封弟)
　　(交為楚王宣帝地節元年改為彭城郡尋復故後/漢亦為楚國章帝改為彭城國晉因之仍立徐州)
　　(東晉嘗為重鎮再陷于石勒苻堅太元九年謝𤣥/取之宋仍為徐州治又立彭城郡治泰始中没于)
　　(後魏自梁迄陳迭屬南北隋初置州後亦為彭城/郡唐復為徐州後屢改為郡又置軍宋仍為徐州)
　　(元因之省彭城縣入州屬歸徳府旋升路又改為/武安州明初復為徐州屬鳳陽府後直𨽻南京今)
　　(屬江南省水經注曰城東北角/起層樓號彭祖樓下有彭祖冢)
　朝郟(成十八年鄭伯侵宋遂㑹楚子伐宋取朝郟楚/子辛鄭皇辰侵城郜取幽丘杜註朝郟城郜幽)
　　(丘皆宋地丘或曰朝郟在夏邑/境城郜幽  在徐州蕭縣界)
　城郜(見/上)
　幽丘(見/上)
　夷庚(西鉏吾曰今將崇諸侯之姦而披其地以塞夷/庚杜註夷庚呉晉徃來之要道  臣謹按孔穎)
　　(達曰夷平也詩序云由庚萬物得由其道是以庚/為道也此之以塞夷庚下云懼呉晉知謂塞呉晉)
　　(徃來之道也葢呉晉徃/來必由彭城故杜云然)
　台谷　靡角之谷(成十八年晉侯師于台谷以救宋/遇楚師于靡角之谷杜註靡角宋)
　　(地矣臣謹按彭城之役晉楚遇于靡角之谷晉將/遁  雍子𤼵命于軍將戰行歸者而逸楚圍楚師)
　　(宵潰晉降彭城而歸諸宋以魚石歸然則靡角之/谷即近彭城地也或云台谷晉地彭城在永城界)
　　(似/誤)
　虚朾(成十八年同盟于虚朾杜註/地闕  或云即宋之虚也)
　吕留(襄元年楚子辛救鄭侵宋吕留杜註呂留二縣/今屬彭城郡  臣謹按杜云二縣今謂彭城郡)
　　(有呂縣留縣即宋之二邑也漢吕縣屬楚國後漢/及晉皆屬彭城國宋屬彭城郡後魏因之隋廢泗)
　　(水至吕城積石為梁故稱吕梁今吕城東十里吕/梁洪上有二城一曰雲夢一曰梁王雲夢即韓信)
　　(梁王即彭越也今吕梁城在徐州北五十里中河/分司駐焉  留秦置縣二世元年秦嘉立景駒為)
　　(楚王在留張良遇漢髙于此因封留侯尋亦為留/縣屬楚國後漢屬彭城國晉因之宋仍屬彭城郡)
　　(泰始中没于魏魏亦屬彭城郡水經注濟水過沛/縣東北又東南過留縣北即春秋吕留也繁休伯)
　　(避地賦朝余𤼵乎泗洲夕宿于留鄉是也後/齊廢隋復置屬徐州唐廢今為運道所經)
　犬丘(襄元年鄭子然侵宋取犬丘杜註譙國酇縣東/北有太丘城迂迴疑  臣謹按太丘地不近鄭)
　　(故杜以為疑然是時楚方侵宋取吕留鄭葢為楚/取也漢為敬丘縣屬沛郡後漢曰太丘仍屬沛國)
　　(陳實為太丘長即此晉縣廢城存東晉初祖逖自/蘆洲進屯太丘是也今有太丘集在歸徳府永城)
　　(縣西北三十里與夏邑接界大河經此東北流入/碭山境酇縣漢屬沛郡晉屬譙郡唐廢酇音嵯本)
　　(作□非蕭/何所封也)
　商丘(見卷/首)
　訾毋(襄十年楚伐宋師于訾毋圍宋門于桐門杜/註訾毋宋地  或曰在歸徳府鹿邑縣境)
　桐門(見/前)
　楊梁(襄十二年楚子囊秦庶長無地伐宋師于楊梁/杜註梁國睢陽縣東有地名楊梁  臣謹按後)
　　(漢志睢陽有楊梁聚水經注渙水逕穀熟城南又/東逕楊亭北即春秋楊梁也京相璠曰宋地今曰)
　　(陽亭俗謂之縁城非矣今/在歸徳府城東南三十里)
　合(襄十七年合左師志臣謹按彭城古蹟志徐州沛/縣有合鄉應誤漢  東海郡有合鄉縣東晉屬蘭)
　　(陵郡北齊省入嶧縣近志合鄉在嶧縣西北晉滅/偪陽以封向戌亦在嶧縣境是就其初封益之也)
　澤門(見/前)
　䝉門(見/前)
　商(見卷/首)
　鬼閻(昭二十年宋八公子之徒與華氏戰于鬼閻杜/註潁川長平縣西北有閻亭  臣謹按今陳州)
　　(西華縣西南有閻倉城即古閻亭也曹魏築城置/倉于此因改今名長平漢縣北齊省今故城在陳)
　　(州東六/十里)
　南里(昭二十一年宋華亥向寜華定自陳入于宋南/里以叛杜註南里宋城内里名  臣謹按是年)
　　(𫝊華貙之臣張匄刼華遂以叛召亡人華向樂大/心等禦諸横華氏居盧門以南里叛公子城大敗)
　　(華氏圍諸南里華貙犯師以出食于睢上乃復入/二十二年華亥向寜華定自南里出奔楚南里為)
　　(城内近盧門地甚明穀/梁𫝊曰宋之南鄙誤也)
　橫(見上杜註梁睢陽縣南有横亭之臣謹/按今歸徳府西南有横城世謂  光臣)
　舊鄘(見/前)
　桑林之門(見/前)
　厨(昭二十一年厨人濮/杜註濮宋厨邑大夫)
　鴻口(昭二十一年齊師宋師敗呉師于鴻口杜註梁/國睢陽縣東有鴻口亭  臣謹按今歸徳府東)
　　(有鴻/口亭)
　楊門
　新里(昭二十一年敗華氏于新/里杜註新里華氏所取邑)
　赭丘(昭二十一年與華氏戰于赭丘杜註赭丘宋地/  臣謹按後漢志陳國長平縣有赭丘城長平)
　　(見前/鬼閻)
　曲棘(昭二十五年宋公卒于曲棘杜註陳留外黄城/中有曲棘里宋地  臣謹按後漢志外黄有曲)
　　(棘里外黄城/在今杞縣)
　老丘(定十五年鄭罕遠敗宋師于老丘杜註老丘宋/地  臣謹按今開封陳留縣北四十五里有老)
　　(丘城見陳/留風俗傳)
　蕖蒢(定十五年鄭伐宋齊侯衛侯次于蕖蒢謀救/宋也  臣謹按公羊作蘧蒢左𫝊一名蘧拏)
　雍丘(哀九年宋皇瑗取宋師于雍丘杜註雍丘縣屬/陳留  臣謹按杞封雍丘杞遷東國地屬宋後)
　　(屬魏雍一作雝史記鄭世家繻公十五年韓景侯/伐鄭取雍丘又秦蒙鷔拔魏雍丘秦二世二年沛)
　　(公項羽自定陶西畧地破秦于雍丘曹參南攻雍/丘擊李由軍破之漢置雍丘縣屬陳留郡晉屬陳)
　　(留國後魏置陽夏郡北齊因之隋初改置杞州尋/廢州以縣屬梁郡唐初仍置杞州尋廢州以縣屬)
　　(汴州五代晉改為杞縣漢仍為雍/丘宋因之金復為杞縣今因之)
　城鉏(哀十一年衛太叔疾奔宋臣向魋納美珠焉與/之城鉏杜註城鉏宋地  臣謹按襄四年魏綘)
　　(曰昔有夏之方衰也后羿自鉏遷于窮石杜註鉏/本國名即此城鉏也其後屬衛哀二十五年衛侯)
　　(出奔宋適城鉏杜註城鉏近宋邑二十六年衛悼/公立以城鉏與越人出公在城鉏以弓問子貢是)
　　(也今大名府滑縣東十/五里有鉏城見路史)
　户牖(哀十三年㑹于黄池呉人囚子服景伯而還及/户牖歸之杜註户牖陳留外黄縣西北東昬城)
　　(是也臣謹按戸牖地秦屬陽武縣陳平陽武户牖/人  漢因封為户牖侯後置東昬縣屬陳留郡相)
　　(傳秦始皇東㳺至此昬霧四塞不能進因名三國/魏廢縣為鎮宋改置東明縣金又改置蘭陽縣今)
　　(屬開封府東昬故城在蘭陽縣/東北二十里有秦臺廢址存焉)
　鞌(哀十四年宋向魋請以/鞌易薄杜云鞌向魋邑)
　逢澤(見孟/諸)
　曹(哀十四年宋向魋入于曹以叛/杜註哀八年宋滅曹以為邑)
　空澤　連中　空桐(哀二十六年宋景公遊于空澤/卒于連中大尹興空澤之士千)
　　(甲奉公自空桐入如沃宮杜註空澤采邑連中館/名梁國虞縣東南有空桐沃宫宋都内宮名  臣)
　　(謹按後漢志梁國虞縣有空桐寰宇記虞城縣東/三十里有空桐山元和志虞縣南五里有空桐亭)
　　(晉虞縣北齊省隋復置/虞城縣今屬歸徳府)
　唐盂(見前/盂)
陳
　國於宛丘(史記陳胡公滿者帝舜之後也舜已崩傳/禹天下而舜子商均為封國夏后之時或)
　　(失或續至于周武王克殷紂乃復求舜後封之于/陳以奉帝舜祀襄二十五年子産曰昔虞閼父為)
　　(周陶正以服事我先王我先王賴其利器用也與/其神明之後也庸以元女大姬配胡公而封諸陳)
　　(以備三恪杜註閼父舜後為武王陶正元女武王/之女胡公閼父之子滿也周得天下封夏殷為二)
　　(王後又封舜後謂之恪并二王後為三國孔穎達/曰樂記云武王克殷未及下車乃封黄帝之後于)
　　(薊封帝堯之後于祝封帝舜之後于陳下車而封/夏后氏之後于杞投殷之後于宋郊特牲云天子)
　　(封二代之後猶尊賢也尊賢不過二代鄭𤣥以此/謂杞宋為二王之後薊祝陳為三恪今杜說與此)
　　(異樂臣謹按呂氏春秋薊作鑄祝作黎韓詩外傳/與  記同史記則薊為祝祝為薊正相反大紀云)
　　(武王封祝薊陳以備三恪封夏後東樓公于杞紂/子武庚于殷皆為上公是為二王之後葢用鄭說)
　　(而小變之也再考微子之命云綂承先王修其禮/物孔傳云言二王之後各修其典禮與時王並為)
　　(三綂詩振鷺序云二王之後來助祭也又有瞽篇/云我客戾止永觀厥成鄭箋我客二王之後也皆)
　　(不與陳並列也且言備三恪必先有二國而後以/陳備之今杞宋之封乃在下車之後陳先已封矣)
　　(安得反援杞宋而為三乎由是言之杜說絀矣陳/之封地則在宛邱詩譜陳太皥伏羲氏之墟都于)
　　(宛丘之側其封域在禹貢豫州之東其地廣平無/名山大澤西望外方東不及明諸武王妻媯滿太)
　　(姬太姬無子好巫覡禱祈鬼神歌舞之樂民俗化/而為之班固曰太姬婦人尊貴好祭祀用史巫故)
　　(其俗巫鬼陳詩曰坎其擊鼓宛丘之下無冬無夏/植其鷺羽又曰東門之枌宛丘之栩子仲之子婆)
　　(娑其下此其風也爾雅陳有宛丘毛𫝊四方髙中/央下曰宛丘隠三年衛莊公娶于陳曰厲媯始見)
　　(于傳杜註陳今陳國陳縣昭八年楚滅陳以穿封/戍為陳公十三年楚復封陳獲麟後三年復滅陳)
　　(楚頃襄王徙都之號郢陳秦屬潁川郡陳勝于此/自立號張楚漢置陳縣又置淮陽國治此後漢改)
　　(陳國晉屬梁國劉宋置陳郡于項縣省陳縣入之/後魏因之隋復于故陳縣地置宛丘縣為陳州治)
　　(唐宋因之明初省附郭宛丘縣入州州城南三里/有宛丘高二丈又州城内東北隅有池即詩所謂)
　　(東門之池也其再按史記舜為庶人時堯妻之二/女居于溈汭  後因為姓姓媯氏武王求舜後得)
　　(媯滿封之于陳誤也世本曰舜姓姚氏哀元年少/康逃奔有虞為之庖正虞思于是妻之以二姚邑)
　　(諸綸杜註虞舜後諸侯思有虞君也虞君自以二/女妻少康姚虞姓是也又昭八年史趙曰自幕至)
　　(于瞽瞍無違命舜重之以明徳寘徳于遂遂世守/之及胡公不淫故周賜之姓使祀虞帝杜註幕舜)
　　(之先瞽瞍舜父從幕至瞽瞍間無違天命廢絶者/遂舜後葢殷之興存舜之後而封遂胡公遂之後)
　　(事周武王賜姓曰媯封諸陳紹舜後孔穎達曰虞/思猶姓姚至胡公周賜姓為媯耳史遷妄也  再)
　　(按孔潁達曰魯語幕能師顓頊者也有虞氏報焉/孔晁曰幕能修道功不及祖徳不及宗故每于歳)
　　(之大烝而祭焉謂之報明幕是舜先但不知去舜/逺近也觀傳此文瞽瞍以前似有國土而尚書序)
　　(云虞舜側微孔安國云為庶人故微賤葢瞽瞍始/失國耳臣再按鄭語史伯曰有天地之大功者其)
　　(子孫必章虞幕能聴恊風以成樂物生者也夏禹/能單平水土以品處庶類者也商契能和合五教)
　　(以保于百姓者也周棄能播殖百穀疏以衣食民/人者也其後皆為王公侯伯幕之功徳至於禹稷)
　　(契並稱又曰虞幕曰虞舜曰虞思一氏相傳其為/有國明矣孔氏云至瞽瞍而失國殆不可易至韋)
　　(昭云虞幕即舜/後虞思謬極)
　前封虞(虞思傳見上杜註梁國有虞縣綸虞邑降孔/穎達曰堯典有鰥在下曰虞舜又曰釐  二)
　　(女于媯汭嬪于虞皇甫謐曰嬪于虞因以虞為氏/虞今河東大陽縣西山上虞城是也然則舜有天)
　　(下之號曰虞本因河東大陽之虞及周之興封仲/雍之後為虞國即彼地矣舜既禪禹禹封舜後為)
　　(諸侯未必封于河東虞地而梁國有虞縣疑是夏/時虞國也戰國時為虞邑史記漢王敗于彭城還)
　　(軍碭西過梁地至虞是也漢置虞縣屬梁國晉因/之後魏屬沛郡改曰蕭縣北齊省隋置虞城縣屬)
　　(宋川唐武徳四年置東虞州州旋廢仍屬宋州五/代梁屬輝州宋仍屬宋州金廢元復置屬東平路)
　　(後屬濟寜路明初屬歸徳府嘉靖九年以水患徙/今治故城在縣南三里又縣西三十五里有綸城)
　　(即夏時綸邑後漢/志虞縣有綸城)
　又封遂(莊十三年齊人滅遂杜註遂國在濟北蛇丘/縣東北  臣謹按十七年齊人殱于遂傳齊)
　　(滅遂使人戍之遂之遺民飲使者酒而殺之齊人/殱焉穀梁曰遂微國襄三年晏子謂叔向曰箕伯)
　　(直柄虞遂伯戯其相胡公大姬已在齊矣杜註四/人皆舜後胡公四人之後八年傳舜重之以明徳)
　　(于寘寘遂杜以為殷所封孔穎達曰遂在直柄之/後故曰殷封也傳又曰遂世守之知周時尚存特)
　　(微不克振耳胡公自以選建明徳而封如夏後有/越仍封杞也或難之曰商所封國至周猶有存焉)
　　(者乎曰奚但商封薛越夏所封也然則遂為舜後/杜氏何以不言曰鑄為黄帝後厲為神農後焦為)
　　(堯後杜皆不言而後人言之葢杜以過慎而畧者/多矣路史曰舜後封于遂為齊所滅是也今兖州)
　　(府寜陽縣西北/十里有遂鄉)
　濮(隠四年衛人殺州吁于濮杜註濮陳地水名永臣/謹按水經潩水出河南密縣大騩山劉澄之  初)
　　(記云濮水也注云是水首受谿水川渠雙引俱東/注洧洧與之過沙枝流脉亂互相通稱是以春秋)
　　(昭九年遷城父人于陳以夷濮西田益之京相璠/云以夷之濮西田益也杜預亦言以夷田在濮水)
　　(西者與城父人服䖍曰濮水名也葢與北濮逈别/矣潩水又南逕鍾亭宛亭又南逕胡城今潁陰縣)
　　(也或曰濮在今陳州/北境葢即潩水之說)
　焦夷(僖二十三年楚伐陳遂取焦夷杜註焦今譙縣/也夷今譙郡城父縣二地皆陳邑  臣謹按襄)
　　(元年晉以東諸侯之師伐陳遂侵楚焦夷即此葢/其時已屬楚矣焦本焦國武王封神農之後于焦)
　　(既屬楚改為譙秦置譙縣陳勝初起攻譙下之是/也漢亦為譙縣屬沛郡後漢建武四年幸譙仍屬)
　　(沛國曹操生長于譙自言于譙東五十里築精舍/欲春夏讀書秋冬射獵建安中徃徃治兵于譙以)
　　(擊孫權曹丕簒位改建五都譙其一也數如譙議/南侵明帝睿亦常至焉晉仍為譙郡治永昌初陷)
　　(于石勒永和五年復歸于晉升平三年没子慕容/燕太和四年桓温克譙晉末縣廢而譙城如故劉)
　　(宋亦置譙郡又僑置小黄縣為陳留郡治後魏因/之隋初陳留郡廢大業三年改小黄為譙縣譙郡)
　　(治焉唐宋皆為亳州治間改郡置軍亦尋罷明/初以附郭譙縣省入州今仍之夷城父見楚地)
　壺丘(文九年楚侵陳克壺丘杜註壺/丘陳邑  或曰在今陳州南境)
　厥貉(文十年楚子蔡侯次于厥貉杜/註闕  或曰在陳州項城界)
　辰陵(宣十一年楚子陳侯鄭伯盟于辰陵穀梁作夷/陵杜註潁川長平縣東南有辰亭  臣謹按水)
　　(經注洧水逕茅城又東南逕辰亭俗謂之田城非/也春秋盟于辰陵京相璠曰長平有故辰亭今此)
　　(城在長平西北而杜以為東南疑有誤長平漢縣/屬汝南郡後漢屬陳國晉屬梁國今在陳州西六)
　　(十/里)
　栗門(宣十一年楚子入陳殺陳夏徵/舒轘諸栗門杜註栗門陳城門)
　鳴鹿(成十六年知武子以諸侯之師侵陳至于鳴鹿/杜註陳國武平縣西南有鹿邑  臣謹按陳鳴)
　　(鹿漢為蘄鄲縣地屬沛縣東漢析置武平縣屬陳/國劉昭曰春秋侵陳鳴鹿即此晉因之後改屬梁)
　　(國魏屬陳留郡隋改為鹿邑縣屬陳州唐屬亳州/中和三年宣武帥朱全忠與黄巢黨戰于鹿邑敗)
　　(之遂入據亳州宋以後因之明改屬歸徳府古鹿/邑城在縣西南宋白云在縣西十三里志云縣東)
　　(北有武平故城後漢置縣治此建安/元年封曹操為武平侯此其食邑云)
　大㝠(哀六年呉伐陳楚昭王救陳攻大㝠卒于城父/杜註大㝠陳地呉師所在  或曰在今陳州項)
　　(城縣/境)
蔡
　國於上蔡(史記蔡叔度文王子武王弟武王克殷封/叔鮮于管封叔度于蔡二人相紂子武庚)
　　(禄父治殷遺民武王崩成王少周公旦專王室管/叔蔡叔疑周公之為不利于成王乃挾武庚以作)
　　(亂周公旦承成王命誅武庚殺管叔而放蔡叔蔡/叔度既遷而死其子曰胡周公言于成王復封胡)
　　(于蔡此蔡國始封之說也書蔡仲之命曰惟周公/位冢宰正百工羣叔流言乃致辟管叔于商囚蔡)
　　(叔于郭鄰以車七乘降霍叔于庶人三年不齒蔡/仲克庸祗徳周公以為卿士叔卒乃命諸王邦之)
　　(蔡王若曰小子胡惟爾率徳改行克慎厥猷肆予/命爾侯于東土定四年祝鮀曰管蔡啟商惎間王)
　　(室王于是乎殺管叔而蔡蔡叔以車七乘徒七十/人其子蔡仲改行帥徳周公舉之以為己卿士見)
　　(諸王而命之以蔡其命書云王曰胡無若爾考之/違王命也葢用蔡仲之命而小損益之孔安國書)
　　(傳云郭鄰中國之外地名管蔡國名明王之法誅/父用子言至公周公圻内諸侯二卿治事叔之所)
　　(封圻内之蔡仲之所封淮汝之間圻内之蔡名已/滅故取其名以名新國欲其戒之孔疏云周禮冢)
　　(宰以八則治都鄙建其長立其兩馬鄭皆云立卿/兩人是畿内諸侯立二卿書言以仲為卿士左傳)
　　(言為己卿士是為周公圻内之卿士也仲封淮汝/之間左傳有文叔封圻内其事不知所出又云蔡)
　　(蔡叔上蔡字素達反本作􁅟說文云􁅟散之也從/米殺聲放散之義故訓為放𨽻書改作致失字體)
　　(隠四年陳蔡方睦于衛杜註蔡今汝南上蔡縣即/孔傳所謂淮汝之間也史記世家漢地里志並云)
　　(叔度封上蔡孔疏别引杜預云武王封叔度于汝/南上蔡至平侯徙新蔡昭侯徙居九江下蔡葢釋)
　　(例之文穎達雖以汝南去京師遠不得在圻内為/疑未有以易之也臣謹按管霍與蔡同時封號三)
　　(監管在河南霍在河東皆非圻内蔡不得獨為圻/内霍叔降黜三年而復之名封不異于舊蔡豈必)
　　(獨異于舊乎周召初封圻内不過采邑封魯封燕/乃為大國叔以罪廢其子乃更封大國無是理也)
　　(循是以推蔡亦祗應復其舊國孔傳所云存疑可/也春秋時亦稱上蔡竹書紀年魏章帥師及鄭師)
　　(伐楚取上蔡亦謂之蔡陽秦昭襄三十三年客卿/胡傷取魏蔡陽孔氏曰蔡城在蔡水之陽也漢因)
　　(置上蔡縣應劭曰以九江有下蔡故稱上蔡後漢/安帝封鄧隲為侯邑晉仍屬汝南郡後魏為汝南)
　　(郡治隋初郡廢縣屬蔡州大業初改置汝陽縣而/改武津縣為上蔡縣屬汝南郡唐屬蔡州宋因之)
　　(明屬汝寜府故蔡國城在縣西南十里輿地志云/古蔡國在汝陽上蔡二縣界又上蔡縣東十里有)
　　(蔡國國再按史記蔡世家云周公舉胡以為魯卿/士魯  治于是周公言于成王復封之于蔡此誤)
　　(也孔穎達駁之云魯世家言成王封周公于魯周/公不就封留佑成王則周公身不至魯安得使胡)
　　(為魯卿士馬/遷之謬說耳)
　遷於新蔡(昭十一年楚滅蔡使公子棄疾為蔡公十/三年平王立復封蔡于是隠太子之子廬)
　　(歸于蔡是為平侯二十年蔡侯廬卒漢地里志新/蔡縣蔡平侯徙此當在此時也然其事不見于經)
　　(傳惟釋例嘗言之漢置縣屬汝南郡光武封呉漢/為侯邑曹魏分屬汝陰郡晉惠帝分立新蔡郡劉)
　　(宋因之蕭齊置北新蔡郡後魏仍為新蔡郡東魏/兼置蔡州髙齊州廢改為廣寜郡隋初又改為舒)
　　(州及廣寜縣尋改縣為汝縣大業初州廢復曰新/蔡縣唐初仍置舒州于此貞觀初州廢縣屬豫州)
　　(後屬蔡州宋因之金屬息州元省入息州洪武四/年復置改屬汝寜府今仍之  宋忠云蔡仲胡居)
　　(下蔡/誤)
　又遷州來(哀元年楚子圍蔡蔡人男女以辨使疆于/江汝之間而還蔡于是乎請遷于呉杜註)
　　(楚欲使蔡徙國于江水之北汝水之南楚既還蔡/人更叛楚就呉二年呉洩庸如蔡納聘而稍納師)
　　(師畢入衆知之蔡侯告大夫殺公子駟以説哭而/遷墓冬蔡遷于州來杜註元年蔡請遷于呉中悔)
　　(故因聘襲之將遷與先君辭故哭此昭侯遷國之/事也州來即下蔡詳見楚邑  宋忠云平侯遷下)
　　(蔡誤水孔穎達云服䖍曰蔡使楚進疆于故江國/與汝  之間其意言蔡欲割地以賂楚也乃襄七)
　　(年申無宇曰文王作僕區之法所以封汝又哀十/七年彭仲爽申俘也文王用為令尹封畛于汝是)
　　(文王時竟已至汝水不待此時進疆汝水/也且江國汝水不可共文故杜不取其說)
　莘(莊十年荆敗蔡師于莘杜註蔡地/  或曰在今汝寜府汝陽縣境)
　桑隧(成六年晉師侵蔡楚公子申公子成以申息之/師救蔡禦諸桑隧杜註汝南朗陵縣東有桑里)
　　(在上蔡東南府臣謹按朗陵漢縣屬汝南郡晉因/之在今汝寜  確山縣西南三十五里又縣東有)
　　(桑里/亭)
　郥陽(昭十九年楚子在蔡郥陽封人之女/奔之生太子建  葢在今新蔡境)
邢
　國於邢(史記成王封周公旦子靖淵為邢侯襄十二/年傳曰凡蔣邢茅胙祭臨于周公之廟葢魯)
　　(人聞諸國之喪各以族屬遠近臨之此為尤親也/其地在河北殷祖乙遷都於邢世紀邢侯為紂三)
　　(公忠諫被誅即此隠五年石碏殺州吁衛人逆公/子晉于邢始見于經五年曲沃莊伯以鄭人邢人)
　　(伐翼杜註邢國在廣平襄國縣閔元年狄伐邢齊/人救邢二年齊桓公遷邢于夷儀僖元年齊師曹)
　　(師城邢十八年邢人狄人伐衛十九年衛人伐邢/二十年齊人狄人盟于邢二十五年衛侯燬滅邢)
　　(成二年晉人以屈巫為邢大夫杜註晉邑葢衛取/邢地又入于晉也蔡聲子曰子靈奔晉晉人與之)
　　(邢以為謀主即此事昭四年司馬侯曰衛邢無難/狄亦滅之十四年晉邢侯與雍子爭鄐田哀四年)
　　(齊國夏伐晉取邢任欒鄗諸邑既而邢復入于晉/戰國為趙邑趙孝成王造檀臺以朝諸侯謂之信)
　　(都秦滅趙置信都縣秦末趙王歇都此項羽使張/耳都之改為襄國葢取趙襄子謚為名漢亦為襄)
　　(國縣屬趙國後漢因之晉屬廣平郡石勒改為建/平城後趙録石勒由石門進據襄國後擒劉曜盡)
　　(得關隴乃僭號建平大修城郭徙洛陽翁仲銅馬/各二列于永豐門謂其城曰建平城冉閔滅趙劉)
　　(獻復稱帝于襄國晉永和八年閔攻滅顯毁其城/是後襄國廢入任縣魏太和二十年復改置襄國)
　　(縣屬北廣平郡隋改為龍岡縣置邢州治焉龍岡/者石趙佛圖澄掘地得死龍咒之騰空直上故以)
　　(為名歴唐宋間置郡軍旋廢大率皆曰邢州宋宣/和二年改曰邢臺縣元屬順徳府尋改路明復為)
　　(府今仍之古襄國城在府治西南北齊武平初有/掘古冡得銅鼎受五六升銘曰邢侯夫人姜氏今)
　　(其冡猶在/邢䑓境)
　夷儀(見上杜註夷儀邢地儀臣謹按夷儀公羊作陳/儀衛人滅邢之後夷  為衛地襄二十四年諸)
　　(侯㑹于夷儀將以伐齊水不克二十五年復㑹于/夷儀以伐齊㑹莊公弑齊人請成晉許之是年衛)
　　(獻公在齊晉侯逆之將使衛與之夷儀秋衛侯入/于夷儀杜註夷儀本邢地衛滅邢而為衛邑晉愍)
　　(衛衎失國使衛與之一邑二十六年衛侯衎復歸/于衛左傳曰書復歸國納之也杜註本㫖納之夷)
　　(儀今從夷儀入國嫌若晉所納故曰國納之按哀/二十四年子貢對衛出公曰獻公孫于齊子鮮子)
　　(展為夷儀之盟而君入即此事也然二子盟國人/于夷儀不見正傳當以此條推之又定九年齊伐)
　　(晉夷儀為衛討也十年晉伐衛報夷儀也則又為/晉地葢實衛之邊邑與齊皆連壤也杜佑通典龍)
　　(岡縣百五十里夷儀嶺即邢國所遷有夷儀城俗/譌為隨宜城寰宇記夷儀山在邢州西北百五十)
　　(九里今順徳府西百四十里有夷儀城聊再按劉/昭曰聊城有夷儀聚後漢之初范升為  城令保)
　　(于夷儀即此今在東/昌府西南十二里)
　聶北(見上杜註聶北邢地葢臣謹按水經注聊城西/二十五里有古聶邑  即晏子所謂聊攝以西)
　　(也寰宇記聶城在博平縣西南/二十五里今在東昌府西北)
　
　
　
　
　春秋地名攷畧卷十
欽定四庫全書
　春秋地名攷畧卷十一
　　　　　　　　　　詹事府詹事高士竒撰
秦
　國於西垂(國語曰嬴伯翳之後也史記秦之先伯翳/佐禹平水土賜姓嬴氏後有大駱生非子)
　　(非子居犬丘為周孝王主馬汧渭之間分土為附/庸邑之秦號曰秦嬴詩譜曰秦隴西谷名徐廣曰)
　　(天水隴西縣有秦亭今秦州清水縣故秦城是也/又史記秦嬴三傳秦仲厲王無道西戎反王室滅)
　　(犬丘大駱之族宣王時秦仲死于戎宣王命其子/莊公為西垂大夫居其故西犬丘生襄公周室東)
　　(遷襄公以兵送周平王平王封襄公為諸侯生文/公文公東獵至汧渭之會曰昔周邑我先秦嬴于)
　　(此卜居之占曰吉即營邑之文公立四十四年為/魯隠公元年入春秋  臣謹按世紀秦襄公二年)
　　(徙居于汧或以為即漢之汧縣似誤也史記秦本/紀不載襄公徙都兩漢地志亦不言汧縣嘗為秦)
　　(都又秦紀後載秦史遺文云襄公立饗國十二年/初為西畤葬西垂生文公文公立居西垂宫五十)
　　(年死𦵏西垂封禪書秦襄公既侯居西垂自以為/主少皥之神作西畤祠白帝其後十六年秦文公)
　　(東獵汧渭之間卜居之後九年文公獲若石于陳/倉北阪城祠之以一牢祠命曰陳寳然則文公始)
　　(營汧渭之間亦未嘗定居故卒而仍葬于西垂襄/公之未嘗徙都益可知矣又詩小戎序云美襄公)
　　(也乃云在其板屋孔氏曰天水隴西氐以板為屋/然則秦之西垂民亦板屋也依此則襄公居西垂)
　　(又明甚水經注汧水出汧縣之蒲谷鄉弦中谷决/之為弦蒲藪其水出五色魚謂之魚龍川東逕汧)
　　(縣故城北秦文公東獵汧田遂都其地葢指世紀/所云汧縣之都易襄為文稍與史合然史稱汧渭)
　　(之㑹而此邑即今隴州反在汧源之上去渭甚遠/猶未確也今寳雞縣東北有陳倉古城二城相連)
　　(一為秦文公所築一為魏郝昭所築又有陳倉山/一名雞峯山即文公獲陳寳處又其地在汧水之)
　　(南渭水之北正所云汧渭之間也又漢志陳倉有/羽陽宫秦武公所起武公者文公之孫也非以大)
　　(父所嘗居而益増營構耶辛氏三秦記秦武公都/陳倉城即是說矣近志隴州東南二十五里有故)
　　(秦城或以為即非子始封之邑此又即牧馬汧渭/之事文公所稱周邑我先秦嬴于此者也其以文)
　　(公汧渭誤為襄公汧縣益昭昭可見矣但/文公原未定居兹故從秦史繫之西垂)
　遷於平陽(史記文公五十年卒葬西山子竫公之長/子立是為寜公寜公二年徙居平陽是為)
　　(魯隠公九年也秦史遺文云靜公不享國而死生/憲公憲公饗國十二年居西新邑死葬衙生武公)
　　(徳公出子出子饗國六年居西陵庶長弗忌威累/參父三人率賊賊出子鄙衍葬衙武公立武公饗)
　　(國二十年居平陽封宫葬宣陽聚東南以史遷文/協之靜公即竫公憲公即寜公西新邑即平陽西)
　　(陵者出子之封邑葢初遷時未有定名故謂之新/邑至武公始謂之平陽耳漢為郿縣地水經注汧)
　　(水逕隃麋縣故城南歴慈山郁夷縣逕平陽故城/南秦寜公徙此徐廣曰故郿之平陽亭也太平真)
　　(君六年改置平陽縣屬武都郡以郿縣併入焉西/魏復改曰郿城縣後周廢入周城縣隋改周城為)
　　(渭濱尋復為郿縣元升州明仍為縣屬鳳翔府今/仍之縣西四十六里有平陽古城括地志岐山縣)
　　(有平陽鄉鄉内有平陽聚金志虢縣有平陽鎮皆/指此葢歴代幅員分𨽻不一故也後周周城縣本)
　　(置于今岐山縣境後徙于今郿/縣治自隋至今無改于舊矣)
　又遷於雍(史記徳公元年初居雍城大鄭宫祠鄜畤/卜居雍後子孫飲馬于河時魯莊公十七)
　　(年也先是桓四年秦師圍魏執芮伯以歸秦始見/經是為秦寜公徙平陽後七年也僖十三年秦輸)
　　(粟自雍及綘相繼杜註雍秦國都昭元年秦后子/享晉侯造舟于河十里舍車歸取酬幣終事八反)
　　(杜註雍綘相去八百里其地孔穎達曰周初為召/穆公之采邑有召亭水經注雍水東逕邵亭東世)
　　(謂之樹亭以幽王之難地陷于戎史記曰平王東/徙賜襄公岐以西之地曰戎無道侵奪我岐豐之)
　　(地秦能攻逐戎即有其地與誓封爵之襄公十二/年伐戎至岐卒文公十六年伐戎戎敗走于是文)
　　(公遂收周餘民有之地至岐岐以東獻之周葢自/是地屬于秦矣乃詩譜云秦襄公横有周西都宗)
　　(周畿内八百里之地東至迆山在荆岐終南惇物/之野又小戎序云襄公備其兵甲以討西戎西戎)
　　(方彊而征伐不休終南序云美襄公能取周地受/顯服是襄公已有之未知孰是文公雖未徙雍即)
　　(已經營之封禪書文公夢黄虵自天下屬地其口/止于鄜衍文公問史敦敦曰此上帝之徵于是作)
　　(鄜畤自未作鄜畤而雍旁故有呉陽武畤雍東有/好畤皆廢無祠或曰自古以雍州積高神明之隩)
　　(故立畤郊上帝諸神祠皆聚葢黄帝嘗用事雖晚/周亦郊焉作鄜畤後七十八年徳公都雍有鳳臺)
　　(秦穆公時有蕭史者善吹簫能致白鵠孔雀穆公/女弄王好之公為作臺以居之一旦隨鳳去又史)
　　(記秦宣公作密畤于渭南靈公作呉陽上畤祠黄/帝作下畤祠炎帝獻公徙居櫟陽作畦畤自獻公)
　　(徙後秦君亦時來居雍班固云孝公起槖泉宫惠/公起祈年宫昭王起棫陽宫皆在雍也後置雍縣)
　　(史記上郊見雍嫪毒𤼵卒攻蘄年宫漢初曹參攻/雍即此漢亦曰雍縣屬右扶風漢二年高祖曰故)
　　(秦時上帝祠何帝也對曰四帝有白青黄赤帝之/祠高祖曰吾聞天有五帝而止四何也莫知其說)
　　(高祖曰吾知之矣待我而五也乃立黒帝祠命曰/北畤秦四帝謂鄜畤密畤呉陽上下畤皆在雍者)
　　(其好畤别立縣畦畤在櫟陽不得與也孝文十三/年増雍五畤路車各一乘駕被具武帝八年上至)
　　(雍郊見五畤至成帝時用諸儒議作長安南北郊/匡衡言雍鄜密上下畤本秦侯各以其意所立非)
　　(禮之所載于是雍郊始罷魏晉雍縣屬扶風郡後/魏太延二年為平秦郡治隋為扶風郡治唐肅宗)
　　(至徳二載改縣曰鳳翔置鳳翔郡尋升府建為西/京與京兆成都太原河南為五京又析置天興縣)
　　(寳應元年省鳳翔入天興宋因之金大定十九年/改天興為鳳翔縣今為鳳翔府治古雍城在城南)
　　(又有五畤原括地志云在雍縣南獻公徙櫟陽後/孝公徙咸陽遂代周有天下櫟陽在今臨潼縣咸)
　　(陽即今咸陽縣皆屬西安府秦好畤縣在/今乾州  再按漢志云惠王居雍大謬)
　靈臺(僖十五年秦獲晉侯舍諸靈臺杜註在京兆鄠/縣周之故臺  臣謹按括地志辟雍靈沼今悉)
　　(無復處惟靈臺高二丈周回一百二十歩今西安/府鄠縣東五里有酆宫又東二十五里有靈囿囿)
　　(中有/靈臺)
　王城(僖十五年晉侯及秦伯盟于王城杜註馮翊臨/晉縣東有王城今名武鄉  臣謹按僖二十四)
　　(年晉文公歸國潛會秦伯于王城成十一年秦晉/為成將㑹于令狐秦伯不肯涉河次于王城史記)
　　(厲共公十六年壍河旁以兵二萬攻大荔取其王/城徐廣曰今之臨晉也臨晉有王城厲共公在春)
　　(秋末葢地失于戎而秦復取之也括地志王城大/荔戎城是矣今在西安府朝邑縣西臨晉城在朝)
　　(邑縣西二里縣道記云/秦築壘以臨晉地故名)
　具囿(僖三十三年鄭皇武子曰鄭之有原圃猶秦之/有具囿也杜註原圃具囿皆囿名  臣謹按詩)
　　(駟鐵美襄公有田狩之事園囿之樂其詩曰遊于/北園四牡既閑輶車鸞鑣載獫歇驕是也具囿葢)
　　(亦苑囿之名穆公都雍具囿必在祈年槖泉之間/自後如文之萯陽昭之棫林襄之芷陽皆離宫也)
　　(至始皇而築長楊射熊謂之上林賈山謂其/自咸陽而西至雍離宫三百苑囿益廣矣)
　彭衙(文二年戰于彭衙杜註郃陽縣西北有彭衙城/  臣謹按秦紀秦寜公出子皆葬衙裴駰曰馮)
　　(翊有衙縣史記秦武公元年伐彭戲氏至于華山/正義彭戲戎號也即彭衙秦文公嘗于其地置泉)
　　(縣漢改置粟邑及衙縣屬左馮翊東漢初鄧禹破/更始將公乘歙于衙即此皇覽曰衙有倉頡冡在)
　　(利陽亭南見後漢志安帝永和五年以上郡羌亂/寄理衙縣晉省入粟邑縣後魏廢粟邑尋改置白)
　　(水縣今仍之縣東北六十里有彭衙古城郃陽今/仍為縣亦在白水東晉省衙地入粟邑杜預時葢)
　　(其古城割屬郃陽也縣道記衙城/側有彭衙水南流至縣東南入洛)
　汪(文二年晉伐秦取汪及彭衙而還史汪或曰在澄/城縣界或曰在白水縣界  再按  記晉襄公三)
　　(年秦使孟明伐晉取晉汪以歸索隠據左傳文二/年孟明伐晉敗于彭衙無取汪之事其冬先且居)
　　(伐秦取汪彭衙是秦邑止可云晉取/秦汪何言秦取晉汪也史記定誤)
　邧(文四年晉侯伐秦圍邧新城以報王官之役/杜註邧新城皆秦邑  或曰在澄城縣境)
　新城(見上詳臣謹按即梁國之新里也秦取之謂之/新城  見梁地戰國䇿秦昭王時段干越人說)
　　(秦新城君秦之公子也新城是其食/邑今澄城縣東北二十里有古新城)
　刳首(文七年晉敗秦于令狐至于刳首己丑先蔑奔秦/士㑹從之杜註從刳首去也令狐在河東當與)
　　(刳首相接水臣謹按杜氏又云刳首坑在郃陽也/水經注瀵  在郃陽城南東流于河與刳首水相)
　　(近今在同州/郃陽縣東南)
　少梁(文十年晉人伐秦即少梁/臣謹按即梁國也見小國)
　河西(文十三年秦伯師于河西魏人在東杜註今河/北縣于秦為在河之東  臣謹按此河西在今)
　　(同華二州之境河自龍門而南至華而東晉在西/河之東南河之北而太行遶其東所謂表裏山河)
　　(者秦初起岐雍未能以河為境晉强遂跨河而滅/西虢兼舊鄭以汾澮為河東故以虢略華陰為河)
　　(西僖九年秦穆公援立夷吾夷吾請割河外列城/五史記作河西八城既而背約不與即此也韓原)
　　(之戰卜徒父筮之曰涉河葢秦人所心艷而不得/者惟此其後晉獻河西地秦始征晉河東置官司)
　　(焉然不乆仍為晉有少梁北徵彭衙刳首之爭皆/在此矣三家分晉地入于魏自晉文公初霸攘白)
　　(翟開西河魏得之為西河上郡史記魏築長城自/鄭濱洛以北有上郡武侯嘗浮西河而下所謂美)
　　(哉山河之固者也秦孝公初立下令曰穆公東平/晉亂以河為界往者厲躁簡公出子之不寜三晉)
　　(奪我河西地先君獻公圖復之寡人思之嘗痛于惠/心不敢忘于是出兵東圍陜城十二年東地渡洛)
　　(王六年魏始納陰晉八年魏納河西地十年魏納/上郡十五縣陰晉今華陰縣河西孔氏曰同丹二)
　　(州丹州今宜川縣上郡今延安以北由是河西之/地盡入于秦呂氏春秋呉起去西河而泣曰使畢)
　　(我能秦必可亡西河可以王賈生曰商君佐之拱/手而取西河之外惠王武王䝉故業因遺䇿秦無)
　　(亡矢遺鏃之費而天下諸侯已/困矣葢西河之繫于秦晉如此)
　麻隧(成十三年晉師及秦師戰于麻隧秦師敗績師/遂濟涇及侯麗而還迓晉侯于新楚  臣謹按)
　　(晉世家厲公三年與諸侯伐秦至涇敗秦人于/麻隧即此事也麻隧或云在今涇陽縣西南)
　涇(見上杜註涇水出安定東南徑扶風京兆高陸縣/入渭也  臣謹按襄十四年晉帥諸侯之師伐秦)
　　(及涇不濟叔孫穆子賦匏有苦葉叔向退而具舟/濟涇而次秦人毒涇上流師人多死即此漢志涇)
　　(水出开頭山東南至陽陵入渭過郡三行千六十/里开頭山在今平凉府西南三十里曰涇谷其水)
　　(東流經涇州長武邠州淳化永壽又南歴醴泉之/谷口又東南過涇陽至高陵縣西南十里合于渭)
　　(水漢陽陵在今高陵縣高陸即高陵也涇水至涇/陽有五渡曰花池曰米村曰狄道曰臨涇曰睢城)
　　(寰宇記曰睢城渡即諸侯濟涇秦人毒涇上流處/漢唐之通津也津口有橋曰涇橋秦始皇初水工)
　　(鄭國為鑿涇水自中山西邸瓠口為渠並北山東/注洛三百餘里溉潟鹵之地四萬餘頃收皆畆一)
　　(鍾漢太始二年趙中大夫白公復奏穿渠引涇水/首起谷口尾入櫟陽注渭中袤二百里溉田四千)
　　(五百餘頃民歌之曰田于何所池陽谷口鄭國在/前白渠起後涇水一石其泥數斗且溉且糞長我)
　　(禾黍葢秦人/所仰給也)
　侯麗(見上杜註秦地盟臣謹按劉伯莊云侯麗在涇/陽縣境路史與  㑹圖皆云麗與驪通即驪戎)
　　(國始皇二十五年置麗邑今在臨/潼境或疑侯麗近此未知孰是)
　新楚(見上杜註秦地境/或云在朝邑縣)
　棫林(襄十四年晉師伐秦至棫林杜註棫林秦地弟/臣謹按棫林即舊鄭咸林也詩譜宣王封母)
　　(友於宗周畿内咸林之地國語韋昭註云鄭武杜/公為司徒食于咸林系本云桓公居棫林徙拾)
　　(預謂之舊鄭隠十二年鄭莊公曰吾先君新邑于/此杜註舊鄭在京兆是也宋忠曰棫林與拾皆舊)
　　(鄭地戰國屬魏魏文侯十七年西攻秦至鄭而還/秦昭王十一年初置鄭縣漢屬京兆後漢晉仍之)
　　(後魏置華山郡兼置華州自是或為郡或為州至/元始定為華州明省附郭鄭縣入之屬西安府縣)
　　(道記云古城有官道經其中東西相連有三小城/宇文周移縣于西南九里隋初又移于州北唐興)
　　(元中築羅城古鄭城在其内即今治也北再按是/年左傳諸侯之師及涇不濟鄭子蟜衛  宫懿子)
　　(勸之濟濟涇而次鄭司馬子蟜帥鄭師以進師皆/從之至于棫林不獲成焉史記秦景公十八年晉)
　　(悼公敗秦軍追度涇至棫林而還即此事也則濟/涇而後至棫林棫林之地宜在涇水西乃今涇陽)
　　(之境非華州矣既又思之涇水至高陵合于渭自/是涇渭合流歴渭南至華州又歴朝邑華陰而入)
　　(于河二水相合古人毎得通稱如淶水入易易亦/可謂之淶濮水入潁潁亦可謂之濮涇渭皆大水)
　　(宜得通稱也以此言之諸侯所涉不過在同華之/間涇口之下流更進而後及于棫林耳又是役也)
　　(諸侯皆不欲進復以軍帥不和不及取成而退晉/人謂之遷延之役安得深入敵境而至于涇陽乎)
　　(然則寰宇記所云睢城/渡之說要亦未可信矣)
　中南(昭四年司馬侯曰荆山中南九州之險也杜註/在始平武功縣南  臣謹按禹貢雍州終南惇)
　　(物秦風終南篇毛氏傳終南周之名山終南也東/方朔曰南山天下之阻也南有江淮北有河渭其)
　　(地從河隴以東商洛以西厥壤肥饒班固云鄠杜/竹林南山檀柘號為陸海唐一行曰天下山河之)
　　(象存乎兩戒而終南分地絡之陰陽柳宗元曰據/天之中在都之南西至于褒斜又西至于隴首以)
　　(臨于戎東至于商顔又東至于太華以距于關元/和志南山西接岐州東抵陜虢其谷之大者有五)
　　(曰子午谷斜谷駱谷藍田谷衡嶺谷也括地志終/南山一名南山一名橘山一名楚山一名秦山一)
　　(名周南山一名地肺山今終南山在西安府南五/十里亘鳳翔岐山郿縣武功盩厔鄠縣長安咸寜)
　　(藍田/之境)
呉
　始居梅里(史記呉太伯太伯弟仲雍皆周太王之子/而王季歴之兄也季歴賢而有聖子昌太)
　　(王欲立季歴以及昌于是太伯仲雍乃奔荆蠻文/身斷髪示不可用以避季歴季歴果立是為王季)
　　(而昌為文王太伯之奔荆蠻自號勾呉荆蠻義之/從而歸之千餘家呉越春秋古公病二子託名采)
　　(藥衡山遂之荆蠻古公卒二子歸赴喪畢還荆蠻/國民君而事之太伯曰吾以伯長居國絶嗣者也)
　　(其當有封者呉仲也故自號勾呉荆蠻義之太伯/起城周三里二百步外郭三百餘里在西北隅名)
　　(曰故呉人民皆耕田其中史記又曰太伯無子弟/仲雍立三傳周章是時武王克殷求太伯仲雍後)
　　(得周章周章已君呉因而封之而封周章弟虞仲/于周之北故夏墟是為虞仲列為諸侯世本曰呉)
　　(孰哉居藩籬宋忠曰孰哉仲雍字此呉國始立之/說也宣八年楚人疆舒蓼及滑汭盟呉越始見于)
　　(春秋杜註呉國今呉郡孔潁達曰太伯自號勾呉/句或為工夷言𤼵聲也武王因封其曽孫周章于)
　　(呉為呉子呉臣謹按國語董褐復命于呉曰命圭/有命固曰  伯不曰呉王韋昭注曰命圭受賜圭)
　　(之冊命周禮伯執躬圭依此則呉為伯爵矣呉子/乃春秋之書法恐非本爵也其立國之地為梅里)
　　(穎達又曰太伯居梅里傳至十九世孫壽夢壽夢/卒諸樊南徙呉至二十一世孫光使子胥築闔閭)
　　(城都之即今蘇州也呉地記泰伯築城于梅李平/墟周三里二百步外郭周三百餘里其地漢為無)
　　(錫縣地有歴山春申君世祠以牛東漢為無錫侯/國劉昭曰皇覽言太伯冡在呉縣北梅里聚去城)
　　(十里誤也昭案無錫縣東皇山有太伯冡去墓十/里即舊宅井猶存晉屬毘陵郡杜氏襲漢志呉縣)
　　(為太伯所都故曰呉國今呉郡梅里故都畧而不/道恐未然矣唐志無錫南五里有泰伯凟杜氏通)
　　(典無錫太伯所居今無錫縣東南三十里有泰伯/城地曰梅李鄉亦曰梅里村城東五里有皇山一)
　　(名鴻山太再按僖五年宫之竒曰太伯虞仲大王/之昭也  伯不從是以不嗣杜註不從父命俱讓)
　　(適呉孔穎達曰太伯虞仲與季歴若有嫡庶不須/相避相避知其同母也周本紀云古公有長子曰)
　　(太伯次曰虞仲太姜生季/歴似為别母史遷之繆耳)
　遷於姑蘇(後漢志呉本國註引越絶書呉大城闔閭/所造周迴二百一十步二尺杜氏通典蘇)
　　(州呉國之都也自闔閭以後並都于此城邑考周/敬王六年闔閭築大城周四十二里三十步小城)
　　(八里二百六十步開陸門八以象天之八風水門/八以象地之八卦其名皆子胥所制東曰婁曰匠)
　　(西曰閭曰胥南曰盤曰蛇北曰平曰齊呉都賦通/門二八水道六衢是也地有姑蘇山因曰姑蘇呉)
　　(語申胥曰今王變鯀禹之功高高下下以疲民于/姑蘇史記闔廬十五年越伐呉敗之姑蘇越絶書)
　　(闔廬起姑蘇臺三年聚材五年乃成高見三百里/子胥諫夫差不聴曰吾見麋鹿遊于姑蘇之臺也)
　　(國語越伐呉呉師潰呉王帥其賢良與其重禄以/上姑蘇范蠡擊鼓興師至于姑蘇之宫遂滅呉是)
　　(也閭門孫權記注曰以天門通閶闔也一曰破楚/門門外有闔閭冡曰虎丘越絶書盤郢魚腸之劍)
　　(在焉塟之三日白虎居其上故曰虎丘胥門以路/當姑胥山而名即姑蘇山也蛇門以在國之已位)
　　(而名呉越春秋夫差赦越王歸國送之于蛇門之/外史記子胥曰抉吾目懸呉東門以見越之入呉)
　　(也孔氏曰䲕門也亦曰䱐門似即蛇門矣匠門亦/曰干將門即闔閭使干將鑄劍處婁門以道出婁)
　　(江而名亦曰疁門齊門以齊女女呉而名也呉亡/地入越越滅入楚以封春申君黄歇史記春申君)
　　(城故呉墟以自為都邑孔氏曰今蘇州也又于城/内小城西北别東城以居嫌破楚門名不美改為)
　　(昌門秦置呉縣為㑹稽郡治漢初以封荆王賈都/呉後屬呉王濞景帝三年仍為㑹稽郡治後漢永)
　　(建四年分置呉郡晉宋因之杜佑曰呉郡呉興丹/陽三郡為三呉也隋改蘇州自唐歴宋間改呉郡)
　　(不久旋罷仍為蘇州宋置平江軍政和三年升平/江府元改府為路明曰蘇州今仍之呉郡城隋楊)
　　(素嘗徙横山唐武徳間復故今止六門門名大率/因呉之舊惟平門匠門蛇門不復存䱐門則改為)
　　(葑門也俗訛為富門繞城河水為呉之錦帆涇姑/蘇山在城西三十里  臣謹按申胥謂夫差疲民)
　　(于姑蘇韋昭曰姑蘇臺名非也姑蘇臺闔閭所起/不始于夫差也葢姑蘇為呉國都之地名于其境)
　　(内多所營築所謂高高下下也後越伐呉呉王率/其賢士重禄以上姑蘇猶夫越棲㑹稽耳安有棄)
　　(其國都而走保一臺乎觀後范蠡/入姑蘇之宫遂滅呉則可以知矣)
　鳩茲(襄三年楚子重伐呉克鳩茲至于衡山杜註鳩/茲呉邑在丹陽蕪湖縣東今臯夷也  臣謹按)
　　(杜註臯夷輿地志作臯慈今蕪湖縣東四十里有/鳩茲港即此也漢蕪湖縣屬丹陽郡以地卑蓄水)
　　(嘗生蕪藻因名孫權使陸遜屯兵于此先主嘗謂/權曰江東形勢先有建業次有蕪湖後漢因之晉)
　　(咸和四年為豫州治寜康初僑立上黨郡及襄垣/縣寄治蕪湖尋省蕪湖入襄垣宋齊因之屬淮南)
　　(郡隋省襄垣入當塗唐為蕪湖鎮武徳七年李孝/恭破輔公祏于蕪湖進拔其梁山等鎮大順中陽)
　　(偓復置蕪湖縣屬昇州宋屬宣州太平興國中改/屬太平州明屬太平府今仍之古蕪湖城在縣東)
　　(三十/里)
　衡山(見上杜註在呉興烏程縣南里臣謹按烏程今/湖州府附郭縣也府南十八  有横山山形横)
　　(亘古謂横為衡或以為太逺今太平府當塗/縣東北六十里永保鄉有横山似為較近)
　淮上(襄三年晉侯使荀㑹逆呉子于淮上入臣謹按/淮水出桐柏縣胎簪山東流由楚地  呉境又)
　　(東入于海成十八年楚取彭城西鉏吾曰塞夷庚/謂彭城為呉晉徃來之道也則此淮上當在臨淮)
　　(泗州/之境)
　善道(襄五年㑹呉于善道杜註地闕地臣謹按善道/公羊穀梁皆作善稻范甯云呉  穀梁傳呉謂)
　　(善伊謂稻緩號從中國名從主人註云夷狄所號/地形及物類當從中國言之故不言伊緩而言善)
　　(稻人名當從本俗疏云如左氏云壽夢之鼎也阮/勝之南兖州記云盱眙本呉善道地秦置盱眙縣)
　　(項羽尊楚懐王為義帝都盱眙漢屬臨淮郡郡都/尉治焉武帝封江都易王子䝉為侯邑許慎曰張)
　　(目為盱舉目為眙城居山上可以矚遠故曰盱眙/後漢屬卞邳國晉為臨淮郡治義熙中置盱眙郡)
　　(宋因之魏主燾南至𤓰埠歸過盱眙太守沈璞敗/之隋廢郡縣屬揚州唐宋初皆屬楚州後屢改屬)
　　(南宋為招信軍亦時廢為縣元嘗為/臨淮府尋罷為縣屬泗州至今因之)
　臯舟之隘(襄十四年楚公子貞伐呉呉人自臯舟之/隘要而擊之杜註臯舟呉險阨之道  或)
　　(曰水淺滯舟之/處非地名也)
　朱方(襄二十八年慶封奔呉呉句餘與之朱方聚其/族而居之杜註句餘呉子夷昧也朱方呉地)
　　(臣謹按昭四年楚靈王使屈甲圍朱方克之即此/顔師古曰漢丹徒縣呉朱方也杜佑通典丹徒古)
　　(朱方後名谷陽秦始皇時其地有天子氣始皇使/赭衣徒三千鑿京峴以敗其勢因名丹徒漢置縣)
　　(屬㑹稽郡景帝三年呉王濞亡走保于江南丹徒/後漢建安十三年孫權徙鎮于此因京峴山為名)
　　(號曰京鎮尋移秣陵使孫何鎮焉呉嘉禾三年改/縣名武進晉太康二年復故大興初以晉陵郡及)
　　(丹徒縣並治京口志曰因山為壘俯臨江津故曰/京口劉宋為南徐州治隋開皇九年分道伐陳賀)
　　(若弼自廣陵出京口大業初廢州并廢縣入延陵/尋置延陵鎮于此唐復曰丹徒潤州治焉有孫氏)
　　(所築子城特堅完號鐵甕建中初置鎮海軍乾符/末周寳為潤帥築羅城其東南門曰朱方門存呉)
　　(舊也南唐亦為重鎮宋仍曰潤州改軍名鎮江以/徽宗潛邸升軍為府元改路明初曰江淮府後曰)
　　(鎮江府自唐迄明皆以/丹徒為附郭今仍之)
　延陵(襄三十一年趙文子問曰延州來季子其果立/乎杜註延州來季札邑  臣謹按昭二十七年)
　　(使延州來季子聘于上國杜註季子本封延陵後/復封州來故曰延州來哀十年呉延州來季子救)
　　(陳公羊傳襄二十九年季子去之延陵何休曰延/陵呉下邑越絶書諸樊將死命弟餘祭曰必及季)
　　(札乃封季札于延陵謂之延陵季子葢呉時即有/延陵之名其稱延州來者省文也漢置毘陵縣屬)
　　(㑹稽郡班固曰季札所居師古曰舊延陵漢改之/後漢屬呉郡晉初因之後改屬毘陵郡東海王越)
　　(世子毘食采毘陵没于石勒元帝命少子哀王冲/嗣之為諱毘改縣曰晉陵遂為晉陵郡治隋廢郡)
　　(置常州唐宋因之元為路明為府今仍之唐置武/進縣與晉陵俱附郭明初并晉陵入武進越絶書)
　　(毘陵上湖中冡季子冡也名延陵墟皇覽曰季子/冡在暨陽鄉杜氏通典季札墓在今縣北七十里)
　　(申浦之西阿再按杜佑通典潤州有延陵縣晉太/康中分曲  之延陵鄉立之有季札祠非古之延)
　　(陵古延陵今晉陵縣是孔子所書季子碑嵗乆湮/没開元中明皇勅殷仲容摹刻大歴十四年潤州)
　　(刺史蕭定重刻之延陵鎮由是世人/知有潤州之延陵不知常州延陵矣)
　房鍾(昭六年楚令尹子蕩伐呉呉人敗其師于房/鍾杜註呉地  或曰在今壽州䝉城縣界)
　檇李(定十四年於越敗呉于檇李杜註呉郡嘉興縣/南醉李城  臣謹按檇李公羊傳作醉李越絶)
　　(書作就李國語句踐之境北至于禦兒呉越春秋/呉王夫差増越封西至于檇李然則與闔廬戰時)
　　(越境猶未能至檇李檇李當為呉地矣嘉與春秋/時為長水地秦置由拳縣水經注谷水出呉小湖)
　　(逕由拳故城神異傳秦時長水縣也始皇時陷為/谷因名谷水呉記谷中有城即巻縣治始皇惡其)
　　(勢使囚十萬人汙之故曰囚倦故就李鄉即檇李/之地也漢亦曰由拳屬㑹稽郡班固曰故就李鄉)
　　(呉越戰地應劭曰古之檇李也後漢屬呉郡孫呉/改嘉禾又改嘉興晉因之隋唐屬蘇州杜氏通典)
　　(呉國南百四十里與越分境昔呉伐越越子禦之/于檇李則今嘉興縣之地也檇李城在今嘉興縣)
　　(南三十七里宋為秀州後以孝宗潛邸升嘉興府/嘉興縣為附郭今仍之志云檇李城在嘉興縣南)
　　(四十五/里谷中)
　陘(闔閭卒于陘/去檇李七里)
　夫椒(哀元年呉王夫差敗越于夫椒報檇李也杜註/夫椒呉郡呉縣西南太湖中椒山  臣謹按史)
　　(記夫差二年選精兵伐越敗之夫椒報姑蘇也又/越王句踐棲呉王于夫椒即此也賀循曰包山西)
　　(北曰夫椒通典包山一名夫椒山即西洞庭山也/在太湖中左思呉都賦云指包山而為期集洞庭)
　　(而淹留郭璞曰太湖中有包山洞穴潛行水底無/所不通即林屋洞矣志云周迴百三十五里地占)
　　(三鄉居民數千家不異市邑隋滅陳呉州刺史蕭/瓛據州不下兵敗保包山宋置角頭寨今距蘇州)
　　(府西南八十五里或云夫椒山在無錫縣西北四/十里一名湫山瀕太湖與馬跡山相近似誤  再)
　　(按是役傳云報檇李也夫謂之報則舉兵者呉而/夫椒為呉地且在近郊不應于此敗越史記曰句)
　　(踐聞夫差日夜勒兵且以報越欲先呉未𤼵往伐/之范蠡諫不聴遂興兵呉王悉𤼵精兵擊越敗之)
　　(夫椒越王乃以餘兵五千人保棲于㑹/稽呉王追而圍之可以補左氏之未備)
　䢴溝(哀九年呉城䢴溝通江淮杜註于䢴江築城穿/溝東北通射陽湖西北至末口入淮通糧道也)
　　(今廣陵䢴江是江臣謹按國語夫差使王孫茍告/勞于周曰予沿  泝江闕溝㴱水出于商魯之間)
　　(呉越春秋呉將伐齊自廣陵闕江通淮越絶書百/尺瀆奏江呉以達糧三國呉嘉禾三年分道伐魏)
　　(遣將軍孫韶等入淮向廣陵淮陰又太平二年孫/峻使文欽等自江都入淮泗以圖青濟葢皆即此)
　　(䢴溝矣歴南北朝道出江淮必由此隋開皇七年/將伐陳于揚州開山陽瀆以通漕大業元年以䢴)
　　(溝水道屈曲𤼵民濬治自山陽至揚子入江渠廣/四十步所謂隋通邗溝也今為䢴江亦曰合瀆河)
　　(亦曰漕河亦曰官河起于揚州府城東南二里歴/邵伯湖髙郵湖寳應湖北至黄浦接淮安界為山)
　　(陽瀆自江達淮南北長三百餘里宋天禧中張綸/為江淮𤼵運使因隋堤之舊而増築之長二百里)
　　(為十閘以洩横流曰平水閘政和中斗門水揷増/至七十九座葢自邵伯以北地勢西髙而東卑高)
　　(寳諸湖周數百里受天長七十餘河之水非堤堰/無以節宣之永樂中平江伯陳瑄言湖漕不堤與)
　　(無漕同湖隄弗閘與無隄同置閘之法欲密欲狹/密則水疏無漲滿之患狹則勢緩無齧决之虞湖)
　　(溢則洩以利隄湖落則閉以利漕誠石畫也射陽/湖一名射陂一名博支湖在淮安府東南七十里)
　　(長三百里漢廣陵王胥有罪其相勝之奏奪王射/陂是也故時䢴溝由此入淮其合淮處曰末口在)
　　(淮安府北五里後人于此立堰曰北神堰周顯徳/五年周主自將兵攻楚州齊雲艦大阻北神口不)
　　(得度即此宋雍熙中自楚州抵淮陰開河六十里/以避山陽灣之險永樂中陳瑄鑿清江浦引䢴溝)
　　(繇管家湖鴨陳口以入淮自是漕運皆由淮安城/西而城東之故道廢北神堰不復治而射陽湖亦)
　　(淤塞矣䢴溝城寰宇記云在揚州西四里蜀岡上/漢後已荒圯謂之蕪城胡三省曰魏曹丕所登廣)
　　(陵故城即/蕪城也)
　槖臯(哀十二年㑹呉于槖臯杜註在淮南逡道縣東/南  臣謹按漢槖臯縣屬九江郡後漢省孟康)
　　(曰槖臯音拓姑三國魏黄初四年曹仁南侵使其/子泰攻濡須自將萬人留槖臯為後援呉五鳳二)
　　(年孫峻謀襲壽春自東興進至槖臯是也唐曰槖/臯鎮宋紹興十一年烏珠陷廬州以屯兵柘臯為)
　　(劉錡等所敗槖訛為拓又訛為柘今巢縣西北六/十里有柘臯鎮俗名㑹呉城漢浚遒縣屬九江郡)
　　(晉曰逡遒屬淮南郡齊梁後廢其故/城在今廬州府東與巢縣相接壤)
　鄖(哀十二年公㑹衛侯宋皇瑗于鄖杜註鄖𤼵陽也/廣陵海陵縣東南有𤼵繇口  臣謹按左傳衛侯)
　　(㑹呉于鄖公及衛侯宋皇瑗盟而卒辭呉盟呉人/藩衛侯之舍子服景伯謂子貢曰夫諸侯之㑹事)
　　(既畢矣侯伯致禮地主歸餼以相辭也今呉不行/禮于衛而藩其君舍以難之知鄖為呉地矣漢海)
　　(陵縣屬臨淮郡東漢省晉復置屬廣陵郡今為泰/州𤼵陽無考今如臯縣亦海陵地縣南十里有㑹)
　　(盟原相傳為呉楚㑹盟處考春秋之/世呉楚始終無盟㑹事意必指此矣)
　泓上(哀十三年越伐呉郊太于/友自泓上觀之杜註水名)
　桐汭(哀十五年楚伐呉及桐汭杜註宣城廣徳縣西/南有桐水出白石山西北入丹陽湖  臣謹按)
　　(桐水在今江南廣徳州西北二十五里亦曰桐川/源出州南白石山西北流經建平縣界又西入宣)
　　(城縣界為白沙川亦曰綏溪滙于丹陽湖入大江/或謂之白石水杜氏曰白石之水衝突則三湖皆)
　　(為泛溢是也桐汭之名因此漢為鄣縣地後漢中/平二年析置廣徳縣屬丹陽郡晉屬宣城郡隋省)
　　(入石封尋改石封為綏安唐改綏安為廣徳存舊/名也宋置廣徳軍元改路明初為府改縣曰廣陽)
　　(附郭尋降州/省縣入之)
　頯黃(哀十六年楚白公之亂王孫燕奔頯黄氏/杜註頯黄呉地  或曰今在寜國府境)
　笠澤(哀十七年越伐呉呉子禦之笠澤澤臣謹按笠/澤即震澤禹貢震澤底定孔傳震  呉南太湖)
　　(爾雅謂之具區周禮職方揚州藪具區浸五湖越/語越興師伐呉至于五湖范蠡曰與我爭三江五)
　　(湖之利者非呉也耶呂氏春秋伍子胥曰燕秦齊/晉山處陸居豈能踰五湖九江十七阨以有呉哉)
　　(史記河渠書于呉則通渠三江五湖呉世家呉王/去晉而歸與越爭于五湖又范蠡乘舟出五湖口)
　　(太史公登姑蘇望五湖大約皆指太湖也韋昭酈/道元司馬貞各援他境之湖與太湖而為五其說)
　　(不同非是張勃曰五湖者水周行五百里故名虞/翻曰太湖東通長洲松江南通烏程雲溪西通義)
　　(興荆溪北通晉陵滆湖南通嘉興韭溪水凡五通/故曰五湖史記正義曰太湖之中自有五名莫釐)
　　(之東曰菱湖相傳為呉王種菱處莫釐西北曰莫/湖東近胥山曰胥湖長山西北曰貢湖以禹駐此)
　　(作貢而名長山之東曰游湖呉王所常游也呉中/志以貢湖游湖胥湖與梅梁金鼎而五王鏊曰梅)
　　(梁湖在夫椒山東金鼎湖在杜圻之西魚查之東/是也呉志震澤之東北有建康常潤數郡之水自)
　　(百瀆注之西南則有宣歙臨安苕霅諸水自七十/二漊注之源多流盛故為巨浸東西二百餘里南)
　　(北一百二十里周五百里漢地里志㑹稽呉縣具/區在西古文以為震澤今太湖在蘇州西南三十)
　　(里/)
　艾(哀二十年呉公子慶忌出居于艾呉臣謹按水經/注曰㵋水出豫章艾縣桓山西南  公子慶忌諫)
　　(夫差不納居于艾是也王莽更名治翰漢書地里/志豫章艾縣有修水水經注作循水曰循水出艾)
　　(縣西東北逕豫章安縣故西安也晉太康元年更/名是艾有二水㵋合汨以入于湘修合贑以入于)
　　(彭蠡者也今江西南昌府寜州/西一百里龍平岡有古艾城)
越
　國於㑹稽(史記越禹之苗裔帝少康之庶子也封于/㑹稽以守禹之祀世族譜越姒姓自號於)
　　(越濱于南海不與中國通漢志粤地牽牛婺女之/分野也其君禹後文身斷髪以避蛟龍之害此越)
　　(國始封之大畧也㑹稽山名司馬遷曰禹㑹諸侯/於江南計功而崩因葬焉命曰㑹稽㑹稽者㑹計)
　　(也越傳曰禹到大越上苗山大會計爵有徳封有/功因而更名苗山曰㑹稽因病死葬葦棺穿壙㴱)
　　(二尺吕氏春秋曰禹葬㑹稽不煩人徒墨子曰禹/葬會稽衣裘三領桐棺三寸葢陵墓所在故分封)
　　(支庶以守之也至于越之名則不知所始國語云/芉姓夔越是越地不但封禹後師古曰越之號其)
　　(來已乆少康封庶子以主禹祠君於越地耳葢猶/夫楚封于周成王而商頌先有荆楚也其始封之)
　　(君曰無餘君于㑹稽山之陰水經註秦望山南有/譙峴峴裏有大城越王無餘之舊都也句踐語范)
　　(蠡曰先王無餘國在南山社稷宗廟在湖之南是/也後句踐敗于呉以甲楯五千棲于㑹稽即此越)
　　(在周初常受封得子爵范蠡曰我先君固周室之/不成子也濱于東海之陂黿鼉魚鼈之與處而鼃)
　　(黽之與同陼韋昭曰子爵也周禮諸子之國封疆/方二百里越不能成子言其國小也韓詩外傳亷)
　　(稽告荆王曰夫越亦周家之列封也不得處於大/國是已自無餘以下二十餘世至允常宣八年楚)
　　(人盟呉越名始見於春秋杜註越國今㑹稽山陰/縣昭五年會楚伐呉事始見于經當是時越之封)
　　(域南至於句無北至于禦兒東至于鄞西至於姑/蔑葢跨有錢唐之東西矣昭三十二年呉伐越傳)
　　(曰始用師于越也史墨曰不及四十年越其有呉/乎越得嵗而呉伐之必受其凶定五年越入呉十)
　　(四年越敗呉于檇李哀元年呉敗越于夫椒報檇/李也越及呉平勾踐入臣于呉已而返國呉越春)
　　(秋勾踐歸至越與范蠡謀定國立城范蠡曰不處/平易之都據四達之地將焉立霸王之業乃觀天)
　　(文擬法于紫宫築作小城周千一百二十一步一/圓三方西北立龍飛翼之樓以象天門東南伏漏)
　　(石竇以象地户陵門四達以象八風外郭缺西北/示服呉實欲取呉也城既成而怪山自生本瑯琊)
　　(東武海中山也一夕自來故名怪山范蠡以為崑/崙之象起游臺其上東南為司焉門立層樓冠其)
　　(山巔以為靈臺起離宫于淮陽宿臺在于髙平駕/臺在於成丘立苑于樂野燕臺在于石室齋臺在)
　　(于襟山勾踐之出游也休息食室于氷厨越絶書/龜山起怪游臺東郭外小城曰氷室齋于稷山更)
　　(駕馳于離丘語小異葢勾踐始去夫餘之居而别/立新都也哀十三年呉子㑹諸侯於黄池越入呉)
　　(呉子歸越及呉平十七年越敗呉于笠澤二十年/越圍呉趙襄子使楚隆入視呉子呉子問史黯得)
　　(為君子乎杜註以黯言四十年呉當亡故問之史/黯即史墨也二十二年越滅呉距史墨言時三十)
　　(有八年越既平呉北渡淮㑹齊晉諸侯徙都于瑯/琊竹書紀年曰晉出公七年越徙都瑯琊水經注)
　　(瑯琊越勾踐之故都也越絶書勾踐平呉霸關東/從瑯琊起觀臺周七里以望東海是也勾踐七傳)
　　(無疆楚威王伐之盡取呉故地越諸子或為王或/為君服朝于楚秦始皇滅六國朝越君立㑹稽郡)
　　(三十七年東巡㑹稽刻石紀秦功徳漢初無疆七/世孫閩君摇助諸侯滅秦高帝封之于東越而于)
　　(故越都置山陰縣屬㑹稽郡地理志曰有禹冡禹/井本越國也武帝元鼎五年滅東越無餘絶祀順)
　　(帝永建四年分浙東為㑹稽郡浙西為呉郡山陰/始為㑹稽郡治焉晉為㑹稽國宋仍為郡隋置呉)
　　(州尋改越州唐仍之五代時屬呉越國號東府宋/仍為越州高宗南渡升為紹興府今仍之府城即)
　　(越王所築之小城也當時以無餘故城為大城故/謂之小城隋時楊素增拓之廣四十五里大城今)
　　(謂之越王城在府南十二里龜山即怪山在府治/東北六里稷山在府東五十里㑹稽山在府東南)
　　(十二里西再按句踐初歸越呉封以百里之地東/至炭瀆  至周宗南造于山北薄於海葢不得有)
　　(浙西之地也後又増其封東至于勾甬西至於檇/李南至於姑末北至於平原縱横八百餘里則視)
　　(允常之故封又加廣矣允常時北至禦兒禦兒謂/守禦邊境之卒丈種曰吾用禦兒臨之是也今亦)
　　(曰語兒鄉即石門縣地檇李則在嘉興府南其間/有石門鎮在石門縣東二十里呉人壘石為門以)
　　(距越即其處也是則呉敗檇李時/檇李地尚屬呉故編之呉地中)
　姑蔑(哀十三年越伐呉王孫彌庸見姑蔑之旗杜註/姑蔑今東陽大末縣  臣謹按越境西至于姑)
　　(蔑即此秦置大末縣屬㑹稽郡漢因之晉屬東陽/郡隋廢唐復置又廢貞觀八年改置龍  縣屬婺)
　　(州錢氏改龍游宋初又改盈川南渡復故今仍之/屬衢州府治境在縣北古為姑蔑地或曰穀溪之)
　　(南即其/故城)
　甬東(哀二十二年越使呉王居甬東杜註句章縣東/海中洲是也  臣謹按國語寡人其達王甬句)
　　(東即此句章即越之句無闞駰曰句踐之地南至/于句無後并呉因大城之章霸功以示子孫故曰)
　　(句章秦置句章縣漢因之元鼎中遣横海將軍韓/說出句章浮海擊閩越是也東晉徙小溪唐省入)
　　(鄮縣其漢時故城在今慈谿西南三十五里海中/洲即舟山是也一名翁山唐開元中置翁山縣尋)
　　(廢宋熙寜六年改置昌國縣高宗航海至此金人/來追縣為所陷元升為州明初内徙地虚海防說)
　　(舟山為里四為嶴八十有三五穀魚鹽之饒可供/數萬人今曰定海山置縣屬寜波府其地在定海)
　　(縣東北定海縣錢氏/置晉亦句章縣地)
　冥(哀十九年楚公子慶公孫寛追越/師至冥不及乃還杜註冥越地)
徐
　國於徐(韓氏曰徐與秦俱出伯翳為嬴姓國路史曰/伯翳子若木事夏襲翳之封後有費昌為湯)
　　(御費仲事紂其立於淮者為嬴氏夏世有調王命/以徐伯主淮夷周初僣稱王後漢書曰穆王分東)
　　(方諸侯命徐偃王主之偃王處潢池東地方五百/里行仁義陸地而朝者三十六國史記趙世家繆)
　　(王使造父御西巡狩樂而忘歸而徐偃王反穆王/自馳千里馬攻徐偃王大破之博物志穆王遣使)
　　(至楚使伐之偃王仁不忍鬬害其民為楚所敗走/死彭城武原東山下百姓隨之者萬數遂名其山)
　　(為徐山又禮記邾婁考公之喪徐君使容居來弔/容居稱我先君王西伐濟于河葢其僣王非一世)
　　(矣宣王二年命召虎平淮夷尹吉甫作江漢之詩/王又自將伐淮徐召穆公作常武之詩其詩曰率)
　　(彼淮浦省此徐土又曰不測不克濯征徐國又曰/徐方不囘王曰還歸即此徐國也路史又曰自若)
　　(木至偃王三十二世為周所滅後封其子宗為徐/子莊二十六年公㑹宋人齊人伐徐始見於經僖)
　　(三年徐人取舒杜註徐國在下邳僮縣林氏曰舒/者楚之黨徐人取舒為齊桓通道也僖十五年楚)
　　(人伐徐傳云徐即諸夏故也諸侯救徐十七年與/齊人伐英氏昭四年經書㑹于申楚人執徐子知)
　　(為子爵六年楚使薳洩伐徐呉人救之敗楚師于/房鍾十二年楚使五帥圍徐以懼呉楚子次於乾)
　　(谿以為之援十三年靈王縊於乾谿楚師還自徐/呉追獲其五帥二十七年呉闔閭弑王僚王母弟)
　　(公子掩餘奔徐三十年呉子使徐執掩餘掩餘奔/楚冬呉子伐徐防山而水之滅徐徐子章羽奔楚)
　　(楚城夷以處之後仍為楚所滅國臣謹按徐地漢/置徐縣屬臨淮郡後漢屬下邳  晉仍屬臨淮郡)
　　(宋屬淮陵郡齊省梁于其地改置高平郡東魏又/置高平縣為郡治隋初郡廢縣屬泗州尋改徐城)
　　(縣唐仍之括地志徐城縣西四十里有大徐城即/古徐國也又西為下邳僮縣孔潁達曰杜言下邳)
　　(僮縣東南有大徐城此葢釋例之文合而觀之知/古國正在徐僮間耳漢十四年黥布反渡淮擊楚)
　　(與楚戰徐僮間即此魏收志武定七年髙平郡治/大徐城葢以漢置徐縣為小徐城也隋仍置縣于)
　　(小徐城因以大徐城為徐城鎮胡氏曰鎮在泗州/北百餘里唐上元初淮東節度鄧景山拒劉展于)
　　(徐城軍潰咸通九年桂州叛卒龎勛行及徐城即/此鎮也五代時徐城縣屬泗州宋建隆中省今泗)
　　(州北八十里有古城相傳為徐偃王築郡國志亦/謂之薄薄城晉僮縣故城在今虹縣境地相接也)
　　(作再按穆王與楚共滅徐說苑後漢書/  楚文王淮南子作莊王皆非同時誤)
　婁林(僖十五年楚人伐徐于婁林杜註婁林徐地下/邳僮縣東南有婁亭  臣謹按婁亭在今虹縣)
　　(東/北)
　蒲隧(昭十六年齊師伐徐至于蒲隧杜註蒲隧徐地/取慮縣南有蒲姑陂  臣謹按蒲姑陂在今虹)
　　(縣/北)
　淮夷(昭元年趙孟曰周有徐奄杜註二國皆嬴姓畫/序曰成王伐淮夷遂踐奄徐即淮夷  臣謹按)
　　(賈逵曰書序言淮夷與奄同伐此徐奄連文葢徐/即淮夷也服䖍曰此徐即魯公所伐徐戎也費氏)
　　(云淮夷徐戎並興孔安國云淮浦之夷徐州之戎/並起為冦則徐非國名也杜氏葢同此二說再按)
　　(序云徐夷並興東郊不開則此戎在魯之東故得/與奄相比非徐境矣又孔傳云此戎帝王所羈縻)
　　(統叙故錯居九州之内秦始皇逐出之則聚族而/居於徐境者甚多矣世本淮夷嬴姓僖十三年淮)
　　(夷病杞昭四年淮夷㑹于申昭二十七年范獻子/曰季氏甚得其民淮夷與之杜註淮夷魯東夷即)
　　(此/)
巴
　國於巴(巴國葢古有之山海經伏羲生巴人竹書夏/帝啟八年使孟凃如巴涖訟華陽國志曰巴)
　　(人從周師伐殷巴人善歌前歌後舞而入武王有/天下封其宗姬于巴爵之以子昭十三年楚共王)
　　(使巴姬埋璧于太室之庭知巴為姬姓昭九年王/使詹桓伯辭於晉曰巴濮楚鄧吾南土也桓九年)
　　(巴子使韓服告于楚請與鄧為好鄧南鄙鄾人攻/殺巴行人楚鬬亷及巴師圍鄾始見于經杜註巴)
　　(國在巴郡江州縣莊十八年楚文王即位與巴人/伐申而驚其師巴人叛楚文十六年楚人秦人巴)
　　(人滅庸哀十八年巴人伐楚圍鄾楚公孫寜呉由/于薳固敗巴師于鄾戰國時巴亂其臣巴蔓子以)
　　(三城請救于楚事定而蔓子伏劍死請以頭易三/城楚人義而不責其後蜀王弟苴侯與巴王為好)
　　(蜀王討之苴侯奔巴巴為求救于秦秦使張儀司/馬錯滅蜀師還并執巴王以歸巴地遂入秦惠王)
　　(置巴郡漢置江州縣為郡治華陽國志巴之封境/東至魚復西至僰道北極漢中南極黔涪其民質)
　　(直好義土風敦厚酈道元曰巴有三關枳之陽關/其一也從枳道入析丹涪水與楚商於相接秦之)
　　(滅巴也楚亦收其地之近者以自廣而張儀已取/其黔中蘇代所謂楚得枳而國亡者也巴都屢徙)
　　(江州其最初之都江水逕其城南三折如巴字因/以名漢高祖亦𤼵巴實人以定三秦故漢樂部有)
　　(巴渝舞蜀漢章武間分巴郡為三巴西治閬中巴/東治魚復巴郡治江州如故晉因之梁武陵王紀)
　　(鎮蜀置楚州隋改渝州又改江州為巴縣唐因之/宋崇寜中改恭州後以高宗潛藩升為重慶府自)
　　(隋迄眀並治/巴縣今仍之)
　
　
　春秋地名攷畧卷十一
欽定四庫全書
　春秋地名攷畧卷十二
　　　　　　　　　　詹事府詹事高士竒撰
曹
　國於陶丘(孔疏世本曹國伯爵譜云曹姬姓文王之/子叔振鐸之後也武王封之陶丘哀八年)
　　(曹人或夢衆君子立于社宫而謀亡曹曹叔振鐸/請待公孫彊杜註叔振鐸曹始祖詩譜曹者禹貢)
　　(兖州陶丘之北地名禹貢濟水東出于陶丘北孔/𫝊云陶丘丘再成也爾雅山再成曰陶成猶重也)
　　(李巡曰再成形再重也世紀曰舜陶于河濵丘因/以名墨子謂之釜丘竹書魏襄王十九年薛侯來)
　　(㑹王于釜丘是也桓五年州公如曹曹之名始見/于經杜註曹國今濟隂定陶縣定四年祝鮀曰曹)
　　(文之昭也晉武之穆也曹為伯甸非尚年也孔疏/曹是晉之叔父而受伯爵居甸服非尚年齒鄭氏)
　　(曰曹在濟隂定陶去王城八百里東都之畿方六/百里侯服五百里定陶在畿外故曰甸服也其封)
　　(域詩譜曰在雷夏荷澤之野昔堯遊成陽死而𦵏/焉舜漁于雷澤民俗始化其風厚重多君子務稼)
　　(穡薄衣食以致蓄積夾于魯衞之間哀八年宋公/入曹以曹伯陽歸曹遂滅地入于宋為曹邑哀十)
　　(四年向魋入于曹以叛是也戰國時齊楚魏共滅/宋三分其地齊得濟隂曹地入焉仍謂之陶齊世)
　　(家蘇代曰有陶平陸梁門不開韓非子魏安釐王/攻盡陶衞之地是也後并于秦為穰侯邑所謂侵)
　　(剛壽以廣其陶邑者秦置定陶縣二世二年沛公/項羽攻定陶又章邯擊楚軍大破之于定陶項梁)
　　(死漢五年滅項羽還至定陶即位于汜水之陽既/而封彭越為梁王都定陶後為濟隂郡治甘露中)
　　(為定陶國治後漢濟隂郡亦治之晉初因之臣謹/按杜預以濟隂定陶為曹國即指縣治甚明二漢)
　　(志皆云定陶本曹國世紀亦云定陶西南有陶丘/亭無異辭矣乃桑氏水經則又云南濟水過定陶)
　　(南又東北荷水出焉又東北逕定陶恭王陵又東/北逕定陶縣故城南是明有兩城葢漢氏之末嘗)
　　(徙邑治而史軼之也酈氏註曰定陶故城古三鬷/國也湯追桀伐三鬷周武王封弟叔振鐸為曹國)
　　(范蠡既雪㑹稽之恥變姓名寓于陶為朱公即此/則又明謂古曹國在故定陶城晉時已徙而杜即)
　　(指邑治為曹國失于審細矣至于魏世定陶嘗置/濟陽郡治隋屬曹州唐省縣為鎮宋復置今仍之)
　　(是今日之定陶也其西有陶城城邑攷曰古曹國/今定陶縣西古陶城是是曹國在定陶境今亦有)
　　(知其說者然攷其方位又與桑酈不合豈晉魏之/後縣治復有遷徙與要之不可攷矣又縣西十里)
　　(有陶邱縣北十五里有髣山志云曹國二十五世/皆𦵏此積壤髣髴如山故曰髣山有三鬷亭寰宇)
　　(記云在今縣西南十里參攷遺迹曹在定陶其說/可信通釋云濟隂東北三十七里即定陶故城曹)
　　(所都也宋濟隂縣在今曹縣西南六十里葢亦指/陶城為曹都也  或曰今曹州即古曹國也隋自)
　　(定陶移曹州治濟隂縣金大定二十七年河決曹/濮二十八年改築城于廢乘氏縣地移曹州及濟)
　　(隂縣治之其地即曹墟也明初省縣入州又以水/患再徙盤石鎮尋廢州為縣即今曹縣正統十年)
　　(復别置曹州于金人築城遺址故曹州為古曹國/其說似誤或云金人築城處在今曹州治東北二)
　　(十八/里)
　洮(僖八年齊桓公盟諸侯于洮杜註洮曹地南臣謹/按僖公三十一年晉文公分曹地自洮以  東傅)
　　(于濟定十四年齊侯宋公㑹于洮即此亦曰桃城/水經注瓠子故凟又東逕桃城因姚墟而名也援)
　　(神契舜生姚墟應劭曰姚墟與雷澤相近世稱為/姚城今濮州西南五十里有洮城志云姚墟在東)
　　(南九/十里)
　曹南(僖十九年宋公曹人邾人盟于曹南杜註曹雖/與盟而猶不服不肯致餼故不以國地而曰曹)
　　(南伯臣謹按孔穎達曰哀十二年傳曰諸侯之㑹/侯  致禮地主歸餼桓十四年公㑹鄭伯于曹傳)
　　(曰曹人致餼禮也春秋諸侯㑹于國都者即以國/都名為㑹地地主不序于列此地㑹于曹南則在)
　　(曹之都也在曹之都而曹猶在列是曹雖與盟心/猶不服矣曹風侯人萹薈兮蔚兮南山朝隮毛𫝊)
　　(云南山曹南山也今曹縣南八十里有曹南山/然已不近曹都范氏曰曹南曹之南鄙是也)
　重丘(襄十七年衞孫蒯田于曹隧飲馬於重丘毁其/瓶重丘人閉門而詬之衞伐曹取重丘杜註重)
　　(丘曹地以臣謹按六韜周志古亡國三十其中有/重丘國  美女遺青陽路史曰在曹州寰宇記重)
　　(丘在乘氏縣東北三十一里漢乘氏縣屬濟隂郡/隋屬曹州唐宋因之金廢今乘氏故城在曹縣東)
　　(北五十里氏或云重邱在東昌此/齊地也杜  明註兩國不可混)
　鄸(昭二十年曹公孫㑹自鄸出奔宋杜註鄸曹邑臣/謹按孔疏鄸不繫于曹是大都也寰宇記云濟隂)
　　(乘氏縣西北有大饗城故老言古曹之鄸邑也大/饗或作大鄉魏收志乘氏有大鄉城宋永初末北)
　　(魏將刁雍寇青州為青州所敗收散卒保大/鄉山即此今曹縣北有大鄉城乘氏見上)
　郊(定十二年衞公孟彄伐曹克郊/杜註郊曹邑  或云在曹州界)
　黍丘(哀七年宋人伐曹築五邑于其郊曰黍丘揖丘/大城鍾邘杜註梁國下邑縣有黍丘亭  臣謹)
　　(按漢下邑縣屬梁國晉因之金改夏邑/今仍之屬歸徳府後漢志有黍丘亭)
　揖丘(見上曹或云/當在  縣界)
　大城(見上曹或云/當在  州界)
　鍾　邘(見上定或云/當在  陶界)
虞
　國於夏墟(孔疏譜云虞姬姓周太王之子泰伯之弟/仲雍是為虞仲嗣泰伯之後武王克商封)
　　(虞仲之庶孫以為虞仲之後處中國為西呉史記/武王求虞仲之後得周章已君吳乃封周章弟虞)
　　(仲于周之北故夏墟又曰予讀春秋古文乃知中/國之虞與荆蠻勾吳兄弟也桓十年虢公出奔虞)
　　(始見于經杜註虞國在河東大陽縣地理志河東/大陽縣周武王封太伯後于此是為虞公孔穎逹)
　　(曰志言泰伯後者以仲雍嗣泰伯故也僖二年宫/之竒曰泰伯虞仲太王之昭也杜註穆生昭昭生)
　　(穆以世次計泰伯虞仲于周為穆僖五年晉人執/虞公虞遂亾戰國屬魏為呉城史記秦昭王伐魏)
　　(取呉城是也漢置大陽縣屬河東郡周天和二年/省大陽縣移河北縣治此隋屬陜州栝地志故虞)
　　(城在河北縣東北五十里虞山之上唐天寳元年/陜郡太守李齊物鑿三門瀆以便漕得古鏵鉏上)
　　(篆平陸二字遂改縣曰平陸屬陜州金屬解州今/仍之縣東北六十里有古虞城  再按古虞思國)
　　(杜註孔氏疏皆以為在梁國虞縣今已入陳地然/亦有謂即在河東者詩云虞芮質厥成今平陸與)
　　(芮城接壤寰宇記云平陸縣西六十里有虞芮所/讓之閑原東西七里南北十三里此虞國周初尚)
　　(存周書王㑹解曰天子立于堂上堂下之右唐公/虞公南面立焉又史記解曰君娯于樂臣爭于權)
　　(民盡于利有虞氏以亾虞仲得封夏/墟葢在古虞既亾之後也存之俟攷)
　共池(桓十年虞叔伐虞公公出奔共池經臣謹按寰/宇記薄山在芮城縣北十里山海  云薄山之)
　　(首曰甘棗之山共水出焉西流至于河穆天子𫝊/曰南登于薄山寘軨之隥謂之虞阪即顛軨阪也)
　　(共池或即/共水矣)
　顛軨(僖二年晉伐虢假道于虞荀息曰冀為不道入/自顛軨伐鄍三門杜註前是冀伐虞至鄍鄍虞)
　　(邑河東大陽縣東北有顛陵阪有臣謹按水經注/傅巖東北十餘里即顛陵阪也  東西絶澗中築)
　　(以成道指南北之路謂之軨橋橋之東北有虞原/原東即虞城愽物記曰顛軨阪在大陽鹽池東呉)
　　(城之北今謂之呉阪亦謂之虞坂長二十里戰國/䇿曰騏驥止于虞阪而不能進是也今在平陸縣)
　　(東北五十里自上及下七山/相重東西絶澗至為險仄)
　鄍(見上十臣謹按平陸縣東/北二  五里有故鄍城)
　三門(見上陵臣謹按水經河水東過砥柱間禹治洪/水山  當道者鑿之故破山以通河三穿既鑿)
　　(水流疏通謂之三門今河流至平陸縣東五十里/有砥柱山山有三門南為鬼門中為神門北為人)
　　(門臣愚則以為直/是鄍邑之三門耳)
虢
　國於上陽(僖五年宮之竒曰虢仲虢叔王季之穆也/為文王卿士杜註虢仲虢叔王季之子文)
　　(王之母弟也仲叔皆虢君字晉語胥臣曰文王敬/友二虢又曰詢于八虞而諮于二虢韋昭曰善兄)
　　(弟為友賈逵曰虢仲封東虢制是也虢叔封西虢/虢公是也孔穎達曰據傳鄭滅一虢晉滅一虢不)
　　(知誰是仲後誰是叔後賈言無明證不可審知臣/愚謂賈最近古且諸家所用不可易矣東虢别見)
　　(小國卷西虢初封在秦之雍地秦宣太后于此起/虢宫漢置虢縣屬右扶風漢志雍為西虢是也後)
　　(漢省入雍縣魏太延中置武都郡治此西魏又置/洛邑縣隋廢郡改縣曰虢唐仍之元和郡縣志虢)
　　(縣古虢國周文王弟虢叔所封是曰西虢葢用賈/説也宋亦因之九域志在鳳翔府南三十五里元)
　　(省入寳雞今其故城在寳雞東六十里西虢之君/在西周時嘗為王室卿士周語宣王不藉千畝虢)
　　(文公諌韋昭曰文公虢叔之後西虢也宣王都鎬/在畿内此又用賈說矣史記幽王時有虢石父竹)
　　(書紀年又有虢公翰不知其出于東西隠元年鄭/人以王師虢師伐衞始見于經杜註虢西虢國也)
　　(𢎞農陜縣東南有虢城葢已從平王而東徙矣然/鄭語史伯謂鄭桓公曰當成周者西有虞虢王之)
　　(支子母弟也是平王前已徙東土不可攷矣秦本/紀武公十一年滅小虢葢虢既東遷文庶之留于)
　　(雍者也今在寳雞東五十里亦曰桃虢城猶夫鄭/已東徙而留者為南鄭也隠三年鄭武公為平王)
　　(卿士王貳于虢杜註西虢公也八年虢公忌父始/作卿士于周桓五年王伐鄭以虢公林父將上軍)
　　(僖二年晉荀息假道于虞以伐虢五年晉侯圍上/陽滅虢虢公醜奔京師葢見于春秋者有三公焉)
　　(杜註上陽虢國都在𢎞農陜縣東南上陽之虢亦/稱郭公羊𫝊晉獻公曰吾欲伐郭則虞救之伐虞)
　　(則郭救之是也蔡邕郭有道碑大曰王季之穆有/虢叔者實有懿徳文王咨之建國命氏或謂之郭)
　　(此亦用賈説也班固則又謂之北虢漢志曰北虢/在大陽是也大陽地在河北當是時虢都上陽而)
　　(下陽則在河北大陽之境豈以其跨河之北而成/周在河南故謂之北虢與上陽在漢陜縣地屬𢎞)
　　(農郡晉仍之今在陜州東南杜佑云陜州之虢為/北虢又云虢都在陜郡平陸縣今屬山西平陽府)
　　(葢欲附㑹北虢之義而顯與傳文違戾不可從矣/  臣謹按後漢志𢎞農陜縣本虢仲國河南滎陽)
　　(有虢亭虢叔國九域志大紀從之與賈氏特異乃/賈氏之說又見于虞翻韋昭皆無異辭又馬融云)
　　(虢叔同母弟虢仲封下陽異母弟虢叔封上陽孔/潁達以為上陽下陽同是復虢國之邑不得分封)
　　(二人也若二人共處鄭其安所得虢國而滅之是/矣乃以臣愚測之融所謂虢仲封下陽誠誤矣所)
　　(謂虢叔封上陽則依然賈逵之說葢古來相𫝊如/是未可輕非也惟是杜預明云皆母弟而馬氏分)
　　(同母異母其意葢謂西虢大而東虢小不應弟封/大國兄反封小國故以同母異母别之不知周室)
　　(班爵尚徳不尚年祝鮀論之詳矣又/春秋公子譜亦曰上陽虢叔之後)
　玤(莊二十一年王巡虢守虢公為王宫于/玤杜註玤虢地  在今河南澠池縣界)
　莘(莊三十二年冇神䧏于莘内史過曰虢將亾杜註/莘虢地  臣謹按今陕州硤石鎮西十五里莘原)
　　(是/也)
　渭汭(閔二年虢公敗犬戎于渭汭杜註渭水出隴西/東入河水之隈曲曰汭  臣謹按釋例曰渭水)
　　(出隴西狄道縣鳥鼠同穴山東經南安天水汧陽/扶風始平京兆至𢎞農入河葢渭水入河處乃虢)
　　(之西/境也)
　下陽(僖二年虞師晉師滅下陽杜註下陽虢邑在河/東大陽縣  臣謹按下陽公穀皆作夏陽穀梁)
　　(𫝊非國而曰滅重下陽也夏陽者虞虢之塞邑滅/夏陽而虞虢舉矣胡氏曰猶秦有潼闗蜀有劍閣)
　　(皆國之門户徐彦曰虢之滅由于下陽之亾郢之/入由于州來之亡故皆書滅張氏曰下陽與上陽)
　　(對在陜州平陸縣上陽在陜縣虢都也今平陸縣/東五十里有大陽城大陽東北三十里有故下陽)
　　(城其地有虞阪之險晉欲伐虢慮虞人要而擊之/欲伐虞則虢又救之以為外扞滅下陽而兩國皆)
　　(失其/險矣)
　桑田(僖二年虢公敗戎于桑田杜註桑田虢地在𢎞/農陜縣東北  臣謹按桑田即稠桑也魏主修)
　　(奔闗中至稠桑隋義寧初劉文静遣將竇琮自潼/闗追屈突通至稠桑執之又髙祖詔李密招撫山)
　　(東至稠桑驛復止之密因入桃林以叛/即此今闗鄉縣東三十里有稠桑驛)
邾
　國於邾(孔疏譜云邾曹姓顓頊之後有陸終産六子/其第五子曰晏安邾即其後也武王克商封)
　　(其苖裔挾于邾為附庸居邾隠元年公及邾儀父/盟于蔑是為十三世邾子克始見于經杜註邾今)
　　(魯鄒縣公羊禮記亦稱邾婁註曰婁力俱反邾人/語聲後曰婁故曰邾婁其地在鄒山近魯哀七年)
　　(茅成子曰魯擊柝聞于邾劉薈鄒山記曰邾城在/山南去山三里魯繆公改國號曰鄒以山為名也)
　　(鄒亦作騶趙岐曰鄒本邾子之國至孟子時改號/曰鄒然春秋時亦有稱騶者鄭語史伯曰曹姓鄒)
　　(莒史記呉夫差九年㑹騶伐魯是也又孟子騶人/也故曰去聖人之居若此其近漢置騶縣屬魯國)
　　(或曰秦置漢因之晉屬魯郡晉咸和初石趙將石/瞻攻河南太守王瞻于邾拔之胡氏曰即故邾城)
　　(亦謂之鄒山宋為魯郡治元嘉中魏主燾南侵自/東平趣鄒山李孝伯謂宋張暢曰鄒山之險君家)
　　(所慿是也隋屬兖州唐因之金屬滕州明屬兖州/府杜氏通典鄒山周四十里在縣東南今縣治為)
　　(宋時所徙古邾城在/縣東南二十六里)
　遷於繹(文十三年邾文公卜遷于繹史曰利于民而/不利于君邾子曰茍利于民孤之願也遂遷)
　　(于繹五月邾子克卒君子曰知命杜註繹邾邑魯/國鄒縣北有繹山徙都于彼山旁山旁當有舊邑)
　　(也邾既遷都于此竟内應别有繹邑宣十年公孫/歸父帥師伐邾取繹公羊作蘱必非取其國都當)
　　(是取其别邑耳哀七年魯師入邾處其公宫邾衆/保于繹杜註繹邾山也是則棄城而栖山矣禹貢)
　　(徐州之貢嶧陽孤桐孔疏引下邳縣西之葛嶧山/疑誤詩保有鳬繹遂荒徐宅毛𫝊云二山名葢嶧)
　　(與繹通也史記始皇二十八年東行郡縣上鄒嶧/山諸儒刻石紀秦功徳其所刻石嶺名曰書門郭)
　　(璞曰繹山純石積搆連屬如繹絲然故名水經注/嶧山東西二十里高秀獨出積石無土壤孔穴洞)
　　(達徃徃如數間屋俗謂之嶧孔避難者多就之晉/永嘉之亂太尉郗鍳將鄉曲逃于此今山南有大)
　　(嶂名曰郗公山北有紀巖即秦立石處也宋元嘉/中魏主南侵踣而仆之按疏稱邾即鄒縣嶧山在)
　　(北而今之嶧山在縣東南二十五里葢古時縣治/在山南而今則徙于山北也又山之西南有故縣)
　　(村即鄒縣舊治可知文公徙都不過稍北數里耳/邾至戰國時為楚所滅楚宣王遷其遺民于弦黄)
　　(之間謂之邾城漢初呉芮為衡山王都邾孫曹時/稱江北巨鎮晉咸和中豫州刺史毛寶重兵戍之)
　　(為石趙所陷/其地遂墟)
　翼(隠元年公子豫及邾人鄭人盟于翼杜註翼邾地/  臣謹按翼在沂州費縣西南九十里故武城之)
　　(南/)
　偃(僖二年公敗邾師于/偃  或曰在費縣南)
　虚丘(𫝊公敗邾師于偃虚丘之戍將歸者也杜註虚/丘邾地邾人戍虚丘欲以侵魯公要而敗之)
　　(臣謹按服䖍云虚丘魯地魯有亂邾使兵戍虚丘/魯要而敗之所以惡僖公也杜以為不然故别為)
　　(說或曰虛丘/在費縣界)
　魚門(僖二十二年公及邾人戰于升陘我師敗績邾/人獲公胄懸諸魚門杜註魚門邾城門  臣謹)
　　(按又有范門哀七年魯伐/邾及范門猶聞鐘聲是也)
　訾婁(僖三十三年公伐邾取訾/婁  或曰在濟寧州界)
　狐駘(襄四年㵴孫紇侵邾敗于狐駘杜註魯國畨縣/東南有目駘亭  臣謹按𫝊曰國人逆喪者皆)
　　(髽魯于是始髽檀弓曰魯婦人之髽而弔也葢自/戰于臺駘始也臺駘即狐駘哀二十七年越子使)
　　(后庸來聘言邾田封于駘上即此漢蕃縣一作畨/應劭曰音皮屬魯國白褒魯國記曰汝南陳子游)
　　(為魯相蕃子也國人避諱遂改為皮音晉屬魯郡/隋改置滕縣金置滕陽軍改滕州明廢州存縣屬)
　　(兖州府縣東南二/十里有狐駘山)
　漆(襄二十一年邾庶其以漆閭丘來奔杜註二邑在/髙平南平陽縣東北有漆鄉西北有顯閭亭  臣)
　　(謹按定十五年城漆即此南平陽縣見/魯地平陽今鄒縣北有漆城一名漆鄉)
　閭丘(見上亭臣謹按漆鄉西北有/顯閭  卽閭丘或云在縣南)
　蟲(昭十九年邾人郳人徐人㑹宋公/同盟于蟲  邾地在濟寧州東境)
　離姑(昭二十三年邾人城翼還自離姑武城人塞其/前杜註離姑邾邑  臣謹按孔潁達曰邾魯接)
　　(連境界相錯邾人從翼邑還邾先徑魯之武城然/後始至離姑而後至邾今其地在費縣故武城之)
　　(南/)
　濫(昭三十一年黑肱以濫來奔杜註東海昌慮縣穀/臣謹按左𫝊言邾黒肱以濫來奔而經不書邾)
　　(梁𫝊曰别乎邾也其不言濫子何也非天子所封/也范寗曰邾以濫邑封黑肱故别之若國公羊𫝊)
　　(亦謂叔術讓國受邾五分之一而為濫國來奔者/其後人也孔穎達非之以為直闕文耳漢置昌慮)
　　(縣于此屬東海郡宣帝封魯孝王子為侯邑後漢/建武五年董憲與劉紆悉兵數萬人屯昌慮曹魏)
　　(嘗析置昌慮郡尋罷元康中改屬蘭陵郡北齊廢/後周大象二年徐州將席毘羅攻䧟昌慮以應尉)
　　(遲逈隋大業十年彭城留守董純敗賊張大虎于/昌慮即其故城矣今昌慮城在滕縣東南六十里)
　漷東(見魯/地漷)
　沂西(小沂水也見/魯地沂上)
　絞(哀二年伐邾將伐絞杜註/絞邾邑  在今滕縣北)
　范門(見前/魚門)
　茅(哀七年邾茅成子以茅叛杜註/髙平西南有茅鄉亭  見茅國)
莒
　國於莒(孔疏譜云莒嬴姓周武王封茲輿期于莒初/都計後徙莒世本曰苢己姓文七年穆伯奔)
　　(莒從己氏也又云紀公以下為己姓不知誰賜之/姓者國語史伯又曰曹姓鄒莒未知孰是隠二年)
　　(莒人入向是為十一世茲丕公始入春秋杜預註/莒國今城陽莒縣共公已後微弱不復見戰國時)
　　(楚簡王滅莒而地歸于齊燕使樂毅破齊獨莒即/墨不下齊緡王走莒淖齒殺之子襄王保莒五年)
　　(田單以即墨攻破燕軍襄王自莒復入于齊亦曰/城陽戰國䇿燕襲齊墟王走城陽山中又楚考烈)
　　(王八年遷魯于莒而取其地漢二年田榮為楚所/滅弟横復起城陽四年韓信破齊齊相田光走城)
　　(陽既而韓信追獲齊王廣于城陽復置莒縣屬齊/國文帝封朱虚侯章為城陽王後漢城陽國廢改)
　　(屬琅邪國建安三年曹操折置城陽國晉因之劉/宋改東莞水經注沭水出琅邪東莞縣西北已又)
　　(東南過莒縣東其城三重並悉崇峻惟南開一門/内城方十二里外城周二十里郭周四十餘里列)
　　(女𫝊齊人杞梁襲莒戰死其妻哭于城下七日城/為之崩即此尸子曰莒君好鬼巫而亾無知之難)
　　(小白奔焉樂毅攻齊守嶮全國隋屬莒州唐宋屬/宻州金為城陽軍已升州又改莒州元仍之明省)
　　(附郭莒縣入州元至元中叅政馬睦火鎮莒以城/大難守截東北隅為子城周五里  再按地志莒)
　　(國之外復有三莒一為周莒一為齊/莒一為魯之莒父各見本國地中)
　初封介根(即計也應劭曰周武王封茲輿期于此即/莒之先也春秋初徙于莒襄二十四年齊)
　　(侯伐莒取介根杜註介根莒邑今城陽黔陬縣東/北計基城是也漢置計斤縣屬琅邪郡顔師古曰)
　　(計斤即介根語音有輕重如淳曰斤音基後漢省/今膠州西南五里有介根城有雙墖對立曰東西)
　　(計邱宋白曰計斤城在/高密縣東南四十里)
　密(隠二年紀子伯莒子盟于密杜註城陽淳于縣東/北有密鄉  臣謹按漢有密鄉縣屬北海郡文帝)
　　(封膠東頃王子林為邑侯後省後漢志北海淳于/縣有密鄉應劭曰淳于東北六十里有平城亭又)
　　(四十里有密鄉亭故/縣也淳于見杞國)
　鄢陵(文十七年公孫敖如莒及鄢陵杜註/莒地  或曰在今莒州沂水縣界)
　渠丘(成八年渠丘公立于池上杜註渠丘公莒子朱/也渠丘邑名莒縣冇蘧里  臣謹按孔穎達曰)
　　(十四年書莒子朱卒葢渠丘公即是朱也夷不當/有謚或作别號此以邑名為號不知何故成九年)
　　(楚子重自陳伐莒圍渠丘渠丘城惡衆潰奔莒楚/師圍莒莒城亦惡莒潰楚遂入鄆浹辰之間楚克)
　　(其三都葢地相近也漢北海安丘縣孟康曰古渠/丘也後漢志亦曰安丘有渠丘亭晉地道記曰有)
　　(渠丘城伏琛齊記渠丘亭在安丘東北十里但非/莒縣境與杜氏不合然地自相隣也晉安丘屬東)
　　(莞郡齊廢隋復置自隋迄五代時有變/改宋仍曰安丘屬密州今屬青州府)
　鄆(見魯/地)
　且于(襄二十三年齊侯襲莒門于且于明日復戰期/于夀舒杞殖華還載甲入且于之隧宿于莒郊)
　　(明日先遇莒子于蒲侯氏杜註且于莒邑隧狹路/  臣謹按孔穎達曰既入而又得出宿知所入非)
　　(城邑也故杜以為狹道檀弓載此事云齊莊公襲/莒于奪把梁死焉奪當為地名鄭氏曰隧奪聲相)
　　(近非也當是且于之旁别有奪/地耳或曰且于在安丘縣境)
　壽舒(見上杜註夀舒莒地/  或曰亦在安丘境)
　蒲侯氏(見上杜註/近莒之邑)
　大厖(昭元年莒務婁瞀胡以大厖及常儀靡奔齊杜/註大厖常儀靡莒二邑  或曰二邑在莒州北)
　　(境/)
　常儀靡(見上見臣謹按高辛氏之第四妃有陬氏曰/常儀  大戴禮陬與棸聊相近疑古諸侯之)
　　(在東/國者)
　防(昭五年莒牟夷以牟婁及防茲來奔杜註城陽平/昌縣西南有防亭  臣謹按牟婁見杞地漢平昌)
　　(縣屬琅邪郡後漢屬北海國晉屬城陽郡後齊廢/入安丘縣今安丘縣西南六十里有故平昌城防)
　　(亭亦在/縣西南)
　茲(見上杜註姑幕縣東北有茲亭齊臣謹按漢姑幕/縣屬琅邪郡後漢屬城陽郡後  廢今諸城縣西)
　　(四十里有姑幕/城茲亭在其境)
　紀鄣(昭十九年齊高發伐莒莒子奔紀鄣杜註紀鄣/莒邑也東海贑愉縣東北有紀城  臣謹按紀)
　　(鄣一名紀本𫝊莒有婦人莒子殺其夫己為婺婦/及老托于紀鄣紡焉以度而去之及師至則投諸)
　　(外師夜縋而登莒共公懼啟西門而出齊師入莒/是也孔疏此紀即上紀鄣釋例土地名莒地有紀)
　　(鄣紀二名南北朝為戍守處蕭齊建武二年青冀/二州刺史王洪範遣軍主崔延讓襲魏紀城克之)
　　(城邑攷紀城周一里近海贑榆漢縣屬琅邪郡後/漢屬東海郡晉宋因之今屬海州縣北七十五里)
　　(有古紀/鄣城)
　郠(昭十年季孫意如伐莒取郠杜註郠莒邑三臣謹/按昭十二年莒人以取郠之後愬于晉十  年為)
　　(取郠故晉將以諸侯來討遂合諸侯于平/丘然自是郠屬魯矣或曰在沂水縣界)
　壽餘(昭二十二年莒敗齊師于/壽餘  或曰在莒州北境)
　向(僖二十六年公㑹莒子衞寗速盟于向杜註莒地/  臣謹按宣四年公㑹齊侯平莒及郯莒人不肯)
　　(公伐莒取向杜註向莒邑東海氶縣東南有向城/逺疑也又襄二十年仲孫速㑹莒人盟于向皆此)
　　(也古氶縣在今嶧縣西北一里去莒果逺寰宇記/曰莒州南七十里有向城近沂州西南百里有向)
　　(城參㑹道里差為近之魯再按桓十/六年城向或謂莒地而  蹔取之)
把
　國於淳于(史記陳把世家把東樓公者夏后禹之苖/裔也殷時或封或絶周武王克殷紂得東)
　　(樓公封之于把以奉夏后祀禮記言偃曰把之郊/也禹也宋之郊也契也是天子之事守也孔子曰)
　　(吾欲觀夏道是故之把而不足徵也吾得夏時焉/詩振鷺序二王之後來助祭也箋謂把也宋也周)
　　(語富辰曰把鄫由太姒韋昭曰杞鄫姒姓太姒文/王之妃武王之母僖十四年衛遷于帝丘衛成公)
　　(夣康叔曰相奪予享公命祀相寗武子曰不可鬼/神非其族類不歆其祀杞鄫何事相之不享于此)
　　(久矣杜註相夏后啟之孫居帝丘杞鄫夏後自當/祀相凡此皆把之先世見于經𫝊者也其爵呉萊)
　　(曰杞公爵也桓二年書把侯莊二十七年書杞伯/自是皆以伯書惟僖二十三年二十七年書杞子)
　　(𫝊曰用夷禮襄二十九年復書把子𫝊曰賤之也/孔穎達曰用夷禮故賤之程子曰把二王之後不)
　　(應伯爵疑前世黜之也中間從夷故子之殆不可/曉其地宋忠曰在陳留雍丘縣漢雍丘縣今把縣)
　　(也詳見宋地不知何時遷于東土班固曰春秋時/徙魯東北是也隠三年經書莒人伐把取牟婁是)
　　(為把武公三十一年也始入春秋杜註把國本都/陳留雍丘縣推尋事跡桓六年淳于公亡國把似)
　　(并之襄二十九年晉人城把之淳于杞又遷都淳/于臣謹按桓五年冬經書州公如曹𫝊曰淳于公)
　　(度其國危遂不復六年春經書寔來傳曰自曹來/朝書曰寔來不復其國也其稱公者公羊曰天子)
　　(三公稱公王者之後稱公服䖍曰春秋前以黜陟/之法進爵為公胡氏曰州公諸侯而稱公者昔畢)
　　(高以父師而保釐東土衛武公以列國而入相于/周與後世出入均勞之義同葢以為天子三公也)
　　(世本曰州國姜姓葢自此滅矣襄二十七年傳晉/平公杞出也故治杞知悼子合諸侯之大夫以城)
　　(杞葢悼公夫人為杞孝公之女而是時之當國者/趙文子也昭元年祁午數趙文子之功曰城淳于)
　　(用是知城杞即城淳于本州國之都而杞居之用/是知亡州者杞也若夫隠三年則州未亡不知把)
　　(所居乃莒人所取之牟婁則在東土與淳于為隣/杞本弱小不應立國雍丘而遙屬小邑于千數百)
　　(里之外也用是春秋之前把早居于東土矣城把/之歳女叔齊曰杞夏餘也而即東夷邾莒以東皆)
　　(東夷也僖十九年宋公使邾子用鄫子于次雎之/社以屬東夷是也子太叔曰晉不惜周家之闕而)
　　(夏肄是屏杜記夏肄杞也肄餘也屏城也孔疏方/言云肄枿餘也秦晉之間曰肄鄭氏曰斬而復生)
　　(曰肄把是夏後滅而復存猶木之枿生小栽也是/即把遷東土之證特不能詳其事耳淳于杜註州)
　　(國所都今城陽淳于縣也水經注汶水出朱虚縣/又北過淳于縣西故夏之斟灌國周武王以封淳)
　　(于公號曰淳于國春秋州公是也其城東北則兩/川交㑹處葢濰水亦至此㑹汶而入于海也斟灌)
　　(似誤别見本國自杞居之後人亦曰杞城漢置淳/于縣屬北海郡後漢初省永元九年復置屬北海)
　　(國建安十六年曹操東擊海賊管氶至淳于氶走/入海島晉改屬城陽國劉宋改入髙密郡後屬平)
　　(昌郡後齊廢入高密縣今其/廢城在安丘縣東北三十里)
　遷於縁陵(僖十二年㑹于鹹淮夷病把故十四年諸/侯城縁陵杜註縁陵杞邑左𫝊諸侯城縁)
　　(陵而遷杞焉杜註不言城杞杞未遷也公羊𫝊曰/孰城之城杞也曷為城杞滅也孰滅之葢徐莒脅)
　　(之孰城之桓公城之陸氏曰明年楚伐徐諸侯救/徐公羊之謬可知家氏曰杞未嘗受兵左氏言病)
　　(杞為得實臣謹按是時葢把已居淳于矣廹近淮/夷是以病之徐莒脅杞經𫝊無文不可從也惟齊)
　　(桓遷杞之說為胡文定所本當用之漢志北海郡/有營陵縣應劭曰即師尚父所封之營丘薛瓉非)
　　(之曰營丘即臨淄營陵春秋謂之縁陵是也葢齊/桓遷杞以自近如楚遷許于葉呉遷蔡于州來也)
　　(然杜云杞地則仍為杞地之錯入于齊者耳高帝/封劉澤為營陵侯後漢晉因之北齊省隋復置唐)
　　(武徳初營陵民汲嗣率鄉人拒賊于此權置杞州/以春秋時杞嘗徙治此也尋廢今其故城在昌樂)
　　(縣東南五十里或曰縁陵在今諸城縣界襄二/十七年把復遷淳于戰國初為楚恵王所滅)
　牟婁(見首條杜註牟婁杞邑城陽諸縣東北有婁鄉/  臣謹按牟婁自是屬莒昭五年莒牟夷以奔)
　　(魯後漢志北海平昌冇婁鄉水經丘涓水東北流/逕婁鄉城東入濰漢諸縣屬琅邪郡晉屬北國今)
　　(在諸城境平昌今在安丘境葢二/縣接壤也今諸城東北有婁鄉城)
　無婁(宣十五年仲孫蔑㑹齊髙固于無婁杜註無婁/把邑  臣謹按公羊作牟婁葢即莒人所取也)
　　(然此時已為莒邑/而杜註杞邑未詳)
紀
　國於紀(孔疏世族譜紀姜姓侯爵桓九年書紀季姜/歸于京師是也隠元年紀人伐夷始見于經)
　　(桓五年齊鄭朝紀欲以襲之紀人知之六年公㑹/紀侯于郕咨謀齊難也冬紀侯來朝請王命以求)
　　(成于齊公告不能莊元年齊師遷紀郱鄑郚杜註/齊欲滅紀故遷其三邑之民而取其地蘇氏云直)
　　(取其地不取其民故不言所往之處志在去之而/已三年紀季以酅入于齊左𫝊紀于是乎始判杜)
　　(註齊欲滅紀故紀以酅入齊為附庸公羊曰請後/五廟以存姑姊妹穀梁曰酅紀之邑也入於齊者)
　　(以酅事齊也胡氏曰紀季所以不書奔者冇紀侯/之命矣四年紀侯大去其國左傳曰紀侯不能下)
　　(齊以與紀季大去其國違齊難也公羊曰大去者/何滅也孰滅之齊滅之復仇也何仇爾逺祖也哀)
　　(公烹乎周紀侯譛之幾世乎九世矣穀梁曰大去/者不遺一人之辭言民之從者四年而始畢杜註)
　　(季奉社稷故不言滅大去不返之辭然自是紀己/亾矣春秋不書滅特以義存之焉爾成二年齊侯)
　　(使賔媚人以紀甗玉磬賂晉杜註甗玉甑皆滅紀/所得是也其地杜註曰紀國在東莞劇縣水經注)
　　(巨洋水北逕劇縣故城古紀國也劉昭曰劇縣西/有紀城亦曰紀亭城内有臺俗曰紀臺戰國時為)
　　(齊之劇邑魯仲連曰劇朐之人辨是也漢因置劇/縣屬齊國後屬北海郡後漢初為張歩所據建武)
　　(五年耿弇平之帝幸劇尋為北海國三國魏屬東/莞郡晉因之北齊省今其故城在青州壽光縣東)
　　(三十里又有紀城亦在縣東南侯再按城冡記鄒/縣東南二十五里有紀城及紀  冡相𫝊為紀侯)
　　(去國避/難處)
　浮來(隠八年公及莒人盟于浮來左𫝊以成紀好也/杜註浮來紀邑東莞縣北有邳鄉邳鄉西冇公)
　　(來山號曰邳來間也臣謹按水經注沂水東逕浮/來之山即公來山  浮來水注之其水左控三川)
　　(右㑹甘水而注于沂今/蒙隂縣西北有浮來山)
　郱(見首條杜註郱在東莞臨朐縣東南管臣謹按應/劭曰郱一作駢後為齊大夫伯氏邑  仲奪伯氏)
　　(駢邑三百即此文帝封孫鄲為瓶侯孝景時國除/武帝封菑川靖王子成為缾侯今在臨朐縣東南)
　鄑(見首條杜註都昌縣西有訾城亭臣謹按鄑亦讀/訾本一城也唐武徳二年置訾  縣屬濰州六年)
　　(廢俗呼為瓦城半為水漸今在昌邑西北三十里/一云訾城在縣西北十五里又十五里為鄑城都)
　　(昌漢縣今為昌/邑故城在縣西)
　郚(見首條杜註朱虚縣東南有郚城故臣謹按漢置/郚城縣屬琅邪郡後漢廢後魏于  郚城置郡北)
　　(齊廢改置琅邪縣隋仍改為郚城尋廢今安丘縣/西南六十里有郚山四靣險絶其上寛平約數百)
　　(里有古城遺址即郚城也晉/朱虚縣在臨朐縣東六十里)
　酅(見首條杜註酅紀邑在齊國東安平縣葢臣謹按/國語齊桓公初立正封域東至于紀酅  特存之)
　　(也莊十二年紀叔姬歸于酅叔姬者魯女伯姬之/娣隠二年伯姬歸于紀叔姬待年于國不與嫡俱)
　　(行至七年乃歸于紀杜氏曰紀侯去國而死叔姬/歸魯紀季自定于齊而後歸之孔疏曰紀季雖為)
　　(附庸猶得専酅故可歸也劉昭曰安平有酅亭徐/廣曰安平即古酅邑也齊世家平公割齊安平以)
　　(東為田成封邑湣王末燕師入齊齊田單走安平/既而齊襄王封田單為安平君是也漢置東安平)
　　(縣屬菑川國後屬北海國晉改屬齊國北齊廢今/臨淄縣東十九里有安平城又有酅亭亦在縣東)
許
　國於許(孔疏譜云許姜姓與齊國同祖堯四岳伯夷/之後也周武王封其苖裔文叔于許隠十一)
　　(年公及齊侯鄭伯入許是為文叔後十一世許莊/公始入春秋本𫝊鄭莊公曰許太岳之裔也杜註)
　　(太岳神農之後國語富辰曰申許齊吕由太姜韋/昭曰四國皆太岳之後太姜之家也其地為夏伯)
　　(昆吾氏之墟昭十二年楚靈王曰昔我皇祖伯父/昆吾舊許是宅是也鄭莊公既入許遷許莊公之)
　　(弟許叔于東鄙而使公孫獲處許西偏鄭莊公卒/鄭亂許叔乃復入于許僖六年楚人圍許許僖公)
　　(因蔡以復于楚邲之戰靈公乘楚車其後又屢受/兵于鄭遂遷于楚境許既遷鄭有其地謂之舊許)
　　(見鄭地杜註許潁川許昌縣臣謹按秦置許縣屬/潁川郡陳勝將伍逢軍于許章邯擊破之是也漢)
　　(仍之地理志曰故許國文叔所封後漢章帝封馬/光為侯邑建安元年獻帝都此魏黄初二年改曰)
　　(許昌為五都之一嵗嘗臨幸每伐呉命司馬懿留/鎮于此明帝太和六年如許昌治許昌宫晉為潁)
　　(川郡治永嘉末荀組建行臺于此後陷于石勒自/是屢得屢失一陷于苻秦再陷于慕容燕又陷于)
　　(姚秦義熙十二年劉裕伐秦先鋒擅道濟克許昌/後復為魏所陷毁其城而去東魏天平初始分潁)
　　(川置許昌郡北齊郡廢隋屬許州唐因之五代唐/諱昌改許田縣宋熈寧四年省入長社為許田鎮)
　　(今許州即古長社縣故/許城在州東三十里)
　遷於葉(成十五年許遷于葉公臣謹按本𫝊許靈公/畏鄭偪請遷于楚楚  子申遷許于葉襄十)
　　(六年晉平公即位許男請遷于晉諸侯遂遷許許/大夫不可晉人歸諸侯鄭伯㑹諸國之大夫以伐)
　　(許討其未遷也襄二十六年許靈公如楚請伐鄭/曰師不興孤不歸矣杜註十六年晉伐許獨鄭伯)
　　(自行故許恚欲報之既而許靈公卒于楚楚為之/伐鄭而後葬許靈公葢許雖遷猶在方城之外鄭)
　　(患未已也昭四年楚子滅頼欲遷許于賴使/鬭韋龜公子棄疾城之卒不行葉見楚地中)
　又遷於夷(昭公九年許遷于夷杜註許畏鄭欲遷也/  臣謹按本𫝊楚公子棄疾遷許于夷實)
　　(城父取州來淮北之田以益之伍舉授許男田孔/疏州來邑在淮南民有田在淮北許國盡遷于夷)
　　(夷田少故取以益之十三年𫝊楚子之為令尹也/遷許而質許圍杜註遷許在九年圍許大夫即此)
　　(時事也夷城/父見楚地中)
　又遷於白羽(昭十八年許遷于白羽杜註自葉遷也/許畏鄭樂遷  臣謹按本𫝊楚左尹王)
　　(子勝言于楚子曰許于鄭仇敵也而居楚地以不/禮于鄭晉鄭方睦鄭欲伐許而晉助之楚喪地矣)
　　(君盍遷許許曰余舊國也鄭曰余俘邑也葉在楚/國方城外之蔽也土不可易國不可小許不可俘)
　　(仇不可啟君其圖之楚子說使王子勝遷許于析/實白羽此許遷白羽之由也孔穎達曰昭十三年)
　　(𫝊曰楚子滅蔡遷許胡沈道房申于荆焉平王即/位既封陳蔡而皆復之禮也註云荆荆山也滅蔡)
　　(在十一年許又從夷遷于荆山平王復之還其本/國許又歸于葉也且𫝊云葉在楚方城外之蔽明)
　　(其欲遷之時許當在葉故杜云自葉遷也居再按/杜註又云十五年平王復遷邑許自夷還  葉孔)
　　(疏曰許既自夷遷荆即當自荆向葉杜以經書許/遷于夷故據以為言其實自荆遷也復遷邑在十)
　　(三年杜作十五年亦/誤白羽詳見楚地中)
　又遷於容城(定四年許遷于容城今臣謹按應劭曰/容城即漢之華容城  為監利縣非也)
　　(哀六年鄭游速帥師滅許以許男斯歸左𫝊云因/楚敗也此時昭王新復國華容近在國都之側鄭)
　　(亦豈能至此或曰容城即在葉縣西差為近理耳/又哀元年許男復從楚圍蔡似未嘗滅或言楚復)
　　(封之其後/不知所終)
　展陂(成四年鄭公孫申帥師疆許田許人敗諸展陂/鄭伯伐許取鉏任冷敦之田杜註展陂許地)
　　(臣謹按今在/許州西北)
　鉏任　泠敦(見上州亦/在許  境)
　棫林　函氏(襄十六年晉伐許次于棫林又伐許次/于函氏杜註棫林函氏皆許地  臣謹)
　　(按此許即葉也昭九年傳曰遷許于夷遷方城外/人于許杜註許遷于葉因謂之許是也或云棫林)
　　(在今葉縣東北函/氏亦在葉縣北)
滕
　國於滕(孔疏譜云滕姬姓文王子錯叔繡之後隠九/年書滕侯卒是為叔繡後十七世宣公也始)
　　(見于經隠十一年滕侯薛侯來朝爭長滕侯曰我/周之卜正也意以得仕王朝為貴定四年祝鮀曰)
　　(武王母弟八人周公為太宰唐叔為司寇耼季為/司空五叔無官豈尚年哉杜註以管蔡郕霍毛為)
　　(五叔葢謂文昭十六前八同母後八異母也叔繡/次在後母中卜正亦末必當其身而滕侯云然意)
　　(亦與祝鮀同耳昭四年渾罕曰蔡及曹滕其先亾/乎服䖍注曰齊景亾滕孔穎達非之謂史記言春)
　　(秋六世楚滅滕是也夫孟子時且有滕服言之謬/可知矣竹書云威烈王十一年於越子滅滕亦誤)
　　(其地杜註滕國在沛國公丘縣臣謹按秦置滕縣/漢高祖封夏侯嬰為滕公尋改置公丘縣屬沛郡)
　　(地里志曰故滕國也武帝封魯㳟王子為侯邑晉/屬魯郡後廢今滕縣乃漢之蕃縣隋改曰滕金置)
　　(軍尋改州明降為縣屬濟南府古滕城在縣/西南十四里志云其城周二十里中有子城)
薛
　國於薛(孔疏譜云薛任姓黄帝之苗裔奚仲封為薛/侯武王復以其胄為薛侯隠十一年滕侯薛)
　　(侯來朝始入春秋本𫝊滕侯薛侯爭長薛侯曰我/先封杜註夏所封在周之前定元年薛宰曰吾祖)
　　(奚仲居薛為夏車正奚仲遷于邳仲虺居薛以為/湯左相杜註奚仲為夏禹掌車服大夫葢春秋諸)
　　(國𫝊世之舊者莫薛若也昭十年禆竈曰顓頊之/墟姜氏任氏寔守其地杜註顓頊之墟元枵也姜)
　　(齊姓任薛姓與齊大小相去逺甚乃得並稱知其/前世非小弜矣世本黄帝二十五子得姓者十二)
　　(人任居其一詩曰摰仲氏任自彼殷商曰嬪于京/國語富辰曰摰疇之國由太任又曰鄢之亾由仲)
　　(任隠公曰寡人若朝于薛不敢與諸任齒孔疏引/氏族篇曰謝章薛舒吕祝終泉畢過十國皆任姓)
　　(也又知任氏支封本廣特不可盡攷耳其地杜註/曰薛魯國薛縣臣謹按孔穎達曰薛自齊桓霸諸)
　　(侯黜為伯獻公始與魯同盟小國無記世不可知/亦不知為誰所滅或曰戰國時齊滅之也田嬰封)
　　(于薛謂之薛公秦置薛縣二世二年沛公命雍齒/守豐自引兵之薛又項羽以朱雞石敗自湖陵引)
　　(兵入薛召諸别將㑹薛計事漢置薛縣屬魯國晉/屬魯郡劉宋屬彭城郡後魏因之後齊廢括地志)
　　(薛城在薛河北周二十八里堅厚無比地道記奚/仲冢在城南二十里山上皇覽曰靖郭君冢在城)
　　(東南陬孟嘗君冢在城中向門東北邊今薛城在/滕縣南四十里又有仲虺城在薛城西三十里俗)
　　(謂之斗城漷水經其北西北入泗尋再按哀十四/年𫝊齊陳恒執其君壬寘于舒州  弑之史記齊)
　　(世家田常執簡公于徐州曰此事也賈逵曰徐州/陳氏邑崔駰曰即春秋舒州也後漢志薛縣本國)
　　(六國時曰徐州竹書紀年邳遷于薛改名徐州意/謂仲虺自邳徙故薛得兼名徐州也春秋末薛尚)
　　(在當是齊侵其近都之地别置舒州以封陳氏耳/史記句踐平呉北渡淮與齊晉諸侯㑹于徐州齊)
　　(威王曰吾吏冇黔夫者使守徐州宣王八年與魏/襄王㑹徐州以相王十年楚圍我徐州楚世家威)
　　(王七年伐齊敗之于徐皆此也謂再按竹書紀年/梁惠成王三十一年邳遷于薛  之上邳竹書紀)
　　(事與諸家多互異恵成王之下書今王即襄王也/則恵成王即史記所云恵王其三十一年為周顯)
　　(王二十九年上距春秋終一百四十二年後二十/年齊封田嬰于薛此時薛己將亾矣或有奚仲之)
　　(别裔自邳轉徙于宗國因易其名亦未可知然恐/即仲虺徙薛之事訛為後世耳漢吕后三年封楚)
　　(元王子郢客為/上邳侯即此)
　邳(見上諸臣謹按昭元年趙孟曰商有姺邳杜註二/國商  侯邳下邳縣即此也應劭曰邳在薛後徙)
　　(此故曰下邳薛瓉曰有上邳故云下邳太康地記/奚仲遷于邳謂之下邳或以為自北遷此故謂之)
　　(下邳依此諸條則薛兼邳名本在仲虺之前薛兼/徐名乃在仲虺之後益以證竹書之謬也後仲虺)
　　(還薛而他族繼處之得罪于商遂有姺邳之名齒/于三苖觀扈焉秦置下邳縣屬郯郡二世二年項)
　　(梁西渡淮軍于下邳是也漢初封韓信為楚王都/下邳後為縣屬東海郡後漢初董憲據之尋棄去)
　　(建武五年帝狥彭城下邳永平十七年改置下邳/國于此建安初先主為徐州牧屯下邳吕布襲取)
　　(之三年曹操破斬布于下邳四年先主取徐州留/闗羽守下邳尋為操所敗魏晉皆為下邳國晉永)
　　(興二年琅邪王睿監徐州軍事留守下邳尋没于/石勒又没于苻堅太元九年謝𤣥復取之自後迭)
　　(屬南北周置下邳郡兼置邳州隋廢郡唐又罷州/縣屬泗州宋置淮陽軍金仍曰邳州自漢迄元所)
　　(置國郡軍州皆治下邳縣明省縣入州北征記下/邳城三重外城周十二里南城白門樓曹操斬吕)
　　(布處/也)
小邾
　國於郳(譜云小邾邾俠之後也夷父顔有功于周其/子友别封為附庸居郳世本邾顔居邾肥徙)
　　(郳宋忠曰邾顔别封小子肥于郳為小邾子孔穎/達曰世本言肥杜譜言友當是一人莊五年郳黎)
　　(來來朝始見于經杜註附庸國也黎來名譜云友/之曽孫𫝊曰名未王命也杜註未受爵命為諸侯)
　　(其後數從齊桓以尊周室王命以為小邾子莊十/五年宋齊邾伐郳僖七年小邾子來朝杜註曰黎)
　　(來始得王命而來朝也邾之别封故曰小邾此小/邾始封之畧也自後屢與㑹盟皆稱小邾公羊謂)
　　(之小邾婁然亦時稱郳襄九年晉伐鄭把人郳人/從魏綘趙武斬行栗昭五年冇郳申小邾穆公子)
　　(也昭十九年邾人郳人徐人㑹宋公同盟于蟲定/元年宋仲幾曰滕薛郳吾役也與邾共稱則曰二)
　　(邾魯人謂二邾不㤀我宜加敬是也春秋後六世/滅于楚其地杜註東海昌慮縣北冇郳城臣謹按)
　　(今滕縣東六里冇郳城在南梁水東昌慮城見邾/地監  再按公羊曰邾婁顔之時邾婁女有為魯)
　　(夫人者孝公幼顔淫九公子于宫中因以納賊臧/氏之母聞冇賊以其子易公抱公以逃賊至凑公)
　　(寢而弑之魯臣鮑廣交梁買子趨而至臧氏之母/曰公不死也于是負孝公之周愬天子天子為之)
　　(誅顔而立叔術反孝公于魯顔夫人曰有能為我/殺殺顔者我為其妻叔術為之殺殺顔者而以為)
　　(妻有子焉謂之盱夏父者其所為冇于顔者也食/必坐二子于側有珍怪之食盱必先取足焉夏父)
　　(曰以來人未足而盱有餘叔術覺焉起而致國于/夏父是說也世皆疑之夫顔既受誅于天子則殺)
　　(顔者必天子之命吏也叔術安得而殺之叔術殺/天子之命吏又妻嫂行若狗氶則罪浮于顔天子)
　　(何以不討國人何以反稱其賢夏父既宜為君則/必世子之未命者宋忠曰小子肥别封郳則肥必)
　　(為世子之弟弟已為國君而兄猶齠穉與盱共案/而爭食冇是理乎如曰肥庶出而夏父嫡也宋氏)
　　(何以曰小子展轉觝□用是知其妄也公羊又述/邾婁父兄公扈子之言曰惡有言人之國賢若此)
　　(者乎誅顔之時天子死叔術起而致國于夏父斯/為實録矣蓋夏父實長子也坐父廢黜叔術迫于)
　　(天子之命權受國而不辭迨乎天子易世之後乃/授之夏父也陋巷志夏父為顔之長子友為顔之)
　　(次子友子曰志亦小邾君而不見于經𫝊志弟爽/則復聖之先祖也大賢之祖乃蒙此惡聲不可以)
　　(不/辨)
　句繹(哀二年及邾子盟于句繹哀十四年小邾/射以句繹來奔  或曰在鄒縣東南境)
北燕
　國於薊(史記召公奭與用同姓姓姬氏譙周曰周之/支族也詩譜文王為西伯典治南國江漢汝)
　　(旁之諸侯雍梁荆豫徐揚之人咸被其徳乃分岐/邦周召之地為周公旦召公奭之采邑施先公之)
　　(教于己所職之國其得賢人之化者謂之召南詩/甘棠篇蔽芾甘棠勿翦勿伐召伯所茇鄭氏箋曰)
　　(召伯聴男女之訟不重煩勞百姓止舍于甘棠之/下而聴斷焉國人思之故愛其樹也史記武王滅)
　　(紂封召公于北燕成王時召公為三公自陜以西/召公主之自陜以東周公主之詩譜曰召公封燕)
　　(死謚曰康公元子世之其次子亦世守采地在王/官春秋時召伯是也莊三十年遇于魯濟謀山戎)
　　(以其病燕故也燕之名始見于春秋杜註燕國今/薊縣國語齊桓公北伐山戎刜令支斬孤竹管子)
　　(桓公伐孤竹至卑耳之谿見人長尺而人物具焉/管子曰俞兒也史記山戎伐燕告急于齊齊桓公)
　　(救燕遂伐山戎至于孤竹而還燕莊公遂送桓公/入齊境桓公曰非天子諸侯相送不出境吾不可)
　　(以無禮于燕于是分溝割燕君所至之地與燕命/燕君復修召公之政納貢于周如成康時皆其事)
　　(也自是不復見至襄二十八年北燕伯朝晉是為/簡公欵孔疏曰燕居漁陽薊縣其國僻小不通諸)
　　(夏自召公至簡公欵二十六世始見于經二十九/年齊放其大夫高止于北燕昭三年北燕伯欵出)
　　(奔齊六年齊侯伐北燕將納簡公七年燕人暨齊/平歸燕姬賂以瑶罋玉櫝斚耳不克而還十二年)
　　(齊髙偃納北燕伯欵于唐至獻公之世而春秋終/其地顓頊時為幽陵帝堯時為幽都帝舜時為幽)
　　(州昭九年詹桓伯曰肅慎燕亳吾北土也世本曰/召公居北燕史記曰武王封帝堯之後于薊張守)
　　(節正義曰召公始封葢在北平無終縣以燕山為/名後漸强盛乃併薊徙居之薊之名則以地有薊)
　　(丘故樂毅報昭王書所謂薊丘之植植于汶篁是/也燕世家王喜二十九年秦攻㧞我薊王亾徙居)
　　(遼東知其常居薊矣秦置薊縣屬上谷郡項羽封/臧荼為燕王都薊漢盧綰亦封焉後為廣陽國治)
　　(更始二年光武北狥薊後為廣陽郡治魏曰燕郡/晉為燕國皆治薊慕容儶嘗都此元和志曰薊城)
　　(南北九里東西十里開十門慕容儶鑄銅為馬故/其東南門曰銅馬門後魏仍為燕郡隋唐為幽州)
　　(天寶間又嘗置范陽郡皆治此遼改縣曰薊北屬/析津府尋又改為析津縣金貞元二年改曰大興)
　　(縣後屬大興府元仍之明屬順天府今仍之京師/東偏即其地也薊丘今在舊燕城西北隅古薊門)
　　(地燕莊公送齊桓處在今滄州長蘆縣東北號曰/燕留城  再按寰宇記云燕召公封燕即今淶水)
　　(縣後徙于薊故以武陽為下都葢易為燕之下都/信矣遂以為召公之故封則未可信水經注云燕)
　　(昭王廣延方士不欲令諸侯之客伺鄛燕邦故别/營下都館之南陲昭王創之于前子丹踵之于後)
　　(彫牆敗館尚𫝊鑴刻之名依此則下都營于昭王/矣又昭王所築黄金臺任昉引述異記曰在幽州)
　　(燕王故城中土人呼為賢士臺李善引上谷圖經/曰在易水東南十八里為說不同而傅逮述征賦)
　　(云出北薊歴良鄉登金臺觀武陽則武陽下都之/說洵非妄也又記曰易者燕桓侯之别都又曰燕)
　　(文公遷易二君皆在春秋時是燕之有易猶夫晉/之曲沃齊之高唐以先君所常居而謂之下都理)
　　(尤明/也)
　阪泉(僖二十五年秦伯晉侯將納王卜之遇黄帝戰/于阪泉之兆杜註黄帝與神農之後戰于阪泉)
　　(之野勝之尤臣謹按漢涿鹿縣屬上谷郡應劭曰/黄帝戰蚩  處文頴曰阪泉在上谷水經注涿鹿)
　　(城外一里有阪泉上有黄帝祠泉水東北流與蚩/尤泉合水出蚩尤城城在涿鹿城東南六里水又)
　　(東北入涿括地志黄帝泉在懐戎縣/東五十六里今在直𨽻保安州境)
　虢(昭七年齊侯次于虢燕人行成盟于濡上/杜註虢燕竟  或曰在今河間府滄州境)
　濡上(見上杜註濡水出高陽縣東北至河間鄭縣入/易水  臣謹按孔疏曰高陽無此水也水源皆)
　　(出于山燕趙之間無泉出者未知杜言何據以臣/愚則之則杜非無據孔少疎耳水經注濡水出蒲)
　　(隂縣西昌安國南枉渚迴湍率多曲復亦謂之曲/逆水東與蒲水合又東北逕樂城南又東入博水)
　　(自下博水亦兼濡水通稱地里志曰博水東至高/陽入河然則濡水實至高陽矣又漢地里志曰濡)
　　(水于曲逆城東南曲而西流入于祁水故名曲逆/今祁水下流為方順河即曲逆水也土人以其名)
　　(不美而改之又東為石橋河又東為依城河依城/河即所謂高陽之河也二說雖異其理則同葢古)
　　(之濡水由博水以至于高陽今博水已絶而濡水/仍得至高陽以有石橋河在也漢高陽縣屬涿郡)
　　(後漢屬河間國晉屬高陽國宋淳化三年分高陽/地置順安軍反以高陽屬之鄭樵通志謂之高陽)
　　(順安軍是也金為安州元以後因之依城河遶其/城西至城北而合于南易水土人謂之濡陽葢即)
　　(以依城河為濡水也南易水又東北合瓦濟河即/古中易水一名拒馬河又東經河間之境而入于)
　　(海古鄭縣在今河間府任丘縣杜氏之言纎毫無/爽也近世張寅作安州志求濡陽之說而不得乃)
　　(以窮獨山之濡水當之此濡水出易州即北易水/竟合拒馬河以入于海不由高陽而漫以之相當)
　　(葢古義不明久矣漢曲逆縣章帝改為蒲隂今其/故城在完縣東南二十里是濡水之上源矣孔氏)
　　(謂燕趙之境必無水源亦非質論也以此/考之齊燕㑹于濡上葢在今安州任丘間)
　陽(昭十二年齊高偃帥師納北燕伯于陽杜註陽即/唐燕别邑中山有唐不言于燕未得國都  臣謹)
　　(按左𫝊齊高偃納北燕伯欵于唐因其衆也杜註/因唐衆故得先入唐孔疏經言于陽𫝊言于唐知)
　　(陽即唐也不言于燕未得國都與哀二年納蒯聵/于戚同此唐邑相𫝊唐堯初封于此後為觧虞邑)
　　(趙滅鮮虞亦為唐邑漢置唐縣屬中山國後漢及/晉因之後魏屬中山郡北齊省入安喜縣隋復置)
　　(屬定州唐因之五代屢改名劉漢復故宋金仍屬/定州元屬保定路今改路為府縣北八里有唐山)
　　(一名堯山又縣東北十五里有都山張晏曰都山/在望都縣南堯母慶都所居堯山在其北登堯山)
　　(望都山故以望都為名漢望都縣/即今慶都縣西至唐縣三十里)
　
　
　
　
　
　
　
　
　
　
　
　
　
　
　
　春秋地名攷畧卷十二
欽定四庫全書
　春秋地名攷畧卷十三
　　　　　　　　　　詹事府詹事高士竒撰
諸小國
　宿(隠元年及宋人盟于宿杜註宿小國東平無鹽縣/也  臣謹按宿太昊後風姓男爵隠八年宿男卒)
　　(莊十一年宋人遷宿宿自此亡矣定十年侯犯將/自郈奔齊駟赤先如宿杜註宿故國疑此時地已)
　　(入齊矣高氏曰宿介于宋魯之間戰國時為齊之/無鹽邑所謂無鹽醜女宿瘤者也史記宋義遣其)
　　(子宋襄相齊身送之無鹽即此漢置無鹽縣為東/平國治後漢因之劉昭曰故宿國也晉屬東平國)
　　(宋大明初魏敗東平太守劉胡于無鹽泰始三年/魏將慕容白曜取無鹽後魏屬東平郡北齊省宋)
　　(宣和中嘗置東平監于此今無鹽城在東平州東/二十里  再按公羊𫝊曰宋人遷宿不通也以地)
　　(還之也何休曰還繞也謂先繞取其地使不得通/四方宿窮從宋求遷不通者不通所遷之地也穀)
　　(梁曰宋人遷宿遷亡辭也其不地宿不復見也葢/經不言遷于某地宿已不知所往矣或言今宿遷)
　　(縣志云宋人遷宿國之人于此因名歐陽志曰晉/元帝督運軍儲于此以為邸閣因有宿預之名安)
　　(帝遂立宿預縣寳應初以代宗/諱改為宿遷與宿國無與也)
　申(隠元年鄭武公娶於申曰武姜杜註申國今南陽/宛縣  臣謹按孔穎達曰外𫝊云申呂雖衰齊許)
　　(猶在知四國同出伯夷姜姓也國語齊許申呂由/太姜言由太姜而得封則申之始封亦在周初矣)
　　(其後申絶宣王之時申伯為王舅改封于謝崧髙/之篇乃其事也地理志南陽宛縣故申伯國宛縣)
　　(者謂宣王改封之后也以前則不知其地再按詩/云于邑于謝南國是式王命召伯定申伯之宅毛)
　　(萇云謝周之南國也鄭桓公問于史伯曰謝西之/九州何如對曰不可因也惟謝郟之間是易取也)
　　(韋昭曰謝申伯之都今在南陽一千五百家為州/謂謝西有九州也郟南謝北鄶國在焉潜夫論曰)
　　(申在宛北序山之下路史曰序即謝也依此則申/誠即謝無疑初封之申杜孔已不能知闕之可矣)
　　(史記幽王以申侯女為后生太子冝􁀋既而嬖褒/姒廢申后及太子而立褒姒子伯服申侯怒與繒)
　　(西夷犬戎攻幽王殺幽王驪山下太子立為平王/遂東遷焉莊六年為楚文即位之二年楚與巴人)
　　(伐申其事又見十八年𫝊葢申國自此滅矣哀十/七年子國曰彭仲爽申俘也文王以為令尹實縣)
　　(申息杜註文王滅申息以為縣即其事也後為封/邑莊三十年申公鬬班殺子元僖十五年鬭克屈)
　　(御㓂以申息之師戍商密二十六年申公叔侯戍/穀終春秋之世申息嘗為楚要地每有攻伐必𤼵)
　　(其兵僖二十八年城濮之役楚子入居于申文十/八年羣蠻叛楚申息之北門不啟成六年楚以申)
　　(息之師救蔡襄二十六年晉敗申息之師于桑隧/獲申驪焉昭四年楚子㑹諸侯于申十一年楚子)
　　(誘蔡侯殺之于申哀四年申公壽餘致蔡于負函/致方城之外于繒闗是也括地志云故申城在南)
　　(陽縣北三十里今南陽/府治北二十里有申城)
　虢(東虢國隠元年鄭莊公曰制巖邑也虢叔死焉杜/註虢  今滎陽縣  臣謹按漢志東虢在滎陽賈)
　　(逵曰虢叔以封東虢制是也國語史伯謂鄭桓公/曰濟洛河潁之間子男之國虢國為大韋昭注東)
　　(虢虢仲之後姬姓也叔者其君之字也虢叔死即/鄭桓公寄帑事見鄭地首孔穎達曰虢叔封西虢)
　　(仲封東而此云虢叔東虢君者言所滅之君字曰/叔也桓十年虢仲譛其大夫詹父于王杜註虢仲)
　　(即虢公林父是叔之子孫字曰仲也西虢後亦有/叔莊二十一年鄭虢納王鄭伯將王自圉門入虢)
　　(叔自北門入是也春秋燕國有二則一稱北燕邾/國有二則一稱小邾此虢國有二而經𫝊不言東)
　　(西虢者于時東虢已滅故西虢不復稱西也昭元/年㑹于虢即此漢志河南郡滎陽縣應劭云故虢)
　　(國有虢亭杜氏通典洛之汜水為東虢國餘詳鄭/地制  世紀云成臯為虢虢叔之封誤也詳見西)
　　(虢/)
　共(見衞/地)
　夷(隠元年紀人伐夷杜註夷國在城陽壯武縣誰臣/謹按孔頴達曰世本妘姓𫝊無其人不知為  所)
　　(滅壯武縣漢置屬膠東國文帝封宋昌為壯武侯/後漢屬北海國劉昭曰古夷國也晉屬城陽郡張)
　　(華亦封壯武侯劉宋縣廢後魏亦封房法壽為壯/武侯葢縣去而名存也今壯武故城在即墨縣西)
　　(六十里諸再按孔頴達曰莊十六年晉武公伐夷/執夷詭  杜註詭諸周大夫夷采地世族譜解夷)
　　(詭諸又云夷妘姓似/混二夷為一當誤)
　戎(隠二年公㑹戎于潜杜註陳留濟陽縣東南有戎/城  臣謹按是年及桓二年皆書公及戎盟于唐)
　　(莊十八年公追戎于濟西二十年齊人伐戎二十/四年戎侵曹二十六年公伐戎皆此戎也濟陽漢)
　　(縣屬陳留郡昌邑王初徵至濟陽求長鳴雞即此/光武生于濟陽宫光明照室葢縣有武帝東廵故)
　　(宫也晉亦屬陳留國後魏廢今濟陽故城在蘭陽/縣東五十里故戎城則在今曹縣境地相接也水)
　　(經注濟瀆自濟陽縣故城南東逕戎城北即此之/再按胡氏盟唐𫝊按費氏稱淮夷徐戎葢徐州)
　　(戎久居中國在魯之東郊者也/濟陽在魯西非徐戎胡氏誤)
　向(隠二年莒人入向杜註向小國也譙國龍亢縣東/南有向城  臣謹按世本向姜姓炎帝後本傳曰)
　　(莒子娶于向向姜不安莒而歸莒人入向以姜氏/還漢地理志沛郡有向縣故國春秋莒人入向即)
　　(此後漢屬沛郡魏省入龍亢漢龍亢縣亦屬沛郡/晉屬譙郡隋廢今其故城在鳳陽府懐逺縣西北)
　　(八十五里古向城縣東北四十五里𫝊或疑向去/莒遠春秋時逺國相為婚姻者多矣  例入者浩)
　　(其國都以兵臨向迎姜氏還國耳此水經注軹/縣南山西曲冇向城即向姜歸處  晉地誤)
　極(隠二年無駭帥師入極杜註極附庸小國也臣謹/按穀梁𫝊曰極國也不書氏者滅同姓貶  葢極)
　　(為姬姓國矣無駭展氏不書展故曰不氏賈逵曰/極戎邑也孔穎達曰時魯與戎好不應入其邑賈)
　　(誤也本𫝊曰司空無駭入極費庈父勝之杜註庈/父費伯也前年城卽今因得以勝極沈氏云因城)
　　(即而得勝極則極是境内故曰附/庸今兗州府魚臺縣西有極亭)
　燕(南燕燕隠五年衛人以燕師伐鄭杜註南燕國今/東郡  縣  臣謹按孔頴達曰燕有二國一稱北)
　　(燕故此註稱南燕少别之世本燕國姞姓黄帝之/後宣三年鄭文公有賤妾曰燕姞杜註南燕姞姓)
　　(是也桓十二年公㑹宋公燕人盟于北邱十三年/公㑹紀鄭及齊宋衞燕戰十八年王子克奔燕莊)
　　(元年衞師燕師伐周二十年鄭伯和王室不克執/燕仲父襄二十一年齊叔孫還奔燕定十年齊成)
　　(何奔燕皆此燕國也孔氏曰小國無世家不知其/號謚惟燕仲父見𫝊戰國屬魏秦始皇五年蒙驁)
　　(攻魏拔燕秦為燕邑漢初盧綰劉賈擊破楚軍于/燕郭西又漢將程處反燕曹叅擊破之漢置南燕)
　　(縣屬東郡地理志曰南燕國也後漢初為樊鯈封/邑晉省謂之東燕城永嘉二年車騎將軍屯東燕)
　　(以拒石勒大興二年石勒將姚豹退保東燕是也/太和四年桓溫使毛虎生為東燕太守宋志曰東)
　　(燕郡江左分濮陽置胡氏曰祖逖置晉志曰石虎/時已有之矣後魏改為東燕縣仍屬東郡隋開皇)
　　(十八年改置胙城屬渭州唐宋因之金屬開封府/尋改屬衞州金時以河患四徙縣治貞祐中移衞)
　　(州治此元還治汲縣以縣屬焉今屬衞輝府古東/燕城在縣西水經注濮水逕胙城東又東北逕燕)
　　(城内故南燕國也縣東為陽清湖東西三十里南/北五里亦曰燕城湖  再按呉氏曰韓奕之詩曰)
　　(韓侯娶妻汾王之甥蹶父之子蹶父孔武靡國不/到為韓姞相攸莫如韓樂又曰溥彼韓城燕師所)
　　(完鄭箋以燕為安謂平安時衆民之所築按南燕/姞姓也蹶父既靡國不到為其女韓姞視所居之)
　　(韓又率南燕之師以城之詩人歸其功曰燕師所/完也奈何以燕安訓之乎蹶父必南燕之君入為)
　　(卿士者存/之備考)
　郕(隠五年衞師入郕杜註郕國也東平剛父縣西南/有郕鄉  臣謹按郕公羊作盛孔疏曰管蔡世家)
　　(稱郕叔武文王子武王之母弟後世無所見不知/其謚號十年齊人鄭人入郕莊八年師及齊師圍)
　　(郕郕降于齊師文十一年郕太子朱儒自安於夫/鍾國人勿狥杜註安處也狥順也十二年郕伯來)
　　(奔𫝊曰郕伯卒郕人立君太子以夫鍾及郕邽來/奔公以諸侯逆之孔氏曰因此知郕為伯爵說苑)
　　(孔子遊于郕之野即此杜註東平剛父縣晉志作/剛平或預時嘗有此稱或𫝊寫之誤都未可定又)
　　(考杜註魯闡縣但曰東平剛縣北則疑父字直衍/文耳戰國屬齊曰剛邑秦昭王三十六年取齊剛)
　　(壽是也漢置剛縣屬泰山郡後漢屬濟北國晉曰/剛平縣屬東平國後漢志濟北國又有成縣注曰)
　　(本國劉昭曰即春秋所云衞師入郕也至晉已無/之葢省于晉前其地則入剛平故杜氏云然也水)
　　(經注洸水上承汶水于岡縣西又西南經盛鄉城/西京相璠曰岡縣西南有盛鄉城洸水又南至寧)
　　(陽此岡縣即漢剛縣酈元時晉剛平縣已省故但/舉漢縣也因剛平訛為剛父後人又改為亢父張)
　　(洽集𫝊曰郕國在單州任城縣葢以亢父廢縣在/其境故有此言不知晉亢父縣自屬任城國不屬)
　　(東平國也豈得并其國號而改之乎今兗州府寧/陽縣東北三十四里有堽城壩即漢剛縣故地而)
　　(郕在其西南葢益近寧陽矣魯成邑在寧陽東北/九十里葢亦以近郕而得名  再考括地志漢濟)
　　(隂成陽縣為成伯之國乃今曹州/界近志汶上縣西北有郕城並誤)
　夫鍾(見上杜註夫鍾郕地夫臣謹按公羊作夫童桓/十一年公㑹宋公于  鍾卽此今汶上縣北冇)
　　(夫鍾/里)
　郕邽(見上杜註郕邑國臣謹按吴氏曰鄭穆公妃曰/圭媯疑圭亦小  郕并之而加邑為邽左𫝊繫)
　　(之以郕曰郕邽所以别/于秦武公所伐之邽也)
　祭(見/周)
　凡(見/周)
　北戎(隠九年北戎侵鄭戎臣謹按桓六年北戎伐齊/鄭太子救齊大敗  師獲其二帥大良少良莊)
　　(三十年公及齊侯遇于魯濟謀伐山戎以其病燕/故也冬齊人伐山戎杜註山戎北狄三十一年齊)
　　(侯來獻戎捷僖十年齊侯許男伐北戎皆此戎也/國語曰北伐山戎刜令支斬孤竹而南歸海濵諸)
　　(侯莫不來服韋昭曰山戎今之鮮卑二國山戎之與/也令支今為縣屬遼西孤竹之城存焉海濵海北)
　　(涯也今在/永平府境)
　郜(桓二年取郜大鼎于宋疏臣謹按僖二十年郜子/來朝杜註郜姬姓國孔  曰二十四年𫝊富辰所)
　　(云聃季之弟文王之子惟此年一見無時君謚號/不知誰滅之漢有郜成縣屬山陽郡後漢省入成)
　　(武縣屬濟隂郡范志云有郜城隠十年取郜是也/今兗州府城武縣東南二十里有郜城近志郜有)
　　(二城北郜城為郜國又南二里曰南郜城則宋邑/也詳見宋地鄭夾漈亦云單州城武縣有兩郜城)
　戴(隠九年宋人蔡人衛人伐戴鄭伯伐取之杜註戴/國今陳留外黄縣東南有戴城  臣謹按戴公穀)
　　(作載漢改甾縣屬梁國髙帝封秘彭祖為戴侯國/于此地理志曰本戴國莾曰嘉穀用秦名也後漢)
　　(曰考城屬陳留郡應劭曰章帝改名考城陳留志/曰冇穀亭晉省入外黄恵帝時復置屬濟陽郡宋)
　　(因之後魏將元暉業守考城梁將陳慶之攻拔之/後改置考陽縣北齊省隋復置考城縣屬宋州唐)
　　(屬曹州宋屬開封府金屬曹州改屬睢州今仍之/今城為正統間遷冶故考城在縣東南五里漢外)
　　(黄縣屬陳留郡晉屬陳留國唐廢今其故/城在把縣東北六十里東與考城相近)
　息(隠十一年息侯伐鄭鄭伯與戰于境息師大敗而/還杜註息國汝南新息縣  臣謹按孔疏曰世本)
　　(息國姬姓此息侯伐鄭傳責其不親知與鄭國同/姓也莊十年𫝊曰蔡哀侯娶于陳息侯亦娶焉息)
　　(媯將歸過蔡蔡侯曰吾姨也止而見之勿賔息侯/聞之怒使謂楚文王曰伐我吾求救于蔡而伐之)
　　(楚子從之敗蔡師于莘以蔡侯歸十四年蔡哀侯/以莘故繩息媯以語楚子楚子如息以食入享遂)
　　(滅息以息媯歸宣四年楚莊王曰吾先君文王克/息獲三矢焉卽此時事矣息地自此入楚為封邑)
　　(僖二十五年屈禦寇為息公文三年晉伐楚盟于/方城遇息公子朱十年陳侯鄭伯㑹楚于于息定)
　　(四年左司馬戍將毁呉舟于淮汭及息而還餘詳/申國漢置新息縣屬汝南郡應劭曰古息國後東)
　　(徙故加新孔穎達非之曰若其後東徙當云故息/安得反加新乎斯言當矣然以臣愚測之應亦非)
　　(誤孔偶失于詳審耳夫應所謂東徙加新者原指/息國之舊非謂漢縣冇移徙也葢息國故在西後)
　　(徙而東因謂之新息猶夫鄭徙溱洧謂之新鄭也/鄭莊公曰我先君新邑于此杜預曰今居河南乃)
　　(新鄭舊鄭在京兆即其説已鄭與息國號也新鄭/新息鄉俗之常稱也後人置縣但從其鄉俗之稱)
　　(是故置縣于鄭但謂之新鄭而不曰鄭置縣於息/但謂之新息而不曰息也如曰漢初置名息縣既)
　　(遷而加新則晉時新息已非息國之舊杜預何以/云息國即新息乎此可以一言而解紛矣後漢仍)
　　(曰新息縣封馬援為侯邑晉為汝南郡治劉宋改/為南新息縣復于城北三十里置北新息縣北齊)
　　(省北入南仍名新息縣自魏迄周皆立僑州屢改/名號最後曰息州隋與郡罷縣屬蔡州唐初復置)
　　(息州尋罷縣屬豫州宋仍屬蔡州金又置息州元/省附郭新息縣入之明改州為縣屬汝寧府今仍)
　　(之/)
　芮(桓三年芮伯萬之母芮姜惡芮伯之多寵人也故/逐之出居于魏杜註在馮翊臨晉縣  臣謹按芮)
　　(姬姓伯爵詩曰虞苪質厥成毛萇曰虞芮之君相/與爭田久而不平乃相謂曰西伯仁人也盍徃質)
　　(焉入其朝感而相讓以所爭田為閒田而退即此/芮也虞國則未詳所在詹桓伯曰魏駘芮岐畢吾)
　　(西上葢久在西周邦域中矣後入為王朝卿士次/于冢宰奭之後繼以彤伯畢公衞侯毛公孔𫝊曰)
　　(司徒第二苪伯為之孔疏曰彤姒姓之國餘五國/皆姬姓也厲王說榮夷公苪良夫諌韋昭曰苪伯)
　　(也此皆苪國先世可考者桓四年秦師侵苪敗焉/小之也王師秦師圍魏執苪伯以歸杜註三年苪)
　　(伯出居魏苪更立君秦以芮伯歸將欲納之九年/苪伯與虢仲伐晉十年秦伯納苪伯萬于苪自後)
　　(不復見經孔疏曰不知誰滅之竹書紀年秦穆公/二年滅苪臨晉漢縣屬馮翊郡地理志曰有苪鄉)
　　(古苪國也後漢因之晉以為馮翊郡冶尋廢今其/故城在同州朝邑縣西南二里縣道記臨晉本苪)
　　(鄉地因秦築壘以臨晉地故曰臨晉括地志南苪/鄉在朝邑縣南三十里又有北苪鄉皆古苪國今)
　　(同州之境所謂廢華隂城者是也本漢臨晋縣地/北魏置華隂縣隋改馮翊縣為同州治所唐宋因)
　　(之元省馮翊縣入州今其城在同州城南葢州治/移而故城為廢墟矣  再按魏收志河北縣有苪)
　　(城隋置苪城縣今屬解州本魏/國地葢苪伯萬奔魏時所居)
　魏(見上杜註魏國河東河北縣焦臣謹按魏國姬姓/襄二十九年女叔侯曰虞虢  滑霍揚韓魏皆姬)
　　(姓也而晉滅之孔疏曰周以封同姓不知始封之/君其封域詩譜曰虞舜夏禹所都之地在禹貢冀)
　　(州雷首之北析城之東南枕河曲北渉汾水昔舜/畊歴山陶于河濵禹菲飲食惡衣服卑宫室一帝)
　　(一王儉約之化于時猶存鄭氏曰周平桓之世魏/君儉嗇而𥚹急不務修徳國人作葛屨之詩以刺)
　　(之季札聞魏風曰美哉大而婉儉而易行以徳輔/此則明主也杜註傷其國小而無明君閔元年晉)
　　(滅魏以賜畢萬卜偃曰畢萬之後必大魏大名也/文十三年使魏壽餘偽以魏叛以誘士㑹秦伯師)
　　(于河西魏人在東士㑹濟河魏人譟而還可以知/魏地之隣于秦矣漢置河北縣屬河東郡地理志)
　　(曰詩魏國也晉因之後魏屬河北郡隋置苪城/縣括地志魏故國在苪城縣北五里今屬解州)
　隨(桓六年楚武王侵隨杜註今義陽隨縣八臣謹按/孔疏世本隨國姬姓不知始封為誰桓  年楚子)
　　(合諸侯于沈鹿黄隨不㑹楚子伐隨戰于速把隨/侯逸冬隨及楚平時鬭伯比曰漢東之國隨為大)
　　(莊四年楚營軍臨隨隨人懼行成僖二十年經書/楚子伐隨𫝊曰隨以漢東諸侯叛楚鬬穀於莬帥)
　　(師伐隨取成而還孔疏曰隨自此為楚私屬不與/諸侯㑹同矣昭十七年楚敗呉師獲其乘舟使隨)
　　(人守之定四年呉入郢楚昭王踰睢涉漳入于雲/中已復奔隨呉人從之謂隨人曰周之子孫在漢)
　　(川者楚實盡之周室何罪君若顧報周室施及寡/人君之恵也子期似王逃王而已為王隨人卜與)
　　(之不吉卒辭呉人依此知隨為姬姓矣孔疏曰隨/在楚之東呉人尚在楚更東來謂與隨有㤙可保)
　　(守故也定五年昭王反國哀元年楚子陳侯隨矦/許男圍蔡杜註隨世服于楚不通中國昭王奔隨)
　　(隨人免之楚以此徳隨列于諸侯故得見經孔疏/曰其後不知為誰所滅秦置隨縣屬南陽郡漢因)
　　(之晉屬義陽郡太康中分置隨國劉宋改郡縣名/皆曰隨陽尋去陽字西魏置并州㝷改隨州隋廢)
　　(郡州如故歴唐宋至元時復置郡尋罷大率皆為/隨州元屬徳安府明省附郭隨縣入州今仍之宋)
　　(紹興以後州域屢徙至元中始/定于今治城邑攷古城在州南)
　速把(見/上)
　黄(桓八年楚子合諸侯于沈鹿黄隨不㑹楚子使薳/章讓黄杜註黄國嬴姓今弋陽縣  臣謹按史記)
　　(黄帝末孫陸終之後封于黄莊十九年楚子伐黄/敗黄師于踖陵僖二年盟于貫左𫝊服江黄也公)
　　(羊曰逺國也三年㑹子陽穀四年伐陳黄皆與焉/胡氏曰齊桓公逺結江黄以制楚也五年楚人滅)
　　(弦弦子奔黄十一年楚人伐黄十二年滅黄𫝊曰/黄人恃諸侯之睦于齊也不共楚職曰自郢及我)
　　(九百里焉能害我楚滅黄弋陽漢縣屬汝南郡晉/因之後魏常置弋陽郡于此髙齊改為定逺縣弋)
　　(陽之名遂隠今其故城在光/州東又州西十二里有黄城)
　踖陵(見上杜註踖陵黄地/  在光州西南境)
　鄧(桓七年鄧侯吾離來朝釋例曰鄧國今義陽鄧縣/見桓二年㑹鄧疏  臣謹按鄧曼姓侯爵桓十三)
　　(年楚屈瑕伐羅請濟師楚子辭焉入告夫人鄧曼/杜註鄧曼楚武王夫人莊二年楚武王荆尸入告)
　　(夫人鄧曼曰余心蕩鄧曼曰王薨于行國之福也/王卒子文王立六年楚文王伐申過鄧鄧侯曰吾)
　　(甥也止而享之騅甥耼甥養甥請殺楚子弗從還/年楚子伐鄧十六年楚復伐鄧滅之地入于楚成)
　　(九年鄭伯㑹楚公子成于鄧是也秦昭襄王元年/大良造白起攻楚取鄧置鄧縣屬南陽漢因之應)
　　(劭曰鄧侯國也更始二年封王常為鄧王建武三/年岑彭破秦豐兵於鄧圍黎丘晉志有鄧縣屬義)
　　(陽郡註曰古鄧侯國又冇鄧城縣屬襄陽郡葢分/置也晉末僑置京兆郡宋為實土鄧縣屬焉其後)
　　(但有鄧城而郡縣不復見葢已併入郡城矣齊永/泰間魏王宏攻圍鄧城齊將曹虎固守不下梁承)
　　(聖三年西魏將于謹至樊鄧梁王詧率衆㑹之後/周鄧城縣廢魏于其地置安養縣唐改置臨漢縣)
　　(已仍為鄧城縣屬襄州宋因之元省今為鄧城鎮/在襄陽府城東北二十里陸機辨亡論魏氏浮鄧)
　　(塞之舟下漢隂之衆謂此水經注鄧塞者鄧城東/南小山淯水經其東王氏通釋謂此即古鄧國習)
　　(鑿齒襄陽記楚王城鄧/之濁水去襄陽二十里)
　穀(桓七年穀伯綏來朝杜註穀國在南鄉穀城縣北/  臣謹按今穀城縣西十里有穀城山上有石城)
　　(水經注曰古穀國在穀城山上是也又縣西北七/里有古穀城志謂穀國在此晉于此置義成縣梁)
　　(時亦謂之穀城中大通五年雍州刺史廬陵王續/遣栁仲禮屯穀城以拒魏是也漢筑陽縣屬南陽)
　　(郡魏屬南郡晉屬順陽郡隋改/縣曰穀城屬襄州今屬襄陽府)
　鄾(桓九年楚子使道朔將巴客以聘于鄧鄧南鄙鄾/人攻而奪之幣殺道朔及巴行人楚使鬭亷及巴)
　　(師圍鄾鄧師救之大敗鄾人宵潰杜註鄾在今鄧/縣南沔水之北  臣謹按哀十八年巴人伐楚圍)
　　(鄾楚敗巴師于鄾葢鄾為楚邑久矣後漢志鄧縣/有鄾聚光武曰宛最强鄾次之是也晉置鄾縣屬)
　　(襄陽郡後廢寰宇記鄾城在郡城八里今襄/陽府城東北十二里有鄾城為古鄾子國)
　梁(桓九年虢仲芮伯梁伯荀侯賈伯伐曲沃杜註梁/國在馮翊夏陽縣  臣謹按孔疏梁嬴姓僖六年)
　　(晉惠公將奔狄郤苪曰不如之梁梁近秦而幸乃/之梁十七年𫝊惠公之在梁也梁伯妻之梁嬴十)
　　(八年梁伯益其國而不能實也命曰新里秦取之/十九年梁亡𫝊曰梁伯好土功亟成而弗處民疲)
　　(而弗堪秦遂取梁昭十三年沈尹戍曰梁伯溝其/公宫而民潰即此事也秦得梁地以為邑曰少梁)
　　(文十年晉人取少梁杜註與桓九年同後屬魏魏/世家文侯六年城少梁梁恵王九年與秦戰少梁)
　　(虜我將公孫痤秦紀秦取魏少梁是也恵文王十/年更名曰夏陽縣漢因之屬左馮翊後漢初鄧禹)
　　(平河東自汾陽渡河入夏陽晉亦屬馮翊郡魏屬/華山郡隋改為韓城縣屬同州歴唐宋大率因之)
　　(金升楨州元復故今仍之古少梁城在縣南二十/里  虢别見芮見前  後漢志以河南梁縣為梁)
　　(國水經注以浚儀/大梁為梁國皆誤)
　新里(見上杜註梁地地即/秦新城詳見秦)
　荀(見上杜註國名有臣謹按世本荀賈皆姬姓不知/誰滅之晉大夫  荀氏賈氏葢晉滅之以賜大夫)
　　(臣瓚曰荀國在河東水經注古水出臨汾縣西又/西南流逕荀城東古荀國也都邑志荀城在絳州)
　　(正平縣西十五里正平隋縣今綘州東北二十五/里有臨汾故城是也然則荀國當在綘州界矣)
　　(再按先儒皆謂荀即郇考詩云郇伯勞之竹書昭/王六年賜郇伯命則郇為伯爵自不同也逸周書)
　　(王㑹解云天子南面立唐叔荀叔周公在左孔晁/皆云唐荀皆成王弟是郇為文昭荀為武穆又不)
　　(同也孔疏又止云荀姬姓/其為兩國無疑郇見晉地)
　賈(見上杜註賈國名賈臣謹按莊二十八年晉獻公/娶于賈無子杜註  姬姓國昭二十八年昔賈大)
　　(夫惡娶妻而美三年不言不笑杜註賈國之大夫/即此也博物記臨汾有賈鄉古賈伯邑今在綘州)
　　(界又今華州蒲城縣西南十/八里有賈城二說未知孰是)
　貳(桓十一年楚屈瑕將盟貳軫鄖人軍于蒲騷將與/隨絞州蓼伐楚師杜註貳國名  近志在今隨州)
　　(應山/縣境)
　軫(見上杜註軫國名縣近志/在今徳安府應城  西)
　鄖(見上杜註鄖國在江夏雲杜縣東南有鄖城敖臣/謹按宣四年𫝊云若敖娶于䢵生鬭伯比若  卒)
　　(從其母畜於䢵滛於䢵子之女生子文焉䢵夫人/棄諸夣中虎乳之䢵子田見之遂使收之楚人謂)
　　(乳穀謂虎於莬故命之曰鬭穀於莬以其女妻伯/比杜註䢵國名葢即此鄖也其後滅于楚有其地)
　　(昭十四年楚子殺鬭成然使鬬卒居鄖以無忘舊/勲定四年呉入郢昭王自雲中奔鄖鄖公辛之弟)
　　(懐將弑王辛止之與其弟巢以王奔隨是也其地/漢志江夏竟陵縣有鄖鄉楚鄖公邑應劭曰江夏)
　　(雲杜縣有䢵亭即若敖娶處二說皆與杜同漢雲/杜縣後周廢今其故城在景陵縣西北景陵即漢)
　　(竟陵也然求其境内則無地以擬之水經注曰溳/水逕安陸故城古鄖城也漢安陸縣屬江夏郡晉)
　　(為江夏郡治周置溳州唐為安州宋為安徳府明/為徳安府又歴代所改州郡之名甚多皆以安陸)
　　(為治所至今仍之元和志云安州即䢵子國杜氏/通典曰安州即䢵楚滅之以封鬭辛䢵鄖溳三字)
　　(通用又其地故名鄖城五代志云安陸縣理鄖城/晉太元八年苻堅大舉入寇慕容垂進拔鄖城義)
　　(熙初桓振據江陵為劉毅等所敗逃于溳川既又/自鄖城襲江陵梁武帝攻魯山謂鄖城竟陵之粟)
　　(方舟而下是也豈安陸實鄖國故父老𫝊其名因/得見于史與然終與杜不合未知何故也臣愚以)
　　(為鄖境本廣而安陸雲杜竟陵皆接壤王莾地皇/三年賊帥王匡拔竟陵轉擊雲杜安陸可徵已溳)
　　(水遶安陸固宜為鄖都雲杜以夢為名或即鄖子/田處亦未可知耳  再按劉昭誤引杜註入􁉨縣)
　　(下/)
　蒲騷(見上杜註蒲騷鄖也魏臣謹按今徳安府應城/縣北三十里有蒲騷  嘗于此置浮陽縣隋廢)
　絞(見上杜註絞國名而臣謹按桓十二年楚伐絞大/敗之為城下之盟  還即此或曰在今鄖陽府西)
　　(北/)
　州(見上杜註州國在南郡華容縣東南武臣謹按哀/十七年太師子穀曰觀丁父鄀俘也  王以為軍)
　　(率是以克州蓼服隨唐大啟羣蠻葢二國不久皆/滅矣戰國策莊辛謂頃襄王左州侯右夏侯葢嘗)
　　(以為嬖人邑也史記楚考烈王元年納州于秦以/平漢為州陵縣屬南郡後漢因之呉廢晉太康初)
　　(復置州陵縣仍屬南郡宋改屬巴陵郡齊梁/因之後周廢今州陵城在監利縣東三十里)
　蓼(見上杜註蓼國今義陽縣東南湖陽城安臣謹按/卽古飂國昭二十九年蔡墨曰昔飂叔  裔子董)
　　(父事舜氏曰豢龍封諸鬷川鬷夷氏其後也杜註/鬷水上夷皆董姓鄭語董姓鬷夷則夏滅之矣商)
　　(書遂伐三鬷俘厥寶玉葢即所謂水上鬷夷之餘/種也孔𫝊三鬷國名今定陶也見曹國飂則叔安)
　　(之初封繼處其地者則為蓼亦曰廖楚得其地謂/之湖陽竹書楚共王㑹宋平公于湖陽史記沛公)
　　(攻湖陽下之漢為縣屬南陽郡地理志曰故廖國/師古曰廖力救反左𫝊作飂其音同耳後漢初光)
　　(武封姊為湖陽公主建安二年曹操擊張繡于穰/㧞湖陽又攻舞隂下之晉省入棘陽宋齊于此置)
　　(戍北魏太和二十二年克之復置湖陽縣梁嘗得/之尋復入魏北朝皆于此設僑州郡代有變改唐)
　　(貞觀中始罷以縣屬唐州宋仍之金廢縣為鎮嘉/定十三年孟宗政敗金人于湖陽即此鎮也今湖)
　　(陽故城在南陽府/唐縣南九十里)
　羅(桓十二年楚伐絞涉於彭羅人欲伐之杜註羅熊/姓國在宜城縣西山中後徙南郡枝江縣  臣謹)
　　(按孔疏曰羅熊姓國世本文也桓十三年屈瑕伐/羅羅與盧戎兩軍之大敗之自後不復見葢遷于)
　　(楚矣九域志羅國城在襄陽今襄陽府冝城縣西/二十里有羅川城楚遷之枝江國語冨辰曰羅之)
　　(亡因季姬當在此時後漢志枝江侯國本羅國後/又徙於長沙今岳州府平江縣南三十里有羅城)
　　(即羅子國又長沙府湘隂縣東六十里有羅城乃/接境處也秦置縣漢晉因之皆屬長沙郡唐廢亦)
　　(謂之羅川隋末蕭銑為羅川令即此也地有汨羅/江源出江西之寧州分為二一日汨水一經古羅)
　　(城曰羅水至屈潭而復/合即屈原自沉處也)
　賴(桓十三年楚屈瑕伐羅楚子使頼人追之不及杜/註賴國在義陽隨縣賴人仕於楚者  臣謹按賴)
　　(公穀作厲昭四年㑹于申執齊慶封殺之遂滅賴/賴子面縳銜璧造于中軍王釋其縳受其璧遷賴)
　　(于鄢城之而還申無宇曰求諸侯而至伐國而克/城竟莫校王心不違民其居乎杜註謂築城于外)
　　(竟諸侯無與爭是年冬𫝊云東國水不可以城彭/生罷賴之師杜註謂罷城賴之師林氏曰東國賴)
　　(故都也然則賴地葢在方城之外昭十四年楚平/王簡東國之師于召陵即此東國矣乃又云賴在)
　　(隨縣不知何故後漢志襃信侯國有賴亭故賴國/文獻通考云賴國在襃信縣漢襃信縣劉宋改苞)
　　(信元省為苞信鎮今在息縣東北其賴亭則在光/州商城縣南葢地相接也商城縣隋曰殷城故志)
　　(又云殷城有賴亭在當時正為楚/國方城外地與𫝊義甚相合也)
　盧戎(見楚/地盧)
　牟(桓十四年邾人牟人葛人來朝杜註牟國今泰山/牟縣  臣謹按僖五年公孫茲如牟娶焉即此漢)
　　(置牟縣屬泰山郡地理志曰故國也後漢以下皆/因之北齊省今秦安州萊蕪縣東二十里冇牟城)
　葛(見上杜註梁國寧陵縣東北七臣謹按葛葢古國/孟子湯居亳與葛為鄰僖十  年齊桓公如夫人)
　　(者六人曰葛嬴寧陵漢縣屬陳留郡應劭曰故葛/伯國後漢屬梁國晉因之今屬歸徳府縣北十五)
　　(里有葛城張洽𫝊葛國在拱州寧陵/縣水經注葛城在寜陵縣東四十里)
　於餘丘(莊二年公子度父伐於餘丘杜註於餘丘國/名也  臣謹按公羊𫝊曰於餘丘者何邾婁)
　　(之邑也穀梁亦曰邾邑高氏曰於發語辭猶曰於/越程沙隨曰邾附庸汪氏曰小國而後屬邾啖氏)
　　(曰前後未有邑言伐者葢杜/說為長也或曰在沂州界)
　譚(莊九年齊師滅譚譚子奔莒杜註譚國在濟南東/平陵縣  臣謹按詩碩人篇閔莊姜也曰譚公惟)
　　(私毛萇曰姊妺之夫曰私葢亦齊之婚姻國也漢/置東平陵縣以右扶風有平陵故加東濟南郡治)
　　(焉晉初移郡治歴城縣尋廢趙石虎建武八年濟/南平陵城北石虎一夜中自移于城東虎以為己)
　　(瑞也後魏亦置平陵縣仍屬濟南郡唐初復置并/置譚州治焉貞觀初州廢縣屬齊州十七年齊州)
　　(都督齊王祐據州叛土人李君求等據縣不從因/改曰全節元和十年省入歴城今濟南府治東七)
　　(十五里有東平陵故城又有譚城在府東南七十/里  史記齊世家桓公二年滅郯此誤以譚為郯)
　　(又周本紀襄王十六年翟/人殺譚伯此誤以原為譚)
　遂(見/陳)
　蕭(見宋/地)
　滑(莊十六年滑伯同盟于幽杜註滑國都費河南緱/氏縣  臣謹按滑國姬姓僖三十三年秦人入滑)
　　(左𫝊曰孟明滅滑而還杜註滅而書入不能冇其/地也成十三年晉使呂相絶秦曰殄滅我費滑離)
　　(散我兄弟杜註費滑滑國與晉同姓孔疏春秋之/時更無費國秦惟滅滑知滑即費國邑並舉也十)
　　(七年鄭子駟侵晉虚滑杜註虚滑晉二邑滑故滑/國為秦所滅時屬晉後屬周襄十八年楚公子格)
　　(帥師侵費滑胥靡杜注胥靡鄭邑孔疏曰不言費/滑杜意當以費滑為周邑也二十九年女叔齊曰)
　　(滑姬姓也晉是以大若非侵小將何所取當即指/虚滑為二邑時馬氏曰秦晉所滅各是一國葢誤)
　　(定六年鄭伐周馮滑胥靡孔疏曰滑此時又屬周/矣周人又謂之侯氏昭二十二年王子朝之亂晉)
　　(師軍于侯氏戰國為緱氏史記秦昭王四十六年/梁攻韓緱氏藺拔之漢置緱氏縣屬河南郡晉因)
　　(之水經注休水重源又發緱氏原王子晉控鶴于/此又逕延壽城南緱氏縣治故費滑也太安二年)
　　(成都王穎自鄴入犯帝幸緱氏擊頴將牽秀走之/下至唐宋皆屬河南郡惟東魏一屬洛陽熙寧初)
　　(省入偃師今其故城在縣南二十里也/再按僖二十年鄭入滑應别為一國)
　權(莊十八年楚武王克權杜註權國名南都當陽縣/東南有權城  臣謹按水經注沔水逕當陽縣之)
　　(章山東又東㑹權口南流逕權城此古之權國也/權水發源于荆門州之西䝉諸山至當陽而合今)
　　(當陽縣東/南冇權城)
　郭(莊二十四年經書郭公見臣謹按胡氏曰郭亡也/管子曰齊桓公游于郊  亡國之墟焉訪諸野耋)
　　(故郭國之墟也惟善善不能用惡惡不能去是以/亡也今東昌府聊城縣有郭水水之南㟁有郭城)
　　(博城圖經曰春秋亡國郭氏之墟也無再按/劉向新序郭為北燕之地與齊接壤  據)
　戎(莊二十八年晉獻公娶二女于戎大戎子狐姬生/重耳杜註大戎唐叔子孫别在戎狄者  臣謹按)
　　(孔疏曰晉語狐氏出自唐叔之後狐伯行之子/實生重耳或曰狐偃其舅也在今延安府境)
　小戎(小戎子生夷吾杜註小戎允姓之戎遷臣謹按/孔疏此即瓜州之允姓戎也子爵後  于中國)
　　(為陸渾之戎又曰隂戎又曰九州戎此時不知其/所居昭九年晉梁丙張趯率隂戎伐穎王使詹桓)
　　(伯辭於晉曰允姓之姦居于𤓰州伯父恵公歸自/秦而誘以來杜註隂戎陸渾之戎也允姓隂戎之)
　　(祖與三苗俱放三危者𤓰州今燉煌此戎始居𤓰/州之說也禹貢三危既宅𫝊云三危在鳥鼠之西)
　　(水經曰河入塞過燉煌酒泉張掖郡又東逕允川/漢書地理志金城郡有允吾允街二縣應劭曰允)
　　(吾湟水入河所必逕後漢書西羗𫝊燒當之孫滇/良居大允谷此皆因允姓戎而得名𤓰州土肥饒)
　　(產美𤓰長者狐入其中食之首尾不見漢武帝後/元年取𤓰州故地為凉州唐亦置𤓰州今陜西肅)
　　(州衞西五百二十六里有𤓰州城葢距中國逺矣/晉獻公與為婚姻必不踰越荒徼是知戎之部族)
　　(早有内徙者特不能明其處耳後漢志云允姓戎/居渭汭容或有之僖二十二年𫝊秦晉徙陸渾之)
　　(戎于伊川杜註允姓之戎居陸渾在秦晉西北二/國誘而徙之伊川遂從戎號至今為陸渾縣孔疏)
　　(此即詹桓伯所謂恵公歸自秦而誘以來也彼註/𤓰州在燉煌知陸渾為燉煌地名徙之伊川仍以)
　　(陸渾為名後世縣名猶然葢戎為恵公母家故徙/于此時也宣三年楚子伐陸渾之戎成六年晉鄭)
　　(衞及伊雒之戎陸渾蠻氏俱侵宋昭十七年晉荀/呉滅陸渾之戎以其貳于楚也陸渾子奔楚其餘)
　　(服屬於晉謂之九州戎昭二十二年晉籍談荀躒/帥九州之戎以納王于王城杜註九州戎陸渾戎)
　　(也滅而屬晉州鄉屬五州為鄉哀四年楚圍蠻氏/蠻子赤奔晉隂地楚使謂隂地之命大夫士蔑士)
　　(蔑乃致九州之戎執蠻子以畀楚杜註隂地河南/山北自上雒以至陸渾葢秦晉間之隙地也詳見)
　　(晉地中陸渾之戎所以兼號隂戎者為此也漢置/陸渾縣屬𢎞農郡晉屬河南郡東魏分置南陸渾)
　　(縣而以縣為北陸渾後周省北入南唐析置伊陽/縣屬洛州宋省陸渾入伊陽屬河南府尋升順州)
　　(金改嵩州治伊陽縣元省縣入州屬南陽路明改/州為嵩縣屬河南府今仍之古陸渾城在今縣北)
　　(三十里註再按僖三十三年晉人及姜戎敗秦師/於殽杜  姜姓之戎居晉之南鄙襄十四年晉執)
　　(戎子駒支范宣子數諸朝曰來姜戎氏昔秦人廹/逐乃祖吾離于瓜州乃祖吾離被苫葢蒙荆棘以)
　　(來歸我先君我先君恵公冇不腆之田與汝分而/食之對曰昔秦人負恃其衆貪于土地逐我諸戎)
　　(恵公蠲其大徳謂我諸戎是四岳之裔胄也無自/翦棄賜我南鄙之田以為先君不侵不叛之臣杜)
　　(註四岳之後皆姓姜又别為允姓孔疏曰周語稱/堯遭洪水使禹治之共之從孫四岳佐之胙四岳)
　　(國命為侯伯賈逵曰共共工也姜炎帝之姓其後/變易帝復賜四岳以祖姓也昭九年𫝊同說此事)
　　(而曰允姓知姜姓之後又别為允姓也又云僖二/十二年𫝊言秦晉共遷陸渾昭九年𫝊恵公獨誘)
　　(之此云秦人逐之恵公與田三文不同者此戎本/處𤓰州逺在秦之西北秦貪其土晉貪其人二國)
　　(共誘而使遷僖𫝊是其實也昭𫝊王専責晉故指/言晉宣子市恩于戎故言秦逐駒支順宣子之意)
　　(遂曰秦貪土地耳依此則姜戎亦陸渾之别部同/因晉恵之母族而遷明甚矣  再按僖十一年楊)
　　(拒泉臯伊雒之戎共伐王城釋例曰諸雜戎居伊/水雒水之間者河南雒陽縣西南有戎城文八年)
　　(公子遂及雒戎盟于暴即此也孔疏此陸渾未遷/以前戎之先居伊雒者  再按成元年王師敗績)
　　(于茅戎𫝊曰敗績于徐吾氏杜註茅戎戎别種也/徐吾氏茅戎之别種也葢亦伊雒之别部矣水經)
　　(注大陽縣有茅亭故茅戎邑也括地志茅城在河/北縣西二十里今之平陸縣界此晉邑也見晉地)
　　(中葢戎人亦/附晉邑以居)
　驪戎(莊二十八年晉獻公伐驪戎戎男女以驪姬杜/註驪戎在京兆新豐縣姬姓其爵男也  臣謹)
　　(按史記始皇二十五年秦置驪邑三十五年徙三/萬家于麗邑即驪戎故城也漢置新豐縣屬京兆)
　　(郡後漢志新豐古驪戎國唐析置昭應縣省新豐/入之宋改臨潼縣今仍之縣東二十四里有驪戎)
　　(城驪山葢以戎國而得名史記周紀犬戎殺幽王/驪山下始皇二十七年作甬道自咸陽至驪山又)
　　(始皇營葬于驪山役徒七十萬人唐先天二年幸/新豐講武于驪山下山左右峻嶺如雲霞繡錯故)
　　(有繡嶺之名天寶改曰/㑹昌山又改昭應山)
　鄣(莊三十年齊人䧏鄣杜註鄣紀附庸國東平無鹽/縣東北有鄣城  臣謹按公穀及劉氏賈氏皆言)
　　(鄣為紀之邊邑孔疏曰紀侯去國至此二十七年/紀侯猶不堪齊而去邑安得獨存葢附庸小國若)
　　(邿鄟者也水經註汶水過平章縣南平章世本任/姓之國即齊人所䧏鄣也今鄣城在東平州東六)
　　(十里有鄣城集無鹽見宿國水/經註鄣城在無鹽東五十里)
　耿(閔元年晉滅耿滅霍滅魏賜趙夙耿杜註三國皆/姬姓平陽皮氏縣東南有耿鄉  臣謹按水經註)
　　(汾水西逕耿鄉城北書序曰祖乙圯于耿盤庚以/耿在河北迫近山川乃自耿遷于亳史記祖乙遷)
　　(邢司馬貞曰邢音耿即耿也秦置皮氏縣恵文君/九年渡河取汾陰皮氏是也漢因之屬河東郡河)
　　(東大守畨係請穿渠引汾水以溉皮氏地理志有/耿鄉古耿國也晉屬平陽郡後魏改為龍門縣葢)
　　(因山以名唐因之隋屬蒲州唐屬綘州括地志故/耿城今名耿倉城在龍門縣東南十二里宋屬河)
　　(中府宣和中改為河津縣今仍之/屬平陽府古耿城在縣南十二里)
　霍(見上杜註永安縣東北有霍太山曰臣謹按史記/霍叔處武王第八子封于霍書序  周公位冢宰)
　　(正百工羣叔流言䧏霍叔于庶人三年不齒孔𫝊/罪輕故退為庶人三年之後乃齒録封為霍侯穆)
　　(王十六年天子東游宿于防霍侯舊告薨至霍哀/公為晉所滅哀公奔齊晉以其地賜大夫先且居)
　　(文五年𫝊書霍伯卒是也後以大旱卜之曰霍太/山為􁁐復召霍君以奉祀尋復滅之魏世家慎子)
　　(徙居霍即此漢置彘縣東漢改為永安屬河東郡/晉屬平陽郡隋改為霍邑縣自魏至唐屢置州郡)
　　(不久旋廢更以縣他屬金置霍州元因之明以州/治霍邑縣省入今因之古霍城在州西十六里)
　陽(閔二年齊人遷陽杜註陽國名城臣謹按淮南子/曰陽國御姓侯爵漢陽都縣屬  陽國應劭曰故)
　　(陽國也後漢屬瑯琊國水經注沂水又東逕陽都/故城縣葢于晉末廢章懐太子曰陽都在沂水縣)
　　(南今莒州沂水/縣南有陽都城)
　犬戎(閔二年虢公敗犬戎于渭汭杜註犬戎/西戎别在中國者  在今鳳翔府境)
　東山臯落氏(閔二年晉侯使太子申生伐東山臯落/氏杜註赤狄别種也臯落其氏族  臣)
　　(謹按此赤狄見經之始也孔疏曰狄有赤狄白狄/成十二年晉侯使呂相絶秦曰白狄及君同鄉則)
　　(白狄與秦相近當在晉西此云東山當在晉東又/云赤白之義未聞當是其族以赤衣白衣為識也)
　　(定三年赤狄侵齊四年赤狄侵齊六年赤狄伐晉/七年赤狄侵晉十一年晉侯㑹狄于攢函杜註欑)
　　(函狄地晉侯徃㑹之𫝊曰晉卻成子求成于衆狄/衆狄疾赤狄之役遂服于晉杜註赤狄潞氏最强)
　　(故復役衆狄十三年赤狄伐晉及清先縠召之也/十四年晉師滅赤狄潞氏以潞子嬰兒歸杜註潞)
　　(赤狄之别種潞氏國故稱氏子爵也𫝊曰晉荀林/父敗赤狄于曲梁滅潞曲梁在今廣平府見晉地)
　　(葢師反出其東而轉攻之所以絶其奔逸也十六/年晉士㑹帥師滅赤狄甲氏及留吁鐸辰獻狄俘)
　　(于王王以黻冕命士㑹將中軍且為太傅杜註甲/氏留吁鐸辰赤狄别種晉既滅潞氏又并盡其餘)
　　(黨成三年晉卻克衞孫良夫伐廧咎如討赤狄之/餘焉杜註潞氏餘民散入廧咎如故討之劉炫曰)
　　(廧咎如之國即是赤狄之餘是也廧咎如先見于/僖二十三年曰狄人伐廧咎如獲其二女叔隗季)
　　(隗納諸公子公子取季隗生伯鯈叔劉以叔隗妻/趙衰生盾杜註廧咎如赤狄之别種也隗姓然則)
　　(咎如為赤狄杜已先言孔氏斥劉之非誤矣孔氏/又曰潞臯落等為國名其加氏者赤狄既須稱狄)
　　(單國便不成文故以氏配之是也臣愚以為諸國/之中潞為最大𫝊言潞子嬰兒夫人晉景公之姊)
　　(也則通㛰姻于大國矣其爵為子則受爵命矣有/酆舒為國相則置官司矣地據晉國之腹心故經)
　　(營之甚力滅潞之嵗秦桓公伐晉晉侯别遣魏顆/以偏師禦敵而身留治兵于稷畧定狄土後使吕)
　　(相責秦則曰利我有狄難入我河縣焚我箕郜是/也葢晉人立國規模于斯而定所闗至重矣臯落)
　　(當亦大國晉獻公命太子伐之二軍俱行里克復/虞其將戰則誠勍敵也其餘侵擾隣境但以號舉)
　　(者則所謂服屬于潞氏者矣潞國之地孔疏述釋/例曰今上黨潞縣潞縣漢置屬上黨郡地理志曰)
　　(古潞子國晉為上黨郡治魏改為刈陵縣隋廢尋/改置潞城縣屬潞州唐因之天祐二年改曰潞子)
　　(縣五代唐復曰潞城今仍之屬潞安府古潞城在/縣東北四十里漢縣葢治此後魏移治漳水東則)
　　(今治也臯落氏地服䖍曰臯落赤狄之都也水經/注清水出清亷山東經臯落城北世謂之倚亳城)
　　(又東南經陽壺城入河則垣縣界矣通典垣縣有/臯落城金志垣曲縣有臯落鎮今在平陽府垣曲)
　　(縣西北六十里又太原府樂平縣有臯落山未知/孰是甲氏地在今廣平雞澤縣地留吁在廣平鐸)
　　(辰在潞安府境諸赤狄/亦當在潞安府境也)
　江(僖二年及江人盟于貫杜註江國在汝南安陽縣/  臣謹按江嬴姓四年及江人伐陳文三年楚人)
　　(圍江晉陽處父帥師伐楚以救江四年楚人滅江/漢安陽縣屬汝南郡應劭曰安陽冇江亭故江國)
　　(晉曰南安陽以河北冇安陽也劉宋復為安陽自/後漢至魏皆屬汝南郡隋省入真陽括地志安陽)
　　(故城在新息縣西南八十里今故安陽城及江城/皆在汝寧府真陽縣東  晉志誤于汝南郡陽安)
　　(縣下註云故江國輿/地志襲其訛繆甚)
　舒(僖三年徐人取舒杜註舒國今廬江舒縣見臣謹/按舒偃姓國臯陶之後其族屬甚多此則  經之)
　　(始魯頌曰戎狄是膺荆舒是懲則莫我敢承鄭氏/箋曰魯僖公與齊桓公舉義兵北當戎與狄南艾)
　　(荆及羣舒天下無敵禦也正當為此時事矣文十/二年羣舒叛楚子孔執舒子平及宗子遂圍巢杜)
　　(註羣舒偃姓舒庸舒鳩之屬今廬江南有舒城西/南有龍舒城宗巢二國羣舒之屬孔疏述世本曰)
　　(偃姓舒庸舒蓼舒鳩舒龍舒鮑舒龔以其非一故/言屬以包之十四年楚子孔潘崇將襲羣舒使子)
　　(爕與子儀守而伐舒蓼杜註舒蓼即羣舒宣八年/楚為衆舒叛故伐舒蓼滅之楚子疆之及滑汭杜)
　　(註舒蓼二國名孔疏曰二國傳寫之誤當云一國/是也孔氏又云即文五年所滅之蓼時復故而楚)
　　(更滅之亦誤也蓼在安豐羣舒在廬江地境各别/無容相混也成十七年舒庸人以楚師之敗也道)
　　(呉人圍巢伐駕圍釐虺恃呉而不設備楚公子槖/師襲舒庸滅之杜註時楚敗于鄢陵舒庸東夷國)
　　(人襄二十四年呉人召舒鳩人舒鳩人叛楚楚子/師于荒浦使沈尹夀與師祁黎讓之舒鳩子敬逆)
　　(二子而告無之楚師還二十五年舒鳩人卒叛楚/楚令尹子木伐之及離城呉人救之居其間七日)
　　(子疆擊敗呉師遂圍舒鳩舒鳩潰八月楚滅舒鳩/杜註荒浦離城皆舒鳩地定二年呉子使舒鳩氏)
　　(誘楚人曰以師臨我楚師于豫章呉敗之杜註舒/鳩楚屬國葢楚雖滅之猶存其祀故為屬國也杜)
　　(氏但以漢舒縣為古舒國餘羣舒惟巢國有註今/别見其舒蓼舒庸舒鳩及宗四國又荒浦離城二)
　　(地皆不能明其處但云廬江南有舒城及龍舒城/約畧四國所居在此兩城間而已今亦姑如其意)
　　(以繹之秦舒邑屬九江郡漢五年以舒屠六是也/七年封兄子信為羮頡侯食舒後置舒縣為廬江)
　　(郡治文帝分淮南為廬江國封淮南厲王子賜為/廬江王居舒元狩初復為郡後漢初李憲稱帝于)
　　(舒馬成攻拔之建安四年孫策襲廬江取之時郡/仍治舒也三國魏移郡治陽泉而虚其地正始四)
　　(年呉諸葛恪屯皖欲圖壽春司馬懿將兵入舒以/禦之晉仍置舒縣于此梁陳間廢唐復置舒城縣)
　　(屬廬州今仍之屬廬州府此即杜所云舒國也杜/又云廬江南有舒城則不知其處龍舒亦漢縣屬)
　　(廬江郡後漢永平初封許昌為龍舒侯邑于此晉/仍曰龍舒縣屬廬江郡東晉末廢今其故城在廬)
　　(江縣東一/百二十里)
　弦(僖五年楚人滅弦弦子奔黄杜註弦國在弋陽􁉨/縣東南  臣謹按左𫝊云于是江黄道栢皆弦姻)
　　(也弦子恃之而不設備故亡漢􁉨縣屬江夏郡􁉨/音義地理志云故弦國也為楚所滅晉初屬弋陽)
　　(郡後屬西陽國劉宋孝武帝自此伐逆即位改曰/孝寧齊因之仍屬西陽郡後周廢今其故城在黄)
　　(州府蘄水縣東三十里宋再按劉昫曰􁉨縣古城/在仙居北十里仙居劉  所置縣宋建炎中省其)
　　(故城在今光山縣西今光州西南有弦城因與光/山相接界也唐常置弦州于此未知孰是劉氏曰)
　　(光山有􁉨縣城乃後/代僑置非漢故縣也)
　道(見上杜註道國在汝南安陽縣南安臣謹按安陽/當作陽安葢𫝊寫之誤也漢志陽  縣屬汝南郡)
　　(應劭曰陽安有道亭故道國後魏置陽安郡隋縣/省章懐太子曰陽安故城在朗山縣東北朗山縣)
　　(隋置于漢之朗陵縣地唐屬蔡州宋改為確山縣/寰宇記道城在確山縣北二十里今確山縣屬汝)
　　(寧/府)
　柏(見上杜註柏國在汝南西平縣柏臣謹按西平漢/縣屬汝南郡應劭曰有柏亭故  國也隋屬蔡州)
　　(今屬汝寧府/柏亭在縣西)
　
　
　
　
　
　
　
　
　
　
　
　
　
　春秋地名攷畧卷十三
欽定四庫全書
　春秋地名攷畧卷十四
　　　　　　　　　　詹事府詹事高士竒撰
諸小國下
　鄫(僖十四年季姬及鄫子遇于防使鄫子來朝杜註/鄫國今瑯琊繒縣  臣謹按鄫穀梁作繒國語或)
　　(作鄫或作繒姒姓禹後子爵衞成公欲祀相寗武/子曰把鄫何事史伯曰把繒由太姒葢亦封于周)
　　(初因武王之母家也其初封姒不在瑯琊鄭桓公/當幽王時而史伯告之曰申繒西戎方强王若伐)
　　(申而繒與西戎㑹之周不守矣史記申侯與繒西/夷犬戎攻幽王殺王驪山下當是時申伯初受改)
　　(封之命國于謝在楚方城之内度繒國必與之相/近故得偕舉兵哀四年楚致方城之外于繒關豈)
　　(其故墟乎其徙於瑯琊也不知在何時當亦如把/之自雍丘徙至東國耳季姬過防釋之者有二義)
　　(左𫝊曰鄫季姬來寧公怒止之以鄫子之不朝也/十五年季姬歸於鄫杜註來寧不書而後書歸于)
　　(鄫更嫁之文也明公絶鄫昏既來朝而還穀梁𫝊/曰遇者同謀也來朝者來請已也范寗曰魯女㑹)
　　(諸侯得滛通使來朝請已為妻也寗又曰左氏近/合人情是也十六年鄫季姬卒城鄫役人病不果)
　　(城而還十八年鄫子㑹盟于邾邾人執鄫子用之/宣十八年邾人戕鄫子于鄫成二年及鄫人盟于)
　　(蜀襄四年晉侯享公公請屬鄫孟獻子曰鄫無賦/于司馬寡君願借助焉孔疏曰小國不得自通多)
　　(附于大國如二十七年齊人請邾宋人請滕是也/冬邾人莒人伐鄫臧紇救鄫敗于狐駘五年穆叔)
　　(覿鄫太子于晉以成屬鄫六年莒人滅鄫此亦有/二義左𫝊曰莒恃賂也晉人以鄫故來討曰何故)
　　(亡鄫杜註鄫恃貢賦于魯而慢莒故滅晉以魯不/致力于鄫故來責穀梁𫝊曰莒人滅鄫非滅也立)
　　(異姓以蒞祭祀滅亡之道也范寗曰莒是繒甥立/以為後非其族類故曰滅然尋考後事鄫竟亡矣)
　　(八年莒人伐我東鄙以疆鄫田杜註莒既滅鄫魯/侵其西界故伐魯以正其封疆昭四年取鄫𫝊曰)
　　(莒亂著丘公不撫鄫鄫叛而來杜註鄫莒邑葢此/時已屬莒為邑也十三年㑹于平丘叔向謂魯人)
　　(曰用諸侯之師因邾莒把鄫之怒以討魯罪何求/而弗克魯人懼聽命杜註鄫已滅其民猶在故并)
　　(以恐魯哀七年夏公㑹呉于鄫呉來徵百牢葢此/時鄫地猶屬魯魯應致地主之餼故呉有是舉也)
　　(秋魯入邾邾人請救于呉曰夏盟于鄫衍秋而背/之西方諸侯其何以事君杜註鄫衍即鄫也鄫盟)
　　(不書葢以鄫國既亡微小其地而謂之鄫衍也史/記夫差七年敗齊師于艾陵遂至繒即此後為楚)
　　(地漢置繒縣屬東海郡後漢屬瑯琊郡晋因之後/廢隋復置鄫城縣大業初嘗置蘭陵郡尋併入承)
　　(縣唐初為山賊左君衡所據事平復置鄫城縣為/鄫州治貞觀初州縣俱廢章懷太子曰鄫故城在)
　　(氶縣東北今嶧縣東八十里有鄫城/  再攷襄元年次于鄫乃鄭地别見)
　厲(僖十五年齊師曹師伐厲杜註厲楚與國義陽隨/縣北冇厲鄉  臣謹按厲神農之後祭法云厲山)
　　(氏之有天下註厲山氏即神農也十六年齊伐厲/不克救徐而還漢志隨縣故厲國詳見隨國條今)
　　(隨州北四十里有厲山山下冇厲鄉荆州記山有/二穴神農所生謂之神農洞九域志自棗陽至厲)
　　(鄉道路交錯號九十九岡今岡在州西北百八十/里寰宇記厲鄉西有塹兩重塹中有神農宅宅中)
　　(有九井舊志厲山在/州西北百八十里)
　英氏(僖十七年齊人徐人伐英氏陶臣謹按英氏或/稱英臯陶後偃姓也史記臯  之後或封英六)
　　(張衡賦曰臯陶邁而種徳兮樹徳懋于英六是也/今廬州府六安州西有英氏城  再按臧文仲聞)
　　(六與蓼滅嘆曰臯陶庭堅不祀忽諸司馬遷英布/𫝊賛曰英布者其先豈春秋所見楚滅英六臯陶)
　　(之後哉索隠曰或者/英後改號曰蓼也)
　項(僖十七年夏滅項杜註項國今汝隂項縣此臣謹/按項後為楚地項氏世為楚將封於項即  漢為)
　　(項縣治曹魏因之正元二年毌丘儉等起兵討司/馬師西至項甘露二年司馬昭奉車駕擊諸葛誕)
　　(于壽春至項晉咸寧五年伐呉以賈充節度諸軍/荆州平命充自襄陽移屯項尋為豫州治太元八)
　　(年苻秦大舉入寇堅發長安至項城義熈十二年/劉裕伐秦前鋒檀道濟入秦境秦徐州刺史姚掌)
　　(以項城䧏宋元嘉二十七年魏拔項城秦始三年/拓拔石自懸瓠攻汝隂不克退屯陳項時陳郡治)
　　(項城也梁太清初侯景以北揚州歸梁時治項景/敗地入東魏隋志項城縣東魏置揚州兼置丹陽)
　　(郡及秣陵縣開皇初郡廢改秣陵為項城/縣置沈州治之尋廢唐屬陳州後皆因之)
　須句(僖二十二年公伐邾取須句杜註須句列國而削/弱不能自通為魯私屬若顓臾之比魯謂之社)
　　(稷之臣故滅奔及反其君皆畧而不書惟書伐邾/取須句又曰須句在東平須昌縣東北  臣謹按)
　　(須句公羊作須朐左𫝊曰任宿顓臾須句風姓也/實司太皥與有濟之祀以服事諸夏邾人滅須句)
　　(須句子來奔因成風也成風為之言于公二十二/年春伐邾取須句反其君焉杜註四國伏羲之後)
　　(故主其祀封近于濟故世祀之須句成風家文五/年夫人風氏薨杜註成風僖公母七年公伐邾取)
　　(須句杜註須句魯之封内屬國也僖公反其君之/後邾復滅之左𫝊取須句寘文公子焉非禮也杜)
　　(註邾文公子叛在魯故公使為守須句大夫也絶/太皥之祀以與鄰國叛臣故曰非禮然則須句仍)
　　(滅矣汪氏曰魯取須句非存其祀實貪其土是也/秦置須昌縣漢因之屬東郡髙帝封功臣趙衍為)
　　(侯邑後屬東平國晉為東平國治後魏為東平郡/治北齊郡廢隋屬鄆州改縣曰宿城又别析置須)
　　(昌縣唐移鄆州治須昌又再改宿城名曰東平尋/併入須昌後唐改須昌為須城宋咸平三年以河)
　　(患徙州治及須城縣俱還故宿城地政和初升鄆/州為東平府元改路明䧏州省附郭須城縣入之)
　　(今仍為東平州屬兖州府地再按水經注曰杜預/謂須朐在須昌縣北非也  理志曰壽張縣西北)
　　(有胊城或曰須句初封濟水之陽/在壽張後遷濟水之隂在須城)
　任(見上杜註任今任城縣也季臣謹按任至戰國時/猶存爲齊附庸孟子居鄒  任為任處守是也漢)
　　(置縣屬東平國後漢元和初為任城國晉因之後/國廢縣存後魏復置任城郡髙齊改置髙平郡治)
　　(焉隋郡廢縣屬兖州唐因之宋屬濟州金為州治/元徙濟寧路治此明改府又改州省附郭任城縣)
　　(入之今仍為濟寧州國再按水經注黄水逕亢父/故城西夏后氏之任  也漢章帝别為任城縣王)
　　(莽之延就/亭也似誤)
　顓臾(見上杜註顓臾在泰山南武陽縣東北氏臣謹/按顓臾在䝉山之陽魯附庸國論語季  將伐)
　　(顓臾又曰夫顓臾昔者先王以為東䝉主即此南/武陽漢縣屬泰山郡後漢及晉因之劉宋曰武陽)
　　(縣後魏屬泰山郡隋改顓臾縣屬沂州貞觀初省/入費縣今費縣西北八十里有顓臾城南武陽城)
　　(在顓臾城/東南十里)
　頓(僖二十三年楚人伐陳𫝊曰城頓而還杜註頓國/今汝隂南頓縣  臣謹按僖二十五年楚人圍陳)
　　(納頓子於頓杜註頓廹于陳而出奔楚故楚圍陳/以納頓子襄四年從諸侯㑹于召陵侵楚昭四年)
　　(五年皆從楚伐呉二十三年為呉敗于雞父定四/年楚人使頓間陳而侵伐之陳人圍頓十四年楚)
　　(公子結陳公孫佗人帥師滅頓以頓子牂歸𫝊曰/頓子牂欲事晉背楚而絶陳好楚滅頓漢置南頓)
　　(縣屬汝南郡漢志曰故頓子國姬姓應劭曰頓迫/于陳其後南徙故號南頓故城尚在葢頓國南徙)
　　(即在楚納頓子時也光武父欽令此曰南頓君後/漢亦曰南頓縣建武十九年幸南頓曹魏正始二)
　　(年毌丘儉舉兵壽春王基謂司馬師宜速據南頓/從之卒破儉晉恵帝置南頓郡北齊罷改縣曰和)
　　(城屬信州隋屬陳州仍為南頓縣唐省復置光武/縣以縣有光武鄉也尋復舊仍屬陳州元末改置)
　　(商水縣于此今仍之屬陳州是再按晉書南/頓縣屬汝南郡杜云汝隂當  曹魏改名也)
　雍(僖二十四年富辰曰周公弔二叔之不咸故封建/宗族以藩屏周管蔡郕霍魯衞毛耼郜雍曹滕畢)
　　(原豐郇文之昭也邘晉應韓武之穆也凡蔣邢茅/胙祭周公之𦙍也杜註二叔夏殷之叔世雍國在)
　　(河内山陽縣國臣謹按孔疏此言文武周公之子/孫為二十六  也自武王克商下及成康封建乃)
　　(畢富辰盡以屬之周公葢謂武王克殷周公所輔/又攝政制禮成一代大法故以歸之也昭二十八)
　　(年𫝊曰武王克商光有天下兄弟之國十有五人/姬姓之國四十人昭二十六年𫝊曰昔武王克殷)
　　(成王靖四方康王息民並建母弟以藩屏周昭九/年𫝊曰武王成康之建母弟以藩屏周為說固不)
　　(同矣鄭衆賈逵皆以二叔為管蔡苐觀封建之中/現有管蔡豈可言因其作亂而封建乎馬融以為)
　　(夏殷叔世而杜從之是也諸大國若魯衞曹滕晉/蔡邢郕皆獨見霍郜亦别見管見鄭地毛原邘凡)
　　(祭皆見周地耼見楚地那處郇韓皆見晉地蔣見/楚地期思皆不再及特疏其未備者  今懐慶府)
　　(修武縣西/冇雍城)
　毛(見上又本年𫝊頺叔桃子以狄師伐周大敗周師/獲周公忌父原伯毛伯冨辰杜註原毛皆采邑)
　　(臣謹按史記武王克商入立於社南毛叔鄭奉明/水此即毛國始封之君也成王顧命毛伯班第六)
　　(領司空文元年天王使毛伯來錫公命杜註毛國/伯爵諸侯為王卿士者孔疏云僖二十四年有毛)
　　(伯杜註采邑此毛與彼計是一人而註不同者此/毛當是文王之子封為畿外之國而本封絶滅常)
　　(稱毛伯國名尚存仍為伯爵復得采邑為畿内諸/侯故彼云采邑此云國也文九年毛伯來求金宣)
　　(十五年王子札殺召伯毛伯昭十八年周毛得殺/毛伯過杜註伯過周大夫得過之族二十六年尹)
　　(氏召伯毛伯以王子朝奔楚葢世仕于王朝矣但/毛伯故封則不知所在或云秦州藉水旁有毛泉)
　　(近上邽或曰在河/南府宜陽縣境)
　耼(見/上)
　畢(見丄杜註畢國在長安縣西公臣謹按周本紀武/王入商紂宫周公把大鉞畢  把小鉞以夾武王)
　　(康王即位太保率東方諸侯入應門左畢公率西/方諸侯入應門右康王十二年以成周之衆命畢)
　　(公保釐東郊葢畢公之親賢亞于周召矣乃史記/魏世家云畢公高與周同姓武王伐紂而髙封于)
　　(畢為畢姓似非文王子者此史文之疎也竹書穆/王十四年狄人侵畢後不知何以亡史記曰其後)
　　(絶封為庶人或在中國或在夷狄其裔孫旦畢萬/事晉獻公漢長安縣為京兆尹治晉為京兆郡治)
　　(劉向言文武周公葬于畢師古釋之曰在長安西/北四十里以地計之為今之咸陽矣今咸陽縣北)
　　(五里冇畢原書注周公葬于畢原南北數十里東/西二三百里亦謂之畢陌通典曰文王葬畢初王)
　　(季都之後畢公髙封焉縣志渭水經城南九嵏甘/泉諸山控城北畢原即九嵏諸水之麓也亦謂之)
　　(咸陽北阪漢武又更名為渭城北阪王氏曰畢原/無山川陂湖井深五十丈秦謂之池陽原漢曰長)
　　(平阪石勒建石安縣于此又名石安原元和志咸/陽縣治乃畢原也葢畢原之境廣矣或冇謂畢原)
　　(在渭南者詩鄭註畢終南之道也皇覽曰文王葬/畢在鎬東南杜中汲冡古文畢西于豐三十里括)
　　(地志畢原在萬年縣西南二十八里謂畢地延袤/跨渭南北本無足疑惟文武葬處𫝊聞異辭不能)
　　(深考矣畢國封/處大約當在此)
　酆(見上杜註酆國在始平鄠縣東克臣謹按此即文/王所宅之酆邑也本崇國文王  崇而都之故詩)
　　(曰既伐于崇作邑于酆僖十九年子魚謂宋襄公/曰文王聞崇徳亂而伐之軍三旬而不䧏退修教)
　　(而復伐之因壘而䧏襄三十一年北宫文子言于/衞侯曰文王伐崇再駕而䧏為臣即其事也武王)
　　(既遷鎬京乃封其弟于此竹書成十九年王巡狩/侯甸四岳召康公從歸于宗周遂正百官黜酆侯)
　　(葢國除久矣宣八年晉趙穿帥師侵崇杜註崇秦/與國葢復居酆而襲崇之舊號者鄠縣見周地)
　郇(見/上)
　邘(見/上)
　應(見上杜註在襄城城父縣西南公臣謹按韓詩外/𫝊成王戯弟以桐葉圭封之周  曰天子無戯言)
　　(王應聲而對之曰應侯考翦桐事吕氏春秋史記/皆以為叔虞外𫝊妄也又汲冡古文殷時有應國)
　　(葢即舊墟以封矣魏恵王六年與秦㑹應襄王十/一年復與秦武王㑹于應又客請周最以應為秦)
　　(王太后養地秦昭王時范睢封于此曰應侯漢父/城縣屬潁川郡地理志有應鄉古應國晉屬襄城)
　　(郡杜作城父似小訛劉宋省水經注􁑃水逕魯陽/縣又東逕應城今應城在汝州魯山縣東三十里)
　　(括地志應國因應山而/名距縣里數與今同)
　韓(見/上)
　蔣(見上蔣在弋陽期思縣功臣謹按周公第五子伯/齡封于蔣為蔣男以有  進爵為侯莊公時楚滅)
　　(之為期思縣漢期思縣屬汝南郡師古曰故蔣國/詳見楚地  再按開封府尉氏縣西六十里有蔣)
　　(城述征記/曰即蔣國)
　茅(見上杜註髙平昌邑縣西有茅鄉子臣謹按茅國/茅伯所封後為邾邑哀七年茅成  以茅叛是也)
　　(昌邑漢縣屬梁國武帝封子髆為昌邑王徵為昭/帝嗣罪廢國除為山陽郡晉泰始初為高平國治)
　　(劉宋省入金鄉今金鄉縣西北四十里/有昌邑城又有茅鄉城即古茅國也)
　胙(見上杜註東郡燕縣西南有胙亭隋臣謹按漢置/南燕縣屬東郡東漢改燕縣晉省  置胙城縣屬)
　　(滑州唐宋因之金屬開封府又嘗徙衞州治此元/仍還汲縣今屬懐慶府縣南有舊胙城劉昭曰南)
　　(燕有胙城古胙國/也隋葢取以名縣)
　祭(見/上)
　鄀(見楚/地)
　夔(僖二十六年楚人滅蘷以蘷子歸杜註夔楚同姓/國今建平秭歸縣  臣謹按左𫝊蘷子不祀祝融)
　　(與鬻熊楚人讓之對曰我先王熊摰有疾鬼神勿/赦而自竄于蘷吾是以失楚又何祀焉楚成得臣)
　　(鬭宜申帥師滅蘷以蘷子歸杜註祝融髙辛氏之/火正楚之逺祖也鬻熊祝熊之十二世孫蘷楚之)
　　(别封故亦世紹其祀熊摯楚嫡子有疾不得嗣位/故别封為蘷子孔疏曰髙陽之後重黎為髙辛氏)
　　(小正帝嚳命曰祝融後重黎誅弟鬻熊孫熊繹封/楚故祝融鬻熊皆為楚之逺祖也自祝融至鬻熊)
　　(無世數杜言十二世不知出何書劉炫計其時得/千二百年不應止𫝊十二世孔以為兄弟伯叔相)
　　(繼其間故年多而世少也孔又曰熊摯封蘷世家/無其事不知為何君之適何時封蘷惟鄭語孔晁)
　　(註云熊繹𤣥孫曰熊摰有疾楚人廢之立其弟熊/延熊摰自棄于夔子孫有功王命為蘷子不知其)
　　(何據也卒臣再按楚世家熊繹五𫝊為熊渠渠長/子康早  中子熊摰紅立摰紅卒弟熊延代立是)
　　(則熊摯即所謂熊摰紅也熊摰紅初封鄂王又立/為君而死其非蘷之始祖明矣葢孔晁妄也蘷地)
　　(即楚之丹陽為熊繹始封之地當時熊摰自竄不/過遜居國都之側楚人因而封之及其後楚國徙)
　　(于枝江蘷乃獨為一國然則蘷以世守宗邑而承/祀尤為不可廢墜也蘷既滅其地為歸鄉宋忠曰)
　　(歸即蘷也漢置秭歸縣屬南郡地理志古蘷國孟/康曰秭音姊孫呉以後嘗為建平郡治沿革詳見)
　　(楚都今為歸州治治東二十里有蘷子城水經注/江水東南經蘷子城南其城跨據川阜周迴一百)
　　(八十步又州志云州西三里有蘷子城地名蘷沱/宋端平間徙州治此州東南七里即丹陽城漢益)
　　(州都尉治魚復在歸州之西公孫述自以承漢土/運白龍出井中號魚復曰白帝城先主改為永安)
　　(蕭梁置信州唐改蘷州今為/蘷州府遥取蘷國為名也)
　介(僖二十九年介葛盧來杜註介東夷國也在城陽/黔陬縣  臣謹按左𫝊介葛盧來舍于昌衍之上)
　　(冬介葛盧復來朝介葛盧聞牛鳴曰是生三犧皆/用之矣其音云問之而信杜註𫝊言人聽或通鳥)
　　(獸之情孔疏周禮夷𨽻掌與烏言貉𨽻掌與獸言/鄭氏曰夷𨽻征東夷所獲貉𨽻征東北夷所獲介)
　　(葛盧東夷故能曉之也三十年介人侵蕭漢黔陬/縣屬瑯琊郡地理志故介國也後漢屬東萊郡晉)
　　(屬城陽郡隋省入膠西縣今髙密縣西六十里有/黔陬城膠州南七十里有介亭髙密與膠州連壤)
　　(也/)
　姜戎(見前/小戎)
　沈(文三年叔孫得臣㑹諸國伐沈沈潰杜註沈國名/汝南平輿縣北有沈亭  臣謹按左𫝊以其服于)
　　(楚也成八年晉侵沈獲沈子楫襄二十八年蔡聲/子曰柝公為晉謀主繞角之役晉遂侵蔡襲沈獲)
　　(其君即此事也二十八年沈子朝于晉以宋之盟/故昭四年五年皆從楚伐呉十三年楚靈王遷沈)
　　(于荆山平王立而反之二十三年呉敗諸國之師/于雞父沈子逞滅定四年蔡公孫姓帥師滅沈以)
　　(沈子嘉歸𫝊曰沈人不㑹于召陵晉人使蔡伐之/夏蔡滅沈秋楚為沈故圍蔡㑹呉入郢葢楚師于)
　　(是遂罷矣史記蔡昭侯十三年與晉滅沈是也後/屬楚為平輿邑秦始皇二十二年李信攻楚平輿)
　　(明年王翦擊荆取陳以南至平輿漢置平輿縣屬/汝南郡應劭曰故沈子國今沈亭是也後漢書曰)
　　(沈姬姓光武封姚期為平輿侯晉仍為平輿縣屬/汝南郡亦謂之懸瓠城南北用兵懸瓠為必爭之)
　　(地髙齊縣廢隋復置仍屬汝南郡唐屬豫州宋省/入汝陽縣今汝寧府治東南有平輿故城在汝水)
　　(之南岸沈亭在其北又陳州沈丘縣亦沈國地先/為楚得别見楚地中  又金天氏之後有沈封于)
　　(汾州晉滅之此别一沈沈/約自序合而為一非是)
　六(文五年楚人滅六杜註六國今廬江六縣歸臣謹/按左𫝊六人叛楚即東夷秋楚成大心仲  帥師)
　　(滅六冬楚公子爕滅蓼臧文仲聞六與蓼滅嘆曰/臯陶庭堅不祀忽諸世紀六偃姓子爵臯陶次子)
　　(甄是為仲甄封于六是也六既滅地入於楚史記/楚昭王五年呉伐楚取六秦為六縣屬九江郡漢)
　　(初項羽大司馬周殷叛楚以舒屠六漢封黥布為/淮南王都六武帝時為六安國治地理志六縣古)
　　(國也後漢為六安侯邑屬廬江郡三國魏為六安/縣呉嘉禾赤烏間全琮諸葛恪再攻六安不克晉)
　　(復為六縣仍屬廬江郡東晉末省入安豐皇覽曰/六有臯陶冢梁於其地置岳安縣隋改霍山屬廬)
　　(州唐改為盛唐縣屬壽州移治騶虞城宋改為六/安縣政和中置六安軍元升為州明省附郭六安)
　　(縣入之括地志故六城在壽州安豐縣南百三十/里葢即所謂騶虞城今之六安州也  近志云古)
　　(六城在舒城東南六十里似誤寰宇記舒城西南/二十里有高陽城相𫝊為高陽氏封其子處亦無)
　　(可/考)
　蓼(見上杜註蓼國今安豐蓼縣國臣謹按漢蓼縣高/祖封孔裒為侯邑尋屬六安  地理志故國也後)
　　(漢屬廬江郡晉屬安豐郡後廢宋泰始二年吕安/國擊龎孟蚪于蓼潭大破之水經注決水經蓼縣)
　　(故城東灌水㑹焉所/謂蓼潭當是其處)
　麇(文十一年春楚子伐麇十臣謹按麇公羊作圈左/𫝊厥貉之㑹麇子逃歸  一年春楚子伐麇成大)
　　(心敗麇師于防渚潘崇復伐麇至錫穴杜註錫穴/麇地葢即麇之國都矣十六年麇人率百濮聚于)
　　(選葢麇猶存漢錫縣屬漢中郡應劭曰音陽師古/曰即春秋之錫穴也後漢因之晉初亦為錫縣屬)
　　(魏興郡尋改鄖鄉隋屬均州唐嘗置南豐州不久/罷仍屬均州宋因之景定以後僑徙不一元置鄖)
　　(縣至明皆屬均州成化中始為鄖陽府治水經注/漢水經錫縣北白石灘又東逕長利谷錫縣故春)
　　(秋之錫穴也有錫義山方圓百里形如城八靣有/門上有石壇高十餘丈列仙所居  再按頴容釋)
　　(例曰麋當陽也今當陽東南六十里有麇城宋白/曰楚伐麋即此尋考經文原作䴢字安得訛而為)
　　(麋麇本小國果在當陽豈能逺屬二邑于數百里/外乎或言麋城為三國時麋芳所築斯言可信)
　　(再按定五年呉入郢呉師敗楚師于雍澨秦師又/敗呉師呉師居麇杜註麇地名雍澨在安陸府境)
　　(麇地亦不能至此當是麇滅之/後楚人遷之以來如羅鄀類耳)
　防渚(見上杜註麇地防臣謹按杜佑曰房陵即春秋/時麇國地所謂  渚者也闞駰曰防即房陵也)
　　(房陵秦縣始皇徙趙王遷于房陵即此後吕不韋/之家亦徙焉漢仍曰房陵屬漢中郡先主置房陵)
　　(郡孟達據以䧏魏魏改為新城郡以達為新城太/守梁置岐州西魏改縣名曰光遷隋改房州唐仍)
　　(之復改縣曰房陵唐武后遷中宗於此宋置保康/軍元仍曰房州已省房陵縣入州明改州為縣今)
　　(仍為房縣/屬鄖陽府)
　鍚穴(見/上)
　鄋瞞(文十一年鄋瞞侵齊遂伐我叔孫得臣敗狄于/鹹獲長狄僑如杜註鄋瞞狄國名防風之後漆)
　　(姓僑如鄋瞞之君葢長三丈使臣謹按魯語呉伐/越墮㑹稽獲骨節専車呉子  問之仲尼客執骨)
　　(而問曰敢問骨何為大仲尼曰丘聞之昔禹致羣/神于㑹稽之山防風氏後至禹戮之其骨専車此)
　　(為大矣客曰防風氏何守也曰汪芒氏之君也守/封隅之山者也為漆姓在虞夏商周為汪芒氏于)
　　(周為長狄今為大人客曰人長之極幾何曰僬僥/氏長三尺短之至也長者不過十之數之極也杜)
　　(氏所稱鄋瞞之祖本于此矣穀梁𫝊曰不帥師而/曰敗者直敗一人之辭也叔孫得臣最善射者也)
　　(射其目身横九畝斷其首而載之眉見於軾公羊/𫝊曰狄者何長狄也兄弟三人一之齊一之魯一)
　　(之晉何以書記異也蘇氏曰猶史記云秦時有大/人十二見於臨洮所以為記異也左𫝊又云宋武)
　　(公之世耏班獲長狄縁斯晉之滅潞也獲僑如之/弟焚如齊襄公之二年王子成父獲其弟榮如衞)
　　(人獲其弟簡如鄋瞞由是遂亡是說也孔穎達常/疑之以為綿歴四代世為國主安得更無支屬僅)
　　(獲數人而云其種遂絶也且既謂之君方以類聚/不應獨立三丈之君而牧八尺之民臣愚以為孔)
　　(子約言十倍僬僥為數之極而杜氏遂定為三丈/何休且言長百尺皆妄也孔氏復加較量益愚矣)
　　(至其族屬必是無多故得一専車之骨遂以為異/且公穀明言兄弟三人矣復何疑乎禹致羣神于)
　　(㑹稽韋昭謂主山川之君為羣神之主非也直是/㑹祭山川之神耳昭元年趙孟適南陽將㑹孟子)
　　(餘杜註孟子餘趙裒也趙武之曾祖家廟在南陽/徃㑹祭之即其說矣封隅之山韋昭以為在呉郡)
　　(永安縣葢古居一方春秋之世散屬諸國至夫差/時世已無復見聞故必待大聖之博雅始能辨之)
　　(也再按杜註晉滅潞在宣十五年齊襄公二年為/魯桓公之十六年而榮如則焚如之弟也榮如以)
　　(桓十六年死至宣十五年一百三嵗其兄猶在是/則形質年壽皆不同于人穀梁以為紀異洵非妄)
　　(也/)
　舒蓼(見前/舒)
　巢(文十二年楚人圍巢杜註巢呉楚間小國廬江六/縣東有居巢城  臣謹按巢國葢古有之苪伯作)
　　(旅巢是也成七年呉始伐楚伐巢十七年舒庸以/楚師之敗道呉人圍巢襄二十五年呉子遏伐楚)
　　(門於巢巢牛臣隠于短垣以射之卒三十一年趙/文子問屈狐庸曰巢隕諸樊即此事也昭四年薳)
　　(啟疆城巢五年楚使沈尹射待命于巢二十四年/呉滅巢二十五年楚使熊相禖郭巢葢巢已亡而)
　　(楚欲據其地也史記呉公子光六年大敗楚軍于/豫章取楚之居巢而還自是巢入于呉矣秦為居)
　　(巢縣亦曰居鄛范増居鄛人也漢仍為居鄛縣屬/廬江郡後漢永平中徙封劉般為居巢侯邑于此)
　　(建安三年袁術以周瑜為居巢長二十二年操軍/居巢尋引還留夏侯惇督二十六軍屯居巢晉初)
　　(仍屬廬江郡尋廢今巢/故城在巢縣東北五里)
　宗(見前/舒)
　庸(文十六年楚人秦人巴人滅庸杜註庸今上庸縣/屬楚之小國  臣謹按左𫝊楚大饑戎伐其西南)
　　(庸人率羣蠻以叛楚麇人率百濮聚于選楚使盧/戢棃侵庸及庸方城又與之遇七遇皆北惟禆鯈)
　　(魚人逐之庸人曰楚不足與戰矣遂不設備秦人/巴人從楚師羣蠻從楚子盟遂滅庸楚之益强實)
　　(由于此宣十二年戰于邲欒武子曰楚自克庸以/來其君無日不討國人而申儆之葢其視此役也)
　　(綦重矣庸本古國武王伐紂庸蜀從之秦置上庸/縣楚靳尚謂秦將以上庸六縣易張儀史記秦昭)
　　(襄王二年與楚上庸又三十四年秦與韓魏上庸/地即此漢置上庸縣屬漢中郡後漢因之曹操置)
　　(上庸郡建安十四年先主遣孟達攻下房陵又使/劉封自漢中乘沔水㑹達攻上庸上庸太守申躭)
　　(䧏晉宋以後皆為上庸郡治梁改縣曰新豐西魏/復故屬羅州周又改孔陽隋復故屬房州唐因之)
　　(宋開寶中廢入竹山縣今上庸故城在鄖陽府竹/山縣東四十里水經注堵水逕房陵縣又東北逕)
　　(上庸郡故庸國也其城三靣際水有白馬山山石/似馬謂之白馬塞孟達登之而嘆曰劉封申耽據)
　　(金城而更失之葢䧏魏後語也置章懐太子曰古/上庸城在永清縣西永清後魏  其故城在房縣)
　　(東百/十里)
　庸方城(見上杜註方城庸地上庸縣東有方城亭北/臣謹按水經注堵水又東逕方城亭而東)
　　(歴嵾山下又北逕堵陽縣注于漢謂之堵口今竹/山縣東四十五里有方城山上平坦四面險固山)
　　(南有城周十餘里即春秋時庸方城也又縣西五/里有庸城山庸人昔居于此于山下置皷又名懸)
　　(皷/山)
　裨　鯈　魚(見上杜註裨鯈魚庸三邑郡臣謹按魚/魚復也漢置魚復縣屬巴  今為蘷州)
　　(府奉節縣即府治也詳蘷國府東有/魚復浦又有魚復城在赤甲山下)
　羣蠻(見上呼臣謹按後漢書南蠻𫝊槃瓠之種曰精/夫相  為姎徒今長沙武陵蠻是也其在唐虞)
　　(與之要質曰要服宣王命方叔南征詩人所謂蠻/荆來威者也平王東遷侵暴上國晉文侯輔政乃)
　　(率蔡共侯擊破之至楚武王時蠻與羅子共敗楚/師殺其將屈瑕莊王初立民饑兵弱復為所寇楚)
　　(師既振然後乃服自是遂屬于楚鄢陵之役蠻與/共王合兵擊晉及呉起相悼王南并蠻越遂有洞)
　　(庭蒼梧秦昭王使白起伐楚略取蠻夷始置黔中/郡漢興改為武陵章懐太子注曰楚屈瑕伐羅羅)
　　(與盧戎兩軍之大敗之所謂共敗屈瑕也鄢陵之/戰晉卻至曰鄭陳而不整蠻軍而不陳所謂合兵)
　　(擊晉也黔中故城在今辰州沅陵縣西臣再攷盧/戎在楚之盧地别見楚地中然杜註云盧戎南蠻)
　　(葢亦欲自同于范矣世家楚莊王三年滅庸此云/民饑而為冦正指此事時羣蠻來自西南而率之)
　　(者庸也故蒍賈請先攻庸所謂救鬬不摶撠批亢/擣虚形格勢禁則自解者也及羣蠻從楚子盟而)
　　(庸遂滅葢自此蠻服楚矣至漢曰五溪蠻服于先/主隋置辰州唐復置錦州溪州宋又置沅州今辰)
　　(沅諸境所𨽻之蠻/峒長官即羣蠻也)
　百濮(見上杜註百濮夷也國臣謹按周書伊尹為四/方獻令正南甌鄧桂  損子產里百濮九囷請)
　　(令以珠璣瑇琄象齒文犀翠羽菌鸖短狗為獻收/誓咨爾庸蜀羌茅㣲盧彭濮人孔𫝊庸濮在江漢)
　　(之南國語蚡冐于是始啟濮韋注濮南蠻之國史/記楚文王始開濮地而有之昭元年魯為邾所愬)
　　(趙孟為魯請于楚曰呉濮有釁楚之執事豈其顧/盟杜註呉在東濮在南今建寧郡南有濮夷九年)
　　(詹桓伯曰巴濮楚鄧吾南土也十九年楚子為舟/師以伐濮杜註濮南夷杜氏三註不同葢以種族)
　　(不一故稱百濮約言其地當在楚之南境而迤西/矣晉建寧郡在今雲南界極言所至當在此也左)
　　(思三都賦曰左綿巴中百濮所充劉注云今巴中/七姓冇濮是葢百濮之一種轉徙于此非春秋所)
　　(云/矣)
　赤狄(見廧/咎如)
　郯(宣四年公及齊侯平莒及郯氏臣謹按昭十七年/郯子來朝昭子問焉曰少皥  鳥紀官何故也郯)
　　(子曰吾祖也吾知之吾髙祖少皥摰之立也鳳鳥/適至故紀於鳥為鳥師而鳥名杜註少皥金天氏)
　　(黄帝之子己姓之祖也孔氏以世本春秋緯皆言/青陽即少皡代黄帝有天下己姓而晉語則云青)
　　(陽與黄帝同徳姬姓疑其為說不同今考晉語司/空季子曰黄帝之子二十五人其同姓者二人而)
　　(已青陽與夷皷皆己姓青陽方雷氏之甥也夷皷/彤魚氏之甥也固已定為己姓矣乃後又云其同)
　　(生而異姓者四母之子别為十二姓凡黄帝之子/二十五宗其得姓者十四人為十二姓姬酉祁已)
　　(滕箴任荀僖姞嬛依是也惟青陽與蒼林同于黄/帝故皆為姬姓同徳之難也如是一青陽也而前)
　　(云己姓後云姬姓誠為難解今據韋注青陽夷皷/二人相與同徳故俱為己姓青陽少昊也又云青)
　　(陽倉林徳及黄帝故同為姬姓又云十四人而二/人為姬二人為己故十二姓然則前青陽與後青)
　　(陽判然兩人矣史記云黄帝正妃生二子其後皆/有天下一曰𤣥囂是為青陽䧏居江水漢書曰黄)
　　(帝之子青陽其子孫名摰是為少皡是少皡出于/前青陽久為定解而杜氏謂少皥為黄帝子則用)
　　(世本葢諸書必㕘互而後明也宣十六年郯伯姬/來歸成七年呉伐郯八年叔孫僑如㑹齊師伐郯)
　　(襄七年郯子來朝昭十六年徐子及郯人盟于蒲/隧哀十年公㑹呉子邾子郯子伐齊南鄙戰國䇿)
　　(楚人說頃襄王膺擊郯國大梁可得而有竹書晉/烈公四年越子朱句滅郯秦二世二年秦嘉等起)
　　(兵圍東海守于郯漢置郯縣為東海郡治地理志/曰故郯國也東漢初董憲據郯劉永立為海西王)
　　(建武五年董憲與劉紆敗于昌慮走保郯帝幸郯/留呉漢攻圍之漢拔郯董憲走朐初平四年徐州)
　　(牧陶謙自彭城走保郯曹操攻之不克興平元年/曹操復擊破劉備于郯東皆此地也東魏改為郯)
　　(郡治隋廢郡以縣屬泗州唐并廢縣元末復置屬/沂州今仍之故郯城在縣西南百里後魏常置郯)
　　(城戍城冡記郯城在沂沭二水間城周十餘里西/南去邳州八十里今與南直邳州接界  再按班)
　　(志郯嬴姓國葢因史遷秦本/紀贊中有徐氏郯氏也誤)
　良(昭十二年晉侯將㑹呉子于良水道不可呉子辭/乃還杜註下邳冇良城縣  臣謹按哀十五年楚)
　　(伐呉陳侯使公孫貞子弔焉及良而卒史記楚王/無疆謂齊威王使者曰願齊之試兵莒地以聚常)
　　(郯之境常即良也戰國時為齊邑司馬貞曰常田/文封邑也漢置良成縣屬東海郡師古曰即晉將)
　　(㑹呉處也後漢屬下邳國晉曰良城縣隋/屬下邳郡唐廢今邳州北六十里有良城)
　萊(宣七年齊侯伐萊杜註萊國今東萊黄縣來臣謹/按禹貢萊夷作牧史記太公封營丘萊人  伐與)
　　(之争營丘營丘邉萊萊人夷也㑹紂之亂而周初/定未能集逺方故與齊爭國是萊國在周之前矣)
　　(宣九年齊侯伐萊成十八年王湫奔萊襄二年齊/侯伐萊萊人賂夙沙衞以索馬牛皆百匹齊師乃)
　　(還夏齊姜薨齊侯使諸姜宗婦來送葬召萊子萊/子不㑹故晏弱城東陽以逼之依此則萊國姜姓)
　　(也孔疏言齊侯召萊子不為其姓姜似誤六年齊/侯滅萊左𫝊萊恃謀也於鄭子國之來聘也晏弱)
　　(城東陽而遂圍萊王湫帥師及正輿子棠人軍齊/師齊師大敗之入萊萊共公浮柔奔棠陳無宇獻)
　　(萊宗器於襄宮晏弱圍棠滅之遷萊于郳杜註恃/謀恃賂夙沙衞之謀也子國聘魯事在五年二年)
　　(晏弱城東陽至五年四月復托言治城因遂圍萊/葢萊甚險固故圍之經年而後克也十四年衞獻)
　　(公奔齊齊人以郲寄衞侯杜註郲即所滅萊國襄/二十八年齊慶封田於萊定十年齊侯使萊人以)
　　(兵刼魯侯孔子以公退曰士兵之兩君合好而裔/夷之俘以兵亂之非齊君所以命諸侯也齊侯聞)
　　(之遽辟之杜註萊人齊所滅萊夷也哀五年齊置/羣公子于萊杜註萊東鄙邑秦于此置黄縣史記)
　　(秦伐匈奴使天下飛芻輓粟起于黄腄即此漢屬/東萊郡有萊山史記封禪書齊公祀六曰月主祀)
　　(萊山申公曰天下名山八三在島夷五在中國東/萊五山之一也元封初東廵海上公孫卿持節先)
　　(行候名山至東萊漢郊祀志神爵元年從方士言/祀萊山一名萊隂山亦曰龍門山後漢黄縣為東)
　　(萊郡治晉仍屬東萊郡隋屬萊州尋改牟州唐因/之神龍二年改置蓬萊縣於蓬萊鎮登州治焉先)
　　(天元年復析置黄縣于今治今亦曰黄縣屬登州/府故黄縣在縣東二十五里又縣東南二十里有)
　　(萊子城即龍門山也山峽巉巖鑿/石通道極為險峻俗名萊子關)
　棠(見上杜註棠萊邑也北海即墨縣冇棠鄉棠臣謹/按襄十八年諸侯同圍齊齊侯駕將走郵  杜註)
　　(郵棠齊邑或言即萊棠也今膠州即/墨縣南八十里有甘棠社即古棠鄉)
　郳(見上杜註遷萊子於郳國不臣謹按孔疏郳小邾/也二年傳曰滕薛小邾之  至者皆齊故也小邾)
　　(附屬於齊故滅萊國而遷其君于小邾使之寄居/以終身也或曰今萊州府治即春秋時齊之郳邑)
　根牟(宣九年取根牟杜註根牟東夷國也今瑯琊陽/都縣東有牟鄉  臣謹按公羊根牟邾婁之邑)
　　(非也昭八年蒐于紅自根牟至於商衞革車千乘/即此今莒州沂水縣東南有牟縣晉陽都縣見前)
　　(陽/國)
　唐(宣十二年楚子使唐狡與蔡侯居告唐恵侯曰敢/藉君靈以濟楚師使潘黨將游闕四十乘從唐侯)
　　(以為左拒杜註唐屬楚之小國義陽安昌縣東南/有上唐鄉  臣謹按司馬貞曰唐本堯後封於夏)
　　(墟在今晉陽周成王滅之以封叔虞又分徙之於/許郢之間春秋唐恵侯是其苖裔也定三年唐成)
　　(公如楚有兩肅爽馬子常欲之弗與三年止之唐/人竊馬而獻之子常子常歸唐侯杜註成公恵侯)
　　(之後四年蔡侯呉子唐侯伐楚呉入郢五年秦子/蒲子虎帥車五百乘以救楚子期與子蒲滅唐哀)
　　(十七年楚子穀曰武王得觀丁父以服隨唐葢唐/故楚之屬國也至是滅秦為隨縣地漢志曰蔡陽)
　　(縣之上唐鄉故唐國也師古曰漢紀云元朔五年/以零陵泠道之舂陵鄉封長沙王子買為舂陵侯)
　　(至戴侯仁以舂陵地下濕上書請徙南陽元帝許/之以蔡陽之白水鄉徙仁為舂陵侯由是復立舂)
　　(陵縣屬南陽郡而上唐鄉在其境蘓伯阿過之曰/氣佳哉鬱鬰葱葱然即此東漢改曰章陵水經注)
　　(魏黄初二年改章陵曰安昌晉仍之屬義陽郡後/廢後魏置㵐西縣于下溠戎葢其境内也隋改唐)
　　(城屬漢東郡尋省括地志故唐城在棗陽縣東南/百五十里開元中復置唐城縣屬隨州元省今為)
　　(唐城鎮在隨州西北八十/五里葢即古之上唐鄉也)
　黎(宣十五年伯宗曰狄有五罪棄仲章而奪黎氏地/三也杜註黎氏黎侯國上黨壺闗縣有黎亭  臣)
　　(謹按昭四年㑹申𫝊商紂為黎之蒐東夷叛之即/此竹書帝辛四年大蒐于黎是也詩式微序曰黎)
　　(侯寓於衞其臣勸以歸也旄丘序曰責衞伯也狄/人迫逐黎侯衞不能修方伯之職黎之臣子責之)
　　(即此黎也詩譜次三詩于周桓王之世當衛宣公/時葢黎侯之先世矣赤狄潞氏奪黎侯之地又棄)
　　(其賢人仲章晉聲罪伐之遂滅潞立黎侯而還漢/壺闗縣屬上黨郡應劭曰黎侯國也今黎亭是晉)
　　(仍之後魏徙治于羊腸坂其地遂虚今在壺闗縣/東南五十里後魏别置刈陵縣于漢潞縣地云即)
　　(黎城隋因改為黎城縣屬潞州唐宋因之今屬潞/安府上黨記潞縣東北八十里有黎城括地志黎)
　　(國在黎城縣東北十八里今黎城縣東北十八里/有黎侯城壺闗亦接壤地  再按漢東郡有黎縣)
　　(孟康曰即詩黎侯國也此葢黎侯失國寓衞時所/居式微篇胡為乎中露又曰胡為乎泥中毛萇曰)
　　(中露泥中二邑名又曰衞處黎侯以二邑因安之/而不歸故其臣勸之即其事也水經注瓠河自廪)
　　(丘成都城又東逕黎侯故城南世謂黎侯城今在/范縣界  再按潞安府治西南三十五里有黎亭)
　　(在黎侯嶺上晉永興二年劉淵以離石大/饑徙屯黎亭即此葢亦因黎國舊境而名)
　甲氏(見前臯/落氏)
　留吁(見前臯/落氏)
　茅戎(見前/小戎)
　鄟(成六年取鄟杜註附庸國也沂臣謹按公羊以/為邾婁之邑非也或曰在今  州郯城縣境)
　蠻氏(成六年晉伯宗夏陽說衛孫良夫甯相鄭人伊/雒之戎陸渾蠻氏侵宋杜註蠻氏戎别種也河)
　　(南新鄭縣東南有蠻城戎臣謹按後漢志文十七/年周敗戎于邥垂即此  也新城縣北有垂亭襄)
　　(五年王使王叔陳生愬戎於晉晉人執之以其貳/於戎也十六年楚子誘戎蠻子殺之公羊作戎曼)
　　(子左𫝊楚子聞蠻氏之亂也與蠻子之無質也使/然丹誘戎蠻子嘉殺之遂取蠻氏既而復立其子)
　　(焉禮也哀四年楚人既克夷虎乃謀北方為一昔/之期襲梁及霍單浮餘圍蠻氏蠻氏潰蠻子赤奔)
　　(晉隂地楚師臨上雒晉士蔑致九州之戎將裂田/以與蠻子而城之又將為之卜蠻子聴卜遂執之)
　　(與其五大夫以畀楚師于三户司馬致邑立宗焉/以誘其遺民而盡俘以歸杜註夷虎蠻夷叛楚者)
　　(楚又詐為蠻子作邑立其宗主葢古者致民常統/于宗也漢志河南新城縣曰蠻中故蠻子國後漢)
　　(志新城有鄤聚古曼氏東漢初祭遵獲山賊張滿/於鄤聚即此水經注汝水自梁縣東經麻解城北)
　　(故鄤鄉城也蠻麻聲近故誤耳章懐太子曰蠻/中聚在梁縣西南今南陽府汝州西南有蠻城)
　梁(見上杜註梁河南梁縣西南故戎蠻子邑也恵臣/謹按梁本周邑時為蠻氏所據後屬楚國語  王)
　　(以梁與魯陽文子文子辭曰梁險而在北境是也/恵王立于哀七年葢自滅蠻氏梁即屬楚矣晉志)
　　(曰戰國時謂之南梁以别于大梁少梁也亦謂上/梁城渾曰鄭魏之弱楚以上梁應之史記魏伐趙)
　　(趙與韓共擊魏戰於南梁亦謂之三梁須賈說穰/侯梁恵王伐趙戰勝三梁即此漢置梁縣屬河南)
　　(郡後漢建武二年封鄧禹為梁侯晉屬襄城郡唐/改承休縣為梁縣置汝州省梁入之今汝州西南)
　　(四十五里有梁城括地志同因再按後漢志梁故/國伯翳後又有注城劉昭曰  梁伯好土功故梁)
　　(地多城此誤移秦/地之梁於此謬也)
　霍(見上杜註梁南有霍陽山亦蠻子邑霍臣謹按後/漢志梁縣有霍陽山水經注汝水經  陽聚北世)
　　(謂之華浮城章懐太子曰霍陽城因山以名在梁/縣西南杜佑通典漢于山下立霍陽縣俗謂之張)
　　(侯城或曰東漢初蠻中山賊張滿屯於此/故有是名今霍山在汝州東南二十里)
　檀(成十一年劉子單子謂卻至曰昔蘇忿生為司寇/與檀伯達俱封於河杜註俱封于河内也  葢在)
　　(今懐慶濟/源縣境)
　無終(襄四年無終子嘉父使孟樂如晉因魏莊子納/虎豹之皮以請和諸戎杜註無終山戎國名)
　　(臣謹按秦置無終縣項羽封韓廣為遼東王都無/終漢初臧荼并其地漢臧荼亦置無終縣屬古北)
　　(平郡後魏屬漁陽郡隋為郡治隋末廢唐乾封二/年復置無終縣屬幽州萬歳通天二年改為玉田)
　　(縣後嘗屬營州又改屬薊州至/今因之今縣治西有古無終城)
　有窮(襄四年魏綘曰有窮后羿自鉏遷於窮石因夏/民以代夏政杜註有窮國名后君也羿有窮君)
　　(之號鉏羿本國名窮臣謹按夏書太康畋于有洛/之表十旬弗反有  后羿因民弗忍距於河孔安)
　　(國𫝊有窮國名孔頴達曰羿居窮石之地故以窮/為國號賈逵曰羿之先祖世為先王射官帝嚳賜)
　　(羿弓矢淮南子天問皆言堯時有羿則羿是善射/之號非復人之名字也夏本紀太康崩弟仲康立)
　　(商書𦙍征云惟仲康肇位四海孔𫝊曰羿廢太康/而立其弟仲康為天子則仲康乃羿之所立也故)
　　(曰因夏民以代夏政窮國不知其處呉氏曰水經/注窮水出于安豐昭二十七年楚與呉師遇于窮)
　　(即此今在英山/縣境詳見楚地)
　鉏(見宋地/城鉏)
　寒(襄四年羿用寒浞杜註北海平壽縣有寒亭寒臣/謹按左𫝊寒浞伯明氏之讒子弟也伯明后  棄)
　　(之夷羿收之浞行媚于内而施賂於外外内咸服/羿歸自田家衆殺之靡奔有鬲氏浞因羿室生澆)
　　(及豷使澆用師滅斟灌及斟㝷氏處澆於過處豷/于戈靡自有鬲氏收二國之燼以滅浞而立少康)
　　(少康滅澆于過后杼滅豷於戈杜註靡夏遺臣事/羿者少康夏后相之子后杼少康子孔疏伯明寒)
　　(君之名也哀元年伍員曰昔有過澆殺斟灌以伐/斟尋滅夏后相后緡方娠逃出自竇歸於有仍生)
　　(少康焉為仍牧正惎澆能戒之澆使椒求之逃奔/有虞為之庖正以除其害虞思于是妻之以二姚)
　　(邑諸綸有田一成有衆一旅能布其徳而兆其謀/以收夏衆撫其官職使女艾諜澆使季杼誘豷遂)
　　(滅過戈復禹之績杜註椒澆臣夏后相仲康子失/國依于二斟后緡相妻有仍氏女虞舜後諸侯姚)
　　(姓思其名也女艾少康臣季杼即后杼也孔疏云/浞因羿窒而生澆澆已長大自能用師始滅后相)
　　(相死之後始生少康少康生杼杼又年長已堪誘/豷乃始滅浞而立少康計太康失邦及少康紹國)
　　(向有百載而史皆畧之臣愚以為有不盡然者孔/𫝊言羿立仲康杜註言相依二斟又竹書太康元)
　　(年帝即位居斟尋仲康五年征羲和七年陟世子/相出居商丘帝相元年征畎夷七年于夷來賔八)
　　(年寒浞殺羿九年相居斟灌二十六年澆滅斟灌/二十七年澆伐斟鄩大戰於濰覆其舟滅之是仲)
　　(康自居斟鄩羿因而拒之據有夏都其身葢未離/窮國也觀浞殺羿其子死於窮門則可以知矣據)
　　(襄四年傳靡先滅浞而立少康滅過滅戈乃在少/康既立之後哀元年以澆為主故以滅澆為復禹)
　　(之績參讀兩𫝊自明矣通鑑前編后相二十八嵗/寒浞使其子澆弑王于帝丘少康生四十嵗靡㓕)
　　(寒浞葢出於竹書及邵氏經世是可信也平壽漢/縣屬北海郡晉為濟南郡治高齊廢今其故城在)
　　(萊州府濰縣西南三十里寒亭在縣東北五十里/乃伯明所封浞見棄而歸羿未嘗居之也唐初有)
　　(寒水縣屬濰州武徳六年廢即故寒亭矣今有/寒浞水北入海又掖水出縣東南之寒同山)
　有鬲氏(見上杜註有鬲國名今平原鬲縣縣臣謹按/鬲偃姓臯陶之後封于鬲漢置鬲  屬平原)
　　(郡後漢建武中封朱祐為侯邑晉宋仍屬平原郡/後魏亦曰鬲縣屬平原郡後齊廢入安徳縣今徳)
　　(平縣東北一/里有故鬲城)
　斟灌(見上杜註斟灌斟尋皆夏同姓諸侯樂安壽光/縣東南有灌亭  臣謹按漢壽光縣屬北海郡)
　　(應劭曰古㘰灌國禹後今灌城是也師古曰㘰音/斟後漢改屬樂安國晉因之宋初省北齊復置隋)
　　(屬青州唐初屬乘州尋復屬青州今屬青/州府縣東北四十里有斟灌城又有灌亭)
　斟尋(見上杜註北海平壽縣東南有斟亭應臣謹按/桀亦嘗居斟尋漢平壽縣屬北海郡  劭曰古)
　　(㘰尋國禹後今㘰亭是也漢又置斟縣亦屬北海/郡後漢廢今濰縣西南五十里冇斟城  再按皇)
　　(甫謐謂斟尋在衛臣瓉/謂斟尋在河南皆誤)
　過(見上杜註過戈皆國名東萊掖縣北有過鄉萬臣/謹按掖縣齊為夜邑襄王益封田單以夜邑  户)
　　(是也漢置掖縣為東萊郡治後漢因之郡國志掖/縣有過鄉故過國後屡移治自後魏至今不復移)
　　(今仍為萊州府/治冶北有過鄉)
　戈(見上杜註戈在宋鄭之間焉臣謹按孔疏哀十二/年𫝊曰宋鄭之間有隙地  曰嵒戈錫是也又見)
　　(宋/地)
　偪陽(襄十年遂滅偪陽杜註偪陽妘姓國今彭城傅/陽縣也  臣謹按偪陽穀梁作傅陽鄭語曰妘)
　　(姓鄥鄶路偪陽此杜所本也漢傅陽縣屬楚國地/理志故偪陽國也師古曰偪音福後漢屬彭城國)
　　(晉因之東晉省入呂縣魏收志呂縣有偪陽地水/經注柤水出于楚之柤地春秋襄公十年㑹呉於)
　　(柤是也京相璠曰宋地今彭城偪陽縣西北有柤/水溝去偪陽八十里此直以傅陽為偪陽益知二)
　　(字通用矣柤杜曰楚地今見楚地中章懐太子曰/偪陽故城在氶縣南今在兖州府嶧縣南五十里)
　　(今城西有柤水古/氶縣亦在嶧境)
　邿(襄十三年取邿杜註任城亢父縣有邿亭遂臣謹/按邿公羊作詩左𫝊邿亂分為三師救邿  敗之)
　　(後漢建武二年封劉隆為邿侯即此亢父秦縣漢/因之屬東平國地理志有邿亭故詩國後漢屬任)
　　(城國晉因之北齊廢今濟寧州南五十里有亢父/城又有邿城在州東南水經注黄水逕亢父縣詩)
　　(亭謂之桓公溝南至/方與縣入于菏水)
　鑄(襄二十三年初臧宣叔娶于鑄杜註鑄國濟北蛇/丘縣所治  臣謹按禮記武王未下車封帝堯之)
　　(後于鑄昭二十五年叔孫昭子從公於齊公使昭/子自鑄歸水經注蛇水逕鑄城西春秋所謂蛇淵)
　　(囿也杜言即縣為鑄國劉昭曰蛇丘縣有鑄鄉城/又似非一處矣今寧陽西北有鑄城蛇丘縣詳見)
　　(魯地蛇/淵囿)
　豕韋(襄二十四年𫝊曰在商為豕韋氏杜註豕韋國/名東郡白馬縣東南有韋城  臣謹按此傳范)
　　(宣子自叙其先世曰昔匄之祖自虞以上為陶唐/氏在夏為御龍氏在商為豕韋氏在周為唐杜氏)
　　(晉主夏盟為范氏其詳則見于昭二十九年蔡墨/之言曰昔飂叔安有裔子曰董父實甚好龍擾畜)
　　(龍以事帝舜帝賜之姓曰董氏曰豢龍及夏孔甲/帝賜之乘龍河漢各二各有雌雄孔甲不能食而)
　　(未獲豢龍氏陶唐氏既哀其後有劉累學擾龍于/豢龍氏以事孔甲能飲食之夏后嘉之賜氏曰御)
　　(龍以更豕韋之後龍一雌死潜醢以食夏后夏后/享之既而使求之懼而遷於魯縣范氏其後也劉)
　　(累上承唐堯之後其族人居於大夏叔虞始封曰/唐人是因即此也說詳晉國都中不再贅及夏而)
　　(受氏曰御龍是已惟𫝊言夏時即更豕韋之後而/宣子曰在商為豕韋氏則其說稍曲杜註曰更代)
　　(也以劉累代彭姓之豕韋累尋遷魯縣豕韋復國/至商而滅累之後世復承其國為豕韋氏國語曰)
　　(祝融後八姓大彭豕韋為商伯矣此累遷之後彭/姓復國之證也國語又曰彭姓彭祖豕韋則商滅)
　　(之矣意此時劉累之後復當來居即宣子之言可/證矣葢劉氏始焉代豕韋於夏時繼復承豕韋於)
　　(商世劉氏彭氏相繼更居豕韋孔穎達以為舊無/此解出於元凱之創獲要亦無以易之也再攷竹)
　　(書劉累遷魯縣帝臯召豕韋復其國後與昆吾顧/俱附桀而湯伐之詩所謂韋顧既伐也竹書祖乙)
　　(命韋伯武丁征豕韋克之賈逵曰武丁滅豕韋以/劉累之後代之是杜氏之說亦當有所本矣韋孟)
　　(述祖詩曰豕韋之後衰周尚存戰國時曰垝津信/陵君曰秦有垝津以臨河内是也史記曹參至河)
　　(内下修武度圍津徐廣曰東郡白馬有圍津圍韋/同志曰河水至韋城名曰圍津漢為白馬縣地隋)
　　(開皇十六年置韋城縣屬滑州唐因之大歴十一/年汴宋叛帥李靈曜為諸道兵所敗走至韋城永)
　　(平將杜如江追擒之五代漢末郭威為將士推戴/自澶州南趨汴至韋城宋亦為韋城縣仍屬滑景)
　　(徳初契丹入寇車駕北廵駐於韋城金時縣圯于/水廢為韋城鎮今在大名府滑縣東南五十里九)
　　(域志里/數同)
　魯縣(見上杜註魯縣今魯陽也山臣謹按漢魯陽縣/屬南陽郡地理志曰有魯  故魯縣御龍氏所)
　　(遷滍水所出東北至定陵入汝師古曰卽淮南子/所云魯陽公與韓戰日返三舍者也晉仍為魯陽)
　　(縣宋元嘉中省後魏復置又置魯陽郡周置魯州/隋並廢縣屬襄城郡唐改為魯山縣屬汝州至今)
　　(仍之有魯陽關/堯時豢龍城)
　唐杜(見上杜註殷末豕韋國於唐周成王滅唐遷之/於杜杜伯之子隰叔奔晉四世及士㑹食邑於)
　　(范杜今京兆杜縣左臣謹按孔疏曰杜謂殷末豕/韋國於唐者因見  傳言成王滅唐而封太叔知)
　　(周初冇唐國而無豕韋國劉累之子孫必且失其/故封而竄徙於唐也言滅唐而遷之於杜者因見)
　　(國語宣王時杜伯射王於鄗知周有杜國而宣子/連言唐杜必是唐滅之後更封於杜也又晉語訾)
　　(袥對范宣子曰昔隰叔子違周難于晉國生子輿/為司空世及武子佐文襄為卿以受隨范韋註子)
　　(輿士蒍也武子士㑹也此又晉主夏盟為范氏之/解劉炫述賈逵之言曰成王封堯後為唐杜二國)
　　(譏杜遷唐于杜之說為非即司馬貞所云分唐之/遺民居于許郢之間為義陽之上唐者也詳見唐)
　　(國中以此為說亦無不可通矣秦始皇十一年置/杜縣亦曰下杜漢宣帝葬其地改曰杜陵置縣屬)
　　(京兆尹後漢建武二年延岑屯杜陵赤眉將逢安/擊岑岑大破之晉曰杜城縣後魏曰杜縣後周省)
　　(入萬年縣今杜陵故城在/西安府治東南十五里)
　胡(襄二十八年胡子朝于晉杜註汝隂縣西北有胡/城  臣謹按三十一年公薨立胡女敬歸之子子)
　　(野杜註胡歸姓之國昭四年楚子及胡子㑹於申/伐呉十三年靈王遷胡於荆平王復之二十三年)
　　(呉敗頓胡沈蔡陳許之師於雞父胡子髠滅楚子/使尹大心逆呉公子取于城父及胡田以與之杜)
　　(註胡田取胡子之田也定四年公㑹諸侯及胡子/於召陵侵楚十三年楚滅胡以胡子豹歸漢置汝)
　　(隂縣屬汝南郡地理志曰故胡國高祖時封夏侯/嬰為侯邑魏為汝隂郡治自是州郡皆治此宋泰)
　　(始中没于魏置郢州隋仍之隋唐皆嘗置郡旋復/為州宋置順昌軍旋升府金復為潁州元屬汝寧)
　　(府以州治汝隂縣省入今仍之志云州冇二城南/城周五里故汝隂城也北城周四里故胡國城也)
　　(二城相連/並為州治)
　弼(見/衞)
　鄘(見/衞)
　鄶(襄二十九年呉公子札觀樂自鄶以下無譏焉杜/註在滎陽密縣東北  臣謹按孔疏鄶者古高辛)
　　(氏火正祝融之虛也國在禹貢豫州外方之北滎/波之南居溱洧之間於漢則南郡密縣竟内有其)
　　(都也祝融之後分為八姓唯有熊姓為鄶國者處/祝融之故地也鄶是小國世本無其號謚不知其)
　　(君何所名也鄭氏以為周王夷厲之時鄶公不務/政事而好衣服大夫作羔裘之詩以刺之凡四篇)
　　(皆鄶風也其後鄭武公滅其國而處之僖三十三/年鄭葬公子瑕于鄶城之下即其地也括地志故)
　　(鄶城在新鄭東北二十二里/今密縣東北五十里有鄶城)
　觀(昭元年趙孟曰王伯之令也著之制令過則有刑/猶不可壹于是乎虞有三苗夏有觀扈商有姺邳)
　　(周有徐奄杜註三苗饕餮放三危者觀在今頓丘/衞縣  臣謹按觀夏同姓國也后啟五庶分封于)
　　(衛是為五觀竹書帝啟十一年放王季子武觀於/西河十五年武觀以西河叛彭伯壽帥師征西河)
　　(武觀來歸此即觀國不壹之事也戰國䇿周顯王/元年齊伐魏取觀津髙誘曰故觀邑也臨河津故)
　　(曰觀津竹書梁恵成王二年齊田壽帥師伐趙圍/觀津漢置畔觀縣屬東郡應劭曰夏國也後漢建)
　　(武三年改封周後姬常于此曰衞國因為衛國縣/晉屬頓丘郡隋改置觀成縣屬魏州唐省復置屬)
　　(澶州宋屬開徳府金屬開州元屬濮州今仍之古/觀國城在縣西元和志觀城漢之觀縣平準書河)
　　(决觀葢亦嘗稱/觀故杜氏云然)
　扈(見上杜註扈在始平鄠縣𫝊臣謹按書序啟與有/扈戰于甘之野作甘誓孔  扈與夏同姓楚語昭)
　　(王使觀射父傅太子射父辭曰堯有丹朱舜冇商/均夏有觀扈周冇管蔡是其恃親而不㳟也知為)
　　(同姓矣史記云啟立有扈氏不服故伐之尚書疏/堯舜受禪啟獨繼父以此不服淮南子曰冇扈氏)
　　(為義而亾知義而不知冝也即其說矣秦改為鄠/尚書疏扈鄠音同不知何故改也漢置鄠縣屬右)
　　(扶風地理志古國夏啟所伐有扈谷亭晉屬始平/郡後魏屬京兆郡今屬西安府古鄠城在鄠北二)
　　(里又縣南五里有甘亭以在/甘水之南而名即啟誓師處)
　姺　邳(見上杜註二國商諸侯邳即今下邳縣叛臣/謹按竹書紀年商外壬元年邳人姺人  河)
　　(亶甲五年姺人入於班方彭伯韋伯伐班方姺人/來賔姺一作侁先典切說文云商諸侯為亂者考)
　　(闕邳見薛國此為亂之邳人/葢奚仲遷薛後繼處之者也)
　奄(見魯/都)
　沈　姒　蓐　黄(昭元年子産曰昔金天氏有裔子/曰昧為𤣥冥師生允格臺駘臺駘)
　　(能業其官宣汾洮障大澤以處太原帝用嘉之封/諸汾川沈姒蓐黄實守其祀今晉主汾而滅之矣)
　　(杜註四國臺駘/之後  考闕)
　仍(昭四年夏桀為仍之㑹有緡叛之樂臣謹按昭二/十八年有仍氏生女黰黑而甚美  正后蘷取之)
　　(生伯封實有豕心謂之封豕有窮后羿滅之蘷是/以不祀杜註封大也又哀元年事見寒國仍地考)
　　(闕/)
　肅慎(昭九年王使詹桓伯辭于晉曰肅慎燕亳吾北/土也杜註肅慎在𤣥菟北三千餘里  臣謹按)
　　(國語仲尼在陳有隼集于陳侯之庭而死楛矢貫/之石砮其長尺有咫陳惠公使問仲尼仲尼曰隼)
　　(之來逺矣此肅慎氏之貢矢也昔武王克商肅慎/氏貢楛矢石砮其長尺有咫先王欲昭全徳之致)
　　(逺也銘其楛曰肅慎氏之貢矢以分元女大姬配/胡公而封諸陳君若使有司求諸故府其可得也)
　　(使求得諸金櫝如之書序成王時息慎來賀王使/榮伯賜息慎之命即肅慎也韋昭曰肅慎去扶餘)
　　(千里孔疏𤣥菟在遼東北/金為上京㑹寧府地今為)
(興京所屬/    地)
　亳(見上曰孔疏曰亳當是近燕小國皇/甫謐  西夷之國約在今陜西北境)
　鮮虞(昭十二年晉伐鮮虞晉荀呉偽㑹齊師者假道/于鮮虞遂入昔陽秋八月壬午滅肥以肥子綿)
　　(臯歸杜註鮮虞白狄别種在中山新市縣後臣謹/按鮮虞一曰中山司馬貞曰鮮虞姬姓國  漢志)
　　(子姓十三年𫝊曰鮮虞人聞晉師之悉起也而不/警邊又不設備晉荀呉自著雍以上軍侵鮮虞及)
　　(中人驅衝競大獲而歸孔疏晉侯從平丘㑹還聞/鮮虞不備使荀呉以上軍侵之非從本國去也定)
　　(三年鮮虞敗晉師於平中獲晉觀虎杜註平中晉/地今别見四年㑹於召陵將為蔡討楚荀寅曰水)
　　(潦方降中山不服棄盟取怨無損於楚而失中山/乃辭蔡侯杜註中山即鮮虞五年晉士鞅圍鮮虞)
　　(報觀虎之役也哀元年師及齊師衞孔圉鮮虞人/伐晉取棘蒲三年齊衛圍戚求援於中山四年晉)
　　(荀寅奔鮮虞齊㑹鮮虞人納荀寅於栢人六年晉/伐鮮虞討范氏之亂也葢晉嘗竭力圖中山終春)
　　(秋之世不能取戰國䇿趙烈侯元年魏文侯假道/於趙攻中山魏世家曰文侯十七年使子擊守之)
　　(又秦甘茂曰魏文侯令樂羊攻中山三年拔之樂/羊反文侯示之謗書一篋即此事也趙武靈王曰)
　　(我國東有河薄洛之水與齊中山同之十年略中/山地至寧葭二十一年攻中山合軍曲陽攻取丹)
　　(丘華陽鴟之塞王軍取鄗石邑封龍東垣中山獻/四邑以和惠文王三年滅中山遷其軍於膚施自)
　　(是地屬趙漢置新市縣景帝封王棄之為侯邑屬/中山國魏晉因之晉隆安初拓拔珪圍後燕中山)
　　(城慕容鱗出據新市後魏亦屬中山郡齊周因之/隋大業初省入九門縣唐復置尋廢為新市鎮白)
　　(居易言諸道村鎮冀不能過新市鎮今/在真定府治西北四十里有鮮虞亭)
　中人(見上杜註中山望都縣西北有中人城子臣謹/按晉語及列子皆云趙襄子使新樨穆  攻翟)
　　(勝左人中人史記趙敬侯伐中山戰于中人又趙/孝成王七年齊田單將趙師取燕中都孔穎達曰)
　　(即中人也葢中山之邑嘗為燕所取但兩漢志皆/云唐縣有中人亭唐縣在望都之西三十里漢時)
　　(皆屬中山國晉因之雖屬連壤不無小訛徐廣以/為在唐縣之東北是也晉載記慕容垂都中山括)
　　(地志王氏通釋皆以為即中人亭也今/唐縣西北十三里峭嶺上有中山城)
　肥(見上杜註肥白狄也綿臯其君名鉅鹿下曲陽縣/西有肥纍城  臣謹按史記趙王遷三年秦攻赤)
　　(麗冝安李牧與戰于肥下却之孔氏曰戰于肥纍/之下也漢置肥纍縣屬真定國地理志曰古肥子)
　　(國也後漢省魏收志藁城有肥纍即此城也今在/藁城縣西南七里括地志同  又漢志遼西有肥)
　　(如縣應劭曰肥子奔燕燕封之於此今為永平府/盧龍縣又濟南府肥城縣亦相𫝊為肥子亾國後)
　　(所/居)
　鼓(昭十五年晉荀呉帥師伐鮮虞圍鼓鼓人以城叛/弗許力盡而後取之以鼓子䳒鞮歸杜註鼓白狄)
　　(之别種鉅鹿下曲陽縣有鼓聚鼓臣謹按二十二/年𫝊曰晉之取鼓也既獻而反  子焉又叛於鮮)
　　(虞六月荀呉畧東陽使師偽糴者負甲以息於昔/陽之門外遂襲鼓滅之以鼓子䳒鞮歸使涉陀守)
　　(之杜註獻獻於廟東陽晉之山東邑魏郡廣平以/北守守鼓之地涉佗晉大夫自此地屬於晉矣漢)
　　(置下曲陽縣屬鉅鹿郡師古曰常山有上曲陽故/此為下光武自薊南馳兼行至下曲陽既而自信)
　　(都攻下曲陽䧏之元和末皇甫嵩攻破黄巾張寶/於下曲陽是也晉屬趙國後魏改為曲陽縣髙齊)
　　(縣廢入藁城即今晉州治西五里下曲陽/城是也其地有鼓城山以鼓子所居而名)
　昔陽(見上鮮虞條杜註昔陽肥國都樂平沾縣東南有/昔陽城又見上鼓條杜註昔陽故肥子所都)
　　(臣謹按漢沾縣屬上黨郡晉屬樂平郡地在太行/之東去中山絶逺孔疏曰杜以昔陽為肥國之都)
　　(曲陽之肥纍城則是肥國取彼肥為名也劉炫非/之曰齊在晉東偽㑹齊師當自晉而東行假道鮮)
　　(虞遂入昔陽昔陽在鮮虞之東明矣樂平沾縣在/中山新市西南數百里何假道東北而反入於西)
　　(南乎𫝊本先言入昔陽别言滅肥肥與昔陽不得/為一昔陽既是肥都何以復言下曲陽有肥纍之)
　　(城是肥名取於彼乎肥小國境必不逺何肥名取/于鉅鹿之城而建都則在樂平之縣也但據二十)
　　(三年𫝊云荀呉使師偽糴者負甲以息于昔陽之/門外遂襲鼓滅之則昔陽之為鼓都信矣是說也)
　　(孔穎達嘗反覆辨之意在護杜展轉支離未言都/縣移動古今不一安知昔之沾縣非即今之昔陽)
　　(但肥都昔陽與鼓相近故既滅肥國復從此襲鼓/取之則依然折而入于劉矣葢杜見滅肥之文繫)
　　(於入昔陽之後遂疑昔陽為肥都而不復詳其乖/於襲鼓之𫝊至於沾縣昔陽之說必有所本當是)
　　(承襲舊詁失在前人也今按前漢志下曲陽注應/劭曰荀呉滅鼓今鼓聚昔陽亭是也後漢志則云)
　　(曲陽有鼓聚故翟鼓子國有昔陽亭是昔陽與鼓/亦有微分水經注曰白渠枝水自肥纍東經昔陽)
　　(城南世謂之直陽城非也即鼓聚矣皆同劉說當/從之戰國時昔陽為齊地史記趙恵文王十六年)
　　(亷頗攻齊拔昔陽是也隋開皇十六年於此改置/昔陽縣十八年改為鼓城屬定州尋屬趙郡劉朐)
　　(曰北齊廢曲陽縣入藁城隋分藁城於下曲陽故/城東五里置昔陽縣尋改曰鼓城是也唐仍屬定)
　　(州武徳五年幽州總管李藝引兵擊劉黒闥黒闥/遣其弟十善拒戰於鼓城是也尋屬恒州宋屬祁)
　　(州金因之元置晉州明以州治鼓城縣省入屬真/定府今仍之又别有昔陽亭在州東南  再按今)
　　(平定州樂平縣東五十里有昔陽城俗呼為/夕陽城即杜氏所云沾縣之昔陽城也應誤)
　房(昭十三年楚之滅蔡也靈王遷許胡沈道房申于/荆杜註汝南呉防縣即防國  臣謹按周昭王娶)
　　(於房曰房后即此房也漢呉房縣屬汝南郡孟康/曰以楚封呉王弟夫槩於此故曰呉房夫槩事詳)
　　(見楚棠谿地後漢晉仍之兩漢晉志皆作房字杜/作防傳寫之訛也魏為遂寧縣隋復故元和十二)
　　(年李愬攻呉房克其外城既平呉元/濟遂改號曰遂平今仍之屬汝寧府)
　密須(昭十五年王謂籍談曰密須之鼓與其大路文/所以大蒐也闕鞏之甲武所以克商也唐叔受)
　　(之以處參墟杜註密須姞姓國也在安定隂密縣/  臣謹按定四年祝鮀曰分唐叔以大路密須之)
　　(鼓闕鞏姑洗懐姓九宗職官五正命以唐誥而封/於夏墟即此事也詩皇矣篇密人不共敢拒大邦)
　　(侵阮徂共毛傳密須氏也國語史蘇曰密須之亡/由伯姞吕氏春秋曰密須之民自縳其主以與文)
　　(王文王得鼓路蓋在此時矣秦曰隂密史記秦遷/白起於隂密山漢置隂密縣屬安定郡地理志詩)
　　(密人國有囂安亭後漢省晉復置後魏屬平涼郡/隋省别置靈臺縣括地志隂密故城在安定縣東)
　　(鶉觚縣西其東接縣故城通考靈臺縣有隂密城/今在平涼府靈臺縣西五十里  再考國語共王)
　　(遊涇上密康公從韋昭以為姬姓又僖十七年齊/桓公夫人密姬生懿公漢志河南郡有密縣臣瓚)
　　(曰姬姓國也與/隂密之密有别)
　闕鞏(見上杜註闕鞏之甲闕/鞏國所出甲也  考闕)
　甲父(昭十六年齊侯伐徐徐人行成賂以甲父之鼎/杜註甲父古國名髙平昌邑縣東南有甲父亭)
　　(州臣謹按昌邑城在今兖/  府金鄉縣北四十里)
　鄅(見魯地/啟陽)
　鍾吾(昭二十八年呉公子燭庸奔鍾吾杜註鍾吾小/國  臣謹按三十年呉子使鍾吾執燭庸燭庸)
　　(奔楚冬呉子執鍾吾子葢滅矣漢置司吾縣屬東/海郡應劭曰古鍾吾國也後漢屬下邳郡晉屬臨)
　　(淮郡宋為淮陵郡治元徽中改曰峒峿縣昇明初/復舊齊因之尋没於後魏梁普通五年魏東海太)
　　(守韋敬欣以司吾城來降是也今邳州宿遷縣西/北有司吾鄉又縣北七十里有峒峿山山下有峒)
　　(峿/鎮)
　飂(見蓼/國)
　鬷川(見蓼/國)
　舒鳩(見舒/國)
　離城(見舒/國)
　荒浦(見舒/國)
　桐(定二年桐叛楚呉子使舒鳩人誘楚人曰以師臨/我我伐桐杜註廬江舒縣西南有桐鄉  臣謹按)
　　(漢舒縣屬廬江郡後漢志舒縣有桐鄉古桐國也/詳見舒國列仙𫝊桐君族譜曰楚東小國九域志)
　　(云楚附庸今舒城縣西南有桐鄉/或曰安慶府桐城縣亦桐國地也)
　封父(定四年祝鮀曰分魯公以大路大旂夏后氏之/璜封父之繁弱命以伯禽而封於少皥之墟杜)
　　(註封父古諸侯也之臣謹按孔疏古者伐國遷其/重器此繁弱封父  國為之不知何時滅而取之)
　　(孔叢云楚王張繁弱之弓載忘歸之矢以射蛟於/雲夢是繁弱為弓名也漢置封丘縣屬陳留郡後)
　　(漢初平四年袁術屯封丘曹操自鄄城擊走之晉/屬陳留國大興三年祖逖遣其將韓潜屯於此既)
　　(而石勒遣石虎引兵南侵城封丘而還後魏仍屬/陳留郡北齊省隋復置屬滑州唐屬汴州今屬開)
　　(封府杜氏通典/封丘古封國也)
　有虞(見陳/國)
　倫(見陳/國)
　昆吾(哀十七年衞侯夢於北宫見人登昆吾之觀被/髮北面而噪曰登此昆吾之墟綿綿生之𤓰杜)
　　(註衞有觀在於昆吾氏之虚今濮陽城中己臣謹/按國語祝融後八姓昆吾為夏伯矣又曰  姓昆)
　　(吾蘇顧温董則夏滅之矣韋注昆吾祝融之孫陸/終第二子名樊為己姓封於昆吾昆吾衞是也昆)
　　(吾蘇顧温董五國皆昆吾之後别封者莒其後詩/商頌韋顧既伐昆吾夏桀鄭箋顧昆吾皆己姓三)
　　(國黨於桀惡湯先伐韋顧克之昆吾夏桀則同時/誅也由此言之則昆吾滅於商與國語小異也昭)
　　(四年楚靈王曰昔我皇祖伯父昆吾舊許是宅杜/註陸終氏生六子長曰昆吾少曰季連季連楚子)
　　(祖故謂昆吾為伯父昆吾嘗居許地故曰舊許是/宅孔疏曰昆吾是楚逺祖之兄舊許在鄭昆吾墟)
　　(在衞二居未知孰為先後杜云昆吾為長子葢本/楚世家韋云第二子亦小異也竹書仲康六年錫)
　　(昆吾命作伯帝癸元年昆吾氏出居許二十八年/昆吾㑹諸侯伐商三十一年為湯所滅然則昆吾)
　　(之滅乃桀黜之其後仍有昆吾者或復封或别封/嬖臣如劉累之代豕韋都不可知矣晉濮陽縣詳)
　　(見衛都隋析置昆吾縣尋省括地志昆吾臺在濮/陽城西百步昆吾城在濮陽城西三十里舊許見)
　　(鄭地又再按唐志范縣治昆吾城今見/齊地  山西安邑縣有昆吾亭似皆誤)
附無考地
　折(桓十一年柔及/宋公盟於折)
　女栗(文十年及蘇/子盟於女栗)
　沓(文十三年公及/衞侯盟於㳫)
　僂句(昭二十五年僂/句不余欺也)
　春秋地名攷畧卷十四
