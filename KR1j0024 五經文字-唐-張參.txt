#+TITLE: 五經文字-唐-張參
#+DATE: 2018-05-12 10:15:14
#+SOURCE: github.com/kanripo/KR1j0024 master 9136d0a2                
提要
欽定四庫全書　　　　經部十
　五經文字　　　　　　小學類二(字書之屬)
提要

　　　　(臣)等謹案五經文字三卷唐張參撰參里貫
　　　　未詳自序題大厯十一年六月七日結銜稱
　　　　司業盖代宗時人唐書儒學傳序稱文宗定
　　　　經劖之石張參等是正文訛誤也考後漢書
　　　　熹平四年春三月詔諸儒正五經文字刻石
　　　　立於太學門外參書立名盖取諸此凡三千
　　　　二百三十五字依偏旁為百六十部劉禹鍚
　　　　國學新修五經壁記云大厯中名儒張參為
　　　　國子司業始詳定五經書於論堂東西廂之
　　　　壁積六十餘載祭酒皥博士公肅再新壁書
　　　　乃析堅木負墉而比之其製如版牘而髙廣
　　　　背施隂闗使衆如一觀此言可以知五經之
　　　　字初書於屋壁其後易以木版至開成間乃
　　　　易以石刻也朱彛尊跋云五經文字獨無雕
　　　　本為一闕事考冊府元龜稱周顯徳三年尚
　　　　書左丞兼判國子監事田敏獻印版書五經
　　　　文字奏稱臣等自長興三年校勘雕印九經
　　　　書籍然則此書雕本在印版書甫創之初已
　　　　有之特其本不傳今馬曰璐新刋版本跋云
　　　　舊購宋拓石經中有此因依様繕冩雕版於
　　　　家塾然曰璐雖稱摹宋拓本今以石刻校之
　　　　有字畫尚存而其本改易者又下卷幸部脱
　　　　去睪字註十九字盩字併註凡八字今悉依
　　　　石刻補正俾不失其真焉乾隆四十六年九
　　　　月恭校上
　　　　　　　　　　總纂官(臣)紀昀(臣)陸錫熊(臣)孫士毅
　　　　　　　　　　總　校　官(臣)陸費墀
五經文字序例
易繫辭曰上古結繩以理後代聖人易之以書契百官
以理萬人以察盖取諸夬夬決也王庭孚號決之大者
決以書契也逮周禮保氏掌養國子以道教之六書謂
象形指事㑹意形聲轉注假借六者造字之本也雖蟲
篆變體古今異文離此六者則為謬惑矣王者制天下
必使車同軌書同文故教人八嵗入小學文有疑者則
必闕而求之春秋之末保氏教廢無所取正各遂其私
故孔子曰吾猶及史之闕文也今亡矣盖夫子少時人
猶有闕疑之問後亡斯道歎其不知而作之也蕭何漢
制亦有著法太史試學童諷書九千字乃得為吏以六
體試之吏人上書字或不正輒有舉劾皆正史遺文可
得焯知者也劉子政父子校中秘書自史籀以下凡十
家序為小學次於六藝之末後漢許叔重收集籀篆古
文諸家之學就隷為訓注謂之説文時蔡伯喈亦以滅
學之後經義分散儒者師門各滯所習傳記交亂訛偽
相䝉乃請刋定五經備體刻石立于太學之門外謂之
石經學者得以取法焉遭離變難僅有存者後有吕忱
又集説文之所漏略著字林五篇以補之今制國子監
置書學博士立説文石經字林之學舉其文義嵗登下
之亦古之小學也自頃考功禮部課試貢舉務於取人
之急許以所習為通人苟趨便不求當否字失六書猶
為壹事五經本文蕩而無守矣十年夏六月有司以職
事之病上言其狀詔委國子儒官勘校經本送尚書省
參幸承詔㫖得與二三儒者分經鉤考而共決之互發
字義更相難極又以前古字少後代稍益之故經典音
字多有假借(謂若借后為後辟為避大為太知為智之類經典通用)陸氏釋文自
南徂北徧通衆家之學分析音訓特為詳舉固當以此
正之(唯今文尚書改就今字刪定月令依其時進本與釋文音訓頗有不同)卒以所刋書
于屋壁雖未如蔡學之精密石經之堅久慕古之士且
知所歸然以經典之文六十餘萬既字帶惑體(若鼏幂同物禮)
(經相舛蒍薳同姓春秋互出詁故同義詩題交錯之類)音非一讀(若郷原之郷為嚮取材之材為)
(哉兩音出於一家而不決其當否)學者傳授義有所存離之若有失合
之則難並至當之餘但朱發其傍而已猶慮嵗月滋久
官曹代易儻復蕪汙失其本真乃命孝廉生顔傳經收
集疑文互體受法師儒以為定例凡一百六十部三千
二百三十五字分為三卷説文體包古今先得六書之
要(若古文作明篆文作朙古文作坐篆文作之類古體經典通行不必改而從篆)有不備者
求之字林(若祧禰逍遥之類説文漏略今得之於字林)其或古體難明衆情
驚懵者則以石經之餘比例為助(若宐變為冝㬜變為晉之類説文宐㬜人)
(所難識則以石經遺文宜與晉代之)石經湮沒所存者寡通以經典及釋
文相承隷省引而伸之不敢専也(若變為壽㮚變為栗之類石經湮沒經)
(典及釋文相承作耳)近代字㨾多依四聲傳寫之後偏傍漸失今
則采説文字林諸部以類相從務於易了不必舊次自
非經典文義之所在雖切於時略不集録以明為經不
為字也其字非常體偏有所合者詳其證據各以朱字
記之俾夫觀省無至多惑大厯十一年六月七日司業
張參序
欽定四庫全書
　五經文字卷上
　　　　　　　　　　　　　唐　張參　撰
　國子學　凡三十六部
一木部　　　　　　二手部(又作扌)


三才部(又作􁄖)　　　　四牛部


五爿部(音牆)　　　　　六羊部


七米部　　　　　　八釆部(白莧反)

九人部(又作亻與人同)　　　十彳部(丑亦反)


十一辶部(丑斫反)　　　十二廴部(弋忍反)


十三走部　　　　　十四止部


十五缶部　　　　　十六癶部(音撥)


十七宀部(彌先反)　　　十八穴部


十九冂部(彌狄反)　　　卄勹部(音包)


卄一􁃱部(莫保反)　　　卄二冃部(莫報反)


卄三目部(又作四)　　　卄四鼎部(丁泠反)


卄五鼻部　　　　　卄六罒部(亡往反)


卄七且部　　　　　卄八貝部


卄九肉部(又作月)　　　卅月部


卅一舟部(又作月)　　　卅二丹部(又作月)


卅三角部　　　　　卅四魚部


卅五酉部　　　　　卅六鹵部

木部(冒也冒地而生從􁁉下象根形今依石經省作木凡字從木皆放此)

凡壹伯玖拾貳字(陸字重文)

杮(上芳吠反見詩注下音仕從木從聲音姊)樝(側加反又作柤見禮記)柟(人占反)梅
(從每每字下作母從毋者訛毋音無諸從母者放此)楷(口解反)桃(上說文下石經凡字從兆者皆)
(故此)梫(七任反桂也)樿(之善反見禮記)本夲(上說文從木一在其下今經典相承隷省)柢(丁奚)
(反又丁系反)果(從木上象子形是果實字相承加草者於義無據)標(匹小反又必揺反一曰排)杪
(名小反本末也)朶(都果反象樹木垂形見易)枵(許驕反歳名)樛(糾由反)梴(丑延反木長皃見詩)
(頌)杕(徒計反見詩)槀(苦老反木枯也)築築(上說文下石經)極(作訛)梢(音蕭又山交反)
(見考工記)樸(音朴作撲者訛)桷(椽也)楊(木名)檐(弋占反)栭(音而)樀(丁歴反上說文從啻)
(下石經凡敵滴適之類皆從啇)樓(上說文下石經)椐(羌居反樻也見詩大雅)櫂(與棹同見詩注)
橭(音枯榆木之一名見周禮)橑(音老車蓋之弓見考工記)桯(音盈車蓋之杠見考工記)枋(彼命反古柄字見禮)
(經)桁(戸庚反見禮經)檠(巨京反又巨領反見禮經)楰(音庾木名見詩小雅)棫(音域見詩大雅)槷(魚列反榝)
(也又讀如涅案字書無文見考工記)臬(法也又與槷同)榼(苦臘反見春秋傳)楗(音倦見考工記)檿(鳥簟反山)
(桑也)梏(音榖又音覺見禮記)槬(戸化反見春秋傳)檀(大丹反)棷(音叟薪也禮記以為郊棷之棷)
橁(丑旬反木也與杶同物而異名見春秋傳)杶(丑旬反)楛(下苦反)朾(他丁反見春秋傳)桺
柳(上說文下經典相承隷省)棣(徒計反)柝(他各反二同上見易下見周禮)樠(莫昆反木名又)
(郎蕩反見春秋傳)栝檜(二同上見夏書下見詩又苦活反見商書)柏(巴革反經典相承亦作栢)杇
(一孤反見論語)槾(莫干反見論語)梱(苦本反門橛也)柂(弋支反架也禮記亦作椸又音禠見詩小雅)
權(從手者古拳握字今不行俗作訛)櫌(音憂覆種見論語經典及釋文皆作耰)欘(陟玉反斫)
(也)(知略反見考工記)櫛楖(二同下見考工記)析(先狄反作㭊訛)椑(步皆反又步覓反親)
(身棺見禮記又薄兮反見周禮)機(從手者訛)杼(杼軸之杼)棖(丈行反)椯(丁果反捶也)椎槌
(二同並丈追反並擊也下鼔槌)櫕(才丸反)柎(方于反)枹(音浮鼔槌也)椌(口江反)柷(柷敔)
(樂名)枑(行馬也音互見周禮)梐(傍禮反見周禮)棧(仕諫反)樏(力佳反山行所乘)棜(一據反)
梁(從水從刃從木作梁者訛)楫(音接經典及釋文或作檝)校(音敎又音效皆從木)橫(從手者訛)樔
(助交反)檇(子隨反見春秋傳音醉)椓(竹角反)梡(户管反見禮記)楢槱(並因酉上柞楢木名)
(見論語下樍木燎之見周禮)檻(下減反)柙(與匣同見論語)椁(說文作石經作椁)楬(表木見周)
(禮)檮(大牢反檮杌字)樞(叱朱反)檢(檢察之檢居儉反從手者撿手之撿音斂)槎(助雅反見虞書)
(注)榷(公卓反水上橫木所以渡)楘(蒙毒反見詩風)蘖(五末反見商書)梟(公幺反從鳥在木上隷省)
桑(作訛)槩(公代反)栲(苦老反見詩風)榖(木名上說文下經典相承隷便移木在左非禾)
(字也)榦(古但反楨榦字)椽(丈緣反)休(象人息木陰加㸃者非)橈(枉橈之橈女絞反俗從手者撓)
(擾之撓火刀反)樵(木也一曰薪)楅(彼力反束也又音福見周禮)栻(音式卜局也見周禮注)柚
(柚橘也又杼柚字見詩)槃(音盤)棲(巢也作栖同)枓(音主也見禮記)杓(匹幺反斗柄見禮記)
椹(竹壬反射質也見周禮詩或體以為桑葚字)模(法也)杝(弋支反棺也字林又為柂桇也經典多以)
(杝為之)柲(彼利反戈柄)㮮槹(上音結下音皐所以汲也)架(禮記作枷)桴(編竹木見論語)杠
(古䆫反牀前横木今經典用為旌旗杠從手者舉鼎字)梜(工洽反又古協反見禮記)楚(從疋)棼(扶云)
(反亂也)櫟(見春秋傳)楯棱(力登反見禮記注)枇(音毗)杷(皮巴反)棃(力知反)楀(音矩)
(氏也見詩小雅)樕栜(上音速樸樕字見詩下所革反從朿朿音七賜反自此已下並見爾雅)樆(山棃)
(也)槄(他力反)榎(古雅反)槸(牛勢反)椵(工下反又音加)檵(公地反又音計)栘(上兮反)
檕(工系反)栩(香羽反)柜(九呂反木名)櫰槐(上音懷大葉而黑下音迴今經典通以下字音)
(懷)樅(千凶反)欇(之涉反木名)朹(音求)枌(扶文反)桵(人佳反)楔(先列反又古鎋反荆)
(桃也)榝(山列反)檓(大椒)栱(居壅反木名也)櫖樗(並丑餘反上散也下木名)欃(叉咸反)槍
(叉庚反欃槍星名也)𣔻(音突)榹(山桃也)楎(許韋反)樴(音特)榰(音支柱也)桏(音邛)榽(音奚)
橀(音醯)樲(音二)椔(壯利反立死也)楩(婢善反)枲(從台從木木音匹刃反今唯枲字從木經典久)
(相承從木今故移就木部後以明不從木也)
手部(拳也凡在左者皆依石經作扌)

凡壹伯伍拾貳字

指(上説文下石經)拇(大指)摳(口侯反攝衣也)揖(一入反從咠作訛)拱(並音鞏上拱手)
(下見周禮)㨒(苦圭反見禮經)按(烏捍反見詩大雅)撋(如専反見詩注及考工記)拍(音博)掤(音冰)
(以覆矢也見詩風)㩥(音衫女手詩作摻)搢(插也或以縉為此字訛)挩(他活反又徒活反捶打也)
揃(子善反搣也搣止列反見周禮注)摝(音鹿振之也見周禮)擭(寒步烏郭二反柞鄂也阱淺則施)
􁐂(烏亂反見禮經)揱(音削纎小也見考工記)摺搚(二同路合反又作拉及拹並見春秋傳注)
摏(舒容反)搜(色留反上說文下經典相承隷省見詩頌)攣(力専反)撤(去也案字書無)
(此字見論語)撎(伊志反肅拜也見春秋傳)㨎(如悦反案字書無此字見禮經)晢(章舌反見易)
(時設反見易)􁒗(口弔反擊也見春秋傳注)拚(方問反與􁈤同為糞除之糞見禮記)摕(之石)
(反見禮經)拑(巨炎反見春秋傳)捘(七旬反又子内反見春秋傳)據(從豦豦音渠凡勮蘧之類)
(皆從豦作㩀訛)把(比下反)攝(作攝訛)挾(作挟訛)掾(弋絹反)拈(奴兼反春秋以為帖)
(字)插(初甲反)攜(戸圭反相承作攜或作携者皆非)捋(力活反從爪下作寸)掇(丁活反)捊
(負溝反引取也)揜掩(二同於冉反)拯(作􁄲訛)挑(徒了反見春秋傳)招(作訛)投
(作訛)撥(補末反)擿(丈歴反又音擲見禮記注)摘(竹革反)抉(烏決反)挋拒(上音振拭)
(也見禮記下與距字同從巨)挶(居局反)掠(音略又音亮取也)搖揺(上說文從肉從缶下經典)
(相承隷省凡瑤遥之類皆從䍃)掉(唐弔反)揚(舉也州名取輕揚之義亦合作此字俗從木訛)掀(火斤)
(反又許言反舉也見春秋傳)撟(已小反又已揺反)扛(音江舉也)擩(汝主反見周禮)擅(作訛)
搔(牢反)挹(於及反又音揖見詩)抒(時與反除也見春秋)摭(之適反)擐(古患反釋文並音患)
擾(如沼反上說文下經典相承隷省)援(從爰爰從于從􁌏􁌏音平表反作訛)拔(皮八反又)
(蒲末反)擣(丁老反)挻(式延反)挼(墮恚反見周禮)捼(奴禾反見禮記注)撢(他紺反又他甘)
(反見周禮)揬探(上說文下經典相承隷省)搹扼(二同並烏革反上見禮經)掎(居倚反)揮撝
(上揮奮下指撝字與麾同)摲(所覽反見禮記)擠(子弟反見春秋傳)抵(丁禮反)括(古末反上)
(說文下經典相承隷省)扐(郎得反見易)技(其爾反能也)搏摶(上補各反從尃尃音敷凡博縛)
(之類皆從尃下徒端反從專)捄(音求又音俱見詩小雅)撮(子活反)拮据(上音結下音居並見)
(詩風春秋傳注或以下字音為據)抨(普耕反)扱(初洽反)撲(普卜反)扺(之爾反)捶(章壘)
(反)搉(口卓反又音角見周禮注)抗(作訛)挂(古化反又作掛見易)掫(子侯反又側九反)捷
換(胡玩反)掖(音液)簎(初百反又初角反見周禮)揥(他狄反又他帝反見詩風)抶(笞吉反)撻
(吐葛反)摽(匹堯反擊也又婢小反落也見詩又浦交反見春秋傳)摧(折也又子雷反至也)挃(竹乙)
(反穫禾聲見詩)擔(丁淡反又丁甘反一音瞻見禮記)摡(古愛反滌也見周禮)措(干故反置也經典多)
(借錯字為之)攪(工巧反)摻操(上山檻反見詩下千到反又倉刀反)接(交也)捲(巨貟反又音車)
(宛反捲衣也見禮記)扳(普姦反又必艱反引也見春秋傳及禮記注)捎(山交反取也見周禮枝梢字從木)
攫(九縛反)掄挐拏(上女居反下女加反)摯(握持也經典通以為執摯之摯與贄同)擘捭
(二同並博厄反下見禮記)揫(子由反見禮記注)挈(苦結反)拜􁆡(二同下見周禮)擊(作撃訛)
承(時澄反從手從氶氶時證反)摛(勑知反見爾雅序)舉(從扌)抔(步侯反手掬也案字書無此字)
(見禮記)扞(戸榦反經典相承亦作捍)挎(口胡反見詩禮)挍(經典及釋文或以為比挍字案字書無文)
才部(草木之初生也從丨上貫一丨象將生枝葉一象地丨古本反)

凡拾貳字(壹字重文)

豺閉(作閇訛)哉哉(上說文下經典相承隷省凡從哉者放此􁄖音才)栽胾(側吏反)酨
(才再反見禮記及周禮注)載戴裁在(從才旁土)存(從在省從子)
牛部(大牲也牛件也件事理象頭角三封尾之形也)

凡參拾字

犉(然倫反見詩)牿(古木反見詩)牴(當禮反)觕(七奴反見春秋傳)牢(作窂訛)牽(從去)
(者訛)犀(音西)犂(洛西反論語或借為犂牛字力之反)牝牡牼(口行反)犧(從義下兮)犖(力角)
(反見春秋傳)犫(尺由反作犨訛見春秋傳)犆(與特同又音直)牣(音刃見詩)犒(勞師也見春秋傳周)
(禮借槁字為之)犅(古郎反自犅已下皆見爾雅)㸬(布吠反)犤(捕池反)犣(力涉反)犑(古役)
(反)犦(布沃反又音雹)犪(巨歸反)犚(安貴反)牰(音就)犝(音童)㹄(子力反)犈(音權又音)
(卷)犌(古牙反)
爿部(音牆)

凡拾貳字(貳字重文)

牀壯(從爿從士凡裝莊之類皆從壯作壮者訛)臧(作者訛)牆(上說文下石經)戕(在羊反)
將(上說文下經典相承隷省)藏(在郎反又才浪反)狀(作状訛)牂(音臧羊也見爾雅)斨
(七羊反)
羊部(從􁁯象四足尾之形)
凡拾陸字(貳字重文)

芈□(彌耳反上説文下經典相承隷省見春秋傳)羝(丁迷反詩又作胝字)美(從羊從大從犬從火)
(者訛)羭(美也見春秋傳)洋(音羊水流皃又音詳)羑(音酉見周書)羌(去良反從羊下儿)羹
(上說文下經典相承隷省)羣(俗作群)羷(許儉反自羷已下並見爾雅)羳(音煩)羜(直吕反)羖
(音古)翔
米部(象禾實之形)

凡貳拾肆字(壹字重文)

粱(粱米也)粲(上說文下石經從者訛)粊(周書篇名今文作費)糵(魚列反)糝(先感反)
糪(普厄反)粺(米之精者)糜(蒙皮反)糒(音備見禮記注春秋傳)竊(作者訛)糗(去九反)
糧(作粮訛)粹(悉醉反)氣(從未者訛)􁆦(素葛反放也春秋多借蔡字為之)餼(許記反)粥
(與六反又之六反)糅(尼胄反黏也)屎(許伊反說文作吚呻吟也見詩大雅)糲(蘭末反麤米也)􁎛
(皮逼反見周禮注)糔(思栁反見禮記)糦(昌志反黍稷大祭也見詩魯頌作饎及􁇎並見食部)
釆部(蒲莧反辨别也象獸指爪之形)

凡伍字(壹字重文)

番畨(音煩上說文下經典相承隸省凡潘蕃之類皆從番)悉(思一反)釋(音適)審
人部(此一部多作亻亻與人同)
凡漆拾陸字(壹字重文)

僎(西兖反今經典音撰又音遵)儒(作訛)倅(七内反)傀(公迴反見周禮)僚(歷小反今經典)
(多用為官寮字)儦(表驕反見詩)倭(一皮反又於危反)􁃁(士眷反見虞書)僑(石經從)俟(從矣)
俁(疑矩反見詩風)傭(丑凶反)僾(音愛見詩大雅及爾雅)仿(方丈反仿見禮記注)佗
(大何反)傾頎(上苦營反下音祈)傒(音奚見春秋傳)佸(古活反見詩)侵(七林反)假(從叚)
(叚音工下反凡遐嘏之類皆從叚從段者訛)僅(其靳反)仼偏(匹先反)价(二同古賣反見)
(詩大雅)傳傅(上丈縁反下太傅字從尃)儷(偶也)僭(作僣訛)侜(竹牛反見詩)俴(將善反又)
(錢淺反見詩)偪(彼力反)儗(牛已反見禮記)儳(士衫反又士監反見禮記)侮(作侮訛)偃(從匽)
(作訛)傷(作訛)侉(苦瓜反)係(工第反結束也)僔(走本反詩小雅作噂)偶(午口反)
傑(巨刻反)僊(音仙見禮記注)侐(况域反靜也又火季反見詩)儁俊(二同)偰(先結反殷)
(始祖經典多借契字為之與禼同)侀(户經反刑也見禮記)侅(音該又戸楷反無侅人名見穀梁春)
(秋左氏作駭)傎(丁田反顛倒字案字書無此字見春秋傳)佌(音此小也見詩大雅)佽(音次利也)
(見詩小雅)僶(莫尹反僶勉之僶案字書無此字今經典或借黽字為之)僤(都但反厚也見詩大雅)
傞(素多反見詩小雅)僵(居良反)烋(火交反炰烋也案字書無此字見詩大雅)傫(力委反又)
(力追反見春秋傳)僛(音欺不自正也見詩小雅)仡(魚乙反摇也見詩大雅)傁(素口反與叟同)
(見春秋傳)僄(匹徼反見春秋傳)􁎦(苦華反案字書無此字周禮注􁎦離借華字為之)佮(其刼)
(反又作跲㚄也)個(古賀反見禮經注)侇(音夷見禮經)偲(七才反見詩風又音思見論語)咎(巨九)
(反從人從各又音臯廧咎如見春秋傳)僰(捕北反見禮記)企(從人下止)弔(說文作從人持弓今經)
(典相承隷省作弔)􁐥(與執同見禮記注)佻(他彫反又徒彫反見爾雅)倳(側吏反見周禮注)儥
(賣也見周禮)
彳部(丑亦反小步也象人脛形三屬相連)

凡貳拾參字(貳字重文)

得(上説文下石經)徳徑循(囚倫反)復(上説文下石經凡蝮愎之類皆從復又音扶富)
(反又案字書又復之復作從勹久不行也)微(作訛)徐(安行也)徬(蒲浪反附行也牽徬見周)
(禮)徯(待也)徦(工下反至也又音格經典多作假)徧(補見反帀也作遍者訛)御(從午從止從卩)
(卩音節石經作御)徙(遷也移徙之徙作者訛)征彷徨(上音旁下音皇見詩作仿偟者訛)徇
(辭峻反循也)徼(古弔反循也又古堯反要也案經典及釋文皆别作儌儌字從亻與字書不同俗作僥者)
(訛)很(下本反)彴(音酌又之約反倚也見爾雅)徛(丘竒反舉脛有渡又音寄見爾雅)
辶部(丑斫反說文作辵從彳從止今依石經作此辶)

凡貳拾陸字(壹字重文)

辵(丑斫反見禮經注春秋傳作躇)迹(經典或作跡)迋(求往反誑也見詩及春秋傳)適逾(越進)
(也)逆(從屰屰音逆)迎(從卬)迃(石經作迂凡從迂者皆放此)遲遟(上說文下籀文並治尸反)
(今從籀文)達(從幸幸音他葛反)迆(弋爾反邪也見夏書)遯遁(二同上易卦遯逃也下遷也經典通)
(用之)邇(作迩同)遏(從曷)逞(從呈呈下作王王他頂反)遼(音僚)隨(從左作随訛)遽(作訛)
逮(音代及也又徒計反見禮記)迥(從冋冋音坰)嚃(吐答反見禮記)邊籩(上邊疆之邊下籩豆)
(之籩亦作别見匚部)(古原字見周禮)
廴部(弋忍反長行也說文從彳引之今依石經作廴)

凡參字

建(凡楗健之類皆從此)廷(朝廷之廷凡庭挺之類從此)延(從丿從㢟㢟從止從廴凡字從延者放此)
(案字書從廴者更有字以經典及注並無其文故不出他皆放此)
走部(祖苟反說文從天從止今依經典相承作走)

凡漆字

趨(從芻作多者訛)赳(從丩丩吉由反觓收之類皆從丩作赳訛)趮躁(二同子到反上見周禮)越
(從戉作越者訛)起(從辰巳之巳)䟆(卑一反上行也作蹕同)
止部(象草木生有基止形)

凡拾貳字(貳字重文)

歴(從止)歸㱕(上說文下籀文經典通用上字)歰(山立反從四止見周禮注又音山甲反)此步
(薄故反從止下音吐葛反相承以為少者訛)歲歳(上說文下經典相承隷省)正定(從正)乏
(於文反正為乏)䟫(直庚反䟫距之䟫見考工記)
缶部(瓦器象形)

凡玖字

寶(従缶從尔訛)罍(大瓶也)罃(與甖同又烏耕反晉大夫名見春秋傳)缾(與瓶同見春秋)罋
(與甕同見周禮)(戸暫反見春秋傳)缹(方九反見禮經作者訛凡字從缶者放此)厒(口合反見)
(爾雅)陶
癶部(象足有所剌癶也讀若撥)

凡肆字(壹字重文)

癸(上説文下經典相承隷省凡揆睽之類皆從癸)登(都曽反凡橙澄之類皆從登)發(從弓從殳)
(癹音普末反凡廢撥之類皆從發)
宀部(彌仙反象交覆深屋之形)

凡參拾漆字(伍字重文)

實(食栗反從毌毌公丸反象形從毋者皆訛)宴(上說文下字林)宇㝢(上說文下籀文)安(作)
(訛)完(音丸全也俗作皃皃音貌)察(從祭作察者非)富(作冨者訛)宦(作䆠訛)寵(從穴者音籠)
寫(作冩訛)寛(作㝟訛)寁(子敢反見詩風)害憲(從丰丰音介石經省從士從工者訛)宄(音軌)
(從凡訛)宛(作訛)寡(上說文下石經)宓(綿一反凡密蜜之類皆從宓論語注亦用作宓犧字)
(音伏)㝛宿(上說文下經典相承隷省)寂寂(上說文下石經今依說文)宐宜(上說文下石經)寢
(廟也字林作寑卧也以寢為病)寤寐(此二字並從牀轉注)奥(從宀從米從大大隷變體從音其恭反)
穴(上人勇反從人食者見周禮下戸決反從宀從八)宧(弋之反自宧已下皆見爾雅)㝔(二同)
(一弔反)寎(丕命反又火命反)
穴部(土室也戸決反)

凡貳拾陸字(參字重文)

竈(上說文下經典相承隷省)穿(音川)窘(巨隕反案說文有從宀宭字經典並不用)窕窞
(大坎反見易)窻䆫(上說文下經典相承隷省又江反凡從怱者放此)窬(弋朱反又音豆)窺(丘規)
(反與闚同)竀(丑貞反如魚竀尾見春秋傳與赬同赬字别見赤部)窋(竹律反)窒(知一反)突(徒兀)
(反作者訛)究(音救)竄(七亂反)穹(去弓反)邃(悉醉反)窈(一了反)竆窮(二同)竁
(充芮反)窆(悲鄧反)窀(音屯)窌(古孝反見考工記力救反見春秋傳)竅(口弔反)
冖部(彌狄反)

凡參字

幂(莫益切與鼏同官名見周禮)冥(從冖從日從六)冠(從寸)
勹部(音包)

凡陸字

(作冢訛)匈(許容反)匍(音蒲)匐(蒲比反)包(裹也經典或借苞字為之苞音皮表反易經又)
(借包為庖字)軍(古者以車戰故軍字從勹下車後相承逐便作軍軍字從冖義無所取)
􁃱部(莫保反)

凡貳字

同冡(音蒙凡字從冡者皆放此)
冃部(莫報反)

凡陸字(壹字重文)

冒(莫到反凡賵勖之類皆從冒)胄(丈又反從由下冃兜鍪也胄裔字從肉今依石經變肉作月與冃相)
(類今胄胤字别見肉部)冕(莫辨反自黄帝初作冕)最(子外反犯而取)冔(二同火于反上字林)
(下經典相承隷省用下字見詩禮)
目部(象重瞳子形)

凡肆拾參字(肆字重文)

睔(古幻反又古本反鄭伯名見春秋)瞞(忙單反)睅(下板反見春秋)盼(普莧反見詩)眅(普板)
(反鄭大夫名見春秋傳)矔(工奐反宋大夫名見春秋傳)眡(音視見周禮)眕(之忍反見春秋傳)
睹(丁戸反作覩同)瞻(之廉反作聸訛)矇瞍(蘇走反)睂眉(忙悲反上說文下經典相承隷)
(省)督(上說文下經典相承隷省)青(過也)省(所耿反又息井反)盾(食準反凡循遁之類皆從)
(盾)瞽眢(於元反又烏丸反見春秋傳)䀢(式甚反又音舜以目通也見春秋傳)眈(大感反又音耽)
睢(火隹反又音綏水名見春秋傳)眄䀎(莫見反上說文下經典相承隷省)睍(形典反見詩)睆
(胡綰反見禮記)瞀(摸角反又音務見虞書注)瞭(音了眡瞭見周禮)瞑(莫千反又音冥見春秋又音眄)
(見商書)眺(他弔反)瞯(音閑馬二目白)眛(音蔑見春秋傳)瞏睘(衢并反上說文下石經見詩凡)
(還擐之類皆從睘)瞿(音絇從兩目凡懼衢之類皆從瞿)眔(徒荅反凡鰥嚃之類皆從眔)敻(火衒)
(反營求也從􁁡􁁡音人從穴省從目從攵見詩又火令反見春秋傳凡觼瓊之類皆從夐)矍(況約反從瞿又目不)
(正也見易凡躩钁之類皆從矍)矏(音緜從臱臱音彌千反密也見爾雅)眽(摸白反)瞫(音審人名見春)
(秋傳)
鼎部(象足耳形)

凡參字

鼐(乃代反大鼎也)鼒(音兹小鼎也)鼏(模狄反與幂同)
鼻部(從自下畀)

凡肆字(壹字重文)

劓鼽(音求見禮記)齅嗅(上說文下經典相承隷省論語借臭字為之)
罒部(亡往反說文作网今依石經作罒凡從罒放此非從四四從口中八與不同)

凡貳拾壹字(參字重文)

䍐罕(上說文下經典相承隷省作罕)罔(作网同)罽(九例反)罩(竹教反作罩同下從罒者作冈)
(皆同)罛(工狐反)罶(力九反)置(子邪反)䍘(音彌上說文下釋文相承隷省見詩)罪羅
羈(已知反)罰罸(上說文下石經五經多用上字)罦(音浮)罬(竹劣反)罿(昌容反)置署
(作罒訛)罺(又作樔見詩注)
且部(千也反又子余反)

凡漆字

徂(在奴反往也爾雅又為徂落字一體作殂與説文同亦見虞書)沮(七餘反又子茹反沮洳詩風又音七)
(絮反止也)俎(音阻)鉏(作鋤訛)詛(側據反)助(從目訛)雎(七餘反雎鳩鳥名經典亦為雎漳之)
(雎楚水名宋之睢水從目見目部)
貝部(海介蟲也)

凡貳拾肆字(貳字重文)

贊賛(上說文下經典相承隷省凡鄼纉之類皆從賛)賁(防文反又音轡又音奔)貸(他代反相承或)
(借為貣字)賮(音盡)賚(來代反)贅(之芮反)負(從人下貝􁁡古人字作負及以人為刀者非)賔
(從尸訛)瑣(先果反從􁄫􁄫音瑣從巢者音早)貿(上說文下經典相承隷省)貢贛(上貢獻下)
(賜也經典亦通用之)貪(作訛)賻(音附)賴(從剌下貝作頼訛)賸(弋勝反見春秋)賡(音庚見虞)
(書)嬰(從賏賏烏經反凡字從賏者皆放此)賾嘖(並助革反上際也下至也見春秋傳)貾(丈尸反見)
(爾雅)贆(必幺反從三犬見爾雅)
肉部(如叔反說文肉字在左右及下皆作肉與肉同今依石經變肉作月偏傍從月者皆放此)

凡漆拾壹字

肓(火光反見春秋傳)脅(虛劫反從劦劦音協)肖(須妙反)胄(胤也)胤(從八)脀(之仍反廾肉於)
(鼎也見禮記)膋膫(二同並音牢又音遼或作膫也腸間脂)胥(先於反)腸(持張反從昜作訛)
膺(上說文下經典相承隷省凡鷹應之類放此)脢(莫來反心之上口之下見詩)臑(人于反又)
(奴到反見禮經)胯(音跨上說文下經典相承隷省)股(從殳)肥(父非反從卪)臘(力荅反)胙
(祭肉)腆(厚也)膘(毗小反見春秋傳注及詩)膟(音律)膊膞(上普各反下之耎反又是專反見考工記)
臡(奴兮反有骨醢也見禮經及周禮說文字林並作腝)胜腥(上先丁反下先定反今經典通用腥為胜)
(字並先丁反)臊(先刀反)􁂄(火惡反見周禮注)(丈涉反見周禮注)膾脃(千芮反從刀從)
(卪作脆訛)肺(上側己反見易下肝肺之肺)膠(音交)散(上說文下石經)膽(丁覽反)腯
(徒忽反肥也)脤(祭肉)朐(巨俱反)胹(音而見春秋傳)匈胷(二同)脟(音劣)胳(音格見禮經)
腋(音掖)膚胉(音博見周禮)脕(亡忍反又音問脃晚見詩注)隋(他果反)肵(音其)脛(胡勁)
(反)臅(昌蜀反見禮記)腍(而甚反案字書無此字見禮記)臞(其俱反見周禮)腓(音菲見易又音)
(肥見詩)胘(音賢案字書無此字見春秋傳)脡(他頂反)腢(音隅肩前也亦作髃見詩小雅)臐(許云)
(反見禮記)􁌽(士戀反見禮經注)腠(七豆反見禮經)膮(許堯反見禮記)胝(音帝見禮經)膉(音益)
(見禮經)肫(時倫反見禮記)腒(其居反乾雉)腛(音渥)臄(巨略反函也見詩大雅)
月部(闕也象形)

凡伍字(壹字重文)

朔霸(作訛)明朙眀(上古文中說文下石經今並依上字)
舟部(象形)

凡拾字(貳字重文)

艐(丘戒反又古八反又音滓爾雅或作届音戒至也)般(凡盤字之類並從般)俞(上說文從從)
(舟從刂刂音工外反下依石經變舟作月自俞已下本皆從舟今並作月)服(從卩從又)肜(音融)朕
(上石經下經典相承隷省凡膝勝之類皆從上字)騰(從馬)勝(從刀非)
丹部(外象釆形内象丹形)

凡肆字(壹字重文)

彤(徒冬反)雘(赤色見周書)青(上說文從從丹下石經凡清請之類皆從青)
角部(象形)

凡拾陸字

衡(從角從大從魚訛)觓觩(二同上見春秋傳從刀者訛下見詩)解(從刀判牛角釋也)觿(火規)
(反見詩)(音姑)觵觥(並工横反上見周禮春秋傳下見詩)觼(工穴反見詩)觶觗(二同支䜴)
(反上通用下見禮記)觡(居伯反)觜(子隨反)觷(音學見爾雅)觳(與斛同見考工記)觴(式羊)
(反)
魚部(象魚尾形說文作今依石經作魚)

凡參拾捌字(貳字重文)

鮒(音附)鮪鱄(上耎反見春秋)鯀(音衮經典釋文亦作􁅊或作鮌禮記及釋文又作鰥者必恐相承誤謬)
鱣(張連反見詩小雅)􁉏(胡瓦反見詩注)鯢(五兮反)䲔鯨(二同並巨生反下見春秋傳)鰥
(古頑反)鯈(音稠從攸)鮛(音叔)鱀(其旣反)鮥(音革又音洛)鮀(徒河反)鯇(下短反)魾
(音丕)鱖(音厥)鯬(落兮反)漁䱷(二同音魚下見周禮)鱯(下化反又音獲自鱯已下並見爾雅)鱦
(音繩)鮆(徂禮反)鱓(音善)鱁(音逐)鮬(口孤反又音步)鮡(音兆)鰦(音玆)鮞(人六反)鰴(火為)
(反)鯦(其救反又音洛)鰋(音偃)鰌(音秋)鱺(落兮反)鮤(音列)鱒(才損反)鱏(音尋)
酉部(從古文丣音酉象形)

凡參拾字(壹字重文)

釃(山爾反又音師見詩)醪(音牢)醇(常倫反)醹(汝于反又汝武反見詩)配(從戊巳之巳)醻
酬(二同上牛反上見詩下經典通用之)酲(丈令反又直成反)醋酢(上才各反下倉故反見詩今禮)
(經依音用上字下經典通用為酬酢字)酏(弋支反見禮記)醯(火兮反作䤈俗)醢(火亥反從右)醟
(于命反)酖(丁含反藥酒也今春秋傳借為鴆鳥之鴆)醫(從巫俗)莤(霜六反以茅莤酒見周禮注今)
(春秋傳作縮)醬(上説文下經典相承隷變)釂醮(二同子妙反上飲酒盡下冠娶禮醮今經典通)
(用之)酺(音蒲甾害神見周禮)醵(巨於反又音遽又巨畧反見禮記)醝(在何反酒名周禮注作鄼)醆
(壯善反見周禮)醍(他弟反)酎(丈又反見春秋傳)酋(才牛反)尊(從酋下寸作者訛)酤(音户)
(見詩小雅)
鹵部(力土反)

凡參字

鹹(作醎訛)鹽(作訛)鹺(在何反見禮記)
　五經文字卷上
欽定四庫全書
　五經文字卷中
　　　　　　　　　　　　　唐　張參　撰
　國子學　凡五十八部
卅七艹部(音草)　　　　　卅八􁁯部(工瓦反)


卅九丵部(士角反)　　　　四十廿部(音疾)


四十一竹部　　　　　四十二革部


四十三鬲部(來的反)　　　四十四彡部(息廉反)

四十五髟部(必由反)　　　四十六衣部


四十七示部　　　　　四十八禾部


四十九耒部　　　　　五十心部(又作小及􁃷)


五十一巾部　　　　　五十二十部


五十三豸部　　　　　五十四犬部


五十五豕部　　　　　五十六勿部


五十七馬部　　　　　五十八鹿部


五十九鳥部　　　　　六十隹部


六十一言部　　　　　六十二广部(音儼)


六十三厂部(音罕)　　　　六十四石部


六十五疒部(女厄反)　　　六十六阝部(音邑)


六十七卩部(音節)　　　　六十八􁂅部(又作阝)


六十九戸部　　　　　七十尸部


七十一虫部(火尾反)　　　七十二䖵部(古門反)


七十三土部　　　　　七十四士部


七十五冓部(古候反)　　　七十六玉部

七十七力部　　　　　七十八刀部


七十九斤部　　　　　八十斗部


八十一戈部　　　　　八十二弋部


八十三耳部　　　　　八十四門部


八十五禸部(女九反)　　　八十六㕯部(女滑反)


八十七子部　　　　　八十八云部(他兀反)


八十九辛部　　　　　九十巛部


九十一火部　　　　　九十二赤部


九十三大部　　　　　九十四夭部

卝部(音草從二􁁉象草初生之形)

凡貳伯貳拾壹字(拾字重文)

莊(作㽵非)萁(薌萁見禮記)蘆(歴奴反)藍(落三反)蕿萱(二同並凶元反詩作諼)
蘭(從柬柬音簡柬從八在束中)薊(音計從角者訛)藋(大弔反見春秋傳)荍(勤由反見詩風)
(音翹)蘄(巨依反又音芹)莞(下官反禮記音官論語華板反)蒢(直居反)蒲(從捕訛)蓷(音隹)
(又他迴反見詩風)藟(力水反見詩)藐(摸角反)薜(卜革反見考工記)蔦(丁了反草名見)
(詩)薟蘞(二同力檢反下見詩)蒹(音兼草名見詩)菼(他敢反見詩)蕭薖(苦戈反見詩)
蔿(于彼反春秋傳及釋文或作薳與蔿同)蔓(作者訛)葛苽(古胡反釋文又作菰)菌(巨殞)
(反)蕈(式葚反菌也詩葛覃亦作蕈)葚(示枕反桑實見魯頌作黮與葚同)菽英薾(奴弟)
(反今詩小雅借爾字為之)葩(普巴反)薿(牛力反見詩)莢(工妾反莢物見周禮)茇(補末反又)
(蒲末反見詩風)蓌(子卧反案字書無文見禮記)芃(符風反)䔏(义又反倅也春秋傳從竹)蔇
蔇(已四反上説文下石經)蓁(側詵反見詩)薈(烏外反)萃荒蔽蘀(他各反見詩風)
蕰(於問反)蔡薄(蒲各反又音薄迫之薄補各反)苑菀(並於阮反説文獨以上字為苑囿字)
(今則通用之經文多作苑又於刎反)菑(側其反經典或借為災)薙(他計反燒草也見周禮)苾
(步必反見詩)蓺(倪勢反見詩風)蕡(父分反經典亦作賁見禮經)苴(七餘反麻之有子者又子)
(餘反束也又音查見詩大雅)莝(千卧反詩小雅借摧字為莝字其莝字見注)蕃(音煩經典通以)
(為蕃屏字)藩(本藩籬字亦作藩屏字今獨用為藩籬字)蔟(千豆反又倉木反)蒸(章淩反爾雅以)
(為祭名其經典祭烝多去草以此為新蒸)苟(從草下句)芥(二同)蕨(居月反)蒙(作䝉訛)
范(作訛)藻薻(二同並音早)苗葆(卜道反)蓐(陳草復生)若(作訛)蘇(從穌)
(穌音蘇以禾在左者訛)荅荅(上説文下石經此荅本小豆之一名對荅之荅本作禽經典及人間)
(行此荅已久故不可改變)著(竹去反明也又紵畧反又陟畧反又竹吕反見論語注又音佇又音除見)
(詩)蔬蕑(古閑反蘭也見詩風俗以為蕑䇿字非)蕆(丑善反勑也見春秋)蓋(户荅反苫也説)
(文又音公害反亦苫也)葑(方孔反又音封)薛(上説文下石經)莽(從犬在兩草中作□訛)
葬(上下從兩草相承作塟訛)藪(素口反)蓍(申之反)茹(音如又音汝又而庶反)藘(力居)
(反)菲(芳尾反)蒩(音租見周禮)蔆菱(二同力丞反)蕞(壯劣反聚也又在最反見春秋)
(傳)莫苕(時昭反又徒彫反)葺(千入反)艾(五蓋反從乂從又訛)藨(步表反)苞(皮表)
(反經典或借為包裹字)葸(絲里反畏懼兒見論語)芼(莫報反又音毛)䕩(音老乾梅也見周禮)
萭(與矩同見考工記)蕤(人隹反)菆(側留反又才工反見春秋傳)蔀(薄厚反又音部大闇)
(也見易)荓(補耕反又普經反見詩頌亦拼使也見詩大雅)蔌(音速菜肴也見詩大雅)薅(音蒿拔草)
(也見詩頌)菶(布孔反見詩大雅)薍(五患反江東謂之蓲蓲音丘見爾雅)蔞(力于反蒿也見詩風)芾(音弗)
(與韍同韠也見詩風)茀(粉勿反飾也見易)藇(音叙美也見詩小雅)蔮(古内反見禮經注)(羌居)
(反見禮經注)萩(子遥反見榖梁及春秋左氏傳)(呼角反見考工記)蘪(莫悲反自此以下並見爾)
(雅)蒮(羊六反)葱蒜(西亂反)莖(戸耕反)萹(布殄反)茦(所革反象草木之有束者)
葥(二同子賤反又音前山莓也爾雅用下字)菉(力辱反)蘩(音煩)蔏(音商)菣(丘忍反)蔚(於貴)
(反)蓂(莫狄反)荼(大奴反)萑(音隹)蕵(音孫)蘥(弋灼反)萰(音練)薽(吉延反又音真)藱
(工回反又胡罪反)萉(防非反釋文蒲北反)苨(奴禮反)菧(丁禮反)莕䓷(二同並音杏)葖
(他忽反又徒忽反)葍(音福又方服反)䔰(音富)葴(之金反馬藍)茩(音苟)芵(古穴反)茪(音光)
(爾雅或作光)蕛(他兮反又大兮反)虋(音門又摸昆反)芭(羌已反白苗嘉榖)莔(音肓又摸庚反)
蔜(五羔反)􁓽(山牛反又音嫂)莌(徒活反)蓯(子孔反)荵(而引反)蘧(蘧麥巨俱反又音渠)
茝(昌在反)蒺蔾(音棃亦作)蘮(居例反)蒘(女居反釋文作蕠)芄(户官反)靃(火郭)
(反又作藿同)莥(女九反又女又反)菡(户敢反)萏(道感反說文作􁉬同經典不行)蓫(恥六反)
薚(恥羊反)苹(音平)蓱(音瓶釋文又作萍)虃(息簾反又子簾反)蘻(工弟反)蘵(音職釋文)
(作織)藒(去竭反又去謁反)葞(彌爾反)蔠(釋文作終)菋(音味又莫介反)(音輒)荎(直其反又)
(丈尸反)薕(音廉)蒬(於袁反又於阮反)芅(音翼)蘦(歷丁反)薡(音鼎)蕫(或作董)葝(巨盈)
(反)蔧(息遂反)􁆎(必寐反)虉(五歷反)荄(古來反)蒵葋(求于反)芍(戸了反)茈
苵(大結反)蓧蓨(二同並他滴反)藆(居輦反)藅(音罰)蕇(音典)􁓾(力主反)蓾蔖(上音)
(魯下才古反)􁓿(徒南反)莐(直林反)蘱(力愧反)蔨(其隕反)芣(音浮)苢(音以)
􁁯部(工瓦反羊角也象形俗呼古患反作卝無中丨)

凡玖字

雈(音完凡字從雈者皆放此)(戸官反從卝下萑今經或相承隷省草作萑)舊(作舊訛)觀(從雚)
(從見雚工奐反凡權歡之類皆從雚)蔑(從戍從音末凡薨夢之類皆從)蘉(音忙又莫崩反見周)
(書)甍(音萌見春秋傳)敬(從攵從苟茍已力反)卝(古患反見詩風字林不見又古猛反見周禮説文)
(以為古丱字)
丵部(士角反象草叢生之形)

凡玖字(貳字重文)

業(上說文下經典相承隷省)叢(才東反作藂者訛經典或借菆字為之菆义又反)僕(上說)
(文下經典相承隷省凡璞樸之類皆從菐菐布木反)(竹凡反見禮記注)黼(音甫)黻(音弗兩已相背)
對
廿部(音疾古疾字)

凡漆字

堇(音謹凡勤謹之類皆從堇)歎(音嘆凡熯漢艱之類皆從)燕(象形)庶(作庶同石經作庶)度
(從庶省)席(作者訛)黃
竹部(冬生草象形)

凡肆拾玖字(肆字重文)

筍(先尹反俗作笋訛)簜(大竹見夏書)篇(作萹訛)籍(從耒)等(作䓁訛)籥(弋灼反)簾
(力占反)箸(從者丈庶反作筯者非)筩(音同作筒非)笧䇿(二同上古文下從束束七賜反並書)
(策字禮記作筴釋文以為龜䇿字久訛今不敢輒改)簫(樂器)籀(直又反史籀周宣王太史)筤(音郎籃也)
(又蒼筤竹名見易)籊(他歷反見詩風)笱(取魚笱見爾雅)笴(音稾箭榦也見周禮)笮(側革反)篧
(助角反捕魚器見詩風)筲(所交反竹器容斗)箯(婢緜反見春秋傳)簟(作蕈訛)籧(作蘧訛)
筥(竹器園曰筥)簭筮(二同上見周禮)篨箷(弋支反干也)簋(上説文下石經)簝(了幺)
(反又音潦盛肉器見周禮)箠(音捶擊馬也見周禮)箙(音服見周禮)箝(巨衫反)籋(女涉反見)
(周禮注)笭(車笭)筭(相亂反作笇訛)算(先卵反從見禮經)笑(喜也從竹下犬)(莊已反見春秋)
(傳)符(防夫反信也從草者訛)筴(工洽反又工協反見周禮)笛篴(二同並徒的反樂器也下見周)
(禮)篳(音畢見春秋傳)筑(張逐反地名見春秋傳)簪(側林反又祖感反)箾(音朔見春秋傳)筌
(魚笱)
革部(居百反象古文革形)

凡拾捌字(壹字重文)

□鞏(紀勇反上說文下石經)鞹(空郭反此說文字論語及釋文並作鞟)鞄(普角反考工記云攻)
(皮之工鮑氏鮑即鞄見考工記)鞶(音盤帶也)鞔(莫干反見周禮)鞀(大刀反)鞃(苦弘反見詩)鞞
(卑婢反又必鼎反)鞬(紀言反)鞮(丁兮反)鞌(俗作鞍)鞻(音婁鞮鞻氏又音屨見周禮)鞙(胡犬)
(反玉皃見詩小雅)䩦(音條轡也見詩)靲(舉琴反見禮經)韁(居良反案字書無此字今經典通用之)
靾(息列反案字書無此字見禮經)
鬲部(音厯鼎屬說文作鬲經典相承隷省作鬲凡從鬲者皆放此)

凡漆字

䰝(子孕反見周禮)鬷(子公反)鬴(扶雨反見周禮)鬵(音尋釡也見詩)鬻(茂支反又音育以為鬻賣)
(字)䰞(之與反見周禮說文又作煑見火部)融
彡部(音芟象毛飾畫之文又息廉反)
凡拾字(貳字重文)

修(先由反飾也)彫(丁條反)穆(上說文下經典相承隷省)彦(從文厂從彡經典相承隷省)
須(音需面毛也今借為須待字本作􁅩今不行已久或須從水訛湏火外反物湏爛之湏)頿(作髭訛)
弱弱(上說文下石經凡字從弱者皆放此)形
髟部(必由反長髮猋猋從長從彡今依石經作髟凡從髟者放此)

凡貳拾字(壹字重文)

髮鬈(巨貟反見詩)髦(莫牢反)髳(莫侯反)鬋(即璉反)􁐏(聽亦反見詩風注)髲(皮智)
(反)鬛(力涉反)髴(方未反)鬌(丈垂反又多果反見禮記)鬊(音舜見禮記)鬀(他計反)髡
(口昆反)鬄髢(二同並徒計反)髽(壯瓜反)髧(徒感反見詩)鬒(之忍反作鬒同)鬢(卑吝)
(反)髺(古活反絜也)
衣部(依也)

凡陸拾壹字(肆字重文)

襮(布沃反又音博見詩風)褫(丈爾反作褅俗)袗(之忍反論語作紾禮記作振)襋(已力反見)
(詩風)襁(作繦者非)衽(人審反)襺(工典反見禮經注)襘(工㑹反見春秋傳)裯(都牢反短)
(衣也直留反襌被又直俱反見春秋傳)袼(與胳同音各見禮記)襜(充占反)袘(以䜴反見禮經)
複(方目反)襛(如恭反見詩風從禾者訛)䙗裼(二同並他系反上説文下見詩)褊(比善反)
襦(經典亦作)袷(工洽反又音劫交領也見禮記)襌(都寒反禪袷之襌見禮記)裨(比支反益)
(也)衵(女乙反見春秋傳)褐(下末反)裕褚(丑吕反裝衣鄭之市官又徵吕反並見春秋傳)
袢(普半反又音煩見詩)袥(他各反)襈(音撰縁䌵也)褕(音俞翟羽飾衣字書以為䄖狄后服)
(經典作揄從手與揺同褕翟雉名)袿(音圭衣袪)褖(音彖褖衣王后之六服)衹(止移反適也作)
(祇訛)䙒(勑六反見春秋傳)襗(音澤見周禮)􁎜(音維見周禮注)袽(説文作絮京氏作袽見易)
袡(如鹽反婦人上服)襢(張戰反又章善反見禮記)衮(工本反)裏(作訛)袤(莫富反)
衰(象形草雨衣先追反等衰之衰又音測追反經典多偕為縗絰之衰七雷反詩之雨衣作蓑素和反)
(與字書不同)褻(從草者非)衷(作衷訛)褭(乃了反見春秋傳)衺(似嗟反經典多借邪字為)
(之邪以嗟反)褎袖(二同禮記釋文作袖)襃(補牢反或作褒又作裦皆訛)褰(音愆)衾
(上説文下經典相承隷省)褧(音頃單衣見詩又作絅見禮記注)齊齊(子之反上説文下經)
(典相承隷省齊縗又衣下曰今經文多借齊字代之)裘裻(音督見考工記)卒(子忽反又子恤)
(反又在忽反作卆及皆訛)袲(充爾反地名見春秋)褘(音暉王后之上服)袺(音結執衽也見)
(詩風)
示部(天垂象見吉凶所以示也)

凡參拾字(壹字重文)

禫(祭名徒感反)祕(音泌或從禾者訛)祗祇(上祗敬也下巨支反地神)祏(音石宗廟中藏)
(主石室見春秋傳)禩祀(二同上見周禮注)祊(補莖反祭名周禮又音方)祓(方吠反又)
(音拂見春秋傳)禕(美也音猗)禬(工外反祈祭名見周禮)禖(木才反見禮記)禱(丁老反)
禂(直由反又音誅祭名見周禮)禓(音羊道上祭又音殤逐疫也見禮記)祲(子沁反感祥也)
(見春秋傳)祡(祡望字經典取燔祡之義多作木)祟(從出下示作􁁑訛)禜(禜祭水旱之名)
(音詠作滎訛)祭(從月從又作訛)祺(福也)祐祜(上從右音右下從古音怗並福也)
禨(其記反沐而飲酒曰禨見禮記)禋(音因精意以享)礿(祭名)禚(諸若反見春秋)祔(音附)
(又借為備字見禮記)禷(師祭名五經及釋文皆作類唯爾雅從示)䄍(祭名經典皆作蜡唯新月)
(令作䄍音乍)
禾部(禾之言和也象形字以二月始生八月而熟得時之中名之曰禾)

凡參拾捌字(參字重文)

穜(章用反經典相承作穜稑之穜音直龍反見周禮)種(字林以為種稑之種直龍反經典相承以為種)
(植之種)稙(張力反見詩)穡(山力反)穋稑(二同並力竹反見詩及周禮)稹(之忍反見考工)
(記)稀(虚衣反)稷(子力反)稌(駞古反見禮記)秠(丕几反見詩大雅)稃(音孚)穮(補遥反見)
(春秋傳)穫(下郭反)穧(才計反見詩大雅)秩(丈一反)稈秆(二同並公坦反上見春秋傳)
秕(音比)穰(汝羊反)稱稯(子公反見禮經)程(丈嬰反)秭(咨李反見詩)稼榖穎(余炅)
(反)秏秅(上火報反下丈加反又丁固反見禮經)穗(禾秀也)穟(音遂禾垂貌見詩大雅)稾
(工倒反)秦(從示訛)稺穉(並丈利反幼禾也上說文下字林)稊(音題秀也見易)兼(從又持二)
(禾經典相承隷省作兼凡謙嫌之類皆從兼)秫(音述黏稷也見禮經)
耒部(耕曲木垂之所作)

凡漆字

耕耤(耤田字六經多以藉字為之亦取蹈藉之義)耦耡(音助)耘耨(案字書耨字從木經典相)
(承從耒久故不可改)耜
心部(象形說文作今依石經作心其在左者經典相承隷省作小又作小)

凡陸拾陸字(肆字重文)

憝(大内反上說文下石經見周書)戁(而善反敬也)愨(口角反)憖(牛吝反從來從犬見春秋)
(傳)惄(奴的反見詩)愆(作愆訛)忌(巨記反從戊己之己)怨(於逺反又一倦反)□(上說)
(文下石經)惡(從亞亞象曲脊醜惡之形從西者訛凡堊蝁之類皆從亞)懟(丈類反怨也)(傷也)
(縁廟諱偏旁凖式省從氏凡汦昏之類皆從氏)恥(從止訛)慝(惡也)懋繠(人箠反見春秋傳)
戇憃(並竹降反上見周禮又束凶反)慶(從鹿省從心從夊)愬(音訴又色革反見易)恭慕
忝(此三字並從􁃷􁃷音心與心同)愼□(上説文下經典相承隷省此已下心在左者皆作忄)惇
(都昆反厚也與敦同)懷慆(他刀反過也見詩)恤(先律反憂也與䘏同)愒(丘例反息也又作憩)
(見詩風)忳(之惇反見禮記)憜惰(二同並徒卧反不敬也俗作墮墮火規反)憧(直降反又音衝見易)
惏(力三反殺人而取財曰惏見春秋傳)懦(人于反又乃亂反見禮記注)怓(女交反惛怓大亂也見詩大雅)
惛(音昏)㤜(呼述反)慬(其靳反見春秋傳)懠(才細反疾也)惙(竹劣反見詩風)慅(音草憂也)悾(音空)
(愨也)憸(許斂反詖也商書憸利字音銛)悁(烏玄反見詩)慨愾(火記反又空蓋反見詩風)懆(千到反見詩)
悖(步内反俗作勃非也)憯(千坎反痛也見詩小雅與噆同)惔(他敢反又音談憂也見詩小雅)惎(巨記反見春秋)
(傳)怪(工壞反異也從又從土作恠及從工者皆訛)憍(憍忲之憍經典或以驕字為之)悕(音希見春)
(秋傳)慱(音團見詩)憮(亡否反愛也見禮記)憤(扶問反)懪(蒲卓反自此已下並見爾雅)忉(音刀)
怲(悲皿反)慘(七敢反悽也)懕(一廉反)
巾部(佩也)

凡拾捌字

㡆(火光反又作㤺見周禮)幎(莫狄反見考工記又音縈見禮經)幦(莫歷反車覆笭也見禮記周禮)
(作􁉛)幭(莫結反襌被也禮記又作篾莫歷反)帙(丈一反從心訛)幡(孚袁反見詩小雅作憣訛)幠(火孤)
(反覆也)幩(附文反飾也見詩)飾(作餝訛)帚(章手反夏王少康初作箕帚凡字從帚者放此)帶
(多賴反象繫佩之形佩必有巾從巾巾謂之飾禮記作􁔧)帥(山出反從巾或從市者訛又色類反並與率同)
幬(直留反又徒報反覆也)帑(說文乃胡反字林以帑為帑藏之帑帑音儻又作孥為妻孥字經典並依)
(釋文作帑)帟(音懌見周禮)幣帆(敷劒反見春秋傳注字作帊音普霸反)帴(音翦狹也見考工記)
十部
凡捌字(壹字重文)

博(從尃專音敷)協(和也心部亦有恊字與此字同並訓和案古文作叶則從十者義長)肸肸(許乙)
(反上說文下經典相承隷省見春秋傳)率(與帥同又色類反又音律)卄(音入今以為二十字)屯(從門)
(反聚也)卅(先荅反今以為三十字)
豸部

凡拾伍字(壹字重文)

貔(婢尸反見詩及周禮)豹(博孝反)貈(下各反似狐)貉貃(二同並莫白反孔子云貉之言貉貉)
(惡也上經典借為貈字下經典借為蠻貃字)貍(力之反經典或借用為埋字)貒(他丸反)豻(五旱)
(反胡犬也禮及釋文相承亦作犴)貙(尹于反見春秋傳)貐(弋主反自此已下並見爾雅)貜(九縛)
(反)貛(火丸反)貓(萌交反猛獸)貀(女滑反獸無前足)豾(音丕)
犬部(丘泫反今依石經凡在左者皆作犭犭音犬)

凡參拾參字(貳字重文)

獮(先善反秋田也)獵(力輒反)獲(從又)獺(他末反)猲(火遏反短喙犬又音歇)獿獶(乃刀)
(反上說文下經典相承隷省見禮記詩小雅作猱煩擾之擾例皆從今省從憂爾雅作猱)狃(女九反)
(案九馬刻訛作乙今據石刻改正)猩(音星犬吠聲又音生見禮記)狐(從爪訛)狂(上說文下)
(經典相承隷省)類獒獘(婢曳反見春秋傳又作斃同)狊臭(上工役反視也從目凡湨郹之類皆)
(從狊下蚩又反象獸走臭而知其迹者)戾(盧結反曲也象犬出戸下者身戾曲又盧計反)黙(與嘿同經)
(典通為語黙字從火訛)器(象犬守器之形作噐訛)獝狘(上況必反下況越反皆飛走之皃見禮記)
獐(齊人謂麋為獐見考工記)狗(從犬句聲孔子曰狗叩也叩氣吠以守音苟)獀(山牛反春獵見禮記)
獫(力劒反見詩風)犯(從戊己之己)獷(九往反又虢猛反自此已下並見爾雅)獠(力幺反宵田也)
狻(先丸反)獥(胡犬反)㺜(乃容反又奴刀反犬多毛)狒(扶味反)
豕部(象毛足後尾形)

凡拾漆字(壹字重文)

豵(子公反)豝(音巴見詩)豬(陟魚反從犬訛)豶(附文反)豷(殃利反又許器反見春秋)豖(丑足)
(反象豕絆足之形凡琢啄之類皆從此)豪(上説文下經典相承隷省)豰(呼卓反小豚也又火)
(沃反自此已下並見爾雅)豭(音加壯豬也)􁈱(工開反)豜(音肩)豱(音温)豴(丁歴反蹄也)
􁋲(音厄)䝐(弋箠反)彖(他奂反凡喙掾之類皆從彖)
勿部(州里所建旗之象其後相承作物以此勿為止之)

凡貳字

昜(音陽字書本從日下一從勿凡字從昜者皆放此)忽
馬部(象頭尾四足之形)

凡肆拾漆字(貳字重文)

駽(呼縣反見詩)驪(力知反)駵(力由反)駰(音因見詩頌)驄(青工反)駁駮(並邦)
(卓反上馬色不純見詩下獸如馬倨牙)驈(唯必反見詩)駹(眉江反)驠(一見反)駸(七林)
(反見詩)驟(助救反)駴(與駭同見周禮)駜(音弼馬肥兒見詩頌)駪(所斤反衆大兒見詩小雅)
駔(讀如組見周禮)駾(音兊見詩大雅)騁(丑并反)騤(巨追反見詩)騷(先牢反)騶(莊溝)
(反作訛)駉(工營反見詩)騊(大牢反)駼(大奴反)驒(代何反驒騱野馬)騭(竹力反又)
(之逸反見周書)驅(音區作駈訛)驎(與隣同今人連錢驄也)駢(薄賢反)□騬(二同音繒)
(犗馬上說文下經典相承隷省見周禮)騇(音舎)騜(于亡反又音皇自此已下並見爾雅)駥(而充)
(反馬八尺)駂(音保)騥(人九反又而周反)駺(音郎)騢(下加反馬赤白雜毛曰騢)騴(烏諫反)
騽(音習)駓䮆(二同音丕)馵(止句反)馲(音洛又他各反)驨(戸圭反)駝(代何反)騄(音緑)
(騄耳)
鹿部(象形)

凡貳拾壹字(貳字重文)

麀(音憂牝鹿)麋(莫悲反)麇麕(二同九倫反上說文下籀文經典或作麏字書不見)麛(莫兮反鹿)
(子)麑(牛兮反狻麑獸名)塵(從麤省從土)麤(千奴反相承作麁及蟲字作虫之類不可施行於經)
(典)麗(旅行也從丽丽古麗字從鹿省)麐(人力反牝麒也經典皆作麟唯爾雅作此麐字)麔(其久)
(反自此以下並見爾雅)麃(白交反從鹿下火獸名凡鑣藨之類皆從麃)麚(古牙反)麌(牛主反)
麜(音栗)麙(五咸反)(音牽)廌(丈解反相承以為薦進字非)􁀔薦(並進也上見禮記)灋
(古法字見周禮)
鳥部(象形)

凡肆拾捌字(壹字重文)

鳳(從凡下鳥)鶪(工役反伯勞也)鴝(巨俱反春秋及周禮並作鸜公羊作鸛音雚又古玩反水鳥)鵒
(音欲)鷫鷞(鷫鷞神鳥)䳭鴒(上音脊字下郎丁反詩及釋文作脊令又作即令)鳶(俗或作䳒)鷙
(之二反見周禮)鶯(一莖反見詩)鴥(于決反亦作鴪又音聿見詩風)鴟(昌支反)鴇(音保)鶴(從隺)
(隺戸穀反從霍者訛)鷩(卑列反雉也)鸚䳇(音武又作鵡見禮記)鶬(與鎗同又作瑲聲見禮記)鷊
(五歴反綬也見詩風)鷁鶂(二同水鳥見春秋傳)鸒(延據反見詩)鷕(于小反)鶠(音偃鳳也)鴆
(春秋傳以為酖此字見酉部)䳺(鳥舍反鶉屬)鶞(丑旬反自此已下並見爾雅)鴂(音決)鴡(鴡鳩)
(與雎同)鳪(音卜雉名)鴱(五蓋反)鷽(一角反)鵞(或作鵝)鵧(步丁反)鳽(音肩又五牽反)
鶟(大兀反又徒忽反)鵰(丁幺反)鳺(方于反又音扶)鴀(方物反)鷇(苦豆反)䳢(丘之反)
鶜(鶜鴟字爾雅作茅)鳻(扶云反)鴩(吐節反)焉(象形)舄(象形寫字從此)烏(乙姑反象形)
隹部(鳥屬)

凡拾伍字

雊(工豆反)雛(仕于反)雕(丁幺反鳥名與鵰同經典或借用為雕飾字)離雝(音邕邕渠鳥名)
雂(巨炎反宋公子名見春秋傳)䧲(音犴見禮經注)䧼(互屋反鵲也今禮經注鳱鵠字並從鳥)雄
(于弓反從右訛)奮(方問反從奞從田或作者訛)奪(徒活反)隻(從又)雙(從又)雃(五賢反見春秋)
(傳)(力之反黃也爾雅作鵹)
言部

凡參拾玖字(叁字重文)

訊(從卂卂音信作誶者訛)諫(從東者訛)謹䕶訂(音亭見考工記)訒(兒軫反又音刃難也見論)
(語)謠謡(上說文下經典相承隷省)謟諂(上音滔從爪從臼凡字聲近謟者皆從下笞冉反從􁁡)
(從臼凡字聲近諂者皆從臽)譖註(竹句反與訓注之注義同)諾誖(布内反亂也)誤譟(先到)
(反)謫(音摘經典或從適又借適字為之)譆(火之反見春秋傳)諞(步千反見周書與便巧之便同)
讙(作訛)謬(桑路反與愬同)謚(常利反上説文下字林字林以謚為笑聲音呼益反今用)
(上字)誄謖(所六反起也見禮記)訐(紀謁反)諓(在淺反巧言也見春秋傳)訌(戸工反清也見詩大)
(雅)訩(音凶訟也見詩頌)訿(音紫莫供職也見詩頌)訧(與尤同見詩風)誑(惑也)詬訽(二同)
(並呼遘反)譱善(上説文下石經上見周禮注)競(上説文從古文兩言下經典相承隸省)
广部(音儼象形)

凡拾捌字(貳字重文)

廚(俗作厨非)廏(從皀從殳作廏訛時變反)廛(直連反相承作􁈘者訛)龐㡳(丁米反下也)
庤(丈已反具也見詩頌)庮(弋久反又音由見禮記)廑(巨斤反又音堇人名見春秋傳)庪(居委反前)
(承弱又音軌庪縣見爾雅又音几庪閣見禮記注)廟庿(二同下見禮經)廱(廱辟廱廱和也)㡿厈
(上説文下經典相承隸省凡􁒎之類皆從厈)廢庛(七賜反耒前曲木見考工記)廋(所留反匿也見)
(論語)廞
厂部(音罕象形)

凡拾參字

厎(音指致也)鴈(五諫反作訛)厞(房未反見禮記)厥厝(千各反見詩詩又作錯經典或並用為棤)
(字)厖(眉江反大也)厲厭(凡黶饜之類皆從厭)仄(音側)嚴(從􁎕􁎕音吟)炭(從屵下火屵五)
(未反)㕒(語規反見爾雅)厜(才規反見爾雅)
石部(象形)

凡拾肆字

碝(而兖反石次玉)磿(零激反抱磿見周禮)砥(音旨)碞(牛銜反見周書)硩(他厯反官名見周禮)磋
(千河反治也)碎確(苦學反見易)磌(之人反又大年反聲響也見春秋傳)磐(音盤山中之安石也)
(見易)(亦作砠見詩風)硈(口八反又苦角反見爾雅)礐(戸篤反見爾雅)磽(五交反見爾雅)
疒部(女厄反象倚著之形)

凡貳拾字

癈(疾也惟癈疾作此字其餘興廢之廢並不從疒)瘵(側介反病也見詩)痤(在戈反)痟痒(弋掌反)
瘖(於金反見禮記)㾐(力細反見春秋傳)瘨(都田反見詩大雅)痗(音每病也見詩大雅)􁈛(音療理也)
(見詩風注)痯(古緩反疲敝皃見詩小詩)瘥(才何反疾疫也見詩及春秋傳)瘳瘍疽疢(從火熱病也作)
(疹者字林居忍反)疥(亦作)瘉(羊主反病也)瘣(胡罪反病也)疧(巨支反病也見爾雅)
阝部(音邑)

凡肆拾貳字(壹字重文)

邦(從丰丰音玣從手者訛)鄼(才丸反百家為鄼聚也又子管反又才何反酒也見周書)郢邸(丁米反又音帝)
(見周禮)郵(于周反從垂或從卪者非)(山召反亦作稍見周禮)邶(詩風作鄁者訛)酆(芳弓反周文王所都)
鄭邵(上召反郫邵地名召公字經典多作召)鄍(莫丁反晉邑)郤(去逆反作郄者訛)郰(側留反字林又)
(有作鄹者)鄒(古邾國作郢訛)鄔(烏古反)鄢(於建反又於晚反鄭楚地名)酅(户圭反見春秋傳)邪(似嗟)
(反通以為邪僻之邪)郹(工役反楚邑見春秋)酈(零激反又力知反見春秋傳)鄙(五鄼為鄙從啚啚音圖古鄙吝)
(字圖字從啚俗用為圖謀字非)郫(婢支反晉邑見春秋傳)鄀(音若見春秋傳)酀(於淺反人名見春秋傳)邥
(音審周邑見春秋傳)郠(古杏反邑名見春秋傳)鄐(許六反見春秋傳)鄸(莫公反邑名見春秋)邲(毗必反又)
(音弼地名見春秋左氏)鄬(于委反見春秋)郳(五兮反小邾國見春秋)鄵(千消反又七報反見春秋)邿(音詩)
(見春秋)邴(音丙又彼命反見春秋傳)鄗(苦交反又音郝見春秋傳)郔(音延)郱(步丁反地名見春秋)鄟(市轉)
(反國名見春秋)邡(音方又音訪謀也見春秋)(所求反)郭(上説文下石經)
卩部(音節説文作卩今依石經並省㸃)

凡玖字(壹字重文)

卸(仙夜反舍車解馬曰卸從午從止御字從此石經變止作山)郤(作却俗亦相承用之)寋(紀偃反難)
(也見爾雅易及經典作蹇難字皆作蹇)䣛(先一反)卹(先聿反憂也與恤同恤見心部)卿(上説)
(文從二節相對下石經)卷(音眷又居免反見論語又音權又去元反)卮(音支)
􁂅部(輔九反今依石經作阝)

凡貳拾伍字(壹字重文)

陵(從麦訛)陰隂(上説文下石經)陟(從步)降(音絳又下江反)陷(下監反)隉(五結反見周書)
墮(許規反俗作隳以此為惰字皆非也惰字從小已見心部)阤(丈已反小崩也見考工記)阬(音抗門髙)
(又音鏗見春秋傳)阨(乙革反)陼(之與反陼丘也)陾(如之反又音仍見詩大雅)隱(從爪從工或作)
(隠訛)隩隮(子計反見商書)阠(尸忍反)阞(音勒地脈理也見考工記)阱(又作穽陷獸塹也)隒
(魚檢反見爾雅)陿(亦作狹案字書狹義當作陜相承用陜為分陜字以狹代之)陽陗(千召反見易注)
障鄣(上之向反下音章近齊小國見春秋傳)
戸部(象半門形)

凡伍字(壹字重文)

啓(或從又及弋者皆訛)扃(工營反)㧁(苦荅反閉也又音盍)戹厄(上説文下經典相承隸省凡字)
(從厄者皆放此)
尸部

凡拾肆字(五字重文)

展輾(二同申也轉也見詩)屝(扶畏反屨也)㞕屑(先結反上説文下經典相承)尾(從到)
(毛相承亦從正毛作下字)屬(上説文下經典相承隸省)屨(上説文下經典相承隸省)履
(上説文從舟下夂下經典相承隸省)􁋳(音賛見考工記注)
虫部(火尾反象形)

凡伍拾肆字

雖蜡(清絮反見周禮又祭名士迓反)(音特詩及釋文並作螣)螣(徒登反神虵又音特見月令)蠜
(音煩)螫(式亦反)蚤(音早從㕚又從爪)風(從凡下虫)蚩(充之反)蜥(先歴反自此已下並見爾雅)
蚸(他各反又音歴)螪(失羊反又之亦反)蜆(下研反又下顯反)蜸(口殄反又苦顯反)螼(羌引反)
蚓蝎(戸葛反)蠸(音權)蟿(工他反又音弃)䗐(弋䜴反又式移反)螜(胡木反)蠰(乃郎反又)
(丁郎反)蝘(烏典反)蜓(徒典反)螟(音冥)蛵(火丁反)蜭(下感反)蠖(一郭反)蚳(丈尸)
(反)􁍞(詩風作伊)蜙(先凶反)蝑蚌(捕項反)蝦(下加反)蟆(莫加反)蝯(于言反又音爰)
(作猨訛)蜼(以水反又余季反)蛩(巨凶反)􁇆(牛列反)螒(音汗)蠵(下圭反)螿(子羊反)
螸(音欲又音俞)螔(餘支反)蝓(以朱反)蝁(一各反)蛓(千志反)蜬(戸甘反)蠑(戸扃)
(反又音螢)螘(魚已反)蝥(音謀又直誅反)蝮(音腹)蟲(丈中反有足謂之蟲無足謂之豸)蠱
䖵部(古門反)

凡拾參字

蠹(丁故反)螽􁉸(二同並音終見春秋傳)蠡蠶蝱(音盲)(於貴反爾雅又作螱)蠠
(二同並彌一反)蠽(子列反見爾雅)蠭蟁(亡分反田蟁母見爾雅)蟊(莫侯反)
土部(他古反象形)

凡參拾玖字(貳字重文)

塹(千劒反)坻(丈尸反小渚也)墽(口幺反又口交反見王制注)塗埽(先老反經典及釋文多作)
(掃)圮(捕美反從戊己之己)塏(音愷見春秋傳)塴(布鄧反見春秋傳)場埸(上音長下音易)壟
壠(二音隴方言曰冢郭璞界呼壠)垂(作者訛)堊(一各反)坐(上説文下古文今依古文)圭
珪(二同從重土)培(捕才反見禮記)瘞坋(捕本反)凷塊(二同口對反又音快上見禮經)
封(左旁上從籀文㞢下從土不從圭上說文下隷省)堯(從垚下兀垚音堯)坏(普梅反丘一成)
(又音培)埴(黏土也尺志反又音殖見考工記)垸(音丸量名也見考工記)坅(五錦反見禮經)堩
(古鄧反見禮記)墐(音覲塞也見詩)埆(音學見春秋傳又音角獄也見詩注)圬(音烏作杇同)塓(莫歴)
(反塗也見春秋傳)堵(音者人姓又音睹見春秋傳)(女牆也音)堙(音因)埶(音藝禮記及考)
(工記皆音勢)墍(許器反塗也見周書又取也見詩)
士部(從十合一)

凡伍字

壻(作訛)墫(千旬反詩風借蹲字為之)壷(苦本反壷二字本象形字不從士故移附於此以)
(類相從見爾雅)懿(從壹壹亦象形字)
冓部(象上下相對形古候反)

凡陸字

構(蓋也)溝(作訛)遘(遇也見易雜卦又作姤易卦名)媾(重婚曰媾)講覯(見也詩風或以為邂)
(逅字)
玉部(象三玉相連形古文作經典相承隷省作玉凡字從玉在左者皆省㸃)

凡貳拾捌字(肆字重文)

瓘(工煥反見春秋)瓊(從夐)璿璣璪(子到反玉色如藻)琢瑑(上竹角反下丈絹反見周禮)
琬珍(作珎訛)􁈞璂(二同見周禮)珕(魯帝反見詩注)(莫巾反禮記作琘)瑰瓌(二同)
與㲄(二同並音角雙玉也)班斑(上從刀分也下從文采也)瑳(千可反玉色鮮)玠(二同並音)
(介大圭也)璊(音門赤也見詩風)瑲(七羊反聲也詩或作鎗爾雅亦有作創者)瑚(音胡)璉(力展反)
珌(賔一反佩刀飾見詩小雅)琇(玉名)
力部
凡拾陸字

功(從工從力作㓛訛)劼(口八反見周書)劫(凡業反又從刀者俱為刼脅之劫其從刀者本是或體今)
(經典並從力)勍(巨京反)勁(雞正反)勱(莫介反見周書)勮(劬據反)勦(楚交反見禮記又子)
(小反見夏書)劾(下代反)勢(從埶作勢訛)勖(從冒從力或從助者非)劣(從少下力)勇飭
(丑力反)勰(音協)勤
刀部(今依石經作刀凡字在右者皆省從刂)

凡貳拾貳字(貳字重文)

剛創(楚良反創鉅見禮記)刺剌(上千亦反從朿朿七賜反作㓨訛下力末反從束經典無剌字但以)
(與刺相亂故見之)删(二同並所姦反上說文下經典相承隷省)刲(苦圭反禮記或作􁐁)割券
(從拳省從刀作劵訛)制(從古未字)刎(亡粉反)刳(口胡反)剽(匹妙反見春秋)刉(音機見周禮)
疈(滂逼反見周禮)􁎱(與腦同見考工記)􁎬(柔耎之耎見考工記注)劎劒(二同下經典及釋文)
(通用之)刷(刮也)剫(音度見周禮注及爾雅)劇(巨戟反)
斤部(居欣反)

凡伍字(壹字重文)

斲(竹角反斫也經典相承或作下字)所(石經作)斷(作断非)斸(知緑反見爾雅)
斗部(丁口反)
凡捌字

斛斞(戈主反量名)料斟(從甚)㪺(音拘見禮記注)斝(作斚非)􁋵(他幺反古鍬字見爾雅釋)
(文云從斤)升(式陵反象形從斗作訛)
戈部(平頭㦸也)

凡拾捌字(貳字重文)

肈(作肇訛)戣(戟屬見周書)戛(工八反從頁省)賊(上說文下石經)戡戭(戈刃反又音衍見左氏傳)戮
戩(子衍反福也見詩小雅)戰戢戍(升句反從人持戈)武(於文止戈為武)戟戟(几劇反上說文下經典相)
(承隷省)或(從一從口口音圍俗作㦯者訛)我(從戈從于彳古垂字)戉(音越從音厥大斧也凡戚越之類皆從戉)
弋部(取也)

凡參字

必(從弋從八凡毖邲之類皆從必)貳(案字書古文一字二字三字皆從弋今作弍音二)忒
耳部

凡拾參字

耴(張聶反象耳垂形凡輒之類皆從耴)耽(聽南反從身訛)耼(吐南反又音南從身訛)聮(古連)
(字從絲省見周禮)聦(千公反作聡訛)聽(從壬)聘(從由從身訛)職(從身者訛)聝(古麥反斷耳也)
(經典釋文並作馘斬首也)聵(五快反從身訛)聖(從呈呈從口從王王他頂反)聲聶(女涉反兩耳就)
(一耳凡字從聶者皆放此作聶訛)
門部(從二户今依石經作門)

凡拾伍字(壹字重文)

閼(乙曷反見春秋傳)闃(苦役反見易)關(從音關從絲省從卝卝古猛反作開者訛)閒
(從月經典閑暇字皆用之)闖(丑林反又丑禁反見春秋公羊傳出頭皃)閏(從王居門中)開(上說)
(文從幵幵口千反下經典相承隷變)閻(從臽)闕闚(口規反)閡(五代反)闍(音都見詩風)閞
(皮變反見爾雅)閷(色界反見考工記)
禸部(人九反象形又女厄反)

凡陸字(壹字重文)

禽萬(蟲也象形今以為十千之萬)离(說文從屮從禽省今依石經作离丑支反凡摛離之類皆從离)
禼(二同上古文稷偰字舝字從下字)禹
㕯部(女滑反)

凡肆字

巂(戸圭反從隹從屮屮音丑列反凡攜觿之類皆從巂)裔(弋制反作訛)商(作啇訛)矞(以出)
(反凡字從矞者皆放此)
子部
凡漆字(壹字重文)

孺(經典及釋文或作字與孺同)孼孽(牛列反上說文下經典相承隷變作孽此為庶孽之孽經典亦)
(通用為妖孽字)孶(禮記音子從玆玆從二玄從兹訛又音字見虞書)孤(從爪訛)孕疑(右旁從子)
(下止作者訛)
云部(他兀反從倒子形)

凡伍字

㐬(他兀反古子字倒形凡從㐬者皆放此)䟽流(作訛)毓徹(從云相承從去者訛)
辛部(秋時萬物成從䇂從一䇂音愆䇂從二凡字從辛者皆放此)

凡捌字(貳字重文)

辭辤辝(上說文中古文下籀文經典相承通用上字)辠(音罪見禮經)辯辨(並皮勉反上理)
(也下别也經典或通用之禮記亦借辯為徧字)辜辟(婢亦反君也又匹亦反法也又便辟之辟經典多借用為)
(邪僻之僻又為隱避之避或為開闢之闢禮記終辟音毗由辟音弭又為擗踴之擗春秋傳又為壁壘之壁)
巛部(貫穿通流象形)

凡陸字

侃(相承作偘訛)州(從重巛今依石經作州凡字從州者放此)巠(下泠反從王省凡經莖之類皆從巠)
□(古□字經典相承作巟從巟者放此)(象巛不通形音哉凡葘災之類皆放此)粼(力刃反從巜巜)
(音澮)
火部(燬也)

凡肆拾貳字(叁字重文)

燬(音毁)燒爚(弋灼反)燔(音煩燔柴字)熇(火沃反又音郝見詩)燀(充善反)燥(先倒反)
烘(巨凶反又火東反見詩小雅)煬(弋向反見春秋)熲(工潁反)爆(布沃反又音駁)煇
(虛歸反又音韗見禮記)爟(工奐反見周禮)爇焫(二同而恱反)灾災烖(三同下見)
(周禮)燠熠(于甲反)燋(祖消反又子弔反又音樵見周禮)黶(乙減反見春秋傳)煦
(許芋反烝也)灮光(上說文下經典相承隸變)熊黧(音黎黒也見爾雅)烕(音血見詩)
(小雅)煢(單也見周禮或作惸)炤(與照同)燂(音尋炙爛也見考工記)爍(式藥反見考工記)焞
(吐雷反盛也見詩)炰(呼交反見詩)燾(徒報反冒也)熯(而善反敬也見詩又音漢見易)烓(音恚)
(行竈也又丘弭反又口熲反見詩注)燅(囚纎反又音尋見禮經)灸(從久)炙(從月作訛)黒黷(音瀆)
(見商書案禮記及易並作瀆)
赤部(南方色也從大火)

凡肆字(壹字重文)

䞓赬(二同並丑貞反釋文作赬見詩風)赧(女簡反從叉)赭(音者)
大部
凡拾字

奎(星名)奄(從电)契(苦計反作契訛)夷(從弓從大化者訛)夫耎(人兖反凡字從耎者放此)
奕(音亦見詩)奰(捕位反見詩)奭奊(下結反從圭從夨夨音側見春秋傳)
夭部(從大象形)

凡伍字(貳字重文)

喬(巨消反凡橋驕之類皆從喬)奔(上說文下經典相承隷省)幸(胡梗反上說文下經典相承隷)
(省)
　五經文字卷中
欽定四庫全書
　五經文字卷下
　　　　　　　　　　　　　唐　張參　撰
　國子學　凡六十六部
九十五水部(又作氵)　　　九十六冫部(音冰)


九十七糸部　　　　　九十八亼部(才入反)


九十九食部　　　　　一百金部


一百一車部　　　　　一百二女部

一百三幸部(女涉反)　　　一百四山部


一百五鬼部　　　　　一百六頁部(一結反)


一百七見部　　　　　一百八欠部


一百九夂部(山危反)　　　一百一十夊部(竹几反)


一百一十一攵部　　　一百一十二殳部(示朱反)


一百一十三又部　　　一百一十四田部


一百一十五老部　　　一百一十六部(牛今反)


一百一十七􁂁部(浦賣反)　一百一十八瓜部


一百一十九爪部　　　一百卄􁌏部(平表反)


一百卄一匕部(音化)　　　一百卄二部(卑里反)


一百卄三卧部　　　　一百卄四雨部


一百卄五襾部(火下反)　　一百卄六覀部(大幺反)


一百卄七􁟰部(音遷)　　　一百卄八片部


一百卄九兔部　　　　一百卅束部


一百卅一㯻部(捕幺反)　　一百卅二口部


一百卅三囗部(于非反)　　一百卅四一部

一百卅五二部　　　　一百卅六弓部


一百卅七黽部(莫杏反)　　一百卅八儿部(音人)


一百卅九瓦部　　　　一百四十匚部(下弟反)


一百四十一匸部(音方)　　一百四十二用部


一百四十三羽部　　　一百四十四歹部(几承反)


一百四十五日部　　　一百四十六曰部


一百四十七白部　　　一百四十八㫃部(音偃)


一百四十九虍部(火胡反)　一百五十皿部


一百五十一血部　　　一百五十二韋部


一百五十三舛部(充絹反)　一百五十四足部


一百五十五喜部　　　一百五十六壴部(竹句反)


一百五十七骨部　　　一百五十八􁄡部(力卧反)


一百五十九危部　　　一百六十爨部(七亂反)

水部(準也象衆流之貌凡在左者皆作氵與水同)

凡壹伯伍拾字(拾字重文)

沱(徒何反從它它音沱經典相承亦作沲)沮(七余反詩風以為沮洳之沮即慮反小雅以為遄沮之沮)
(在吕反)沔(音緬從丏丏音緬以丏為匄者非匄音蓋)沛(上子禮反詩風以為水名)
(下補泰反郡名又音霈見春秋傳)溠(側加反楚水名)灌(工奐反)泠(歴丁反樂官或)
(作伶訛伶音來定反)濰(音維齊水名)灉(澤名)㴱深(上説文下經典相承隷省)灃
澧(上孚工反水名下亦水名在於魯陽及荆州音禮)淩(水名經典或以為侵陵字)濕
濕(他帀反上説文下經典相承隷省兖州水名經典相承以為燥濕之濕别以漯為此字見)
(夏書與釋文同與字義不同)溼溼(式入反上説文下隷省經典皆以濕為溼唯爾雅用)
(之)沐沭(上音木沐浴之沐下音述水名見周禮)漑溉(工内反上説文下石經又音槩)
(溉灌之漑)濡(人于反又音須燕水名見春秋傳)淶(音來并州浸見周禮)泥(從工者訛)滔(作淊)
(訛)渙(作訛)湝(音皆見詩)滮(皮周反見詩)瀏(力九反又音劉見詩風)決(決溢之決作决)
(訛)沖(深也從冫者訛)況(形之類也從冫訛)汎泛(二同浮也上附弓反見詩下見禮記)汜氾
(上音似水名從辰巳之巳下音凡鄭地名從戊己之己下又敷劍反經典多用之)濔(尼爾反又寧禮反見)
(詩風)淫(久雨曰淫從爪從壬壬音他頂反作滛訛)滿(作訛)沴(郎計反從㐱㐱音軫作沵者訛)浥
(乙入反又於及反又於脅反見詩)涘(音俟)淰(音審見禮記)氿(居洧反見小雅)潨(在公反見詩大)
(雅)渠(作訛)洫(虚逼反又作淢見詩大雅)泫(胡犬反見禮記)滍(音雉見春秋傳)湄(經典相承)
(亦作湄)滴(丁狄反從商訛)澨(音筮見夏書)(上字林下經典相承隷省凡之類皆從厈)
潛(作潜訛)濿(音厲爾雅或以為深則厲之厲詩風及論語皆作厲)沒(上説文下經典相承隷省)
(莫骨反今人作沒字從殳於字書無據但行之已久所異者微)渰(乙冉反見詩)潦(歴倒反)濛(莫工)
(反見詩)濩(下郭反又音䕶湯樂也見周禮又煑也)沈(丈林反又音審從人出冖今人以此字音審别)
(作沉字於義無據亦行之久矣經典之文不可不正)瀌(被喬反見詩)泐(音勒見考工記)澌(仙智反盡)
(也見禮記注凌凘字從冫)汽(許乙反見詩大雅)瀱(已例反見爾雅)準(從水傍隼字林作准平也)淅
(先狄反)湑(先吕反見詩作俗)湇湆(並丘及反上從泣下月大羮也下從泣下日幽深也今禮經大)
(羮相承多作下字或傳寫久訛不敢便改)涼(從冫訛)洒(先米反滌也又音漼見詩風)灑(色買反又)
(色解反經典或借洒為灑埽字洒音見上)淳(上説文下石經上勻反)潸(所姦反見詩)漾(作漾)
(訛)潁(水名)寖(二同並子鴆反上説文下字林經典及釋文或作浸)淠(普計反從畀與之畀)澶
(是延反水名見春秋傳)菏(工何反澤名見夏書古本亦作荷)淑(石經從)減(從冫訛)滅(從烕)
(烕呼悦反)溢泆(上器滿下淫泆之泆)衍(作訛)湛(經典或借為沈又借為湛饎之湛子亷反)濘
(奴定反)澡(音早澡麻見禮記)涅(乃結反黒也從日從土)涑(音速水名見春秋傳)涿(音卓見周)
(禮)沃(烏督反從夭或加㸃訛)汚(烏路反經典及釋文有相承作洿者與字義不同)萍(步丁反)
溥漙(上音浦下音團見詩風)沿㳂(上説文從㕣㕣音鈆下經典相承隷省)涉(經典及釋文相)
(承亦作涉)洙(音殊魯水名見春秋傳)泡(普交反見春秋傳)湅(音練見考工記)涹(漚也齊人語烏)
(和反見考工記注)淬(七内反)湪(吐亂反)瀹(餘若反見禮經)淖(女孝反見禮經)激(古狄反)
泭(芳于反小筏見詩注)濔(音弭見詩)澆(音梟乂五弔反寒浞子見春秋傳)浞(仕角反見春秋傳)
沶(音市縣名見春秋傳注)滲(所沈反見周禮注)溲(所栁反見禮記注)瀐(子亷反見春秋及公)
(羊傳)瀋(尺沈反汁也見春秋傳)涕洟(上音體下音替自目曰涕自鼻曰洟今人多以涕為鼻洟誤矣)
(見易及春秋)洊(音荐見易)滺(音攸流皃案字書無此字見詩風亦作攸)濼(來狄反又來沃反又音洛)
(齊水名見春秋傳)浣(與澣同)渻(生領反又所幸反齊水名見春秋傳)濆(父文反見爾雅)涷(音東)
(又都弄反見爾雅)漦(丑之反又牀緇反見爾雅)澩(火谷反見爾雅)瀾灡(並來安反上大波也下灡)
(潘也下又來但反見爾雅)㳄(祥延反慕欲口液也)羨(祥見反又餘羨之羨以見反見周禮)盜(徒到反從)
(㳄從皿利於物欲器皿者盜之從次者非)淒(千兮反見詩小雅)漿(上説文下經典相承)瀵(方問)
(反見爾雅)漆(從桼桼音七象漆如水滴而下)泰黍黎(自此已上並下從水相承省作氺從小從􁃷者)
(皆訛)
冫部(音冰)

凡拾壹字(壹字重文)

冰(古凝字經典相承以為冰凍字彼陵反)凝凊(溫凊字戚徑反今曲禮傳寫誤作清者非)癛凜
(力甚反上説文下經典相承隷省)冷(力頂反)冶凋(凋傷也丁條反論語及釋文皆作彫)凌(水凌)
(也)凓馮(附弓反經典步冰反義與憑同)
糸部(莫歴反細絲也象束絲之形)

凡捌拾貳字(貳字重文)

純(音鶉從屯又音準縁也又或徒本反或音屯)紝(音壬機縷也作䋕同)繼(音計從㡭反絶為㡭俗作)
(継非)纎緫(從匆匆義别見)紾(徒展反紾縛之紾見考工記)縛縳(上符玃反從尃尃音敷下音絹)
(從專)練(從柬柬音簡)繪繢(上公外反春秋傳注引詩以為繪弁字下户内反本音匱論語及釋文繪)
(事字與繢並音會)綪(千見反赤繒也又音爭屈也見禮記)繰縿(上子老反從喿喿音噪下山函反從)
(參旌旗之流也)緇(莊時反或作繬者訛)䊷(與緇同古文字經典多作純轉寫從才誤)紞(丁坎反從冘)
緌綏(上人隹反從委下小隹反從妥)紑(副流反)縁(從彖俗作訛)纀(布木反)緥(音保從衣)
(非)綫線(二同先戰反上見春秋傳)綱(從岡岡音剛)綅(先亷反黒經白緯也見禮記注又音侵)
縭(吕支反見詩風)繩(從蠅省)絏(絏本文從廿縁廟諱偏傍今經典並准式例變)緝(千入反從咠從)
　 訛　紽(大何反絲數也見詩風)纑(經典亦從盧)絺(細葛)綌(作􁎖訛)緆(千歴反又音錫縗也)
(又他計反見禮記)縗(千囘反)紱紼(並音弗上綬也下輓車索)纇(力内反節也)紖(丈忍反牛)
(索也周禮作絼)纏(俗作緾)繅(先刀反繹繭出絲禮經或以為藉之)顈(音頃見禮記)纂(子短)
(反從算似組而赤也)徽(從微省)纍(力隹反)繄(一鷄反從殹)縈(一營反)縻(莫羆反)繫
(工第反又音系)絜(音結從丰從刀麻一端也)絛(他刀反)繭(工殄反蠶衣從虫從音綿字從繭者)
(放此)彞(上從􁅒􁅒居例反凡彘彚彖之類皆從􁅒)絲(作絲訛)紡(孚罔反)綆(音耿索也考工記讀)
(為餅)緧(音鰌見考工記)緅(子侯反)紺(古暗反)絙(古鄧反見周禮注)繣(音畫案字書無此字)
(見周禮注)縋(丈偽反)絀(與黜同)繘(音橘綆也)絪縕(上音因下於云反二字見易)緎(音域)
(縫也見詩風)縐(側救反靡也見詩風)(作紒同音計見禮經)綯(徒刀反絞也見詩風)纆(音墨徽纆)
(皆繩也三股曰徽兩股曰墨)緰(音須人名春秋傳亦作繻)縜(于貧反射連綱者見考工記)䜌(力全)
(反從言從絲凡欒變之類皆從䜌)轡(筆媚反上説文下經典相承隷變)緜(從糸及作綿者皆訛)孫
(俗作訛)縣(音玄又音眩經典兩音皆用此字不作懸危之懸)(徒報反見詩作纛訛)
亼部(才入反象三合之形從入一讀如集凡字從亼者皆放此)

凡拾字(參字重文)

會會(從曾省上説文下石經凡字從會者皆放此)舎(上説文從􁁉從口口音圉下石經)僉
(千亷反皆也從吅吅音暄不從厸厸音鄰凡字從僉者皆放此)今(從古及字凡字從今者放此)命
(從口從卩)全(從亼下工今經典相承用下字或作仝訛)令(力正反發号也又力呈反從卩凡字從今)
(者皆放此)
食部(説文從亼從皀皀彼立反今依石經作食凡字在左者又省一畫作食凡從皀者鄕旣之類皆同)

凡參拾貳字(肆字重文)

饙(府文反又作餴同)飪(人甚反)飤(囚志反今經典通以食字為之)餱(音侯乾食)饁(上説)
(文下石經)餞(從戔)飫(上説文下經典相承隷省)館(從舍訛)饑飢(上榖不熟居希反下久其)
(反餓也經典或借用下字)饎(充志反見周禮地官又作)􁈰饔(上説文下隷變)餉饟(二同並式)
(向反)飻餮(上説文下隷變)饕(他刀反從號)養(從羊下食)餧(奴罪反飢也經典相承别作餒為飢)
(餒字以此字為餧飼之餧字書無文)飦(之延反粥也饘同見公羊傳)餫(音運野饋也見春秋左氏傳)
饇(於據反與飫同飽也見詩小雅)餾(力又反見詩注)飶(蒲節反香也與苾同見詩頌)􁊾(之延反見)
(禮記注)餗(音速見易)餈(在私反見禮記注)饘(之延反)倉(從食省從囗象倉形)
金部(象金在土中之形)

凡伍拾參字

鐵(他結反相承或作鐵)鐘鍾(上樂器下量名又聚也今經典或通用鍾為樂器)鍊(歴見反從柬柬)
(音簡)鑄(音注)䥙(徐醉反陽䥙也)鉶鈃(並音刑上祭器下樂器似鐘而頸長禮記或通用下字為祭器)
鍤(丑涉反又音插)鑯(子亷反鐵器也)鋟(子纎反又七亷反刺也見春秋傳)鍥(苦結反見左傳)鍛
鍜(上東亂反從段下户家反從叚叚音遐)鐕(子南反從朁)鍵(巨偃反)鑠(式灼反銷金也)鏝
(莫干反)鋝(力悦反見周禮)鑮(布各反見禮經)鏄(布各反田器也)鎗(叉行反鐘聲也)鏜(土剛反鼔)
(聲也又土堂反見詩)鏠(敷容反兵端也)鍭(音侯矢金鏃亦作翭)鏑(丁狄反見周禮注)鉞(從戉戉音)
(越)鑣(逋喬反馬銜也)鋂(莫才反大瑣也)錞鐓(二同並徒對反矛㦸下銅)鈍(大寸反從屯屯音豚)
鍚錫(上戈章反下星亦反)銔(音丕見左傳)鉼(音餅見周禮)鑋(丘正反金聲也又一足行見春)
(秋左氏傳)鋌(他頂反)鉉(玄典反見易)銚(七遥反又吐堯反又音遥)銶(音求)鑴(許規反見禮記)
鑞(音臘見周禮注)鈔鈇(音斧又與斧同)鐲(直角反見周禮)鐃(女交反見周禮)鑒(音監從監)鋈
(音沃白金見考工記及詩風)鑿(才各反從省從華)銎(曲容反見詩注)鑢(音慮見考工記)鈑(音版)
(見周禮)
車部(輿輪之揔名奚仲所作)

凡肆拾字(肆字重文)

輯(才入反從咠)輶(弋久反)輕輊(上苦盈反作訛下竹二反見詩小雅)轐(音卜見考工記)
軘(兵車也從屯屯音豚)較(工卓反)轛(竹遂反又音對見考工記)輮(人九反從柔見考工記)輻
輹(二同方木反上車輪輻下車縛也見易釋文以下字音服)輒(張涉反從耴從取訛)軫(之忍反)䡇
軏(音月轅端上説文下見論語及釋文相承隷省)軝(臣支反長轂之軝以朱約之見詩)軛(烏革反轅)
(前也)軥(工豆反軛下曲者)轉輖(章由反見禮經)軌(九水反從八九之九作軌非)軔(而晉反礙)
(車也)輇(市縁反蜃車下卑輪也)轏輚(二同士諌反上見春秋左氏傳下見周禮與棧同)軷(蒲末)
(反見詩及周禮)範軓(並音范上法也下車前軾也見周禮)轘(音患)轞(音檻大車聲詩風亦借檻字為)
(之)轔(力人反車聲詩本亦作鄰)轚(工第反又音擊互者見周禮)輩(補妹反從非作軰訛)輿(與庶)
(反又音餘作轝訛)輂(居緑反大車駕馬)轊(二同並于例反車軸之端象見考工記注凡繫擊)
(之類皆從)轄舝(二同並胡戛反舝從舛從禼省字雖不從車與轄字同經典多用此字故就此部取)
(其易了)軑(音大縣名見左傳)
女部

凡參拾陸字(參字重文)

姬(黄帝居水以為姓)婚(五經多作昏以正昏時之義)妃(從戊己之己)妊(音壬作姙者訛)媲
(怖計反配也)(從音凡之類皆從)㛮嫂(二同上説文下隷省作㛐訛)娒姆
(二同並莫又反女師也又音母今禮記並用下字)姤(音遘)嫄(音元)嫡(丁歴反)娉(娶妻也今經典)
(多通用聘問字)妬(丁故反作妒者非)媢(音冒夫妬也經典多作冒)婼(丑若反見春秋傳)媒(從某)
(某從甘下木)奸(音干犯也)婬(婬泆之婬經典多用淫字)妖佞(乃定反從仁作倿訛)姦(私也俗作)
(姧訛)􁂆(絲朱反見周禮注)妟(一殄反凡宴偃之類皆從妟)孌(李婉反順也)婁(上説文從)
(廿從中從女下石經力侯反又力句反凡數樓之類皆放此)娩(音問)媺(音美見周禮)姇(音孚見禮)
(記注)母(從女象乳形)毋(從女象有姦者止之形)媞(大兮反見爾雅)婟(乎故反見爾雅注)嫳
(普結反見春秋傳)
幸部(女涉反所以犯驚人也説文從大從音干今依石經作幸)

凡肆字(壹字重文)

執(上説文下經典相承凡報之類皆從幸)睪(音繹凡斁擇之類皆從睪今人或以為臯陶字謬誤)
(尤甚)盩(直牛反見禮記注)
山部(象形宣也宣氣散生萬物有石而高)

凡拾捌字

岳嶽(二同上象形下形聲)峱(乃牢反從狃見詩)密(眉筆反)嶞(大果反見詩頌)㠀(丁老反)
岡(古堂反從四下山凡字從岡者放此)屺(丘紀反從戊己之己)岨(子余反又七余反見詩今詩作砠)
岐(巨知反俗以此岐為山名别作歧路字字書無此歧字)崐(俗作崑)崘(俗作崙)嶷(音疑又牛)
(力反)嶧(山名)嵏(子公反)巋(丘軌反見爾雅)崧(思中反作嵩同)巉(士衫反)
鬼部(人所歸也)

凡肆字(壹字重文)

鬽魅(二同並眉位反)魃(捕末反從犮)禺(音隅獸屬從鬼頭從内凡字從禺者放此)
頁部(下結反頭也)

凡貳拾字(壹字重文)

顚(丁千反)顙(先朗反)頜(古合反顄也)頷顉(上下感反面黄也又並牛敢反揺頭也並見春)
(秋傳)頯(巨追反權也見春秋傳)頍(丘絹反又音跬見詩風)顧(作頋非)順(從川)頫(方武反低)
(頭也音俯與俛同亦音俯或為覜字非)頮(火内反洗面也經典亦作靧並音悔)頤(弋支反)籲(俞注)
(反)顇(音遂又才季反)頄(音求頰間骨)顅(苦顔反見考工記又作鬜見詩注音閒)􁎯(口忽反秃)
(也見考工記注)願(二同上大頭也)頵(紆軍反見春秋傳)
見部(從目下儿儿音人)

凡捌字

視規(從夫作䂓訛)覽(從監下見作覧訛)覜(他弔反石經作頫)覡(户狄反)覦(羊朱反)
覵(音莧反又音閒見禮記注)覭(莫丁反見爾雅)
欠部(從氣從人上出之形)

凡拾壹字(貳字重文)

㱃飲(於錦反上説文下經典相承隷省)歠(充劣反)歙(許給反又音攝)㱁款(苦管反上説文)
(下經典相承隷省作欵非)歇歡歜(音觸又在感反昌蒲葅見春秋傳)歂(市專反)歗(音嘯)
夂部(山危反行遲也象人兩脛有所躧之形)

凡拾貳字(肆字重文)

夋夋(音逡行皃上説文下石經凡駿峻之類皆從夋)复(音㐲從畐省從久上説文下石經凡復輹)
(之類皆從复)憂(上説文從頁從心夂下石經凡櫌之類皆從此)愛(上説文從旡從心從夊下)
(經典相承隷省)致夔(巨追反如龍一足從頁從已從止從夂上兩㸃象角形)㚇(音宗聚也又曰鳥斂)
(足從兇下夂凡從㚇者皆放此)畟(子力反從田從儿從夂凡謖稷之類皆從畟)
夊部(竹凡反從後至也象人兩脛後有致之者)

凡肆字(貳字重文)

夆(芳逢反上説文下經典相承隷省凡峯逢之類皆從夆)夅(下江反服也夊㐄相承不敢並㐄)
(音跨上説文下隷省凡絳降之類皆從夅)
攵部(普卜反小擊也説文作攴從卜從又今依石經作攵)
凡貳拾肆字(貳字重文)

敷(妨于反上説文下經典相承隷省)改(從戊己之己)敏(歴彫反擇也見周書)敶(除珍)
(反又音陣見周禮注)敵(徒歴反從啇)救斁(以赤反厭也又音妬)赦(二同並式夜反)攷(古考)
(字見周禮)敂(古口反見周禮地官)㪣(口交反横擊也見春秋傳)牧收(上牧養下收斂字從丩丩音古)
(由反作収訛)畋(音田)寇(從完作㓂非)暋(音敏强也見周書)敘(作叙訛)攸(凡條修之類皆)
(從攸)敦(音惇厚也又丁囘反見詩大雅及禮經又以為黍稷器敦牟字音對又音彫見詩又音團)敕(丑力)
(反古勑字今相承皆作勑唯整字從此敕)整(從敕從正作訛)
殳部(示朱反長丈二尺建於兵車)

凡拾貳字(壹字重文)

祋(丁外反從示見詩)㱿(苦樂反凡榖縠之類皆從㱿省)毆(一口反)毃(口卓反又口交反)段
(都亂反從端省凡字從段放此)殽(下交反相錯雜)毅(牛旣反望怒也從豙豙音毅豙從䇂省從豕䇂音愆)
役伇(二同經典並用上字)殺(從殳杀聲杀古殺字)􁀎(古歴反從音衛見周禮凡繫擊之類皆從)
(􁀎作訛)殹(烏計反從医医一計反凡字從医者放此)
又部(音右象三指之形)

凡貳拾陸字(漆字重文)

㕚(壯巧反蚤字從此)叉(初霞反赧字從叉)燮(和也從言又炎聲也)叜叟(上説文從灾下又經)
(典相承隷省凡字從叟者放此)㕛友(上説文從二又相交下經典相承隷省)㕞(山劣反飾也其刷刮)
(字已見刀部)叔(上説文下石經今經典並依説文作叔凡字從叔者皆放此)取(作訛)豎
(從臤從豆從立非)反(從厂從又厂音罕)秉(從又持禾)尹(從又丿丿音曳凡字從尹者皆放此)
彗(囚芮反上説文埽竹也從又持下經典相承隷省)肅(敬也從從􁂙)隸隷(力計反上説文下經)
(典相承隷省)肄(並弋二反習也上説文中字林下經典及釋文相承隷省又弋勢反勞也)
書(上説文下石經)畫(界也從聿從田從一又胡卦反繢也)
田部(陳也樹榖曰田)

凡拾壹字(壹字重文)

畛(之腎反又之臣反)甿(莫鄧反又音盲)畿(從幾省從田)畞畝(上説文下經典相承隷省)町
(他典反又他頂反見詩風)畽(他短反見詩風)畇(囚遵反田墾辟見詩小雅)畜(從玄)界(從介介亦作)
畺(已香反凡彊疆之類皆從畺)
老部(從人毛匕毛象反毛匕音化)

凡捌字(壹字重文)

耆(從老省從旨今或作老下目者非)耊(從老省從至)考(從丂)耇(從老省從句)壽(上説)
(文從老省從􁀂􁀂丈牛反見周禮注下經典相承隷省凡擣禱之類皆從壽)孝(從老省從子)(從老)
(省從毛)
乑部(牛今反象三人)

凡參字

衆(從横目下乑)聚(從取)臮(音暨)
􁂁部(普賣反象邪流之形從反永)

凡參字(壹字重文)

覛(莫獲反)脈脉(上説文下經典相承隷省從正永)
瓜部(工華反)

凡貳字

瓞(大節反從失)瓣(捕莧反從二辛)
爪部(象形)

凡參字

爲(作為訛)孚采(從爪下木作采非)
􁌏部(平表反象物落上下相付持之形)

凡參字

爰(從􁌏夾于凡蝯援之類皆從爰)受(從舟省凡字從受者放此)爭(俎耕反從丿丿音曳凡尹爭尋事帚)
(秉歸之類皆從尹右旁並合出)
匕部(火卦反象倒人古變化字)

凡參字(壹字重文)

眞眞(上説文從匕從目從音偃八所乗載下經典相承隷省作眞又作真凡顚愼之類皆從眞)
化(從亻)
匕部(必里反從反人)

凡捌字(貳字重文)

頃(凡熲潁之類皆從頃頃苦潁反)卬(從卩迎仰之類皆從卬)艮(工恨反上説文下經典相承隷)
(省凡恨限根很之類及聲近艮者皆從艮)㔬卓(上説文下經典相承隷省)毖(鄙媚反愼也)能
臥部(五過反從人從臣休也)

凡參字

監(從臥下血凡覽鑒之類皆從監)臨(從品)盬(音古)
雨部(象形)

凡貳拾貳字(伍字重文)

靁雷(上説文見詩風下字林)霣(為閔反見春秋傳)霆(音廷霹靂也)􁇲(力又反)震䨮
雪(上説文下經典相承隷省作雪)霰䨘(二同並悉見反上詩風下見爾雅)霢霡(上説文下經典)
(相承隷省)霚雺霧(三同並莫候反地氣發天不應上説文中籀文下經典相承隷變下又音務上中下)
(並見爾雅)霿(莫弄反天氣下地不應霿晦也爾雅釋文並作霧)霂(音沐)霾(莫皆反)霓(五結反又)
(五兮反屈虹也)霄(雨䨘為霄又近日赤氣見爾雅)霑需(音須遇雨不進從而凡孺儒之屬皆從需)
覀部(火下反從冂上下相覆之形凡從覀者皆放此)

凡參字

覆賈(從貝又音古凡字從賈者放此)覈(下革反經典相承亦作凡字從襾者放此)
覀部(大幺反説文作卥象草木實垂條形今經典相承作西東西之西從八與此不同)

凡參字(壹字重文)

㮚栗(上説文見周禮下經典相承隷省凡字從栗者放此)粟
􁟰部(音遷説文作今經典相承作􁟰案此文從西與栗字之上文相類而義不同)

凡貳字

遷票(本字從􁟰下火隷文移火字一㸃就上非示字凡摽剽之類皆從票)
片部(判木也象半木形)

凡貳字

版(布簡反從片經典亦作板)牖(音酉窻也作牗非)
兔部(湯故反象踞後其尾形)

凡貳字

毚(士咸反狡兔之俊者從㲋㲋丑略反凡讒攙之類皆從毚)㚟(丑略反從㲋㲋獸名頭與兔同足與鹿同省從)
(犬)
束部(縛也)

凡參字(壹字重文)

柬(音簡從八在束中凡諫練之類皆從柬)悚竦
㯻部(捕幺反橐也從束圂聲)

凡肆字(壹字重文)

橐(土各反)囊(奴郎反上説文下石經)櫜(音羔)
口部(象形)

凡伍拾字(肆字重文)

噭(古弔反見禮記)喙(凶吠反)啄(誅角反從豕豕丑足反)􁀾(古吾反見虞書)吠㕹(扶肺反犬)
(聲也上説文下字林)噍嚼(二同並才笑反上見禮記)唾嚔(多計反見詩風)啐(七内反)噂(宗損)
(反詩亦作僔)嘯(詩亦作歗)嗿(他感反見詩風)咈(音佛)嗜哨(七笑反)叫嘂(二同並工弔反)
(從丩丩古由反下從㗊㗊壯立反下見周禮)嘅(歎也見詩)嗾(先后反見春秋傳)咮(之句反又陟句)
(反見春秋傳)哲(作悊同)含(胡甘反作非)召(作非)君(從尹下口)嗸(音敖見詩)吝(力刃)
(反恨也惜也從文下口凡從吝放此作吝非)否(方九反不也又音鄙又音否泰之否作否非)噑(戸刀反)
嚶(烏耕反)唯(弋隹反又弋水反作訛)噩(音岳又五各反從王從㗊㗊壯立反見周禮)局(巨曲)
(反從尺下口局之取其促也作與局皆訛)啗(徒纜反從臽見周禮注)喤(華彭反和也)咥(許旣)
(反見詩風又直結反見易)嗃(呼落反恱樂皃見易)咷(音逃呼也見易)吪(與訛同見詩風)噣(張救反見詩風)嘵
(呼堯反懼也見詩大雅)哆(昌志反又昌也反大也見詩大雅)𠯗(子闔反見禮記注)唫(音吟與岑同見春秋)
(傳)嗌(音益咽喉也)唶(音責見爾雅)哭(從犬從吅吅音喧作訛)喪(上說文下經典相承隷變)
囗部(于非反象回帀形)

凡漆字

圜(天體也見禮記)圎(音運今通用為方圎字音袁)團(大丸反)圖(大奴反)圛(音亦圛者升雲)
(半有半無見周禮注)因(從大凡字從因者皆放此)回
一部

凡漆字(參字重文)

丕㔻(上説文下石經下見春秋傳)韭(象形下從火及加草者並非)䪥薤(上説文從㕢下經典)
(相承隷省今爾雅作䪥餘並用下字)丠丘(上説文從北下一下石經)
二部(地之數也)

凡陸字(壹字重文)

亟(紀力反從人又口在二之内凡極殛之類皆從亟)凡(相承作者訛)齊(案經典齊酒與食齊之齊)
(及齊縗攝齊之齊齍盛之齍齎費之齎躋升之躋齏菹之齏及采薺之薺凡十體本多作齊齍與粢同齎又與資同)
(薺亦作茨唯酒食之齊義取限量更無别體也其餘皆有本字但施之於經典則多借齊字用之)旁(上説)
(文下經典相承隸省)次(從冫者訛)
弓部(象形以近窮逺)

凡拾參字(貳字重文)

彊強(並巨良反上弓有力彊盛字本合作此字強者蟲名爾強蚚是也今經典相承通用之又其兩反則皆)
(用下字)弨(尺昭反見詩小雅)弧(從瓜)彆(普結反)弛(式爾反解也)弢(他牢反弓衣也)
弦(上説文下經典相承隷變作弦其琴瑟弦亦用此字作絃者非)　弘(凡字從弘者皆敖此)弻弼(上説)
(文下經典相承隷省)彀(古候反見考工記)
黽部(莫杏反水蟲象形)

凡拾字(壹字重文)

鼆(莫耿反見春秋傳)黿(音元)鼉(代何反)鼈(易作鱉周禮注作蟞)鼃(烏瓜反)䵹(音知見爾)
(雅)鼄(音蛛見爾雅)蠅(弋陵反)龜龜(象形舊也外骨内肉上説文下石經)
儿部(音人又古竒字人)

凡拾參字(參字重文)

兌兊(大外反上説文下經典相承隷省凡字從兊者放此)充兒(從臼下儿音而又五兮反)兕(囚姊)
(反)兄(從口下儿)兢(紀冰反上説文下經典相承隷省)皃貌(二同上説文下籀文今經典用)
(下字)兜(作者訛)(色巾反見詩)朁(千敢反從曰從兓兓子心反凡潛譖之類皆從朁作替訛)
瓦部(土器也象形作訛)

凡拾參字

瓬(甫罔反見考工記)甗(牛建反見春秋傳)甐(弊也見考工記)甃(側救反甎壘井見易)甕(與瓮)
(同)瓶(與缾同)甈(五勢反自此已下並見爾雅)甋(丁歴反)瓿(步豆反)瓵(弋支反)甊
(洛口反)甓(蒲覓反)瓴(音零)
匸部(下弟反説文作丂今隷省)

凡肆字

匿(從若凡慝暱之類皆從匿作者訛)匹(從八作疋訛)匽(音偃)
匚部(音方受物之器)

凡拾貳字(貳字重文)

匜(弋氏反可以注水見周禮)匴(音算見禮經)匯(見書)柩匶(二同下見周禮)匰(丁安反見周禮)
匩匡(上説文下經典相承隷省)(豆多作籩已見廴部)匧篋(二同並口筴反)匵(與櫝同匱)
(也見論語)
用部(從卜從中可施行)
凡漆字(參字重文)

甯寗(上説文下隷變)周(用口為周)庸(以鍾反上説文下相承隷省)僃備(上説文從從)
(用已力反下經典相承隷省)
羽部(于句反象形)

凡拾肆字(壹字重文)

翨(尸豉反見周禮)翅(式豉反)翣(山甲反棺翣也)翠(千祟反見春秋)䍿(胡光反見周禮注)翰
(乎幹反)翩(匹緜反)翿(徒報反見禮經)翳(烏計反)翶(五刀反)羿(上説文下隷省)翑
(其于反)翯(戸角反肥澤也)
歹部(几承反説文作歺今依石經作歹歹列骨之殘)

凡拾字(壹字重文)

殤(式向反又式羊反)殱(子銛反見春秋傳)殄(作訛)殖(上力反生也)殘(昨安反從戔)
肂(音異瘞也又弋二反見禮記)壑(呼各反)死(從人今經典久相承從匕)叡睿(二同並弋芮反)
(上見易)
日部(實也象形)

凡貳拾陸字(參字重文)

晛(乃見反見詩)暘(音陽日所出也見虞書)暱昵(二同尼一反近也)暀(王况反見詩)暫
(作蹔訛)曩曏(許亮反見爾雅)暭(工老反又胡老反古帝號)晷(音軌)㬥暴(上捕沃反下捕報反)
(曬也下侵暴之暴今經典通用之)(壯力反見周禮)㬜晉(上説文下石經)(與䙝同見詩小雅)
暵(呼捍反)碈(眉巾反)時曖(音愛見易注)昄(蒲板反大也見詩小雅)􁀈(音側)㫺昔
(上説文此字本是缺腊字上象肉文得日而乾後加作腊以此為古昔字下石經)晜(音昆見爾雅)旦
(明也)
曰部(于月反從乙在口中)

凡伍字(壹字重文)

􁋹曹曺(上説文中經典相承隷省凡字從曹者皆放此下石經)曷(胡遏反凡字從曷者放此作)
(者訛)是
白部(西方色)

凡漆字(壹字重文)

皦皎(並公了反上玉石之白者下月皎字今詩風通用之案今詩本及釋文多從曰傳寫之誤)皁(黒繒)
(作皂訛)皙(思歴反人色白亦如上字相承多從曰非)□(丘歴反亦如上字相承多從曰上下皆從小象)
(空隙之形凡字從􁄩放此)樂皤
㫃部(音偃旌旗之游)

凡伍拾字(壹字重文)

旌(從生作旍訛)旆(從市市普末反從或從巾者訛)旐(石經作旄)旟旞(音遂全羽為旞)旂
(交龍曰旂)旝(工外反建大木置石其上發其機以槌敵又云旃也大將之麾也見春秋傳)旃旜(之延)
(反二同下見周禮)旖(於竒反旗皃)旋(從疋疋音山慮反)旛(孚燔反)旅(從从从古從字)族
(從矢祖禄反矢鋒也古鏃字今以為宗族字作訛)於(象形)
虍部(音呼又火故反象形)

凡拾玖字(貳字重文)

虎　虢號(作者訛)虩(火歴反又許㦸反見易)贙(于犬反從二虎從貝俗以二虎顚倒與説)
(文字林不同)虪(音叔黒虎見爾雅)虦(士山反貓也見爾雅)虒(音斯虎之有角見左傳)虞虔
(巨山反敬也)盧盧(上説文下經典相承亦作下字凡字從盧者皆放此)獻虙(音伏古作伏羲字論)
(語釋文宓犧或作虙又云宓子賤姓虙文字訛舛轉而為宓故濟南㐲生稱子賤之後是也)虡(上説)
(文下隷省見周禮)虐(上説文下石經)處(從夊從几俗作䖏非)
皿部(器也象形)

凡拾字

盛(黍稷在器)齍(音咨從齊下皿或作粢同禮記及諸經多借齊字為之)益(伊昔反饒也從水)盎
(見禮記)盡(器中空從皿上㶳㶳囚刃反火之餘)盥(從臼從水臨皿臼已足反)盪(徙朗反又他浪反滌)
(器也)盆盈盝(音禄壓盝之盝見考工記)
血部(呼決反)

凡陸字(貳字重文)

衁(火光反見左傳)醓(二同他感反見周禮)衋(許力反從聿從皕皕音逼見周書)盍(上説)
(文下石經今依石經)
韋部(從舛從口口音圍柔獸皮)

凡拾參字(壹字重文)

韎(音末茅蒐染韋一入曰韎又音昧經典並音莫介反)韝(音溝射臂㧺)(先涉反見詩風)韣(音獨)
(弓衣也見禮記)韔(丑向反見詩風)韤(亡伐反)韐(古洽反又音閤見詩)䪐(音祕弓絏也見考工記注)
(音鮑見考工記注)韓(上説文從入下韋下經典相承隷省)斡(烏活反見考工記注)弟(從韋)
(省象圍帀次弟之形)
舛部(充絹反從夊㐄相背之形)

凡陸字(貳字重文)

桀(巨列反從舛在木上凡從桀者皆放此)椉乗(上説文下隷省)䑞舜(舜草也象形楚謂之葍上)
(説文下經典相承隷省)舞
足部(從口下止)

凡貳拾壹字(貳字重文)

踧(子六反見詩)蹻(求消反舉足行髙又已小反見詩)蹌(七羊反見禮記)躡(女涉反)蹢(丈赤)
(反從啇經典相承亦作躑)躅(丈玉反亦作䠱)踊(弋冡反跳也作踴非)跨(苦華反又苦化反上説文)
(下經典相承隷省)蹐(資昔反從脊上説文下經典相承見小雅)踦(居綺反開一扇一人外一人内)
(曰踦)蹯(音煩掌也見左傳)蹶(居衛反又作蹷又音厥)躩(驅碧反)跗(方于反見周禮)嚔(音致)
跂(其冝反詩釋文伎亦作跂)踂(女輒反足不相過楚言見春秋傳)踖(踧踖之踖又七亦反見詩小雅)
躗(戸快反見春秋傳)
喜部(樂也從壴下口凡從喜者皆放此)

凡貳字

憙(悦也見春秋傳)嚭(丕几反見春秋傳)
壴部(竹句反從中下豆)

凡漆字

鼓(工戸反從支象其擊之形凡從鼓者皆放此作鼓及皷皆非)鼖(父文反大鼓也)鼙(捕迷反小鼓今)
(禮記或借鞞字用之)鼛(音髙)鼜(音戚夜戒也見周禮)嘉(從加作嘉者訛)
骨部(肉之覆也)

凡漆字

骭(戸諫反)(羊紹反見春秋傳又作見詩)髃(與腢同見春秋)骴(與胔同見周禮)髀(捕米反見)
(禮記)䯤(士喪禮作禬見詩及周禮皆借㑹字為之)髂(苦駕反説文字林無此字見春秋傳注)
􁄡部(力卧反象形)

凡肆字

嬴(姓也)贏(以經反)蠃(魯果反見爾雅)羸(力為反)
危部(在髙而懼)

凡陸字

祪垝(古毁反上祖也下毁也並見爾雅)頠(魚詭反見春秋傳)臲卼(上五結反下五骨反不安)
(之皃並見周易)詭
爨部(七亂反象形作㸑俗)

凡參字(爨字在數内)

釁(許僅反作非)亹(音尾見詩及春秋傳禮記易及爾雅説文字林並無此字今依經典相承作之未得)
(六書之體又音門)
　五經文字卷下

