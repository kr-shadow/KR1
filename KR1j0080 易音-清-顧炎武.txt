#+TITLE: 易音-清-顧炎武
#+DATE: 2018-05-12 10:15:24
#+SOURCE: github.com/kanripo/KR1j0080 master e9dbe148                
欽定四庫全書　　　　　經部十
　易音　　　　　　　　　小學類三(韻書之屬)
提要

　　　　臣等謹案易音三卷

國朝顧炎武撰音學五書之三也其書即周易

　　　　以求古音上卷為彖辭爻辭中卷為彖傳象
　　　　傳下卷為繫辭文言說卦雜卦其音往往與
　　　　詩不同又或往往不韻故炎武所注凡與詩
　　　　音不同者皆以為偶用方音而不韻者則闕
　　　　焉考春秋傳所載繇辭無不有韻說者以為
　　　　連山歸蔵之文然漢儒所傳不過周易而史
　　　　記載大横之兆其繇亦然意卜筮家别有其
　　　　書如焦贛易林之類非易之本書而易之本
　　　　書則如周秦諸子之書或韻或不韻本無定
　　　　體其韻或雜方音亦不能盡求其讀故彖辭
　　　　爻辭不韻者多韻者亦間有十翼則韻者固
　　　　多而不韻者亦錯出其間非如詩三百篇協
　　　　詠歌被管絃非韻不可以成章也炎武於不
　　　　可韻者如乾之九二九四中隔一爻謂義相
　　　　承則韻相承之類未免穿鑿又如六十四卦
　　　　彖辭惟四卦有韻殆出偶合標以為例亦未
　　　　免附會然其考核精確者則於古音亦多有
　　　　裨固可存為旁證焉乾隆四十六年四月恭
　　　　校上
　　　　　　　　　　總纂官臣紀昀臣陸錫熊臣孫士毅
　　　　　　　　　　總　校　官　臣　陸　費　墀
欽定四庫全書
易音卷一　　　　　　　　崑山顧炎武撰
彖辭

䝉　初筮告(二沃)再三瀆(一屋)瀆則不告(見上)
解　无所往其來復(一屋)吉有攸往夙(一屋)吉
震　震來􁀉􁀉(二十陌)笑言啞啞(三十五馬二十陌二韻)
艮　艮其背不獲其身(十七真)行其庭不見其人(十七頁)古者　
(卜筮之辭多用音和以便人之玩誦雖夏商之易不傳於世然意其不始於文王也易彖文王所作其用音止)
(此所以然者易之體不同於詩必欲連比象占牽合上下以就其音則聖人之意荒矣故但取其屬辭之切者)

爻辭

乾九二　見龍在田(一先)利見大人(十七真)
九四　或躍在淵　一先(或問此隔三爻而與二五為音可乎曰初二言龍三言人事至四)
(而言或躍在淵不言龍而其義則龍也其不言龍者何承初二也承其義則亦承其音也)
九五　飛龍在天(一先)利見大人(十七真)
屯六二　屯(十八諄)如邅(二仙)如乘馬班(二十七山)如匪冦(古音)
(苦故反見詩桑柔)婚媾(古音故見詩侯人)
上六　乗馬班(二十七山)如泣血漣(二仙)如
需六四　需于血(十六屑)出自穴(卜六屑)
師六五　長子帥師(六脂)弟子輿尸(六脂)
小畜初九　復自道(三十二晧)何其咎(四十四有)
九三　輿説輻(一屋)夫妻反目　一屋(子夏傳馬融鄭玄虞翻並作輿説輹今)
(從之按輻字詩伐檀與側直億特食韻正月與載意韻荀子引逸詩與塞息韻目字左傳宣二年與腹復韻成)
(十六年與䠞韻老子與腹韻不可以强合也作輹為是説文輹軸縛也左傳僖十五年車脱其輹註輹車下縛)
(也正義曰子夏易傳云輹車下伏兔也今人謂之車屐形如伏兔以䋲縳于軸因名縛也熊朋來五經説曰輹)
(謂輈上伏兔考工記輈人為輈自伏兔至軌七寸即此輹也故大畜九二亦云輿説輹而大壯九四云壯于大)
(輿之輹)
上九　既雨(九麌)既處(八語)
泰九二　包荒(十一唐)用馮河不遐遺朋亡(十陽)得尚于
中行(古音戸郎反見詩卷耳)
否九五　其亡(十陽)其亡(見上)繋于苞桑(十一唐)
上九　傾否(五旨)先否後喜(六止)
同人九三　升其高陵(十六蒸)三嵗不興(十六蒸)
九四　乘其墉(三鍾)弗克攻(一東)
隨上六　拘係(十二霽)之乃從維(六脂)之(此爻以平去通為一韻)
觀六四　觀國之光(十一唐)利用賔于王(十陽)
噬嗑六三　噬腊肉(一屋)遇毒(二沃)
九四　噬乾胏(六止)得金矢(五㫖)
賁六四　賁　八㣲二十文二十三魂五寘四韻(陸徳明釋文云李軌府汾反傅氏云賁古班字)
(文章貌鄭云變也文飾之貌王肅符文反云有文飾黄白色今按六四賁皤翰三字佀同為一韻猶屯六二之)
(屯邅班三字亦同為一韻也當從王肅音為定)如皤(陸徳明釋文董遇音槃云馬作足横行曰皤鄭玄陸)
(績本作蹯音煩今按此句與下翰如為韻當從鄭陸為是今皤字入八戈韻)漢蔡邕述行賦椉馬蹯而不進　
(兮心鬰悒而憤思即此字)如白馬翰(二十五寒二十八翰二韻)如匪冦(苦故反)婚媾
(音故)
六五　賁于丘園(二十二元)束帛戔戔(二十五寒)
剝上九　君子得輿(九魚)小人剝廬(九魚)
无妄六三　无妄之災(十六咍)或繋之牛(古音疑見詩黍苗)行人
之得邑人之災(見上)
頤初九　舍爾靈龜(六脂)觀我朶頤(七之)
大過九二　枯楊生稊(十二齊)老夫得其女妻(十二齊)
九五　枯楊生華(古音敷見詩桃夭)老婦得其士夫(十虞)无咎
无譽(九魚九御二韻)
坎初六　習坎(四十八感)入于坎窞(四十八感)
六三　來之坎坎(四十八感)險且枕(四十七寢)入于坎窞(四十八感)
六四　樽酒簋(古音九見詩權輿)貳用缶(四十四有)納約自牖(四十四有)
九五　坎不盈(十四清)祇既平(十二庚)
上六　係用徽纆(二十五徳)寘于叢棘(二十四職)三嵗不得(二十五徳)
離九三　日昃之離(古音羅見詩新臺)不鼔缶而歌(七歌)則大
耊之嗟(九麻)
六五　出涕沱(七歌)若戚嗟(九麻)若
上九　有嘉折首(四十四有)獲匪其醜(四十四有)
咸九四　憧憧往來(十六咍)朋從爾思(七之)
大壯九三　小人用壯(四十一漾)君子用罔　三十六養(此爻以上去通為)
(一韻)
上六　不能退(十八隊)不能遂(六至)
明夷初九　明夷于飛垂其翼(二十四職)君子于行三日不
食(二十四職)
九三　明夷于南狩(四十九宥)得其大首　四十四有(此爻以上去通為一韻)
家人六二　无攸遂(六至)在中饋(六至)
睽初九　喪馬勿逐(一屋)自復(一屋)
六三　見輿曳(十三祭)其牛掣(十三祭)其人天且劓(十三祭)
上九　睽孤(十一模)見豕負塗(十一模)載鬼一車(九魚九麻二韻)古　
(音居見詩何佊穠矣)先張之弧(十一模)後説之弧(見上)匪寇(苦故反)婚
媾(音故)
損六五　或益之十朋之龜(六脂)弗克違(八㣲)
益六二　或益之十朋之龜(六脂)弗克違(八㣲)
上九　莫益(二十二昔)之或撃(二十三錫)之
夬九四　臀无膚(十虞)其行次且(九魚)
姤九三　臀无膚(十虞)其行次且(九魚)
萃初六　若號(六豪三十七号二韻)一握為笑(三十五笑)
困初六　臀困于株木(一屋)入于幽谷(一屋三燭二韻)三歲不
覿(古音瀆後人誤入二十三錫韻)
九二　困于酒食(七志二十四職二韻)朱紱方來(十六咍)利用享祀
　六止(此爻以平上入通為一韻詩中食來祀多同用者故不得而闕之)
六三　困于石據于蒺藜(十二齊)入于其宫不見其妻(十二)
(齊)
九四　來徐徐(九魚)困于金車(九魚)
九五　劓刖(十月)困于赤紱(八物)乃徐有説(十七薛)
井九二　井谷射鮒(十遇)甕敝漏(古音魯故反見詩抑)
九三　井渫不食(二十四職)為我心惻(二十四職)王明竝受其福
(古音方墨反見詩天保)
革上六　君子豹變(三十三線)小人革面(三十三線)
鼎初六　鼎顛趾(六止)利出否(五㫖)得妾以其子(六止)
九二　鼎有實(五質)我仇有疾(五質)不我能即(二十四職見詩)
(東門之墠)
九三　鼎耳革(古音棘見詩羔羊)其行塞(二十五徳)雉膏不食(二十四職)
九四　鼎折足(三燭)覆公餗(一屋)其形渥(四覺)
震初九　震來􁀉􁀉(二十陌)後笑言啞啞(三十五馬二十陌二韻)
六二　震來厲(十三祭)億喪貝(十四泰)
上六　震索索(十九鐸二十陌二韻)視矍矍(十八藥)
艮六五　艮其輔(九麌)言有序(八語)
漸初六　鴻漸于干(二十五寒)小子厲有言(二十二元)
六二　鴻漸于磐(二十六桓)飲食衎衎　二十八翰(此爻以平去通為一韻)
九三　鴻漸于陸(一屋)夫征不復(一屋)婦孕不育(一屋)
六四　鴻漸于木(一屋)或得其桷(古音祿後人混入四覺韻)
九五　鴻漸于陵(十六蒸)婦三嵗不孕(四十七證)終莫之勝(十六)
　蒸四十七證二韻　此爻以平去通為一韻(上九爻辭鴻漸于陸先儒竝讀如字范諤昌改為逵朱子本義)
(從之謂合韻非也古人讀儀為俄不與逵為韻虞翻以九三為陸朱震曰上所往進也所反亦進也漸至九五)
　極矣是以上反而之三當以陸為正(隋盧思道孤鴻賦序云大易稱鴻漸于陸羽儀盛也宋文彥博集有鴻)
(漸于陸賦云陸者地鎮之峻極鴻者羽族之珍竒)
歸妹初九　歸妹以娣(十一薺)跛能履(五㫖)
九四　歸妹愆期(七之)遲歸有時(七之)
六五　其君之袂不如其娣之袂良(十陽)月幾望(十陽四十)
(一漾二韻)
上六　女承筐无實(五質)士刲羊无血(十六屑)
豐六二　豐其蔀(古音蒲五反如今人言六部之部猶承古音未變而唐人皆混入四十五)
(厚韻)日中見斗(古音滴主反見詩行葦)往得疑疾有孚發若
九三　豐其沛(十四泰)日中見沬(十四泰)
九四　豐其蔀(蒲五反)日中見斗(滴主反)遇其夷主(九麌)
旅九四　旅于處(八語)得其資斧(九麌)
上九　鳥焚其巢(五肴)旅人先笑後號咷(六豪)
巽九二　巽在牀下(古音户見詩采蘋)用史巫紛若
上九　巽在牀下(音户)喪其資斧(九麌)
渙六四　渙有丘(古音去其反見詩載馳)匪夷所思(七之)
中孚九二　鳴鶴在隂其子和(八戈三十九過二韻)之我有好爵
吾與爾靡(古音摩見詩黍離)之
六三　或鼓或罷(王肅音皮徐邈音扶波反竝音婆今人讀皮為蒲麋反而罷倦之字因之)
(至罷休之字則又别為蒲蟹反此字遂誤入五支十二蟹二韻)或泣或歌(七歌)
六四　月幾望(十陽四十一漾二韻)馬匹亡(十陽)
小過六二　不及其君(二十文)遇其臣(十七真)
九三　弗過防(十陽)之從或戕(十陽)之
上九　弗遇過(八戈三十九過二韻)之飛鳥離(音羅)之(本義或説當作過遇)
(者非)
未濟上九　有孚于飲酒(四十四有)无咎濡其首(四十四有)
　易音卷一
欽定四庫全書
　易音卷二　　　　　　　崑山顧炎武撰
彖傳

乾　大哉乾元(二十二元)萬物資始乃統天(一先)雲行雨施
品物流形(十五青)大明終始六位時成(十四清)時乗六龍以
御天(見上)乾道變化各正性命(古音彌吝反見詩蝃蝀)保合太和
乃利貞(十四清)首出庶物萬國咸寕　十五青(按真諄臻不與耕清青相通然)
(古人於耕清青韻中字往往讀入真諄臻韻者當繇方音之不同未可以為據也詩三百五篇並無此音孔子)
(傳易於屯曰雖磐桓志行正也以貴下賤大得民也於觀曰觀國之光尚賔也觀我生觀民也觀其生志未平)
(也是平正皆從民字讀矣於革曰天地革而四時成湯武革命順乎天而應乎人於兑曰説以利貞是以順乎)
(天而應乎人於節曰天地節而四時成節以制度不傷財不害民於繋辭傳曰若不宻則失臣臣不宻則失身)
(幾事不宻則害成是成貞皆從人民臣字讀矣至屈宋亦多此音離騒以名從均讀卜居以耕名生清楹從身)
(讀九辯以清平生聲鳴征成從人讀而秦漢之書亦時有之又如天淵二字古與真諄同韻者也而乾彖傳形)
(成貞寧皆從天讀文言正精情平皆從天讀訟彖傳成正皆從淵讀大畜彖傳正從賢天讀又萃彖傳臨晉姤)
(三象傳正從命讀今吳人讀耕清青皆作真音以此知五方之音雖聖人有不能改者)此傳以平去通為一　
(韻)
坤　至哉坤元(二十二元)萬物資生乃順承天(一先)坤厚載
物徳合无疆(十陽)含弘光大品物咸亨(古音許郎反考亨字易凡十二)
(見並同後人混入十二庚韻)牝馬地類行地无疆(見上)柔順利貞君
子攸行(户郎反)先迷失道後順得常(十陽)西南得朋乃與
類行(見上)東北䘮朋乃終有慶(古音羌見詩楚茨)安貞之吉應
地无疆(見上)
屯　屯剛柔始交而難生(十二庚)動乎險中大亨貞(十四清)
雷雨之動滿盈(十四清)天造草昧宜建侯而不寧(十五青)
䝉　䝉亨以亨行時中(一東)也匪我求童䝉童䝉求我
志應　十六蒸四十七證二韻(廣韻於陵於證二反本無可疑老子上禮為之而莫之應則攘臂而仍之)
(與仍韻天之道不争而善勝不言而善應與勝韻而夫子傳易於蒙於比於未濟三用此字皆從中字為韻或)
(亦出於方音不敢强為之解)也初筮告以剛中(見上)也再三瀆瀆則
不告瀆䝉(一東)也䝉以養正聖功(一東)也
需　剛健而不陷其義不困窮(一東)矣需有孚光亨貞
吉位乎天位以正中(一東)也利涉大川往有功(一東)也
訟　終凶訟不可成(十四清説見乾卦)也利見大人尚中正(十四)
(清四十五勁二韻)也不利涉大川入于淵(一先)也(上文剛來而得中句不入)
(韻吳棫韻補引劉攽云闗中以中為烝非)
比　比輔也下順從(三鍾)也原筮元永貞无咎以剛中
(一東)也不寧方來上下應(十六蒸四十七證二韻説見䝉卦)也後夫凶
其道窮(一東)也
小畜　健而巽剛中而志行(戶郎反)乃亨(許郎反)宻雲不雨
尚往(三十六養)也自我西郊施未行(見上)也(此傳以平上通為一韻)
履　履柔履剛(十一唐)也說而應乎乾是以履虎尾不咥
人亨(許郎反)剛中正履帝位而不疚光明(古音彌郎反見詩鷄嗚)也
泰　泰小往大來吉亨則是天地交而萬物通(一東)也
上下交而其志同(一東)也
否　否之匪人不利君子貞大往小來則是天地不交
而萬物不通(一東)也上下不交而天下无邦(博工反)也
大有　其徳剛健而文明(彌郎反)應乎天而時行(户郎反)是
以元亨(許郎反)
謙　謙亨(許郎反)天道下濟而光明(彌郎反)地道卑而上行
(户郎反)
豫　天地以順動故日月不過而四時不忒(二十五徳)聖人
以順動則刑罰清而民服(古音蒲北反見詩關雎)
蠱　蠱元亨而天下治(七之七志二韻)也利涉大川往有事(七)
(志)也
臨　大亨以正天之道(三十二晧)也至于八月有凶消不久
(古音几考久字易傳凡六見二音几四音韭當以音几為正説見詩旄丘)也
觀　觀天之神道而四時不忒(二十五徳)聖人以神道設教
而天下服(蒲北反)矣
噬嗑　噬嗑而亨(許郎反)剛柔分動而明(彌郎反)雷電合而
章(十陽)柔得中而上行(戶郎反)
剝　剝剝也柔變剛(十一唐)也不利有攸往小人長(十陽三十)
(六養二韻)也順而止之觀象(三十六養)也君子尚消息盈虛天行
(户郎反)也(此傳以平上通為一韻)
復　反復其道七日來復天行(户郎反)也利有攸往剛長
(十陽三十六養二韻)也
大畜　剛上而尚賢能止健大正(十四清四十五勁二韻説見乾卦)也
不家食吉養賢(一先)也利涉大川應乎天(一先)也
頤　觀頤觀其所養(三十六養)也自求口實觀其自養(見上)
也
大過　剛過而中巽而説行(户郎反)利有攸往(三十六養)乃亨
　許郎反(此傳以平上通為一韻)
坎　維心亨乃以剛中(一東)也行有尚往有功(一東)也
天險不可升(十六蒸)也地險山川丘陵(十六蒸)也
離　日月麗乎天百穀草木麗乎土(十姥)重明以麗乎
正乃化成天下(音户)
咸　柔上而剛下(音户)二氣感應以相與(八語)止而説
男下女(八語)　天地感而萬物化生(十二庚)聖人感人心
而天下和平(十二庚)
恆　剛上而柔下(音户)雷風相與(八語)　天地之道恆
久而不已(六止)也利有攸往終則有始(六止)也　四時
變化而能久成(十四清)聖人乆于其道而天下化成(見上)
遯　遯亨遯而亨(許郎反)也剛當位而應與時行(戶郎反)也
小利貞浸而長(十陽三十六養二韻)也
晉　明出地上(三十六養四十一漾二韻)順而麗乎大明(彌郎反)柔進
而上行　戶郎反(此傳以平去通為一韻)
家人　女正位乎内(十八隊)男正位乎外(十四泰)　父父子
子(六止)兄兄弟弟(十一薺)夫夫婦婦(古音房以反見詩氓)而家道正
(四十五勁)正家而天下定(四十六徑)矣
睽　二女同居其志不同行(戶郎反)説而麗乎明(彌郎反)柔
進而上行(見上)得中而應乎剛(十一唐)　天地睽而其事
同(一東)也男女睽而其志通(一東)也
蹇　蹇利西南往得中(一東)也不利東北其道窮(一東)
也利見大人往有功(一東)也當位貞吉以正邦(博工反)也
解　解利西南往得衆(一東一送二韻)也其來復吉乃得中(一)
(東)也有攸往夙吉往有功(一東)也天地解而雷雨作(十九)
(鐸)雷雨作而百果草木皆甲坼(二十陌)
損　損損下益上(三十六養四十一漾二韻)其道上行　户郎反(此傳以平去通)
(為一韻)
益　益損上益下民説无疆(十陽)自上下下其道大光
(十一唐)利有攸往中正有慶(音羌)利涉大川木道乃行(户郎)
(反)益動而巽日進无疆(見上)天施地生其益无方(十陽)
凡益之道與時偕行(見上)
夬　揚于王庭柔乘五剛(十一唐)也孚號有厲其危乃光
(十一唐)也告自邑不利即戎所尚乃窮(一東)也利有攸往
剛長乃終(一東)也
姤　姤遇也柔遇剛(十一唐)也勿用取女不可與長(十陽三十)
(六養二韻)也天地相遇品物咸章(十陽)也剛遇中正天下大
行(户郎反)也
萃　利見大人亨聚以正(四十五勁説見乾卦)也用大牲吉利有
攸往順天命(彌吝反)也
升　巽而順剛中而應是以大亨(許郎反)用見大人勿恤
有慶(音羌)也南征吉志行(戶郎反)也
困　貞大人吉以剛中(一東)也有言不信尚口乃窮(一)
(東)也
井　井養而不窮(一東)也改邑不改井乃以剛中(一東)
也汔至亦未繘井未有功(一東)也羸其瓶是以凶(三鍾)
也
革　革(音棘)水火相息(二十四職)二女同居其志不相得(二十)
(五徳)曰革(見上)　革而當(十一唐四十二宕二韻)其悔乃亡(十陽)天
地革而四時成(十四清説見乾卦)湯武革命(彌吝反)順乎天而應
乎人　十七真(此傳以平去通為一韻)
鼎　巽而耳目聰明(彌郎反)柔進而上行(户郎反)得中而應
乎剛(十一唐)是以元亨(許郎反)
震　震來虩虩恐致福(方墨反)也笑言啞啞後有則(二十五徳)
也
艮　時止則止時行則行(户郎反)動静不失其時其道光
明(彌郎反)艮其止止其所(八語)也上下敵應不相與(八語)
也
漸　進得位往有功(一東)也進以正可以正邦(博工反)也
其位剛得中(一東)也止而巽動不窮(一東)也
歸妹　征凶位不當(十一唐四十二宕二韻)也无攸利柔乗剛(十一)
(唐)也
豐　日中則昃(二十四職)月盈則食(二十四職)天地盈虚與時消
息(二十四職)而况於人(十七真)乎况於鬼神(十七真)乎
旅　旅小亨(許郎反)柔得中乎外而順乎剛(十一唐)止而麗
乎明(彌郎反)
巽　剛巽乎中正而志行(户郎反)柔皆順乎剛(十一唐)
兑　説以利貞(十四清説見乾卦)是以順乎天而應乎人(十七真)
渙　剛來而不窮(一東)柔得位乎外而上同(一東)王假
有廟王乃在中(一東)也利涉大川乗木有功(一東)也
節　節亨剛柔分而剛得中(一東)苦節不可貞其道窮
(一東)也説以行險當位以節中正以通(一東)天地節而
四時成(十四清説見乾卦)節以制度不傷財不害民(十七真)
中孚　中孚柔在内而剛得中(一東)説而巽孚乃化邦
(博工反)也豚魚吉信及豚魚(九魚)也利涉大川乗木舟虚
(九魚)也
小過　小過小者過而亨(許郎反)也過以利貞與時行(户郎)
(反)也
既濟　既濟亨小者亨(許郎反)也利貞剛柔正而位當(十一)
(唐四十二宕二韻)也初吉柔得中(一東)也終止則亂其道窮(一)
(東)也
未濟　未濟亨柔得中(一東)也小狐汔濟未出中(見上)
也濡其尾无攸利不續終(一東)也雖不當位剛柔應(十六)
(蒸四十七證二韻説見䝉卦)也

象傳

乾　潛龍勿用陽在下(音户)也見龍在田徳施普(十姥)
也終日乾乾反復道(三十二晧)也或躍在淵進无咎(四十四有)也
飛龍在天大人造(三十二皓三十七号二韻)也亢龍有悔盈不可久
(音韭説見臨彖傳)也用九天徳不可為首(四十四有)也
坤　履霜堅冰隂始凝(十六蒸)也馴致其道至堅冰(十六蒸)
也六二之動直以方(十陽)也不習无不利地道光(十一唐)
也含章可貞以時發(十月)也或從王事知光大(十四泰)也
括囊无咎慎不害(十四泰)也黄裳元吉文在中(一東)也龍
戰于野其道窮(一東)也用六永貞以大終(一東)也(此傳以去)
(入通為一韻)
屯　雖磐桓志行正(十四清四十五勁二韻説見乾彖傳)也以貴下賤大
得民(十七真)也六二之難乘剛(十一唐)也十年乃字反常(十)
(陽)也即鹿无虞以從禽　二十一侵(廣韻巨今反亦无可疑而夫子傳易於屯於比於)
(恒三用此字皆從窮中為韻恒之深艮之心亦同説見詩七月)宋吳棫韻補禽渠容切引焦氏易林履之夬　
(吉日車攻田弋獲禽宣王飲酒以告嘉功)也君子舍之往吝窮(一東)也求而
往明(彌郎反)也屯其膏施未光(十一唐)也泣血漣如何可長
(十陽三十六養二韻)也
䝉　利用刑人以正法(三十四乏)也子克家剛柔接(二十九葉)也
勿用取女行不順(二十二稕)也困䝉之吝獨遠實　五質(夫子傳易四)
(用此字於蹇於鼎皆合䝉與順巽泰與願亂為韻盖不可曉或古又有此音)也童䝉之吉順
以巽(二十六慁)也利用禦冦上下順(見上)也(此傳以去入通為一韻)
需　需于郊不犯難行(户郎反)也利用恆无咎未失常(十)
(陽)也需于沙衍在中(一東)也雖小有言以吉終(一東)也
需于泥災在外(十四泰)也自我致冦敬慎不敗(十七夬)也需
于血順以聽(四十六徑)也酒食貞吉以中正(四十五勁)也
訟　不永所事訟不可長(十陽三十六養二韻)也雖小有言其辯
明(彌郎反)也不克訟歸逋竄(釋文徐音七外反後人誤入二十九換韻)也自下
訟上患至掇　十三末(轉音都芮反)也食舊徳從上吉(五質)也復
即命渝安貞不失(五質)也訟元吉以中正(四十五勁)也以訟
受服亦不足敬(四十三映)也(此傳以去入通為一韻)
師　師出以律失律凶(三鍾)也在師中吉承天寵(二腫)
也王三錫命懐萬邦(博工反)也師或輿尸大无功(一東)也
左次无咎未失常(十陽)也長子帥師以中行(户郎反)也弟
子輿尸使不當(十一唐四十二宕二韻)也大君有命以正功(一東)
也小人勿用必亂邦(博工反)也(此傳以平上通為一韻)
比　比之初六有他吉(五質)也比之自内不自失(五質)
也比之匪人不亦傷(十陽)乎外比于賢以從上(三十六養四十)
(一漾二韻)也顯比之吉位正中(一東)也舍逆取順失前禽(二十)
(一侵説見屯卦)也一人不誡上使中(見上)也比之无首无所終
(一東)也(此傳以平去通為一韻)
小畜　復自道其義吉(五質)也牽復在中亦不自失(五)
(質)也夫妻反目不能正室(五質)也有孚惕出上合志(七)
(志)也有孚攣如不獨富(古音方二反見詩我行其野)也既雨既處徳
積載(十九代)也君子征凶有所疑(七之)也(此傳以平去入通為一韻)
履　素履之往獨行願(二十五願)也幽人貞吉中不自亂(二十)
(九換)也眇能視不足以有明(彌郎反)也跛能履不足以與行
(户郎反)也咥人之凶位不當(十一唐四十二宕二韻)也武人為于大
君志剛(十一唐)也愬愬終吉志行(見上)也夬履貞厲位正
當(見上)也元吉在上大有慶(音羌)也
泰　拔茅征吉志在外(十四泰)也包荒得尚于中行以光
大(十四泰)也无往不復天地際(十三祭)也翩翩不富皆失實
(五質説見蒙卦)也不戒以孚中心願(二十五願)也以祉元吉中以行
願(見上)也城復于隍其命亂(二十九換)也(此傳以去入通為一韻)
否　拔茅貞吉志在君(二十文)也大人否亨不亂羣(二十文)
也包羞位不當(十一唐四十二宕二韻)也有命无咎志行(户郎反)也
大人之吉位正當(見上)也否終則傾何可長(十陽三十六養二韻)
也
同人　出門同人又誰咎(四十四有)也同人于宗吝道(三十二晧)
也伏戎于莽敵剛(十一唐)也三嵗不興安行(户郎反)也乘其
墉義弗克(二十五徳)也其吉則困而反則(二十五徳)也同人之先
以中直(二十四職)也大師相遇言相克(二十五徳)也同人于郊志
未得(二十五徳)也
大有　大有初九无交害(十四泰)也大車以載積中不敗
(十七夬)也公用亨于天子小人害(見上)也匪其彭无咎明
辨晢　十七薛　轉音制(字从折从日陸徳明釋文章舌反王廙作晣同音徐李之世反鄚本作遰云讀)
(如明星哲晢之晢陸本作逝虞作折)也厥孚交如信以發志(七志)也威如
之吉易而无僃(六至)也大有上吉自天祐(古音以考易祐字凡二見)
(楚辭一見並同後人混入四十九宥韻)也(此傳以上去入通為一韻)
謙　謙謙君子卑以自牧(古音墨見詩出車)也鳴謙貞吉中心
得(二十五徳)也勞謙君子萬民服(蒲北反)也无不利撝謙不違
則(二十五徳)也利用侵伐征不服(見上)也鳴謙志未得(見上)
也可用行師征邑國(二十五徳)也
豫　盱豫有悔位不當(十一唐四十二宕二韻)也由豫大有得志
大行(户郎反)也六五貞疾乗剛(十一唐)也恆不死中未亡(十)
(陽)也㝠豫在上何可長(十陽三十六養二韻)也
隨　官有渝從正吉(五質)也出門交有功不失(五質)也
係小子弗兼與(八語)也係丈夫志舍下(音户)也隨有獲
其義凶(三鍾)也有孚在道明功(一東)也孚于嘉吉位正
中(一東)也拘係之上窮(一東)也
蠱　幹父之蠱意承考(三十二晧)也幹母之蠱得中道(三十二皓)
也幹父之蠱終无咎(四十四有)也裕父之蠱往未得(二十五徳)也
幹父用譽承以徳(二十五徳)也不事王侯志可則(二十五徳)也
臨　咸臨貞吉志行正(四十五勁説見乾彖傳)也咸臨吉无不利
未順命(彌反)　也甘臨位不當(十一唐四十二宕二韻)也既憂之咎
不長(十陽三十六養二韻)也至臨无咎位不當(見上)也大君之宜
行中之謂(八未)也敦臨之吉志在内(十八隊)也
觀　初六童觀小人道(三十二晧)也闚觀女貞亦可醜(四十四有)
也觀我生進退未失道(見上)也觀國之光尚賔(十七真)也
觀我生觀民(十七真)也觀其生志未平(十二庚説見乾彖傳)也
噬嗑　屨校滅趾不行(户郎反)也噬膚滅鼻乘剛(十一唐)也
遇毒位不當(十一唐四十二宕二韻)也利艱貞吉未光(十一唐)也貞
厲无咎得當(見上)也何校滅耳聰不明(彌郎反)也
賁　舍車而徒義弗乘(十六蒸)也賁其須與上興(十六蒸)也
永貞之吉終莫之陵(十六蒸)也六四當位疑(七之)也匪寇
婚媾終无尤(古音羽其反見詩載馳)也六五之吉有喜(六止)也白
賁无咎上得志(七志)也(此傳以平上去通為一韻)
剝　剝牀以足以滅下(音户)也剝牀以辨未有與(八語)
也剝之无咎失上下(見上)也剝牀以膚切近災(十六咍)也
以宫人寵終无尤(羽其反)也君子得輿民所載(十九代)也小
人剝廬終不可用　三用(廣韻余頌反説文庸用也左傳襄二十五年正義曰庸聲近用故)
(為用也詩小旻以用韻卭老子以用韻動則此音古今無異而夫子傳易兩用此字剝與載韻豐與事韻盖不)
(可曉)也(此傳以平去通為一韻)
復　不遠之復以修身(十七真)也休復之吉以下仁(十七真)
也頻復之厲義无咎(四十四有)也中行獨復以從道(三十二皓)也
敦復无悔中以自考(三十二晧)也迷復之凶反君道(見上)也
无妄　无妄之往得志(七志)也不耕穫未富(方二反)也行
人得牛邑人災(十六咍)也可貞无咎固有之(七之)也无妄
之藥不可試(七志)也无妄之行窮之災(見上)也(此傳以平去通)
(為一韻)
大畜　有厲利己不犯災(十六咍)也輿説輹中无尤(羽其反)
也利有攸往上合志(七志)也六四元吉有喜(六止)也六
五之吉有慶(音羌)也何天之衢道大行(户郎反)也(此傳以平上去)
(通為一韻)
頤　觀我朶頤亦不足貴(八未)也六二征凶行失類(六)
(至)也十年勿用道大悖(十八隊)也顛頤之吉上施光(十一唐)
也居貞之吉順以從上(三十六養四十一漾二韻)也由頤厲吉大有
慶(音羌)也(此傳以平去通為一韻)
大過　藉用白茅柔在下(音户)也老夫女妻過以相與
(八語)也棟橈之凶不可以有輔(九麌)也棟隆之吉不橈
乎下(見上)也枯楊生華何可久(音韭説見臨彖傳)也老婦士夫
亦可醜(四十四有)也過涉之凶不可咎(四十四有)也
坎　習坎入坎失道凶(三鍾)也求小得未出中(一東)也
來之坎坎終无功(一東)也樽酒簋貳剛柔際(十三祭)也坎
不盈中未大(十四泰)也上六失道凶三嵗(十三祭)也
離　履錯之敬以辟咎(四十四有)也黄離元吉得中道(三十二晧)
也日昃之離何可久(音韭説見臨彖傳)也突如其來如无所容
(三鍾)也六五之吉離王公(一東)也王用出征以正邦(博工)
(反)也
咸　咸其拇志在外(十四泰)也雖凶居吉順不害(十四泰)也
咸其股亦不處(八語)也志在隨人所執下(音户)也貞吉
悔亡未感害(見上)也憧憧往來未光大(十四泰)也咸其脢
志末(十三末)也咸其輔頰舌滕口説(十三祭十七薛二韻)也(此傳以去入通)
(為一韻)
恆　浚恆之凶始求深　二十一侵説見屯卦(唐韓愈送李愿歸盤谷序以深叶容本)
(此不知深字自有正音詩瞻卬與今為韻是也)也九二悔亡能久中(一東)也不
恆其徳无所容(三鍾)也久非其位安得禽(二十一侵説見屯卦)也
婦人貞吉從一而終(一東)也夫子制義從婦凶(三鍾)也
振恆在上大无功(一東)也
遯　遯尾之厲不往何災(十六咍)也執用黄牛固志(七志)
也係遯之厲有疾憊(十六怪)也畜臣妾吉不可大事(七志)
也君子好遯小人否(五㫖)也嘉遯貞吉以正志(七志)也
肥遯无不利无所疑(七之)也(此傳以平上去通為一韻)
大壯　壯于趾其孚窮(一東)也九二貞吉以中(一東)也
小人用壯君子罔(三十六養)也藩决不羸尚往(三十六養)也喪羊
于易位不當(十一唐四十二宕二韻)也不能退不能遂不詳(十陽)
也艱則吉咎不長(十陽三十六養二韻)也(此傳以平上通為一韻)
晉　晉如摧如獨行正(四十五勁説見乾彖傳)也裕无咎未受命
(彌吝反)也受兹介福以中正(見上)也衆允之志上行(戶郎反)
也鼫鼠貞厲位不當(十一唐四十二宕二韻)也失得勿恤往有慶
(音羌)也維用伐邑道未光(十一唐)也
明夷　君子于行義不食(二十四職)也六二之吉順以則(二十)
(五徳)也南狩之志乃大得(二十五徳)也入于左腹獲心意(七志)
也箕子之貞明不可息(二十四職)也初登于天照四國(二十五徳)
也後入于地失則(見上)也(此傳以去入通為一韻)
家人　閑有家志未變(三十三線)也六二之吉順以巽(二十六慁)
也家人嗃嗃未失(五質)也婦子嘻嘻失家節(十六屑)也富
家大吉順在位(六至)也王假有家交相愛(十九代)也威如
之吉反身之謂(五未)也
睽　見惡人以辟咎(四十四有)也遇主于巷未失道(三十二晧)也
見輿曳位不當(十一唐四十二宕二韻)也无初有終遇剛(十一唐)也
交孚无咎志行(户郎反)也厥宗噬膚往有慶(音羌)也遇雨
之吉羣疑亡(十陽)也
蹇　往蹇來譽宜待　十五海(鄭本作宜待時也於韻更切)也王臣蹇蹇
終无尤(羽其反)也往蹇來反内喜之(七之)也往蹇來連當
位實(五質)也大蹇朋來以中節(十六屑)也往蹇來碩志在
内(十八隊)也利見大人以從貴(八未)也(此傳以平上通為一韻)
解　剛柔之際義无咎(四十四有)也九二貞吉得中道(三十二晧)
也負且乗亦可醜(四十四有)也自我致戎又誰咎(見上)也解
而拇未當位(六至)也君子有解小人退(十隊)　也公用射
隼以解悖(十八隊)也
損　已事遄往尚合志(七志)也九二利貞中以為志(見)
(上)也一人行三則疑(七之)也損其疾亦可喜(六止)也六
五元吉自上祐(音以)也弗損益之大得志(見上)也(此傳以平)
(上去通為一韻)
益　元吉无咎下不厚事(七志)也或益之自外來(十六咍)
也益用凶事固有之(七之)也告公從以益志(七志)也有
孚恵心勿問之(見上)矣惠我徳大得志(見上)也莫益之
偏辭(七之)也或撃之自外來(見上)也(此傳以平去通為一韻)
夬　不勝而往咎(四十四有)也有戎勿恤得中道(三十二皓)也君
子夬夬終无咎(見上)也其行次且位不當(十一唐四十二宕二韻)
也聞言不信聰不明(彌郎反)也中行无咎中未光(十一唐)也
无號之凶終不可長(十陽三十六養二韻)也
姤　繋于金柅柔道牽(一先)也包有魚義不及賔(十七真)
也其行次且行未牽(見上)也无魚之凶遠民(十七真)也九
五含章中正(十四清四十五勁二韻説見乾彖傳)也有隕自天志不舍命
(彌吝反)也姤其角上窮吝(二十一震)也(此傳以平去通為一韻)
萃　乃亂乃萃其志亂(二十九換)也引吉无咎中未變(三十三線)
也往无咎上巽(二十六慁)也大吉无咎位不當(十一唐四十二宕二韻)
也萃有位志未光(十一唐)也齎咨涕洟未安上(三十六養四十一漾)
(二韻)也(此傳以平去通為一韻)
升　允升大吉上合志(七志)也九二之孚有喜(六止)也
升虚邑无所疑(七之)也王用亨于岐山順事(七志)也貞
吉升階大得志(見上)也㝠升在上消不富(方二反)也(此傳以平)
(上去通為一韻)
困　入于幽谷幽不明(彌郎反)也困于酒食中有慶(音羌)
也據于蒺藜乗剛(十一唐)也入于其宫不見其妻不祥(十)
也來徐徐志在下(音户)也雖不當位有與(八語)也劓刖
志未得(二十五徳)也乃徐有説以中直(二十四職)也利用祭祀受
福(方墨反)也困于葛藟未當(十一唐四十二宕二韻)也動悔有悔吉
行(户郎反)也
井　井泥不食下(音户)也舊井无禽時舍(古音暑見詩何人斯)也
井谷射鮒无與(八語)也井渫不食行惻(二十四職)也求王明
受福(方墨反)也井甃无咎修井(四十静)也寒泉之食中正(十四)
(清四十五勁二韻)也元吉在上大成(十四清)也(此傳以平上通為一韻)
革　鞏用黄牛不可以有為(古音譌見詩相鼠)也已日革之行
有嘉(九麻)也革言三就又何之(七之)矣改命之吉信志
(七志)也(此傳以平去通為一韻)
鼎　鼎顛趾未悖(十八隊)也利出否以從貴(八未)也鼎有
實慎所之(七之)也我仇有疾終无尤(羽其反)也鼎耳革失
其義(古音魚賀反書洪範無偏無頗遵王之義後人誤入五寘韻)也覆公餗信如何
(七歌)也鼎黄耳中以為實(五質)也玉鉉在上剛柔節(十六)
(屑)也(此傳以平去通為一韻)
震　震來虩虩恐致福(方墨反)也笑言啞啞後有則(二十五徳)
也震來厲乗剛(十一唐)也震蘇蘇位不當(十一唐四十二宕二韻)也
震遂泥未光(十一唐)也震往來厲危行(户郎也)也其事在中
大无喪(十一唐四十二宕二韻)也震索索中未得(二十五徳)也雖凶无
咎畏鄰戒(十六怪説見詩采薇)也(此傳以去入通為一韻)
艮　艮其趾未失正(四十五勁)也不拯其隨未退聽(四十六徑)也
艮其限危薰心　二十一侵説見屯卦(吳棫韻補心思容切引漢東方朔七諫賢士窮而隱處)
(兮廉方正而不容子胥諫而靡軀兮比干忠而剖心)也艮其身止諸躬(一東)也艮
其輔以中(一東)正(本義羨文)也敦艮之吉以厚終(一東)也
漸　小子之厲義无咎(四十四有)也飲食衎衎不素飽(三十一巧)
也夫征不復離羣醜(四十四有)也婦孕不育失其道(三十二晧)也
利用禦冦順相保(三十二晧)也或得其桷順以巽(二十六慁)也終
莫之勝吉得所願(二十五願)也其羽可用為儀吉不可亂(二十)
(九換)也
歸妹　歸妹以娣以恆(十七登)也跛能履吉相承(十六蒸)也
利幽人之貞未變常(十陽)也歸妹以須未當(十一唐四十二宕二)
(韻)也愆期之志有待而行(户郎反)也帝乙歸妹不如其娣
之袂良(十陽)也其位在中以貴行(見上)也上六无實承
虚筐(十陽)也
豐　雖旬无咎過旬災(十六咍)也有孚發若信以發志(七)
(志)也豐其沛不可大事(七志)也折其右肱終不可用(三用)
(説見剝卦)也豐其蔀位不當(十一唐四十二宕二韻)也日中見斗幽不
明(彌郎反)也遇其夷主吉行(户郎反)也六五之吉有慶(音羌)
也豐其屋天際翔(十陽)也闚其户闃其无人自藏(十一唐)
也(此傳以平去通為一韻)
旅　旅瑣瑣志窮災(十六咍)也得童僕貞終无尤(羽其反)也
旅焚其次亦以傷(十陽)矣以旅與下其義喪(十一唐四十二宕二)
(韻)也旅于處未得位(六至)也得其資斧心未快(十七夬)也
終以譽命上逮(十九代)也其旅在上其義焚(二十文)也喪牛
于易終莫之聞(二十文)也
巽　進退志疑(七之)也利武人之貞志治(七之七志二韻)也紛
若之吉得中(一東)也頻巽之吝志窮(一東)也田獲三品
有功(一東)也九五之吉位正中(一東)也巽在牀下上窮
(見上)也喪其資斧正乎凶(三鍾)也
兑　和兑之吉行未疑(七之)也孚兑之吉信志(七志)也
來兑之凶位不當(十一唐四十二宕二韻)也九四之喜有慶(音羌)
也孚于剝位正當(見上)也上六引兑未光(十一唐)也(此傳以平)
(去通為一韻)
渙　初六之吉順(二十二稕)也渙奔其机得願(二十五願)也渙其
躬志在外(十四泰)也渙其羣元吉光大(十四泰)也王居无咎
正位(六至)也渙其血遠害(十四泰)也
節　不出户庭知通塞(二十五徳)也不出門庭凶失時極(二十)
(四職)也不節之嗟又誰咎(四十四有)也安節之亨承上道(三十二晧)
也甘節之吉居位中(一東)也苦節貞凶其道窮(一東)也
中孚　初九虞吉志未變(三十三線)也其子和之中心願(二十)
(五願)也或鼔或罷位不當(十一唐四十二宕二韻)也馬匹亡絶類上
(三十六養四十一漾二韻)也有孚攣如位正當(見上)也翰音登于天
何可長(十陽三十六養二韻)也(此傳以平上通為一韻)
小過　飛鳥以凶不可如何(七歌)也不及其君臣不可
過(八戈)也從或戕之凶如何(見上)也弗過遇之位不當
(十一唐四十二宕二韻)也往厲必戒終不可長(十陽三十六養二韻)也宻雲
不雨已上(三十六養四十一漾二韻)也弗遇過之已亢(四十二宕)也(此傳以平)
(去通為一韻)
既濟　曳其輪義无咎(四十四有)也七日得以中道(三十二晧)也
三年克之憊(十六怪)也終日戒有所疑(七之)也東鄰殺牛
不如西鄰之時(七之)也實受其福吉大來(十六咍)也濡其
首厲何可久(音几)也(此傳以平上去通為一韻)
未濟　未濟征凶位不當(十一唐四十二宕二韻)也貞吉悔亡志
行(户郎反)也君子之光其暉吉(五質)也飲酒濡首亦不知
節(十六屑)也
　易音卷二
欽定四庫全書
　易音卷三　　　　　　　崑山顧炎武撰
繫辭上傳

一章　鼔之以雷霆潤之以風雨(九麌)日月運行一寒
一暑(八語)乾道成男坤道成女(八語)　乾以易知(五支)
坤以簡能(古音奴來反見詩賓之初筵)易則易知簡則易從(三鍾)易
知則有親易從則有功(一東)
三章　是故列貴賤者存乎位(六至)齊小大者存乎卦
(十五卦)辨吉凶者存乎辭(七之)憂悔吝者存乎介(十六怪)震
无咎者存乎悔(十八隊)是故卦有小大(十四泰)辭有險易(五)
(寘)辭也者各指其所之　七之(此章以平去通為一韻)
七章　成性存存(二十三魂)道義之門(二十三魂)
八章　君子之道或出或處(八語)或黙或語(八語)二人
同心(二十一侵)其利斷金(二十一侵)同心之言(二十二元)其臭如蘭(二十)
(五寒)　君不宻則失臣(十七真)臣不宻則失身(十七真)幾事不
宻則害成(十四清説見乾彖傳)　負也者小人之事(七志)也乘也
者君子之器(六至)也小人而乘君子之器盜思奪(十三末)
之矣上慢下暴盜思伐(十月)之矣
十二章　天之所助者順(二十二稕)也人之所助者信(二十一震)
也履信思乎順(見上)又以尚賢(一先)也(此章以平去通為一韻)

繫辭下傳

一章　爻(五肴)也者效(三十六效)此者也象(三十六養)也者像(三十)
(六養)此者也(此章以平去通為一韻)
二章　仰則觀象於天俯則觀法於地(古音陀見詩斯干)觀鳥
獸之文與地之宜(古音魚何反見詩君子偕老)　作結繩而為罔罟
(十姥)以佃以漁　九魚(以平上通為一韻)　斲木為耜(六止)揉木
為耒　十八隊(以上去通為一韻)　通其變(三十三線)使民不倦(三十三線)神
而化(古音毁禾反考化字易一見楚詞五見並同後人誤入四十禡韻)之使民宜(見上)
之(以平去通為一韻)　服牛乗馬(古音姥見詩漢廣)引重致逺以利天
下(音戸)　重門擊柝(十九鐸)以待暴客(二十陌)　斷木為杵
掘地為臼(古音其以反淮南子以臼韻佀後人誤入四十四有韻)臼杵之利(六至)
萬民以濟　十二霽(以上去通為一韻)　上古穴居而野處(八語)後
世聖人易之以宫室上棟下字(九麌)以待風雨(九麌)
古之葬者厚衣之以薪葬之中野(古音神與反見詩燕燕)不封
不樹(十遇)喪期无數(十遇)後世聖人易之以棺椁(十九鐸)
(轉音故史記滑稽傳漢書楊王孫傳並同)以上去入通為一韻　　上古結繩而治(七)
(志)後世聖人易之以書契(十二霽)百官以治(見上)萬民以
察　十四黠(以去入通為一韻)
三章　是故易者象(三十六養)也象也者像(三十六養)也
五章　天下何思何慮(九御)天下同歸而殊塗(十一模)　一
致而百慮(見上)天下何思何慮(見上)日往則月來月往
則日來日月相推而明生(十二庚)焉寒往則暑來暑往則
寒來寒暑相推而嵗成(十四清)焉往者屈也來者信也屈
信相感而利生(見上)焉尺蠖之屈以求信(音申今廣韻十七真部但)
(有伸字)也龍蛇之蟄以存身(十七真)也　君子知微知彰(十)
(陽)知柔知剛(十一唐)萬夫之望(十陽)　天地絪縕(廣韻作熅二十)
　文(晉潘岳贈陸機詩肇自初創二儀烟熅音於云切)萬物化醇(十八諄)男女搆精
(十四清)萬物化生(十二庚)
八章　易之為書也不可逺(二十阮二十五顯二韻)為道也屢遷
　二仙(以平上通為一韻)變動不居(九魚)周流六虛(九魚)上下无
常剛柔相易(二十二替)不可為典要唯變所適(二十二㫺)其出入
以度(十一暮)外内使知懼(十遇)又明於憂患與故(十一暮)无
有師保如臨父母(滿補反説見詩蝃蝀)以上去通為一韻　初率其辭而揆
其方(十陽)既有典常(十陽)苟非其人道不虛行(戸郎反)
九章　易之為書也原始要終以為質(五質)也六爻相
襍唯其時物(八物)也其初難知其上易知本末(十三末)也
　二多譽(九魚九御二韻)四多懼(十遇)三多凶(三鍾)五多
功(一東)
十一章　危者使平(十二庚)易者使傾(十四清)其道甚大(十四)
(泰)百物不廢(二十廢)
十二章　天地設位聖人成能(奴來反)人謀鬼謀(古音媒見詩泉)
(水)百姓與能(見上)　變動以利言(二十二元)吉凶以情遷(二)
(仙)

文言傳

乾　庸言之信(二十一震)庸行之謹　十九隠(以上去通為一韻)　是故
居上位而不驕(四宵)在下位而不憂(十八尤)　同聲相應
同氣相求(十八尤)水流溼火就燥　三十二晧(以平上通為一韻)雲從
龍風從虎(十姥)聖人作而萬物覩(十姥)本乎天者親上
本乎地者親下(音戸)　潛龍勿用下(音戸)也見龍在田
時舍(音暑)也終日乾乾行事(七志)也或躍在淵自試(七)
(志)也飛龍在天上治(七之七志二韻)也亢龍有悔窮之災(十六)
(咍)也乾元用九天下治(見上)也(以平上通為一韻)潛龍勿用陽
氣潛藏(十一唐)見龍在田天下文明(彌郎反)終日乾乾與時
偕行(户郎反)或躍在淵乾道乃革(音棘)飛龍在天乃位乎
天徳(二十五徳)亢龍有悔與時偕極(二十四職)乾元用九乃見天
則(二十五徳)　大哉乾乎剛健中正(十四清四十五勁二韻説見乾彖傳)純
粹精(十四清)也六爻發揮旁通情(十四清)也時乘六龍以御
天(一先)也雲行雨施天下平(十二庚)也　上不在天(一先)
下不在田(一先)　上不在天(見上)下不在田(見上)中不
在人(十七真)　先天而天弗違(八㣲)後天而奉天時(七之)
天且弗違而況於人(十七真)乎況於鬼神(十七真)乎　知存
而不知亡(十陽)知得而不知喪(十一唐四十二宕二韻)
坤　坤至柔而動也剛(十一唐)至靜而徳方(十陽)後得主
而有常(十陽)含萬物而化光(十一唐)坤道其順乎承天而
時行(户郎反)積善之家必有餘慶(音羌)積不善之家必有
餘殃(十陽)　君子敬以直內(十八隊)義以方外(十四泰)　君
子黄中通理(六止)正位居體(十一薺)

説卦傳

二章　分陰分陽(十陽)迭用柔剛(十一唐)故易六位而成
章(十陽)
三章　天地定位(六至)山澤通氣(八未)雷風相薄(十九鐸)
水火不相射(音石説見唐韻正)八卦相錯(十九鐸)數往者順知來
者逆(二十陌)
六章　故水火相逮(十九代)雷風不相悖(十八隊)山澤通氣
(八未)然後能變化既成萬物(八物)也(此章以去入通為一韻)

襍卦傳

乾剛坤柔(十八尤)比樂師憂(十八尢)臨觀之義或與或求(十八)
(尤)屯見而不失其居(九魚)䝉襍而著　九御(以平去通為一韻)震
起(六止)也艮止(六止)也損益盛衰之始(六止)也大畜時
(七之)也无妄災(十六咍)也萃聚而升不來(十六咍)也謙輕而
豫怠(十五海)也(以平上通為一韻)噬嗑食(二十四職)也賁无色(二十四職)也
兌見而巽伏(古音蒲北反見詩靈臺)也隨无故也蠱則飭(二十四職)也
剥爛(二十八翰)也復反(二十阮)也(以上去通為一韻)晉晝(古音注考晝字易一見左)
(傳一見並同後人誤入四十九宥韻)也明夷誅(十虞)也井通而困相遇(十)
(遇)也(以平去通為一韻)咸速也恒久(音几)也渙離也節止(六止)
也解緩(二十四緩)也蹇難(二十五寒二十八翰二韻)也(以上去通為一韻)睽外(十四)
(泰)也家人內(十八隊)也否泰反其類(六至)也大壯則止遯
則退(十八隊)也大有衆也同人親(十七真)也革去故也鼎取
新(十七真)也小過過也中孚信(二十一震)也(以平去通為一韻)豐多故
(十一暮)親寡旅(八語)也離上而坎下(音户)也小畜寡(古音古見)
(詩鴻鴈)也履不處(八語)也(以上去通為一韻)需不進(二十一震)也訟不
親(十七真)也大過顛(一先)也(以平去通為一韻)姤遇也柔遇剛(十一)
(唐)也漸女歸待男行(户郎反)也頤養正(四十五勁)也既濟定(四十)
(六徑)也歸妹女之終(一東)也未濟男之窮(一東)也夬決也
剛決柔(十八尤)也君子道長小人道憂(十八尤)也
　易音卷三

