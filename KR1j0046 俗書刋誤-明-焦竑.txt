#+TITLE: 俗書刋誤-明-焦竑
#+DATE: 2018-05-12 10:15:17
#+SOURCE: github.com/kanripo/KR1j0046 master b0184266                
　　欽定四庫全書　　　　經部十

　　俗書刋誤目録　　　　　小學類二(字書之屬)

　　卷一

　　刋誤平聲

　　卷二

　　刋誤上聲

　　卷三

　　刋誤去聲

　　卷四

　　刊誤入聲

　　卷五

　　畧記字義

　　卷六

　　畧記駢字

　　卷七

　　畧記字始

　　卷八

　　音義同字異

　　卷九

　　音同字義異

　　卷十

　　字同音義異

　　卷十一

　　俗用雜字

　　卷十二

　　論字易譌

　　(臣)等謹案俗書刋誤十二卷明焦竑撰竑字
弱侯萬厯乙未進士第一人官翰林修撰其
書第一卷至第四卷類分四聲刋正訛字若
丰之非丯容不從□是也第五卷略記字義若
赤之通尺鼬之同猶是也第六卷略記駢字
若句婁之不當作岣嶁辟厯之不當作霹靂
是也第七卷略記字始若對之改口從士本
于漢文疊之改晶從畾本于新莽是也第八
巻音義同字異若庖犧之為炮犧神農之為
神由是也第九卷音同字義異若錕鋙之與
琨珸滄浪之與篬筤是也第十卷字同音義
異若敦有九音湛凡七讀是也第十一卷俗
用襍字若山岐曰岔水岐曰汊是也第十二
卷論字易譌若禾之與禾支之與攴是也其
辨最詳而又非不可施用之僻論愈于拘泥
篆文不分字體者多矣乾隆四十二年五月
恭校上

　　總纂官臣紀昀臣陸錫熊臣孫士毅

　　總　校　官　臣　陸　費　墀






　　俗書刋誤自序

　　書之為用至切而易謬難明而易忘漢人尉律試吏者
課以八體諷籀至九千以上吏民上書不正者劾之其
嚴如此近世正韻為國制書唯章奏稍稍施用學者師
心無匠肆筆成譌蓋十居六七者有之蚤歲課子嘗間
為㸃定兒曹因筆於策以識不忘云爾楊君中甫刻本
義成輒取此帙竝梓之夫書有通於俗無害於古者從
之可也有一㸃一畫轉仄從横毫髪少差遽懸霄壤者
亦可㳂襲故常而不知變哉此編所載其畧也學者能
觸類以求之通經學古此亦其津筏也夫萬厯庚戌長
至日澹園老人題










　　欽定四庫全書

　　俗書刋誤卷一　　　　　　明　焦竑　撰

　　一東

　　童(從䇂從重省作童非)　　　蒙(一作冡蒙艸名也冡冒也俗作蒙非)

　　豐(俗作豊非)　　　　　龍(俗作龍龍竝非)

　　隆(俗作隆非)　　　　　芃(音蓬芁音古肴切二字異)

　　衷(俗作𠂻非如裏䙝哀衰之𩔖皆作此)充(俗作充非)

　　沖(俗作冲非)　　　　　騣(俗作鬃非)

　　悤(俗作怱匆竝非)　　　　窻(一作窗俗作䆫窓竝非)

　　丰(音峯□柯邁切二字異)　　躳(俗作躬非)

　　恭(俗作㳟非)　　　　　凶(俗作㐫非)

　　匈(俗作匈胷竝非)　　　　容(作容非裕作裕非俗作俗俈非)

　　鍾(酒器作鍾樂器作鐘)　　　穜(俗作種非)

　　蹤(本作□俗作踪非)　　　從(俗作従從竝非)

　　二支

　　支(本作支俗作攴非)　　　祇(音其氏下點音脂與此别)

　　□(從□文徵仲作□是畱字草書也其師心無匠如此)

　　師(俗作師非)　　　　　兒(俗作児非)

　　禠(福也從示與褫字不同)　　私(古作厶公之反也俗作私非)

　　齎(一作賷俗作䝴非)　　　次(俗作次非)

　　茲(音滋俗作兹非)　　　　蚩(蟲名從㞢從虫俗作蚩非蚩音蕆神行也)

　　癡(俗作痴非)　　　　　菭(俗作苔非)

　　遲(從□從牛俗作遲非)　　　媸(俗作□非)

　　彞(俗作彛非)　　　　　夷(俗作□非)

　　尼(作□非)　　　　　宐(俗作宜非)

　　義(俗作乂非乂自為一字治也)　圯(音移橋下楚人謂橋為圯與圮異圮音痞毁也)

　　其(俗作其非)　　　　　奇(俗作竒非)

　　幾(俗作㡬非)　　　　　羲(俗作羲非)

　　戲(戲謔又戲嘆辭又戲下字俗作戲非)貔(俗作貔非)

　　氂(俗作釐非釐乃廛字)　　　醯(俗作䤈非)

　　欹(歎辭與傾□字不同)　　　辭(理獄訟一作辤辤受字詞言詞字俗作辞非)

　　微(從□從一從人俗作㣲微竝非)

　　三齊

　　齊(俗作斉齊竝非)　　　　西(混作覀非覀音亞賈覈字從此)

　　齏(一作韲省文俗作薺非)　　隄(作堤非堤音典禮切)

　　犂(俗作犁非)　　　　　雞(俗從鳥非)

　　稽(從□不從禾俗作稽非)　　羇(俗作覉非)

　　機(俗作机非机即几字)　　　朞(從月俗從冃非)

　　居(俗作㞐非)　　　　　谿(别作溪非)

　　攜(俗作携非)　　　　　彌(俗作弥非)

　　四魚

　　虞(俗作虞非虎虐虖盧之𩔖凡從虍者依此)

　　余(人姓音蛇見姓苑出南昌郡本作蜍省為余俗書從入從示作□非)

　　與(古作与如禮作礼貌作皃皆古字非減筆見洪景盧説)

　　□(從□音集從□音舟從巜音澮俗作俞非凡從兪者皆然)

　　臾(俗作㬰非)　　　　　於(俗作扵非)

　　虛(一作虗俗作虚非)　　　句(俗作勾非)

　　須(俗作湏非湏音誨與書洮頮水之頮同)

　　䰅(從彡矣俗更加彡作鬚非)　　雎(關雎之雎從且隹睢盱之睢從目音雖今多混)

　　□(作蛆非)　　　　　趨(俗作趍非趍音馳)

　　舒(俗作舒非)　　　　　書(俗作□非)

　　豬(俗作猪潴竝非)

　　五模

　　鉏(俗作鋤非)　　　　　圖(俗作啚非□即鄙字)

　　蘆(中從由不從田俗作芦非□胡古切)壺(俗作壼非壼即閫字)

　　辜(俗作□非)　　　　　吳(俗作吴非)

　　麤(俗作麄非)　　　　　穌(俗作甦非)

　　初(俗從示非)　　　　　芻(從艸復加卝作蒭非作□竝非)

　　疎(俗作踈非疏作䟽亦非)　　敷(俗作敷非)

　　鳧(俗作鳬非)　　　　　无(俗作旡非旡古旣字)

　　毋(禁止辭從女與母異母内兩㸃象乳形)

　　六皆

　　皆(俗作□非)　　　　　階(别作堦非)

　　鞵(俗作鞋非)　　　　　□(本作□説文不正也俗作歪非)

　　乖(俗作□非)　　　　　懷(從衣俗作懐非)

　　開(俗作開非)　　　　　臺(俗作䑓非)

　　來(俗作来非)　　　　　顋(俗作腮非)

　　□(俗作哉㦲竝非)　　　　栽(俗作㦳非)

　　七灰

　　灰(俗作灰非從又火滅則可持意)　虧(俗作虧非)

　　□(俗作畏非)　　　　　歸(一作㱕俗作㷌非)

　　龜(俗作□非)　　　　　圭(俗從二土非)

　　回(俗作囬非囬即古面字作廻迴竝非)杯(一作桮俗作盃非)

　　穨(俗作頺非)　　　　　□(音穨莊子因以為□靡從人從弔或作茅非)

　　隨(俗作随非)　　　　　墮(俗作隳非)

　　隹(音追説文鳥之短羽者摠名如雎睢雞集雖錐之𩔖皆從隹從佳非佳音加)

　　雖(俗作□非)　　　　　爲(俗作為非)

　　韋(俗作韋非唯衞字當從韋)　　夔(俗作䕫非)

　　□(本作□俗作□垂竝非)

　　八眞

　　眞(俗作真非)　　　　　珍(俗作珎非)

　　□(作申非)　　　　　謓(别作嗔非嗔他年切)

　　神(從示音祇俗作神非)　　　新(作新非親作親亦非)

　　秦(俗作秦非)　　　　　賓(作賔非)

　　彬(説文一作份俗作斌非)　　因(俗作囙非)

　　禋(俗作禋非)　　　　　云(俗作云非□音他骨切)

　　筋(俗作䈥非作筯亦非音斤者從月力音住者從助)

　　□(俗加心作懃非)　　　　□(俗作寅非)

　　羣(俗作群非)　　　　　脣(俗作唇非唇音之人切驚聲也與此别)

　　徇(俗作狥非)　　　　　文(俗作攵非攵音普斗切二字異)

　　聞(俗作䎹非)　　　　　溫(俗作温非)

　　昏(俗作昬非)　　　　　奔(作犇非)

　　□(俗作村非)　　　　　尊(作樽罇􁥛竝非)

　　敦(一作墩作敦非)　　　　豚(俗作㹠豘竝非)

　　九寒

　　看(從手從目俗作㸔非)　　　刊(從千削也俗作刋非刋音七見切)

　　觀(俗作觀覌竝非)　　　　冠(俗作□非)

　　㘱(水衝岸□也俗作坍非□即壞字)鸞(俗作鵉非)

　　□(俗作丸非□作紈竝非)　　拌(俗作拚非)

　　十刪

　　潸(俗作澘非)　　　　　關(俗作関□竝非)

　　還(俗作还非)　　　　　姦(俗作姧非)

　　閒(一作間中閒閒暇俱如此)　　顏(俗作顔非)

　　般(俗作搬贅)　　　　　餐(俗作飡非)

　　闌(俗作襕欄攔竝非)　　　翻(俗作翻非)

　　單(俗作单􁩍竝非)　　　　丹(象丹井象作□非)

　　襌(音丹作禪非襌輕薄衣也禪禪律也)難(俗作难非)

　　十一先

　　遷(俗作迁非迁伺候也别意)　　箋(俗作牋非)

　　邊(本作□俗作邉边竝非)　　牽(俗作□非)

　　憐(本作憐俗作怜非怜别音郎丁切)愆(一作諐俗作愆非)

　　弦(作絃非張楫誤字云此古絹字也弓弩琴瑟皆從弓)

　　賢(俗作□□竝非)　　　　延(俗作□非)

　　焉(俗作焉非)　　　　　涓(俗作㳙非)

　　船(俗作舡非舡别音許江切)　　淵(俗作渊非)

　　冤(從兔在冂下不得逸也作冤非)　氈(俗作氊毡竝非)

　　然(從火矣俗更加火作燃非)　　廛(俗作􁈘非從广從里從八從土)

　　纏(俗作纒非)　　　　　權(俗作权權竝非)

　　乾(俗作乹非)　　　　　虔(俗作䖍非)

　　祅(音軒胡神字從天唐官品有祅正與祅異)

　　全(一作仝俗作全非)　　　員(從口從貝俗作貟非)

　　袁(俗作袁非)

　　十二蕭

　　蕭(俗作䔥非)　　　　　寥(俗作寥非)

　　幺(作么非象子初生意幼從此)　要(身中也俗加月作腰非)

　　梟(從虫作蟂非)　　　　茮(作椒非)

　　喬(俗作□非)　　　　　㝯(寄也出字林今作僑非僑才也高也非此用正韻以僑為旅寓

　　字)　　　　　　　苗(從草從田俗作苖非苖别音徒歴切)

　　朝(本作□今從此□音舟俗作朝非)鼂(俗作晁非)

　　堯(俗作□非)　　　　　姚(俗作□非)

　　搖(俗作揺非)　　　　　窯(陶穴也一作窰作窑非)

　　十三爻

　　肴(從肉爻聲俗更加食作餚非)　敲(俗作􁥽非)

　　□(俗作抛非)　　　　　茅(俗或作茆非)

　　貓(俗作猫非)　　　　　□(俗作巢非)

　　高(俗作髙非)　　　　　敖(本作􁗥今省俗作敖非)

　　襃(俗作褒非)　　　　　操(俗作􁄻非)

　　曹(本作􁋹俗作曺非)　　　饕(俗作叨文)

　　夲(音叨玉篇往來見貌與根本之本字不同)

　　絛(俗作縧非)　　　　　滔(凡慆蹈之𩔖從舀舀音由陷諂閻之𩔖從臽臽音限二字不可

　　混用)　　　　　　　逃(俗作迯非)

　　囂(從頁俗作囂非)　　　　勞(俗作劳非)

　　十四歌

　　歌(俗作□非)　　　　　多(俗作□非轉作袛語多見其不知量也用此易無祗悔荀九家

　　亦作多)　　　　　　馱(負物也從馬從大作䭾非)

　　譌(作訛非)　　　　　麼(俗作麽非)

　　捼(音奴禾切手相摩也俗作挼撋竝非)疴(作痾非)

　　十五麻

　　□(從广從二□□音匹俗作二木非)查(古槎字韻會作楂木上又加木贅也)

　　荼(陸羽荼經盧仝荼歌俱作此俗作茶非此亦荼字)

　　亞(俗作□非)　　　　　□(俗作牙非軍行則有□故曰□門作衙非)

　　□(韻亦作華)　　　　　花(俗作芲非)

　　夸(俗作□非)

　　十六遮

　　邪(俗作耶非)　　　　　鞾(俗作靴非)

　　十七陽

　　昜(古陽字從旦從勿與易字不同俗作昜非楊作楊竝非)

　　亾(俗作亡非此即无字亾失之亾不可作有亡之亡)

　　􁁬(俗作忙茫竝非)　　　　襄(俗作㐮非)

　　將(俗作將非)　　　　　祥(俗作祥非)

　　商(俗作啇非啇音滴嫡謫適從此)　章(俗作□非從音從十樂竟為一章意)

　　嘗(韻作甞古作嘗)　　　　雙(俗作双非從攵亦非)

　　牕(一作窻窗俗作牎非)　　　莊(俗作庄非)

　　妝(俗作粧非)　　　　　牀(俗作床非)

　　場(直良切作塲非若場從易則音亦與此異)

　　梁(俗作□非)　　　　　糧(作粮非)

　　涼(俗作凉非)　　　　　羌(從羊從人俗作羗非)

　　薑(作姜非姜是人姓)　　　強(俗作强非説文從𢎞從虫正譌亦然)

　　王(作王非李陽冰曰中一畫近上王則天也三畫勻古玉字)

　　□(俗作郎非)　　　　　囊(俗作□非)

　　㫄(作旁非)　　　　　仿(俗作彷非)

　　桑(俗作□非)　　　　　喪(俗作䘮非本作□哭亾曰□)

　　藏(俗作藏非)　　　　　穅(俗作糠非)

　　岡(俗加山作崗非)　　　　釭(音工璧帶也以金為之横出如車釭之形班固賦金釭銜璧是也俗以鐙為釭而别書作缸誤缸罌也音胡江切)

　　荒(俗作□非)　　　　　灮(從火從人作光非)

　　□(作皇非鳳□之□亦作此俗作凰非)黄(作黄黃竝非)

　　邦(俗作□非)

　　十八庚

　　秔(俗作粳非)　　　　　羹(俗作羔非)

　　亯(作亨享非)　　　　　衡(俗作衡非從角從大不從魚)

　　□(俗作恒恒竝非)　　　　□(俗作朋非)

　　撐(俗作撑非)　　　　　明(眉兵切光也昭也白也辨也通也曉也目力也莊子目徹為明

　　篆文作朙)　　　　　　眀(玉篇視也俗以為明暗字非)

　　冥(從日從六聲作□非)　　　□(本義云二人處患害□□之意從二害省俗作兢競竝非)

　　□(俗作卿非)　　　　　輕(作䡖非徑作□竝非)

　　鶯(俗作□非)　　　　　應(俗作应非)

　　爭(俗作争非)　　　　　能(俗作能非)

　　寧(俗作寕非)　　　　　娉(作娉非)

　　靑(俗作青非)　　　　　聲(俗作声非)

　　呈(俗作呈非)　　　　　徴(俗作徴非)

　　稱(作稱非穪称竝非從爪擧積物意)靈(俗作靈灵竝非)

　　齡(俗作□非)　　　　　􁩎(一作􁣳俗作疼非)

　　蔆(俗作菱非)　　　　　盈(俗作盈非)

　　嬴(作嬴非□作贏羸作羸竝非)　形(俗作形非)

　　聽(治官事處曰聽事俗作㕔非)　廷(俗作廷非)

　　繩(俗作䋲非)　　　　　興(俗作㒷非)

　　豋(禮器也從肉從又從豆右手奉肉加豆也與登異登升也)

　　燈(本作鐙俗作灯非)　　　滕(俗作滕非)

　　曾(俗作曾曽竝非)

　　十九尤

　　遊(即游字本義復古皆如此俗作逰非)虯(俗作虬非糾俗從斗作紏非)

　　幽(俗作□非)　　　　　州(俗更加水作洲非)

　　周(俗作週非周給之周作賙非)　畱(從丣從田丣古酉字俗作留㽞□竝非)

　　劉(俗作刘非)　　　　　秋(俗作秌非)

　　收(俗作□非)　　　　　鄒(俗作邹非)

　　鉤(俗作鈎非)　　　　　兜(俗作兠非)

　　投(俗作投非)　　　　　樓(俗作楼非)

　　二十侵

　　□(俗作尋非)　　　　　深(本作□俗作□非)

　　鍼(俗作針非)　　　　　簪(俗作簮非)

　　沈(平上二聲俱是此字古作湛俗作沉非)

　　淫(作淫媱竝非㸒與䍃不同㸒從爪從壬浸淫之淫婬逸之婬從此䍃從肉從缶逍遙之遙從此)

　　陰(作隂非)　　　　　今(作今非吟同作吟非)

　　琴(俗作琹非)　　　　　砧(别作枮碪椹竝非)

　　二十一覃

　　覃(本作□俗作□非)　　　貪(俗作□非)

　　眈(從目專視也作耽非耽耳大垂也)耽(俗作躭非)

　　枬(本作□俗作柟非)　　　□(一作參俗作恭非)

　　𧖟(俗作蚕非蚕别音腆)　　　涵(一作涵别作􁁃者非)

　　䳺(俗作鵪非)　　　　　□(從口中含美味意作甘非)

　　鹹(俗作醎非)　　　　　銜(俗加口作啣非)

　　纖(俗譌作䜟非凡從皆然)　　䜛(俗作□非)

　　凡(俗作凢非)　　　　　汜(俗從己非)

　　二十二鹽

　　鹽(俗作塩非)　　　　　嚴(俗作嚴非)

　　沾(俗作添非)　　　　　廉(俗作㢘非)

　　籤(俗作簽非)　　　　　兼(俗作兼非)

　　淹(俗作□非)　　　　　黏(俗作粘非)











　　俗書刊誤卷一

　　欽定四庫全書

　　俗書刊誤卷二　　　　　　明　焦竑　撰

　　一董

　　總(俗作緫非)　　　　　恐(俗作恐非)

　　冢(俗作塚非冢作冡竝非冡別音蒙)□(俗作冗非儿即人忙也雜也與穴異)

　　□(從角從力俗作勇非)　　　□(余勇切蒼頡篇巷道也宫府中路曰䚘從此作□非)鞏(俗作鞏非)

　　二紙

　　紙(氏下無㸃紙别音丁兮切絲滓也)徵(從□從一從王□即曰字俗作徵非)

　　恥(俗作耻非)　　　　　厎(音止者致也從厂厂音漢上無㸃音砥者下也從广广音儼上

　　有㸃今多混)　　　　　此(俗作□□竝非)

　　巳(音以己一音似己音紀混用非)　矣(俗作□矣竝非)

　　耳(俗作耳非)　　　　　尒(作爾尔竝非)

　　邇(俗作迩非)　　　　　秕(從禾比作粃非)

　　死(作死非)　　　　　喜(俗作喜非)

　　三薺

　　璽(説文從爾從土今從玉)　　禮(俗從礻非礼古禮字)

　　體(俗作体非体音蒲本切韻一作躰)豈(俗從山非)

　　啓(作啟□􁩏竝非)

　　四語

　　與(与古與字)　　　　　羽(俗作羽非)

　　舉(俗作㪯非學作斈竝非)　　□(俗作主非)

　　處(俗作䖏非処古處字)　　　黍(從禾從人從水孔子曰黍可為酒禾入水也作黍非)

　　呂(俗作吕非)　　　　　旅(從□從二人俗作旅非)

　　取(作耴非耴音輒)　　　　敘(俗作叙非)

　　寠(俗作窶非)

　　五姥

　　某(俗作厶非厶古私字)　　　畞(作畆畮非)

　　溥(俗作漙非)　　　　　□(俗從礻非)

　　數(俗作数非)　　　　　虜(作虜非從力從毌不從男毌音貫)

　　鹵(俗作卣非)　　　　　戶(俗作户非)

　　鼓(俗作皷非)　　　　　所(俗作□非)

　　俎(俗作爼非)　　　　　釜(本從父從金今省作此俗作釡非)

　　六解

　　解(俗作觧非)　　　　　攺(俗作□非□別音羊止切)

　　亥(俗作􁁲非)　　　　　采(從爪俗作釆非加手作採亦非采音辨)

　　七賄

　　美(俗作羙非羙即羔字)　　　餧(飢也又魚敗曰餧作餒鮾竝非)

　　鬼(從儿即人字從□音拂從厶音區作鬼非)

　　軌(俗作□非)　　　　　蘂(俗作蕋非)

　　八軫

　　哂(哂笑也俗作哂非哂與啞同)　尹(俗作□非)

　　辴(俗作囅非)　　　　　黽(俗作黾非)

　　緊(俗作𦂳非)　　　　　謹(俗作□非)

　　筍(俗作笋非)　　　　　隕(作□非損作□竝非)

　　蘊(俗作藴非)　　　　　隱(俗作𨼆隐竝非)

　　允(俗作允非)　　　　　袞(俗作衮衮竝非)

　　本(俗作夲非)　　　　　很(俗作狠非)

　　稟(俗作禀非)　　　　　吻(亦作脗非)

　　九旱

　　款(一作□俗作欵非)　　　管(俗作菅非菅音古顔切)

　　館(作舘非)　　　　　滿(俗作□非從廿兩為意稱物充足也)

　　卵(俗作卵非)　　　　　椀(一作盌俗作碗非)

　　十產

　　產(俗從立作産非)　　　　晚(俗作□非)

　　飯(俗作飰非)　　　　　嬾(俗從頁非)

　　繖(俗作傘非)

　　十一銑

　　尟(即鮮俗作尠非)　　　　顯(俗作顯非)

　　繭(俗作蠒非)　　　　　選(一作𨕖)

　　善(俗作□非)　　　　　耎(俗作軟愞竝非)

　　卷(卷舒之卷俗作捲非捲巨員切國語曰有捲勇)

　　簡(俗作簡非)　　　　　遠(俗作逺非)

　　衍(俗作衍非)

　　十二篠

　　𠞰(從刀𠞰絶也從力又一字勦勞也)繞(俗作遶非)

　　鳥(俗作□非)　　　　　棗(俗作□非)

　　十三巧

　　齩(五狡切作咬非咬乃鳥鳴古肴切)卯(俗作夘非夘音外别一字卯古作􁂐日出於丣闢户時也酉古作丣日入於酉闔户時也)

　　藁(文革也俗作□非)　　　夭(作殀非)

　　寳(一作寶俗作宝非)　　　􁀇(古文作此今作保)

　　十四哿

　　我(俗作□非)　　　　　裸(裎之裸作祼非祼别音古煥切)

　　果(從木俗又加艹作菓非)　　□(俗作禍非)

　　鎖(俗作鎻非)

　　十五馬

　　廈(俗作厦非)　　　　　斝(俗作斚非)

　　雅(俗作鴉鵶竝非)　　　　假(與叚不同)

　　瓦(俗作□非)

　　十六者

　　者(俗無點非)　　　　　社(俗作社非)

　　寫(俗作冩非)

　　十七養

　　養(俗作飬奍竝非飬音絹)　　奬(俗作奨非)

　　兩(俗作兩非)　　　　　強(俗作强非)

　　爽(俗作爽非)　　　　　享(俗作享非)

　　講(俗作講非)　　　　　莾(俗作莾非)

　　十八梗

　　迥(俗作逈非絅駉扃迥皆從冋)　穎(禾穎也從禾潁水也從水俗作頴非)

　　鼎(一作□俗作□□竝非)　　等(俗作䓁非)

　　肎(筋肉會處曰肎從肉一曲作肻肯非)

　　十九有

　　友(俗作犮非犮音跋)　　　帚(俗作箒非)

　　丑(俗作丑非)　　　　　柳(俗作栁桺竝非)

　　乆(作夂非)　　　　　韭(俗作韮非)

　　咎(從人各人各則相違而事乖也從卜非)

　　缶(俗作缶非)　　　　　茍(俗作□非)

　　叟(俗作叟非)　　　　　朽(俗作杇非)

　　二十寢

　　審(從宀從釆釆音辨俗作審非)　葚(桑葚之葚石稔切今混作椹椹乃鈇椹知林切)

　　二十一感

　　覽(俗作覧非)　　　　　減(俗作减非)

　　二十二琰

　　丹(作冉非)　　　　　點(俗作㸃非)

　　染(從水從九俗從丸作□非)






　　俗書刊誤巻二

　　欽定四庫全書

　　俗書刊誤卷三　　　　　明　焦竑　撰

　　一送

　　鬨(鬧鬩鬫□鬭俱從鬥都豆切不從門)夢(俗作夣非)

　　瓮(作甕非)　　　　　弄(鳥聲作哢非)

　　奉(原從□手加手作捧非)

　　二寘

　　㚄(俗作□非)　　　　　視(俗作視非)

　　四(俗作罒非罒即网音網)　　事(漢書事刃於公之腹中與刺同作剚非)

　　賜(俗作□非)　　　　　置(俗作置非)

　　制(俗作□非)　　　　　致(俗作致非)

　　稺(俗作穉非)　　　　　歭(俗作峙非跱竝非)

　　異(作□非)　　　　　義(俗作乂非乂自為一字治也)

　　易(作昜非昜乃古陽字)　　　藝(一作蓺俗作□萟非)

　　備(俗作俻非)　　　　　次(俗作次非)

　　刺(作剌刾竝非剌從束縳之束音辣此從朿音次)

　　鼻(俗作鼻非)　　　　　諡(音侍俗作謚非謚音益笑貌與此別)

　　世(俗作丗卋竝非)

　　三霽

　　祭(手捧肉以獻神也作祭非)　　壻(從士作婿聓竝非)

　　遞(一作遰俗作逓非)　　　隷(一作隸俗作𨽻非)

　　冀(作兾非)　　　　　器(作噐非)

　　愒(别作憩非)　　　　　繫(俗作繋非)

　　盻(音係孟子盻盻然是也)　　寐(俗作□非)

　　莅(作涖非)

　　四御

　　御(從彳卸聲中作缶非)　　　據(俗作㩀非)

　　□(從廾作具非)　　　　覰(俗作□非)

　　箸(俗作筯非)　　　　　豎(俗作竪非)

　　五暮

　　步(從止從□俗從少非)　　　妒(俗作妬非)

　　兔(俗作兎非)　　　　　顧(俗作頋非)

　　傅(音付者從尃音敷與傳不同傳從專)

　　負(從人俗作負非)　　　　富(俗作冨非)

　　六泰

　　泰(從水俗作㤗非)　　　　帶(俗作𢃄□竝非)

　　賴(俗作頼非)　　　　　柰(俗更加木作㮏非作奈竝非)

　　匃(俗作丐非)　　　　　蓋(俗作葢盖竝非)

　　愛(俗作爱非)　　　　　害(俗從王作害非)

　　再(俗作冄非)　　　　　派(作沠非)

　　拜(從兩手從丅丅古下字古文作□作􁩐非)

　　曬(俗作晒非)　　　　　怪(作□恠竝非)

　　外(作外非夕卜為外)

　　七隊

　　􁗠(作對对竝非)　　　　兌(從人㕣聲說銳皆從此作兊非)

　　類(從米從犬俗作類非)　　　歲(俗作嵗非)

　　□(從□從□從曰□音集□音聰曰音越俗作㑹非)

　　􁓂(從三􁁉俗作卉非)　　　媿(作愧非)

　　□(作内非)　　　　　叡(從□從目從谷省□音殘取其穿也目取明也谷取響應不竆

　　也俗作□非)　　　　　輩(俗作□非)

　　最(俗作㝡非)

　　八震

　　刃(作刄非作刅亦非刅初良切傷也與此別)

　　閏(俗從玉非)　　　　　□(從几俗作孕非)

　　𦙍(俗作□非)　　　　　晉(俗作晋普竝非)

　　釁(俗作□非)　　　　　奮(俗作□非)

　　慍(俗作愠非)　　　　　頓(俗作䪺非)

　　趁(作趂非)

　　九翰

　　漢(俗作漢非)　　　　　算(一作筭俗作笇非)

　　斷(俗作断非繼作継非)　　　亂(俗作□乱竝非)

　　宦(俗作䆠非)　　　　　彖(俗作彖非)

　　榦(俗作幹非)

　　十諫

　　諫(俗作諌非)　　　　　鴈(俗作㕍非)

　　辦(給辦也辨辨別也辯論辯也三字不同今多混)

　　鍊(俗作煉非)　　　　　盼(音判與從兮者異今混用説見佩□集)

　　萬(俗作萬非)　　　　　曼(從曰俗從日非)

　　贊(俗作賛非)

　　十一霰

　　□(俗作電非)　　　　　奠(從八從酉從六俗作奠非)

　　見(俗作現非)　　　　　彥(俗作彦非)

　　願(一作□俗作□非)　　　獻(俗作献獻竝非)

　　麪(俗作麵非)　　　　　禪(讓之禪作襌非襌禪衣也)

　　罥(音絹從网俗作罥非)　　　變(俗作変非蠻作蛮巒作峦竝非唯帟從亦)

　　面(俗作面非)

　　十二嘯

　　笑(一作咲俗作笑非)　　　糶(俗作䊮非)

　　廟(從舟俗作庙非古文作庿)　　召(俗作□非)

　　邵(從卩卩音節高也若地名與姓自從邑作邵與此別)

　　兆(俗作□非)　　　　　□(作妙非)

　　十三效

　　效(俗作効非作傚竝非)　　　孝(從老省從子作孝非)

　　窌(窖同左傳石□是地名與此異從丣不從卯)

　　弔(俗作吊非)　　　　　豹(俗作豹非)

　　報(俗作□非)　　　　　鈔(俗作抄非)

　　號(俗作号非)　　　　　吿(從牛從口俗作告非)

　　奧(俗作奥非)　　　　　暴(本作㬥從日俗又加日作曝非)

　　竈(俗作灶非)　　　　　皁(俗作皂非)

　　冒(俗作冐非)　　　　　□(音到羽葆幢也俗從毒非)

　　盜(俗作盗從冫非)

　　十四箇

　　過(俗作过非)　　　　　臥(從臣從人俗作卧非)

　　穤(從禾從需俗作糯非)　　　坐(俗作㘴非)

　　䃺(模臥切石磑也作磨非)

　　十五禡

　　霸(俗作覇非)　　　　　□(作乍非)

　　罅(俗作鏬非)　　　　　枷(俗作架非)

　　畫(俗作画畫竝非)

　　十六蔗

　　􁔱(作謝非)　　　　　舍(俗作舎非)

　　十七漾

　　漾(俗作漾非)　　　　　妄(俗作妄非)

　　朢(俗作望非)　　　　　壯(從士俗作壮非)

　　量(俗作量非)　　　　　□(從死於地上一地也□聲作塟非)

　　□(本作廷從狂非)　　　　丈(俗作□非)

　　十八敬

　　敬(俗作□非)　　　　　幷(俗作并非)

　　命(俗作􁩑非)　　　　　淨(俗作净非)

　　聖(從壬下畫長與壬異壬然高出意俗作聖圣竝非)

　　勝(俗從月非)　　　　　甯(俗作寗非)

　　佞(從仁從女俗作侫非)　　　賸(俗作剰非)

　　十九宥

　　臭(作嗅非)　　　　　究(俗作䆒非)

　　舊(俗作舊非)　　　　　□(俗作􁀋非􁀋即匊兩手相向奉物也)

　　廏(俗作厩非)　　　　　獸(俗作□非)

　　晝(俗作昼非)　　　　　壽(俗作夀夀寿竝非)

　　候(俗作候非)　　　　　□(俗作㓂非)

　　□(監本作陋非)　　　　幼(俗作㓜非)

　　受(俗作□非受音到)

　　二十沁

　　寖(音侵俗作□非)　　　　甚(俗作甚非)

　　二十一勘

　　梵(俗作梵非)

　　二十二豔

　　焱(亦作燄俗作爓焰非)　　　斂(俗作歛非歛音呼談呼甘二切)

　　念(俗作念非)　　　　　僭(俗作僣非僣音鐡)

　　劍(作劒非)　　　　　驗(俗作騐非)
















　　俗書刊誤卷三

　　欽定四庫全書

　　俗書刊誤卷四　　　　　　明　焦竑　撰

　　一屋

　　谷(作谷非)　　　　　速(疾速之速作速非速音子亦切)

　　禿(俗作秃非)　　　　　讀(俗從賣非)

　　獨(俗作独非)　　　　　祿(俗作禄非)

　　錄(俗作錄□竝非)　　　　福(從示俗作衤非褔音必)

　　覆(俗從西非)　　　　　叔(俗作叔非)

　　倏(從犬俗作倐非)　　　　勖(俗作朂非)

　　屬(俗作属非囑竝非)　　　榖(楮木也穀百穀也糓音叨精治也今多混)

　　竺(俗作笁非)　　　　　匊(物在手從勹盛米意俗作掬非)

　　肉(俗作肉非)

　　二質

　　質(俗作貭非)　　　　　騭(俗作隲非)

　　卽(俗作即非)　　　　　筆(俗作笔非茟竝非茟乃草名)

　　吉(從士口出言也從土非吉別音)　姪(俗作侄非侄音堅堅牢也)

　　密(俗作宻非蜜作蜜竝非)　　逸(俗作逸非)

　　術(俗作術非)　　　　　出(象艸木上達也作兩山非)

　　□(俗作术非)　　　　　黜(俗作黜非)

　　戌(戌亥之戌與征戍之戍異九月陽氣入地戊含一也故從戊從一為戌戍人荷戈也故從人從戈為戍)

　　卒(俗作䘚非)　　　　　鬱(俗作欝非)

　　沒(俗作没非)　　　　　突(從犬從大非)

　　三曷

　　曷(俗作曷)　　　　　跋(俗作䟦非拔作㧞非)

　　脫(俗作□非)　　　　　奪(俗作奪非)

　　四轄

　　殺(從术俗從木非)　　　　達(俗作逹非)

　　□(俗作襪非)　　　　　戛(俗譌作戞非)

　　發(俗作□非)

　　五屑

　　潔(俗作㓗非)　　　　　別(俗作别非)

　　蘖(古作不木無頭也今作蘖下寫作木者誤)

　　鼈(俗作鱉非)　　　　　月(此中二畫連左不連右□□月三字不同□即舟□即丹月即

　　肉不可混)　　　　　　□(作越非)

　　□(從宷作粤非)　　　　褻(俗作䙝非)

　　決(俗作决非)　　　　　滅(俗作㓕非)

　　蔑(俗作蔑非)　　　　　絕(俗作絶非)

　　□(俗作節非)　　　　　鐵(俗作鉄非)

　　曳(俗加點非)　　　　　□(從干在口𧰼形從千非)

　　設(俗作設非)　　　　　涅(從日從土俗作□非)

　　切(從刀七聲作切從□非)　　竊(從穴從釆從□俗作□□竝非)

　　六藥

　　縛(俗作縳非從甫不從叀)　　作(俗作做非)

　　斲(俗作斵非)　　　　　鑿(從莘從□從殳從金俗作鑿非)

　　笮(側駕切作醡榨非)　　　著(俗誤作着非)

　　□(作若□竝非)　　　　□(俗作弱非)

　　略(俗作畧非)　　　　　□(作却郤郄竝非)

　　愨(一作慤)　　　　　□(俗作殻非)

　　覺(從學從冡從見言由學乃發其蒙而明悟也俗作斍非)

　　閤(作閣非小閨謂之閤閣樓閣也音義竝殊)

　　落(俗作□非)　　　　　博(從十俗作慱非協作恊竝非)

　　搏(音剝從專音團)　　　　駮(獸如馬食虎豹與駁異駁馬色不純也)

　　莫(俗更加日作暮非)　　　􁝕(逺也俗譌作邈非)

　　勺(俗用桮勺作杓非杓甫摇切斗柄也又都歴切䠶質也)

　　壑(俗作□非)　　　　　學(從爻俗作學非斈竝非舉乃從与)

　　隺(俗作寉非)　　　　　萼(俗作蕚非)

　　惡(俗作悪非郭恕先所謂惡上安西也)

　　七陌

　　麥(俗作麦非)　　　　　檗(俗作蘖非)

　　策(俗作䇿非)　　　　　冊(俗作册□□竝非)

　　□(從炎上出□突為意作黒非)　剋(俗作尅非)

　　刻(俗作刻非)　　　　　鬲(俗作鬲非)

　　國(俗作囯非)　　　　　戹(作厄非)

　　席(俗作席非)　　　　　釋(或作□非釋解也釋漬米也)

　　奭(俗作□非)　　　　　飾(俗作餙非)

　　□(俗作尺非)　　　　　□(俗作勑非司馬氏曰勑音賚即孟子勞之來之之來而世誤以為􁀐字行之已乆不可詰正)　　隻(從又不從夊雙亦然作䨇䨥双竝非)

　　職(俗作軄聀竝非)　　　　炙(俗作□非)

　　直(俗作直非)　　　　　弈(博弈之弈下從廾音拱若奕奕梁山新廟奕奕憂心奕奕下從

　　大與此不同)　　　　　擊(俗作撃非)

　　棘(從兩朿音次與束縛之束不同)　亟(從二從人從口從又俗作亟非)

　　覓(從爪俗從不作覔非)　　　歷(俗作歴非)

　　喫(作吃非吃乃語蹇也)　　　闃(俗作閴非)

　　役(俗作役非)　　　　　得(本從見作□今作得俗作淂非)

　　默(俗作黙非)　　　　　或(俗作或非)

　　北(俗作□非)

　　八緝

　　習(俗作□非)　　　　　集(俗作□非)

　　溼(俗誤作濕非濕音塔本合韻)　澀(俗作澁非)

　　九合

　　沓(從水取言出如水意作□􁀨竝非)踏(俗作□踏竝非)

　　􁓂(音颯作卅非)　　　　帀(俗作匝非)

　　答(俗作荅非)　　　　　臘(俗作臈非)

　　榻(從曰從羽俗作榻非)　　　歃(作㰱非)

　　十葉

　　攝(俗作挕非)　　　　　刦(作刼非)

　　燮(俗作爕非)









　　俗書刊誤卷四

　　欽定四庫全書

　　俗書刊誤卷五　　　　　　明　焦竑　撰

　　略記字義

　　焦國名又姓也一作譙國名記譙焦一也江淹詩焦山
作譙山可証

　　武從戈從亾戈見其義亾見其聲也古歌舞之舞作□
振撫之撫作□廊廡之廡作□今竝從無武之從亾
亦猶是耳左氏云止戈為武誤也武有止義何以云
偃武乎

　　私古作厶象男子之勢故又音鳥韓子云自營為厶是
不知𧰼形之說耳

　　疊古作曡三晶祭肉積也冝祭器也揚子雲以曡為古
理官決罪三日得其宜故從三日從宜是誤以會意
解𧰼形也子雲多識奇字猶爾何責於莽哉

　　均即古韻字笙賦音均不恒曲無定制鶡冠子曰五聲
不同均然其可喜一也

　　□音□門斜開也國語□門而與之言即此公羊作踦
閭而語意同俗譌為闖別是一字

　　窳勞也郭璞曰勞苦者多惰窳也言懶人不能自起如
𤓰瓠在地故從𤓰又懶人恒在室中故從穴

　　齼音楚去聲齒怯也曾茶山餉柑詩莫向君家樊素口
瓠犀微齼逺山顰

　　赤與尺通禽經云雉上有文鷃上有赤雉上飛能丈故
計丈曰雉左氏都城百雉是也鷃之上能赤亦作斥
莊子斥鷃是也

　　䮉音閭唐會要驛傳曰使䮉

　　鼬與猶同梁黃門侍郎明少遐曰孤性多疑鼬性多預
彴音卓爾雅石矼曰略彴説文水上橫木所以渡者東
坡詩略彴橫秋水浮圖揷暮烟

　　檢說文書署也徐曰書函之蓋也三刻其上繩緘之然
後塡以泥題書而印之也漢書金泥玉檢後漢公孫
瓚傳皁囊施檢

　　眢音彎唐六典有眢豆左氏有眢井如人目無瞳子也
䆸俗作□絹畫在竹格也晉書志東海氣如圓䆸
鸖易曰鳴鸖在隂鸖愛隂惡陽也故從雨鸘好霜故從
霜鷺惡露故去雨皆制字順物性之義又諧聲

　　苛小草也今但知為苛政之苛藐紫草也今但知為藐
然之藐藎染草也今但知為忠藎之藎

　　員伍員之員音運後人慕之為姓前涼錄有金城員敞
唐有員半千

　　弜音欺弓强而偏曰弜

　　呿音渣莊子口呿而不能合

　　刺七迹切多言貌管子焉能去刺刺而為咢咢乎韓文
語刺刺不能休是也俗多誤讀又史記刺繡文亦音
此

　　蹄獸足曰蹄平聲足相躗曰蹄去聲莊子馬蹄篇喜則
交頸相靡怒則分背相蹄蹄音剔

　　毄漢書攻苦毄淡俗作喫杜詩樓頭喫酒樓上臥春卵
方得喫對酒不能喫皆當作毄

　　䜴說文解配鹽幽菽也三蒼解靘字冥果青色也蓋䜴
本豆也以鹽配之閉甕中而成故曰幽菽冥果蜜煎
果也以銅青浸之加蜜而冥於缶中故曰冥果取名
幽冥見與生菽生果異也解詁之玅有如此

　　歲用修云歲即古遂字今文從步從戌年至戌而終乃
秦以十月為歲首故制字從步戌前此未有也按爾
雅夏曰歲取歲星行一次也歲星行一次而四時之
功畢故年謂之歲從步者其躔度可推步也從戌者
木星之精生於亥自亥行至戌而周天也謂其始於
秦蓋誤

　　摻音七紺切鼓聲襧衡傳為漁陽摻撾徐鼎臣引古歌
詞證此字之音曰邊城晏開漁陽摻黄塵蕭蕭白日
暗

　　臽蒲鑑切從人在􁀋上篆書人字有三在傍曰立人仁
儀是也在上曰側人□臽是也寫□字不知用側人
則成仙字矣□古危字在下曰曲人禿宂是也

　　□說文□目視也從􁍘門聲𢎞農湖縣有闅鄉汝南西
平有闅亭俗作閿非師古曰􁍘擧目使人音無分切
郭璞音汝授切其失逺矣又山海經注以蛇巫山人
操抔之抔為杯斚不知抔古掊字也呉才老稱晉之
字學璞最深猶有此失豈俗字太勝好古者亦汨没
邪

　　栘古今注栘楊圓葉弱蔕微風大搖漢書蘇武為栘中
監

　　霓說文屈虹青赤或白隂氣也雄曰虹雌曰霓硏奚切
又五結切南史沈約作郊居賦以艸示王筠讀至雌
霓連蜷沈撫掌曰僕嘗恐人呼為平聲范蜀公召試
學士院用彩霓作平聲考試者判郊居賦霓五結切
范為失韻當時學者為之憤鬱司馬文正公曰約賦
但取聲律便美非霓不可讀為平聲也按韻書此𩔖
甚多有兩音三音而義同者皆可通用

　　角一音覺一音祿其實只一字耳壬辰余在塲中主考
陳玉壘發策角里之角作甪寫余指其誤公問余何
據余曰毛詩麟之角振振公族誰謂雀無角何以穿
我屋角與族屋韻是古原音祿非兩字也東方朔傳
臣以為龍又無角謂之為蛇又有足仲長統詩騰蛇
棄鱗神龍喪角至人能變達士拔俗用韻皆然楊用
修轉注略謂宋史崔偓佺對真宗云刀下用音𣙜兩
點下用音禄一點一撇不成字說文角象獸角形原
無兩㸃一撇之說偓佺以字學名而不讀說文作史
者因此一事為之作傳亦盲矣余歴歴言之陳竟不
從所謂士俗不可醫也但考今宋史無崔傳獨東都
事略謂淳化中崔對太宗云然當是用修戍滇無齎
書可考誤以小說為正史使作正楊者聞之又增一
則公案矣

　　桯音㕔牀前横木也牀前几亦曰桯岳珂桯史用此
廿諸書皆音入而集反說文二十幷也顏之推稽聖賦
魏嫗何多一孕四十中山何夥有子百廿俗音念者
誤三十幷為􁓂先合反四十幷為卌先立反史記秦
始皇諸刻石文四字為句正用此今本一字改作二
字黄花老人詩招客先開卌雙郤一字讀作二字皆
可笑也

　　姐揚雄傳探姑繒之壁籍湯姐之場注姐音紫即今姊
字耳

　　□古戰字止戈為武止干為戰然上句人知之此語人
多未知也拈出之

　　棗說文重朿為棗竝朿為棘洪邁曰棘與棗𩔖棘之字
兩朿相竝棗之字兩朿相承朿音刺木􁁬刺也朿而
相戴立生者棗也朿而相比横生者棘也不識二物
觀文可辨古人制字之玅義如此孔子曰視犬之字
如畵狗也棗棘二字亦何異於畵二木哉

　　替篆文作□與暜相近竝下日為普(浦)竝下白為□(剃)
郭知元曰白頭秇苑不知暜□之分青衿小生焉辨
啇商之别

　　星春秋說題辤曰陽精之榮也陽精為日日分為星故
其字從日從下生也按字書星字上作□𧰼形非從
日也春秋題辤出漢人偽筆未足深信

　　汶按蜀山之大者曰岷山其水曰岷江漢人隸書作汶
與汶上之汶相混今史記引禹貢岷嶓既蓺及岷山
之陽皆作汶又王右軍與周益州書欲及卿在彼登
汶領蛾眉而旋汶領即岷䫈用古字耳

　　說文引孔子之言甚多如狗叩也叩氣吠以守又曰視
犬之字如畵狗也又曰牛羊之字以形舉也又曰黍可
為酒禾入於水也又曰推一合十曰士以一貫三曰王
此𩔖甚多豈叔重去古未逺別有所見邪抑孟堅所謂
宗師仲尼以重其言邪

　　張耒雜志言宋莒公好證人誤書坐此召怨李獻臣三
子名皆從累字長壽朋次復圭次徒芻也莒公曰□𧰼
鳳羽非兩月也或以方回易之曰囘字直屈一畫耳非
兩口也劉晏以神童為正字上問正得幾字對曰唯□
字未正晏固以諷當時之黨比亦此字本體實爾非鑿
說也

　　楊誠齋考校湖南同寮有取易義為魁者先生見卷子
上書盡字作尽欲黜之同官力爭誠齋終不可曰明日
掲榜喧傳以為場屋取得箇尺二秀才則吾輩面目何
施邪近日進御試錄乃有以疆作彊纆作纏蟲作虫幾
作几者又何責於風檐寸晷之士子也

　　史記蔡澤傳或欲大投注投瓊也以玉石為投擲之義
世謬為骰字不知骰即股字耳不音投也轉去聲音豆
有三義一為逗合之逗杜詩逺逗錦江波是也一為句
讀之讀馬融長笛賦察度於句投是也一為酘酒之酘
梁元帝樂府宐城投酒今行熟停鞍駐馬暫栖宿是也
重醞酒謂之酘

　　杜詩園收芧栗未全貧芧音序即莊子狙公賦芧之芧
雌黄云江南有小栗謂之茅栗讀如草茅之茅何其謬
也即如其言入詩亦自不典

　　古語有二聲合為一字者此切字之始也如不可為叵
酷竉為孔龍鍾為窿潦倒為老側閙為燥矻落為角剔
欒為團皆里巷常談不可勝舉林和靖詩云團欒空繞
百千囘是不知反切改剔為團失其㫖矣

　　董彥逺除正字謝啓略云殘經不悟於郭亾闕文徒存
於夏有馬不足一者既失其全虎多於六者自乖其數
書殘武殪頌亂湯齊烏寫混淆魚魯雜糅增河南之邑
為雒減漢東之國為隋避上則罪不從辛絶下則對目
去口棗合而棘氏微足省而疎姓絶定文於六穗之禾
訓同於𨗳分序於八寸之策埶異為宗丁尾亂真鉤須
失實書六書肖而既謬國名為卷為端而遂乖服制篆
形誤偽誰正雲興之祁祁隸體散亡共守鸞聲之鉞鉞
鎮定銀鐺之名車改金根之目知一束二縫之為來指
二首六身之為亥郡章立信救時惟正於四羊國史傳
疑考義共成於三豕傅會作九禾之秀離析為三刀之
州合樂之奏妄加文武之為斌定經之名誤合日月之
為易字失部居改白水真人之兆書忘形𧰼作非衣小
兒之謠四十八安取於□三十七未足語世梁父七十
二家名雖狊在尉律四十九𩔖書蓋已亾誤存舟二間
之為航安識四五日之為閏此啓涉獵該洽學者徧觀
異書而求其所自出亦多識之一也彥逺有古文集𩔖
敘云孔安國以隸古易科斗故漢人不識古字開元又
廢漢隸易以今文故唐人不識隸古








　　俗書刊誤卷五

　　欽定四庫全書

　　俗書刋誤卷六　　　　　　明　焦竑　撰

　　略記騈字

　　誰何問之也又注誰与譙讓之譙同何与呵同

　　區蓋荀子言之信者在乎區蓋之間區即丘區以別矣
之區与此同

　　噢咻音吁愉又作喣愉如母之於孩以口撫之也見左
氏

　　嘔喩王襃頌嘔喩受之音歐由

　　峜硏即計然管子六峜亦計作峜

　　内鑿内音儒稅切作枘非鑿音在到切

　　句婁衡山也俗作􁇷嶁非

　　辟厯俗加雨作霹靂非

　　□□泰丙古善御者見列子注

　　丁東東都郎切作如字讀非又作璫

　　昆吾作錕鋙非

　　合昏花朝放莫合故名俗譌呼合歡

　　莫􁨮捫孫也作摸􁕹非

　　朝夕作潮汐非

　　顦顇作憔瘁非

　　豆畱作逗遛非

　　丁寧加口作叮嚀非

　　裵回作徘佪徘徊竝非

　　車渠俗加石作硨磲非

　　武夫作碔砆非

　　奄茲山名作崦□非

　　龜茲音鳩慈國名班史讀作丘慈范史作屈沮

　　嫪毐嫪音勞去聲毐音靄人姓名舊注人無行也非
加趺加足坐曰加趺俗作跏趺非

　　目㝛漢書元作此加草作苜音莫結切

　　蛾眉山名俗作峨嵋非

　　曶怳出法言作惚恍非揚雄傳時人皆曶之与忽同
昌陽作菖非昌狂作猖非

　　相芊作􁩒徉竝非

　　來禽作檎非

　　㷼脂本􁚂􁚃婦人面飾也作胭脂非胭乃喉項也
烏孫國名吕氏春秋作户孫

　　煇粥音熏育五帝紀北逐煇粥

　　冒頓冒莫北反頓音獨匈奴名

　　捭闔捭音擺開也闔閉也捭作押非出鬼谷子

　　閼氏音煙支

　　壎箎壎音况袁切俗作□非

　　叢睉細碎也睉從目坐俗作脞非

　　鷫鷞鷞俗作鸘非

　　星宿下音夙言星之次舎也讀如秀者非隂符天𤼵殺
機移星易宿地𤼵殺機龍蛇起陸漢諺知星宿衣不
覆可證

　　叱吒吒作咤非

　　食其音異基

　　儋何儋都日切何胡我切別作擔荷非

　　髫齔作齠齔非

　　襁緥別作繈褓非

　　日磾音密低

　　谷蠡音鹿離匈奴名

　　令支音零歧

　　烏秅音鴉茶國名

　　朝鮮音招先日初出即照其地故名近多誤讀為潮非
可汗音克寒

　　般散音盤珊見平原君傳

　　俛卬即俯仰晁錯傳在俛卬之間

　　幼眇即要玅見元帝紀中山靖王傳又作窈眇

　　眠娗音免腆

　　婑媠上烏果切下奴坐切美髪也漢世倭墮髻唐人浮
渲梳頭即此

　　瓊畟今骰子也畟音則列子注引古博經

　　焦瘁即憔悴見班固賓戲

　　阿邑邑烏合切酷吏傳張湯以智阿邑人主與俱上下
又唐書蕭復傳盧杞謟諛阿匼即此音義耳

　　末殺殺桑達切埽滅也

　　旁緣旁步浪切見食貨志立威旁緣

　　万侯人姓音墨祈

　　缿筩音項同缿盛錢缾筩即筒趙廣漢以受密事者
曲逆地名音去遇陳平封國

　　霿淞音夢送見曽南豐冬日詩言寒霧凝木上如雪也
睚眦睚音崖舉目也眦即眥字言舉目相忤者亦報之
見范睢傳



　　俗書刊誤卷六

　　欽定四庫全書

　　俗書刊誤卷七　　　　　　明　焦竑　撰

　　略記字始

　　對從口□叢雜意從寸言法度也漢文以言多非誠去
口從士作對□音□

　　雒本作洛漢都洛陽以火德王為水尅火改為雒
甄陶甄之甄本音堅江左諱孫堅名改音之人切
景日景也葛洪加彡作影

　　辠罪也始皇以𩔖皇改作□

　　罰注持刀詈人也元命苞改刀從寸寸法也

　　邠即豳明皇以𩔖幽改作邠

　　莫今鄚州明皇以𩔖鄭改作莫

　　疉原作曡王莽以三日太盛改作疉莽不知非日也冝
祭器三肉積其上也

　　騧宋明帝以其字𩔖禍改而為􁢄

　　隋原作隨隋文帝去辶而為隋不知隋音墮非隨也
毠㲚本從毛葛洪字苑改從衣

　　酩酊晉山簡傳及世說作茗艼又作茗仃簡文曰劉尹
茗仃有實理

　　領即山嶺之嶺漢書梅領隃領是也蘭亭帖崇山峻領
十七帖汶領猶用此字褚遂良加山作嶺贅也

　　耕通作畊非畊上聲唐六典論府兵曰居無事時畊於
耕則二字音義當有別

　　唫人多作吟用非太𤣥有唫首音欽閉也與吟異
颿即帆曹眞有馬號驚帆言馳驟如風雨也世因製此
字然實贅

　　符晉苻堅以應圖讖改姓從草不從竹作符者非苻音
蒲音与符別左氏苻之澤杜預注音蒲可見

　　陳王逸少省東為車而作陣

　　寺從寸法度處也浮屠初入中國止鴻臚寺後佛氏所
居因曰寺

　　郗黄伯思云郗姓讀如絺繡之絺而俗書作郄因讀為
郄詵之郄非也郄詵晉大夫郄縠後郗鑒漢御史大
夫郗慮後姓源既異音讀迥殊因俗書相亂遂不復
分陸魯望博古之士其詩曰一叚清香染郗郎亦誤
也然觀右軍帖以郗為郄其誤實自右軍始退之所
以貶為俗書也

　　□作鮝非呉王食暴乾魚而美因書美下着魚

　　鄶晉以王舒為會稽内史舒以父名會求易之成帝改
會稽為鄶

　　贗古作鴈華願兒廢宋主為贗天子贗字始見宋書
莽音姆古音馬同漢莽何羅本姓馬明徳皇后惡其先
有反者易姓為莽

　　呉孫休創八字名其子􁥌(灣)􁊼(迄)□(觥)□(賢)壾(莽)□(擧)
□(褒)□(擁)

　　南漢劉岩自製龑字為名(音儼)

　　梁四公名蜀闖(上攜下琛)䨲杰(上萬下桀)䴰□(上蜀下湍)仉䀾(上掌下睹)
宋人以五行偏傍名其子淼　焱　鑫　森　垚
唐武則天製十二字曌(照)□(天)埊(地)□(日)囝(月)○(星)□
(君)􁓑(臣)□(人)□(戴)□(年)□(正)後於宣和書□復得七
字□(載)圀(國)□(初)□(證)□(授)□(聖)□(生)

　　武宗召王起曰朕近見二字一□一□莫能詳也對曰
臣於三教經典竊嘗徧覽向者二字羣書未見周穆
王傳有□□二字經昔儒宗但言古馬名不敢分為
飛兔騕褭於今靡有詳之者也上笑曰知卿宿學儒
宗偶為此二字相試耳

　　元次山作□字為隋煬帝謚

　　九經有筆墨字無硯字有燭無燈有醯無醋有麷無麵
又無茶及䜴(醋當作酢今二字互用誤)

　　周禮奇字洪文敏嘗記之今更益其未備

　　灋(法)枋(柄)衺(邪)□(美)嘑(呼)□(拜)㲈(韶)□(怪)虣(暴)簎(獨)
飌(風)鱻(鮮)薧(槁)蠃(螺)□(牌)䱷(漁)貍(埋)□(吹)裓(陔)□(□)
柝(柝)□(探)翨(翅)硩(摘)駴(駭)轚(擊)□(□)輂(掬)□(羃)□(藻)
□　敂(叩)囏(艱)鬽(魅)庮　皫　鱐　□　眡(視)□
□　􁏂　臡　箈　鬻　柶　□　疈　爂(歸堯切)
□　朄(𦙍)蒻(音若)膴(胷武切)　胖(普半切大臠也)莤(蕭)麷(芳弓切)
䕩(音老乾梅也)鼜(千歴切昏鼓也)□(麻餠)㯺(音覽)畺(彊)畮(畒)罷(皮買切一作矲
人短曰矲)刉(音機)萭(矩)􁎱(腦)撎(揖)□(庾)䟫(牚)□(知吕反)　􁆳
觵(觥)鬴(釜)簭(筮)㲈(韶)䭫(稽)□(作西反)　刌(寸本反)　醷(於紀
反又音億)􁊾(之肰反)

　　爾雅奇字孠(嗣)　箌(郭璞云箌義未聞按詩倬彼甫田韓詩倬作箌用修云璞亦有所遺
知博聞之不易也)􁒜(晤)挋(振)晙(音俊明之早也)斯(詩斧以斯之孫叔然曰斯㭊之離也)
恀(音恃一作媞江東呼母曰媞)　畣(答)僁(屑)硈(確)蠱(米皮也)鈑(餠金也賀知章
詩鈑鏤銀盤薦蛤蜊)廇(杗廇音亡溜梁也)　閞(音弁梁上短柱也)　□(鍬)□(音流)
□(音倪)□(音穴)褮(音營)□(音賤)韏(音辨)􁊜(音律)□(蘇老切音嫂蔜□􁓾也又平音騷與
䕅同又草名又疏鳩切音搜雞腸草)　虇(音丘阮切蘆笋也)　　鶾(天雞也周書王會篇曰文
鶾若彩雞選詩天雞弄和風即此)　麢(羚)􁋙(麂)麠(麖)

　　石鼓字尤難識其以今文讀者亦多意會今附記之
􁨹(吾)㠪(工)□(好)􁌔(阜)□(員)邋(獵)􁄝(關)􁉭(條)□(憲)□(炱)
趚(即)垐(茨)欉(檏)□(獨)□(射)殹(也)㞼(烝)□(皮)□(潮)□(鰋)
□(漁)澫(漫)□(鯊)□(散)􁨺(活)□(葅)□(鯿)□(鮒)□(白)□
□(庻)□(臠)□(决)□(澣)□(搏)□　□(音)□(師)□(躋)邍(原)
□(陸)□　□(奔)□(澤)䟏(力)逌(乃)□(忽)□(鏃)□(徒)□(騈)
□(廓)□(宣)□(□)□(載)□(道)溼(濕)趍(趣)□(族)􁡋(兕)□(音循)
□(奉)霝(零)□(流)􁨻(序)䢜(歸)􁌜(西)□　隹(維)□(導)□(遄)
我(我)□(辭)□(莽)□(音徼)□(子亦反)　□(漆)□(栗)□(椶)□(音咎)
□(一作庸一作遘)□(條)□(箬)□(□)盩(利)□(樹)􁃭(幽)□(晤)□(音章)
□(熾)□(奪)□(擧)㧘(音自)□(音吁)□(振)□(復)䮺(劑)□(華)□(音綽)
􁏖(音位)□(凈)㝕(寧)□(申)□(乘)□(作類)□(夏)□(康)䮯(敖)□(速)
□(奕)□(輸)□(黎)□(音冝)㥕(憐)□(亟)□(夕)□(掩)□(一作畢)
□(獻)□(受)□　□(囿)□(音疃)

　　穆天子傳王起謂不識者二字其餘韻書所不載尚多
今畧記之䣙(叵肯切)　□　□　穄　䧙(陵)琌　□
□　䭬(稽)□(□)□　□　□　□　□　□(祗謹二音)
□　□　□　□　□　□　□(驥)□　□　□
□　□　□　□　□　□　□　□　□　□
□　□　□　□　悆(豫)□(棃)

　　亢倉子奇字□(為)□(終)□(悖)□(害)㸘(萬)□(共)□(聽)□(孰)
□(衝)

　　偶讀漢碑見其用字之異乃知古義相通而今人未之
攷者聊擧數字如□即致字鐉即鐫字捺□即牽挽
字□即肴字□即索字□即蒐字巛即坤字□即就
字陖陗即峻峭字䧢陭即嶇崎字悊即哲字□即敏
字□蚤字□即楚字䀜即忽字□即傾字撡即操字
□即盤字□即隰字□即寤字□即隷字此皆古字
之通用者如周嫄之嫄為原公綽之綽為卓增高之
增為曾鈞臺及秉鈞之鈞為均酣酒之酣為甘九澤
之澤為睪僊徂之僊為䙴往哉之哉為才俯仰之仰
為卬陳禮之陳為□此皆古字之省文者餘不能殫
述

　　俗書刊誤卷七

　　欽定四庫全書

　　俗書刊誤卷八　　　　　　明　焦竑　撰

　　音義同字異

　　伏犧(易經)庖犧　　炮羲(律歴志)包犧(帝王世紀)

　　神農(易經)神莀(略古)神由(錢譜)

　　帝舜(書經)帝俊(山海經)

　　臯陶(書經)咎􁀓(漢書)

　　伯益(書經)伯嗌(古今人表)伯□(漢書)

　　仲虺(書經)中蘬(荀子)

　　驩兠(書經)□吺(古文尚書)讙頭(書疏)鴅殳(韓昌黎詩鳴弓射鴅殳)
專諸(史記)鱄諸(左氏)剸諸(相如賦)

　　裨諶(論語)卑湛(古今人表)

　　庚桑(莊子)亢倉

　　鉏鋙(宋玉九辯)岨峿(陸士衡賦)齟齬(樂天詩齟齬其心胷)

　　從臾　慫慂　　縱踴(栁子貞符脅歐縱踴)

　　蘊隆(詩經)熅隆(石經)鬱隆(韓詩)

　　諞言(書經)竫言(竫在井切公羊傳)

　　茅戎(左氏)貿戎(榖梁)

　　鶡鴠　　渇旦(詩疏)盍旦(禮記)鶡旦(月令)鳱旦(鹽鐵論)

　　鳱鴠(說文)

　　卒􁉚(禮記)卒癉(詩經)瘁癉(韓詩)

　　英簜(周禮邦國之使節以英簜輔之杜子春云簜一作帑今之畫函也)

　　抉拾(周禮)彄鞲

　　黽勉(詩經)蠠没(爾雅)閔勉(漢五行志)

　　□􁓾(爾雅)蒿縷(雞腸草也)

　　祩裷(荀子)朱衮

　　姚冶(荀子)妖冶

　　盧矢(書經)黸矢(揚子)

　　柴池(管子)差池

　　杭莊(管子)康莊

　　淑湫(管子)􁓒寥

　　􁅨資(太𤣥)嗟咨

　　觟䚦(太𤣥)獬廌

　　紼絻(汲冢周書)黻冕

　　杳窱(選西都賦)窈窕

　　旁魄(呉都賦)磅礴　　旁薄(太𤣥)

　　蓲蘛(呉都賦)敷蕍

　　窋䆛(海賦)咄唶　唶嗟

　　趢趗(東京賦狹三王之趢趗相如傳作握齪)

　　瀏莅(上林賦)流麗

　　箾蔘(上林賦)蕭森

　　芔歙(上林賦)歘吸(杜詩秋風歘吸吹南國)

　　渠黃(列子)駏騜　　翠黃

　　空同　　崆峒(爾雅)□洞(黄香九宮賦)

　　逢蒙　逢門　　蠭門(荀子)

　　悾憁(劉公榦集)控摠

　　龍鍾　　躘踵(盧仝詩)

　　罘罳　　罘□(籕)　浮思(周禮注)□思(釋名)覆思(大言賦)
姊規(史歴書)秭雋　　子嶲(說文)秭□(華陽國志)

　　鬚眉　　須麋(苟子伊尹面無須麋)

　　孟諸　　盟豬(古文尚書)

　　爰居　　鶢鶋(左傳)

　　埽除　　騷除(李斯傳)

　　穹廬　　弓閭(衞青傳)

　　番禺　　賁隅(山海經)

　　蒼梧　　倉吾(汲冢周書)

　　呌呼　　嘄嘑(息夫躳傳)

　　嗚呼(書經)於戲(大學)於呼(史記)烏嘑(漢書)烏呼(小爾雅)
滹沱　淲池(說文)滹池(水經史記)亞駝(秦詛楚文)虖池(周禮)

　　瀖池(山海經)呼池(禮記)惡池

　　嫦娥　常儀(漢書注)

　　踏冗　　闟茸　　闟䢇

　　金注(莊子)金殶(呂氏春秋)

　　匍匐(詩經)扶服(禮記)蒲服(史記)

　　鵯鵊(鳥名歐陽公有鵯鵊詞)　批頰(杜瑛留春曲批頰深林呌新綠)

　　嫚娒(張良傳)僈㑄(五行傳)

　　亮陰(書經)亮闇(晉世家)凉陰(漢書)梁䳺

　　於菟　　烏䖘(說文)

　　蜘蛛　　鼅鼄(說文)

　　妹喜　　未嬉

　　睚眦(杜鄴傳)厓眥(孔光傳)

　　魑魅(左氏)螭魅(史記)离□(略古)褵袜(路史)

　　魍魎(左氏)罔兩(莊子)罔閬(孔子世家)蝄蜽(說文)方良






　　俗書刋誤卷八

　　欽定四庫全書

　　俗書刊誤卷九　　　　　明　焦竑　撰

　　音同字義異

　　旖旎(旂舒也)䭲馜(香也)猗狔(窈窕也)椅柅(絡絲柎)裿䘦(衣好)
嵻㟍(山名)㝩㝗(空也)䗧蜋(蜻蜓)躿躴(身長)􁠺硠(石聲)
昆吾(國名)騉䮏(馬名)錕鋙(劍名)琨珸(石名)

　　滄浪(水名)篬筤(竹名)倉琅(宫門銅環)

　　棠棣(華名)磄磃(恠石)螗􁈵(蟲名)鎕䬾(火齊)

　　彾㣔(獨行)零丁(孤苦)鈴釘(矛名)□□(小網)

　　侏儒(短人)袾襦(短衣)株檽(短木)□獳(獸名)

　　邋遢(不謹貌)□□(馬行不前也)




　　俗書刊誤卷九

　　欽定四庫全書

　　俗書刊誤卷十　　　　　明　焦竑　撰

　　字同音義異

　　冡童冡也一作冢乃冢墓一作蒙乃草名

　　卷卷舒之卷俗作捲乃音拳國語曰有捲勇

　　嬾惰也一作懶乃音賴憎惡也

　　刱始也取井地為法始意一作創乃傷也

　　替音剃從曰其從日者音鐵

　　瓷瓦器也別作磁乃石器

　　洒山禮切滌也別作洗乃蘇典切

　　廌獬廌一作豸乃無足蟲音雉

　　缸􁂭也別作釭乃銀釭之釭

　　要本腰字轉去聲欲也

　　縣倒首從系為縣借作郡縣之縣反加心以別之非
紅音工漢書作女紅別作紅白之紅

　　音聲音也平聲鹿死不擇音又作廕讀

　　投音頭一借為逗合之逗一借為句讀之讀一借為酘
酒之酘

　　丱古礦字一作總角之丱

　　渠河渠一作詎用

　　汨音博縣名一音密汨羅江也

　　旁步光切近也補彭切強也詩駟介彭彭蒲浪切迫也
中陟弓切中道也陟用切適也方用切伯仲也

　　薄步各切林也涼也補各切迫也書外薄四海扶各切
疾馳聲也詩載驅薄薄

　　番附猿切獸足也撫煩切數也補何切勇也

　　台王來切星名與之切我也書以輔台德又音臺魯地
也春秋傳季孫宿救台

　　單都寒切盡也大也常演切魯地也都但切信也厚也
詩俾爾單厚

　　能奴登切才能也音台三台星也奴來切鼈三足也奴
代切耐也詩傳豕之性能水

　　率有五音將率之率音帥孟子彀率左氏藻率唐率更
令皆音律量名音刷督率之率音朔算法約數之率
音類

　　甄三音一之人切漢書甄表門閭靈貺自甄之甄一稽
延切左氏左甄右甄軍之兩翼也一之刅切周禮薄
聲甄注掉也鍾病也

　　契見繫詞者音忌造書契以代結繩見舜典者音屑讓
于稷契暨臯陶見詩者音挈死生契闊見史記者音
乞契丹

　　衰一初危切左氏皆有等衰注殺也一雙佳切寖微也
弱也一倉囘切左氏晏嬰麤衰斬䘮服也

　　齊八音前西切平等也書齊聖史幼而徇齊書大傳多
聞而齊給皆速也左氏後君噬齊與臍同樂記地氣
上齊與躋同一津私切論語攝齊升堂一莊皆切燕
居之齋齋明之齋本作齊又牋西切周禮五齊三酒
讀作虀一在禮切玉藻廟中齊齊讀作濟一才詣切
珠名火齊藝文志百藥齊和讀如劑

　　從五音一七恭切從容也一鉏江切髻高也檀弓爾無
從從爾一才用切論語從我者其由與一足用切論
語從之純如也王吉傳放從自若又牆容切相聽許
也

　　繇六音黃履翁云漢高帝繇咸陽則與徭同孝文紀無
繇教訓其民則與由同古今人表咎繇則與陶同李
尋傳繇俗則與謠同韋孟詩犬馬繇繇則與悠同班
固賦模先聖之大繇則與猶同一字六用

　　湛七音一丈陷切詩湛湛露斯又人姓晉有湛方生二
從感切大人賦紛湛湛而差錯兮三音如浸内則湛
諸美酒四音尖義與漸瀸同月令湛饎必潔淮南子
東風至而酒湛溢五持林切音如沉楚詞湛湛江水
兮上有楓漢書浮英華湛道德又揚雄傳有深湛之
思六羊戎切九辯乗精氣之搏搏兮鶩諸神之湛湛
駭白霓之習習兮歴羣靈之豐豐七音躭詩和樂且
湛

　　敦有九音禮敦厚以崇禮音墩詩敦彼獨宿音堆樂記
樂者敦和音純詩敦彼行葦賈誼賦何足控敦竝音
團詩敦弓既堅廣韻天子弓也音雕周禮每敦一几
敦覆也音幬周禮度量敦制注敦布帛幅廣也音凖
周禮珠槃玉敦明堂位有虞氏之兩敦音對爾雅敦
丘如覆敦音純

　　苴十四音七閭切麻也子閭切苴杖也又子旅切履中
薦也又布交切天苴地名在益州見史記注又天苴
與巴同又子邪切菜壤也一曰獵塲又似嗟切苴咩
城在雲南又鉏加切詩傳曰木中傳艸也水草曰苴
字一作□又作浾今作渣非又都賈切土苴不精細
也又側下切糞艸也又側魚切説文曰酢菜也(酢古醋字)
又莊俱切姓也漢有苴氏又則吾切茅藉祭也又將
預切糟魄也又子余切苞苴囊貨也

　　俗書刊誤卷十

　　欽定四庫全書

　　俗書刊誤卷十一　　　　　明　焦竑　撰

　　俗用雜字(歸雲集)

　　鐵質金文曰鋄音減今之鋄金鋄銀是也文選金鋄玉
鑲可證　性兇惡曰□譟　髪亂曰鬔鬆　足頓曰􁜤
(音顚)　肥脂曰膔(音標)　穢言曰□譟(音𤓰皂)　鼻病曰㿬□
(音巴查)　亂言曰謅　矮短曰矬(七戈切)唐書王伾傳形容
□□　緩計取人財物曰□(曰酣)　山岐曰岔水岐曰汊
二音同金陵地名有分山口韓公曹成王碑行跐川汊
是也又路之岐道亦曰䟕金陵地名䟕路口唐詩枯木
岩前䟕路多　水道小穿曰剅一作□(音樓)　不淨曰㛺
贓(㛺音奄)　人不省事曰倰僜新睡起曰□□　直行曰
徿㣚未成器曰儱侗身不端曰䡁□衣寛曰襱□(俱音籠桶)
江湘呉越呼子曰崽(音宰)　雨下溼衣曰瀧涷　細毛

　　曰氄一作絨細布曰絨細草曰茸(俱音戎)　虚脹曰㠮(音掤)
靴裏襯皮曰􁢵(音邦)又作䩷鞤從革從皮也鞋裏襯布

　　曰幫又作幇從帛從絲也以手捍衞曰㨍從手也俗寫
扛㨍借作幇　器破而未離曰□(音披)　貫物木丁曰栓
關門機曰􁁧法帖譜絲淳化帖有銀錠􁁧痕(俱音删)　金
石乆用無楞曰鋊(音御)漢書磨錢取鋊　未燒磚瓦曰坯
(音培)　瓜有□□(音斯燒)　豆有豇豌(音江剜)　目汁凝曰眵
(音詩俗音矢)韓昌黎詩兩眼眵昏頭雪白　舟䌫所繫曰戙
(音同)　舡尾曰艄　小梳理髪曰攏(音龍)　掠髪曰㨉一作
抆(音閔)　足踢曰□(音短)　鼻塞曰齆(音甕)又鼻涕病曰齈(奴凍
切)　腹中長蟲曰蛔一作蚘又作蛕(音回俗訛音肥)　馬具鞍
曰鞁一作犕(音被)　鳥吭容食處曰嗉一作膆(音素)　物乆
窨而氣敗曰盫醭氣　不恰好曰􁙈􁙉今反云不􁙈􁙉
誤　以竹木通水曰筧又作梘從竹木也(音蹇)　金飾物
曰鍍(音度)　以藥合金曰銲一作釬(音旱)　面慚曰靦(音腆)詩
云有靦面目范蠡曰雖靦然人面實禽獸也　金飾器
口曰釦(音扣)衣領金束亦曰衣釦從金又結帶曰紐□刺
繡亦曰□從糸　以手爬物曰搲(音蛙)　土藏曰窖一作
窌(音教)　木工平木之器曰推鉋一曰鉋子(音暴)與圉人刷
馬之鉋字同器異　沉水取物曰撈(音勞)　田畔曰塍(音丞
俗訛音繩)　俗呼欬嗽曰喀嗽(喀音客)潜沔人呼喀為肯　枲
麻曰檾麻一作䔛(音頃)　鐵上衣曰鏥一作銹又作鏽(音秀)
脫衣解甲折屋下瓦舟車出載皆曰卸(音瀉去聲)　寒氣

　　逼迫曰凚(音禁)　大口曰奲(音撦)　身長曰䠷(音窕)　以鐵束
物曰鋦一作□(音菊)　鼓釘曰□(音顙)　大目曰䀰(音谷)又曰
睔(音倫)　尾下孔竅曰䐁一作□(音篤)　空室空山曰䆡䆲
呼長人曰躴躿(俱音郎康)　葦薄曰䒼一作曲漢書周勃傳
以織薄曲為生　蓋屋版曰楻(音□俗呼望版晃版旺版俱訛)　以竹
葦隔屋塵曰篖(音唐)古稱承塵俗呼仰塵　以言託人曰
詇一作咉俗單作央　靴履破而補空隙曰䩩子裁衣
餘帛曰帵子(俱音剜)　牖中網障内外曰□(音懣)　靴項曰
靿(音傲)　濺水上衣曰濽(音贊)　木不方正曰櫗楔作事不
方正曰㩢揳人不方正曰㒝偰　補靴鞋曰補靪補衣
裳曰補帄一從革一從巾　荆楚二木名方曰荆圓曰
楚　快性人曰刢利　舂磨碎米曰糏(音屑)舂熟米曰䑔
(音伐)　靴鞋之後曰鞎(音根)　肉腫有迹曰□(音艮)　足病曰
䠄(音典)　書中白魚曰蠧衣中白魚曰蛃　螮蝀曰虹曲
虹曰霓南人呼虹為絳北人呼虹為臬　堆禾曰積(音資)
周禮委積是也一作䆅又作穧　以篾緣竹器之口曰
􁃘(音選去聲)　耕起土塊曰垡(音伐)一作墢　撑屋使不欹邪
曰牮(音箭)　合錢飲酒曰醵(音據又音渠又入聲)　以篾束物曰篐
(音孤)　老人拄杖曰拐一作□(音夬)　汲水戽斗戽一作□
(音户)　乳母曰嬭(音乃)一作妳又作□俗作奶按韻書無奶
字　婦人懷孕曰有㑗又曰㑗□(音申重)集韻㑗□妊也
眼皮動曰瞤(音純)漢書眼瞤得酒肉　目動曰眨(音劄)

　　目郭曰眶一作匡史記淮南王安傳云淚滿匡而横流
以目相戲曰□(音殺俗訛為平聲)　物穿曰䆔(音忡訛為去聲)　牛

　　羊無子曰㹗(音叨)　大針曰鈹(音披)　欲食曰饞　物入目
曰眯　以手握物出汁曰䍤(音濟上聲)　薄軟易斷曰脆一
作毳又作膬(音翠)　草可染紅曰茜一作蒨　切草刀曰
□一作□(音札)　靴履模範曰楦一作楥又作□(音絢)　去
草曰薅一作茠又作□又作鎒(音蒿)　多言曰䜎嘈(俱平聲)
物未精細曰□□(俱去聲)　泥汚物曰涴(音餓)　地窖曰

　　窨(音䕃)　竹籬曰笆(音巴)　目小曰□(彌耶切)　皮皴曰皵(音鵲)
俗呼尿脬即膀胱也(脬音泡)　戲相擾曰嬲(音梟)　心所

　　欲曰懩或作癢非　悖德逆行曰□(多乃切)俗誤作歹(牙八
切)殘骨也凡殘死等字從□□歹二字不同　隱語曰
謎(音袂)　鳥蛋曰卵轉音為裸(蛋音旦)　骨作刀柄曰􁞠(音欛)
骨鯁在喉曰䯊(苦假切)　手足病曰瘸(音茄)　燒餠曰饝

　　一作􁐷(音磨)　瘡痕曰㿬(音巴)　補其不足之數曰找(音爪)
撑小舟曰划(音華俗呼小舟為划子)　船上拏泥鐵器曰□(音茅)
盛飯竹器曰□箕　甆器漆器光澤曰□(音右)或作釉
人浮水面以手足撶水曰氽一作泅又作汓(音囚)　人沉
水中曰溺一作氼(又音寐)俗云打氼頭矢溺之溺音徒弔
切與此異　任身傭作曰􁝴(音縐)　猪膜脂可洗絹帛曰
□子(􁣎音移)　小鍋曰鋽一作銚(音掉)　造屋承桁條之木
曰枅枋(枅音機)　帶革曰鞓一作䩠　爛米曰□(音糜)蓋□
乃生米自腐而糜則爛粥也　阻礙不得行曰□住(□音
智)一作□又作□　耳纔聞曰䏇(音剽)　酒母曰䊈麯(䊈音
迷)俗呼麯母是也齊人呼麯曰媒正韻麯注酒媒也
小兒畱髪曰䯾(音周又音儔)　窻有孔通明曰櫺又門上小
窻曰閝(皆音靈)　脂油畱乆敗壞曰膱(音職與殖䐈音同而義異)　擣
衣之石曰砧一作碪(音斟)字從石又金工用鐵鉆一作鍖
字從金又切肉木版曰枮或作椹字從木又桑實曰葚
(音甚)一作□一作黮或借作椹與椹版之椹字同而音義
俱異　打穀之器曰􁑲夾正韻作連耞　夾魚小網曰
□一作罱(音覽)　鼻生惡肉曰􁖼一作□　盛首飾之器
曰□粧(□音敢)　耳垂曰耷皮寛曰㿴(俱音答)　腰左右虚
骨處曰膁又腹下曰脥(俱音㪠)　赤足曰跣　口吃而澁
於言語曰􁢅　言相戲謔曰諢　小兒吐乳曰哯(音峴)
側刀切肉曰□(音撇)草木不鮮曰蔫一作菸(音烟)　瓜瓤花
片曰瓣　不端謹曰□(音臧)　衣縫解曰綻(音奠俗音棧)　以
刀破物曰剨一作劃(音或)　藍汁染帛曰澱俗作靛又作
□(音殿)　跨馬曰騙借作誆騙　眼罩曰□(音宴)　急遽無
才曰齷齪又不潔曰惡濁　雞雛將出䐨曰□咮(音茁駐)
集韻□雞雛出䐨聲也咮一作噣　呼雞曰喌(音祝)一作
□　猪𤼵土曰□(音厥)孔穴曰窟寵　叩頭有聲曰磕(音渇)
正韻磕石墜聲　手握物曰揢(音客俗音平聲)　風中揚穀去
穢曰□(音封)　乳子曰□(音彀)集韻□□豰榖古字通用黄
氏日抄云鬪榖於莵本作□乳也借作榖又見石賡論
語注　物不齊曰□㩾(音零椎)物下垂曰嚲(音妥)　刀割肉
骨之間曰□(音糜)　移蠶就寛曰□(音揥)一作□又作□(俗呼
體蠶體揥音近而訛)　邪視曰覒(音耄俗呼平聲)　斫物曰刴(丁佐切)一作
□　強大曰奘(徂朗切)　麯上衣曰䤓(音蒙)物溼生白醭曰
□(音蠓莫孔切)　􁋾音乍宗慓云南人作葅以石􁋾熟葅既
甜脆汁亦酸美今打油木具曰榨一作􁡻壓糟取酒曰
笮一作醡又作□(皆俗字)　酗酒曰醟(酗音呴醟音孕)　多言曰
噥(音農)　搥打曰攩(音党)　推引曰挏(音桶)　馬頭轡曰䪊或
作籠非　水中墜石聲曰䂢(音凍)　被人欺誑曰譧一作
詀賤買貴賣曰賺(俱音暫)　手肩曰胛膊　横袋曰褡包
承鞍曰屜(音替)　草木欲死曰萎即哲人其萎之萎又

　　以草飼牛曰萎以食養獸曰餧(並音畏)　摇手曰揮反手
曰攉　泥作神像曰塐一作塑　跛行曰蹣跚　白瞖
入眼曰眅睛(眅音攀)正韻眅白眼也　恨人陷害曰謈怨
集韻謈痛冤聲也漢書東方朔傳武帝令倡監榜舎人
舎人不勝痛呼謈　小兒拍口作聲曰唲唲又曰喎喎
(唲音蛙喎音渦)　門鍵曰釕吊(釕音了)　相諧曰匼合(匼音闇)　屋
架曰庝(音同俗呼洞)　鹵水曰鹻又作□鹹醎􁩓　開肉曰
㓟(音披)　截金使斷曰刌(音忖)　聚錢穀由寡至多曰積儧
(音䟎)　手足勞苦生堅皮曰□(音淄俗音疹)　顏衰曰顦顇心
憂曰憔悴　左步曰彳(音斥)右步曰亍(音祝)合彳亍為行
飛網取魚曰□一作□(音選去聲)　把火烙人膚曰焌(音猝又轉
音俊然火也周禮遂龡其焌)　四肢寒掉曰顫(音戰)　短木樹根曰榾
柮(音骨咄)　鳥伏卵曰菢(音抱)韓愈薦士詩鶴翎不天生變
化在啄菢　米穀雜曰糙(音造)一作□　野田小豆名□
(音勞)　𧖟初生曰䖢(音苗)　以竹器取魚曰簎(音綽)禮記以時
簎魚鼈龜蜃是也或云即今之罩未知是否罩一作䈇
又作羄　以泥坐瓦蓋屋曰􁩔(五化切)音與齀同齀仰鼻
也　廟中藏木主石室曰祏(音石)又衣衸曰袥(音託)俗稱袥
肩是也一從示一從衣　手打面曰□(音郭)　物細小曰
媌條　挺進曰􁞘(音竦)杜子美畫鷹詩􁞘身思狡兎　巷
道曰甬(音勇)一作□　熟食以火再煑曰燘(音諱)　以肩擧
物曰揵(音䖍)　盂鉢磬口曰盔(音恢俗呼盔盌盔盤是也武人戎帽似盔故稱頭盔)
捻聚曰掜俗作揑　喉病曰鯁䭇(音哽謁)䭇一作饐

　　曲脊而行曰䠰(音惓)　移己所有以益人曰貱一作賠(音培)
毛張曰㣒(音撑)　布列曰㧳(音擺)　手足指紋曰腡(音羅)

　　正斥曰罵旁斥曰詈　長埋曰窀長夜曰穸　錄囚之
錄(音慮)一作慮囚　牛犢曰㹙(於悻切)　納頭水中曰□(音扤)
手撏毛曰扚(音的撏音濳又音尋)　伏地而行曰趥(音秋)一作䠓
鼻息病曰齁(呼侯切)　水衝岸壞曰坍塌(音攤搨)　急動

　　曰㨛(音陜)　以拳擊人曰撉(音敦)　鎻牝曰□(音須)一作鑐
弓戾曰㢼(音撇)一作彆　調弓曰䚥(音掇)　小兒啼曰□(音窪)
一作□　蚉虫嚙血曰□(音雜)　叱聲曰㗙(音鄒)　器絲曰
鋬(音盼)　金銀絲飾鐵曰錎(音敢又音减)　羡財曰□(音扑)以財
相酬曰䝵(音步)謀人財物曰□(音戰)以財問卜曰䝪(音醑又音漏)
目毛曰□(音捷)一作睫又作□　癡愚曰□□(音混沌)

　　𤓰按曰掐(音恰)與搯字不同　手捻鼻膿曰擤(音省)　頂門
曰□(音信)一作囟又作􁝿𩕄　開張畫繒曰□(音甑)　物完
曰囫圇(音笏倫)　切肉和糅曰□(音哨俗呼□子肉是也)　罵愚人
曰□(五孩切)一作獃俗作呆　預製棺曰□(音夀)俗呼□器
𩔖聚音韻□注人生前先合棺也　木片關定器物曰
榪子(榪音罵)　斬金之小鑿曰鏨(音暫又上聲音揝俗訛音宰)　與人
交易更換原物曰嬥換(嬥音窕)一作誂又作挑集韻嬥嬥
往來貌　以水浸漬麻枲曰漚(於候切)詩可以漚麻是也
又忿恚曰漚氣言湮鬱抑遏不伸也　稱錘曰䤻從金
泥丸曰堶從土(俱音駝)　以拳觸人曰搋(丑皆切)又曰撉(音敦)
挪移財物曰搓(急何切)俗呼搓挪是也　横木曰框檔
平斛之器曰□(音蕩)　約小兒布曰繃即襁褓也　耳

　　生膿汁曰聤耳　脚趾間生(肉如刺曰肉刺)　以皮包物曰􁢅
(音瞞)　聲散曰□(音思)一作□　缺耳曰􁖞(音月)一作䎳　大
帶曰㡩帶又稱舞風帶或作鸞帶非也㡩俗作帟非帟
音亦　一蒸飯曰饙(音分)作飯先煑米漉起謂之撈饙一
作□又作餴□　嫌食曰飺(音次)一作㖢　脅肉曰脟(音捋)
身腫曰□(音泡)　血汚曰□(音胡)　打鼓邊曰䵽(音雜)　開

　　口見齒曰□(音斯)　酒再接水曰酘(音頭)　以鍼紩衣曰鏒
(音鍫七遥切)　凍凝曰□(音姜)　小魚鮓曰鯛子鮓(鯛音凋)一作
鮉　偷視曰渻(音挲)一作□　目深曰䁱(音摳又音謳)一作瞘
又作眗　赤子曰􁥶兒(􁥶音牙)　飯食壞曰餿(音搜)一作􁩕
稻草曰穰草(穣汝陽切)稻芒曰穎子穎子從禾與潁異

　　俗稱魚以三十斤為一□(□音砲)按集韻□四十斤也與
今秤數不同　䙝衣襠曰紁(楚嫁切)　去渣曰潷一作□
(音泌)　女工曰鍼黹(音指)　稱惡人曰癆瘌見集韻注　手
足凍裂曰皸坼(皸音軍)　負氣不肯近人曰愎氣(愎音別)
以手稱量物之輕重曰□敠(音顛掇)














　　俗書刊誤卷十一

　　欽定四庫全書

　　俗書刊誤卷十二　　　　　明　焦竑　撰

　　論字易譌

　　李昭玘曰一傳未終恍已迷其姓氏片文屢過幾不辯
其偏傍

　　桺豫大藏音序曰􁞗槐則才木不辯怶㡛則巾小不分
搏摶惕愓衤示日曰筆畫差互文理混淆皆由書生
傳寫破體者多對讀滅裂刋正者少

　　志磐曰人在孩提便皆學字師不知字故所學多非及
長又以教人故皆不疑不知字而欲為文文欲學古
而字不知古何文哉漢盧植上書乞正五經文字有
云古文近實而流俗降在小學蓋傷之也世人書字
訛舛尤多如陳陣華花歴厯奉俸反主俗字而違失
經史之正岡崗暴曝芻蒭然燃是為山山日日草草
火火重加之謬

　　趙撝謙曰古篆廢而分隸興分隸興而字學昧是故分
隸有匕(比)無七(化)有􁃸(□)無又有冂(羃)無□(坰)有禾
無禾(稽)循而至於支攴(普木反)同書殳(殊)□(沒)竝作□
(秦)□(泰)□(奉)萅(春)之首無異已巳(似)弓(胡感反)㔾(節)之
體莫别好古君子論至於此豈直三嘆而已哉

　　李陽冰曰蔡中郎以豐同豊李丞相將朿為宋魯魚一
惑涇渭同流

　　王應電曰正韻間以小篆正楷書之譌而未嘗以古文
正小篆之謬且嚴於章奏而略於經史故刀筆之吏
或所玩習而經生學士多未識知

　　王觀國羣經音辯序曰學者句讀不明師承謬戾禮經
以鼐為羃左氏以蒍為薳或於老氏更載為哉或於
洪範改頗為陂以至讀景為影命昭為韶文異而音
同行翻有四召切有三文同而音異旁及史傳諸子
百家音雜字叢蓋亦不勝其訛矣甚者武夫悍卒昧
於一丁老師宿儒惑於三豕取作屋穿鎚之誚貽杖
杜伏獵之譏□□殊形乃□異狀忌水乃改洛為雒
惡走乃省隨為隋𩔖用俗文俱縁臆出以下上為卜
上以縱横為縱横謚煬帝以為□好奇乃爾易穆公
而為繆振古如兹

　　釋廣宣諸經音義序曰説文在漢字止九千韻集出唐
言増三萬文炳蔚而益廣字滋乳而漸多自佛教東
翻六百餘載梵筴中積三千餘㢧隨部出音聞之往
説殷鑒羣録未曰大觀元應法師校讎勘閲由半字
滿字之教兼象意之書真可謂簡策之鴻圗言音之
龜鏡

　　智騫曰余字學周而不識字者多無人通決以為恨耳
造衆經音及蒼雅字苑宏叙周贍皁素共推其所定
楚詞朱子取之

　　宋僧相淨著天竺字源以華梵對翻有十四聲三十六
字母有牙齒舌喉脣五音景祐中進仁宗御製序

　　神珙元魏時入中國始有反切之學著四聲五音九弄
反紐圖譜序曰七步之才五音為首文字聿肇反切
為初一字有訛餘音皆失其法有雙聲疉韻羅紋音
和反紐傍紐正紐諸門中國所用音和一門耳

　　王應電曰聲之有餘也一義而各為一聲不能聲為之
制字也故以一字而轉為數聲(辟君也轉僻譬闢避四聲枕臥器也轉去
聲又轉酖三聲)轉注之謂也聲之不足也一聲而或兼數義
不能義為之制字也故以一字而借為數義(風氣也借風俗
夷東夷也借平又借傷能獸也借才能之草長也借住又借語詞)假借之謂也

　　孫過庭論書必傍通二篆俯貫八分包括章草涵泳飛
白若豪釐不察則胡越殊風

　　姜堯章書譜曰作字須考篆文知點畫來歴先後如左
右之不同刺㓨之相異王之与玊示之与衤以至秦
奉泰春形同理殊得其源本斯不浮矣




　　俗書刊誤卷十二

