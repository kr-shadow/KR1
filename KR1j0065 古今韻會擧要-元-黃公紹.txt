#+TITLE: 古今韻會擧要-元-黃公紹
#+DATE: 2018-05-12 10:15:21
#+SOURCE: github.com/kanripo/KR1j0065 master 40025c79                
　　欽定四庫全書　　　　　經部十

　　古今韻會舉要　　　　　小學類三(韻書之屬)

　　提要

　　(臣)等謹案古今韻會舉要三十巻元熊忠撰
忠字子忠昭武人案楊慎丹鉛錄謂蜀孟昶
有書林韻會元黄公紹舉其大要而成書故
以為名然此書以禮部韻畧為主而佐以毛
晃劉淵所増併與孟昶書實不相闗舊本凡
例首題黄公紹編輯熊忠舉要而第一條即
云今以韻會補收缺遺増添注釋是韻會别
為一書明矣其前載劉辰翁韻會序正如廣
韻之首載陸法言孫愐序耳亦不得指舉要
為公紹作也自金韓道昭五音集韻始以七
音四等三十六母顛倒唐宋之字紐而韻書
一變南宋劉淵景定壬子新刋禮部韻畧始
合併通用之部分而韻書又一變忠此書字
紐遵韓氏法部分從劉氏例兼二家所變而
用之而韻書舊第至是盡變無遺其字母通
考之首拾李涪之餘論力排江左呉音洪武
正韻之鹵莽此己胚其兆矣又其中今韻古
韻漫無分别如東韻收忩字先韻收西字之
類雖舊典有徴而施行頗駭子注文繁例雜
亦病榛蕪惟其援引浩博足資考證而一字
一句必舉所本無臆斷偽撰之處較從來明
人韻譜則尚有典型焉乾隆四十六年十月
恭校上

　　總纂官(臣)紀昀(臣)陸錫熊(臣)孫士毅

　　總　校　官(臣)陸　費　墀





　　古今韻㑹舉要原序

　　氣者天地母也聲與氣同時而出有聲即有字字又聲
之子也人生不至乎孩而始誰亦不能不誰也誰而爸
誰而嬭方言各不相通而為父母一也繇是而協於聲
者方次第出焉猶兄弟不可知所可知者其初必出於
一也故謂一大為天可謂天為天天不知也謂天為七
年(七或佗)切愈不知也其誰為之耶又推天以至於星某
某以至於山某某呼而若吾應焉者或者其猶孩也雖
謂人字之可也而非人字之也卜三卦未畫而有名豈
惟有名而舟車杵臼莫不皆有其物其先有是字而後
有物乎其物從字乎今人以指事㑹意為差而不知形
聲之皆意惟聲者自然而然然且有無字之聲而未有
無聲之字及其字也猶一舉首而得其為天而意常後
之故制字之初未必人為之也天也今人知字而不能
知聲故意之意之而聽於東冬清青也惘然而不敢易
猶聾耳而信目連璧也而不相往来不知韻者出於律
律之生也有合故律娶妻清濁易知也半未易知也半
又半如雙生必有所從受不可紊也故文家尚意黨知
律之子母則得之韻者猶未生前吾甞欲譜以著邵氏
皇極經世之所由生而病未能非不能譜不能切也坡
公得潁濵老子解以為不意暮年見此竒特彼解老不
至是吾於在軒黄公紹韻㑹三叫竒特云其書有律呂
次第有榦枝損益而又㑹萬理歸一檢經史如傳以至
字誤筆誤逺之為天地變化近之為人物情性又近之
為文章樂府無不合恨獨得其一韻韻不勝舉充類至
消息盈虚將與易相表裏與風角鳥占為胥易枝吾豈
慮世運運世之不可知哉惜也江閩相絶望全書如不
得見不知刻成能寄之何日徒闓端以極作述之意如
此然有一恨鄭夾漈謂梵音行於中國而吾夫子之經
不能過跋提河一步者以字不以聲也今車同軌行同
倫獨書未同文耳得韻㑹而聲同聲同字有不可同者
乎胡僧細韻與佛經字母極天下之不能言者言使其
得吾字而習之有不能乎天下聲同書同其必自韻㑹
始此萬世功也勉成之壬辰十月望日廬陵劉辰翁序
六經有韻語無韻書五方之音各以韻叶也自南史沈
約譔類譜而四聲不相為用隋陸法言等制韻書而七
音遂譌迨李唐聲律設科韻畧下之禮部進士詞章非
是不在選而有司去取決焉一禮部韻遂如金科玉條
不敢一字輕易出入中更名公鉅儒皆有科舉之累而
焉得議其非獨於私作詩文間用古韻讀者已聱牙不
能以句音學之失久矣宋省監申明儒紳論卞韻畧集
注殆且五十餘家率皆承舛襲譌以苟決科之便造韻
者既未甞盡括經傳之音釋韻者又專以時文為據或
言經作某字韻無此字不可用或言經本某音監韻此
字下無注押者非至使人寧背經音無違韻注其敝可
勝言哉它又未暇論也同郡在軒先生黄公公紹慨然
欲正千有餘年韻書之失始秤字書作古今韻㑹大較
本之說文參以籀古𨽻俗凡將急就旁行旉落之文下
至律書方技樂府方言靡所不究而又檢以七音六書
凡經史子集之正音次音叶音異辭異義與夫事物倫
類制度纎悉莫不詳說而備載之浩乎山海之藏也僕
辱館公門獨先快覩且日竊承緒論惜其編帙浩瀚四
方學士不能徧覽隠屏以来因取禮部韻畧増以毛劉
二韻及經傳當收未載之字别為韻㑹舉要一編雖未
足以紀綱人文亦可以解舊韻之惑矣其諸條貫具如
凡例雖然聲音之起而樂生焉古先聖人以聲為律有
以也言語文字云乎哉今之人終身由之而不知其道
反區區取信於沈陸自得之私誠不知其可也姑陳梗
槩以俟来哲嵗丁酉日長至武昜熊忠






　　古今韻㑹舉要凡例

　　韻例

　　一禮部韻略本以資聲律便檢閱今以韻㑹補收闕
遺増添注釋凡一萬二千六百五十二字(說文籒古或作
之字不係數)

　　一禮部韻略元收九千五百九十字有因申明續降
及諸家補遺續添之字舊於本韻後别作一類今
逐韻隨音附入注云禮韻續降禮韻補遺凡三百
四十四字(續降六十三字補遺六十一字)

　　一江南監本免解進士毛氏晃増修禮部韻略江北
平水劉氏淵壬子新刋禮部韻略互有増字今逐
韻隨音附入注云毛氏韻増平水韻増凡二千一
百四十二字(毛氏増一千七百二十字平水韻増四百三十六字)

　　一舊韻雖已屢増然於經子史選中猶有可備引用
而未經收載者今逐韻隨音附入注云今増凡六
百七十六字

　　一舊韻上平下平上去入五聲凡二百六韻今依平
水韻併通用之韻為一百七韻(說見一卷韻目後注)

　　一舊韻所載本無次序今毎韻並分七音四等始於
見終於日三十六母為一韻(說見東韻公字注)

　　一舊韻所載考之七音有一韻之字而分入數韻者
有數韻之字而併為一韻者今每韻依七音韻各
以類聚注云已上案七音屬某字母韻(例見東韻攏字注)
音例

　　一音學久失韻書譌舛相襲今以司馬温公切韻參
考諸家聲音之書定著角徵宮商羽半徵商半商
徵之序每音每等之首並重圈注云某清音某濁
音(說見東韻公字下注)有切異音同而一韻之内前後各出
者今併歸本音並單圈注云音與某同(例見東韻瞢字注)
有切異音同而别韻出者不再定音注云音與某
韻某字同(例見冬韻攻字注)

　　一吳音角次濁音即雅音羽次濁音故吳音疑母字
有入䝉古韻喻母者今此類並注云䝉古韻音入
喻母(說見麻韻牙字注)

　　一字有二音三音至數音者今注云又某韻惟増入
字不復注仍依毛韻申明許通押其出處有獨音
者援引於下(例見東韻蝀字注)

　　一經傳韻語協音不可勝紀今據舊韻元收他不盡
録(例見冬韻訟字注)

　　一經史有字雖異而注音同者别為一類附於本字
音義之後(例見東韻公字下訟字注)

　　一世俗音讀有相承而誤者今注云俗作某音非(例見
支韻祗字注覃韻酣字注)

　　字例

　　一變𨽻以降字學浸失其初今先述說文本字以明
其正注云本作某其从𨽻从籒从篆从俗以明其
變注云𨽻作某或云籒作某今从籒作某或云今
文作某其轉冩稍異者云亦書作某仍依集韻詳
載籒古之字注云集韻古作某籒作某

　　一制字之始本於六書今每字並依說文先定六書
之義凡象形指事㑹意之字並存篆體離析可辨
(例見束韻公字注)凡諧聲字注云从某某聲上字是形下
字是聲(例見東韻攻字注)聲兼字意者云从某某亦聲(例見
支韻儀字注)凡假借字注云說文注見某韻某某切(例見
東韻馮字注)說文發明未盡者兼引夾漈鄭氏六書略
以足之

　　一宋知制誥丁公度修定集韻凡或作之字最為詳
備韻略所載十不一二今並於本字下收入注云
或作某亦作某又作某仍援引出處本文餘注云
集韻亦作某某

　　一古時字少經史中多借用者史漢此類尤多今並
於本字下收入注云通作某亦作某又作某仍援
出處本文

　　一舊韻有字同義同音同而一韻内重出者今刪其
一注云舊韻某某切某字重出今刪(例見支韻籭字紙韻髀字
注)别韻重出者今兩存之注云音義與某韻某字
同(例見冬韻攻字注)

　　一諸家續増舊韻之字亦有同音共義而重出者毛
韻此類尤多今依前例同韻者注云某韻續増某
字重出今刪别韻者注云義與某韻某字同重出
(例見隊韻靄字注)其誤増者雖非重出亦刪(例見江韻虹字注隊韻欸
字注)

　　一舊韻有或作之字而别出者今收入注云舊韻某
字别出今附(例見東韻逢字注)舊附而毛韻各出者注云
増韻某字各出今仍附(例見旨韻底字注)

　　一舊韻有當别出之字而附注者今各出注云舊韻
附某字今各出(例見戈韻龢字注)舊各出而毛韻誤併者
注云増韻附某字注今仍各出(例見寘韻疐字注)

　　一舊韻有音同義同之字而前後韻互出異同者今
並改正注云舊韻某字互出今正(例見微韻碕字注虞韻汙字注)

　　一字有當从說文从經文从今文者並改正注云禮
韻舊出某字今正(例見魚韻拏字注文韻豶字注)

　　一漢許慎說文所引猶是古文六經宜與今文經傳
不無小異今並先據說文所引次注云今文某書
作某(例見東韻詷字注)

　　一字有從古亂之已久不可變易者注云本作某今
文作某仍注于本字音義之後(例見東韻童字及穜字注)

　　一字有世俗相承通用之者注云本作某今通作某
仍注于本字音義之後(例見支韻唯字及辭字注)

　　一舊有鄞本監韻並從說文篆體施用頗駭(如魚作奐走作
走月作肉歹作多之類)今因毛氏韻參以說文類篇考正字
體必無悖於古而可行於今其㸃畫小差音義頓
異者並注云字从某當作某俗作某非某音某(例見
冬韻主字注支韻技字注)

　　義例

　　一制字之初各有其義施用浸廣訓釋日繁禮部韻
略初注甚少亦有無注者諸家増注惟毛氏韻頗
詳猶未該備兼不明本義有一義而散釋於數字
之下者觀者眩瞀今每字必以說文定著初義其
一字而數義者廣韻玉篇爾雅說文字書釋名以
次増入其經史訓釋義異者皆援引出處本文仍
加又字以發其端凡經史子選文集譜志諸家雜
說道梵之書有關義訓靡有不録凡天文地理人
物草木鳥獸郡國姓氏與夫器物制度名數並詳
載之凡諸儒考論異同正訛辨惑之說亦全文備
述于本字音義之後

　　一監本韻略舊注誤者注云舊韻注誤今正(例見東韻悾字
注微韻磯字注)毛韻誤者注云増韻舊注誤(例見虞韻桴字注)他
韻誤注者亦述于本字之後(例見東韻緵字注)

　　一諸家所増韻釋或云與某字同與某字異或云作
某字是作某字非或云可押不可押皆未甞參考
音義但據韻略為正今以音義詳定其誤者注云
舊韻注云云非是(例見支韻飢字注齊韻犂字注青韻萍字注)

　　一文字前後相承而誤者亦述于本字之後(例見東韻釭字
歌韻荷字注)

　　一韻内雜例不一詳見逐字下注兹不贅録













　　古今韻㑹舉要韻母

　　禮部韻畧七音三十六母通攷

　　䝉古字韻音同

　　韻書始於江左本是吳音今以七音韻母通攷
韻字之序惟以雅音求之無不諧叶

　　平聲上

　　一(東獨用)

　　(見公)公(溪公)空(端公)東(透公)通(定公)同(泥公)濃(並公)蓬(明公)䝉(非公)風(敷公)豐(奉公)
馮(微公)瞢(精公)㚇(清公)怱(從公)叢(知公)中(知公)終(徹公)充(徹公)忡(澄公)崇(影公)翁
(曉公)烘(合公)洪(来公)籠(見弓)弓(溪弓)穹(羣弓)窮(心弓)嵩(澄弓)蟲(俞弓)融(来弓)隆(日弓)
戎(匣雄)雄

　　二(冬與鍾通)

　　(見公)攻(端公)冬(定公)彤(泥公)農(非公)封(敷公)丰(奉公)逢(精公)宗(心公)菘(從公)賨(知公)
鍾(徹公)衝(徹公)蹱(審公)舂(娘公)醲(禪公)鱅(匣公)䃔(合公)洚(来公)䃧(見弓)恭(溪弓)銎
(羣公)蛩(魚弓)顒(精公)縱(清弓)樅(從弓)從(邪弓)松(澄弓)重(影弓)邕(敷弓)胷(俞弓)容(来弓)
龍(日弓)茸

　　三(江獨用)

　　(見江)江(溪江)腔(疑江)㟅(曉江)肛(匣江)降(幇岡)邦(滂岡)胮(並岡)龎(明岡)尨(知光)樁(徹光)
䆫(徹光)憃(審光)雙(澄光)幢(澄光)淙(来光)瀧

　　四(支與脂之通)

　　(見羈)羈(見羈)飢(見羈)姬(溪羈)欹(溪羈)欺(羣羈)奇(羣羈)其(疑羈)宜(疑羈)疑(幫羈)卑(滂羈)
紕(並羈)毗(並羈)陴(明羈)彌(知羈)支(知羈)脂(知羈)之(知羈)知(知羈)□(徹羈)摛(徹羈)絺
(徹羈)蚩(徹羈)癡(徹羈)鴟(徹羈)眵(審羈)施(審羈)尸(審羈)詩(澄羈)馳(澄羈)墀(澄羈)治(澄羈)
茌(娘羈)尼(禪羈)匙(禪羈)時(影羈)漪(影羈)醫(曉羈)犧(曉羈)僖(曉羈)㕧(么羈)伊
(俞羈)夷(俞羈)飴(来羈)離(来羈)棃(来羈)釐(日羈)兒(日羈)而(俞雞)惟(羣雞)秪(羣雞)耆(曉雞)屎(精貲)
貲(精貲)咨(精貲)兹(清貲)雌(清貲)□(心貲)私(心貲)思(心貲)斯(從貲)慈(從貲)茨(從貲)疵
(邪貲)詞(知貲)菑(徹貲)差(審貲)釃(審貲)師(澄貲)漦(見媯)媯(見媯)龜(溪媯)虧(羣媯)逵(魚媯)
危(魚媯)帷(魚媯)為(幫媯)陂(幫媯)悲(滂媯)鈹(並媯)皮(並媯)邳(明媯)糜(明媯)眉(精媯)劑
(精媯)崔(精媯)厜(心媯)眭(心媯)綏(邪媯)隨(知媯)佳(知媯)腄(知媯)追(徹媯)吹(徹媯)推(澄媯)
椎(澄媯)鬌(禪媯)垂(禪媯)誰(影媯)逶(未媯)羸(来媯)纍(日媯)𬎼(見規)規(溪規)闚(羣規)葵
(曉規)墮(曉規)倠(曉規)麾(徹乖)衰(審乖)衰

　　五(微獨用)

　　(見羈)機(羣羈)祈(疑羈)沂(非羈)非(敷羈)霏(奉羈)肥(微羈)微(影羈)依(曉羈)希(見媯)歸(見媯)
蘬(魚媯)韋(魚媯)巍(影媯)威(曉麾)暉

　　六(魚獨用)

　　(見居)居(溪居)墟(羣居)渠(魚居)魚(精居)苴(清居)疽(心居)胥(邪居)徐(知居)諸(知居)豬(徹居)
攄(審居)書(澄居)除(娘居)裾(影居)於(曉居)虚(俞居)余(来居)臚(日居)如(知孤)菹(徹孤)初
(審孤)蔬(澄孤)鉏

　　七(虞與模通)

　　(見居)拘(溪居)區(羣居)劬(魚居)虞(魚居)于(精居)諏(清居)趨(心居)須(知居)朱(知居)株(徹居)
樞(徹居)貙(審居)輸(澄居)厨(禪居)殊(影居)紆(曉居)訏(俞居)俞(来居)慺(日居)儒(見孤)孤
(溪孤)枯(疑孤)吾(端孤)都(透孤)稌(定孤)徒(泥孤)奴(幫孤)逋(滂孤)鋪(並孤)蒲(明孤)模(非孤)
膚(敷孤)敷(奉孤)扶(微孤)無(精孤)租(清孤)麤(心孤)蘇(從孤)狙(徹孤)芻(審孤)毹(澄孤)雛
(影孤)烏(曉孤)呼(匣孤)胡(来孤)盧

　　八(齊獨用)

　　(見雞)雞(溪雞)谿(曉雞)醯(匣雞)兮(端羈)氐(透羈)梯(定羈)題(泥羈)泥(幫羈)篦(滂羈)􁊛(並羈)
鼙(明羈)迷(精羈)齎(清羈)妻(心羈)西(從羈)齊(禪羈)移(么羈)鷖(喻羈)倪(来羈)黎(見規)圭
(溪規)睽(么規)烓(匣規)攜

　　九(佳與皆通)

　　(見佳)佳(見佳)皆(溪佳)揩(匣佳)諧(匣佳)膎(見乖)乖(見乖)媧(溪乖)􁎦(影乖)蛙(合乖)懐(並該)
牌(並該)排(明該)埋(知該)齋(徹該)釵(徹該)䡨(審該)簁(澄該)柴(澄該)豺(喻該)厓
(么該)娃(么該)挨

　　十(灰與咍通)

　　(見該)該(溪該)開(疑該)皚(透該)胎(定該)臺(泥該)能(精該)哉(精該)猜(心該)鰓(從該)裁(影該)
哀(曉該)咍(匣該)孩(来該)来(見媯)傀(溪媯)恢(魚媯)嵬(端媯)鎚(透推)推(定媯)隤(泥媯)挼
(幫媯)杯(滂媯)胚(並媯)裴(明媯)枚(清媯)崔(從媯)摧(影媯)隈(曉媯)灰(台媯)回(来媯)雷

　　十一(真與諄通)

　　(見鈞)鈞(見鈞)麇(溪鈞)囷(精鈞)遵(清鈞)逡(心鈞)荀(邪鈞)旬(知鈞)屯(知鈞)諄(徹鈞)春(徹鈞)
杶(澄鈞)脣(禪鈞)純(喻鈞)匀(来鈞)倫(日鈞)犉(見巾)巾(羣巾)墐(疑巾)銀(泥巾)紉(幫巾)賔
(滂巾)繽(並巾)頻(並巾)貧(明巾)民(明巾)珉(精巾)津(清巾)親(心巾)辛(從巾)秦(知巾)真(知巾)
珍(徹巾)瞋(徹巾)㺦(審巾)申(澄巾)陳(澄巾)神(禪巾)辰(么巾)因(喻巾)寅(来巾)鄰(日巾)人
(知根)臻(審根)莘(澄根)榛(魚筠)筠(影筠)贇(匣欣)礥

　　十二(文與欣通)

　　(見鈞)君(羣鈞)羣(曉鈞)熏(見巾)斤(羣巾)勤(疑巾)齦(影巾)殷(魚筠)雲(影筠)煴(曉欣)欣(非昆)
分(敷昆)芬(奉昆)汾(微昆)文

　　十三(元與䰟痕通)

　　(見昆)昆(溪昆)坤(端昆)敦(透昆)暾(定昆)屯(幫昆)奔(滂昆)歕(並昆)盆(明昆)門(精昆)尊(清昆)
村(心昆)孫(從昆)存(影昆)温(曉昆)昬(匣昆)䰟(来昆)論(見根)根(疑拫)垠(透拫)吞(影拫)恩
(魚涓)元(魚涓)袁(影涓)鴛(曉涓)暄(見鞬)鞬(疑鞬)言(曉堅)軒(匣巾)痕(非干)藩(敷干)翻(奉干)
煩

　　十四(寒與歡通)

　　(見干)干(溪干)看(端干)單(透干)灘(定干)壇(泥干)難(清干)餐(心干)珊(從干)戔(影干)安(合干)
寒(来干)闌(見官)官(溪官)寛(疑官)岏(端官)端(透官)湍(定官)團(泥官)渜(幫官)蟠(滂官)潘
(並官)盤(明官)暪(精官)鑽(心官)酸(從官)攢(影官)剜(曉官)歡(匣官)桓(来官)鸞

　　十五(刪與山通)

　　(見閒)閒(見閒)姦(溪閒)慳(溪閒)馯(匣閒)閒(見關)關(魚關)頑(知關)跧(影關)彎(匣關)還(匣關)
湲(疑干)顔(幫干)班(幫干)斒(滂干)攀(並干)瓣(明干)蠻(審干)刪(審干)山(澄干)潺(么干)黫
(来干)斕

　　平聲下

　　一(先與僊通)

　　(見堅)堅(溪堅)牽(幫堅)邊(幫堅)鞭(滂堅)篇(精堅)箋(精堅)煎(清堅)千(清堅)遷(心堅)先(心堅)
僊(徹堅)燀(審堅)羶(影堅)焉(么堅)煙(見涓)涓(羣涓)權(魚涓)員(精涓)鐫(清涓)詮(心涓)宣
(從涓)全(邪涓)旋(知涓)専(徹涓)穿(澄涓)椽(澄涓)船(禪涓)遄(曉涓)翾(曉涓)鋗(么涓)淵(么涓)
娟(匣涓)𤣥(喻涓)沿(日涓)􁗷(見鞬)甄(溪鞬)愆(羣鞬)乾(疑鞬)焉(端鞬)顛(透鞬)天(定鞬)田
(泥鞬)年(並鞬)緶(明鞬)眠(明鞬)緜(從鞬)前(從鞬)錢(邪鞬)涎(知鞬)邅(徹鞬)梴(澄鞬)纒(澄鞬)
孱(禪鞬)鋋(曉鞬)嘕(喻鞬)延(喻鞬)妍(来鞬)蓮(来鞬)連(日鞬)然(匣賢)賢(慈卷)卷(来弮)攣

　　二(蕭與宵通)

　　(見驍)驍(羣驍)翹(端驍)貂(端驍)祧(精驍)焦(清驍)􁋵(心驍)蕭(心驍)宵(從驍)樵(徹驍)起(曉驍)
膮(幺驍)幺(幺驍)要(見驕)驕(溪驕)蹺(羣驕)喬(疑驕)鴞(定驕)迢(幫驕)焱(幫驕)鑣(滂驕)漂
(並驕)瓢(明驕)苖(知驕)昭(知驕)朝(徹驕)怊(審驕)燒(澄驕)鼂(禪驕)韶(影驕)妖(曉驕)囂(喻驕)
遥(喻驕)堯(来驕)聊(日驕)饒

　　三(肴獨用)

　　(見交)交(溪交)敲(曉交)虓(匣交)爻(定髙)銳(幫髙)包(滂髙)胞(並髙)庖(明髙)茅(知髙)啁(知髙)
􁋿(徹髙)䜈(審髙)梢(澄髙)巢(幺髙)坳(么髙)䫜(喻髙)謷

　　四(豪獨用)

　　(見髙)髙(溪髙)尻(疑髙)敖(端髙)刀(透髙)饕(定髙)陶(泥髙)猱(幫髙)褒(並髙)袍(明髙)毛(精髙)
糟(清髙)操(心髙)騷(從髙)曹(影髙)䥝(曉髙)蒿(匣髙)豪(来髙)勞

　　五(歌與戈通)

　　(見歌)歌(溪歌)珂(疑歌)莪(疑歌)吪(端歌)多(透歌)佗(定歌)駝(泥歌)那(清歌)蹉(心歌)娑(從歌)
醝(影歌)阿(曉歌)訶(匣歌)何(来歌)羅(見戈)戈(溪戈)科(透戈)詑(泥歌)挼(幫戈)波(滂戈)頗
(明戈)摩(心戈)蓑(從戈)矬(影戈)倭(合戈)和(来戈)驘(見迦)迦(羣瘸)瘸(曉瘸)鞾

　　六(麻獨用)

　　(見嘉)嘉(溪嘉)呿(曉嘉)呀(匣嘉)遐(見𤓰)𤓰(溪𤓰)誇(溪𤓰)華(知𤓰)撾(知𤓰)髽(影𤓰)窊(曉𤓰)
花(合𤓰)華(泥牙)拏(幫牙)巴(滂牙)葩(並牙)杷(明牙)麻(知牙)樝(知牙)奓(徹牙)义(審牙)沙
(澄牙)槎(澄牙)秺(幺牙)鴉(喻牙)牙(科嗟)嗟(心嗟)些(知嗟)遮(徹嗟)車(審嗟)奢(邪迦)邪(禪迦)
闍(澄迦)蛇(喻牙)邪

　　七(陽與唐通)

　　(見岡)岡(溪岡)康(疑岡)卬(端岡)當(透岡)陽(定岡)唐(泥岡)囊(幫岡)彭(滂岡)滂(並岡)旁(明岡)
茫(非岡)方(敷岡)芳(奉岡)房(微岡)亡(精岡)臧(清岡)倉(心岡)桑(從岡)藏(知岡)張(徹岡)昌
(徹岡)倀(審岡)商(澄岡)長(娘岡)娘(禪岡)常(合岡)□(俞岡)陽(来岡)郎(日岡)穰(見江)薑(溪江)
羌(羣江)彊(精光)將(清江)瑲(心江)襄(從江)牆(禪江)詳(影江)央(曉江)香(来江)良(見光)光
(溪光)匡(羣光)狂(魚光)王(影光)汪(呼光)荒(合黄)黄(知莊)莊(徹莊)創(審莊)霜(澄莊)牀

　　八(庚與耕清通)

　　(見京)京(溪京)卿(羣京)擎(疑京)迎(幫京)兵(幫京)并(並京)平(明京)明(精京)精(清京)清(從京)
情(邪京)餳(知京)禎(知京)征(徹京)檉(審京)聲(澄京)呈(禪京)成(影京)英(幺京)□(幺京)嬰
(喻京)盈(来京)今(匣行)行(匣行)莖(曉行)兄(見經)庚(見經)耕(溪經)輕(曉經)亨(泥搄)儜(幫搄)
□(幫搄)繃(滂搄)烹(滂搄)砰(並搄)彭(知搄)爭(知搄)丁(徹搄)埩(徹搄)瞠(徹搄)鎗(審搄)生
(澄搄)棖(澄搄)橙(澄搄)崢(来搄)磷(見公)觥(明公)盲(明公)甍(曉公)諻(曉公)訇(合公)横(溪婎)
宏(溪婎)傾(羣淮)瓊(影淮)泓(魚弓)榮(心弓)騂(幺弓)縈(喻弓)營

　　九(青獨用)

　　(見經)經(曉經)馨(端京)丁(透京)聽(定京)庭(泥京)寧(滂京)竮(並京)缾(明京)冥(精京)青(心京)
星(来京)靈(甲行)形(見雄)扃(甲雄)熒

　　十(蒸與登通)

　　(見搄)搄(来搄)登(定搄)騰(幫搄)能(泥搄)崩(並搄)朋(明搄)瞢(精搄)増(心搄)僧(從搄)層(合搄)
恒(来搄)棱(見京)競(疑京)競(疑京)凝(幫京)冰(滂京)砯(並京)凭(從京)繒(知京)蒸(知京)徵
(徹京)稱(徹京)僜(審京)升(澄京)繩(澄京)澄(禪京)承(引京)膺(喻京)蠅(来京)夌(日京)仍(曉經)
興(見公)肱(溪公)鞃(並公)朋(明公)甍(合公)𢎞

　　十一(尤與侯幽通)

　　(見鳩)鳩(溪鳩)丘(羣鳩)求(疑鳩)尤(疑鳩)牛(幫鳩)彪(滂鳩)秠(明鳩)繆(精鳩)揫(清鳩)秋(心鳩)
脩(從鳩)酋(邪鳩)囚(知鳩)周(知鳩)輈(徹鳩)抽(徹鳩)犨(審鳩)收(澄鳩)儔(禪鳩)讎(影鳩)憂
(幺鳩)幽(合鳩)侯(喻鳩)由(匣鳩)留(來鳩)柔(見樛)樛(羣樛)虬(曉樛)休(見鉤)鉤(溪鉤)彄(魚鉤)
齵(端鉤)兠(透鉤)偷(定鉤)頭(泥鉤)䨲(精鉤)諏(心鉤)涑(從鉤)鯫(知鉤)鄒(徹鉤)搊(審鉤)摉
(澄鉤)愁(影鉤)謳(来鉤)婁(並裒)抔(明裒)謀(非裒)䲹(奉浮)浮

　　十二(侵獨用)

　　(見金)金(溪金)欽(羣金)琴(疑金)吟(泥金)南(精金)祲(清金)侵(心金)心(邪金)尋(知金)斟(徹金)
琛(審金)深(澄金)沈(禪金)諶(影金)音(幺金)愔(喻金)淫(来金)林(日金)壬(曉歆)歆(知簪)簪
(徹簪)嵾(審簪)森(澄簪)岑

　　十三(覃與淡通)

　　(見甘)甘(見甘)弇(溪甘)龕(端甘)耽(端甘)擔(透甘)貪(透甘)耼(定廿)覃(定甘)談(泥甘)南(精甘)
簪(清甘)參(從甘)蠶(影甘)諳(曉甘)蚶(合甘)含(合甘)酣(来甘)藍(来甘)婪

　　十四(鹽與添嚴通)

　　(見兼)兼(溪兼)謙(幺兼)懕(羣箝)箝(疑箝)嚴(疑箝)炎(透箝)添(定箝)甜(泥箝)鮎(幫箝)砭(精箝)
殱(清箝)籖(心箝)銛(從箝)潛(邪箝)爓(知箝)詹(徹箝)襜(徹箝)覘(審箝)苫(娘箝)黏(禪箝)探
(影箝)淹(影箝)醃(喻箝)淹(喻箝)鹽(来箝)亷(日箝)□(匣嫌)嫌(曉杴)杴

　　十五(咸與銜凡通)

　　(見緘)緘(見緘)監(匣緘)咸(匣緘)銜(溪甘)嵌(疑甘)嵒(疑甘)巖(泥甘)諵(奉甘)凡(知甘)詀(徹甘)
欃(澄甘)䜛(審甘)㩥(審甘)衫

　　上聲

　　一(董獨用)

　　(溪孔)孔(端孔)董(透孔)侗(定孔)動(幫孔)琫(並孔)唪(明孔)蠓(精孔)緫(心孔)駷(影孔)蓊(曉孔)
嗊(合孔)鴻(来孔)籠

　　二(腫獨用)

　　(見拱)拱(溪拱)恐(心拱)竦(澄拱)重(影拱)擁(喻拱)甬(来拱)隴(日拱)宂(端孔)湩(敷孔)□(敷孔)
捧(奉孔)奉(知孔)腫(知孔)冡(徹孔)寵(禪孔)□

　　三(講獨用)

　　(見講)講(溪講)控(曉講)傋(匣講)項(心廣)􁒍(幫㽘)䋽(並㽘)棒(明㽘)厖

　　四(紙與旨止通)

　　(見已)已(見已)掎(溪已)綺(溪已)起(羣已)技(羣已)跽(疑已)螘(疑已)擬(疑已)矣(泥已)柅(幫已)
俾(幫已)比(滂已)庀(並已)婢(明已)弭(知已)紙(知已)旨(知已)止(知已)徵(知已)□(徹已)侈
(徹已)褫(徹已)齒(徹已)恥(審已)弛(審已)矢(澄已)豸(澄已)雉(澄已)峙(禪已)􁓥(禪已)是(禪已)
視(影已)倚(影已)譩(曉已)喜(喻已)以(喻已)酏(来已)里(来已)履(日已)爾(日已)耳(日已)柅
(見軌)軌(見軌)詭(溪軌)巋(羣軌)跪(魚軌)頠(幫軌)彼(幫軌)鄙(滂軌)披(滂軌)噽(並軌)否(並軌)
被(明軌)美(明軌)靡(精軌)觜(清軌)趡(心軌)髓(知軌)捶(審軌)水(禪軌)菙(影軌)委(魚軌)洧
(魚軌)蒍(魚軌)䔺(来軌)壘(日軌)繠(精紫)紫(精紫)姊(精紫)子(清紫)此(心紫)徙(心紫)死(心紫)
枲(明紫)兕(邪紫)似(知紫)滓(審紫)躧(審紫)史(澄紫)士(見癸)癸(溪癸)跬(羣癸)揆(曉毁)毁
(溪啓)企(喻唯)唯(徹掛)揣

　　五(尾獨用)

　　(見已)蟣(溪已)豈(□已)顗(非已)匪(敷已)斐(奉已)陫(微已)尾(影已)扆(曉已)豨(見軌)鬼(魚軌)
韙(影軌)嵔(曉毁)虫

　　六(語獨用)

　　(見舉)舉(溪舉)去(羣舉)巨(魚舉)語(精舉)苴(清舉)且(心舉)諝(從舉)沮(邪舉)叙(知舉)䰞(知舉)
貯(徹舉)杵(徹舉)褚(審舉)暑(澄舉)宁(娘舉)女(禪舉)墅(曉舉)許(喻舉)與(来舉)呂(日舉)汝
(知古)阻(徹古)楚(澄古)齟(審古)所

　　七(麌與姥通)

　　(見古)古(溪古)苦(疑古)五(端古)覩(透古)土(定古)杜(泥古)怒(幫古)補(滂古)普(並古)簿(明古)
姥(非古)甫(敷古)撫(奉古)父(微古)武(精古)祖(從古)粗(影古)塢(曉古)虎(合古)戸(来古)魯
(見舉)矩(溪舉)齲(羣舉)窶(羣舉)巨(魚舉)麌(魚舉)羽(清舉)取(從舉)聚(知舉)主(知舉)􁚈(審舉)
數(澄舉)柱(禪舉)豎(影舉)傴(喻舉)詡(喻舉)庾(来舉)縷(日舉)乳

　　八(齊獨用)

　　(溪啓)啓(匣啓)傒(疑已)掜(端已)邸(透已)體(定已)弟(泥已)禰(並已)陛(明已)米(精已)濟(清已)
泚(心已)洗(從已)薺(徹已)茝(来已)禮

　　九(蟹與駭通)

　　(見解)解(溪解)鍇(匣解)蟹(見掛)掛(魚改)騃(泥改)嬭(幫改)擺(並改)罷(明改)買(精改)跐(審改)
灑(澄改)廌(匣改)夥(幺改)矮

　　十(賄與海通)

　　(疑軌)隗(透軌)腿(定軌)鐓(泥軌)餧(並軌)琲(明軌)凂(精軌)漼(從軌)辠(影軌)猥(清軌)賄(匣軌)
瘣(来軌)磊(見改)改(溪改)愷(定改)待(泥改)乃(並改)倍(精改)宰(清改)采(從改)在(徹改)茝
(影改)欸(影改)藹(曉改)海(匣改)亥

　　十一(軫與準通)

　　(並謹)牝(明謹)愍(明謹)泯(精謹)盡(從謹)盡(知謹)軫(徹謹)辴(審謹)矧(澄謹)紖(禪謹)腎(喻謹)
引(来謹)嶙(日謹)忍(溪稛)稛(羣稛)窘(心稛)筍(知稛)準(徹稛)蠢(禪稛)盾(喻稛)尹(日稛)蝡
(見緊)緊(魚隕)隕

　　十二(吻與𨼆通)

　　(見謹)謹(羣謹)近(疑謹)听(徹謹)齔(影隕)𨼆(魚隕)抎(影隕)惲(溪衮)麇(非衮)粉(敷衮)忿(奉衮)
憤(微衮)吻

　　十三(阮與混狠通)

　　(見衮)衮(溪衮)梱(透衮)畽(定衮)囤(幫衮)本(滂衮)濆(並衮)□(明衮)□(精衮)撙(清衮)刌(心衮)
損(從衮)鱒(影衮)穏(合衮)混(見寋)寋(羣寋)揵(疑寋)巘(影繭)偃(曉繭)幰(羣畎)圈(魚畎)阮
(魚畎)逺(影畎)宛(曉畎)□(溪卷)綣(溪懇)懇(魚懇)限(非笴)反(奉笴)輽(微笴)晚(合謹)狠

　　十四(旱與緩通)

　　(見笴)笴(溪笴)侃(端笴)亶(透笴)坦(定笴)但(定笴)誕(心笴)散(從笴)瓚(䁱笴)罕(匣笴)旱(来笴)
嬾(見管)管(溪管)欵(疑管)輐(端管)短(透管)畽(定管)斷(乃管)煖(幫管)般(並管)伴(明管)滿
(精管)纂(心管)算(影管)盌(匣管)緩(来管)卵

　　十五(潸與産通)

　　(見簡)簡(匣簡)限(澄撰)撰(影撰)綰(匣撰)晘(喻笴)眼(泥笴)赧(幫笴)版(滂笴)昄(並笴)昄(明笴)
矕(精笴)䎒(知笴)醆(徹笴)剗(澄笴)棧(澄笴)虥(審笴)潸(審笴)産

　　十六(銑與獮通)

　　(見繭)繭(溪繭)遣(疑繭)巘(幫繭)扁(幫繭)辯(滂繭)鴘(精繭)翦(清繭)淺(心繭)銑(心繭)獮(知繭)
展(徹繭)闡(徹繭)蕆(娘繭)趁(曉繭)顯(見畎)畎(溪畎)犬(羣畎)圈(羣畎)蜎(疑畎)□(心畎)選
(從畎)雋(知畎)轉(徹畎)舛(澄畎)篆(影畎)蜎(曉畎)蠉(匣畎)泫(俞畎)沇(日畎)耎(見寋)蹇(羣寋)
鍵(端寋)典(透寋)腆(定寋)殄(泥寋)涊(並寋)辨(明寋)緬(明寋)免(從寋)踐(禪寋)善(俞寋)演
(来寋)輦(日寋)熯(見卷)卷(来卷)臠(匣峴)峴(澄撰)撰

　　十七(篠與小通)

　　(見皎)皎(端皎)鳥(透皎)朓(定皎)窕(泥皎)褭(滂皎)縹(滂皎)皫(明皎)眇(精皎)湫(精皎)勦(清皎)
悄(心皎)篠(心皎)小(曉皎)曉(幺皎)杳(匣皎)皛(見矯)矯(幫矯)□(並矯)摽(知矯)沼(徹矯)□
(審矯)少(澄矯)趙(禪矯)紹(影矯)夭(喻矯)溔(来矯)了(日矯)擾

　　十八(巧獨用)

　　(見絞)絞(溪絞)巧(匣絞)佼(泥杲)撓(幫杲)飽(並杲)鮑(明杲)夘(知杲)爪(知杲)□(徹杲)炒(審杲)
稍(喻杲)齩(影杲)拗

　　十九(晧獨用)

　　(見杲)杲(溪杲)考(端杲)倒(透杲)討(定杲)道(泥杲)腦(幫杲)寳(並杲)抱(明杲)蓩(精杲)早(清杲)
草(心杲)掃(從杲)皁(影杲)媪(曉杲)好(合杲)晧(来杲)老

　　二十(哿與果通)

　　(見哿)哿(溪哿)可(疑哿)我(端哿)嚲(定哿)拕(泥哿)娜(精哿)左(清哿)瑳(心哿)娑(影哿)娿(曉哿)
㰤(合哿)荷(来哿)砢(見果)果(溪果)顆(端果)朶(透果)妥(定果)惰(幫果)跛(滂果)頗(明果)麽
(清果)脞(心果)鎖(從果)坐(影果)婐(曉果)火(合果)禍(来果)臝

　　二十一(馬獨用)

　　(見賈)賈(匣賈)下(見寡)寡(溪寡)骻(疑寡)瓦(審寡)葰(合寡)踝(喻雅)雅(端雅)打(幫雅)把(明雅)
馬(知雅)鮓(徹雅)姹(審雅)灑(幺雅)啞(合雅)閜(精且)姐(清且)且(心且)寫(從且)担(知且)者
(徹且)奲(審且)捨(日且)惹(邪灺)灺(喻灺)社(喻灺)野

　　二十二(養與蕩通)

　　(見㽘)㽘(溪㽘)忼(溪㽘)懬(疑㽘)䭹(端㽘)黨(透㽘)儻(定㽘)蕩(幫㽘)榜(明㽘)莽(非㽘)昉(敷㽘)
仿(微㽘)網(精㽘)□(清㽘)蒼(心㽘)顙(心㽘)嗓(從㽘)奘(知㽘)掌(知㽘)長(徹㽘)敞(徹㽘)昶
(審㽘)賞(澄㽘)丈(禪㽘)上(影㽘)坱(匣㽘)沆(喻㽘)養(来㽘)朗(日㽘)壤(見講)繦(羣講)彊(疑講)
仰(精講)奬(清講)搶(心講)想(邪講)象(影講)鞅(曉講)響(曉講)怳(来講)兩(匣晃)晃(見廣)廣
(溪廣)懬(羣廣)迋(魚廣)往(曉廣)慌(徹㼽)㼽(審㼽)爽

　　二十三(耿與梗靜通)

　　(見景)景(幫景)丙(幫景)餅(明景)黽(明景)皿(精景)井(清景)請(心景)省(從景)靜(知景)整(徹景)
逞(影景)影(幺景)癭(喻景)郢(喻景)浧(来景)領(来景)冷(見剄)梗(見剄)頸(見剄)耿(匣杏)杏
(並杏)蠯(見孔)礦(明孔)猛(匣礦)卝(溪頃)頃(溪頃)褧(見拱)憬(魚拱)永(喻拱)穎(並肯)□(知肯)
打(審肯)省(来肯)冷

　　二十四(迥獨用)

　　(見剄)剄(溪剄)謦(端景)頂(透景)珽(定景)挺(泥景)𩕳(幫景)鞞(滂景)頩(並景)並(明景)茗(心景)
醒(匣杏)悻(溪頃)褧(影頃)濙(曉頃)詗(匣頃)迥

　　二十五(拯與等通)

　　(溪肯)肯(端肯)等(並肯)傰(知景)拯(徹景)庱(審景)㱡

　　二十六(有與厚黝通)

　　(見九)九(溪九)糗(羣九)臼(疑九)有(精九)酒(心九)滫(知九)肘(知九)帚(徹九)丑(徹九)醜(審九)
首(澄九)紂(孃九)紐(禪九)受(曉九)吼(幺九)黝(合九)厚(喻九)酉(来九)栁(日九)蹂(見糾)糾
(羣糾)蟉(晴糾)朽(見耉)耉(溪耉)口(疑耉)偶(端耉)斗(定耉)姓(泥耉)□(精耉)走(清耉)趣(心耉)
叟(知耉)掫(審耉)溲(影耉)歐(来耉)塿(幫掊)掊(滂掊)剖(滂掊)秠(並掊)部(明掊)母(敷掊)缶
(奉婦)婦

　　二十七(寢獨用)

　　(見錦)錦(羣錦)噤(疑錦)吟(幫錦)稟(滂錦)品(精錦)寖(清錦)寢(心錦)伈(知錦)枕(徹錦)瀋(徹錦)
墋(徹錦)踸(審錦)審(審錦)㾕(澄錦)朕(禪錦)甚(影錦)飲(来錦)廩(日錦)餁

　　二十八(感與敢通)

　　(見感)感(見感)敢(溪感)坎(疑感)顉(端感)黕(端感)膽(透感)襑(定感)􁓭(定感)禫(定感)啖(泥感)
湳(精感)昝(清感)慘(心感)糝(從感)槧(影感)晻(曉感)喊(匣感)頷(来感)壈(来感)覽

　　二十九(琰與忝儼通)

　　(見檢)檢(羣檢)儉(疑檢)儼(端檢)㸃(透檢)忝(定檢)簟(泥檢)淰(幇檢)貶(從檢)漸(知檢)□(徹檢)
諂(審檢)閃(禪檢)剡(影檢)奄(影檢)埯(匣檢)鼸(喻檢)琰(来檢)歛(日檢)冉(溪歉)歉(幺歉)黶
(曉險)險

　　三十(豏與檻范通)

　　(見減)減(曉減)闞(匣減)豏(匣減)檻(明感)鋄(敷感)范(知感)斬(審感)槮(澄感)湛(幺感)黯

　　去聲

　　一(送獨用)

　　(見貢)貢(溪貢)控(端貢)凍(透貢)痛(定貢)洞(明貢)幪(徹貢)夢(非貢)諷(敷貢)賵(奉貢)鳳(精貢)
糉(心貢)送(知貢)中(知貢)衆(影貢)甕(曉貢)烘(匣貢)哄(来貢)弄(溪供)䛪(澄供)仲

　　二(宋與用通)

　　(見供)供(溪供)恐(羣供)共(精供)縱(從供)從(邪供)頌(徹供)憃(澄供)重(影供)雍(曉供)匈(喻供)
用(透貢)統(明貢)雺(敷貢)葑(奉貢)俸(精貢)綜(心貢)宋(知貢)種

　　三(絳獨用)

　　(見絳)絳(匣絳)巷(知誑)憃(徹誑)堫(澄誑)䡴(澄誑)漴

　　四(寘與至志通)

　　(見寄)寄(見寄)冀(見寄)記(溪寄)器(溪寄)亟(羣寄)芰(羣寄)臮(羣寄)忌(疑寄)義(疑寄)劓(定寄)
地(幫寄)臂(幫寄)畀(滂寄)譬(並寄)鼻(並寄)避(明寄)寐(知寄)寘(知寄)至(知寄)致(知寄)智
(知寄)置(知寄)第(徹寄)熾(徹寄)眙(審寄)翅(審寄)試(澄寄)緻(澄寄)值(澄寄)示(娘寄)膩(禪寄)
嗜(禪寄)侍(影寄)意(影寄)懿(曉寄)戲(曉寄)齂(曉寄)憙(幺寄)縊(喻寄)易(喻寄)肄(喻寄)異
(来寄)詈(来寄)利(来寄)吏(日寄)二(影恚)恚(喻恚)遺(溪計)棄(溪計)企(精恣)恣(精恣)積(清恣)
刺(清恣)次(心恣)賜(心恣)四(心恣)笥(從恣)字(從恣)自(從恣)漬(邪恣)寺(知恣)胾(徹恣)厠
(審恣)駛(審恣)􁟊(澄恣)事(見媿)媿(溪媿)喟(羣媿)匱(魚媿)位(魚媿)偽(魚媿)為(端媿)□(幫媿)
賁(幫媿)祕(滂媿)濞(滂媿)帔(並媿)髲(並媿)備(明媿)媚(明媿)靡(精媿)醉(清媿)翠(心媿)邃
(從媿)萃(邪媿)遂(知媿)惴(徹媿)吹(徹媿)出(澄媿)縋(澄媿)墜(娘媿)諉(禪媿)瑞(影媿)餧(曉媿)
睢(来媿)𩔖(来媿)累(見季)季(溪季)悸(曉季)隋(曉諱)毁(曉諱)侐(審怪)帥

　　五(未獨用)

　　(見寄)既(溪寄)氣(羣寄)禨(疑寄)毅(非寄)沸(敷寄)費(奉寄)扉(微寄)未(影寄)衣(曉寄)欷(見媿)
貴(魚媿)胃(魚媿)魏(影媿)尉(曉諱)諱

　　六(御獨用)

　　(見據)據(溪據)去(羣據)遽(魚據)御(精據)怚(清據)覻(心據)絮(知據)著(知據)翥(徹據)絮(徹據)
處(審據)恕(澄據)箸(娘據)女(禪據)署(影據)飫(曉據)嘘(喻據)豫(来據)慮(日據)茹(清顧)楚
(知顧)詛(審顧)疏(澄顧)助

　　七(遇與暮通)

　　(見據)屨(溪據)驅(羣據)懼(魚據)遇(魚據)芌(精據)足(清據)娶(從據)聚(知據)注(知據)駐(審據)
戍(澄據)住(禪據)樹(影據)嫗(曉據)煦(喻據)裕(来據)屢(日據)孺(見顧)顧(溪顧)庫(端顧)妒
(透顧)兔(定顧)度(泥顧)笯(幫顧)布(滂顧)怖(並顧)步(明顧)暮(非顧)付(敷顧)赴(奉顧)附(微顧)
務(精顧)仆(清顧)措(心顧)素(從顧)祚(審顧)數(影顧)汙(曉顧)謼(合顧)護(来顧)路

　　八(霽與祭通)

　　(見寄)罽(溪寄)愒(羣寄)偈(疑寄)劓(端寄)帝(透寄)替(定寄)第(泥寄)泥(幫寄)閉(幫寄)蔽(透寄)
媲(並寄)敝(明寄)袂(精寄)霽(精寄)祭(清寄)切(心寄)細(從寄)嚌(知寄)制(徹寄)掣(徹寄)傺
(審寄)世(審寄)殺(澄寄)滯(禪寄)誓(影寄)□(喻寄)曳(来寄)麗(来寄)例(見計)計(溪計)契(匣計)
系(見媿)劌(魚媿)衛(精媿)蕝(清媿)脆(心媿)嵗(邪媿)篲(知媿)綴(知媿)贅(徹媿)毳(審媿)稅(喻媿)
□(日媿)汭(見季)桂(曉季)嘒(匣季)慧

　　九(泰獨用)

　　(見葢)葢(溪葢)磕(疑葢)艾(端葢)帶(透葢)泰(定葢)大(泥葢)奈(幫葢)貝(滂葢)霈(並葢)斾(明葢)
昧(清葢)蔡(影葢)藹(合葢)害(来葢)賴(見媿)儈(溪媿)檜(端媿)祋(透媿)娧(定媿)兌(精媿)最
(清媿)襊(從媿)蕞(影媿)薈(合媿)㑹(来媿)酹

　　十(卦與怪夬通)

　　(見懈)懈(見懈)戒(匣懈)邂(匣懈)械(見卦)卦(見卦)怪(見卦)夬(溪卦)蒯(溪卦)快(魚卦)瞶(匣卦)
瓌(匣卦)話(匣卦)畫(喻葢)睚(幫葢)拜(幫葢)敗(滂葢)派(滂葢)湃(並葢)粺(並葢)□(明蓋)賣
(明葢)邁(明葢)韎(知葢)債(知葢)瘵(徹葢)瘥(徹葢)蠆(審葢)曬(審葢)鎩(澄葢)眦(澄葢)砦(幺葢)
隘(幺葢)噫(幺葢)嗄

　　十一(隊與代廢通)

　　(見媿)憒(溪媿)塊(魚媿)磑(端媿)對(透媿)退(定媿)隊(泥媿)内(幫媿)背(滂媿)配(並媿)佩(明媿)
妹(精媿)晬(清媿)倅(心媿)碎(影媿)穢(曉媿)誨(合媿)潰(来媿)纇(曉季)喙(見葢)溉(溪葢)慨
(疑葢)礙(端葢)戴(透葢)貸(定葢)代(泥葢)耐(精葢)再(清葢)菜(心葢)塞(從葢)在(影葢)愛(合葢)
瀣(合葢)劾(来葢)徕(疑寄)乂(非寄)廢(敷寄)肺(奉寄)吠

　　十二(震與稕通)

　　(溪勒)菣(羣勒)僅(疑勒)慭(幫勒)儐(精勒)晉(清勒)親(心勒)信(邪勒)燼(知靳)震(知靳)鎮(徹靳)
疢(審靳)眒(澄靳)陣(澄靳)酳(禪靳)慎(幺靳)印(喻靳)𦙍(来靳)吝(日靳)刃(精攗)俊(心攗)峻
(邪攗)殉(知攗)稕(審攗)舜(禪攗)順(日攗)閏(曉惞)釁(徹艮)櫬

　　十三(問與焮通)

　　(見靳)靳(羣靳)近(魚靳)垽(影靳)□(曉焮)焮(魚運)運(影運)醖(見麋)攗(羣攗)郡(曉攗)訓(非睔)
糞(敷睔)湓(奉睔)分(微睔)問

　　十四(願與慁恨通)

　　(見建)建(敷建)健(影見)堰(曉見)獻(羣睊)圈(魚睊)願(魚睊)逺(影睊)怨(曉睊)楦(見睔)睔(溪睔)
困(疑睔)諢(端睔)頓(透睔)褪(定睔)鈍(泥睔)嫩(幫睔)奔(滂睔)噴(並睔)坌(明睔)悶(精睔)焌
(清睔)寸(心睔)巽(從睔)鐏(曉睔)惛(匣睔)慁(来睔)論(見卛)卛(溪卛)券(非旰)販(敷旰)嬎(奉旰)
飯(㣲旰)萬(匣靳)恨(見艮)艮

　　十五(翰與換通)

　　(見旰)旰(溪旰)看(疑旰)岸(端旰)旦(透旰)炭(定旰)憚(泥旰)難(精旰)贊(清旰)粲(心旰)散(從旰)
瓚(影旰)按(旰旰)漢(合旰)翰(来旰)爛(見貫)貫(疑貫)玩(端貫)鍛(透貫)彖(定貫)段(泥貫)愞
(幫貫)半(滂貫)判(並貫)畔(明貫)縵(精貫)鑽(清貫)竄(心貫)筭(從貫)攢(影貫)惋(曉貫)喚(合貫)
換(来貫)亂

　　十六(諫與襇通)

　　(見諫)諫(見諫)襇(匣諫)莧(見慣)慣(疑慣)薍(敷慣)番(徹慣)篡(影慣)綰(匣慣)患(合慣)幻(喻旰)
鴈(滂旰)襻(滂旰)盼(並旰)瓣(明旰)慢(徹旰)鏟(審旰)訕(澄旰)棧(澄旰)綻(影旰)晏(合旰)骭

　　十七(霰與線通)

　　(見見)見(溪見)俔(幫見)徧(幫見)變(滂見)片(精見)薦(清見)蒨(清見)縓(心見)霰(心見)線(從見)
荐(從見)賤(知見)戰(徹見)繟(審見)扇(幺見)宴(喻見)衍(見睊)睊(見睊)絹(羣睊)倦(魚睊)瑗
(心睊)選(邪睊)旋(知睊)轉(知睊)剸(徹睊)釧(澄睊)傳(曉睊)絢(曉睊)韅(曉睊)駽(匣睊)縣(喻睊)
椽(日睊)􁗷(溪建)譴(疑建)彦(端建)殿(透建)瑱(定建)電(泥建)輾(並建)便(並建)卞(明建)面
(邪建)羨(知建)輾(澄建)纒(禪建)繕(喻建)硯(来建)練(匣現)見(見卛)眷(来卛)戀(澄慣)饌(澄慣)
饌

　　十八(嘯與笑通)

　　(見叫)叫(溪叫)竅(疑叫)顤(端叫)弔(透叫)糶(泥叫)尿(滂叫)勡(精叫)醮(清叫)哨(心叫)嘯(心叫)
笑(從叫)噍(幺叫)要(見撟)撟(羣撟)嶠(疑撟)􁞀(定撟)調(並撟)驃(明撟)廟(明撟)妙(知撟)照
(審撟)少(澄撟)召(禪撟)邵(影撟)突(曉撟)歊(喻撟)燿(来撟)料(来撟)燎(日撟)饒

　　十九(效獨用)

　　(見教)教(溪教)敲(曉教)孝(合教)效(泥教)撓(喻誥)樂(幫誥)豹(滂誥)砲(並誥)皰(明誥)貌(知誥)
罩(徹誥)鈔(審誥)稍(澄誥)櫂(影誥)拗

　　二十(號獨用)

　　(見誥)誥(溪誥)犒(魚誥)傲(端誥)到(定誥)䆃(泥誥)臑(幫誥)報(並誥)暴(明誥)帽(精誥)竈(清誥)
操(心誥)噪(從誥)漕(影誥)奥(曉誥)□(合誥)號(来誥)勞

　　二十一(箇與過通)

　　(見箇)箇(溪箇)軻(疑箇)餓(疑箇)卧(端箇)癉(定箇)馱(泥箇)奈(精箇)左(清箇)磋(心箇)些(曉箇)
呵(合箇)賀(見過)過(溪過)課(透箇)唾(定過)惰(泥過)愞(幫過)播(滂過)破(明過)磨(奉過)縳
(精過)挫(清過)剉(從過)座(影過)涴(曉過)貨(合過)和(来過)邏

　　二十二(禡獨用)

　　(幫訝)霸(滂訝)帊(並訝)杷(明訝)禡(知訝)咤(知訝)詐(徹訝)詫(徹訝)汊(審訝)嗄(澄訝)下(幺訝)
亞(喻訝)訝(溪跨)跨(曉跨)化(合跨)華(見駕)駕(溪駕)髂(曉駕)罅(匣駕)暇(從藉)藉(邪藉)謝
(澄藉)射(喻藉)夜(精借)借(心借)卸(知借)柘(審借)舍

　　二十三(漾與宕通)

　　(溪鋼)亢(魚鋼)枊(端鋼)讜(定鋼)宕(泥鋼)儾(幫鋼)謗(滂鋼)滂(並鋼)傍(非鋼)放(敷鋼)訪(奉鋼)
防(徹鋼)妄(精鋼)葬(心鋼)喪(從鋼)藏(知鋼)□(徹鋼)唱(徹鋼)悵(審鋼)餉(澄鋼)仗(娘鋼)釀
(禪鋼)尚(影鋼)盎(合鋼)吭(喻鋼)漾(来鋼)浪(日鋼)讓(知壯)壯(徹壯)創(澄壯)狀(見絳)彊(羣絳)
强(疑絳)仰(精絳)將(清絳)蹡(心絳)相(從絳)匠(影絳)怏(曉絳)向(来絳)諒(見誑)誑(見誑)廣
(溪誑)曠(魚誑)暀(曉况)况

　　二十四(敬與諍勁通)

　　(見敬)敬(溪敬)慶(羣敬)競(疑敬)迎(幫敬)柄(幫敬)併(滂敬)聘(並敬)病(明敬)命(精敬)精(清敬)
婧(心敬)性(從敬)淨(知敬)正(徹敬)遉(審敬)聖(澄敬)鄭(禪敬)盛(影敬)映(来敬)令(見勁)勁
(見勁)更(溪勁)輕(匣行)行(幫亘)迸(幫亘)榜(知亘)諍(徹亘)瞠(澄亘)鋥(明貢)孟(合貢)横(魚拱)
詠(曉拱)夐

　　二十五(徑與證墱通)

　　(見勁)徑(溪勁)罄(曉勁)興(疑敬)凝(端敬)矴(透敬)聽(定敬)定(泥敬)甯(並敬)凭(明敬)瞑(精敬)
甑(清敬)靘(心敬)醒(知敬)證(徹敬)稱(審敬)勝(澄敬)乗(澄敬)瞪(影敬)應(久敬)鎣(喻敬)孕
(来敬)凌(日敬)扔(匣行)脛(見亘)亘(端亘)隥(定亘)鄧(幫亘)堋(精亘)増(從亘)贈(来亘)稜(明貢)
懜

　　二十六(宥與侯幼通)

　　(見救)救(羣救)舊(疑救)宥(明救)謬(精救)僦(心救)秀(從救)就(邪救)岫(知救)祝(知救)晝(徹救)
臭(徹救)嘼(審救)狩(澄救)胄(娘救)糅(禪救)授(幺救)幼(曉救)詬(合救)候(喻救)狖(来救)溜
(日救)輮(曉齅)齅(見冓)冓(溪冓)冦(疑冓)偶(端冓)鬭(透冓)透(定冓)豆(泥冓)耨(精冓)奏(清冓)
湊(心冓)漱(知冓)縐(徹冓)簉(審冓)瘦(澄冓)驟(影冓)漚(来冓)屚(明戊)戊(非戊)富(敷戊)副
(奉復)復

　　二十七(沁獨用)

　　(見禁)禁(羣禁)噤(疑禁)吟(精禁)浸(清禁)沁(知禁)枕(徹禁)闖(審禁)深(娘禁)賃(禪禁)甚(澄禁)
鴆(影禁)䕃(来禁)臨(日禁)姙(知譖)譖(審譖)滲

　　二十八(勘與闞通)

　　(見紺)紺(溪紺)勘(端紺)擔(透紺)探(透紺)賧(定紺)憺(心紺)三(從紺)暫(影紺)暗(合紺)憾(来紺)
濫

　　二十九(豔與掭釅通)

　　(見劔)劒(溪劒)欠(疑劒)釅(端劒)店(透劒)掭(定劒)□(泥劒)念(幫劒)窆(精劒)僭(清劒)塹(知劒)
占(徹劒)襜(審劒)閃(禪劒)贍(影劒)奄(喻劒)豔(来劒)殮(溪歉)歉(影歉)厭

　　三十(陷與鑑梵通)

　　(見鑑)鑑(溪鑑)歉(匣鑑)陷(匣鑑)㽉(非紺)泛(奉紺)𣑽(知紺)蘸(徹紺)懴(審紺)釤(澄紺)䜛(澄紺)儳(澄紺)賺(澄紺)湛(影紺)韽

　　入聲

　　一(屋獨用)

　　(見穀)穀(溪穀)哭(透穀)秃(定穀)牘(幫穀)卜(滂穀)扑(並穀)僕(明穀)木(非穀)福(敷穀)蝮(奉榖)
伏(微穀)目(精穀)鏃(清穀)蔟(心穀)速(從穀)族(審穀)縮(影穀)屋(曉豰)豰(合穀)縠(来穀)禄
(見匊)匊(溪匊)麴(羣匊)鞠(魚匊)囿(精匊)蹙(心匊)肅(知匊)祝(知匊)竹(徹匊)俶(徹匊)蓄(審匊)
菽(澄匊)逐(娘匊)肭(禪匊)孰(影匊)彧(曉匊)畜(喻匊)育(来匊)六(日匊)肉

　　二(沃與燭通)

　　(見穀)告(溪穀)酷(端穀)篤(定穀)毒(幫穀)襮(並穀)僕(奉穀)幞(影穀)沃(曉穀)熇(匣穀)鵠(来穀)
濼(見匊)拲(溪匊)曲(羣匊)局(魚匊)玉(精匊)足(清匊)促(心匊)粟(邪匊)續(知匊)燭(知匊)瘃
(徹匊)觸(審匊)束(澄匊)贖(禪匊)躅(禪匊)蜀(曉匊)旭(喻來匊匊)録(日匊)辱

　　三(覺獨用)

　　(見覺)覺(溪覺)嗀(曉覺)嗀(匣覺)學(泥郭)搦(知郭)捉(知郭)斲(徹郭)娖(徹郭)逴(審郭)朔(澄郭)
浞(来郭)犖(幫各)剥(滂各)璞(並各)雹(明各)邈(幺各)渥(喻各)嶽

　　四質(質與術櫛通)

　　(見吉)吉(溪吉)詰(曉吉)欯(羣訖)姞(幫訖)必(滂訖)匹(並訖)邲(明訖)蜜(精訖)堲(清訖)七(心訖)
悉(從訖)疾(知訖)質(知訖)窒(徹訖)叱(徹訖)抶(審訖)失(澄訖)實(澄訖)秩(娘訖)暱(娘訖)尼
(影訖)乙(曉訖)肹(久訖)一(喻訖)逸(来訖)栗(日訖)日(喻訖)聿(知櫛)櫛(審櫛)瑟(端國)祋(幫國)
筆(並國)弼(明國)宻(見橘)橘(見橘)茁(羣橘)獝(曉橘)獝(魚匊)䫻(精匊)卒(清匊)焌(心匊)恤
(從匊)崒(知匊)㤕(徹匊)出(徹匊)黜(澄匊)术(澄匊)術(来匊)律(審穀)率

　　五(勿與迄通)

　　(非穀)弗(敷穀)拂(奉穀)佛(微穀)勿(見訖)訖(溪訖)乞(疑訖)疙(曉訖)迄(見匊)屈(溪匊)屈(羣匊)
倔(魚匊)□(魚匊)崛(影匊)鬱(曉匊)□

　　六(月與没通)

　　(見厥)厥(溪厥)闕(羣厥)橜(影厥)噦(曉厥)䬂(見訐)訐(溪訐)朅(羣訐)竭(魚訐)钀(曉訐)歇(非怛)
髪(奉怛)伐(微怛)韈(影結)謁(魚玦)月(見穀)骨(溪穀)窟(疑穀)兀(端穀)咄(透穀)突(泥穀)訥
(滂穀)朏(並穀)孛(明穀)没(精穀)卒(清穀)猝(心穀)窣(曉穀)忽(匣穀)麧(合穀)搰

　　七(曷與末通)

　　(見葛)葛(溪葛)渴(疑葛)嶭(影葛)遏(曉葛)喝(合葛)曷(見括)括(溪括)闊(端括)掇(透括)侻(定括)
奪(幫括)撥(滂括)鏺(並括)跋(明括)末(精括)繓(清括)撮(影括)斡(曉括)豁(合括)活(端怛)怛
(透怛)闥(定怛)達(泥怛)捺(精怛)拶(清怛)蔡(心怛)□(從怛)□(来怛)剌

　　八(黠與轄通)

　　(見戛)戛(溪戛)劼(溪戛)□(娘戛)痆(曉戛)□(曉戛)瞎(匣戛)黠(匣戛)□(透怛)獺(幫怛)八(並怛)
拔(明怛)㑻(明怛)帓(知怛)札(知怛)唽(徹怛)察(徹怛)刹(審怛)殺(幺怛)軋(疑訐)齾(見刮)刮
(魚刮)刖(泥刮)豽(知刮)茁(知刮)窡(審刮)刷(影刮)婠(合刮)滑

　　九(屑與薛通)

　　(見結)結(溪結)挈(端結)窒(透結)鐵(泥結)涅(幫結)彆(幫結)鼈(幫結)别(滂結)撆(滂結)潎(明結)
蔑(精結)節(清結)切(心結)屑(心結)薛(從結)􁇟(知結)浙(知結)哲(徹結)徹(審結)設(幺結)噎
(匣結)纈(喻結)齧(来結)列(来結)戾(日結)熱(見訐)揭(見訐)孑(溪訐)朅(羣訐)傑(疑訐)孽(定訐)
姪(並訐)蹩(澄訐)轍(澄訐)舌(禪訐)折(喻訐)抴(見玦)玦(溪玦)缺(精玦)蕝(心玦)雪(從玦)絶
(邪玦)蜥(知玦)茁(知玦)綴(徹玦)歠(審玦)說(審玦)刷(影玦)抉(曉玦)血(匣玦)穴(喻玦)穴(喻玦)
恱(来玦)劣(日玦)爇

　　十(藥與鐸通)

　　(見脚)脚(溪脚)却(羣脚)噱(疑脚)虐(知脚)灼(知脚)著(徹脚)綽(審脚)鑠(澄脚)著(禪脚)杓(影脚)
約(曉脚)謔(喻脚)藥(来脚)略(日脚)弱(精爵)爵(清爵)碏(從爵)嚼(心爵)削(徹爵)逴(見郭)郭
(溪郭)廓(敷郭)□(影郭)雘(影郭)彠(曉郭)霍(匣郭)縛(合郭)穫(喻郭)□(見□)□(溪□)□(魚□)□
(見各)各(溪各)恪(疑各)咢(透各)託(定各)鐸(泥各)諾(幫各)愽(滂各)粕(並各)泊(明各)莫
(精各)作(清各)錯(心各)索(從各)昨(影各)惡(曉各)□(合各)鶴(来各)洛

　　十一(陌與麥昔通)

　　(見格)格(見格)隔(溪格)客(曉格)赫(匣格)挌(匣格)覈(見虢)虢(見虢)馘(影虢)擭(曉虢)劃(合虢)
獲(泥額)搦(幫額)百(滂額)拍(並額)白(明額)陌(知額)磔(知額)責(知額)摘(知額)迮(徹額)坼
(徹額)䇿(審額)索(審額)愬(澄額)宅(澄額)賾(澄額)齰(幺額)戹(喻額)額(見訖)㦸(溪訖)隙(羣訖)
劇(疑訖)逆(幫訖)辟(滂訖)僻(並訖)擗(精訖)積(清訖)剌(心訖)昔(從訖)籍(邪訖)席(知訖)隻
(徹訖)尺(審訖)釋(澄訖)擲(澄訖)射(禪訖)石(幺訖)益(喻訖)睪(喻聿)役(幫國)碧

　　十二(錫獨用)

　　(見吉)激(溪吉)喫(匣吉)檄(見橘)狊(溪橘)閴(曉橘)䦧(曉訖)洫(疑訖)鶂(端訖)的(透訖)逖(定訖)
狄(泥訖)惄(幫訖)壁(滂訖)霹(並訖)甓(明訖)覔(精訖)績(清訖)戚(心訖)錫(從訖)寂(来訖)歴

　　十三(職與徳通)

　　(見訖)亟(羣訖)極(疑訖)嶷(精訖)即(清訖)堲(心訖)息(知訖)職(知訖)陟(徹訖)敕(審訖)識(澄訖)
食(澄訖)直(娘訖)匿(禪訖)寔(影訖)億(曉訖)赩(喻訖)弋(来訖)力(見國)國(幫國)逼(幫國)北
(滂國)堛(並國)愎(並國)菔(明國)墨(影國)域(合國)或(曉洫)洫(曉黒)黒(合黒)劾(溪克)克(端克)
徳(透克)忒(定克)特(精克)則(心克)塞(從克)賊(知克)側(徹克)測(審克)色(澄克)崱(来克)勒

　　十四(緝獨用)

　　(見急)急(溪訖)泣(羣訖)及(疑訖)岌(精訖)潗(清訖)緝(從訖)集(邪訖)習(知訖)執(知訖)縶(徹訖)
蟄(審訖)濕(澄訖)蟄(禪訖)十(影訖)邑(曉訖)吸(幺訖)揖(喻訖)熠(来訖)立(日訖)入(知濕)戢
(審濕)澁

　　十五(合與盍通)

　　(見葛)閤(溪葛)榼(溪葛)溘(影葛)姶(曉葛)欱(合葛)合(合葛)盍(端怛)答(透怛)錔(透怛)榻(定怛)
沓(定怛)􁡩(泥怛)納(精怛)帀(心怛)趿(從怛)雜(来怛)拉(来怛)臘

　　十六(葉獨用)

　　(見訐)劫(羣訐)笈(羣訐)跲(疑訐)曄(疑訐)業(定訐)牒(從訐)捷(澄訐)䐑(禪訐)涉(喻訐)葉(見結)
頰(溪結)篋(端結)喋(透結)帖(泥結)聶(泥結)捻(精結)接(精結)浹(清結)妾(心結)燮(從結)捷
(知結)讋(知結)輒(審結)攝(審結)萐(曉結)脅(影結)浥(幺結)厭(匣結)恊(来結)獵(日結)讘

　　十七(洽與押乏通)

　　(見戛)夾(見戛)甲(溪戛)恰(曉戛)呷(匣戛)洽(匣戛)狎(非怛)髪(奉怛)伐(精怛)挾(知怛)劄(徹怛)
臿(審怛)歃(澄怛)霅(澄怛)煠(娘怛)□(幺怛)押










　　欽定四庫全書

　　古今韻㑹舉要卷一

　　元　黄公紹　原編

　　熊　忠　舉要

　　平聲上

　　(案七音韻鏡云舊韻上平聲東字為頭山字為末者謂日出東方甲乙木西山之沒也下平聲先字
為頭凡字為末者謂先輩傳與後輩之精也今詳七音韻平聲本無上下之分舊韻但以平聲字繁
故釐為二卷宋景祐間丁翰林奉詔與司馬文正公諸儒作集韻始以平聲上平聲下為卷目今因
之)

　　一(東獨用)　　　　二(冬與鍾通)

　　三(江獨用)　　　　四(支與脂之通)

　　五(微獨用)　　　　六(魚獨用)

　　七(虞與模通)　　　八(齊獨用)

　　九(佳與皆通)　　　十(灰與咍通)

　　十一(真與諄臻通)　十二(文與欣通)

　　十三(元與䰟痕通)　十四(寒與桓通)

　　十五(山與刪通)

　　(案舊韻上平聲二十八韻下平聲二十九韻上聲五十五韻去聲六十韻入聲三十四韻
然舊韻所定不無可議如支脂之佳皆山刪先僊覃談本同一音而誤加釐析如東冬魚
虞清青至隔韻而不相通近平水劉氏壬子新刋韻始併通用之類以省重複上平聲十
五韻下平聲十五韻上聲三十韻去聲三十韻入聲一十七韻今因之)

　　禮部韻略(一千九百八十字)　禮韻續降(二十四字)

　　禮韻補遺(一十七字)　　　毛氏韻增(三百九字)

　　平水韻増(六十九字)　　　今增(一百三十一字)

　　(案禮部韻略所收之字本以便場屋聲律之用後有續降補遺及毛氏韻略平水韻略重
加増入然猶未盡今以經子史選凡可備用之字隨韻添收仍各㑹其數于四聲之卷首)

　　一　(東獨用)

　　(案舊韻一東二冬之目各以本韻首字為題兹韻所編既依七音排序難用舊文今依集韻増韻之
例每韻但以一二為次而附注舊韻之目干下後倣此)

　　公(沽紅切角清音說文公平分也从八从厶八猶背也厶音私韓非曰自營為厶背厶為公徐曰㑹意夾漈鄭氏曰指
事爾雅無私也廣韻通也又禮記大道之行天下為公注公猶共也又爵名五等之首曰公又官名周太師太傅太保為三公
漢末大司馬大司徒大司空為三公東漢太尉司徒司空為三公又官所曰公詩退食自公又父曰公列子家公執席前郊祀
志天子為天下父故曰鉅公又爾雅婦謂舅曰公賈誼䇿與公併倨又尊稱曰公漢䇿此六七公皆亡恙又相呼曰公史毛遂
傳公等碌碌又事也詩夙夜在公注夙夜在視濯溉饎爨之事又星名隋志七公七星主七政又謚法立志及衆曰公又姓漢
有公儉古作㒶○漢吕后紀未敢訟言誅之注訟音公○案舊韻之字本無次第而諸音前後互出錯糅尤甚近吳氏作叶韻補
音依七音韻用三十六母排列韻字始有倫緒每韻必起於見字母角清音止於日字母半商徵音三十六字母周徧為一韻
如本韻公字母韻公空○一東通同農清濁先後各有定序其有音無字則闕今韻所編以此為次後皆倣此○案孫愐唐韻
禮部韻略與許慎說文陸徳明釋文所注之字反切互異其音則同惟司馬文正公諸儒所作集韻重定音切最為簡明如本
韻公字說文君聰切唐韻古紅切集韻沽紅切今從集韻後皆倣此○案聲音之學其傳久失韻書起於江左譌舛相承千有
餘年莫之適正近司馬文正公作切韻始依七音韻以牙舌脣齒喉半舌半齒定七音之聲以禮記月令四時定角徵宮商羽
半商徵半徵商之次又以三十六字母定每音清濁之等然後天下學士始知聲音之正今韻所編重加訂定如公韻公字定
為角清音後皆倣此○案六書之義如左傳止戈為□反正為□之𩔖皆周秦舊字自變𨽻以後浸失其真惟許慎說文為文
字之宗今韻所編並先述說文如象形指事㑹意諧聲轉注假借各從本義以明其正其从𨽻从篆从俗繼述於次以明其變
其有音同義同而字異者曰或作某有音同義異而經史通用之者曰通作某有字同音同義同而傳寫小異者曰亦書作某
有古字難施於今而可備金石檢閱者曰古作某各附於本義之末其字異音異義異而注同者别見本注之後後皆倣此)
工(說文工巧飾也象人有規榘徐曰㑹意廣韻又官也尚書百工惟時又匠也周禮國有六職百工與居一焉又功力
也書天工人其代之又善於其事曰工詩工祝致告古作㣉)功(說文以勞定國曰功从力工聲廣韻功績也又大功
小功喪服名謂治布功有精麤之分禮記閒傳大功七升八升九升小功十升十一升十二升或作紅史記漢書大功小功作
大紅小紅景帝紀纂組害女紅集韻亦作糼○毛詩六月以奏膚公注功也)攻(說文攻擊也从攴工聲攴普卜切𨽻
作攵一曰治也論語攻乎異端注范氏曰攻専治也故治木石金玉之工曰攻増韻又作也伐也又堅也詩我車既攻又冬韻)
㓚(刈也博雅銍謂之㓚)釭(博雅鍋錕釭也謂車轂中鐵自關以西謂之釭又冬江韻○案趙后傳黄金釭音公
璧帶也以金為之横出如車釭之形班固賦金釭銜璧是也俗謂金釭為燈音杠又書作缸字義字音字畫皆誤又見江韻注)
玒(玉名集韻或作玜又江韻)○空(枯公切角次清音說文空竅也从穴工聲又虚也又太空天也又官名司
空主國空地以居民又董送韻)箜(箜篌樂器釋名師延所作言空國之矦所好靡靡之音風俗通一名坎矦吳兢樂府
解題云漢武帝滅南越祠太乙后土令樂人矦暉依琴造竷竷音坎以工人姓矦故名坎矦後語訛以坎為空集韻或作□史
記漢書通作空矦○毛氏韻増)悾(悾悾慤也論語悾悾而不信又江送韻監韻舊注信也誤)倥(倥侗童䝉詳見
侗字注又董送韻)􁡳(衣袂也)椌(器物朴也又江韻○毛氏韻増)崆(崆峒山名詳見峒字注又崆巄
山髙貌○毛氏韻増)○東(都籠切徵清音說文□動也从日在木中漢志東方陽氣動夾漈鄭氏曰木若木也日所
升降在上曰杲在中曰東在下曰杳廣韻春方也又姓舜後冇東不訾)蝀(螮蝀虹也注見去聲多貢切又董送韻詩
螮蝀禮記螮蝀謂之虹並上聲爾雅同○案韻字音異義　同泛用皆可通押惟引用出處當依本音今並附注後倣此)涷
(說文水出發鳩山入于河从水東聲爾雅暴雨謂之涷注江東呼夏月暴雨為涷雨楚辭使涷雨兮灑塵又瀧涷沾漬貌又送
韻)凍(凍凌又送韻○平水韻増)○通(他東切徵次清音說文達也从辵通聲漢志方里為井井十為通又
衛公兵法軍城及野營行軍在外日出沒時鼓手撾三百三十三槌為一通鼓音止角音動吹十二聲為一疊三角三鼓而昏
明畢南史梁定正雅樂梁主自制四器名通每通施三絃黄鍾絃二百七十絲長九尺應鍾絃一百四十二絲長四尺七寸四
分中間十律以是為差又書首末全曰通後漢崔寔政論一通置坐側又通侯前漢書舊曰徹侯避武帝諱改通侯又馬通藥
名本草云馬矢也後漢戴就傳傳以馬通又左傳旁淫曰通又書名應劭風俗通班固白虎通又州名○漢安世房中歌桐生
茂豫注與通同)恫(說文痛也从心同聲徐按詩神罔時恫一曰呻吟也集韻或作痌恿○顔師古正俗曰太原俗呼痛
而呻吟為通喚周書痌㾧是其義江南謂呻喚關中謂呻恫或音同鄙俗言失矣)侗(說文大貌从人同聲一曰未成
器之人論語侗而不愿又本韻董韻)桐(輕脫貌漢武五子傳毋桐好逸又本韻○毛氏韻増)○同(徒東切徵
濁音說文□合也从􁃱从口􁃱重覆也一曰爵名祭以酌酒書太保受同嚌廣韻齊也共也輩也又詩注殷見曰同又周禮大
司樂六律合陽聲六同合隂聲律以竹同以銅銅者言助陽宣氣與之同也又漢志井里十終為同方百里又州名漢馮翊地
後魏以灃水攸同名州○廣韻道書作仝)筒(竹名選吳都賦竹則桂箭射筒又送韻)侗(倥侗童䝉也揚子倥
侗顓䝉注倥侗無知也一曰未有所成又稚也又本韻○揚子桐子之命注桐當作侗)峒(崆峒山名本作空桐爾雅
北戴斗極為空桐亦作空同莊子司馬彪注云空同當北斗下山也漢武踰隴登空同今作崆峒一曰在梁國虞城東三十里
史記注在隴右括地志云肅州祥福縣東南六十里抱朴子黄帝受自然經之地又雍録在原州髙平縣即笄頭山涇水發源
杜詩常思仙仗過崆峒又送韻)桐(木名詩疏有青赤白三種白宜琴瑟今雲南䍧柯績為布青桐即梧桐一名摫陶𢎞
景云桐四種青桐似梧而無子梧桐色白葉似青桐有子肥美可食白桐與岡桐無異惟白桐有花子二月花舒黄紫色記桐
始華通志鄭氏曰諸桐此最大可為棺槨左傳桐棺三寸爾雅所謂櫬桐又謂之榮桐木又赬桐夏花紅如火又紫桐花如百
合又刺桐花出泉州又胡桐出西域鄯善淚可以汗金銀今俗訛為胡律又姓有桐君藥録古作□又本韻○詩椅桐梓漆錢
氏詩詁曰按經典單稱桐者多以作琴瑟如嶧陽孤桐是也青桐梧桐既不可作琴瑟如岡桐乃今人壓油者陶云岡桐無子
可作琴瑟者誤其可作琴瑟與本草可用為藥者惟白銅也椅桐即梧桐陶云白桐一名椅桐亦誤)銅(說文赤金也从
金同聲廣韻金之一品漢律厯志凡律度量用銅者取其為物至精不為燥濕寒暑變節不為霜露風雨改形也○史武紀栢
梁銅柱作桐柱)絧(布名又董送韻)鮦(魚名爾雅鰹大者鮦一曰□也増韻鱧也大曰鰹小曰鮵集韻或作□又
腫有韻)􁖬(博雅舟名通作艟又冬韻)酮(埤倉馬酪一曰酢也又董韻)詷(說文共也从言同聲引周
書曰在後之詷徐曰案今尚書作在後之侗一曰諏也又董送韻)挏(推復引也漢有挏馬官作酒詳見董韻杜孔切
注○毛氏韻増)㢥(繫船杙又送韻)衕(通街也又送韻)童(說文未冠也本作僮从人童聲禮記十五成僮
僮子也史記使僮男女七十人俱歌今作童廣韻獨也言童子未有室家者也増韻十五以下謂之童子又山無草木曰童又
宛童草名詩注蔦即宛童寄生草也又夫童地名見春秋公羊傳又姓漢内史童仲籒作□○禮記檀弓重汪踦注重當作童
○案說文童奴也僮幼也今文僮幼字作童童僕字作僮相承失也又見僮字注)僮(說文男有罪曰奴奴曰童女曰
妾本作童从䇂重省聲䇂辠也徐曰童即罪人之子沒官供給使者也今文作僮漢王褒僮約衛青傳僮者婢妾總稱廣韻又
癡也頑也又竦敬貌詩被之僮僮又姓漢交趾刺史僮尹夾漈氏略云即童姓或从人以别其族)曈(曈朧日欲出集
韻或作晍又董韻)朣(朣朧月欲出後張衡傳應閒人用朣朧言未悟也)穜(說文先種後熟本作種从禾重
聲今文作穜又冬腫用韻○陸徳明曰禾重是重穋字或單作重詩黍稷重穋是也今文作穜禾穜是穜藝字今文作種亂之
久矣)瞳(目瞳子醫書骨之精為瞳子屬腎筋之精為黒眼屬肝通作童漢項籍傳賛舜重童子又本韻)􁌟(說文
無角羊集韻或作□通作童詩俾出童羖)犝(說文無角牛集韻或作□通作童易童牛之牿)潼(說文水出廣漢
梓潼北界从水童聲水經注今華州華隂縣南入墊江又州名潼川府本唐梓潼郡今關名通典云本名衝關言河自龍門南
向而流衝激華山之東後因關西一里有潼水遂以名關)艟(艨艟戰船又鍾韻)氃(□氃散毛貌)罿
(詩魚網注見冬韻昌容切)筩(說文斷竹也从竹甬聲漢律厯志黄帝使伶倫制十二筩趙廣漢傳為缿筩受吏投書又
腫韻○復古編云作筒非然唐人已用詩筒郫筒連筒字)○濃(奴同切徵濁音說文露多也从水農聲増韻厚貌詩
零露濃濃集韻或作□博雅云露多也又冬韻二音○毛氏韻増)○蓬(蒲蒙切宮濁音說文蒿也从艸逢聲陸佃
云草之不理者葉散生遇風輒拔而旋古者觀轉蓬為輪又盛貌詩其葉蓬蓬又星名晉天文志蓬星出必有亂臣又州名春
秋巴地後周立蓬州因蓬山名籒作莑)篷(方言車簍南楚之外謂之篷増韻編竹覆舟車也集韻或作䇨竼亦作□
□)逢(埤倉鼓聲也詩鼉鼓逢逢又姓集韻或作韸韼亦作□○禮韻本出韸字續降逢字重出今附○禮韻韸字注
鼓聲蒲䝉切續降再出逢字薄紅切案蒲䝉切並母公韻薄紅切並母公韻音同義同即係重出今依集韻但出逢字以韸字
附入而刪其一音後言重出者倣此)髼(髼鬆髪亂貌集韻或作鬔)塳(塵也一曰塵起集韻或作塜)菶
(菶菶茂貌又董韻)芃(說文草盛貌从艸凡聲徐曰汎汎然若風之起又本韻)○蒙(謨蓬切宮次濁音說
文王女也从艸冡聲徐曰即女蘿詩爰采唐矣注唐蒙一名兔絲又卦名易注稚也序卦昧也廣韻又奄也増韻又被也孟子
西子蒙不潔後桓榮傳今日所蒙又欺也左傳使圍蒙其先君又謙稱曰蒙唐劉禹錫問大鈞賦蒙兮未生其猶泥爾又太嵗
名在乙曰旃蒙又莊子鴻蒙自然元氣也一云海上氣又地名爾雅日入所為大蒙注即蒙汜又山名書蒙羽其藝注山在蒙
隂東蒙泰山三縣又詩奄有龜蒙注龜山蒙山今襲慶府泗水縣又書蔡蒙旅平注蒙山在今黎雅之境蒙山産茶號蒙頂茶
又姓秦將軍蒙恬又江韻)冡(說文覆也从􁃱从豕集韻通作蒙)􁈀(說文葢衣也从巾冡聲一曰下刑墨􁈀􁈀
巾也使刑者不得冠飾也集韻或作幪通作蒙前武帝紀唐虞畫象注墨者蒙巾又董送韻)曚(曚曨口未明又董韻)
朦(朦朧月將入)朦(方言大也秦晉之間凡大貌謂之朦一曰豐也○毛氏韻増)濛(說文微雨从水
蒙聲引詩零雨其濛集韻或作靀又董韻)艨(艨艟戰船亦曰蒙衝集韻通作蒙又送韻)矇(說文童蒙也从目蒙
聲一曰不明也禮記昭然若發矇矣又周禮樂師有瞽矇目不明聽聲審也詩矇瞍奏公注疏矇即今青盲字林云有眸無珠
子鄭云無目眹謂之瞽有目無眸子謂之瞍)饛(說文盛器滿貌从食蒙聲詩有饛簋飱集韻或作䀄盅)雺
(爾雅天氣下地不應曰雺唐裴寂賛龍翔雲雺集韻或作霚霧霿又送韻)罞(爾雅麋罟又爻韻)髳(草木蒙茸
貌爾雅覭髳茀離也郭璞曰草木蒙茸翳薈集韻或作䟥又爻韻)懵(懵懵無知貌集韻或作懜又董送嶝韻)鄸
(地名左傳曹公孫㑹自鄸出奔通作夢○張氏補遺)瞢(謨中切音與蒙同說文□目不明也从首从䀏䀏目數摇也㑹
意集韻或作矒又登送嶝韻○案舊韻謨蓬切明母公韻又謨中切明母公韻音同韻同當併後倣此○蒙古韻音入微母)
夢(說文不明也从夕瞢省聲爾雅夢夢亂也詩視天夢夢一曰楚謂草中曰夢又雲夢澤名詳見送韻莫鳳切注左傳
漢書並平去二音通作瞢周禮職方氏其澤藪曰雲夢注李軌一音忙雄切前叙傳棄於瞢中師古注與夢同○禮韻續降)
懜(爾雅惛也本作儚或作懜一曰慙也國語君使臣懜又送嶝韻)○風(方馮切次宮清韻說文八風也从蟲
凡聲風動蟲生故蟲八日而化鄭氏曰風蟲之風為吹嘘之風假借也八風東明庶東南清明南景西南涼西閶闔西北不周
北廣莫東北條呂氏春秋八風東北焱東滔東南薰南巨西南涼西颼西北厲北寒爾雅東谷風西秦風南凱風北涼風廣韻
天地之使也大塊之噫氣也王者之聲教也又上行下傚謂之風又風俗也樂記移風易俗注風謂水土之風氣舒疾剛柔又
化也陸佃云萬物以風動以風化今鷺之雌雄受卵是亦風從莊子曰鶂相視眸子不運而風化雄嗚上風雌鳴下風而孕又
佚也書馬牛其風俞文豹云牛馬見風則走牛喜順風馬喜逆風左傳風馬牛不相及賈逵曰風放也牝牡相誘謂之風又狂
疾神異經西方有人飲食被髪東走一名狂一名顛一名狷一名風又疾名左傳風淫末疾魏太祖頭風又防風國名今湖州
武康縣又姓風后黄帝之臣或作飌周禮飌師古作□□又送韻)楓(說文木厚葉弱枝善揺一名欇欇山海經黄帝
殺蚩尤棄梏桎化為楓今人謂其瘤為欇欇遇風雨則長亦曰楓人脂可為香入地千年為虎魄集韻或作檒)○豐
(敷馮切次宮次清韻說文豐豆之豐滿者从豆从􁏿象形一曰器名鄉飲酒有豐侯亦謂之廢禁陸佃云似豆而卑廣韻乂大
也多也盛也又豐年詩注大有年也又卦名易注腆厚光大之義又州名古太原郡宋分府州置豐州又陜西隋置豐州又豐
邑沛之聚今徐州豐縣又新豐前漢注太上皇思土髙祖乃築城寺市里號新豐徙豐民實之又姓古作□)酆(說文
邑名从邑豐聲周文王所都在京兆杜陵西南左傳康有酆宮之朝杜預注在始平鄠縣東酆邑臺又國名左傳畢原酆郇又
姓左傳有狄相酆舒通作豐詩維豐之垣書王来自商至于豐)灃(水名在咸陽東北過上林苑通作豐詩豐水東注後
郡國志張揖注豐水出鄠南山豐谷北入渭亦通作酆潘岳關中記八水涇渭灞滻酆鄗潦潏)蘴(方言蘴蕘蕪菁陳楚
之郊謂之蘴齊魯謂之蕘關西謂之蕪菁趙魏謂之大芥集韻或作葑爾雅須葑蓯陸璣云蕪菁郭璞曰菘菜陸佃云蔓菁似
菘而小有臺一名葑一名須又冬韻)○馮(符風切次宮濁音說文馬行疾注見蒸韻皮冰切又馮翊郡名漢三輔秦
為内史西魏改同州又姓鄭馮簡子後)渢(大聲也左傳季札觀樂歌魏曰渢渢乎大而婉注中庸之聲也言可與為
善可與為惡師古曰浮貌又凡梵韻)汎(浮也漢司馬相如傳汎滛汜濫注任風波自縱漂貌又梵韻○毛氏韻増)芃
(說文草盛又本韻)○㚇(祖叢切商清音說文㚇鳥斂足也从攵兇聲攵斂其手足也聲兼意爾雅鵲鵙醜其飛也
㚇集韻或作□亦作□又送韻)椶(說文椶櫚也从木㚇聲可作萆廣雅并閭椶也玉篇一名蒲葵張揖曰木髙一二丈
傍無枝葉如車輪皆萃於木抄其下有皮重疊裹之每皮一匝為一節花黄白結實作房如魚子狀)騣(馬鬛廣韻或作
䰄)稯(說文从禾㚇聲徐曰此即十筥稯也周禮注四秉曰筥十筥曰稯十稯曰秅稯猶束也論語注六百四十斛曰
稯集韻籒作□又董韻○監韻注布八十縷誤○案説文稯布八十縷徐鍇正之曰此即十筥稯也葢言非八十縷布也諸韻
書皆釋稯為八十縷布誤也集韻通作緵緫亦非又見緫字注)緵(爾雅緵罟謂之九罭郭璞曰百囊罟又絲數也八十
縷也詩五緎注陸佃曰五絲為䌰倍䌰為升倍升為緎倍緎為紀倍紀為緵倍緵為襚前王莽傳一月之禄十緵布二匹孟康
曰緵八十縷也通作鬷詩越以鬷邁箋云緫也疏云麻縷每數一升用繩編之)堫(說文埋也从土㚇聲一曰内其中一
曰不耕而種集韻或作稯又絳韻)鬷(說文釜屬从鬲㚇聲鬲本从鬲象鼎文凡鼎釜字从此又姓古鬷夷氏之後又
董韻)猣(犬生三子)􁖪(車輪)艐(說文舡著沙不行从舟㚇聲爾雅至也又三艐國名或作朡書遂伐三朡
史記作㚇又怪韻)鍐(馬冠後輿服志金鍐蔡邕獨斷曰金鍐髙廣各四寸在鬉前通作㚇晉輿服志金㚇而方釳金
㚇以鐵為之以金為文旄大三寸中央兩頭髙如山形貫中以翟尾而結著之後馬融傳揚金㚇而把玉瓖○今増)葼
(說文青齊兖冀謂木細枝曰葼从艸㚇聲傳曰慈母怒子折葼笞之其惠存焉魏都賦弱葼係實)嵏(九嵏山名在馮
翊谷口漢書注在醴泉界西都賦後越九嵏又峯聚之山曰嵏校獵賦虎落三嵏師古曰三峯聚之山服䖍曰以竹虎落此山
路集韻或書作嵕郡國志九嵕山)鬉(髪亂)緫(縫也毛詩素絲五緫又董送韻○案詩傳曰古者素絲以英表
紽數也緫數也疏釋之曰謂紽絲之飾有五非謂紽緫為數紽縫也緫亦縫也嚴氏詩緝曰有素絲為組紃五處紽縫而飾之
也○監韻舊注絲數誤○案稯从禾十筥也緵从糸八十縷絲數也總从糸縫節也韻書不明徐鍇之說誤以八十縷訓稯集
韻又曰通作緵緫則又以絲數之緵縫飾之緫與稯通作一字益誤矣韻書不明詩疏之說誤以絲數訓緫増韻又曰與緵同
則是又以緫緵通作一字乂誤矣復古編云稯布八十縷别作緵非此又但知稯之不可以為緵而又不知稯之非八十縷也
亦誤)豵(生六月豚又周禮夏官注一嵗曰豵豵尚藂聚也爾雅豕生三子曰豵集韻或作􁈅)嵸(巃嵸山貌又董
韻)○怱(麤叢切商次清音說文本作悤从心囱聲𨽻作怱凡从囱者並同或作忩晉衛恒傳忩忩不暇草俗作匆
非○顔氏家訓云世稱勿勿不知所由案說文勿者州里所建之旗象其柄及三斿之形所以趣民事故忽遽者稱勿勿東觀
餘論云今俗又妄於勿中加㸃作匆匆為怱遽字彌失真矣)葱(說文菜也从艸怱聲廣韻葷菜也禮記葱㳿處末㳿
烝葱也又淺青色爾雅青謂之葱禮記赤紱葱珩又氣通達也後光武紀氣佳哉鬱鬱葱葱言條暢也方氏禮記解葱珩注氣
達為葱又葱嶺在西域山上悉生葱故名漢陳湯傳作怱)□(說文屋階中㑹也从广怱聲徐曰階東西階也㑹者中階
相向處也又董韻)聦(說文察也从耳怱聲増韻能聽耳力也書洪範聽曰聦一曰耳病晉殷仲堪患耳聦聞床下蟻
動謂之牛鬬通作怱漢書郊祀志忽明上達)䆫(通孔也鄭康成曰䆫助戸為明本作囱今文作䆫詳見江韻注○毛
氏韻増○案集韻䆫字麤叢切引說文或作囱司馬氏𩔖篇音同吳氏韻補䆫麤叢切或作牎引鮑昭翫月詩蛾眉蔽珠櫳玉
鈎隔瑣牎三五二八時千里與君同陶潛詩有酒有酒閒飲東牎願言懐人舟車靡從案此則䆫字合又於東韻收入廣韻一
東内雖收囱字却不載䆫字而注云竈突今詳竈突既非䆫牖之義而囱䆫字同不應輒有去取毛氏韻略依廣韻増入囱字
於義未盡今以集韻増注)○憽(蘇叢切商次清音惺憽了慧貌○毛氏韻増)○叢(徂聦切商濁音說文
叢聚也从丵从取徐曰此凡物萃也書是叢于厥身又漢書叢臺注師古曰連聚非一故名在邯鄲城或作樷漢東方朔傳樷
珍怪亦作藂息夫躬傳藂棘棧棧○師古曰詩葛覃注灌木曰藂後人誤作菆子舛切或作蕞二音二字皆非○毛氏曰丵上
从四直兩長兩短从丱非)䕺(說文草叢生貌又株也通作叢)􁙦(籠􁙦取魚器)潨(說文小水入大水詩
鳬鷖在潨注水㑹也集韻或作灇菆漎又冬韻○禮韻續降)○中(陟隆切次商清音說文和也从口丨上下通也
徐曰口以出令也丨所以記其中也㑹意廣韻平也成也宜也又堪也任也晦庵朱氏曰中者不偏不倚無過不及之名又中
央四方之中也又内也増韻又半也列子得亦中亡亦中又滿也漢書制中二千石謂滿二千石又禮記司射奉中注士鹿中
大夫兕中疏云刻木如兕虎而伏背上立圜圈以盛筭者又姓集韻古作□籒作□又送韻二音禮記中年考校詩周室中興
竝音衆書日中星火又如字禮中春中秋竝音仲)忠(說文敬也从心中聲廣韻無私也直也厚也増韻内盡其心而
不欺也伊川程氏曰中心為忠又曰發己自盡為忠又謚法危身奉上險不辭難曰忠又州名古巴東郡唐置忠州)衷
(說文裏䙝衣从衣中聲引左傳衷其衵服廣韻善也書惟皇上帝降衷于下民又中也書協恭和衷又中也增韻方寸所藴也
又誠也左傳發命之不衷又適也又左傳服之不衷又折衷斷其中也又送韻)終(之戎切音與中同說文本作終絿絲
也从糸冬𨽻作終一曰盡也易乾卦知終終之注知一卦之盡也廣韻極也窮也竟也増韻又畢也又田制成十為終終十為
同又□也禮記君子曰終小人曰死注事卒為終又無終國名左傳注山戎又姓陸終之後以名為氏集韻古作□□□□)
䈺(戎人呼篋曰䈺)螽(說文蝗也本作螽从䖵夂聲夂音終今作螽陸佃云螽从冬冬終也至冬而終故謂之螽
魯十月有螽災也爾雅螽之族厥𩔖實繁□螽蠜也草螽負蠜蜤螽蜙蝑也蟿螽螇蚚土螽蠰谿也阜螽即蝗也一生八十一
子或云一生九十九子信宿即飛草螽小大長短如蝗奇音青色好在茅草中蟿螽似蜙蝑而細長飛翅作聲土螽今土□江
南呼虴蛨音摘麥又名蚱蜢似蝗而小善跳蜤螽即蜙蝑蜤音斯詩五月斯螽動股郭璞云舂黍陸璣云幽州人謂之舂箕長
而青長角長股股鳴者也五月中以兩股相切作聲集韻或作􁉸□○錢氏詩話曰螽斯以喻子孫之多斯乃助語如鸒斯鹿
斯之𩔖非蜤螽也毛鄭誤以蜤螽解螽斯孔氏因指為蜙蝑非也)鼨(說文豹皮䑕也集韻或作鼤)□(說文
小雨也引明堂月令曰□兩)衆(爾雅濼管衆郭璞曰葉員銳莖毛黒布地又姓左傳有衆仲衆父以字為氏又送韻
○毛氏韻増)○充(昌嵩切次商次清音說文長也高也从儿育省聲徐曰ㄊ在人上也ㄊ音突廣韻㺯也塞也行
也滿也又備也増韻又實之也禮記充君之庖)珫(珥玉也通作充詩充耳琇瑩)㤝(埤倉心動也)茺
(茺蔚益母也○平水韻増)忡(敕中切音與充同說文憂也詩憂心忡忡注猶衝衝楚詞作􁌁)○崇(鉏弓切次
商濁音說文嵬高也从山宗聲一曰充也又聚也終也廣韻又敬也就也又尊也書崇信姦回又崇牙旌旗飾記檀弓設崇注
刻繪為之又崇山地名書放驩兠于崇山今澧州澧陽縣又國名文王伐崇今京兆府鄠縣集韻或書作崈)漴(水聲
又絳韻)○翁(烏公切羽清音說文注見□字又老稱言其頸毛白而彊短若比鳥頸也方言周晉秦隴謂父為翁
又姓前貨殖傳翁仲又董韻)□(說文本作翁鳥頸毛也从羽公聲前郊祀志鳬翁雜五采文孟康曰翁鴈頸也集韻
或作□○說文翁□本一字今依禮韻别出)蓊(爾雅草華之莖細葉叢出者為蓊薹又蓊鬱草木盛貌通作翁又董
韻○毛氏韻増)○烘(呼公切羽次清音說文尞也从火共聲引詩卬烘于煁又本韻送韻)○洪(胡公切羽
濁音說文洚水也从水共聲方言石阻河流為洪又大也又州名漢豫章郡隋置洪州又射洪縣名梓潼水與涪江合流如箭
蜀謂水口為洪因名射洪又姓共工氏後集韻古作□通作鴻史河渠書禹抑鴻水揚雄傳鴻生鉅儒)葓(水草也一
曰蘢集韻或作葒詳見本韻蘢字注)烘(燎也○平水韻増又本韻)谼(大壑)鉷(埤倉弩牙辟致也又人名
唐有王鉷○陳氏補遺)紅(說文帛赤白色从糸工聲増韻淺赤白又地名春秋蒐于紅又姓)虹(說文螮蝀
狀似蟲从虫工聲郭云虹為雩俗呼為美人蜺為挈貳蜺雄虹也釋名攻也純陽攻隂之氣音義云雙出色鮮盛者為雄闇者
為雌伊川程氏曰蝃蝀氣之交映日而光朝西暮東詩注隂方之氣就交於陽淮南子天二氣則成虹晦庵朱氏曰日與雨交
倐然成質乃不當交而交天地之淫氣詩詁蝃蝀隂氣所為也陽氣下而隂氣應則為雲而雨隂氣起而陽不應則為虹故詩
以喻淫奔籒作蝎或書作􁆱又江絳送韻)訌(說文䜋也从言工聲詩蟊賊内訌又訟言相陷也増韻又亂也通作虹詩
實虹小子言惑亂也又江韻)鴻(說文鴻鵠也从鳥江聲大曰鴻小曰鴈隨陽之鳥又蟲名蜚鴻史記周紀蜚鴻滿野
注蠛蠓也又姓古作䲨選子虚賦䲨鷫鴇鵠又董韻)洚(水不遵道通作洪書洪水方割孟子洚水者洪水也又江送絳
韻)○籠(盧東切半徵商音說文舉土器从竹龍聲一曰笭也所以畜鳥又包舉也漢書籠貨物籠鹽鐵又周禮司
弓矢充籠箙矢注盛矢物竹為之又州名廣南化外古南越地唐置籠州又冬董韻)蘢(草名說文天蘥也爾雅紅蘢古
其大者名蘬陸璣草木疏一名馬蓼生水澤中葉大而赤白色髙丈餘今人謂之水葒草爾雅翼一名龍詩隰有游龍又蒙蘢
蔽覆貌漢晁錯傳草木蒙蘢又蓬蘢地名晉陸機傳蓬蘢之戰孑輪不返又冬董韻○毛氏韻増)巃(巃嵸山髙貌集
韻或書作巄○今増)㰍(說文房室之疏也从木龍聲徐曰牎也小曰牎闊逺曰㰍若鳥獸之籠也班婕妤賦房㰍虚兮
風泠泠通作櫳今房櫳簾櫳字皆作櫳)聾(說文無聞从耳龍聲釋名聾籠也如在蒙籠之内不可察左傳耳不聽五
聲之和為聾或書作䏊)礱(說文磨也从石龍聲引天子之桷椽而礱之亦書作礲楊子有刀者礲諸又送韻)
龐(充實也詩四牡龐龐集韻或作䮾又江韻)櫳(說文檻也以養獸與㰍通)䆍(穧也一曰禾病集韻或作
□)曨(日出貌曈曨日欲明又董韻)朧(月出貌又朣朧月欲明韓愈詩星月掩映雲朧朧又董韻)瓏
(說文禱旱玉龍也从玉龍聲徐按太𤣥曰亡彼珍瓏又埤倉玉聲玲瓏也一曰風聲増韻明貌文選珊瑚幽茂而玲瓏)
襱(袴也方言齊魯之間謂之襱關西謂之袴一曰裙也集韻或作□)嚨(說文喉也从口龍聲後漢童謡請為
諸君鼓嚨胡不敢公言私咽語)豅(說文大長谷从谷龍聲或作谾漢司馬相如賦巖深山之谾谾注古豅字集韻亦作
蝕)瀧(瀧涷沾漬也集韻通作籠荀子東籠而退注與瀧涷同沾濕貌又江韻○毛氏韻增)攏(理也鄭氏曰从
□字轉注又白詩輕攏慢撚撥復挑○今増○已上案七音屬公字母韻○容齋隨筆云禮部韻畧所分字有絶不近人情者
如東冬清青至於隔韻而不通後人為四聲切韻之學者必强為立說然終為非是吳氏古韻補音云真清先元支微質職不
相通用出於後世今不取毛氏韻畧云按韻畧有獨用當併為通用者如微脂魚虞清青覃談之𩔖亦有一韻當析為三韻者
如麻馬禡是一韻奢冩藉當别為一韻以中原雅聲求之夐然不同矣○案舊韻所收有一韻之字而分入數韻不相通用者
有數韻之字而混屬一韻不相諧叶者不但如前諸儒所論而已且如東韻公東是一音弓藭是一音此二韻混為一韻者也
冬韻攻冬與公東同恭銎與弓藭同此一韻分為二韻者也若一以七音正之不勝紛紜又兼禮部韻畧承用既久學者童習
白髪難以遽變今但於逐韻各以𩔖聚注云已上屬某字母韻若貢舉文字事干條制須俟申明至於泛作詩文無妨通押以
取諧叶之便)○弓(居雄切角清音說文弓象形以近窮逺也釋名弓穹也張之穹穹然其末曰簫又謂之弭以骨
飾之滑弭弭也中央曰弣弣撫也人所撫持也簫弭之中曰淵淵宛也言曲宛宛古者揮作弓黄帝臣孫子曰倕作弓山海經
少昊生般始為弓易弦木為弧注角曰弓木曰弧又記投壺物長三尺闊一尺二寸兩物東西相向容一弓又姓魯大夫叔弓
之後漢有光禄勲弓祉律文作杛非杛木名也)○躬(說文本作□从呂从身徐曰□背呂也古膂字象養骨之形當
作躳𨽻作躬一曰親也詩弗躬弗親)匑(恭貌廣韻恭謹之貌或作匔魯世家匔匔如畏○平水韻増)宮(說文
□室也从宀躬省聲宀音綿象深屋下爾雅宮謂之室宮穹也屋見垣上穹穹然郭璞曰宮謂圍繞之記君為廬宮之是也世
本禹作宮室呂氏春秋元髙作宮室白虎通黄帝作以避寒暑周禮内宰六宮注婦人稱寢曰宮宮者𨼆蔽之言天子謂之六
寢前一後五又古者貴賤所居皆得稱宮至秦漢以来乃定為至尊所居之稱又中聲曰宮漢志宮中也居中央暢四方唱始
施生為四聲綱樂書宮土音其數八十一其聲最大而中聲出於脾合口而通之宮土也其性圓而居中故主合又腐刑也書
宮辟宮罰男子割勢女子幽閉次死之刑後陳忠傳一曰犗刑又守宮蟲名俗呼㢹宮又姓左傳虞有宮之竒)○穹
(丘弓切角次清音說文窮也从穴弓聲爾雅穹蒼蒼天郭璞曰天形穹窿然廣韻又髙也)芎(說文本作营营藭香草也
从艸宮聲今文作芎凡將篇营从弓芎藭江蘺根也江蘺一名麋蕪其根療頭痛寒痺腹痛或作鞠左傳司馬邛曰有山鞠藭
乎欲使逃泥水中故問有禦寒及腹痛之藥也通作穹司馬相如賦穹窮昌蒲)○窮(渠弓切角濁音說文極也本作
竆從穴躳聲徐曰入于穴是極也𨽻作窮又記月令注無親曰窮増韻竟也究也塞也又窮奇四凶名亦獸名鬬乃助不直者
又有窮國名書有窮后羿)藭(說文本作□芎藭也从艸竆聲𨽻作藭詳見芎字注通作窮相如賦穹窮昌蒲)○
嵩(思融切商次清次音說文中嶽嵩髙山也从山髙指事白虎通曰中嶽獨加髙字中央在四方之中可髙故曰嵩髙
後郡國志潁川陽城有嵩髙山禹貢為外方集韻古作崇○俗謂中嶽崧山者非或謂崇嵩者亦誤崇亦音嵩)崧(爾雅
山大而髙曰崧釋名崧竦也○詩崧髙維嶽毛云嶽四嶽也孔云堯時止有四嶽而已不主中嶽又云崧髙貌此則山髙大者
自名崧不主中嶽而言○増韻通作嵩非)菘(菜名江南有菘菜江北有蔓菁相似而異陸佃云菘四時長見有松之操
故字從松㑹意舊說菘北種初年半為蕪菁二年菘種都絶蕪菁南種亦然猶橘踰淮為枳也集韻或作□詳見本韻蘴字注)
娀(說文帝髙辛之妃禼母號也詩有娀方將呂氏春秋娀吞燕卵而生契)○蟲(持中切次商濁音說文蟲
从三虫象形有足謂之蟲無足謂之豸李陽冰曰裸毛羽鱗介之緫稱族各三百六十又書華蟲作繪孔注雉也又姓漢功臣
表曲成侯蟲達○俗作虫非虫音虺)爞(旱灼也爾雅爞爞炎炎薰也郭璞曰旱熱薰人也集韻或省作烛通作蟲詩雲
漢藴隆蟲蟲又冬韻)盅(說文器虚也老子道盅而用之通作冲)沖(說文涌揺也从水中聲徐曰揺動也潘岳
賦泳之彌沖或省作冲又和也又深也文選茂徳淵沖又沖沖聲也詩鑿冰沖沖又沖沖垂飾貌詩鞗革沖沖)种(稚也
又姓漢司馬河東种暠通作沖謚法幼小在位曰沖書惟予沖人)翀(說文上飛从羽中聲通作沖史楚世家一蜚沖
天唐馬周傳鸞鳳沖霄)○融(余中切羽次濁音說文融炊氣上出从鬲蟲省聲徐曰鎔也氣上融散也廣韻和也
又明也左傳明而未融詩昭明有融晦庵朱氏曰融明之盛者又長也宋衛荆吳謂長曰融又祝融神名顓頊之子曰犂為火
官記月令其神祝融又州名屬桂林郡隋置融州又姓世本云古祝融之後籒作□通作䑣後漢張衡思𤣥賦展洩洩以䑣䑣
廣成頌豐䑣對蔚)瀜(浺瀜水深貌)肜(商祭名肜者相尋不絶意爾雅夏曰復胙商曰肜周曰繹又書高宗
肜日○本从肉増韻作舟非)□(火氣也○平水韻増)○隆(良中切半徴商音說文□豐大也从生降聲徐
曰生而不已必豐大也一曰物之中高又州名後周陵州宋升隆州)窿(穹窿天勢通作隆)霳(靊霳雷師應劭
曰雲師通作隆楚辭淮南子相如賦皆作豐隆水經作封隆)􁄙(鼓音集韻或作□又冬韻)癃(說文罷也史平
原傳臣不幸有疲癃之疾謂形隆然也或作􁓝前高紀年老􁓝病籒作􁓝)○戎(而融切半商徵音說文􁂃兵也本作
或从戈甲㑹意𨽻作戎記月令五戎注方氏曰弓矢殳矛戈㦸又西夷名詩注疏戎兇也斬伐殺生不得其中其𩔖有六饒夷
戎央老白耆羌鼻息天剛又大也書戎毒逺邇方言宋魯陳衛謂大曰戎又汝也詩戎雖小子又姓)駥(馬高八尺又爾
雅馬絶有力)狨(獸名禺屬毛可為布本草似猴而大毛長黄赤色生廣南山谷間皮作鞍褥陸佃云尾作金色俗謂
金線狨一名猱其毛柔長可藉制字从柔以此)絨(細布○平水韻増)□(相也助也通作戎詩烝也無戎)
茙(茙茙厚貌通作戎)襛(衣厚貌或作□通作茙韓詩何彼茙矣○已上屬弓字母韻)○雄(胡弓
切羽濁音說文羽屬之父从佳厷聲飛曰雌雄走曰牝牡一曰武備假借為英雄字人物志草之精秀者為英獸之將羣者為
雄張良是英韓信是雄又州名本涿郡周置雄州又南雄州百粤地南漢置雄州宋加南字又姓舜後有雄陶集韻或作􁄬○
増韻以中切誤)熊(說文獸名从能炎省聲鄭氏曰象形獸山居冬蟄埤雅云熊當心白脂如玉俗呼熊白好舉木引氣
謂之熊經美在掌詩注熊猛獸男子之祥又有熊國名黄帝所都又姓左傳熊宜僚集韻或作□能□○已上屬雄字母韻)

　　二(冬與鍾通)

　　攻(沽宗切音與東韻公同擊也義與東韻攻同攻沽宗切見母公韻與東韻攻字正同若以七音正之即係重出合刪
之字但分兩韻難定去取舊来場屋申明許各士子通押亦示兩存之義今不復重行注釋止云音義與某韻某同後皆倣此)
釭(轂鐵音義與東韻釭同○毛氏韻増○釭音公轂鐵也音杠燈也已見東韻注増韻於此重増釭字又以東韻者為
轂鐵以冬韻者為燈愈誤)○冬(都宗切音與東同說文□四時盡也本作□从仌夊夊古終字仌古冰字白虎通曰
仌霜冬之候也𨽻作□記樂記□藏也又姓前燕有司馬□夀說文古作□)􁠟(雨貌)○彤(徒□切音與同
同說文丹飾也从丹彡彡其畫也亦聲又姓周彤伯後集韻或作蚒通作赨)浵(汪浵水深貌一曰水名)佟
(姓也燕録有遼東佟萬○平水韻増)㤏(博雅恎㤏懼也又遑遽也)鼕(說文鼓聲也集韻或作□)爞(旱熱
也注詳見東韻持中切)􁌁(博雅􁌁􁌁憂也)○農(奴□切音與濃同說文耕也本作䢉从晨囱聲徐曰晨耕
也𨽻作農又種也左傳其庶人力於農穡注種曰農斂曰穡又厲山氏有子曰農能殖穀後世人名耕甿為農漢志闢土殖穀
曰農又三農山農澤農平地農又神農炎帝姜姓能殖百穀故號神農詩疏謂神其農業又大司農官名秦曰治粟内史景帝
更名大司農又𢎞農郡名前地理志漢武帝置又姓風俗通云神農後集韻古作□辳亦作□□)濃(露多貌音義與
東韻濃同○増韻本作□案詩注濃字奴同切毛氏將正舊韻之失謂合收入東韻是矣不知東與□本同一音又謂東韻者
是濃字□韻是□字不知濃與□本同一字○今正)膿(說文腫血也本作□从血農省聲今文作膿集韻或作癑○平
水韻増)○封(方谷切音與同同說文□爵諸侯之土也从之从土从寸徐曰各之其土也寸守其制度也本作□
𨽻作封从圭所執也又土陪益曰封記檀弓封之崇四尺注聚土為封又周禮封人謂壝堳埒也又地官溝封注謂起土界也
又大戴禮五十里為封又前刑法志同十為封封十為畿方千里乂大也緘也前平紀駕一封軺傳如淳曰律諸乗傳及發駕
置傳者皆持尺五木傳信封以御史大夫印其乗傳者參封之有期㑹者累封兩端各兩封凡四封乗置傳者五封之兩端各
二中央一也軺傳再封之一馬一封又封禪祭名積土増山曰封為墠祭地曰禪又國名又州名蒼梧郡地隋為封州又姓望
出渤海河南集韻古作□□)犎(牛名出罽賔國領上肉㩧起如槖駞漢順帝時疏勒来獻犎牛及師子通作封史西
域傳大月氐出一封槖駞顔注脊骨上有一封言其髙若封土今俗呼封牛亦曰庸牛集韻或作㸼)葑(蕦蓯也注見東
韻蘴字)○丰(敷容切音與豐同說文本作□草盛丰丰也从生上下達徐曰察草之生上盛者其下必深根也今
文省作丰又豐滿也詩子之丰兮注面貌丰丰然豐滿集韻或作䒠○毛氏曰凡丰之字从丰豐夆邦皆从此監韻作丰誤丰
音害从彡从丨說文相遮要害也凡耕憲耒害則从丰)夆(說文牾也徐曰相逆牾也爾雅甹夆掣曳也集韻或作蜂
又本韻)峯(說文山耑也从山夆聲又州名古夜郎地隋置峯州今屬安南集韻或作□亦書作峰)桻(廣韻
木末)鋒(說文兵耑也本作鏠从金逢聲或省作鋒又東方朔傳變詐鋒起荀子甞試之說鋒起注如鋒刃齊起銳而難
犯○韓王信傳因其蠭而東嚮趙廣漢傳彊壯􁒅起竝讀如鋒)烽(說文熢候表也邊有警則舉火本作㷭从火逢聲相
如賦超㷭㸂今作烽漢書文穎注邊方避冦作髙土櫓櫓上作桔臯桔臯頭兜零以薪草置其中常低之有冦即火燃舉之以
相告曰烽又多積薪冦至則即燃之望其煙曰燧師古曰晝則燔燧夜則舉烽或作㶻揚雄傳舉㶻烈火○相如傳封禪書逢
涌原泉師古曰讀若㷭言如㷭火之升)蠭(說文飛蟲螫人者从䖵逢聲左傳蠭蠆有毒或作􁒅漢中山靖王傳䜛言
之徒□生師古注衆多也集韻亦作蚌古作□通作蜂埤雅化書蜂其毒在尾垂穎如鋒故謂之蜂孝經援神契曰蜂蠆垂芒)
○逢(符容切音與馮同說文遇也从辵夆省聲廣韻又迎也孟子逢君之惡又大也書子孫其逢吉又太嵗在甲曰
閼逢言萬物鋒芒欲出擁遏未通也又東韻)縫(說文以鍼紩衣也从糸逢聲詩羔羊之縫又衣㑹也又縫掖大衣也
或作摓莊子摓衣淺帶通作逢記玉藻深衣縫齊倍要注縫或為逢又用韻周禮縫人注扶用切)夆(牾也注見敷容
切○平水韻増)○宗(祖賨切音與㚇同說文尊祖廟也从宀示徐曰宗廟神祇所居示古祇字宀象屋漢書顔注祖
始也始受命也宗尊也有徳可尊也古者大宗小宗百世不遷小宗五世則遷又流派所出為宗廣韻又衆也本也又法也論
語亦可宗也又主也易同人干宗注同于主也又書禋于六宗孔注所尊祭有六四時寒暑日月星水旱張髦曰六宗三昭三
穆賈達曰天宗三日月星地宗三河海岱鄭𤣥謂日月星辰司中司命風伯雨師司馬彪云天宗日月星辰寒暑之屬地宗社
稷五祀之屬四方之宗四時五帝之屬前郊祀志六宗天地間斿神師古曰說者多矣乾坤六子其義通乎又祝宗注師古曰
祝謂主祭賛詞者宗謂主人主神列位者左傳虢公使祝應宗區享神又姓望出南陽)○鬆(蘇宗切音與憽同髼
鬆髮亂貌又本韻)○賨(徂宗切音與叢同說文南蠻賦也从貝宗聲徐曰賨者總率其所有不切責之也後南蠻
傳嵗令大人輸布一疋小口二丈謂之賨布集韻或作□亦書作賩)悰(說文樂也从心宗聲謝靈運詩瞻涂意小悰選
詩戚戚若無悰)琮(說文瑞玉大八寸似車釭从玉宗聲徐曰謂其狀外八角而中圓也琮之言宗八方所宗故外八方
中虚圓以應無窮徳象地故以祭地周禮黄琮注八方象地之形)淙(說文水聲也从水宗聲文選仰聆大壑淙又江
韻)慒(說文慮也又謀也集韻或作誩通作悰)潨(水㑹也音義與東韻潨同)○鍾(諸容切音與終
同說文酒器也从金重聲又聚也左傳天鍾美於是又前食貨志鍾官主鑄錢者乂量名左傳釜十為鍾六斛四升也又小爾
雅二缶謂之鍾漢書穀糴千鍾孟子萬鍾之禄又姓出潁川)鐘(說文樂鐘也从金童聲漢志金曰鐘釋名空也内空
正又氣多故聲大呂氏春秋黄帝命伶倫鑄十二器世本垂作鐘考工記鳬氏為鐘爾雅大鍾謂之鏞其中剽小者棧又律名
黄鐘十一月夾鐘二月林鐘六月應鐘十月又官名考工記鐘氏染羽集韻或作銿通作鍾)橦(木一􁇟唐式柴方三
尺五寸為橦又東江二韻○毛氏韻増)蹱(埤倉躘蹱行不進貌一曰小兒行集韻或作徸通作鐘韓愈詩白首誇龍
鐘董彦逺注療倒意又本韻○今増)忪(心動増韻驚也)彸(征松行遽)蚣(蟲名蚣蝑又見本韻蜙字注○
平水韻増)○衝(昌容切音與充同說文通道也本作衝从行童聲徐曰南北東西各有道相衝今文作衝春秋傳及
衝以戈擊之一曰突也廣韻又當也向也)罿(說文罬也从网童聲捕鳥網爾雅繴謂之罿罿罬也罬謂之罦覆車也詩
雉罹于罿注施於車上又東韻)憧(說文意不定从心童聲易憧憧往来注行不絶貌)䡴(說文陷陣車也从車
童聲徐曰今假借作衝漢伏湛傳引詩注臨臨車也衝衝車也亦通作衝詩臨衝閑閑集韻亦通作橦又絳韻)艟(艨艟
戰船釋名外狹而長曰艨艟注以衝突敵船通作䝉衝又東韻)䂌(廣雅短矛也集韻或作□)○蹱(癡凶切音
與充同躘蹱行貌注見諸容切)傭(説文均直也从人庸聲増韻齊等也又本韻)○□(馬不行貌)○舂
(書容切次商次清音說文□擣氷也从手持杵以臨臼也鄭氏曰三體㑹意从□手也从□杵省也从□舂臼也𨽻作舂古者
雍父初作舂徐曰黄帝臣又山名日所入曰髙舂)憃(騃昏也廣韻愚也記表記民之敝憃而愚又江送絳韻周禮秋
官三赦曰憃愚注勑江止巷切)摏(衝也廣韻撞也増韻通作舂)蹖(博雅蹖蹋也)􁣃(􁖅􁣃鳥名布穀
也通作舂)􁡁(駑馬)○醲(泥容切次商次濁音說文厚酒也从酉農聲)濃(厚也増韻濃淡之對通作
醲馬援傳明主醲於用賞又東韻)襛(說文衣厚貌引詩何彼襛矣徐曰襛猶戎戎也又東韻)穠(華多貌増
韻華木稠多貌)○鱅(常容切次商次濁音說文魚名本作鰫从魚容聲今借作鱅似鰱而黒頭大陸佃云緍隆餌重
則嘉魚食之綿調餌芳則鱅魚食之鱅庸魚也其字从庸魚之不美者曰庸性慵弱不健故也一名鱮詩話云里語曰網魚得
鱮不如噉茹頭尤大而肥者徐州謂之鰱或謂之鱅幽州謂之胡鱅○說文鰫魚名似鰱又鱅魚名似彘牛音本皆音容後人
以鱅為鱅鰱字而鰫字不復用又音慵取懶義也)慵(懶也)○䃔(乎攻切音與洪同䃔䃧石隕聲又送韻)
□(大風)○䃧(盧冬切音與籠同䃔䃧石隕聲韓文詩投奅閙䃔䃧)□(說文鼓聲也集韻或作□㲇□
䥢○已上屬公字母韻)○恭(居容切音與東韻弓同說文肅也本作□从心共聲共心為恭語温良恭儉注和從
不逆謂之恭又謚法正徳美容敬順事上曰恭又州名梁州地唐置恭州又姓晉共世子申生之後通作龔書龔行天罰亦通
作共論語共已正南面而已)供(說文設也一曰供給廣韻又奉也具也進也通作共孟子共為子職而已又宋韻)
䢼(䢼亭地名晉郭璞傳有物大如水牛到宣城下璞卜曰是䢼亭驢山君䑕也○今増)共(地名詩侵阮徂共阮
國之地在河内共城杜預曰今汲郡共縣又共工官名又共工古諸侯女媧時共工伯九州又書流共工於幽州少皥不才子
窮竒又姓氏族畧云以國為氏又宋韻)龔(說文給也从共龍聲又姓晉大夫龔堅)○銎(丘恭切音與穹
同說文斤斧穿也从金巩聲徐曰柄孔受柯處六韜曰大柯斧銎長八寸又方言矛骰謂之銎)􁖩(車弓)○蛩
(渠容切音與窮同說文蛩蛩巨虚獸名也韓愈詩終始如駏蛩注孔叢子北方有獸名蟨食得甘草必齧以遺蛩蛩駏驉二獸
見人来必負蟨以走二獸非愛蟨也為其得甘草以遺之蟨非愛二獸也為其假足也史子虚賦作卭卭距虚注卭卭青獸如
馬距虚似驘而小郭璞曰距虚即蛩蛩互言耳一曰秦謂蟬蛻曰蛩集韻或作□)䅃(稰也)邛(說文地名在濟
隂从邑工聲一曰水名在蜀出嚴道邛崃山入青衣江又病也詩維王之邛又州名梁州也梁置邛州亦曰臨邛又姓列仙傳
有周封史邛疏○毛氏曰从邑从工俗作卬非卬即俯卬之卬)笻(竹名可為杖張騫使大宛得之集韻通作卭)
􁗾(蓂莢實)㮪(方言南楚江湖凡船小而深者謂之㮪或作□集韻亦作□舼○禮韻本出□字今正)
蛬(爾雅蟋蟀蛬一曰蜻蛚今促織也亦曰趨織里語趨織鳴嬾婦驚陸璣云似蝗而小正黒有光澤如漆有角翅集韻
通作蛩)○顒(魚容切角次濁音說文頭大从頁禺聲引詩其大有顒廣韻仰也又爾雅顒顒君徳也一曰顒顒温
貌詩箋云體貌敬順集韻或作□)喁(說文魚口上見从口禺聲徐按淮南子水濁則魚喁庾肩吾詩江鱏乍噞喁又
漢相如傳延頸舉踵喁喁然師古曰衆口向上也又聲也莊子後者唱喁)鰅(說文魚名皮有文出樂浪番國東沲神爵
年初捕收輸考工前相如賦鰅鰫鰒魠通作禺前相如賦禺禺魼鯤郭璞曰禺禺魚皮有毛黄黒地文一音隅○今増)
遇(史記髙紀戰曲遇東注上音齲下音顒又遇韻○今増)禺(番禺越地名今廣州又虞遇韻)○縱
(將容切商清音直也縱横之對或作從詩衡從其畝注音縱東西曰衡南北曰從過秦論合從締交注與縱同又宋韻蕭何傳
發縱指示去聲)蹤(跡也揚雄賦躡三皇之髙蹤集韻或省作踨通作從詩羔羊注行可從迹音與蹤同)樅(木名
一曰簴上牙詳見七恭切注○毛氏韻増)瞛(目光張景陽七命怒目電瞛○今増)○樅(七恭切商次清音說
文木名爾雅樅松葉栢身檜栢葉松身字說檜栢葉松身則葉與身皆曲樅松葉栢身則葉與身皆直樅以直從檜以曲㑹又
詩簴業維樅毛注崇牙上飾卷然可以懸也孔云懸鐘磬之處以彩色為大牙其狀樅樅然故謂之樅又本韻)鏦(說文
矛也从金從聲方言㦸謂之鏦史記欲鏦加以矛一曰弰小者集韻或作䤸□又江韻)蓯(本草蓯蓉藥名又蘢蓯花
名又董韻○毛氏韻增)從(從容休燕也増韻和緩貌書從容以和又本韻江董宋韻○毛氏韻増)○蜙
(思恭切音與嵩同說文蜙蝑以股名者从虫松聲詳見東韻螽字注集韻或省作蚣亦書作□○今增)淞(江名在吳
郡)凇(字林凍􁆍也)鬆(□鬆髮亂貌又本韻)○從(牆容切商濁音說文□相聽許也本作从今文
假借從字増韻順也左傳言順曰從又就也又姓漢有將軍從公又本韻宋韻○案說文从相聽許也自邕切從隨行也慈用
切二音二義今从順之从皆借作從相承久矣)○松(祥容切商次濁音說文木名从木公聲又州名本河關之西南
羌地唐置松州以地産甘松為名古作柗前地理志武威郡蒼柗集韻古作梥又作□□)訟(廣韻爭獄也注見宋韻似
用切又詩何以速我訟有兩音○毛氏曰易注反爭也言之於公也从言从公葢㑹意也且諧公聲是以詩協從韻易獨音去
聲未當合依詩音二韻通用○毛氏韻増○案經傳中韻語協音不一若從諸家之讀不可勝載今但據舊韻及毛韻已收者
存之不能盡述後皆倣此)○重(傳容切音與蟲同複也増韻又疊也又記檀弓重主道也注始死未作主以重主其
神既虞埋之乃復作主儀禮注以木為之長三尺又腫宋韻)蝩(夏蠶廣韻蠶晚生者周禮謂之原蠶)穜(說文
禾名先種後熟本作種今文作穜詳見東韻穜字注通作重毛詩黍稷重穋)○邕(於容切羽清音說文邑四方有
水自邕成池从川邑又州名秦桂林郡唐置邕州籒作□)雝(說文雝渠鳥名从佳邕聲爾雅䳭鴒雝渠詩注脊令雪姑
飛則鳴行則揺集韻或作□○毛氏韻増)灉(說文水名出曹州从水雝聲一曰出宋爾雅水自河出為灉漢為潛江為
沱又水反入為灉集韻或作雍増韻亦作㴩周禮作維職方氏兖州其浸盧維盧音雷維音於恭切史記通作雍夏紀雍沮㑹
同)廱(說文天子饗飲辟廱从广雝聲白虎通四面如璧水雝之在南方七里之内立明堂於中葢以茅草取潔清也
月令論曰取其宗廟之清則曰清廟取其正室之貌則曰太廟取其堂則曰明堂取其四門之學則曰太學取其水周圎璧則
曰辟廱集韻通作雝詩振鷺于彼西雝漢書通作雍班固賦乃臨辟雍又三雍之盛儀應劭曰辟雍明堂靈臺也)癰
(說文腫也从疒雝聲又癰疽或作㿈前鄭崇傳發頸㿈注與癰同集韻亦作臃又書作􁦐史唐公傳􁦐腫)饔(說文熟食
本作􁈰从食雝聲或作饔詩有母之尸饔周禮饔人鄭云割烹煎和之稱也通作雍記雍人注厨也又宋韻)壅(塞也
増韻障也場也注見腫韻委勇切)甕(陶器廣韻汲器注見送韻烏貢切又前西域傳烏弋國有大鳥卵如甕顔音平
聲○毛氏韻増)噰(爾雅聲也通作雍爾雅郭璞引詩肅噰和鳴今詩作雍亦通作雝詩雝雝鳴鴈又通作廱楚辭鴈廱
廱而南遊)雍(和也書於變時雍又雍奴縣名在幽州水經云四方有水曰雍不流曰奴又太嵗在戌曰著雍又姓左傳
雍糾通作雝又詩有来雝雝亦通作邕晉書闔門邕穆又宋韻)○胷(虚容切羽次清音說文膺也本作匈从勹凶聲
荀子匈中史髙紀漢王傷匈今文作胷莊子毁首碎胷或書作匈)洶(洶洶水𫝑又水鳴楚詞水聲洶洶或作汹又腫
韻)訩(詩傳訟也本作詾省作訩一曰盈也一曰衆言集韻或作□亦作哅晉五行志元康中童謡城東馬子莫嚨哅)
兇(說文擾恐也引曹人兇懼从人在凶下集韻或作恟忷又腫韻)凶(說文□象地穿交陷其中徐曰惡不可居
象地之塹也惡可陷人也廣韻又禍也増韻不吉也通作兇唐詩除兇報千古集韻古作􁉗)跫(人行貌莊子聞人足
聲跫然而喜集韻或作□又江腫韻)○容(餘封切音與融同說文盛也从宀从谷屋與谷皆所以盛受鄭氏曰㑹意
又儀也貌也周禮鄉大夫五物詢衆庶一曰和二曰容注容貌也又爾雅容謂之防郭璞曰形如今牀頭小曲屏風唱射者所
以自防蔽𨼆司馬法軍容不入國國容不入軍也周禮射人三獲三容注容者乏也待獲者所蔽曰容者容身其中也乏者矢
至此乏極不過也又從容廣雅云舉動詳審閑雅貌又州名古象郡地唐置容州或作頌說文貌也从頁公聲徐曰此容儀字
歌頌者美盛徳之形容故通作頌後人因爾亂之以此為歌頌字前漢魯徐生善為頌蘇林曰漢儀有二郎為容貌威儀前惠
紀頌繫師古曰與容同謂寛容不桎梏魯仲連傳世以鮑焦無從頌而死音從容與容同)蓉(芙蓉荷華說文芙之言敷
也蓉之言動容也楚辭集芙蓉以為裳又木芙蓉秋花一曰拒霜又蓯蓉藥名通作容前相如傳外發夫容)鎔(說文
冶器法也从金容聲徐曰亦模範也前董仲舒傳金在鎔謂鑄器之模範○廣韻又鎔鑄也増韻銷也)溶(說文水盛
也一曰安流也又水名)榕(木名初如葛藟縁木後乃成樹生於南方栁宗元詩榕葉滿庭鸎亂啼○今増)褣
(方言南楚謂襜褕曰􁏡褣通作容又山東謂之裳幃或曰童容亦曰幢容○今増)傛(漢制傛華官名一曰傛傛便習
貌一曰不安又傛華縣名○今増)瑢(瑽瑢珮聲也)庸(說文用也从庚从用庚更事也鄭氏曰事兼聲書有
能奮庸注起用也爾雅又勞也周禮民功曰庸廣雅又和也廣韻平和善人也又常也又中庸晦庵朱氏曰不易之謂庸又唐
有租庸調用人力嵗二十日閏加二日不役者日為絹二尺謂之庸又附庸小國孟子不能五十里不達於天子曰附庸又國
名書注庸濮在江漢之南今房州西有上庸城又禮記祭水庸注所以受水亦所以泄水又姓氏族略云以國為氏集韻古作
□)鏞(說文大鐘从金庸聲詩賁鼓維鏞孫炎注深長之聲郭璞注亦名鑮集韻或作□)傭(說文均直也一
曰雇作謂之傭韓詩作庸又懐沙賦誹俊疑桀兮固庸態也王逸注庸厮賤之人前功臣表咸出庸保之中師古曰庸賣功庸
保可安信皆賃作者○今増)墉(說文城垣也从土庸聲徐曰通呼曰城築土壘甓曰墉釋名容也所以𨼆蔽形容又
儀禮堂中北牆謂之墉通作庸詩以作爾庸注小城曰庸集韻或作䧡牗古作□)􁡆(牛名領有隆肉史相如傳􁡆旄
顔注即犎牛通作庸○今増)□(說文□渠从鳥庸聲或作鷛史相如傳鷛􁄨集韻亦作□通作庸○今増)鄘
(說文南夷國从邑庸聲詩注紂都朝歌畿内國名東衛南鄘北邶)􁟶(兵器)䡆(車行貌或作䡥)○龍
(盧容切音與隆同說文龍鱗蟲之長从肉□肉飛之形童省聲埤雅龍八十一鱗九九之數有鱗曰蛟龍有翼曰應龍有角曰
虬龍廣韻又通也和也又寵也詩何天之龍又王莽傳倉龍太嵗又句龍后土氏又爾雅馬髙八尺以上為龍又州名氐羌地
西魏立龍州又姓舜納言龍之後集韻古作竜□□□㰍前南粤傳有㰍元侯又江韻○俗作龍非)籠(􁖩籠竹車葢也
一曰籠籦竹名吳都賦竹則籦籠注伶倫吹以為律集韻通作龍又東董韻)蘢(蘢古草名注見東韻盧東切)
巃(山峻貌注見東韻盧東切)瓏(禱旱玉龍注見東韻盧東切)龐(前地理志都龐縣在九真郡集韻或
作龍又東江韻○今増)○茸(如容切音與戎同草生茸茸一曰厖茸亂貌左傳狐裘尨戎或作戎詩狐裘䝉茸又
腫韻)􁟵(矛屬廣韻□􁟵矛也)㲨(博雅□㲨罽也○已上屬弓字母韻)

　　三(江獨用)

　　江(古雙切角清音說文水出蜀湔氐徼外崏山入海从水工聲釋名江公也小水流入其中公共也徐按江出崏山至
楚郡名南江至潯陽為九道名中江至南徐州名北江入海禹貢三江注韋曰松江錢塘江浦陽江也史正義云三江在蘇州
自西南上太湖名松江古笠澤江自東南上至蜆湖名上汀亦曰東江自東北入海名下江亦曰婁江一說南江從㑹稽吳縣
南入海中江從丹陽蕪湖東北至陽羨縣東入海下江從毗陵縣北東入海又九江前志云自盧江潯陽分為九道潯陽記云
烏白江蚌江烏江靡江畎江源江廩江提江箘江太康地記云劉歆所謂湖漢九江入彭蠡澤是也又書注江以南凡水皆呼
以江又國名前地理志故江國在蔡州確山縣又州名秦九江郡晉置江州亦姓陳留伯益之後封江陵以國為氏)杠
(說文牀前横木也从木工聲徐曰即今人謂之牀桯一曰旌旗竿周禮素錦綢杠爾雅竿也廣韻天子杠髙九仞諸侯七仞大
夫三仞又晉天文志華葢下九星曰杠又隋志北極天杠)矼(聚石為步渡水通作杠孟子嵗十一月徒杠成爾雅石杠
謂之倚又本韻)玒(玉名集韻或作玜又東韻○毛氏韻増)釭(燈也又東冬韻○說文唐人用銀釭字徐曰俗
謂鐙為釭作此缸字誤缸罌也胡江切○毛氏曰監本舊注轂鐵及引班固賦金釭銜璧在此誤○案毛氏所正監韻之
誤為當但毛氏又云燈也與冬韻沽宗切同亦誤)扛(說文横關對舉也秦武王與孟說扛龍文之鼎○今増)○
腔(枯江切角次清音說文肉空也从肉空聲骨體曰腔廣韻羊腔也集韻或作羫□)椌(說文柷樂也禮記椌
楬注見柷字又東韻)控(打也莊子儒以金椎控其頤又送韻○毛氏韻増)悾(悾悾慤也又東韻注)矼
(堅實貌莊子徳原信矼注信實貌又本韻○毛氏韻増)跫(履地聲又冬韻○平水韻増)○㟅(吾江切角
次濁音崆㟅山峻貌韓文詩詎敢陵崆㟅集韻或作□○今増)○肛(虚江切羽次清音埤倉胮肛腸脹韓文詩形軀
頓胮肛博雅腫也俚語脹為胮肛○平水韻増)舡(博雅舽舡舟也舽音龐増韻舽舡吳舡名○毛氏曰以舡為船誤佩
觿集曰舽舡之舡為舟船其順非有如此者)○降(胡江切羽濁音說文夅服也本作夅从夅相承不敢並也徐曰
平服文也㑹意今作降又下也詩我心則降福禄攸降又人名左傳才子厖降又絳韻)洚(水不遵道見東韻胡公切
注)缸(說文瓨也从缶工聲廣韻甖瓨或作瓨漢書醯醬千瓨注長頸罌受十升亦作缻)虹(潰也詩實虹小
子鄭康成讀又東送絳韻○毛氏韻増别出江字誤案詩召旻蟊賊内訌戸工切又音工今刪○已上屬江字母韻)○
邦(悲江切宮清音說文國也从邑丰聲徐曰古謂封諸侯為邦引書乃命諸王而邦之蔡漢諱邦故兩漢無稱鄭𤣥周
禮注大曰邦小曰國又姓集韻古作□□)○胮(滂江切宮次清音胮脹○平水韻増)○龐(皮江切宮濁音
說文髙屋也从广龍聲又姓出南安南陽二望周畢公髙後封於龐因氏焉又東韻)逄(塞也又姓左齊逄丑父孟子逄
蒙學射於羿増韻或作逢蠭○孫氏示兒編字異而義同者逄蒙荀子王伯篇作蠭門淮南子七襃頌作逢門七畧作蠭蒙○
毛氏曰案顔之推刋誤正俗曰逄姓之逄與逢遇之逢要為别字又云逄逢之别豈可雷同尋顔氏之言逄逢固異然揚子淮
南子傳冩作逢今並收入以示傳疑)○尨(莫江切宮次濁音說文□犬之多毛者从犬彡或曰尨狗也引詩無使尨
也吠徐曰彡毛長也一曰雜也通作厖書不和政厖○毛氏曰尨狗也已从犬俗又加犭作□非)哤(說文哤異之言
从口尨聲一曰雜語徐案四民雜處則其言哤哤雜異)駹(說文馬面顙皆白从馬尨聲廣韻黒馬白面又西南夷部
名司馬相如傳卭莋冉駹)厖(說文石大貌从厂尨聲一曰厚也通作厖相如傳湛恩厖洪荀子引詩為下國駿䝉左傳
厖茸音䝉)○龍(黒白雜色也周禮龍勒記地官牧人用龍又冬官上公用龍注龍讀曰厖雜色也非純玉也又冬韻
○歐陽氏曰禮地官注龍亡江切冬官龍莫江切然監韻内不收如依注文在此○今増○已上屬岡字母韻)○樁
(株江切次商清音杙也韓文詩斬抜枿與樁注橛杙也)○䆫(初江切次商次清音說文□象交疏形本作□在牆
曰牖在屋曰囱或从穴作窗今文作䆫釋名聦也於内見外之聦明也周禮四旁兩夾䆫注助戸為明亦作牎古作困又東韻
○俗作窓非)摐(博雅撞也前相如傳摐金鼓通作鏦漢書東越使人鏦殺吳王注謂撞之也)鏦(矛屬注見
冬韻七恭切)○憃(抽江切音與䆫同說文愚也从心憃聲周禮三宥曰憃禮記其民之敝憃以愚注疏謂情不澆
詭又冬送絳韻)○雙(疏江切次商次清音說文□从隹二枚从又又右手字右手持二佳也㑹意廣韻偶也兩隻也
又姓○毛氏曰从又監本从双誤○歐陽氏曰作双非復古編云别作□䨥並非)艭(舽艭舟名)􁒍(懼也左傳
駟氏􁒍乂腫講韻○毛氏韻増)瀧(韶州樂昌縣有瀧水名樂昌俗謂水湍浚為瀧韓文瀧吏詩始下樂昌瀧又本韻東
韻○毛氏韻増)○幢(傳江切次商濁音旛幢釋名幢童也其狀童童然也方言幢翳也楚曰幬關東西曰幢又絳韻
○張平子東京賦鼖鼓路鼗樹羽幢幢音同)撞(說文擣也从手童聲初學記善待問者如撞鐘廣韻又撞突也増韻
擊也又絳韻)橦(說文帳柱也从木童聲徐曰亦謂旌旗之幹又前武紀享四夷之客作巴俞都盧尋橦縁竿戲一曰
木名又東冬韻○毛氏韻増)䭚(食無亷也廣韻喫貌集韻或作噇○今増)淙(鉏江切音與幢同水聲廣韻水
流又冬韻)從(髻髙也集韻本作鬃禮記作從檀弓爾無從從爾又冬董宋韻○毛氏韻増)漎(水聲杜甫太清
宮賦中漎漎以迴復○毛氏韻増)○瀧(閭江切半徵商音奔湍也注見本韻疎江切○已上屬光字母韻)















　　古今韻㑹舉要卷一

　　欽定四庫全書

　　古今韻㑹舉要卷二

　　元　黄公紹　原編

　　熊　忠　舉要

　　平聲上

　　四(支與脂之韻通)

　　羈(居宜切角清音說文□馬絡頭也本作□从网􁁍鄭氏曰形兼意今文从革作羈釋名檢也所以持制馬也左傳臣
不能負羈絏以從扞牧圉又制也前賈誼賦馬可係羈又羈縻也前羈縻不絶又髻也記翦髮為鬌男角女羈注夾囟曰角雙
髻也午達曰羈三髻也集韻或作羈亦作䩭後馬援傳臣謹依儀氏䩭又作鞿漢刑法志以鞿而御駻突晉灼曰古羈字孟康
曰以繩縛馬)羇(旅寓也廣韻寄也左傳齊侯使敬仲為卿辭曰羈旅之臣注羈竒也旅客也通作羈左傳單獻公棄
親用羈親不在外羈不在内集韻或作踦)奇(不偶也前漢李廣傳數奇師古曰言命隻不偶合也易陽卦奇又凡數之
零餘皆曰奇易歸奇於扐又奇衺異也周禮奇衺之民或作倚莊子南方有倚人焉亦作踦後段㑹宗傳亦足以復鴈門之踦
應劭曰隻也揚雄太𤣥踦嬴二賛以象閏通作觭漢五行志匹馬觭輪無反注一隻之輪又紙韻○毛氏曰从大从可俗作竒)
畸(說文殘田通作奇○毛氏韻増)觭(得也周禮觭夢又本韻紙韻○毛氏韻増)掎(徧引也注見紙韻舉
綺切○毛氏韻増)剞(博雅剞劂刀也又紙韻)○飢(居□切音與羈同說文餓也从食几聲韓詩外傳一穀不升曰歉二
穀不升曰飢前元帝紀捄民飢饉師古曰穀不熟為飢菜不熟為饉又國名西伯伐飢國滅之又姓左殷人七
族有飢氏或作饑詩饑饉荐臻論語因之以饑饉集韻亦作□○案饑飢字異而義同羈機韻異而音同禮韻於微韻重出饑
字皆合通押舊注謂飢饑字不同非是)肌(說文肉也从月几聲或作􁗍列子􁗍骨不䃣)○姬(居之切音
與羈同說文黄帝居姬水因水為姓从女臣聲又周姓又婦人美稱師古曰姬本周姓貴於衆國之女所以婦人美號皆稱姬
毛詩彼美淑姬疏美女謂之姬姜黄帝姓姬炎帝姓姜其後子孫盛其家之女美者尤多遂以姬姜為美稱左傳雖有姬姜一
曰妾稱)箕(說文箕簸也从竹□象形丌其下也廣韻箕箒少康作一曰星名箕者萬物根棋四星東方之宿名天津
詩成是南箕嚴氏曰箕東方之宿考星者多驗於南方故曰南箕箕四星二踵二舌踵狹而舌長象箕之形又姓晉有大夫箕
鄭古作□筓□籀作□或作　□□○荀子國夀旗翼與箕同)萁(禮記梁曰薌萁又菜似蕨又草如狄而細漢五行志
檿弧萁服又本韻)諆(說文欺也从言其聲徐曰謾言也漢枚臯詆諆東方朔又謀也集韻或作□通作基)錤
(鎡錤鉏也禮記月令注田器通作基孟子雖有鎡基)棋(本也根柢也史記律書萬物根棋集韻或作棋又本韻○毛氏
韻増)踑(踞也集韻本作□今作踑○晉書南越踑踞通作箕前張耳傳髙祖箕踞師古曰申兩脚狀如箕)其
(語辭詩夜如何其又不其邑名在瑯琊因山名以為縣又地名祝其即夾谷也又本韻)基(說文牆始也从土其聲廣
韻又經也業也址也設也増韻又本也集韻古作□)朞(說文本作稘復其時也从禾其聲引書稘三百有六旬今文書
作朞又曰周年匝四時也晦庵朱氏曰周匝之義或作期語期月而已可也左傳叔孫旦而立期焉杜預曰旦至旦為期謂復
時也又禮記期服齊衰唐明皇諱隆基改期年為周年亦作祺唐書温彦博傳不逮再祺矣集韻古作□□□□)居
(語助也禮記何居又魚御二韻○張氏補遺)○敧(丘奇切角次清音說文持去也从攴奇聲今作□廣韻不正也
又敧器宗廟宥坐之器虚則敧中則正滿則覆俗作欹非是欹於宜切嘆辭也)崎(崎嶇山險說文本作㩻㩻險也今文
作﨑又微韻)觭(說文角一俛一仰又本韻紙韻)踦(說文一足也从足奇聲廣雅脛也廣韻脚跛也方言梁楚
之間物體不具者謂之踦雍梁之間嘼支體不具者謂之踦又紙韻)徛(說文舉脛有度也从彳奇聲徐曰按爾雅石杠
謂之徛注聚石水中為步渡彴也廣韻石橋韻畧聚石為渡或作碕又寘韻)榿(木名杜甫詩飽聞榿木三年大為致
溪邊十畝隂注蜀人以榿為薪三年可燒蘇文忠詩芋魁徑尺誰能盡榿木三年已足燒○今増)○欺(丘其切音
與欹同說文詐也从欠其聲又謾也陵也集韻或作倛)僛(說文醉舞貌从人欺聲引詩屢舞僛僛徐曰欹傾不能自
正也集韻或作□)娸(說文人姓也从女其聲杜林曰娸醜也一曰詆娸也漢書娸蘖其短集韻或作□)魌
(說文䫏頭也本作䫏从頁其聲今逐疫有䫏頭徐曰䫏頭方相四目也今文作魌通作倛荀子面如䝉倛方相也其首䝉茸曰
䝉倛韓愈曰四目方相兩目為倛集韻亦作䫥)○奇(渠羈切角濁音說文□異也从大从可徐曰大可是異也又詭
也又離奇委曲盤戾貌鄒陽傳輪囷離奇又窮奇獸名前相如賦窮奇象犀張揖曰狀如牛蝟毛音如嘷狗食人又四凶共工
名窮奇其行窮其好奇又本韻)騎(說文跨馬也从馬奇聲又寘韻)錡(釜屬江淮之間謂釜曰錡三足釜也詩注
有足曰錡無足曰釜又鑿屬詩又缺我錡又紙韻左傳錡釜之器孟子北宮錡竝音上聲)琦(玉名一曰玩也埤倉云琦
瑋也前西域傳賜琦珍抱朴子曰片玉可以琦奚必俟盈尺又大貌)碕(曲岸也揚雄傳探巖排碕或作埼前漢相如賦
激堆埼張揖曰曲岸頭也晉地理志蘄縣有鮚埼亭亦作隑前相如哀二世賦臨曲江之隑洲師古曰即埼字又本韻)○
其(渠之切音與奇同辭也又豈也又指物之辭又姓漢陽阿侯其石古作亓□又本韻)萁(說文豆莖也从艸其
聲魏曹植傳煑豆燃豆萁集韻或作稘古作□又本韻)期(說文㑹也从月其聲徐曰日行遲月行疾似與日期㑹也
廣韻又信也限也要也又爾雅路八達謂之崇期又國名風俗通有期思國集韻古作□□又本韻○史楚世家子綦孔子傳
巫馬旗漢蒯通傳要其生竝與期同)琪(玉屬也爾雅東方之美者有醫無閭之珣玕琪)淇(說文水出河内共北
山東至黎陽入河一曰出隆慮西山从水其聲通志一名清水酈道元淇即降水○列子綦水同)祺(說文吉也从示
其聲引詩受天之祺又州名古冉□國地宋置祺州集韻籒作禥古作□)麒(說文仁獸䴢身牛尾一角从鹿其聲牡曰
麒牝曰麟)騏(說文馬青驪色文如博棊从馬其聲詩駉頌有騂有騏又四騏翼翼注蒼祺曰騏蒼艾色又選子虚賦射
游騏爾雅驨如馬一角不角者騏集韻古作䭼)鶀(集韻本作䳢鵋䳢鳥名或作鶀小鴈也○史記好射鶀鴈集韻或作
□)旗(說文熊旗五斿以象伐星士卒以為期从於其聲釋名熊虎為旗與衆期之於下也又姓漢有九江太守旗光)
棊(說文博棊从木其聲徐曰棊者方正之名古通謂博奕之子為棊故樗蒲之子用木為之楚辭菎蔽象棊有六博注
以菎玉作蔽箸即今樗蒲馬也象棊以象牙飾棊今樗蒲矢亦曰棊故曰以六箸行立棊為六博博物志堯造圍棊丹朱善之
或作碁櫀通作棋左傳奕者舉棋不定)蜝(彭蜝似蠏而小晉蔡謨初渡江見之曰蠏有八足加以二螯既食方知非
謝尚曰卿讀爾雅不熟幾為勸學死)綦(說文本作綥帛蒼艾色引詩縞衣綥巾未嫁女所服今文作綦廣
韻又履飾増韻又極也荀子君綦貴又姓集韻古作□或書作綨□廣韻又作□)􁈞(說文弁飾徃徃冒玉也从玉綦聲徐曰謂綴玉
於武冠若棊子之列布也集韻或作璂周禮玉璂象邸)蘄(草名也爾雅香草葉小如萎狀淮南子似蛇床又馬銜也
文選結駟方蘄又求也荀子跨天下而無蘄又州名漢蘄春縣晉孝武鄭后諱春改蘄陽縣後周改為州因蘄水名又姓又微
文韻)○宜(疑羈切角次濁音舊音魚羈切說文□所安也本作宐从宀之下一之上多省聲徐曰一地也宀深屋也
即得其地䕃深屋為宐也𨽻作宜増韻適理也又祭名王制宜于社注起大事動大衆必先有事于社令誅罰得宜又州名古
百越地唐置粤州改宜州集韻古作□□○漢地理志伯益能儀百物與宜同○案䝉古韻略宜字屬疑母舊音屬魚母今依
䝉古韻更定仍存舊音後皆倣此)義(說文宜也注見寘韻宜寄切又詩宣昭義問周官凡殺人而義者史記君義嗣
竝音儀○毛氏韻増)儀(說文度也从人義義亦聲徐曰度法度也惟人可為法度義者事之宜故言从人義又容也周
禮六儀謂祭祀賔客朝廷喪紀軍旅車馬之容左傳有儀可象謂之儀又詩我儀圖之注儀宜又匹也國語丹朱馮身以儀之
注言馮依其身而匹偶之又方言来也淮潁之間曰儀又兩儀天地也又後漢張衡作渾天儀初洛下閎等造圓儀以考厯至
衡又制渾象以漏水轉之又浚儀地名本大梁之地又州名本漢涅縣地秦上黨郡唐置儀州亦姓左傳徐大夫儀楚集韻或
作蟻○記少儀朝廷之美注當作儀字之誤)檥(說文榦也从木義聲一曰立物以表物又整船向岸曰檥史記烏江
亭長檥船待項羽應劭曰正也有兩音徐音儀又紙韻○毛氏韻増)轙(說文車銜載轡者从車義聲爾雅軛上環轡所
貫也又前郊祀歌靈禗禗象輿轙如淳曰轙者僕人嚴駕待發之意又紙韻○案檥木榦也整船亦曰檥轙馬口旁鐵也整駕
亦曰轙說文徐曰義與整船之檥同)議(謀度也詩出入風議陸徳明協句音宜又寘韻○毛氏韻増)鸃(說文
駿鸃也从鳥義聲亦書作鸃前漢相如賦射鵕䴊師古曰鷩似山雞而小冠背毛黄腹赤項緑尾紅周禮有鷩冕秦漢初侍中
冠鵕䴊冠)㕒(厜㕒山峯巉巖貌集韻或作嶬)涯(水際也集韻本作厓又佳麻二韻)崖(說文髙邊也从
屵圭聲徐曰水邊地有垠堮也無垠堮而平曰汀又佳韻○毛氏韻増)○疑(疑其切音與宜同舊音魚其切說文
□惑也从子止匕矢聲徐曰幼子多惑也止不通也丬反比之也矢聲廣韻不定也又恐也嫌也増韻又似也又官名也禮記
前疑後丞或作儗荀子舉統𩔖而應之無所儗㤰又登迄職三韻)嶷(說文九嶷山虞舜所𦵏在零陵營道山九峯相
似可疑也通作疑前武紀望祀虞舜於九疑文穎曰山半在蒼梧半在零陵楚辭九疑繽其並迎又職韻詩克岐克嶷在入聲)
觺(觺觺角利貌楚辭其角觺觺又職韻)○卑(賔彌切宮清音說文□賤也執事者从大甲徐曰右重而左卑
右在甲之下卑也㑹意易天尊地卑又鮮卑東胡之支依鮮卑山為號在栁州界又鮮卑帶名楚辭小腰秀頸若鮮卑只注鮮
卑衮帶頭也言腰支細小頸銳秀長若以鮮卑帶約而束之也又姓蔡邕碑有太傅掾鴈門卑整通作庳毛詩注謂山葢庳○
禮冬官輪已卑音婢在去聲)庳(下也揚子庳則儀秦又爾雅鷯鶉其雄鶛其牝庳通作埤孟子為淵敺魚注猶水樂
埤下荀子埤汚庸俗又紙韻○今増)箄(取魚竹器又紙霽韻○毛氏韻増)裨(說文接益也从衣卑聲徐曰若
衣之接益也廣韻又補也與也附也助也集韻或作陴又本韻)埤(増也又厚也又本韻増韻注與卑同非是)○
鞞(十鞞縣在蜀又齊紙迥韻○毛氏韻増)錍(說文鈭錍也从金卑聲博雅錍謂之銛一曰斧屬又齊韻)
椑(木名實似柹而青色文選閒居賦梁侯烏椑之柹荆州記宜都出大椑又齊韻)○紕(篇夷切宮次清音繒
欲壊也増韻繒疏也集韻或作□又本韻毛詩素絲紕之毗移切又去聲)□(錯繆也集韻或作悂又字書云織者兩絲
同齒曰悂通作紕禮記大傳一物紕繆民莫得其死李氏曰有所被飾而不能固曰紕過實曰繆史記雖有紕繆索𨼆曰猶錯
也○毛氏韻増)○毗(頻脂切宮清音說文人臍也本作□从囟囟取氣通也比聲一曰輔也徐曰□輔字本作仳多
借此□字𨽻作毗一曰明也厚也又犀毗帶名前匈奴傳黄金犀毗一師古曰犀毗胡帶鈎○荀子天子是庳注讀曰毗輔也)
紕(邊飾謂之紕○禮記喪禮既祥縞冠素紕注以素飾冠縁雜記紕以爵韋注在㫄曰紕或作辟禮記素帶終辟音脾
注以繒采飾其側人君充大夫裨其組及末士裨其末終者末也又本韻○平水韻増)□(䠸□體柔也集韻或作□
□通作毗爾雅夸毗注屈已卑身而柔順人也詩無為夸毗朱氏曰夸大毗附也言小人不以大言夸之則以諛言毗之)
阰(山名在楚南楚辭朝搴阰之木蘭或作□○今増)魮(魚名山海經文魮狀如覆銚鳥首而魚尾音如磬生
珠玉文選江賦文魮孕璆集韻或作□)鈚(犂錧别名又齊韻○毛氏韻増)蚍(說文本作□□蜉大螘也今文
省作蚍韓愈詩蚍蜉撼大樹或作螕)琵(琵琶胡樂胡人馬上所鼓推手前曰琵引手後曰琶集韻或作批又質韻○容
齋隨筆曰白樂天以琵字作入聲讀如云四絃撥盡琵琶聲亂瀉真珠細撼鈴又忽聞水上琵琶聲主人忘歸客不發皆入質
韻○平水韻増)比(和也一曰相次也廣韻又竝也又比部官名又比蒲地名也春秋大蒐于比蒲又紙質韻)膍
(說文牛百葉也从肉□聲一曰鳥膍胵徐曰□即毗字但□在上耳百葉牛肚也脾胵鳥之腸胃也胵音鴟一曰五藏總名集
韻或作肶通作脾周禮醢人脾析鄭云百葉析者言其狀分析也莊子臘者之有脾胲亦作脾又齊韻○張氏補遺)㮰
(說文梠也从木□聲即連檐木在椽之耑者班固西都賦鏤檻文㮰)貔(說文豹屬出貉國从豸□聲毛詩獻其貔皮周
書如虎如貔貔猛獸也爾雅貔白狐一名執夷陸璣云似虎或曰似熊遼東人謂之白羆曲禮疏一名豹集韻或省作豼亦作
□)□(說文蒿也)○陴(頻彌切音與毗同說文城上女牆俾倪也从􁂅卑聲釋名城上垣曰陴於其孔中俾
倪非常亦曰禆益助城之髙也又曰女牆言其卑小比之於城猶女子之於丈夫也集韻籒作□)埤(増也毛詩政事
一埤益我又厚也通作膍詩福禄膍之又本韻)脾(說文土藏也从肉卑聲徐曰脾主信藏志信生於土文子曰脾為風
一曰脾稗也在胃下裨助胃氣主化物)裨(將之偏副一曰冕服儀禮注衣裨衣而冕裨之言埤也記注公衮侯伯鷩
子男毳總謂之裨荀子六服大裘為上其餘為裨鄭大夫裨竈集韻俗从言非是○歐陽氏謂从示不从衣非是)崥
(崥崹山貌一曰山足)○彌(民卑切宮次濁音說文弛弓也从弓爾聲一曰益也終也増韻又滿也又嫛彌嬰兒也又
姓三輔決録有新豐彌升或作弥後楊震傳灾害發起弥弥滋甚注稍稍也集韻亦作□古作□又紙韻)㜷(齊人呼母
之稱集韻或作□通作彌李賀稱母阿彌又齊韻○毛氏韻増)瀰(渺瀰大水貌本作□今作瀰又紙齊韻)冞
(說文周也或作䍘从网米聲引詩䍘入其阻徐曰网即周布之意今文作冞一曰深也冐也集韻或作□○毛氏曰與宩字不
同穼音森从穴从木冞从冖从米俗从木誤)○支(章移切次商清音□去竹之枝也从手持半竹指事徐曰竹葉
下垂也一曰分也廣韻又度也持也又庶也毛詩本支百世注本本宗也支支子也言嫡為天子庶為諸侯皆百世也又支離
披貌又離支自異之意又纎支鮮支縞也又十二支辰名又後潛夫論明帝以反支日不受章奏注用月朔日為正戌亥朔一
日反支申酉朔二日反支又析支地名在荒服外河關西也亦曰賜支又條支在葱嶺西又焉支山名又黄支國名前平紀黄
支獻犀牛應劭注在日南之南去京師三萬里又姓後趙録有司空支雄集韻古作□□○毛氏曰俗作攴非攴普卜切)
枝(說文木别生條从木支聲徐曰自本兩分也故曰别生也㑹意廣韻枝柯也通作支漢司馬相如賦答遝离支即茘
枝也晁錯傳支葉茂接○毛氏曰作□非□音梅从攴攴與攵同)肢(說文本作胑體四胑也从肉只聲徐曰胑支也
文子曰天有四時五行九解三百六十六日人有四胑五藏九竅三百六十六節荀子如四胑之从心今文作肢集韻或作□
□通作支易坤卦暢於四支)跂(說文踶跂用心力貌又紙寘陌韻)䧴(說文鳥也从隹支聲徐曰後漢西京
有䧴鵲觀史相如傳過䧴鵲一曰䧴度猶今言度支也集韻或作鳷通作枝揚雄傳枝鵲露寒注在雲陽甘泉○毛氏韻増)
巵(說文□圜器也一名觛所以節飲食象人卪在其下徐曰厂象人卪節也本作卮或作巵前髙紀奉玉巵為太上皇
夀應劭注古作觗飲酒器以角作受四升今作巵集韻亦作觶□)梔(說文黄木可染者从木巵聲徐曰鮮支木也爾
雅半辦有葚梔通作支漢相如賦鮮支黄礫師古曰即支子樹亦通作巵史貨殖傳千畝巵茜注鮮支也一曰薝蔔一名林蘭
爾雅翼草木花不過五出唯巵六出木之有色者一名木丹一名越桃○毛氏曰古唯有支巵字後人加偏旁以别之○毛氏
韻増)氏(月氏西域國名在大宛西又閼氏單于后名言可愛如烟支閼於連切史記匈奴傳注舊音曷氐習鑿齒讀作烟
支又姓史酈商傳破雍將軍烏氏烏於然切前貨殖傳烏氏蠃畜牧師古曰烏氏姓也又猗氏縣名又紙韻)祇(適也
増韻適所以之辭一曰但也毛詩祗自疷兮或作祗詩祗攪我心亦作祇前竇嬰傳祇加懟師古曰字从衣司馬遷傳衹取辱
耳又作褆易無祇悔注王肅陸績本作禔史記韓長孺傳禔取辱又作㩼多易九家本作㩼晁氏曰古文祇用多字㩼多竝音
支左傳多見疏也服䖍作祇注適也論語多見不知量也正義云古祇字又作秖鄒陽傳秖結怨而不見徳又本韻○古文易
注曰祇作衹者尤非說文衹裯短衣也○示兒編曰祇兩音音岐者神祇之祇音支者訓適是也如詩亦祇以異揚子曰兹若
也兹其所以為樂也歟竝音支杜詩韓文或書作秖而俗讀曰質者非也如秖言地未滿秖是照蛟龍秖知閑信馬皆當平聲
讀至如飄泊南庭老祇應學水仙不作平聲讀可乎俗又作秪亦非秪禾始熟也)□(說文柱砥也古用木今以石徐
曰即柱下根也爾雅榰柱郭璞曰相榰柱也柱音注又榰梧通作枝小柱曰枝斜柱曰梧亦作搘捂○毛氏韻増榰字重出)
禔(說文安福也从示是聲集韻或作媞□又本韻齊韻○毛氏韻増)疧(說文病不翅注見本韻翹移切)○
脂(蒸夷切音與支同說文戴角者脂無角者膏从月旨聲徐曰按周禮大獸脂者膏者内則疏凝者為脂釋者為膏釋
名脂砥也著面滑如砥石也又本草燕脂史貨殖傳作支注烟支也)祗(說文敬也从示氐聲集韻古作祇祬又本韻)
砥(磨石也記儒行砥厲亷隅一音脂或作厎前梅福傳爵禄天下之厎石平去二音又紙韻○毛氏韻増)泜
(說文水名在恒山前地理志常山即石邑井陘山在西洨水所至音脂又丁計切前張耳傳斬陳餘泜水上蘇林音祗又本韻
紙霽韻○平水韻増)○之(真而切音與支同說文□出也本作□象草過□枝莖漸益大有所之也一者地也徐按
春秋傳將之晉將之齊是之為出也一說□者枝也象草木之枝東西旁出而常連於根本也𨽻作之一曰適也廣韻又間也
増韻又至也語助也又姓出姓苑○毛氏曰反止為□故之往也詩緝嚴氏曰之卭頭以待逺也○嬾真子曰漢太初元年五
月正厯色上黄數用五注用五謂印文也若丞相曰丞相之印章諸卿及守相印文不足五字者皆以之字足之後世印文榜
額不以三字四字五字皆用之字非本意矣○穎川新語曰左氏云介之推燭之武此之字非名也特語助也荀恱云髙祖諱
邦之字曰國惠帝諱盈之字曰滿文帝諱恒之字曰常此之字却非助語示兒編曰之字訓變謂君諱臣下所避者變以相代
也謂諱邦變國字以代之如左傳遇觀之否謂變觀為否也今以盈之恒之為名而以滿常為字者益非矣)芝(說文
神草从艸之聲徐曰芝為瑞服之神仙故曰神草本草有青赤黄白黒紫六色今所見皆𤣥紫二色如鹿角或如繖葢皆堅實
芳香或叩之有聲陶𨼆居怪今俗所用紫芝乃朽木株上生狀如木檽賀氏曰芝木椹也又莊子朝菌司馬注亦云大芝天隂
生糞上見日則死是菌與檽皆得名芝也又本草水芝荷也土芝芋也)○知(珍離切音與支同說文詞也从口矢
聲徐曰知理之速如矢之疾或曰覺也廣韻又欲也増韻又喻也集韻或作□又寘韻禮記民有血氣心知之性鮮能知味竝
在去聲)䝷(以財質也)蜘(說文本作鼅䵹鼄蟊也从黽□省聲或作□鼅今文省作蜘蛛○平水韻増)○
胝(張尼切音與支同說文腄也从肉氐聲徐按史記禹手足駢胝一曰繭也廣韻皮厚也又趼也集韻或疷䟡亦作躓
按孟子注禹稷駢躓俗作□)○摛(抽知切次商次清音說文舒也从手离聲徐曰以手舒也増韻又布也掞也張
也集韻或作攡揚子雲太𤣥經有攡篇)螭(說文若龍無角而黄北方謂之土螻或作彲史齊世家非龍非彲亦作離
又周紀如豺如離集韻或作□)魑(說文魑魅鬼屬周禮神位疏似虎而噉虎或作离通作螭左傳魑魅魍魎莫能逢之注
山神獸形)□(視也史賈誼傳□九州而相君兮○今増)○絺(抽遲切音與摛同說文細葛从糸希聲細曰絺
麤曰綌)瓻(瓶也一曰盛酒器大者一石小者五斗廣韻古之借書盛酒瓶通作鴟○黄太史詩時送一鴟開鎖眉聞
見録曰俗語借書與人為一癡還書為一癡甞疑借書還書理也何癡之云後見王樂道與錢穆父書云出師頌最絶妙古語
借書一瓻還書一瓻乃知今人訛以瓻為癡也)○蚩(充之切音與摛同說文蟲也从蟲之省聲一曰蚩蚩敦厚貌詩
氓之蚩蚩又蚩尤人名神農氏之臣兄弟八十一人竝獸身人語銅鐵額起九冶始作鎧㦸戈矛以賊亂為政尚書呂刑蚩尤
注少昊之末九黎君名又蚩尤旗星名史記五帝紀蚩尤冢在東平民常十月祀之有赤氣出如匹絳帛名蚩尤旗○毛氏曰
蚩从虫从□□古之字今俗从山非蚩者蕆也)嗤(笑也或作□文選文賦受□於拙目作嗤非)媸(侮也癡也
増韻醜也集韻本作妛今作媸通作蚩陸機文賦妍蚩好惡又淫也○毛氏韻増妛字别出誤)○癡(超之切音與摛
同說文不慧也从疒疑聲徐曰癡者神思不足故亦病也集韻或作□□)笞(說文擊也从竹台聲漢景帝定箠令諸笞
者箠長五寸本大一寸末薄半寸皆平其節集韻或作抬)□(食已復出嚼也本作齝从齒台聲或作□爾雅牛曰□亦
作呞)○鴟(稱脂切說文雞也本作□从隹氐聲今作鴟徐曰俗呼為鷂一曰鳶也又爾雅茅鴟怪鴟郭璞曰茅鴟今
鵵鴟似鷹而白怪鴟即鴟鵂一名角鴟一名鵋􁅄一名鵅音格師古曰鴟怪鳥又曰梟鴟土梟也陸佃曰怪鴟其鳴即雨為繇
可以聚衆鳥一名隻狐晝無所見夜即飛噉蚊蝱莊子謂鴟鵂夜撮蚤察其毫末晝出瞋目而不見丘山又蹲鴟芋魁也貨殖
傳蹲鴟或作鵄)○眵(侈支切音與摛同說文目傷眥一曰瞢兠目汁凝也今人言眼兠眵韓愈短檠歌兩目眵昏頭
雪白○今増)○施(商支切次商次清次音說文旗貌从㫃也聲徐曰旗之逶迤一曰設也増韻用也加也又孟子
施施從外来注猶扁扁喜恱之貌又州名古巴地後周立施州今䕫路集韻古作□□又寘韻二音易益卦天施地生孟子施
澤於民久竝所豉切左傳施及莊公詩施于孫子施于條枚竝以豉切惟詩施于中林如字又以豉切)葹(卷葹草名
拔心不死増韻豆屬又離騷資菉葹以盈室郭璞曰宿莽也爾雅翼云葹枲耳實如鼠耳蒼色上多刺好著人衣○毛氏韻増)
鍦(短矛或作鉇吳揚江淮南楚謂之鉇亦作□□又寘韻)絁(說文粗緒也本作䌳一曰繒屬今文作絁廣韻
繒似布隋史桑土調以絹絁唐志丁嵗輸綾絁集韻或作䌤􁕃○平水韻增)䙾(說文司人也从見它聲徐曰伺候也
引詩將其来施施當作䙾字詩疏舒行伺間獨来見已貌一曰視䙾面柔不能仰者詩得此戚施面柔下人以色故不能仰也
集韻或作□□通作施○毛氏韻増)翅(不翅猶言不止是也莊子不翅於父母徐音詩又寘韻○毛氏韻増)○
尸(升脂切音與施同說文□陳也象卧之形一曰主也古者立尸以主神詩誰其尸之箋云主設羮之事又鮑宣傳以
拱黙尸禄為智謂不憂其職但主食禄而已又姓秦尸佼為商君師)㕧(呻吟也詳見馨夷切注○張氏補遺本出屎字)
鳲(鳲鳩鳥名布穀也廣韻鳲鳩鴶鵴詩鵲巢注江東呼穫穀陸璣云一名擊穀詩疏鳲鳩養其子旦從上而下暮從下
而上食之平均如一也揚雄曰戴勝陸佃一名摶黍鮑宣傳作尸鳩集韻或作□亦書作䲩)屍(說文終主从尸死㑹
意一曰在牀曰屍在棺曰柩通作尸釋名既定死曰尸尸舒也骨節舒解不能復自勝斂論語寢不尸注謂偃仰四體似死人
○毛氏韻増)蓍(說文蒿屬用之以筮史記蓍千嵗則一本百莖其下必有神龜守之天子蓍九尺諸侯七尺大夫五
尺士三尺白虎通蓍之言耆也陽之老也)○詩(申之切音與施同説文志也志發於言从言寺聲釋名詩之也志之
所之也一曰承也禮記氏則世子生三日卜士負之詩負之注詩之言承也以手承下而維持之書之䇿集韻古作□)
邿(說文附庸國从邑寺聲在東平亢父縣任城春秋夏取邿)○馳(陳知切次商濁音說文大驅也从馬也聲
増韻疾驅也直騁曰馳左傳杜預注車馬曰馳步曰走又姓集韻古作□或作䮈)池(說文沼也本作沱从水它聲穿
地鍾水也今作池孔安國曰停水曰池又棺飾禮記池視重􁇲注以竹為池其形如籠衣以青布懸銅魚如堂之有承􁇲棺飾
也又咸池黄帝樂名前志注咸皆也池言包容浸潤又差池燕飛貌詩差池其羽又州名古宣城郡唐置池州又姓漢有中牟
令池環又歌薛韻○刋謬正俗曰東觀漢紀光武作夀陵云為山陵陂池裁令流水而已按陂池讀如坡陁猶言靡迤耳言不
須髙作山陵但令小隆起陂陁然裁得流泄水潦耳今讀者謂為陂池令得流水此讀非也)箎(說文管樂也本作䶵
从龠虒聲今作篪爾雅曰竹為之大者長尺四寸圍三寸一孔上出徑三分名翹横吹之入孔小者尺二寸七孔釋名啼也聲
從孔出如嬰兒啼聲春分之音也或作竾周禮樂師調笙竾簧集韻亦作筂)褫(奪衣也一曰褫氊又紙寘韻○毛氏
韻増)簃(宮室相連謂之簃集韻通作誃)□(埤倉冰室又本韻)謻(别也又門名文選謻門曲榭晉載記
劉曜傳未央朝寂謻門旦空又臺名前侯王表周有逃責之臺服䖍曰周赧負罪乃逃此臺後人因以此名之劉徳曰洛陽南
宮謻臺是也又紙韻○今増)趍(說文趍趨走也一曰奔也又虞韻○趍本音馳今亦以為趨字佩觽集曰走趍之趍
為進趨其順非有如此者○毛氏韻増)邸(考工記絲三邸又薺韻○毛氏韻増)踟(說文躇也本作峙从山寺
聲今作踟踟蹰也詩搔首踟蹰集韻或作踶○平水韻増)○墀(陳尼切音與馳同說文涂地也从土犀聲禮天子赤
墀徐曰階上地也漢制青瑣丹墀典職曰以丹漆地故曰丹墀西都賦𤣥墀釦砌集韻亦作墀)遲(說文徐行也从辵犀
聲廣韻久也緩也又棲遲息也又荀子陵遲注言丘陵之𫝑漸慢也又姓晉湘東太守遲超或作遟詩行道遟遟亦作□揚雄
賦靈□□兮□音栖言神久留處而不去也集韻又作赿□又寘韻○刋謬正俗曰古者遲夷通用書遲任有言曰遲一音夷
河南說馮夷河伯乃為馮遲史籍或言陵遲或言陵夷其義一也)䜄(說文語諄䜄从言犀聲荀子衆積䜄䜄乎又寘
韻○毛氏韻増)坻(說文小渚也从土氐聲○詩宛在水中坻一曰水中髙地也左傳有肉如坁集韻或作坁□沶又紙
薺韻)泜(水名在常山注見章移切)蚳(說文螘子也从虫氐聲○周禮蚳醢注蚍蜉子也集韻或作□古作□)
貾(爾雅貝餘貾黄質白文廣韻有白㸃者通作蚳詩注貝黄白文曰餘蚳)○治(澄之切音與馳同說文東
莱曲城陽丘山南入海从水台聲又理也○孟子治人不治上音持下音值韓愈進學解冗不見治平聲又治中官名晉職官
志置别駕治中六典持中杜甫詩典郡終微渺治中實棄捐又寘韻○歐陽氏曰六經治字平聲無音餘竝直吏切)耛
(耘耛除草)菭(說文菭蘠草名又水名也又灰韻)持(說文握也从手寺聲)蛇(歐蛇地名春秋傳盟于歐
蛇又本韻麻韻○今増)○茬(仕之切音與馳同說文草貌又濟北有茬平縣應劭曰茬山之平地集韻或作茌
今増)○尼(女夷切次商次濁音說文□從後近之也从尸匕聲徐曰尼猶昵也廣韻又和也又女僧又寘質韻)
㞾(說文反頂受水丘从山尼聲言頂當髙反下故曰反頂引孔子象㞾丘山四方髙中央窊下通作尼○今増)
怩(忸怩心慙也書顔厚有忸怩古書作□又質韻)跜(躨跜虯龍動貌)秜(說文稻今年落来年自生)
旎(旖旎柔弱貌又紙韻○毛氏韻増)○匙(常支切次商次濁次音說文匕也从匕是聲集韻或作提亦書
作堤通作鍉後隗囂傳奉盤錯鍉割牲而盟)提(提提羣飛貌詩歸飛提提集韻或作􁣀又朱提縣名在犍為漢地理
志地産銀又齊霽韻)禔(說文安福也引易禔既平或作媞通作提又本韻齊韻)鍉(鑰也○今増)○
時(市之切音與匙同說文四時也从日寺聲一曰是也書百工惟時一曰伺也論語孔子時其亡也廣韻辰也十二時
也又善也中也又姓史注殷後有時氏良吏傳有時苖古作旹班固賔戲及旹君之門閭又旹闇而章)塒(說文雞棲
垣也从土時聲徐曰爾雅云鑿垣而棲也集韻通作時)鰣(魚名魚之美者廣韻似魴肥美江東四時有之或作□通
作時○今増)○漪(於宜切羽清音爾雅瀾漪水波也廣韻水文也通作猗詩河水清且漣猗)猗(說文犗犬
也从犬奇聲集韻或作䝝徐曰猗犗犬也假借為美也毛詩緑竹猗猗又長也詩有實其猗又加也詩猗于畝丘又紙哿韻
朱氏曰河水清且漣猗義與兮同書斷斷猗無他技大學作斷斷兮莊子我猶為人猗亦作兮)椅(說文梓也从木奇聲
詩椅桐梓漆又其桐其椅毛云梓屬陸璣云楸之疏理白色生子者為梓梓實桐皮曰椅今人云梧桐也又見東韻桐字注又
紙哿韻)欹(歎美辭通作猗詩猗嗟猗彼女桑猗歟那歟通作禕又本韻紙韻○說文凡由口出者皆从欠吹歌欷歔
是也○毛氏韻増)旖(說文旗之旖施徐曰猶言旖旎也又紙韻○毛氏韻増)禕(爾雅美也廣韻珍也文選
侯其禕而○禕从示與禕字不同褘从衣舊韻注又微韻誤○毛氏韻増)○醫(於其切音與漪同說文治病工也殹
惡恣也醫之性然得酒而使故从酉王育說一曰殹聲酒也治病以酒禮有醫酒徐曰㑹意古者巫彭作醫増韻又療也集韻
或作毉漢周仁以毉見後郭玉傳毉之為言意也又止韻)噫(恨聲○詩噫嘻注毛云歎也禮記鄭云噫不寤之聲集韻
或作意韓信傳意烏猝嗟亦作億又作懿詩懿彼哲婦又箋云有所傷痛之聲集韻又作嘻譆􁢮古作○又怪韻)○
犧(虚宜切羽次清音說文宗廟之牲从牛羲聲祭天地宗廟之牲卜得吉曰牲色純曰犧體完曰牷又伏羲三皇之最
先即太皥也一曰太昊氏白虎通曰伏羲氏易曰包犧氏教民養豢六牲故號庖犧亦作包犧漢律厯志作炮犧莊子作伏戯
氏易注孟京云伏服也戯化也史記作宓犧太史公傳作虙戲集韻又作宓虧又犧尊酒尊名詩頌注鄭王音又歌韻)
曦(赫曦日光選作戲西京賦叛赫戲以煇煌注炎盛集韻或省作曦亦作爔)羲(說文氣也从義兮聲又羲和官
名重黎之後孔氏曰重即羲黎即和又姓羲仲之後)戲(嗚戲歎辭記大學於戲范氏音又大將之旗曰戲韓信傳可致
戲下又地名漢西入關至戲注京東有戲亭集韻或作嚱又虞寘韻○刋謬正俗曰嗚呼歎辭也或嘉其美或傷其悲末代文
士輒為體例若哀誄祭文即為嗚呼封拜冊命即為於戲謂嗚呼為哀傷於戲為歎美妄為穿鑿按詩云於乎小子未知臧否
豈非商王不知善否乎於乎前王不忘非美先王之見稱頌乎書云嗚呼曷歸予懐之悲此即哀傷之語嗚呼威克厥愛允濟
此即褒美之辭但古文尚書悉為於戲字今文尚書悉為嗚呼字而禮記為於戲詩為於乎字矣許氏說文解字及李登韻竝
云於即古烏字禮記戲好胡切與呼同何以各别為字也)􁖜(蠡也增韻又木名集韻或作㸍􁖜又作蟻㰕)巇
(集韻本作□廞□山相對而危嶮今作巇廣韻巇險也又罅隙揚子巇可抵乎集韻或作嶬)桸(勺也或作獻王莽建
華葢立斗獻師古音犧斗魁及杓末如勺之形亦通作􁖜○毛氏韻増)○僖(虚其切音與犧同說文樂也从人喜
聲徐曰从女則為嬉戲也又諡法小心畏忌曰僖○漢志魯僖公作釐)嬉(博雅戲也増韻美也游也通作娭前漢房
中樂神来宴娭相如賦吾欲往乎南娭又紙寘韻)嘻(敕也一曰有所多大之聲又嘆辭周頌噫嘻○漢書王莽大誥
熙我念孺子注歎辭與嘻同)禧(說文禮吉也一曰福也或作釐漢文紀祠官祝釐如淳曰福也師古曰古作禧假借
作釐又受釐徐廣曰祭祀福胙也○漢郊祀志熙事告成師古注與禧同)譆(痛也从言喜聲徐曰痛而呼之言也史記
趙世家簡子召之曰譆○監韻舊注熱也誤)熹(炙也一曰熾也又諡法有功安人曰熹集韻或作暿亦作熺通作譆
左傳譆譆出出又鳥鳴杜注熱也)熙(說文燥也从火巸聲又興也書庶績咸熙又廣也詩緝熙注緝續而熙廣又熙
熙和樂貌又州名吐蕃地宋置熙州集韻古作焈)娭(倉頡篇婦人賤稱集韻或作㜯○毛氏韻増)○㕧
(馨夷切音與犧同說文念㕧呻也或作屎詩民之方殿屎集韻亦作䐖又作訒□□又本韻)○伊(么夷切羽次清
次音舊於夷切說文殷聖人阿衡也从人尹尹正也廣韻維也因也侯也又發語辭増韻又彼也又鬱伊不舒貌崔寔傳智士
鬱伊于下又吾伊讀誦聲黄太史詩北牕讀書聲吾伊又州名本伊吾廬地在燉煌大磧之外唐初内附置伊州又姓伊尹後
今山陽人史商紀注有侁氏女得嬰兒於空桑後居伊水命曰伊尹集韻或作□)洢(水名在河南陸渾山入河通作
伊書禹貢伊洛瀍澗)咿(喔咿强笑貌楚辭喔咿嚅唲集韻或省作吚)黟(說文黒水也又縣名屬歙州集韻或
作黝□)○移(余支切羽次濁音說文遷徙也本作迻从辵多聲今借作移廣韻又易也延也又官曹公府不相臨
敬則為移箋表之𩔖也韓愈詩拜疏移閤門注謂移狀請對如張安世移病劉歆移書太常通作施衛綰傳劒人之所施易如
淳曰施讀曰移茍子充虚之相施易也注讀曰移集韻古作栖或作□□)䔟(草萎䔟貌)簃(說文樓閣邊小屋注
見陳知切)□(埤倉冰室也)扅(門關謂之扊扅廣韻戸扃也百里奚炊扊扅烹伏雌集韻或作㦾)栘
(說文棠棣也○爾雅棠棣栘注似白楊江東呼夫移陸佃曰其華反向後合詩云偏其反而凡木之華先合後開此華先開後
合又前紀栘中監蘇武使還如淳曰栘園之中有馬廄又齊韻)鉹(方言謂甑為鉹說文曲鉹一曰鬵)袲(地名
在宋又紙哿韻○毛氏韻増)椸(方言榻前凡趙魏之間謂之椸○爾雅竿謂之椸一曰衣架記男女不同椸架倉頡
篇云格也集韻或作箷䈕㮛□)暆(說文日行暆暆也从日施聲樂浪有東暆縣)貤(移也移與爵賞漢注受爵
又師古曰貤物之重次第)酏(飲也又紙韻)匜(說文盥器似羮魁柄中有道可以注水左傳奉匜沃盥廣韻又
杯匜似柿又紙韻)詑(詑詑自得之貌集韻或作訑○孟子訑訑之聲音顔色注自足其智不嗜善言之貌亦作施又
孟子施施從外来注扁扁喜恱之貌集韻又作􁀿􁀿○禮韻續降)蛇(委蛇委曲貌左傳引詩委蛇委蛇謂從者也杜
預曰順貌言人臣自公門入私門無不順禮從順也史蘇秦傳嫂委蛇蒲服索𨼆曰面掩地而進若蛇行也又蜲蛇澤鬼名紫
衣朱冠又蛇蛇巧言注淺意又蛇丘地名前武紀巡至蛇丘地理志泰山郡又本韻歌麻韻○案委蛇字漢書作逶蛇禮樂志
旗逶蛇文選作蜲蛇西京賦聲清暢而蜲蛇詩注作委蛇沈讀委委虵虵莊子作逶虵韓詩作逶迤晉衛恒論書雲委蛇而上
布韓愈詩委蛇結斜漢任光邳肜賛委佗還旅竝字異而義同)○夷(延知切音與移同說文東方之人也从大从弓
徐曰㑹意南蠻从虫北狄从犬西羌从羊唯東夷从大从弓俗仁而夀有君子不死之國一曰朝鮮箕子所封之地今之髙麗
又記解方氏曰夷與蠻戎狄謂四夷猶公侯伯子男通謂諸侯也又後漢東夷傳曰夷九種畎夷于夷方夷黄夷白夷赤夷𤣥
夷風夷陽夷夫子欲居九夷是也一曰東夷九𩔖𤣥菟樂浪髙驪蒲飾鳬吏索豕東屠倭人天鄙也又平也詩我心則夷又陵
夷言王道頽替若丘陵之漸平也又芟也周禮薙氏夏曰夷之注以鈎鎌迫地芟之也左傳芟夷藴崇之又等也禮記在醜夷
不爭鄭注醜衆夷儕也四皓曰陛下之等夷也又發聲考工記酋矛夷矛注酋夷發聲夷為長故開口引聲而言酋為短故合
口促聲又鴟夷酒器揚雄酒箴鴟夷滑稽腹大如壺應劭曰鴟夷榼形吳王夫差取馬革為鴟夷盛子胥沈之江又鴟夷子范
蠡自號取其用舍隨時而卷舒也又馮夷河伯也文選江賦氷夷倚浪注即馮夷馮音凭又女夷花神淮南子女夷鼓吹以司
天和以長百穀禽鳥草木又姓齊大夫夷仲年集韻古作􁇒前地理志越雋􁇒江又髙紀司馬􁇒定楚地師古曰古夷字亦作
尼漢藝文志公孫尼子與夷同集韻或書作夷○周禮司寇行夫焉使則介之注焉故書曰夷)　痍(說文傷也从疒夷聲
通作夷○左傳命軍吏察夷傷後漢書謂金瘡曰金夷)荑(莁荑藥名○平水韻増)恞(爾雅恱也通作夷)
􁉋(說文行平易也通作夷老大道甚夷)跠(踞也通作夷)峓(嵎夷東表之地或作銕○史記禹夷通作
夷書嵎夷出日○平水韻増)侇(尸也一曰侇之言移也喪大記奉尸夷于堂注本作侇檀弓注引士喪禮作夷通作
夷周禮凌人共夷槃注夷言尸也槃曰夷槃牀曰夷林衾曰夷衾移尸曰夷于堂皆依尸而為言也○毛氏韻増舊注儕也等
也誤)桋(說文木名也詩隰冇杞桋爾雅桋樹細而銳皮理錯戾好叢生山中可為車輞輞車輪外圍也○禮韻續降)
䧅(博雅隇䧅險也)姨(說文妻之姊妹同出為夷从女夷聲郭曰同出為已嫁又母之姊妹曰姨)洟(鼻液
易曰齎咨涕洟禮記檀弓注自目曰涕自鼻曰洟集韻或作□)胰(說文胂夾脊肉本作胂今文作胰通作夤易列其夤
注王弼云夾脊肉集韻腰絡曰夤○毛氏韻増)寅(說文□臏也本作寅髕擯斥之也大陽氣上銳而出閡於宀也臼所
擯也象形今作寅東方之辰一曰孟陬漢志引達於寅太嵗在寅曰攝提格集韻古作□又作□□□又真韻○案說文□象
宀不達髕寅於下省从□)夤(說文恭也敬惕也从夕寅聲徐引易夕惕若又維也淮南子九州之外有八夤通作寅書
寅賔出日夙夜維寅籒作□□又真韻)彝(說文宗廟常器也从糸糸綦也廾持米器中實也从互象形與爵相似互
聲㑹意○周禮六彝雞彝鳥彝黄彝虎彝蜼彝斝彝以待祼將之禮又法也周禮注鬱鬯曰彝言為尊之法也又常也書彝倫
攸叙集韻古作□□□通作夷禮記明堂位雞夷孟子民之秉彝○从互从米从糸俗作彛非)○飴(盈之切音與移
同說文米糵煎也从食台聲徐糵牙糵也一曰濡弱者為飴形怡怡然詩注乾糖也内則注餳也或作􁏩晉石崇以􁏩澳釜
集韻亦作□□䬮)怡(說文和也从心怡聲廣韻恱也○論語兄弟怡怡又姓通作台史記序傳諸呂不台言不為人
所怡恱又賄代韻)眙(舉目貌又盱眙縣名又寘韻○毛氏韻増)詒(遺也詩自詒伊慼孟子以詒後代集韻或
作耜通作貽詩貽我来牟書乃為詩以貽王又誒詒疑疾莊子誒詒數日注懈倦貌一曰失魂魄貌又海寘代韻前劉向傳眙
我来牟作飴我釐麰與詒同○監韻舊注欺也誤)貽(黒貝也○監韻舊注遺也誤)瓵(說文甌瓿謂之瓵从
瓦台聲郭璞曰瓿甊小罌長沙謂之瓿)怠(懈也又史記始皇紀視聽不怠索𨼆音怡周易謙輕而豫怠虞氏作怡莊
子東海有鳥其名意怠又賄代韻)台(說文本台恱字一曰我也書祗台徳先以輔台徳又灰韻)頤(說文臣頷
也本作臣象形篆文从頁作頤徐曰指事廣韻頤養也又卦名又前賈誼傳頤指如意如淳曰但動頤指麾皆如所欲又夥頤
楚謂多言謂夥頤助聲之辭集韻又或作□)宧(說文室東北隅食所居也亦養也李巡曰東北陽氣始起育養萬物
也)圯(楚謂橋為圯漢張良受書圯上○毛氏曰从已矣之已與圯不同圯从人已之已監韻又音頤誤)异
(發歎辭堯典异哉孔氏王氏音怡一曰舉也又退也已也又寘韻○毛氏韻増)○離(鄰知切半徵商音說文黄倉庚
也廣韻今假借為離别字鄭氏曰借音不借義近曰離逺曰别又麗也周易離卦麗也詩雉離于羅月離于畢又大琴謂之離
爾雅釋云音多變聲流離也又流離鳥名詩流離之子陸璣云梟關西謂之流離大則食母又長離靈鳥名相如賦前長離而
後裔皇注鳳也又纎離駿馬李斯書乗纎離之馬又陸離散亂貌光輝貌甘泉賦注參差也又侏離語不明也漢南蠻傳語言
侏離又株離西夷樂名亦東夷之象萬物之生株離又陳也左傳設服離衛又被也東平王傳匪我憲王其孰離之又木名史
記孔子世家塋塚中之樹又水名前地理志零離水東南至廣信入鬱林又姓離婁之後又寘霽韻易乾卦非離羣也禮記不
離飛鳥不可須臾離竝去聲漢書輪囷離奇相如傳离靡廣衍竝力爾切)蘺(說文江離蘼蕪又爾雅注楚謂之蘺晉謂
之虈齊謂之茝通作離前相如傳江離蘪蕪郭璞曰江離似水薺而葉對曰蘪蕪張勃又云江離出臨海縣海水中正青似亂
髪郭義恭云江離赤葉諸說不同然以蘪蕪葉對誤矣一説香草生江中故曰江離爾雅翼云博物志謂芎藭苖曰江離根曰
蘪蕪本草亦云芎藭有二種一種似芹一種如蛇床然則小葉如蛇床者蘪蕪大葉似芹者當名江離爾)籬(藩也爾雅
樊藩郭璞云藩籬也或作杝通俗文柴垣曰杝木垣曰柵南土悉押竹□為之斜織者謂之巴飛杝釋名以柴作之疎離離然
亦作㰚廣韻柴㰚○漢書作蘺賈誼傳築長城而守藩蘺)㒿(接㒿白帽也集韻或作䍦􁃞通作攡爾雅注睫攡江東取
白鷺頭翅背上長翰毛以為睫攡名之曰白鷺縗晉山簡傳作接籬)灕(傪灕流貌河東賦傪灕而下降廣韻淋灕秋雨
集韻或作漓或作離相如賦麗以林離陸機賦流離濡翰)㰚(張也太𤣥幽㰚萬𩔖集韻或省作摛○平水韻増)
褵(婦人之褘即今香纓玉篇云衣帶通作縭詩親結其縭注帨巾也)縭(說文以絲介履也从糸离聲○毛氏
韻増)璃(璢璃也○前西域傳作流離師古曰大秦出赤白黒黄青緑縹組十種流離此自然之物今所用皆銷冶石汁
加以衆藥灌而為之始於元魏月氐人商販至京採礦鑄之俗作琉璃又玻璃亦西國寳此云水玉千年冰化亦書作頗棃)
䅻(說文引詩彼黍䅻䅻今文作離長沙人謂禾二把曰䅻○毛氏韻増)醨(薄酒也○屈原傳酺其糟而啜其醨
通作漓今俗用為醇漓字)离(說文离山神獸也歐陽喬說离猛獸也徐曰象形又卦名麗也通作離○今増)鸝
(說文本作離黄倉庚也从隹离聲今以離為離别字而鸝黄之鸝别作鸝字爾雅黄鳥鳴則蠶生陸璣云黄鸝畱關西謂之鸝
黄俗呼黄離畱或謂之黄栗畱幽州人謂之黄鶯一名倉庚一名商庚一名鵹黄一名楚雀齊人謂之摶黍常以萁熟時来桑
間里語曰黄栗畱看我麥黄葚熟亦應節趍時之鳥郭云其色黧黒而黄因名之集韻或作鵹􁍯亦作□□選東京賦作麗黄
嚶嚶注鵹麗古字通○案說文集韻上有離字或作鸝今韻書竝鸝字别出)矖(矖瞜明目者増韻視也通作離○毛
氏韻増)纚(緌也○禮記内則注疏緇纚長六尺一幅足以韜髮而黒之又詩紼纚維之韓詩注筰也集韻通作縭又
紙寘韻○唐儒學傳序風纚露沐董衝音呂支切與櫛沐同義俗作灑者非)驪(說文馬深黒色从馬麗聲詩有驪有
黄一曰駕三馬又齊韻)孋(戎國孋戎在京兆新豐縣其君姬姓又孋姬史記晉獻公所獲孋戎女又通作驪漢書注
驪山地名即藍田山至漢為新豐戎来居此故號驪戎三秦記始皇墓在山北今京兆府臨潼縣亦通作酈周紀酈山氏女始
皇紀通道酈山又通作麗前黥布傳論輸麗山)穲(集韻苖也又穲穲黍稷行列)䕻(說文草木相附麗土而生
从艸麗聲徐曰麗者相分布屬者也或作□通作麗又齊韻)麗(施也一曰髙句麗東夷國名在朝鮮箕子所居之地
又附著也尚書謹厥麗乃勸又詩魚麗注厯也又選甘泉賦紛披麗其亡鄂注分散貌集韻古作□通作離又紙薺霽韻)
罹(憂也詩逢此百罹又遭也被也通作離屈原離騷言遭憂也前王襃頌離此患也與罹同)蠡(瓠勺也前漢東
方朔傳以蠡測海張晏曰瓠瓢一曰谷蠡匈奴君長號史音鹿黎又酪也長揚賦燒熐蠡張晏曰熐蠡乾酪母燒之壞其
養生之具集韻或作盠□又齊歌薺哿韻)劙(解也割也直破也廣韻分破也集韻或作□棃亦作剺又薺霽韻○監韻
良脂切□字别出重今附)○棃(良脂切音與□同說文果名○爾雅棃山樆疏在山曰樆人植曰棃或作梨史相如
傳作□通作黎揚雄傳露寒棠黎又老也詩黄耉注耉凍棃爾雅耉面凍棃色似浮垢方言眉棃耋鮐老也東齊曰眉燕代之
北鄙曰棃郭曰言面色似凍棃也亦作棃又尚書播棄犂老)黧(黒色也集韻或作□通作黎書厥土青黎注色青黒
而沃壤史記夏紀作青驪又齊韻○黧黒色也爾雅黧黄倉庚葢言倉庚色黒而黄増韻注黧黒而黄也誤○又案黎衆也秦
謂百姓曰黔首言黒頭之𩔖亦曰黔黎言黒首之衆庶也増韻注黔黎與黧同亦誤)犂(牛駁文論語犂牛之子又耕也
又墾田器山海經曰后稷孫叔均作集韻或作□犂俗作犂又齊韻)蔾(爾雅注蒺蔾茨草也子有三角刺人狀如蓤而
小陸云蒺之言疾一云旱草黄帝問師曠吾欲知草藥善惡可否曰嵗欲旱草先生蒺蔾也又爾雅翼軍旅以鐵作茨布敵路
謂之鐡疾棃晁錯傳謂之渠荅集韻或作黎□又齊韻○左傳引易據于蒺藜揚雄校獵賦作蒺梨)○釐
(陵之切音與離同說文家福也从里􁚷聲史記受釐宣室一曰理也書允釐百工又予也詩釐爾士女集韻或作□又本韻灰
韻)氂(說文犛牛尾也徐曰牛曰犛尾曰氂以飾物曰旄又後岑熙傳狗吠不驚足下生氂注長毛前五行志天漢三
年八月天雨白氂又十毫曰氂通作釐禮記經解引易差若毫釐注作釐師古曰毛之彊曲也又爻豪韻)犛(說文西南
夷長髦牛从牛􁚷聲張揖曰牛黒色出西南徼外師古曰即今猫牛○周禮樂師旄舞注犛毛尾通作斄莊子斄牛大若垂天
之雲亦作狸史封禪書殺一狸牛)剺(說文剥也劃也从刀􁚷聲通作黎後耿㳟傳黎面流血注即剺字義與蠡同)
嫠(說文無夫也左傳嫠不䘏緯通作釐韓詩鄰之釐婦小爾雅寡婦曰釐)來(至也詳見灰韻郎才切注又詩
惠然肯來郎才切一音棃左傳棄甲復來楚辭山鬼篇天路險難兮獨後來皆音棃集韻或作倈徠又灰代二韻○毛氏韻増)
䅘(麥也又咍韻○毛氏韻増)貍(說文伏獸似貙从豸里聲徐曰貍善藏伏也陸佃曰貍豸在里者○爾雅其足
蹯其跡􁋝而不連脊間有黒理一道如界故字从里與鯉同義又廣韻野猫記樂記左射貍首注鄭曰貍善搏行則止而擬度
其發必𫉬也故侯取象焉集韻或作狸□猍又皆勿韻)梩(臿也司馬法周輜輦載梩○周禮鄉師注一梩或云捕或
云鍬孟子纍梩注籠臿之𩔖)□(髤□髮起貌)○兒(如支切半商徵音說文□孩子也象形小兒頭囟未
合一曰男曰兒女曰嬰又兒倪也人之始如木有端倪倉頡篇兒嬬也謂嬰兒嬬嬬然幼弱之形也集韻古作□又齊韻)
唲(嚅唲强笑也楚辭喔吚嚅唲廣韻曲從貌又佳韻)○而(人之切音與兒同說文□頰毛也象毛之形○
周禮考工記作其鱗之而徐曰象頰毛連屬而下也又假借為語助詩俟我於著乎而論語室是逺而又汝也書而康而色語
且而從辟人之士又因辭學而時習之因是之謂也又抑辭不好犯上而好作亂者抑又之辭也又發端之辭)胹(說文
爛也从肉而聲方言秦晉之郊謂熟曰胹又煑也○左傳宰夫胹熊蹯不熟字書過熟曰胹或作臑○史記臑熊蹯集韻亦作
腝□□)洏(漣洏涕流貌)聏(和也○莊子宋鈃尹文以聏合驩以調海内音義曰聏和萬物合則驩矣又寘
韻○毛氏韻増)陑(地名湯伐桀所并在河曲之南廣韻一曰䕫嶮也)栭(說文屋栟上標○爾雅栭謂之㮞又
字書小栗為栭爾雅江淮呼小栗為栭栗毛詩傳云栵栭也又禮記内則芝栭注疏庾蔚云無華葉而生曰芝栭王肅曰無華
而實名栭芝屬春夏主於木可用為葅)鮞(說文魚子也从魚而聲○國語魚禁鯤鮞一曰魚之美者東海之鮞)
髵(獸作鬛貌西京賦猛毅髤髵○増韻注本作而非是)耏(說文罪不至髠也从彡而聲漢書注應劭曰輕罪不
至于髠完其耏鬢故曰耏功臣表宣曲侯耏為鬼薪又字書耏多須也後章紀冒耏之𩔖跋涉懸度謂須鬢多蒙冒其面又姓
左傳宋耏班集韻或作耐○髙紀有罪耐以上請之杜林以法度字宜从寸改為耐音能如淳曰耐猶任也漢書集注宋祁曰
耐無而音止於乃代一音古者能皆作耐後世以鼈三足之能為能故今書無能作耐字者說文訓而為頰毛至耏字直云罪
不至髠則顔氏誤說文明矣○増韻注頰邊毛)鴯(鳥名燕也莊子鳥莫智於鷾鴯或作怠東海有鳥其名曰意怠集韻
亦作□)濡(水名在河間○左傳盟于濡上又虞獮韻○毛氏韻増○已上屬羈字母韻)○惟(夷佳切羽
次濁音說文凡思也从心佳聲毛詩載謀載惟嚴氏曰思之專史漢深惟永惟一曰謀也又獨也又通為語辭詳見唯字注)
維(說文車葢維也从糸佳聲一曰網綱也又繫也又方隅也又太嵗在已曰屠維又通為語辭也詳見惟字下注又冬
韻)唯(說文諾也从口佳聲集韻又專辭也廣韻獨也又通為語辭詳見唯字注又紙韻○張氏補遺○案六經惟維
唯三字皆通作語辭又訓獨但从心者又訓思尚書助辭皆用惟字如我則末惟成徳之彦洪惟我幼沖人之𩔖是也詩助辭
多用維字但縶之維之紼纚維之有維持之義止有一字作惟訓思載謀載惟是也左傳助辭用唯論語助辭用惟字唯仁者
唯我與爾唯堯則之則从唯而訓獨孟子惟天為大則又以此惟字訓獨其餘非惟百乗之家之𩔖亦皆訓獨新安朱氏曰惟
从心思也維从糸繫也唯从口専辭也應辭也然皆語辭古書多通用之)濰(說文水出琅琊箕屋山東入海○周禮徐
州浸通作惟前地理志惟甾其道師古云古字通用又州名漢北海郡隋置濰州)遺(說文亡也一曰贈也餘也廣韻
又加也増韻失也又陳迹也又便旋也前東方朔傳小遺殿上注小便也集韻古作遺□又本韻至韻○漢書養虎遺患去聲)
壝(堳埒也廣韻壇也○周禮疏墠内作壇而祭也又紙寘韻○已上屬惟字母韻)○祇(翹移切角濁音說文
地神提出萬物者也又大也易無祇悔韓康伯音又安也詩俾我祇也古作示又本韻○毛氏曰示从□从八示音注偏旁从
示俗作禾)軝(說文長轂之軝也从車氏聲○詩約軝錯衡集韻或作䩚亦作軙○詩詁曰軝轂之旁出者也按考工記
三分其轂長二在外一在内以置其輻是轂之外者長而内者短也軝非轂名乃是轂之外長而旁出者凡在輪中通名為轂
轂之旁出者為軝)忯(說文愛也○徐按爾雅忯忯愛也)疧(說文病不翅也从疒氏聲○詩祇自疧兮或作
疷又詩之子之逺㑭我疷兮通作祇詩㑭我祇也又本韻)伎(舒貌廣韻舒散也○詩鹿斯之奔維足伎伎詩詁曰鹿足
行速貌通作跂○毛氏韻増)跂(說文足多指也从足支聲或作枝○莊子駢拇枝指通作歧又凡有足者曰跂漢公
孫𢎞傳跂行喙息又紙寘韻)蚑(說文蟲行貌又長蚑蠨蛸别名又寘韻)􁄧(說文邑名从邑攴聲周文王所
封在右扶風美陽中水鄉漢匈奴傳秦襄公伐戎至􁄧通作岐因岐山名之也集韻古書作□○毛氏韻増)岐(說文
山名師古曰今岐山縣其山兩岐俗呼箭括嶺一云在長安西北四百里又山海經岐山孤岐之山勝水所出流至于汾禹貢
晁氏注在今汾州介休縣又州名雍州之城秦都也漢為扶風郡元魏置岐州唐改鳳翔府號西京又爾雅二達謂之岐郭曰
道旁出也釋名物兩為岐在邊曰旁後張堪傳麥穗兩岐謂一莖兩穗如路岐之二達又意有所知詩克岐克嶷又姓黄帝臣
有岐伯或作□列子大道多□亡羊古作□)祁(說文太原縣从邑示聲又爾雅徐也詩采蘩被之祁祁甫田興雨祁
祁廣韻又盛也大也詩其祁孔有又衆多也詩采蘩祁祁又禮記冬祁寒注祁之言是也齊西偏之語也又左傳祁侯注諡法
經典不易曰祁又州名古博陵郡唐置祁州又姓晉大夫祁奚)○耆(渠伊切音與祇同說文老也从老旨省聲釋名
耆指不從力役指事使人也周禮八十曰耆禮記六十曰耆又音義云至也至老境也又左傳昭二十三年沈尹戌曰不懦不
耆注彊也又方言長也又瘢耆瘡也前長揚賦兖鋋瘢耆金鏃淫夷孟康曰瘢耆馬脊創○又姓伊耆氏之後)鰭(魚脊
上骨也禮羞魚夏右鰭)愭(栗也敬也)鬐(馬鬛○已上屬祇字母韻)○貲(將支切商清音說文小罰
以財贖也从貝此聲漢律民不繇者貲錢二十二徐曰即今庸直又財也通作訾史張釋之以訾為郎前地理志髙訾富人○
貲資咨音與虀同詳見資字注)訾(量也○漢葢寛饒傳用不訾之軀貨殖傳家亦不訾皆言無訾量可以比之也又毁
也又思也禮記少儀不訾重器注思也又姓漢功臣表有樓虚侯訾順集韻或作□又或書作訿)觜(說文䲭奮頭上
角觜也又觜觿星名三星隅置西方宿益州魏地又娵觜次名爾雅作娵訾魯分屬幽州在亥孟春之月日在營室東壁娵訾
之次唐天文志在乾維外月令注作諏訾又紙韻)髭(說文口上須也从須此聲本作頿今文作髭増韻口上曰髭在
下曰鬚在頰曰髯集韻或省作□)鄑(地名古屬青州周屬紀後入齊杜預曰北海都昌縣西有訾城即鄑城也)○
咨(津私切音與貲同說文謀事曰咨从口次聲又嗟也易齎咨涕洟或作諮左傳訪問於善為諮)資(說文貨也
从貝次聲人所齎持也易喪其資斧注斧質為資一曰助也取也賴也材質也又禀也紿也又州名漢犍為郡資中縣地後魏
置資州又姓出陳畱通作齎周禮外府齎賜予之財用注聘禮問幾月齎鄭司農云齎或為資疏行用也鄭𤣥謂齎資同以齊
次為聲漢書太官齎數十乗史封禪書齎金萬斤各與資同韻補吳氏曰周官共財用之弊齎九曰隮注作資字咨虀音同)
䆅(積禾也)姿(說文態也从女次聲唐太宗龍鳳之姿又姿媚韓愈詩羲之俗書媿姿媚○歐陽氏曰若性姿
與天姿𩔖當即與資字同義)粢(說文本作齋稷也从禾齊聲其米為齋在器曰盛今文从米作粢廣韻祭飯也集韻
或作齋通作齊說文徐曰今經典皆通作齊盛字)澬(說文久雨也涔澬也从水資聲一曰水名廣韻在邰陵増韻在
常山)姕(廣韻婦人貌又妓姕態貌妓音羈○毛氏韻増)齊(說文緶也裳下緝从衣齊聲徐曰齊衰謂鍬衣下漢
朱雲傳攝齊升堂集韻亦或作齊禮記齊衰母服論語攝齊升堂或書作䄢○孟子齊疏之服趙岐曰即齊字莊子資麤衰垤
注資與齊同今麤布亦謂之資)齍(說文黍稷器所以祀者周禮奉玉齍集韻或作齊)齎(持也戰國䇿齎盜糧
増韻裝也送也一曰齎咨歎辭通作資○爾雅將資也詳見資字注)○玆(津之切音與貲同說文黒也从二𤣥春秋
傳曰何故使吾水玆集韻古作□又見下注○今増)茲(說文草木多益从艸□聲徐曰此草木之茲盛也一曰蓐也爾
雅蓐謂之兹史周紀康叔封布茲徐廣曰茲者藉席之名索𨼆曰一作茊公明草也公羊傳屬負茲注蓐布也天子有疾稱不
豫諸侯稱負茲謂托疾又此也○案茲黒也徐曰俗借為玆此字今又訛為草茲之茲矣)孳(說文汲汲生也从子茲聲
又寘韻書鳥獸孳尾去聲)滋(說文益也从水茲聲水名出牛飲山白陘谷東入呼沱一曰蕃也旨也増韻又液也浸也
集韻古作□□通作茲漢五行志賦斂茲重匈奴傳前世重之茲甚師古曰茲益也)嵫(崦嵫山日所入處又嵫釐峻險
貌選靈光賦崱屴嵫釐)鎡(鎡錤鉏也○孟子雖有鎡基通作兹周禮薙氏注作兹其樊噲傳作兹基○張氏補遺)
仔(說文克也从人子聲又任也詩弼時仔肩注輔弼是任也又紙韻)孜(說文汲汲也从攴子聲今作孜増韻
又處也力篤愛也勤也通作孳○孟子孳孳為善禮記表記俛焉日有孳孳與孜同亦作滋孔叢子滋滋汲汲)耔(壅禾
根○詩或耘或耔沈重讀通作芓周禮田師注耨芸芓也又紙韻)鼒(小鼎也說文鼎之圜掩上者从鼎才聲○詩鼐
鼎及鼒集韻通作鎡)○雌(七支切商次清音說文鳥母也从佳此聲集韻古省作□或作䳄)○郪(千咨
切音與雌同縣名在廣漢○後郡國志名郪丘漢改新郪又章帝徙宋公於此○今増)趑(說文趑趄不行進也从走
次聲或作次易其行次且集韻亦作􁁘□又作□)○私(相咨切商次清次音說文禾也北道謂禾主人曰私又爾
雅女子謂姊妹夫曰私詩譚公維私釋名恤也所恤念也又姦衺也說文作厶韓非子曰倉頡作字自營為厶徐曰此公厶字
今皆作私俗作私非○韻補吳氏曰私音當近支今讀訛)○思(新兹切音與私同說文容也本作恖从心从恖囟頂
門骨空自囟至心如絲相貫不絶𨽻作思一曰念也又語已辭○詩思齊太任思樂泮水又諡法謀慮不愆曰思又州名楚黔
中地唐置思州以思卭水為名集韻古作□□)罳(博雅罘罳謂之屏又漢未央宮東闕罘罳災師古曰罘罳連闕曲閣
也以覆重刻垣墉之處其形罘罳然釋名罘復也罳思也言臣將請事於此復思也通作思漢五行志罘思又考工記宮隅城
隅闕門皆有之集韻籒作□又咍韻○唐蘓鶚曰漢師古注釋名所釋罘罳二說皆誤按罘罳从罒是形不思是聲罘浮也罳
絲也謂織絲之文輕疎浮虚之貌葢宮殿簷戸之間也唐文宗實録甘露之變出殿北門裂斷罘罳而去温庭筠補陳武帝書
罘罳晝捲閶闔晨開皆非曲閣屏障之意相如子虚賦罘網彌山此亦謂羅鳥之網即罘罳為網不謬矣)䰄(䯱䰄多鬚
也䯱音丕又音坯又咍韻○毛氏韻増)偲(偲偲相切責也○論語切切偲偲集韻或作愢又怡韻)緦(說文
十五升布一曰兩麻一絲布又謂之緆儀禮緦麻三月疏以緦如絲者為衰裳又以澡治莩垢之麻為絰帶集韻古作總或作
□)颸(風貌又風也吳都賦翼颸風之䬟䬟○選輕扇動涼颸音摛俗作思音非)絲(說文□蠶所吐也从二糸
糸音覓一曰一蠶為忽十忽為絲○俗作絲誤)司(說文司臣司事於外者从反后臣司事於外與后相反也一曰后君
也言后王之道與有司相反也后道寛惠司家褊急違於君也増韻又主守也又姓鄭有司臣又寘韻)伺(候也察也
通作司漢灌夫傳候司又寘韻○毛氏韻増)覗(博雅視也一曰竊見集韻或作□)○斯(相支切音與私
同說文析也从斤其聲引詩斧以斯之爾雅斯後離也一曰此也又語已辭詩何人斯哀我人斯又白也詩有兔斯首箋云白
也齊魯之間聲近斯今俗謂白首之字作斯首有兔白首言小也又波斯西域國在達曷水西去中國萬餘里又姓吳志賀齊
傳有剡縣史斯從集韻古作□或作撕○韻補吳氏曰按徐鍇說文繫傳曰凡斯皆當讀如西今俗呼惟馬嘶提撕讀如西葢
失之矣疵疾移切貲即移切聲皆倣此)澌(說文水索也又寘韻○毛氏韻増)凘(說文流冰也从仌斯聲徐
曰冰解而流也义齊寘韻)􁍰(鸒􁍰雅鳥也釋鳥鸒􁍰鵯鶋小而多羣腹下白不反哺廣雅鳥有三種純黒而反哺者謂
之烏小而腹下白不反哺者謂之雅烏白項而羣飛者謂之燕烏○又見魚韻鶋字下注通作斯)廝(養馬者蘇林曰
廝取薪者廣韻役也集韻或作㒋通作廝蘇秦傳廝徒十萬張耳傳廝養卒韋昭曰析薪為廝炊烹為養)虒(說文虒虎
虎之有角者能行水中从虎􁄓聲一曰虒祈地名○左傳晉有虒祈之宮又上虒在長安又前地理志蜀郡緜虒玉壘山湔水
所出又上黨銅鍉上虒亭下虒聚廣韻或作傂俗作虒非)禠(說文福也从示虒聲選祈禠禳災○从示不从衣歐陽韻
注引易禠帶陸龜蒙傳輯禠字誤)㴲(說文水出趙國襄中从水虒聲前地理志廣平南和葭水東入虒○今増)
磃(漢郊祀志上林磃氏館鄭音斯又武紀磃氏館○今増)□(說文小雨裁霽也从雨鮮聲)菥(葴菥
草名生水中可食或作折相如賦葴析包荔張楫曰析似燕麥史記作䔮漢書作斯又錫韻○毛氏韻増)徙(地名漢張
騫傳徙卭師古曰夷種史西南夷傳徙筰都前地理志蜀郡徙縣一說抵徙擬手期翹也又紙韻○今増)○慈(牆之
切商濁音說文愛也从心兹聲上安下之詞増韻柔也又州名本晉河東郡唐置慈州取慈烏戍為名集韻或作㤵)磁
(說文石名可以引鍼本作礠从石慈聲今省作磁本草山之陽産鐵者其隂必有磁石是二物同氣又州名古邯鄲地隋置磁
州唐改惠州尋復為礠漢藝文志作慈)鶿(鸕鶿水鳥埤雅云似鶂而黒一名鷧吐而生子峽中號為烏鬼廣韻作鷀
前相如賦箴疵鵁盧注盧鸕鷀也集韻或作鷀亦作鴜)兹(龜茲國名在焉耆西南又本韻○通監釋文云光武二十
二年龜兹前書丘慈今龜音勾丘切兹音沮惟切葢急言耳)○茨(才資切音與慈同說文茨茅葢屋从艸次聲徐
曰次第茅以葢之也墨子稱茅茨不剪謂以茅覆屋曰茨朱氏曰茨言宻比也又姓漢有茨光)餈(說文稻餅也从食次
聲○周禮糗餌粉餈注皆粉稻黍米所為合蒸曰餌餅之曰餈餈之黏著以粉也餌言糗餈言粉互相足其義也疏云今之餈
餻之名出於此廣韻飯餅也集韻或作□□粢亦作䭣)薋(說文草多貌从艸資聲徐曰積也楚辭薋菉葹以盈室又
本韻○今増)􁠞(雨聲或作䨏亦書作□)瓷(陶器緻堅者文選星賦傾縹瓷以酌□醁集韻或作□)
薺(說文蒺藜从艸齊聲詩牆有薺通作茨今詩牆有茨嚴氏曰詩有二茨如粢如粱福禄如茨為葢屋之茨牆有茨楚
茨皆蒺藜也蒺藜蔓生布地細葉子有三角如菱而小又采薺逸詩篇名禮趨以采薺鄭𤣥曰路行樂節亦通作薋前禮志師
古注禮或作薋或作茨禮記玉藻前賈誼傳又作采齊又薺霽韻○韻補曰音聲如齎薺亦當如齊趨以采薺或讀為平聲陳
琳大荒賦鐘鼓協于肆夏兮步驟中乎采薺聲啾鎗以儵忽兮入南端之紫闈今讀訛茨餈音同)○疵(才支切音
與慈同說文病也从疒此聲○莊子物不疵癘又黒𩔖疾漢書吹毛求疵通作呰前翟義傳王莽大誥故知我國有呰災前元
帝叙傳閹尹之呰亦作玭黄憲傳去玭吝又紙韻)玼(玉中石也一曰玉病又齊紙韻)骴(鳥獸殘骨也集韻或
作髊亦書作□又寘韻)茈(爾雅鳬茈生下田苖似龍鬚而細根如指頭黒色可食後劉𤣥傳掘鳬茈而食續漢書作
符訾集韻或作□増韻又藐茈草名又茈菰似鳬茈而白爾雅翼葉如燕尾白花三出本草名藉姑今亦謂翦刀草一莖收十
二實嵗閏則十三如今黄楊嵗長一寸閏年則否)訾(毁也○莊子無譽無呰徐邈讀禮記非禮之訾○毛氏韻増)
○詞(詳滋切商次濁音說文音内而言外在音之内言之外也从言司聲徐曰惟也又思也曰也兮也斯也若此之
𩔖皆詞也語之助也聲成文謂之音此詞直音内之助聲不出於音故曰音之内直言曰言一字曰言此詞皆在句之外為助
故曰言之外楚詞魂兮歸来些些亦詞也又文名揚子詞人之賦麗以則又訟也集韻古作□或書作䛐通作辭又見辭字注)
祠(說文春祭曰祠品物少多文詞也从示司聲仲春之月祠不用犧牲用圭璧及皮幣多文詞也又周禮小宗伯注求
福曰禱得求曰祠又祠報福也又公羊傳謂物始生思親嗣也)柌(柄也)辭(說文□訟也从􁄍辛猶理辜也通論
曰􁄍理也辛辠也理辠為辭徐曰㑹意又文名易繫辭屈原楚辭集韻籒作􁀏古作□又見辤字注)辤(說文不受也从
受从辛受辛宜辤也㑹意通作辭集韻籒作辝俗作辞非是佩觽集曰辭亂从舌作辞乱其蕪𩔖有如此者○案說文詞言助
也辭訟理也辤不受也今人辭訟之字作詞言詞之字作辭亂之久矣又以辭為辤受之辤論語與之粟九百辭孟子辭尊居
卑之𩔖皆作辭又以辤為文辭之辭楊脩傳絶妙好辤是也循用既久今不廢)○葘(莊持切次商清音說文不耕田
也徐曰从艸从□从田凡三文合之□音災□者川壅也田不耕則草壅塞之又爾雅田一嵗曰葘謂始災殺其草又漢武瓠
子歌隤林竹兮犍石葘師古曰石葘謂臿石立之然後以土就填塞葘亦臿也又公羊昭二十五年以人為菑注周埒垣集韻
或作載詩俶載南畝鄭讀作熾葘正義云入地曰熾反草曰葘亦作□又作䅔□又灰寘韻○詩采芑于彼新田于此葘畝毛
云田一嵗曰葘二嵗曰新三嵗曰畬又詩臣工如何新畬毛云二嵗曰新三嵗曰畬唯禮記引易不葘畬鄭云田一嵗曰葘二
嵗曰畬三嵗曰新孔疏云當是傳冩之誤詩詁曰按爾雅孫炎曰葘始殺草木也新田新成柔田也畬和也田舒緩也郭璞曰
今江東呼初耕地反草為葘今詳田一嵗曰葘始反草也二嵗曰畬漸和柔也三嵗曰新田謂已成田而尚新也四嵗則曰田
矣若二嵗曰新田三嵗則為田矣何名為畬鄭注坊記之說為是但於采芑臣工不暇辨耳爾雅既從毛注之失孔疏又言鄭
注傳冩之誤皆非也)湽(水名出泰山梁父縣書濰湽既道鄭𤣥曰出莱蕪縣東括地志云湽水出湽州湽川縣俗傳禹
治水功畢土石黒數里之中波若漆故謂之湽水又州名漢屬濟南郡隋置湽州通作葘周幽州域其浸葘亦作甾前地理志
惟甾其道集韻俗作􁪟非)緇(說文帛黒地从糸甾聲○周禮考工記注一染謂之縓音倉甸切再染謂之□與赬同三
入為纁七入為緇或作純周禮純帛無過五兩純實緇字納幣用緇婦人隂也記以共純服史五帝記黄收純衣竝與緇同亦
作䊷古緇字記爵弁絰䊷衣)輺(說文軿車前衣車後徐曰所謂厙車字林載衣物車前後皆蔽後輿服志注軿車有
衣蔽無後轅者謂之輺釋名輺屏也有邸曰輺無邸曰軿又光武紀注釋名輺厠也謂軍糧什物雜厠載之以其累重故稱輺
重又前韓安國傳擊輺重師古曰輺謂衣車重謂載重物車故行者之資緫曰輺重)􁍡(爾雅木立死曰􁍡自斃曰翳通
作菑詩其葘其翳莊子身如斷菑注與椔同又寘韻)錙(說文六銖也从金甾聲一曰八兩曰錙)鶅(爾雅雉東
方曰鶅集韻或作□)甾(說文□缶也東楚名缶曰甾象形也𨽻作甾凡从甾者竝同集韻古作□)○差(义宜
切次商次清音說文注見佳韻初佳切廣韻次也不齊等也又夫差吳王名音釵漢書史記竝楚宜切又參差不齊也說文亂
絲貌參相參為參兩相參為差又差池燕飛也詩差池其羽又參差洞簫也楚辭吹參差兮誰思風俗通云舜作簫參差其形
象鳳翼又佳歌卦過禡韻)嵯(㠁嵯山不齊或書作嵳○平水韻増)䡨(說文連車也从車差聲一曰却車抵堂博
雅塞也又官名○左傳䡨車鮑㸃集韻或作□又佳韻○毛氏韻増)○師(霜夷切次商次清次音說文二千五百人
為師从􁃟帀㑹意徐曰帀者圍匝也􁃟音堆春秋左傳如山如陵有夫出征詩六師及之注云二千五百人疏云春秋之兵雖
累萬之衆皆稱師軍之言師乃是單稱又易師卦注多以軍為名次以師為名少以旅為名師者舉中之言一曰長也範也揚
子教人以道之稱又官名周禮族師注帥也又導之教訓曰師又習學也又衆也公羊傳京師者何衆大也又姓晉有師曠集
韻古作□□)獅(爾雅狻猊也如虥猫食虎豹日走五百里通作師漢西域傳烏弋國出師子孟康曰師子如虎正黄
有􁋡耏尾端茸毛大如斗耏音而又犬生二子曰獅集韻或省作□)篩(竹名神異經云南方以為船○毛氏韻増舊注
竹器亦作籭簁誤今依集韻更注)釃(山宜切音與師同以筐漉酒也○詩釃酒有藇章懐太子曰釃猶濾也又疏也
分也前溝洫志釃二渠以引河集韻或作□亦作灑前相如傳決江疏河灑沈澹又作厮唐書髙士亷傳附故渠厮引旁出又
魚紙寘三韻)襹(□襹毛羽衣貌西京賦被毛羽之□襹集韻或作褷)籭(說文竹器也可以除麤取細从竹麗
聲今文借作篩集韻或作簛簁○舊韻霜夷切籭字重出今刪○案禮部韻畧五支内籭字山宜切又六脂内籭字霜夷切攷
之七音山宜切審母貲韻霜夷切審母貲韻字同義同音同韻同即是舊韻重出之誤毛氏音學不明不敢明辯但云音雖微
異不可重押既曰音異又曰不可重押此為自相牴牾又於山宜切籭字注亦作簁簁字注亦作篩霜夷切篩字注亦作籭簁
非惟不能正舊韻之失又以一字前後互注益滋學者之惑又按集韻篩字竹名亦非除麤之器今併而正之)蓰(物數
也五倍曰蓰○孟子或相倍蓰又紙韻○禮韻續降)○漦(俟甾切次商濁音說文順流也从水􁚷聲一曰水名一曰
盝也一曰流涎出貌國語龍亡而漦在選幽通賦震鱗漦○已上屬貲字母韻)○媯(俱為切角清音說文虞舜居媯
汭因以為氏从女為聲又州名古真合郡地唐初置北燕州改媯州涿鹿阪泉皆在此又姓後漢有媯覽)溈(說文水名
从水為聲出河東虞鄉縣歴山西西流至蒲阪通作媯○書釐降二女于媯汭史記注河東青山東山中有二泉下南流者媯
水北曰汭)佹(幾欲貌○列子佹佹成者又紙韻○毛氏韻増)○龜(居逵切音與媯同說文龜舊也外骨内肉
者也象足甲尾之形从它龜頭與它頭同也天地之性廣肩者無雄龜鼈之𩔖以它為雄大戴禮甲蟲三百六十神龜為之長
又爾雅十龜一神龜二靈龜三攝龜四寳龜五文龜六筮龜七山龜八澤龜九水龜十火龜又畜背隆處曰龜左傳射麋麗龜
杜注背之隆髙當心者集韻古作□象形俗作龜又作亀非○又案龜字見母媯韻音與歸同歐陽氏又謂龜不音歸非是)
騩(馬淺黒色又大騩山在滎陽宻縣又微韻)○虧(驅為切角次清音說文虧气損也从亏雐聲徐曰气闕則
其出舒遲故从亏廣韻缺也又博雅少也集韻或作虧○凡□之字當作雐俗作虚非)□(柔革不均也○周禮鮑人
卷而摶之欲其無迤也注謂革不□○毛氏韻増注與虧同非是)○逵(渠龜切角濁音說文本作馗九達道也似
龜背故謂之馗从九首一道為一首或作逵从辵从坴徐曰坴髙土也今文皆作逵○爾雅九達謂之逵郭璞曰四道交出復
有旁通者杜預曰途方九軌曰逵集韻或作匱)夔(說文夔即魖也如龍一足象有角手人面之形从夊斂足也徐按國
語木石之怪夔罔兩前相如賦捎夔魖而抶獝狂孟康注夔神如龍冇角人面一云似牛一足無角其音如雷皮可冒鼓莊子
夔憐兹注一足獸又國名亦州名春秋魚國漢為魚復縣唐置夔州取夔國名之又夔夔悚懼貌大禹謨夔夔齊慄又人名舜
典樂之官又杜詩夜深月黒虎夔藩觸也○夔从□从夊作䕫非集韻俗作□非復古編别作□非)犪(牛名山海經岷
山多犪牛重數千斤又小韻)騤(說文馬行威儀也引詩四牡騤騤廣韻强也又盛也詩注不息貌)戣(說文
兵也从戊癸聲周制侍臣執戣立于東垂書注㦸屬又人名唐有孔戣集韻或作鍨)頯(說文面顴也从頁􁄦聲引莊子
其顙頯頯塊然也或作頄易壯于頄)馗(說文本馗道字注見逵字又中馗菌名又鍾馗唐逸史明皇因疾晝夢有鬼藍
袍曰臣終南山進士鍾馗除天下虚耗之孽詔吳道子圖之賜二府又尤韻○今増)○危(虞為切角次濁次音說文
危在髙而懼也从厃人在厓上自卩止之也徐曰孝經在上不驕髙而不危制節謹度故从卩廣韻又疾也隤也不正也不安
也又宿名三星史記危峗也左傳𤣥武之宿虚危之星又姓古作□从人在山上)峗(三峗山名通作危○書三危底
績注疏在鳥䑕西與㟭山相近黒水出其南後西羌傳在今沙州敦煌城東南山有三峯故曰三危古文尚書作□唐明皇易
以今文古文遂湮滅矣集韻或書作□)○帷(于龜切舊音與危同說文在旁曰帷从巾隹聲又幔也一曰圍也)
為(于媯切音與危同說文□母猴也其為禽好爪下腹為母猴形徐曰好爪謂好用爪也○爾雅作造也亦姓魯昭公
子公為之後又寘韻詩福禄来為音位)○陂(班麋切宮清音說文阪也从􁃟皮聲一曰池也書傳孔安國曰澤障
曰陂月令注畜水曰陂或作波前魏相傳弛山澤波池師古音陂黄憲傳汪汪如千頃陂亦作波又歌寘二韻)詖(譣詖
又辯論也意也佞也廣韻辯辭又寘韻○毛氏韻増)羆(說文如熊黄白皮从熊罷省聲郭璞曰似熊而長頭似馬有髦
髙腳猛憨多力能拔樹木陸璣曰有黄羆赤羆大於熊其指如熊白而麄理不如熊美集韻或作□□或省作罷)藣
(筍虡飾○爾雅旄謂之藣集韻或作□□又寘韻)碑(說文豎石紀功徳从石卑聲徐曰按古宗廟立碑以繫牲耳後
人因於其上紀功徳此碑字从石秦以来製也七十二家封禪勒石不言碑七十二家封禪之言始於管仲不言碑穆天子傳
乃為名迹於弇兹石上亦不言碑也銘勒功徳當始於宗廟麗牲之碑也又祭義麗牲疏賈氏曰宮必有碑士昏禮聘禮入門
當碑揖則大夫壬廟内皆有碑鄉飲酒鄉射三揖則庠序之内皆有碑據祭則諸侯廟内有碑碑所以識日景觀碑景邪正以
知早晚宮廟用石為之葬碑取懸繩繂暫時往来運載當用木而已喪大記注天子用大木為碑謂之豐碑諸侯樹兩大木謂
之桓楹檀弓注鄭氏曰斵大木形如石碑於槨四角樹之穿中為鹿盧下棺以繂繞天子六繂四碑諸侯四繂二碑士二繂無
碑又釋名云碑被也葬時所設臣子追述君父之功以書其上徐曰劉熙言起於懸棺之碑者葢今神道碑也初學記碑悲也
所以悲往事今人墓隧宮室之事通謂之碑矣)悲(逋眉切音與陂同說文痛也从心非聲一曰心非為悲心之所非則
悲矣淮南子得之則喜失之則悲又有聲無淚曰悲無聲有淚曰泣)○鈹(攀縻切宮次清音說文天鍼也从金皮聲
方言錟謂之鈹或曰劒如刀裝者廣韻刀戈也或作鉟前功臣表周竈以長鉟擊項籍師古曰長刃兵為刀而劒形史記作長
鈹)披(說文旁持曰披从手皮聲一曰開也分也通作翍漢揚雄傳翍桂椒注古披字亦通作鈹荀子滑鈹輕重吏謹
持之注與披同又紙韻○項籍傳漢軍皆披靡普彼切司馬相如傳罔不披靡丕靡切)􁣈(剖肉也廣韻開肉集韻或
作㨢)被(廣雅裮被衣帶也又荷衣曰被左傳被苫葢漢古今人表被衣史記漢絳矦世家甲楯五百被通作披又紙寘
韻○毛氏韻増)旇(麾謂之旇又旌旗旇靡也)翍(張羽貌)耚(博雅耕也集韻或作□)○丕
(攀悲切音與鈹同說文大也从一不聲徐曰古音不若夫故得為丕字之聲也集韻亦作丕又姓左傳晉大夫丕鄭)伾
(說文有刀也从人丕聲引詩以車伾伾一曰衆也又紙韻)秠(說文一稃二米引詩維秬維秠天賜后稷之嘉種也从禾
丕聲字書云稃麤糠也爾雅穀皮也李巡曰秬是黒黍之大名丕是黒黍中之有二米者别名為秠又旨韻○爾雅翼曰周禮
鬯人注疏秬如黒黍一稃二米秠即其皮稃亦皮也按百穀之中一稃二米唯黍為然說文解秠字一稃二米而解来字云来
麰一来二縫是秠正此来麰爾古者来釐丕三字相通鄭注以秠稃皆解為皮失實又尤紙有韻)怌(恐懼也揚子柔
則怌又慢也○禮韻續降)駓(說文黄馬白色爾雅馬黄白雜毛詩有駓集韻或作䮆)豾(貍子曰豾集韻通作
狉)狉(羣走貌栁宗元文鹿豕狉狉○毛氏韻増)銔(靈姑銔旗名也左傳齊侯卜使王黒以靈姑銔率吉)
批(手擊之也唐史批逆鱗又紙齊屑韻○毛氏韻増)○皮(蒲麋切宮濁音說文□剥取獸革者謂之皮从
又為省聲徐曰又手也生曰皮理之曰革柔之曰韋又皮膚肌表也釋文被也被遺體也又姓出下邳鄭大夫子皮之後集韻
古作□籒作□)疲(說文勞力也从疒皮聲廣韻之也増韻又倦也止也又左傳注師還曰疲集韻或作罷易或鼓或罷少
儀朝廷曰退燕遊曰歸師役曰罷)郫(地名一在蜀今屬成都一在晉左傳趙孟使殺公子樂于郫)○邳
(貧悲切音與皮同說文湯左相仲虺所封國在魯薛縣廣韻下邳縣名在泗州漢為下邳國周為邳州宋置淮陽軍又姓漢有
信都邳彤)岯(說文山再成曰岯一曰山一成又大岯山名通作伾尚書至于大伾亦通作邳史記大邳注再重曰英一
重曰邳括地志云大邳山名今黎陽東山又曰青壇山在衛州黎陽集韻或作坯□又紙韻)魾(魚名說文大鱯也小
者名魮)○糜(忙皮切宮次濁音說文糝也从米麻聲黄帝初教作糜徐曰糜即粥也集韻或作􁐷□通作縻○史
記封禪書施縻之屬鄭氏曰施縻粥之神)􁍍(說文穄也集韻或作穈亦書作□)縻(說文牛轡也一曰繫也集
韻或作□又作麋通作靡傅說胥靡莊子注刑徒之人以鐵鍱相箝繫漢書羈靡不絶亦書作䌕)靡(散也周易吾與
爾靡之前文帝紀為酒醪以靡榖者多注散也通作縻又紙寘韻○今増)㸏(說文爛也一曰壊也或書作□通作糜孟
子糜爛其民賈山傳無不糜滅○今増)􁜷(乘輿金飾馬耳又紙韻)劘(分也集韻或作□□又歌紙韻揚子
劘虎牙音磨杜詩氣劘屈賈壘注莫婆切賈山傳自下劘上音靡)醾(􁫩醾酒名一曰麥酒不去滓而飲増韻重釀酒
集韻或作醾醿又花名嵗時記云本酒名以花色似之故名俗又作茶䕷)蘼(爾雅蘠蘼虋冬虋音門又紙韻)蘪
(爾雅草從水生曰蘪又蘪蕪蘄芷也根曰芎藭苖曰蘪蕪相如賦作䕻蕪漢書又作蘼蕪爾雅翼葉似蛇床而香故曰蛇床亂
蘼蕪)攠(鐘擊處也禮考工記鳬氏為鐘銑間謂之于于上之攠謂之隊鑄鐘所擊處攠弊也又歌韻○今増)麊
(潰米也又麊泠縣名也前地理志交趾郡名師古音縻)○眉(旻悲切音與糜同說文□目上毛也从目象形圭象
頟理徐曰仌頟理也指事本作睂𨽻作眉集韻一曰媚也又方言東齊謂老曰眉郭璞曰秀眉也詩眉夀注豪眉是也又州名
漢犍為郡武陽縣西魏置眉州因峩眉山為名通作麋王莽傳赤麋荀子伊尹之狀面無須麋)嵋(峨嵋山名在蜀嘉定
府峨眉縣南百里兩山相對如蛾眉通作眉)湄(說文水草交為湄从水眉聲釋名湄眉也臨水如眉一曰水隒也水
草交際之處集韻或作□□□通作麋○左傳孟諸之麋杜注湄也詩居河之麋與眉同)楣(說文秦名屋邊聨也齊謂
之檐楚謂之梠从木眉聲徐曰楣謂之梁謂門上横梁也眉猶際也釋名楣近前各兩若面之有眉)郿(說文古扶風縣
从邑眉聲毛詩王餞于郿今鳳翔府漢董卓家郿塢又寘韻○張氏補遺)媚(媚恱也韓愈永貞行㷦閃跳踉相嫵媚注
相媚恱音眉又寘韻○今増)麋(說文鹿屬从鹿米聲釋名澤獸也陸佃曰麋陽獸角始生而後䕶耳博物志麋聚草
澤而食其場成泥名曰麋暖民隨之種稻其收百倍周禮麋矦注麋迷也為矦示能討擊述惑也又犫麋醜人文選呉都賦犫
麋之與子都又姓蜀將麋竺)麛(鹿子又凡獸之初生皆曰麛韓愈猛虎行子食赤豹麛又齊韻○毛氏韻增)
黴(說文物中久雨青黒从黒□省聲徐按楚辭顔黴黎以阻敗注面黒也韓愈詩念逺慰黴黎○今増)○劑
(遵為切商清音○爾雅劑翦齊也又周禮聽賣儥以質劑質人大市以質小市以劑司市質劑結信鄭𤣥注兩書一札同而别
之長曰質短曰劑若今下手書言保物要還矣疏云今畫指券也又霽韻)檇(說文以木有所擣又地名春秋越敗於檇
李杜注今吳郡嘉興醉李城子唯切集韻或作㰎○今増)○崔(遵綏切音與劑同崔崔髙大貌詩南山崔崔集韻或
作嶉隹崒􁥴又灰韻○監韻作嗺誤)○厜(津垂切音與劑同說文厜㕒也顛也从厂垂聲○爾雅崒者厜㕒郭璞曰
謂山峯巉巖也)○綏(宣佳切商次清次音說文車中靶也从糸从爪从安省徐曰升車必正立執綏所以安也綏者
所執轡之總一云綏退也司馬法將軍死綏魏書云綏却也有前一尺無却一寸左傳出戰交綏杜注退軍為綏秦晉未致爭
而兩退故曰交綏又綏綏安泰葳蕤貌荀子綏綏兮其有文章也又匹行貌詩有狐綏綏又州名春秋時為白翟所居後魏立
州以縣名又本韻禮記武車綏旌王制下大綏並耳佳切)浽(小雨也)荽(說文本作葰䕬屬可以香口从艸俊
聲今作荽文選間居賦蓼荽芬芳或作荾前李夫人傳圅荾荴以俟風博物志張騫使西域得胡荾鄴中記曰石勒改名香荽
集韻亦作䒘)雖(說文蟲名似蜥蜴而大有文从虫唯聲一曰不定也廣韻設兩辭也一曰汎辭古作□今作雖俗作
虽非)睢(水名在梁郡受汴入泗漢睢水為之不流又睢陽梁國縣名集韻或作濉又本韻)○隨(旬為切商
次濁音說文從也从辵隋聲又卦名隨無故也注隨時之宜不繫於故又國名左傳漢東之國隨為大杜預云今義陽隨縣又
州名本隨國荆豫之域晉置隨郡齊改隨州又姓風俗通云隨矦之後漢有隨何集韻古作□遀追俗作随非)隋(順裂
肉也又代號本作隨隋文帝以周齊不遑寧處故去辵作隋辵音綽走也○毛氏韻増)遺(謙以下人也詩莫肯下遺
鄭康成讀荀子引詩莫肎下遺注楊倞曰遺讀曰隨又本韻寘韻○毛氏韻増)○隹(朱惟切次商清音說文□鳥之
短尾總名也徐曰鳥名也詩翩翩者隹隹為鳥短尾亦總名也今詩作鵻)萑(說文草多貌从艸隹聲一曰草名茺蔚也
○爾雅萑蓷也毛云蓷鵻也詩中谷有蓷李巡曰臭穢草也郭璞曰今茺蔚也葉似荏方莖白華華生節間又名益母陸璣注
云舊說皆云菴䕡韓詩及三蒼悉云益母一曰木名似桂一曰枲未漚者○毛氏曰與萑不同萑从□音胡官切)鵻
(鳺鴀也毛詩翩翩者鵻注毛云夫不也鄭云夫不鳥之慤謹也一云鳺鴀小鳩也爾雅隹其鳺鴀郭云今鵓鳩也李巡云今楚
鳩也左傳謂之祝鳩又紙韻)騅(說文馬蒼黒雜毛一曰蒼白曰騅徐曰蘆鵻也取鵻之色詩注菼鵻色在青白之間
又姓晉大夫騅敞)錐(說文銳也又器如鑚○史記錐之處囊其末立見)○腄(株垂切音與隹同說文瘢
胝也一曰馬及鳥頸上結骨李舟說)○追(中葵切音與隹同說文逐也从辵􁃟聲廣韻隨也増韻建也又詩其追戎
國名)䨨(雷也)○吹(樞為切次商次清音說文嘘也从口从欠㑹意或作龡○周禮中春龡豳詩以逆寒暑又
寘韻○荀子可炊而傹與吹同)炊(爨也从火吹省聲又族人炊神名前郊祀志師古曰族人炊古炊母之神炊謂饎爨)
○推(川隹切音與吹同順遷也一曰窮詰也廣韻又排也増韻又擇也奬也奉也尋繹也又灰韻○周禮三推五推
二音毛云从手者皆有二音)蓷(草名萑也又灰韻)○椎(傳追切次商濁音說文擊也前趙肅王傳椎埋
攻剽師古曰椎殺而埋之又椎鈍不曲撓也前周勃傳其椎少文應劭曰今俗名拙語為椎儲師古曰椎謂朴鈍如椎又齊謂
之終葵徐曰終葵椎别名故玉􁇀終葵首作椎形廣韻亦棒椎也漢張良傳為鐵椎百二十斤集韻或作桘通作槌搥韓文作
樂鼓還槌)鎚(權也或作錘又灰韻)槌(蠶薄柱又灰寘二韻○楊子槌提仁義音都回切)甀(小口罌說
文本作□毛氏韻増)○魋(椎頭髻漢書尉他魋結箕踞或作椎又灰韻○毛氏韻増)○鬌(重垂切音與推
同說文髪墮也从髟墮省聲○平水韻増)○垂(是為切商次濁音說文木華葉􁄗注見陲字下又幾也將及也増韻
又自上縋下也又人名垂共工又寘韻)陲(逺邊也說文本作垂从土􁄗聲𨽻作埀○左傳䖍劉我邊埀又書東西埀
注埀是逺外之名今邊埀字皆作此陲増韻疆也又危也)倕(重也又黄帝時巧人名或作陲通作□又寘韻)腄
(臀也又東夷縣名前主父偃傳飛芻輓粟起於黄腄師古曰二縣名郊祀志祀之罘於腄又寘韻○毛氏韻増)○誰
(視隹切音與垂同說文何也从言隹聲徐按史記賈誼過秦論陳利兵而誰何音苛苛細也謂細詰問也漢有大誰卒師古曰
大誰主問非常之人云姓名是誰有大誰長集韻或作唯亦作譙史記衞綰傳不譙呵譙音誰呵音何注責讓也)脽
(說文尻也从肉隹聲前東方朔傳連脽尻師古云臀也一曰地名祠后土處史記漢祭后土汾脽上注脽者河東岸特堆堀長
四五里廣一里餘髙十餘文汾堆在堆之上后土祠在西脽在巨靈坐處西流與河合以特堆象此為名師古曰以形髙起如
人尻脽一說地本名鄈音葵彼鄉人呼如誰轉為脽漢舊儀云葵上)○逶(邕危切羽清音說文逶迤衺去貌从辵委
聲詳見余支切蛇字注集韻古作蟡)倭(說文順貌引詩周道倭遲廣韻順貌増韻又謹貌)䴧(□鹿鄭康成曰
今益州有鹿䴧一曰鹿之美者)蜲(水精也形如蛇紆曲長八尺以名呼云可使取魚又蜲蛇澤鬼大如轂長如轅紫衣
朱冠惡聞雷霆之聲則捧其首而立齊桓公田於澤見之○毛氏韻増)痿(痺濕病注見本韻儒隹切)萎(草木
枯又蔫也又賄韻)委(委委行委曲也又爾雅委委佗佗美也又紙寘韻)○羸(倫為切半徵商音說文瘦
也从羊羸省聲徐曰六畜中駿馬多瘦牛亦瘦狗亦細形雞之瘦亦不至於劣唯羊則羸也)○纍(倫追切音與羸
同說文綴得理也从糸畾聲禮記纍纍如貫珠一曰大索長揚賦木擁搶纍以為儲胥蘇林曰竹搶纍為外儲也師古曰以木
擁搶及纍繩連結也一曰不以罪死曰纍揚雄反騷敬弔楚之湘纍又姓晉七輿大夫纍虎集韻或作縲論語注黒索也亦作
累孟子係累其子弟司馬相如傳通作絫亦作羸易大壯羸其角司馬云大索也王肅作縲鄭虞作纍蜀本作累又井羸其瓶
蜀本作累穎達云拘纍纒繞也)欙(說文山行所乗者从木纍聲引虞書予乗四載山行乗欙集韻或作樏)□
(求子牛一曰騰䝏也集韻或作□通作累○禮記月令累牛騰馬○今増)虆(蔓也或作藟毛詩莫莫葛藟或作纍□通
作纍○今増)蘲(盛土籠集韻或作蔂通作虆孟子反虆梩而掩之注籠臿之屬)絫(前律厯志權輕重不失黍
絫應劭曰十黍為絫十絫為銖一曰十絲為絫○舊韻與係累累牛同注誤)○甤(儒隹切半商徵音說文草木實
甤甤也从生豕聲豕字讀若豨徐曰甤豕聲相近又生子之多莫若豕也)蕤(說文草木華垂貌从艸甤聲嵇康琴賦飛
英蕤於昊蒼禮記緇布冠不蕤謂質而無飾也又蕤賔五月律名謂五月一隂之氣委蕤於下集韻或省作苼○毛氏韻増)
痿(說文痺疾从疒委聲徐按呂氏春秋出輿入輦命曰痿蹶之機韓王信曰如痿人之不忘起又痺濕疾又本韻)
緌(說文糸冠纓从糸委聲内則緌結纓頷下以固冠結之餘者散而下垂謂之緌集韻或作綏一曰注旄於干首周禮
夏采建綏注當作緌以旄牛尾為之注於橦上一曰垂也曲禮武車綏旌謂垂舒之也又王制天子殺則下大綏注當為緌有
虞氏之旌旗也)䅑(長沙謂禾四把曰䅑集韻或作㮃)桵(說文白桵棫从木妥聲或作㮃○爾雅棫白桵山中
木藂生有刺實如耳璫○已上屬媯字母韻)○規(均窺切角清音說文有法度也从夫从見徐曰言為可聞行為
可見言有規矩也㑹意字統曰丈夫識用必合規矩故字从夫一曰正圓之器詩沔水規宣王注正君曰規左傳近臣盡規注
疏規者周匝之物以比人行周備不圓匝者規之使成圓正之器又規求計也左傳規求無度又規蔽也唐書規影徭賦集韻
或从木作槼)摫(㧓摫裁制也方言梁益間裂帛為衣曰摫)瞡(瞡瞡自得貌一曰眇視増韻小見貌也荀子學
者之嵬瞡瞡然○毛氏韻増)􁘜(說文本作巂周鷰也从隹中象其冠也冏聲蜀之王先代有蠶叢魚鳬杜宇鼈靈望
帝望帝化子巂今子規是也集韻作􁘜或作鳺史記厯書秭鳺先嘷師曠禽經甌越間曰怨鳥夜啼達旦血漬草木凡啼皆北
面江介曰子規蜀右曰杜宇華陽風俗名杜鵑又名催歸韓愈詩催歸日未西)○闚(缺規切角次清音說文閃也从
門規聲謂傾頭門中視也○語闚見室家之好易闚觀)窺(說文小視也通作闚○莊子用管闚天東方朔傳以管闚
天以蠡測海○伍被傳未有窺左足而先應音跬)○葵(渠惟切角濁音說文□菜也从艸癸聲𨽻作葵有紫莖白
莖二種常傾葉向日不令照其根也左傳鮑莊之智不如葵葵猶能衛其足爾雅翼云葵為百菜之王味尤甘滑天有十日癸
與之終始故葵从癸又爾雅終葵繁露又葵之一種葉圓而厚又戎葵注今蜀葵花似朱槿又澤葵莓苔也蕪城賦澤葵依井
又揆也詩天子葵之又揆之以日說文揆葵也)楑(博雅終楑椎也亦通作葵周禮攷工記大圭終葵首注齊人謂槌為
終葵圭首六寸為槌以下殺)鄈(地名說文河東臨汾地漢祭后土處从邑癸聲又鄈丘在河南又在陳畱通作葵括
地志葵丘在曹州考城縣東南一里一百五十步桓公㑹處又臨淄縣有葵丘即左傳連稱管至父戍處)○墮(翾規
切羽次清音說文本作隓敗城阜曰隓从􁃟□聲徐曰从二左衆力左之或作隓篆文作隋今經傳作墮又壊也書萬事墮哉
春秋墮郈墮費亦作􁃲前刑法志法度􁃲師古曰即墮字又果過韻○俗作隳)隋(祭食也○周禮大祝隋釁注血祭曰
隋釁集韻或作綏)觽(說文佩角銳耑可以解結从角嶲聲○禮記小觽注以象骨為之或作䥴又齊韻童子佩觽戸
圭切)䥴(說文瓽也一曰鼎一曰大鐘一曰日旁氣○周禮眂祲掌十煇之法一曰祲二曰象三曰䥴又齊韻)睢
(仰目也○莊子盱盱睢睢前五行志萬衆睢睢一曰睢盱小人喜恱之貌博雅睢睢盱盱元氣也又本韻寘韻唐史恣睢音雖
莊子恣睢漢五行志恣睢者衆李斯傳有天下而不恣睢竝去聲)倠(呼維切音與墮同說文仳倠醜面从人隹聲引
楚辭仳倠倚於檻又淮南子嫫母仳倠○毛氏韻増)○蠵(勻規切羽次濁音觜蠵大龜甲可以卜縁中文似瑇瑁一
名靈蠵前郊祀志馮夷切和師古曰馮夷水神命靈蠵也或作□集韻亦作􁥎觿○已上屬規字母韻)○麾(吁為
切羽次清音旗屬○周禮建大麾以田樂書周官巾車建大麾後世協律郎執之以令樂工髙七尺干飾以龍首綴纁帛畫升
龍其上唐謂之暈干集韻或作戲漢書項籍傳戲下師古注戲大將之旗又齊人謂快為麾禮記祭祀不麾蚤注謂麾快也不
以先時為快也)□(說文所以指麾也从手靡聲通作麾尚書右秉白旄以麾詩麾之以肱左思五君詠一麾乃出守亦
通作撝易撝謙注謂指撝皆謙也○今増)撝(說文裂也从手為聲○已上屬麾字母韻)○衰(初危切次商次
清音減也廣韻殺也○左傳皆有等衰杜預曰殺也又為之等衰曰衰荀子相地而衰政又趙衰人名又本韻灰歌韻)○
衰(雙隹切次商次清次音寖微也小也弱也耗也又本韻又灰歌韻)榱(說文椽也秦名為屋椽周謂之榱齊
謂之桷从木衰聲徐曰按春秋刻桓宮桷左傳齊子尾抽桷擊扉三宋伐鄭則曰取大宮之椽歸為盧門之椽以此知齊魯謂
之桷也○已上屬乖字母韻)

　　五(微獨用)

　　機(居希切音與支韻羈字同說文主發謂之機从木幾聲徐曰按書若虞機張往省括于度括箭受弦處也機弩牙戾
也一曰織具也又機械莊子子貢謂漢隂丈人曰有機於此日灌百畦又巧術也變也又要也㑹也又宻也○凡幾之字从□
从戍俗作機非)鐖(鈎逆鋩也無鐖之鈎不可以得魚又大鎌也○史淮南王安傳鐖鑿棘矜)璣(說文珠不圓者
从玉幾聲徐按符瑞圖有璣鏡注大珠而埤有光曜可為鏡○周禮大宰斿貢注鄭云燕好珠璣琅玕也又器名史璿璣注璣
為運轉衡為横簫運璣使動以衡望之璣徑八尺圓周二尺五寸而强又未韻)禨(祥也増韻又崇也集韻通作僟又未
韻)嘰(說文小食也从口幾聲○前相如大人賦咀嚼芝英兮嘰瓊華張楫曰嘰食也一曰唏也紂為象箸而箕子嘰
廣韻又口醜也○毛氏韻増)饑(餓也音義與支韻飢字同)鞿(馬絡頭一曰韁在口音義與支韻羈字同)
磯(磧也一曰激也廣韻大石激水増韻石激水曰磯孟子是不可磯也陸佃曰微切以激之○案舊注石激水曰磯故
激曰磯感激亦言磯感監韻磯字舊注感激也誤今正)譏(說文誹也从言幾聲一曰譴也廣韻問也増韻又誚也伺
察曰譏孟子關市譏而不征通作幾禮無關門之征猶幾)耭(耕也)蟣(蝨子又尾韻○毛氏韻増)幾(說文
微也殆也从□从戍兵守也□而兵守者危徐曰㑹意易幾者動之微廣韻庶幾也増韻又尚也期也又近也通作僟禮記月
令數將僟終注近也古作□又本韻尾未韻)刉(周禮士師凡刉珥注釁禮之事詳見渠希切􁏕字注又未泰隊韻○
毛氏韻増)○祈(渠希切音與奇同說文求福也从示斤聲○爾雅告也呌也郭璞曰祈祭者呌呼而請事也廣韻求
也又報也増韻又徐也集韻或作祈亦作蘄苟子跨天下而無蘄又支韻)肵(敬也又盛心舌之俎禮記曽子問無肵俎
注疏肵是尸之所食歸餘之俎)旂(說文有鈴曰旂以令衆从㫃斤聲周禮交龍為旂爾雅注懸鈴於竿頭畫龍於旂上
釋名旂倚也畫作兩龍相依倚也鄭云一象其升朝一象其下復也詩龍旂陽陽和鈴央央○俗作旗非)頎(說文頭佳
貌从頁斤聲一曰長貌詩碩人其頎孔子世家黯然而黒頎然而長又狠韻○詩詁曰詩猗嗟頎而長兮毛云頎長也禮記頎
乎其至也鄭云頎至也皆是隨文遷就衛風碩人其頎毛亦云頭長也又因猗嗟之長為義愈失之矣按許慎文字頎頭佳貌
然則頭之佳則竦也頎當音畿如禮記頎乎其至合音􁃻惻之􁃻音畿者誤)畿(說文天子千里也以逺近言之則曰
畿从田幾省聲前刑法志封十為畿周禮小司徒九畿疏王畿外仍有九畿謂侯甸男采衛要内六服為中國夷鎮藩外三服
為夷狄四面皆有此九畿相去各五百里又門内曰畿詩薄送我畿毛云門内也又限也増韻門限也韓愈詩白石為門畿或
作圻左傳天子之地一圻書圻父注封圻也當作畿通作祈詩注毛傳曰圻畿祈同)幾(近也周易月幾望禮記數將幾
終孟子幾千人矣漢書幾敗乃公事幾致刑措竝機祈二音一曰器之圻堮也記丹漆雕幾之事車不雕幾鄭注附纒為圻堮
也又曰漆飾為圻堮又本韻又尾至未三韻○毛氏韻増)􁏕(說文以血有所涂祭也从血幾省聲引周禮肆師掌祈珥
者釁禮之事舊書祈為􁏕徐曰謂假借作祈本作畿字也禮記成廟則釁之雍人舉羊昇屋自中屋南面刲羊血于前乃降門
夾室皆用雞或作刉周禮小子珥于社稷祈于五祀鄭注珥當為衈祈或為刉士師凡刉珥釁禮之事用牲毛者曰刉羽者曰
衈集韻亦作□又作禨肆師祈珥鄭𤣥注祈當作進禨之禨○案周禮肆師祈珥說文徐曰祈本作􁏕又小子祈珥鄭注祈或
為刉乂士師刉珥音機又音奇是􁏕刉字異義同○今増)碕(曲岸也音義與支韻碕同○案監韻五支内碕字渠宜切
八微内崎字渠希切其音同碕字注曲岸也崎字注曲岸曰崎其義同舊韻前後互出非今正)○沂(魚衣切音與宜
同說文水出東海費東西入泗一曰青州浸出泰山葢縣南至下邳入泗○論語浴乎沂杜預云魯城南自有沂水又州名屬
琅琊郡宋置北徐州周改沂州)凒(博雅凒凒霜雪貌或作皚亦作溰○文選七發浩浩溰溰注髙白貌)○非
(匪微切次宮清音說文□遺也从飛下翅取其相背也廣韻不是也責也増韻又訾也閒也又姓風俗通有非子又尾未韻)
餥(爾雅餱食也方言陳楚之間相謁而食麥饘謂之餥)裴(即裴漢魏郡侯國縣名前漢王子侯表作楖裴在肥
鄉縣又灰韻○毛氏韻増)蜚(集韻蟲名又尾未韻○毛氏韻増)誹(謗言也増韻非議也○史平準書沮誹通
作非漢食貨志張湯奏顔異見令不便不入言而腹非晁錯䇿誹謗不治又尾未韻)緋(絳色一曰赤練古作非篆文云
析糸為□)扉(說文戸扇也从戸非聲一曰以木曰扉以葦曰扇爾雅闔謂之扉○从尸俗作屝非扉音扶沸反○荀子
菲帷注編革為蔽或讀為扉)飛(說文飛鳥翥也象形徐曰上旁飞者象鳥頸長毛又姓古作飛通作蜚漢書注蜚古
飛字莊子蜚大屋史秦紀蜚亷)騛(說文馬逸也从馬飛引司馬法曰飛衛斯輿通作飛說文徐曰史記騁六飛六馬也)
○霏(芳微切次宮次清音雰也○詩雨雪霏霏注甚也或作䬠揚雄河東賦雲䬠䬠而来迎注古霏字)菲
(說文芴也从艸非聲徐按爾雅注土𤓰也又芳菲茂貌又尾未韻詩葑菲在上聲)騑(說文驂旁馬从馬非聲記曲禮
注疏車有一轅四馬中兩馬夾轅名服馬兩邊名騑馬亦名驂馬又詩四牡騑騑注馬行不止貌或作匪記少儀車馬之美匪
匪翼翼周禮保氏六儀注同集韻或作􁒂)馡(廣雅馡馡香也通作菲楚辭芳菲菲兮滿堂相如賦郁郁菲菲)裶
(曳衣貌相如賦衯衯裶裶亦書作裴○毛氏韻増)妃(說文匹也从女己聲○爾雅妃媲也對也后妃也禮記天子之
妃曰后又嬪御之貴者次於后又太子之嫡室也又初學記古者天子後宮嫡庶皆曰妃黄帝四妃虞舜二妃或作婓列仙傳
江婓二女集韻亦作□又隊韻記喪其妃耦注妃匹妃也皆音配)○肥(符非切次宮濁音說文□多肉也从肉卪
徐鉉曰肉不可過多故从卪廣韻腯也又國名左傳晉荀吳滅肥又姓史記肥義)淝(水名在廬江出九江入淮又合
肥地名前地理志應劭曰夏水出父城東南至此與准合故曰合淝一曰所出同所歸異曰淝泉通作肥詩我思肥泉)
腓(說文脛腨也从肉非聲易咸其腓注鄭云膞腸詩小人所腓注足肚也程氏曰腓從動之義如足之腓身動則隨而
動一曰病也詩百卉具腓又避也詩牛羊腓字之又未韻)痱(風病一曰小腫○賈誼䇿又𩔖辟且病痱師古曰辟足病
痱風病集韻或作□又賄末韻)厞(𨼆也又未韻)婓(說文婓婓往来貌揚雄傳昔仲尼之去魯兮婓婓遲而周
邁○今増)賁(地名漢地理志東海襄賁又姓史記黥布傳趙將賁赫音肥又文元刪吻寘問韻○今増)○微
(無非切次商次濁音說文𨼆行从彳□聲○左傳曰白公其徒微之徐曰𨼆於物而行也漢武帝微行又細也少也衰也賤也
又無也非也語微管仲詩微我無酒又太㣲少微星名又三微者三正之始萬物皆微又書名前藝文志左傳微鐸氏微師古
曰微釋其微指又足瘡也詩既微且□注骭瘍為微又姓集韻或作微○毛氏曰微从□說文从人攴豈省聲从山从一从□
轉冩作微俗作□非)薇(說文菜也似藿菜之微者也从艸微聲徐曰一云似萍或曰生山中詩注又名苦盆陸璣曰山
菜莖葉皆似小豆蔓生味如小豆藿可作羮項氏曰薇今之野豌豆苖也蜀謂之巢菜三秦記夷齊食之三年顔色不變武王
戒之不食而死又爾雅薇垂水注疏草生於水濵而支葉垂於水者薇又詩采薇注金櫻芽也又白薇藥名薔薇紫薇花名籒
省作□)㵟(說文浽㵟小雨也集韻或作微霺)○衣(於希切音與支韻幾同○依也象覆二人之形徐曰
人所依也上曰衣下曰裳易黄帝堯舜垂衣裳而天下治世本胡曹作衣黄帝時人又伯余為裳白虎通衣者𨼆也裳者障也
所以𨼆形自蔽障也又姓出姓苑又尾韻)依(說文倚也从人衣聲増韻憑也據也附也廣韻又縁也又尾韻○前師丹
傳倚違者連嵗師古注猶依違也)譩(痛聲又支止韻)○稀(香依切音與嘻同說文□疏也从禾希徐曰爻
者希疏之義與爽同意巾象禾之根莖亦足其希象集韻通作希)俙(依俙猶言髣髴也一曰訟也面相似心相非又
尾韻)晞(說文乾也从日稀省聲○詩湛湛露斯匪陽不晞方言暴也東齊北岱之間謂之晞一曰明之始升詩東方未
晞注疏是日之光氣)睎(說文望也从目希聲海岱之間謂盻曰睎徐曰凡睎望字皆當如此班固賦睎秦嶺通作希公
孫𢎞傳希世用事注希觀相也晉虞溥傳希顔之徒)豨(豬也方言南楚謂之豨集韻或作狶)欷(說文歔也从欠
希聲徐曰歔欷者悲泣氣咽而抽息也一曰懼貌或作唏史記紂為象箸而箕子唏注即欷歔之欷韓愈送區𢎞詩獨子之節
可嘆唏注與欷同哀而不泣)鵗(爾雅雉北方曰鵗又旨韻)希(寡也施也廣韻止也散也増韻少也罕也又姓
集韻古作□又紙韻○已上屬羈字母韻)○歸(居韋切音與媯同說文女嫁也从止婦省􁃟聲徐曰婦人謂嫁曰歸
止者止於此也詩之子于歸春秋伯姬歸于紀廣韻還也増韻入也又歸往依投也又指趨曰歸又州名春秋夔子國今歸州
唐置州有秭歸縣屈原之鄉取歸國為名集韻籒省作㱕俗作帰非又寘韻齊人歸女樂陽貨歸孔子豚去聲)騩(馬黒
色一曰山名音義與支韻騩字同)○蘬(區韋切音與虧同○爾雅紅蘢古其大者蘬通作歸本草當歸一名乾歸
一名文無古今注將歸贈以文無通志云葉似芎藭大葉曰馬尾當歸細葉曰蠶頭當歸又薺實又紙尾韻)巋(山貌
又尾寘韻)○韋(于非切音與危同說文韋相背也从舛口聲獸皮之韋可以束物枉戾相違背故借以為皮韋徐曰
皮柔熟為韋口音韋又豕韋國名杜預曰東郡白馬縣東南有韋城今滑州又姓豕韋之後古作□俗作韋非)幃(説文
本褘囊字詳見褘字注又單帳也)褘(說文本作幃囊也从巾韋聲徐曰爾雅㕞即飾也字或作褘婦人之褘謂之縭
縭緌也郭曰即今之香纓又本韻褘字注)湋(說文回也从水韋聲又水名漢溝洫志關中靈軹成國湋渠如淳曰湋水
出韋谷)違(說文離也从辵韋聲廣韻又背也去之也論語違之之一邦又奔放曰違左傳凡諸侯之夫夫違又依違
不明白也孔光傳作猗違漢書作依韋郊祀歌五音六律依韋響昭注不相乖離貌)闈(宮中之門也从門韋聲増韻宮
中相通小門)圍(說文守也从囗韋聲廣韻圜也遶也増韻圈也又周也易範圍注周備也又一圍五寸又云一圍三
寸又一抱謂之圍又九圍九州也詩帝命式于九圍孔子閒居注九州之界通作韋漢成紀大風拔木十韋以上古作口象四
匝之形又未韻)○巍(語韋切音與危同說文髙也从嵬委聲集韻或作嵬通作魏莊子魏然而已注獨立貌)
犩(牛名郭璞云犪牛也如牛而大肉數千斤或作□)○威(於非切羽清音說文姑也从女戍聲引漢律婦
告威姑徐曰今借為威權字一曰有威可畏謂之威又左傳賤有等威杜預曰謂威儀有等差又州名又姓齊威王後古作畏
書天明畏徐邈音威畏髙明鄭氏讀為威徳威惟畏禮記作威集韻古亦作□□)葳(葳蕤草木盛貌)蝛(蛜蝛
○爾雅蛜蝛委黍注䑕婦别名通作威詩伊威在室○已上屬媯字母韻)○暉(吁韋切羽次清音說文光也日之光
从日軍聲)煇(說文光也火之光也詩庭燎有煇或作煒前王莽傳青煒登平注音暉如淳曰青氣之光輝也集韻亦作
輝又阮問願韻)揮(說文奮也从手軍聲増韻振也動也散也指揮也又揮霍也)楎(橛也○爾雅杙在牆謂之
楎又禮記内則不敢縣於夫之楎椸爾雅植曰楎横曰椸一曰犂頭集韻或作椲)翬(說文大飛也从羽軍聲○爾雅
鷹隼其飛也翬郭璞曰鼓翅翬翬然疾也一曰雉名伊洛而南雉素質五采皆備曰翬詩如翬斯飛以言其文之渙散陸佃曰
左傳五雉為五工正東方曰鶅西方曰鷷南方曰􁀂北方曰鵗中央曰暈又周禮内司服掌王后褘衣鄭司農云褘衣畫衣也
疏云褘當為翬即翬雉一曰刻繪為之形而采畫之綴於衣以為文章集韻或書作翬)褘(說文蔽膝也从衣韋聲引
周禮王后之服褘衣謂畫袍也一曰衺交落帶繫於體者方言江淮之間謂之褘或謂之袚魏宋南楚之間謂之大巾關東謂
之蔽膝爾雅婦人之褘謂縭縭緌也郭曰即今之香纓又本韻)徽(說文衺幅也一曰三糾繩也又美也詩太姒嗣徽音
又琴節曰徽陸機文賦猶絃么而徽急李善注引淮南子鼓琴循絃謂之徽五臣曰調也樂書作暉去琴之為樂絃合聲以作
主暉分律以配臣古暉十有三象十二月其一象閏用螺蚌為之近代用金玉瑟瑟水晶等寳所示明瑩節大者縱又州名隋
置歙州宋改徽州集韻古作□)幑(說文幟也以絳徽帛著於背从巾徽省聲引春秋傳揚徽者公徒若今救火衣前王
莽傳殊徽幟師古注通謂旌旗屬集韻或作㫎通作徽○已上屬規字母韻)












　　古今韻㑹舉要卷二

　　欽定四庫全書

　　古今韻㑹舉要卷三

　　元　黄公紹　原編

　　熊　忠　舉要

　　平聲上

　　六(魚獨用)

　　居(斤於切角清音說文□處也从尸得几而止也引孝經仲尼凥凥謂閒居如此㑹意今文孝經作居又居居惡也毛
詩自我人居居傳曰懐惡不相親比之貌嚴氏曰居居然傲狠而無相親之意也集韻或作㞐又支御二韻)琚(說文
瓊琚从玉居聲引詩報之以瓊琚毛傳云佩有琚瑀所以納間孔疏云謂納衆玉與珩上下之間賈誼新書云佩玉捍珠以納
其間琚集韻或作璵○朱氏曰佩有珩者佩之上横者也下垂三道貫以蠙玦璜如半璧繫於兩旁之下端琚如圭而正方在
珩璜之中瑀如大珠在中央之中别以珠貫下繫於璜而交貫於瑀復上繫於珩之兩端衝牙如牙兩端皆銳横繫於瑀下與
璜齊行則衝璜出聲也又錢氏曰佩玉之雙璜上繫於珩又有組以左右交牽之使得因衡之抑揚以自相衝擊而於二組相
交之處以物居其間交納而拘捍之故謂之琚或以大珠或雜用瑀石詩言琚用瓊則佩之美者也○案朱氏以兩旁之中為
琚錢氏以中央之中為琚瑀又見佩字注)裾(說文衣袌也从衣居聲一曰衣後裾又衣盛貌荀子由是裾裾又御韻)
据(說文㦸拘也从手居聲徐曰謂手執臂曲局如㦸不可轉也引詩予手拮据又韓詩云足為事曰拮据又御韻)
椐(說文樻木也徐按爾雅椐樻注木腫節可為杖詩其檉其椐注椐節中腫今人以為杖即靈夀是也)鶋(鵯鶋
鳥名爾雅鸒斯鵯鶋郭璞云雅烏也小而多羣腹下白江東亦呼為鵯烏鵯音匹通作居詩弁彼鸒斯注毛云鸒卑居卑居雅
烏也又鶢鶋海鳥左傳作爰居○詩詁曰案說文雅即鴉字毛氏郭氏小爾雅謂卑居為雅烏既曰雅又曰烏語似重複葢後
人不知雅即鴉字而讀作大小雅之雅遂加烏字謂之雅烏殊為失理今定以鸒卑居也卑居雅也雅即烏也但雅有數種諸
說專以小而腹下白者為卑居亦誤)𡨢(貯也)車(說文車象形輿輪總稱古史考曰黄帝作車引重致逺少昊氏
加牛禹時奚仲加馬周禮車有天地之象人在其中一云奚仲造車籀作□古作□又麻韻○釋名古曰車聲近舍屋舍也今
者聲如居所以居人也韋昭曰古唯尺遮切自漢以来始有居音)○墟(丘於切角次清音說文本作□大丘也从
虍从丘賈誼䇿社稷為虚今文作墟詩升彼虚矣注作墟朱氏曰故城也禮記墟墓之間注本作虚虚者毁滅無後之地或作
丘崐崘虚謂之崑崙丘又井田四邑為丘丘謂之虚又虚韻)嶇(說文□䧢本作䧢从􁂅區聲今作﨑嶇増韻山路也
或作㠊﨑㠊山峻也通作􁔸魏都賦山阜隈積而踦􁔸又虞韻○禮韻㠊字互出○今正)袪(說文衣袂也从衣去聲徐
曰今衣袖口俚言袖繳也禮記檀弓注褏縁袂口也詩羔裘豹袪注袂是袖之大者袪是袖頭小稱一曰舉衣貌)祛
(攘却也逐也又散也前兒寛傳合祛於天地李寛曰祛開也散也合閉也又彊健貌詩以車祛祛或作佉荀子佉與祛同)
胠(博雅脅也一曰旁開為胠莊子胠篋乂去也荀子胠於沙而思水又軍左翼曰啓右翼曰胠左氏傳狼蘧疏為右胠
又語御洽韻)阹(說文依山谷為牛馬圈从􁂅去聲又揚雄羽獵賦泰山為阹長揚賦以罔為周阹李竒曰阹者遮禽
獸圍陣)呿(口開也莊子口呿而不合又麻御韻○毛氏韻増)抾(方言摸去也一曰捧也揚雄傳抾靈蠵注
挹取也○今増)魼(說文魚也从魚去聲一曰比目前相如賦禺禺魼鰨郭璞曰比目魚狀似牛脾細鱗紫色兩相合乃
得行集韻或作鱋○今増)去(来去之去毛詩鳥䑕攸去協音平聲义虞語御韻○毛氏韻増)○渠(求於切角
濁音說文水所居也从水□聲廣韻溝渠一曰渠渠勤也又深廣貌毛詩夏屋渠渠又軒渠笑貌後漢方技傳軒渠笑自若又
大也又犀渠甲名左思賦戸有犀渠注楯也又樊遏渠樂曲名又吳人呼彼之稱杜詩只有不關渠又石渠閣名在未央大殿
以藏秘書又宕渠山名蜀都賦外負銅梁於宕渠又鳥名庸渠郭璞曰庸渠似鳬灰色而雞脚一名草渠即今水雞又州名古宕渠地
梁立渠州又姓衛有渠孔御戎又語御韻)蕖(荷芙蕖李巡曰芙蕖别名芙蓉江東呼荷華詩隰有荷華注未開曰菡萏
已發曰芙蕖集韻通作渠毛詩傳曰夫渠爾雅荷扶渠詳見荷字注)􁄨(雝􁄨脊令也飛則鳴行則揺詩注通作渠左傳
注並作雝渠詳見鴒字注集韻或作□□)磲(博雅硨磲石次玉集韻或省作□通作車渠書注大貝如大車之渠考工
記車罔為渠)蘧(說文蘧麥也从艸遽聲徐曰今謂之瞿麥俗又名句麥又蘧蘧自得貌莊子蘧蘧然周也注有形貌
又姓蘧伯玉之後集韻或作遽○毛氏韻増)籧(說文籧篨粗竹席也从竹遽聲廣韻蘆䕠也又詩籧篨不鮮傳曰籧
篨不能俯者釋訓曰口柔也注疏曰籧篨本疾名晉語曰籧篨不可使俯戚施不可使仰口柔者必仰面觀人之顔色而為辭
似不能俯之人因名口柔者為籧篨曹氏曰說文籧篨為麄竹席竹席之為用常仰而不能俯也集韻通作􁋒)鐻(說文
金銀器名从金豦聲集韻或作□又語御韻賈誼傳銷鍾鐻在上聲莊子削鐻去聲○監韻注戎夷貫耳誤)璩(環屬
戎夷貫耳集韻或作璖□通作鐻文選鐻耳之傑)醵(合錢飲酒集韻或作䣰又御藥韻)腒(說文北方謂鳥
腊曰腒引傳曰堯如腊舜如腒周禮注乾雞)○魚(魚居切角次濁次音舊韻牛居切說文□水蟲也象形魚尾與
燕尾相似徐曰下火象尾而已非水火之火本作□𨽻省作魚易中孚注魚蟲之𨼆者也韓文魚魚雅雅注魚鳥飛行成隊又
獸名詩象弭魚服陸璣曰魚獸似豬出東海肉背有斑文腹下有純青今人以為弓揵步义其肉雖乾每海水將潮及天隂則
毛皆起雖千里外可知海潮之候自相感也又姓出馮翊公子魚之後○荀子絲歶縷歶讀為魚)䁩(爾雅馬二目白
䁩一目白瞷郭云似魚目陸佃云今之環眼馬馬最下者字書作□字林作䁩集韻或作□通作魚詩有鱏有魚○毛氏韻増)
漁(說文捕魚也本作□徐曰从二魚魚多也篆文从省作漁尸子燧人之世天下多水故教人以漁易以佃以漁注取
獸曰田取魚曰漁又侵取也禮記諸侯不下漁色漢景紀漁奪百姓師古曰漁獵之也又水名在漁陽或作䱷周禮䱷人掌以
時䱷集韻又或作䰻通作魚左傳公將如棠觀魚者又遂往陳魚而觀之杜曰大設捕魚之具而觀之又御韻)齬(齒一
前一却廣韻齟齬不相值齟音菹又虞語二韻○毛氏韻増)衙(衙衙行貌宋玉九辯屬雷師之闐闐兮通飛亷之衙
衙徐邈讀又釋名敔衙也衙止也所以止樂又麻語禡韻○毛氏韻増)○苴(子余切角清音說文履中草从艸且
聲徐曰履中屈也廣韻履藉也一曰包也孔叢子吾於木瓜見苞苴之禮行詩箋以果實相遺者必苞苴之一曰裹魚肉禮記
飯腥而苴熟注苞也又本韻虞麻語御韻詩如彼棲苴土加切韓文補苴罅漏子加切)蒩(說文茅藉也从艸租聲禮
曰封諸侯以土蒩以白茅周禮音義亦作租通作苴前終軍傳苴白茅於江淮與蒩同又虞韻○毛氏韻増)且(說文
薦也从几足有二横一其下地也又此也語辭也詩曰父母且又多貌詩籩豆有且又巴且芭蕉也前司馬相如傳諸柘巴且
又虞語馬韻莊子漁者余且注余音預且音七余切○禮韻續降)蛆(蝍蛆蜈蚣陸佃云俗謂之百足魯連子曰百足
之蟲三斷不蹶其所持者衆也廣韻云吳公莊子蝍蛆甘帶是也又爾雅蒺藜蝍蛆郭云似蝗通作且史記龜䇿傳騰蛇之神
殆於即且注似蝗腹大食蛇腦)沮(説文水名注見七餘切又漸濕之地韓愈南山詩春陽浮沮洳皆音平聲又姓世本
沮誦黄帝史官沮渠匈奴官名又本韻語御韻○毛氏韻増)○疽(七餘切商次清音說文久癰也从疒且聲醫書
云癰者六府不和之所生疽者五藏不調之所致陽滯於隂則生癰隂滯於陽則生疽又語御韻)砠(說文本作岨爾
雅作砠山戴石曰砠詩陟彼砠矣集韻或作□○詩詁曰竊詳土山戴石行者以為苦故云馬瘏僕痡矣毛云石山戴土誤)
沮(說文水名在楚前地理志南郡臨沮應劭曰沮水出漢中房陵東入江師古曰江漢沮漳楚之望也左傳作睢又地
地理志武都郡沮縣沮水出東狼谷南至沙羡入江周禮雍州浸也又本韻語御韻○詩漆沮之從詩緝曰李氏二水名禹貢
東㑹漆沮孔氏云在涇水東一名洛與古公自土沮漆别周禮職方氏雍州其浸渭􁆍是也曹氏曰本太王所徙岐周地漢志
右扶風有漆縣漆水在縣西東入渭沮一名洛亦在岐周若漢中之沮則出房陵縣之東山東至郢入江非此沮也)趄
(赼趄趨不進貌通作且周易其行次且王肅云行止之礙集韻或作□)狙(說文狙犬又猿屬○莊子狙公賦芧注猴
也又伺也杜甫詩慎勿出口他人狙又御韻史記張良與客狙擊秦皇帝七預切)雎(說文本作鴡鳥名鷙而有别王
雎也从鳥且聲詩毛傳云鴡鳩今文詩作雎陸璣云大小如鴟深目目上骨露幽州謂之鷲揚雄許慎皆曰白鷢似鷹尾上白
陸佃云不再匹徐鉉云鶚也性好跱每立不移所謂鶚立交則雙翔别則立而異處是謂摯而有别傳云鷙鳥不雙杜預曰摯
而有别故少皥以為司馬之名主法制○通志鄭氏曰雎鳬𩔖多在水邊尾有一㸃白舊說鵰𩔖誤又錢氏曰今詳王雎鶗鴂
也今謂之杜鵑案杜甫詩云生子百鳥巢百鳥不敢嗔仍為餧其子禮若奉至尊此鳥性自然乃知有君臣所以謂之王雎也
春暮始鳴至秋鳩化為鷹之時乃能摶擊他禽所謂鷙也常居幽閒逺人之地人亦罕見所謂在河之洲也自蜀人作華陽國
志妄稱望帝化為杜鵑流俗信之遂有杜鵑杜宇之名而雎鳩王雎世反不識揚雄許慎以為白鷢郭璞以江東謂之鶚陸璣
以幽州人謂之鷲皆以意求之矣鄭氏以鷙為至不知摯與鷙同禮記前有摯獸亦用摯字則摯之與鷙古字葢通用也○毛
氏曰雎从且从佳與雎盱字不同俗作睢非○嚴氏曰睢音趨俗讀作沮洳之平聲者非)苴(麻之有子者詩九月叔苴
又苴杖以竹為之喪服小記注苴者黯也心如斬斫貌若蒼苴所以縗裳絰杖俱備苴色又本韻虞麻語馬御韻)○
胥(新於切角次清次音說文蟹醢也从肉疋聲言其肉胥胥解也○周禮庖人注青州之蟹胥一曰皆也公羊傳胥命
何相命也又淪胥謂相牽引也方言東齊謂皆曰胥又相視也詩于胥斯原謂相視其原以居民也又莊子胡蝶胥也陸徳明
曰蝶一名胥又華胥氏國名列子黄帝夢遊華胥氏之國又狼居胥山名史衛青傳封狼居胥山登臨翰海)諝(博雅
智也集韻或作糈通作胥須周禮有胥徒注胥讀為諝胥以才智之故為十徒之長又易歸妹以須注亦云胥有才智之稱天
文有須女屈原姊名女須胥為才智之士故屈原姊以為名胥須古今字耳廣韻俗作胥又語韻禮記大胥賛之七餘切又息
呂切周禮胥徒又思語切)糈(粮也又語韻)稰(禾子落貌増韻又熟穫曰稰又語韻○毛氏韻増)蝑
(蜙蝑蟲名爾雅蜤螽也詳見東韻螽字注)湑(露貌又語韻毛詩零露湑兮怠呂切○毛氏韻増)○徐(祥余
切商次濁音說文安行也从彳余聲引詩其虚其徐増韻又緩也又州名秦屬泗水郡漢置徐州因徐丘名又姓徐偃王之後
或作邪今文詩其虚其邪禮韻續降邪字重出)○諸(專於切次商清音說文辯也从言者聲徐曰别異之辭一曰衆
也之也非一也又疑辭有諸又語辭詩日居月諸孔曰居諸者語助也毛曰日乎月乎也又禮記内則注以諸和水注乾桃乾
梅曰諸疏云菹也謂桃菹梅菹即今藏梅藏桃也又方諸鑑名以取明水於月又因諸獄也公羊傳南里者何因諸也因諸者
齊故刑人之居周曰囹圄齊曰因諸又偏諸衣緣也前賈誼傳偏諸縁師古曰若今之織成以為要襻及褾領古謂之車馬裠又
孟諸澤名書作孟豬宋藪澤也左傳爾雅皆作孟諸又姓風俗通漢有洛陽令諸於集韻古作□)䃴(博雅礛䃴礪也
可以攻玉)蠩(蜛蠩蟲名一名螗蠩文選江賦蜛蠩森衰以垂翹注南越志蜛蠩一頭尾有數條長二三尺左右有脚狀
如蠶可食又本韻)○豬(張如切音與諸同說文豕而三毛叢居者从豕者聲集韻或作猪䐗晉閔公承傳軍次䐗
口)櫫(楬櫫杙也又周禮注楬櫫有所表識也)瀦(水所停曰瀦通作豬尚書彭蠡既豬禮記洿其宮而豬焉
又左傳規偃豬杜曰下濕之地集韻或作潴)○攄(抽居切次商次清音博雅舒也増韻又摛也集韻或作捈通作
摴)樗(說文木也本作㯉从木虖聲今文作樗○詩山有栲注郭云栲似樗色少白生山中𩔖漆俗語櫄樗栲漆相似
如一通志樗似椿北人呼山椿江東呼虎目葉脫處有痕如摴蒲子又如眼目故名材易大而不中器用集韻又或作攄又禡
韻)摴(摴蒲戯也老子入胡作亦姓秦相摴里疾集韻或作摢○張氏補遺)㻬(玉名山海經小華山其陽多㻬
琈)○書(商居切次商次清次音說文著也从聿者省聲徐曰著於竹帛曰書書緯璿璣鈐云書者如也冩其言如
其意釋名庶也以紀庶物世本沮誦蒼頡作書又伏羲造書契書者文字契者刻木而書其側又周禮六書象形者日月之𩔖
㑹意者武信之𩔖人言為信止戈為武傳注考老之𩔖指事者上下之𩔖人在一上為上人在一下為下假借者今長之𩔖
一字兩用諧聲者形聲為一江河之𩔖以水為形工可為聲左形右聲鳩鴿之𩔖以鳥為形九合為聲右形左聲草藻之𩔖上
形下聲婆娑之𩔖上聲下形圃國之𩔖外形内聲衡銜之𩔖内形外聲凡諧聲之等有六又載籍通謂之書又尚書秦官少府
遣吏四人殿中主發故號尚書隋置尚書省後漢光武分六曹并令僕射為八座又中書漢武帝置集韻或作□)舒
(說文伸也从舍予聲方言東齊之間凡展物謂之舒徐曰㑹意一曰叙也散也開也又國名詩注羣舒楚之與國古皖國今廬
州舒城縣又州名唐置舒州宋改安慶府又姓出廬江集韻或作豫史記通作荼建元侯表荆荼是徵音舒又周禮考工記弓
人斵目必荼讀為舒注古文舒荼假借字)􁣄(鳥似鳬)紓(說文緩也从糸予聲一曰解也集韻或作䋡悆忬通
作舒)瑹(美玉博雅瑹珽笏也或作荼○禮記玉藻諸侯荼前詘後直注詘謂圜殺其首不為椎頭諸侯惟天子詘所詘
在前也荀子諸侯御荼注古舒字玉之上圓下方者也)○除(陳如切次商濁音說文殿陛也从􁂅余聲王粲賦循
階除而下降一曰去也又拜官曰除前漢注師古曰凡言除者去舊官就新官韓文除官赴闕又御韻)篨(籧篨竹席
注見求於切籧字)滁(水名出簸箕山入海又州名又齊臨滁郡隋改滁州)筡(草名爾雅簢筡中空𩔖竹)
著(太嵗在戊曰著雍又表著顔師古注五行志曰朝内列位有定處所謂表著也一音除又語御藥韻○毛氏韻増)
躇(說文本作䠧跱䠧不前也从足屠聲今文作躊躇増韻猶豫也又住足也又御韻)屠(休屠匈奴王號休音
朽又虞韻)儲(說文偫也从人諸聲徐曰積聚以為副貳也太子副君故謂之儲也又姓虞有儲大伯)宁(爾雅
門屏之間謂之宁曲禮當宁而立注門内屏外人君視朝所宁立處通作著詩俟我於著乎而注門屏之間又語御韻○毛氏
韻増)○袽(女居切次商次濁音說文本作䋈絜緼也一曰敝䋈从糸奴聲引易需有衣䋈晁氏按今易作袽注所以
塞舟漏也通作帤徐曰猶言帛臭也道家黄庭經曰人間紛紛臭如帤皆以塞舟漏孔之故帛也又古文易作茹京房作䘫)
帤(說文巾帤也从巾如聲方言大巾嵩嶽之南陳穎之間謂之帤巾一曰幣巾廣韻播布又考工記弓人厚其帤則本
堅謂弓中□也注疏云造弓之法幹雖用堅木仍於幹上裨之乃得調適)挐(說文持也从手如聲又牽引也又煩也又
霍去病傳匈奴相紛挐師古曰亂相搏持也又韓文元和聖徳詩獸盾騰挐又揉也楚詞挐黄粱些或作拏又麻韻○禮韻舊
出拏字○今正)○蜍(常如切次商次濁次音蟾蜍蝦蟆也一名□身大背黒皮上多䨾磊或作蠩張衡靈憲論羿請
不死之藥於西王母羿妻常娥竊之奔月是為蟾蠩夀三千嵗者頭上有角頷下丹書八字陸佃云蟾蜍吐生其肪塗玉則軟
刻削如蠟又駑馬也韓愈詩飛黄騰踏去不能顧蟾蜍)○於(衣虚切羽清音于也居也往也古文本作□音烏字
通云聲相近也一曰語辭増韻又代也又商於地名又姓俗作扵非又虞韻孟子於牣魚躍俱無别音注如字書於變亦無音)
淤(泥澱說文澱滓也又御韻)唹(博雅笑也)○虛(休居切羽次清音說文注見本韻丘於切又空也又
星名北方之宿二星十度又舟名易乗木舟虛也注謂集板如今自空大木名為虛皆舟也又闇虛氣也左傳桓三年疏望為
日光所照反得奪月光者當日之衝有大如日者謂之闇虛張衡靈憲曰當日之衝光常不合是謂闇虛在星則星微遇月則
月食又史龜䇿傳日辰不全故有孤虛注六甲孤虛法如甲子旬戌亥為孤辰巳為虛劉歆七畧有風后孤虛二十卷或作虗
古作□俗作虚非)歔(說文欷也从欠虛聲一曰出氣徐曰歔欷悲泣氣咽而抽息也)嘘(說文吹也从口虚聲
一曰出氣急曰吹緩曰嘘集韻或作吁亦作喣漢中山靖王傳衆喣漂山師古音嘘又作呴○莊子吹吹呴呴又御韻)
驉(駏驉獸名注見東韻蛩字集韻或作□通作虚)魖(說文耗鬼从鬼虚聲又䕫魖罔象木石之怪張衡西京賦
捎䕫魖而抶獝狂○今増)○余(羊諸切羽次濁音說文語之舒也从入舍省聲徐曰與爾意同又爾雅我也又接余
荇菜名又姓秦由余之後舊韻亦作予本無余音相承之誤○顔氏刋謬正俗曰禮記曲禮予一人鄭康成注云余予古今字
因鄭此說近代學者遂皆讀予為余案爾雅云卬吾台予朕身甫余言我也此則予之與余但義皆訓我非同字也許慎說文
予相雅予也余詞之舒也各有意義本非古今字别也詩云徹彼桑土綢繆牖戸今女下民或敢侮予又其車既載乃棄爾輔
載輸爾載將伯助予又將恐將懼惟予與女將安將樂女轉棄予又羣公先正則不我助父母先祖胡寧忍予楚詞云帝子降
兮北渚目眇眇兮愁予又總總兮九州何壽夭兮在予又芳菲菲兮襲予蓀何以兮愁苦歴觀詞賦並無余音若以書云予一人
禮曰余一人便以為古今字至如夏書云台小子禮曰予小子豈得便言台予古今字耶○郭氏佩觿集曰予讀若余本無余
音後人讀之也)畬(說文三嵗治田也从田余聲引易不菑畬注悉治曰畬集韻或作□亦書作畭詳見支韻菑字注又
麻韻)蜍(蟲名鼅鼄也方言北燕朝鮮冽水之間謂之蝳蜍又本韻○毛氏韻増)餘(說文饒也从食余聲一曰
皆也又殘賸也又姓晉有餘頠通作余周禮委人記其餘聚以待頒賜○史記厯書歸邪於終邪音餘)與(與與蕃廡
貌毛詩我黍與與又威儀中適貌語與與如也又舒也前郊祀歌旉與萬物師古曰開舒也又語御韻○今増)歟(說文
安气也从欠與聲徐曰气緩而安也俗以為語末之辭増韻疑辭也又歎辭或作欤今經傳通作與禮記祭義注與者不執定
之辭又語御韻)懙(安步行舒也前叙傳長倩懙懙集韻或作□亦書作㦛○今増)旟(說文錯革鳥其上所以進
士衆者也从於與聲州里所建鳥隼取其勇捷爾雅錯革鳥曰旟孫云錯置也革急也畫急疾之鳥於縿也)璵(說文
璠璵从玉與聲魯之寳玉集韻或書作㼂)譽(稱美也○論語誰毁誰譽詩燕譽竝平去二音又御韻)鸒(詩注
鸒卑居也爾雅鸒斯鵯鶋詳見本韻鶋字注今増○錢氏曰詩弁彼鸒斯孔疏曰此鳥曰鸒而云斯者語辭猶蓼彼蕭斯菀彼
栁斯以劉孝標之博學而𩔖苑鳥部乃立鸒斯之目是不精也董逌云師曠禽經有鸒斯揚雄法言頻頻之黨甚於鸒斯非以
為辭也今按斯乃語助禽經法言皆言鸒斯猶詩序以螽為螽斯皆是承誤況禽經未必師曠作○孫氏曰董氏信爾雅禽經
以二字為名李迂仲又信揚子以二字為名不知詩人以斯為語助者多矣不然此篇又有栁斯鹿斯亦將併謂栁鹿名可乎)
輿(說文□車厎也从車舁聲○周禮輿人為車車以輿為主漢輿服志上古聖人觀轉蓬始為輪輪行不可載因物生
智後為之輿詩詁曰輈軸之上加板以載物又軫軾較轛之所附植輿其總名也又衆也易弟子輿尸左傳輿人之誦又權輿
始也陳氏曰造衡自權始造車自輿始又堪輿天地總名說文堪天道輿地道又扶輿佳氣貌又美稱相如賦扶輿綺靡又左
傳僕臣輿彌賤者也又姓周大夫伯輿之後集韻或作□史記封禪書亦作乗轝)舁(說文□共舉也徐曰用力也兩
手及𤓰皆用也○玉篇□音拱𨽻作□卄大□癶竝从此篆同而𨽻異也○平水韻増)伃(說文婦官也从人予聲漢
有倢伃前外戚傳武帝剙婕妤娙娥傛華充依各有爵位師古注倢言接幸於上伃美稱亦作疌伃或作妤○監韻本出妤字)
芧(木名橡也莊子狙公賦芧李軌平聲讀○今増)雓(大雞之子爾雅雞大者蜀蜀子雓○禮韻續降)○
臚(凌如切半徴商音說文皮也从肉廬省聲徐曰今人言皮臚一曰腹前曰臚集韻省作盧或作□又傳也前叔孫通
傳大行設九賔臚句傳蘇林曰上傳語告下為臚下告上為句又鴻臚官名百官表典客更名大鴻臚應劭曰郊祀行禮嘖九
賔鴻聲臚傳之也又漢郊祀歌臚所求注陳也亦作盧唐和逢堯傳鴻盧與臚同)驢(獸名似馬長耳其子曰􁘡說文
騾驢父馬母駃騠馬父驢母集韻或作䮫)廬(說文寄也秋冬去春夏居从广盧聲又周禮注凡國十里有廬廬有飲食
賔客行道所舍也詩于時廬旅注賔客寄舍也又租屋總名漢志在壄曰廬田中屋也又外室也三年之喪倚廬又穹廬旃□
也北夷以氊為廬穹崇然又州名古廬子國隋置廬州通作閭又虞韻)慮(爾雅諸慮山櫐也郭璞曰似葛而麤大江
東呼為藤又地名林慮一曰隆慮在河内無慮在遼東取慮在臨淮取音趨且慮在遼西昌慮在東海漢志竝音盧○今増)
藘(茹藘蒨也可以染絳爾雅茹藘茅蒐其葉似棘說文人血所生故从艸从鬼一名地血漢書千畝巵茜蒨與茜同)
閭(說文里門也周禮五家為比五比為閭閭侶也二十五家相羣侶也爾雅巷門謂之閭前食貨志秦𤼵閭左戍師古
曰居在里門之左一切發之未及取右而秦亡一曰居也又醫無閭山鎮名周禮在遼東又尾閭泄海水出外者莊子水莫大
於海尾閭泄之注百川之下而閭疾故曰尾閭司馬云閭者聚也水聚族之處在扶桑東一名沃焦一石方圓四萬里厚四萬
里海水注者無不燋又菴閭草名狀如艾蒿近道處處有之相如賦奄閭軒于張揖注奄閭蒿也子可治疾又姓)櫚
(博雅栟櫚㯶也詳見東韻㯶字注南都賦楈㭨栟櫚通作閭上林賦胥邪并閭)○如(人余切半商徵音說文從隨也
从女从口徐曰女子從父之教從夫之命故从口一曰而也若也往也左傳公如棠如齊又然也易突如其来如廣韻又謀也
又姓魏有陳郡丞馮翊如淳集韻古作女又御韻)鴽(說文本作□牟母也从隹如聲徐按爾雅鴿也今文作鴽月令
田䑕化為鴽蔡邕云鶁鴿之屬)茹(相牽引貌又茅根易連茹王肅音如又食也漢王莽傳不茹園葵注食菜曰茹人諸
切又詩来咨来茹音如又姓後晉陸茹氏改為茹又語御韻易連茹去聲詩不茹禮記茹毛音汝)絮(姓也漢張敞傳
絮舜今増)○洳(沮洳漸濕之地韓愈詩春陽浮沮洳音平聲又御韻○毛氏韻増○已上屬居字母韻)○
菹(臻魚切商清音說文酢菜也徐曰以米粒和酢以漬菜也周禮七菹韭菁芹葵茒菭筍又周禮注疏齏菹之𩔖菜肉
通稱全物若䐑為菹細切為齏漢刑法志梟其首菹其骨肉於市注調醢也集韻或作□□□亦作葅□苴又澤生草曰葅孟
子驅蛇龍而放之菹)○初(楚居切次商次清音始也从刀衣裁衣之始也徐曰禮之初施衣以蔽形以刀裁衣㑹意
又姓唐武后作□俗作𥘉□竝非)○蔬(山於切次商次清次音說文凡草菜可食者通名為蔬从艸疏聲通作疏
周禮臣妾聚斂疏材鄭注曰疏材百草根實可食者荀子作疎葷菜百疎俗作蔬○凡􁦊在傍者从疋音綀當作􁦊字通云􁦊
與足似之而非)疏(說文通也本作□从爻疋亦聲今作疏禮記疏通致遠一曰逺也孟子疏踰戚又分也書禹疏九河
黥布傳疏爵而責之又稀也劉章傳立苖欲疏又扶疏枝葉盛也又麤也孟子齊疏之服疏食菜羮又姓漢疏廣疏受又綺疏
門戸疏牕也或作疎今疎宻之疎皆作疎梁冀傳綺疎青瑣亦作􁀴○禮韻舊出踈字○今正)梳(說文理髪也从木疏
省聲徐曰疏之言導也廣韻梳櫛也集韻或作□□通作疏揚雄頭蓬不暇疏亦通作疎前匈奴傳比疎一注解髮之飾以金
為之)疋(說文足也□上象臍腸下从止弟子職曰問疋何止一曰記也又語馬韻○毛氏韻増)綀(絺屬後漢
禰衡著綀巾)釃(􁈢也詩傳以篚􁈢酒曰釃増韻下酒也又支紙寘韻○毛氏韻増)蘇(木名詩山有扶蘇徐
邈讀作疋又虞韻○毛氏韻増)斯(折也詩斧以斯之又支韻○毛氏韻増)○鉏(牀魚切次商濁音說文立
薅所用也从金且聲釋名助也去穢助苖也左傳鉏而去之又姓左傳鉏麑集韻或作鋤省作助)耡(起民令相佐助
也周禮以興耡利甿又御韻　已上屬孤字母韻)

　　七(虞與模通)

　　拘(恭于切音與魚韻居同說文止也从手句句亦聲徐曰物去手能止之也廣韻執也集韻或作佝句亦作□又本韻
侯韻荀子軥録疾力與拘同)跔(跿跔跳躍也一曰偏舉一足曰跿跔史記張儀傳虎賁之士跿跔科頭)駒
(說文馬二嵗曰駒詩注六尺以上馬五尺以上駒集韻或作驕)痀(曲脊莊子痀僂承蜩有三音又麌遇韻)俱
(說文偕也从人具聲一曰具也又姓南涼録將軍俱延)㪺(說文挹也从斗□聲廣韻酌也又水斗喪大記以角為之
容四升集韻或作□亦作仇詩賔載手仇鄭音□謂挹取酒也)捄(說文盛土梩中也从手求聲引詩捄之陾陾徐曰梩
盛土之器也一曰桴也詩注築牆者捊聚壤土盛之以虆投諸版中从手謂以手取土又尤韻)○區(虧于切音與墟
同說文藏𨼆也从品在亡中品衆也徐曰張衡賦神臯隩區凡言區者皆有所藏也荀子言之信者在乎區葢之間注區藏物
處又區者小室之名漢胡建傳賈區師古曰若今小庵屋之𩔖故衛士之屋謂之區廬宿衛宮外士稱為區士一曰處置也一
曰五十曰區又草木屈生曰區禮記區萌達徐邈音又區區小貌前禮樂志河間區區小國又具區藪名周禮職方氏注五湖
在吳南即震澤越絶書云周三萬六千頃亦姓漢末有長沙區景又尤韻○漢儒林傳丘葢不言丘與區同記曲禮不諱嫌名
鄭注謂禹與宇丘與區也顔師古曰古語區丘二字其音不别今讀則異按陸士衡詩普厥區宇作丘宇又晉宮閣名所載若
干區者列為若干丘今江淮田野人猶謂田丘為區亦古之遺音也今之儒者或云丘區是聲相近或言丘區是别音竝為詭
妄不詣其理)驅(說文馬馳也从馬區聲○詩弗馳弗驅注走馬謂之馳䇿馬謂之驅又左傳注前鋒軍曰先驅次前
軍曰申驅又逐也易王用三驅注一為乾豆二為賔客三充君之庖或作毆鄭注三毆亦作敺漢郊祀志先敺失道又作□周
禮方相氏□疫□方良韓信傳□市人而戰之又作歐史趙世家歐代地前食貨志歐民而歸之農又魚尤遇韻)嶇
(崎嶇音義與魚韻嶇同)軀(說文體也从身區聲徐曰泛言曰身舉四體曰軀軀猶區域也集韻或作□)鮬
(□鮬魚名)摳(廣韻褰裳也又尤韻○毛氏韻増)○劬(權俱切音與渠同勤也廣韻勞也)胊(說文
脯脡也从月句聲申曰脡曲曰胊○禮記曲禮左朐右末注屈中曰朐又臨朐山名前地理志齊郡臨朐洋水所出又姓集韻
或作□)絇(說文纑繩絇也从糸句聲○禮記玉藻童子不屨絇注絇屨頸節也周禮屨人鄭曰絇謂拘著舄屨頭為
行戒狀如刀衣鼻在屨頭言拘者取自拘持使低目不妄顧視一曰用繒一寸屈為之頭著屨頭以受穿貫或作句周禮黄繶
青句漢王莽傳句履注其形歧頭集韻亦作□□又作䋧又遇韻)軥(車軛兩邊叉馬頸者○左傳射兩軥而還○毛
氏韻増)枸(立木也莊子若橜株枸○毛氏韻増)鼩(說文精鼩䑕名从鼠句聲前東方朔傳譬猶鼱鼩之襲
狗陸佃一名□鼩)􁜚(羽曲也)句(須句地名○左傳任宿須句又冤句曹州縣名前地理志在濟隂郡)
臞(說文少肉也从肉瞿聲相如傳形容甚臞或作癯○禮韻本出癯字)躣(說文行貌从足瞿聲楚辭右蒼龍之
躣躣或作躩廣韻亦作忂)灈(水名前地理志安定郡鹵縣灈水出西○今増)懼(怖也史記孟子傳懼然顧化又
尤宥韻○今増)戵(㦸屬古謂四出矛為戵或作鑺通作瞿書顧命一人冕執瞿注瞿㦸屬也)欋(齊魯謂四齒杷
曰欋唐史欋椎侍御史盌腕校書郎○今増)衢(爾雅四達謂之衢列子康衢之謡荀子楊朱哭衢塗楊倞曰秦俗以
雨衝為衢又州名漢太末縣唐置州以州西三衢山為名)瞿(說文鷹隼之視也从隹䀠聲又姓又遇韻)鸜(說文
鸜鵒鳥名本作鴝从鳥句聲今文作鸜○左傳鸜鵒来巢考工記鸜鵒不踰濟陸佃云里兒剔其舌端教以語言甚慧似鵙有
幘又莊子鸜鵲子集韻古作□)○虞(元俱切音與魚同說文騶虞也从虍呉聲白虎黒文尾長於身仁獸也食自死
之肉徐曰博物志林氏國之珍獸也○禮記注疏聖獸山海經作騶吾一曰安也助也又度也書儆戒無虞疏無億度者謂不
有此事無心億度又慮也左傳我無爾虞又掌山澤之官曰虞書汝作朕虞注主商度山川之事又𦵏而反祭曰虞檀弓疏云
還殯宮安神之祭又國號書疏云今河東太原山西虞地又姓風俗通云氏於號唐虞夏殷是也集韻古作□吳廣韻或作□
俗書作□非又遇韻)澞(爾雅陵夾水澞)鸆(鸅鸆鳥名常在澤中象主守之官一名涸澤鳥也似水雞色蒼黒或
作澤虞一名)麌(爾雅麕牡麌又麌韻)娛(說文樂也通作虞毛詩以禮自虞樂也孟子驩虞如也漢郊祀歌神
嘉虞)禺(說文□母猴屬一曰日在已曰禺中又番禺地名有番禺山今廣州縣又姓又冬遇韻)愚(說文戅也
从心禺禺猴屬獸之愚者一曰愚之言禺也無所為若寄寓然○荀子非是是非之謂愚)隅(說文陬也从􁂅禺聲又方
也角也○詩維徳之隅注疏隅者角亷者稜角必有稜以比屋之外角喻人外貌由内方而外正通作嵎孟子虎負嵎趙岐注
陬也)嵎(說文封嵎山名在吳楚間汪芒之國徐按國語防風氏守封嵎之山者也)髃(膞前骨謂之髃増韻今肩
頭或作腢毛詩大庖不盈注自左膘而射之達于右腢又尤厚韻)喁(噞喁魚口出入也一曰聲相和也○莊子後者
唱喁又冬有二韻○毛氏韻増)齵(齱齵齒重生一曰齒偏又齒相佹也○考工記輪人察其葘蚤不齵注謂不相佹
又尤韻○毛氏韻増)堣(說文堣夷在冀州陽谷立春日值之而出引尚書宅嵎夷今文尚書作嵎夷注東夷之地稱嵎
夷馬曰嵎海嵎夷莱夷通作隅列子隅谷亦通作禺書考靈耀及史記禺銕史堯紀作郁夷集韻又通作媀○平水韻増)
鍝(錍鋸也一曰鐻鍝蠻夷穿耳物後杜篤論都賦椎結左袵鐻鍝之君埤倉云今夷狄好穿耳以垂金寳○今増)○
于(雲俱切音與魚同說文於也本作亏象氣之舒从丂从一一者其氣平也試言于則口氣直平出𨽻省作于凡从亏
者竝同一曰往也又曰也又于于自足貌○莊子其臥于于又行貌韓文于于然而来又鍾脣之上袪曰于考工記大鍾兩欒
謂之銑銑間謂之于又軒于草名前相如賦奄閭軒于注蕕草生水中又單于虜號廣大貌言其象天單于然也又淳于縣名
今宻州安丘縣東北故淳于國又姓周邘叔之後以國為氏後去邑為于○荀子杅杅亦富人也注杅與于同)竽(說文
管三十六簧也从竹于聲長四尺二寸世本隨作竽樂書云近代竽笙十九簧葢後世象竽省聲因以名之然笙竽異器而同
和故周官竽與笙均掌之笙師集韻或作芌)迂(逺也曲也避也史武紀怪迂之方士前王吉傳其言迂闊竝音于通
作于禮記況于其身以美其君乎又本韻)盂(說文飲器也方言宋楚之間或謂之盌一曰陳名○左傳宋公為右盂鄭
伯為左盂注曰田獵陳名又史記田蚡學孔甲盤盂諸書謂盤盂之刻銘也或作□漢東方朔傳置守宮□下注今盋□也盋
音鉢)杅(說文器也○春秋傳杅不穿荀子杅圓則水圓杅方則水方増韻浴器禮記出杅一曰因杅匈奴地名集韻或
作桙)玗(說文似玉者○爾雅東方之美者有醫無閭之珣玗琪焉唐元結自釋云逃入猗玗洞始自稱猗玗子)
釪(錞釪樂器形如鍾以和鼓亦作淳于樂書周官有錞于之製葢樂作則鳴之與鼓相和五代亡其制今作將于)
汙(水名在鄴西南項羽擊秦軍汙水上又本韻麻遇二韻○今增)邘(國名說文周武王子所封徐曰扶風雍縣
東南邘亭○左傳邘晉應韓武之穆也河内野王縣西北有邘城又姓漢有邘侯為上谷太守或作􁜘杜預注自􁜘穿溝入海
今􁜘溝也)雩(說文夏祭樂于赤帝以祈甘雨从雨亐聲鄭康成曰雩者吁也吁嗟而請雨也杜預曰雩之言逺也逺為
百榖祈甘雨也榖梁傳使童男女各八人舞而呼雩故謂之雩雩羽舞或从羽作□)謣(說文妄言也从言雩聲徐曰猶
虚奢也揚子謣言敗俗謣好敗則司馬曰謣妄也集韻或作􁖸○今増)○諏(遵須切音與且同說文聚謀也从言
取聲徐引詩周爰咨諏集韻或作□太𤣥事首事在樞不咨不□喪其哲符又尤韻○左傳咨事曰諏將侯切)娵(星名
○爾雅娵訾之口營室東壁也又荀子閭娵子奢莫之媒也注閭娵古美女楚辭七諫謂閭娵為醜惡一名明娵)○
趨(逡須切音與諏同說文走也从走芻聲鄭𤣥曰行而張足曰趨又吳趨曲名古今注吳人以歌其地選有吳趨行集
韻或作□増韻亦作趣又遇燭韻俗作趍非是趍音馳増韻増入誤○佩觿集曰奔趍之趍為進趨其順非有如此者)
騶(車馬馳也○禮記車驅而騶荀子騶中韻濩又尤宥韻○毛氏韻増)取(取慮縣名○漢地理志在臨淮郡又
麌厚遇韻○毛氏韻増)○須(詢趨切音與胥同說文本面毛字徐曰今借為所須之須廣韻意所欲也一曰斯須
也○禮記不可斯須去身注方氏曰斯者辨於此須者待於彼辨則離待則合斯須則一離一合之頃也又菜名詩注葑須也
須蔓菁也又夫須草名又須女星名晉天文志須女四星天少府也又宻須國名史周紀伐宻須又姓史記魏有須賈○司馬
氏曰俗書从水非是毛氏曰須與湏不同湏火外切爛也佩觿集曰湏爛之湏為斯須其順非有如此者)􁅩(說文立而
待也从立須引左傳寡君􁅩矣漢翟方進傳􁅩過乃就車集韻或作□□䇕通作須○今増)嬃(說文女字也引楚辭
女嬃之蟬媛賈侍中說楚謂姊為嬃又呂嬃漢髙后妹樊噲傳作呂須○毛氏韻増)䰅(說文面毛也本作須从頁从彡
頁首也彡毛也漢書注師古曰在頤曰須在頬曰髯復古編曰今以須為所須字而䰅毛字别作䰅俗又傳冩作鬚吳都賦旗
魚須注謂取魚之髭鬚以為旗竿子虚賦靡魚鬚之曲旃注魚鬚竿也○案說文須本須鬢之須已從彡矣俗又加彡作鬚非
當依集韻作䰅)需(說文須也从而雨聲又卦名周易雲上於天需徐按左傳需事之賊也然則需遲疑須待也一曰疑
也又索也又獮換韻)繻(說文繒采也徐曰傳符帛一說帛邊漢制以為關門符信前終軍傳棄繻注舊關出入皆以傳
傳欲速因裂繻頭合以為信集韻或作緰㡏□)􁘈(博雅□也)○朱(鍾輸切音與諸同說文□赤心本从木一
在其中一者記其心徐曰指事樂書云一在木下為本在木上為末在木中為朱則木之為物含陽於内南方之火所自藏也
今借為丹朱之朱廣韻赤也詩我朱孔陽注深纁也又姓古邾子之後○荀子天子袾裷與朱同)珠(說文蜯之隂精
从玉朱聲増韻珍貝也圓澤為珠)侏(侏儒短人一曰伶侏古樂人名通作朱左傳及東方朔傳朱儒○毛氏韻増)
咮(說文鳥口也从口朱聲徐按爾雅咮謂之桺注朱鳥之口也从口朱聲一曰讋咮多言又尤遇宥韻○毛氏韻増)
祩(博雅詛也又御韻○毛氏韻増)袾(衣身曰袾又袾襦短衣○毛氏韻増)○株(追輸切音與諸同說
文木根也从木朱聲徐曰入土曰根在土上曰株又株檽短柱又周禮鞮鞻氏注西方樂曰株離)誅(說文討也从言
朱聲釋名罪及餘曰誅如誅大樹枝葉盡落又責也論語於予與何誅廣韻古作列列殺也)蛛(說文蜘蛛也本作鼄
从黽朱聲陸佃云字說設一面之網物觸而後誅之知誅義者也今文作蛛爾雅翼太昊師蜘蛛而結網)跦(博雅蹢䠱
跢跦一曰鳥跳行貌左傳童謠鸜鵒跦跦○毛氏韻増)邾(說文江夏縣漢衡山王吳芮所都一曰魯有小邾國徐按
杜預曰魯國鄒縣周武王封陸終之孫俠於邾)禂(為牲祭求肥充也周禮甸祝禂牲禂馬又皓韻)○樞(春朱
切音與攄同說文戸樞也○爾雅樞謂之椳郭璞云門戸扉樞也廣韻本也又尤韻詩山有樞烏侯切)姝(美色又好
也)○貙(椿俱切音與攄同說文貙䝢似狸者能捕獸祭天䝢音萬又立秋日祭獸曰貙劉劉音龍朱切貙以立秋
祭獸故漢於是時取焉陸佃云虎五指為貙栁宗元文貙畏虎虎畏羆)○輸(舂朱切音與書同說文委輸也从車
俞聲徐曰以車委輸也廣韻又盡也寫也墮也増韻輸送又俗謂負為輸又前江充傳曲裾後垂交輸如淳曰交輸割正
幅使一頭狹若燕尾垂之旁見於後禮深衣續袵鉤邊賈逵謂之衣圭蘇林曰如今新婦袍上挂全幅繒角割名曰交輸裁又
遇韻)隃(北陵名一曰越也又宵遇韻○毛氏韻増)鄃(前地理志清河郡音輸○今増)○廚(重株切音
與除同說文廚庖屋也从广尌聲一曰箭室又櫝也晉顧愷之以一廚畫寄桓𤣥家又斯條國有廚木汁肥可用煑餅○毛氏
曰从广从壴从寸俗作㕑誤○歐陽氏曰後黨錮傳八及入廚音皮)躕(踟躕行不進也)裯(牀帳集韻或作幮陸
該字林云似廚形也又襌衣又豪候韻)幬(幔轂之革也考工記欲其幬之亷也又豪尤韻○毛氏韻増)趎
(人名莊子有南榮趎○平水韻増)○殊(慵朱切音與蜍同說文□死也从攴朱聲今文作殊漢令殊死謂斬刑徐
曰斷絶分析為殊○左傳斬其木而弗殊殊絶也又前韓信傳軍皆殊死戰師古曰謂決意必死也又異也孟子非天之降才
爾殊)銖(說文權十分黍之重也一曰十黍為絫十絫為銖又八銖為錙二十四銖為兩又孟康曰黄鍾一龠容千二百
黍為十二銖)沬(水出泰山入泗杜云入沇)㼡(罃也)茱(茱萸○平水韻増)殳(說文以杸殊人
也从又几聲又姓○毛氏曰上从几音殊說文九鳥短羽也與几不同凡字从支者今亦作殳敺毆之𩔖)杸(說文軍士
所持殳也从木从殳徐曰以木為之質今經典通作殳○周禮殳以積竹八觚長丈二尺建於兵車旅賁以先驅說文徐曰積
竹謂削去白取其青處合之取其有力也釋名殊也長一丈二尺無刃有所撞挃於車上使殊離也○毛氏曰案詩何戈與祋
都外切當是杸字恐傳寫之訛以木為示今不敢改)○紆(邕俱切音與於同說文詘也一曰縈也从糸于聲周禮連
行紆行廣韻又曲也勞也或作汙左傳序盡而不汙)迂(逺也避也注見本韻雲俱切○平水韻増)盓(盤盓旋流
也)陓(楊陓秦藪名在扶風汧縣)○訏(匈于切音與虚同說文詭譌也从言于聲鄭云誇也)吁(說文
驚也本作吁从口吁聲徐曰亐語之舒也今文作吁又歎也通作于詩于嗟麟兮于嗟乎騶虞又遇韻)盱(說文張目
也从目于聲一曰朝鮮謂黸童子曰盱徐曰古文盱衡是也又詩云何盱矣又睢盱小人喜恱又水名前地理志盱水自建昌
西北至南昌入海集韻或作□)芋(博雅大也詩君子攸芋通作訏詩詢訏且樂亦通作盱易盱豫悔王肅云大也又遇
韻○毛氏韻増)□(憂也○玉篇痛也)旴(日始旦出也集韻或作晇)冔(商冠名○禮記殷冔注疏冔名
於憮覆也所以覆飾集韻或作□又麌韻○毛氏曰从曰从吁从日誤或書作□亦誤)昫(說文日出温也从日句聲
或作煦方言煦煅熱也亦作蓲太𤣥陽蓲萬物又虞韻○今増)姁(姁媮美也前外戚傳呂午以皇太子娣長姁子侯又
前漢書呂后名雉字娥姁又麌韻○今増)喣(說文本作欨吹也从欠句聲引老子或欨或吹一曰笑貌一曰欠也今作
喣前中山靖王傳衆喣漂山又麌遇韻○平水韻増)嘔(恱言也○史記項羽言語嘔嘔或作呴師古曰利好貌漢書作
姁又尤厚遇韻○毛氏韻増)謳(莊子於謳欲化貌又尤韻○今増)○兪(容朱切音與余同說文兪空中
木為舟也从亼从舟从巜巜水也徐曰亼取二合之義兪猶窬穿之義㑹意也一曰然也廣韻又答也前郊祀歌星畱兪師古
曰答也又姓唐書有兪俊臣○毛氏曰从亼从舟今作月从巜音畎當作􁄅不从刀凡从兪者皆然又麌韻)逾(說文
越也進也引周書無敢昬逾从辵俞聲集韻或作踰􁟀通作隃嚴助傳輿轎而隃嶺賈誼傳上下相等而不相隃亦通作俞前
食貨志民俞勸農音踰師古曰進也)窬(說文穿木戸也一曰空中之貌徐曰鑿版以為戸也廣韻門邊小竇○禮記蓽
門圭竇注門旁穿牆為之如圭一音㬰又尤候韻)瘉(病也集韻或作瘐又麌遇韻)𨵦(闚𨵦私視也)
渝(說文變汙也从水俞聲引易渝安貞陸曰變也一曰渝水在遼西臨渝東出塞又州名隋置宋改重慶府通作俞前
西域傳巴俞師古曰巴俞所謂賨人)榆(木名陸璣云榆𩔖十餘種葉皆相似皮及理異陳藏器云江南有刺榆無大榆
北方有之塞地皆榆江南但有樞又桑榆晚也後馮異傳失之東隅收之桑榆注前谷永曰太白出西方六十日法常參天今
已過期尚在桑榆間謂晚也)揄(說文引也从手俞聲前郊祀歌神之揄臨壇宇一曰動也廣韻又揄揚詭言也又抒
也詩或舂或揄一音俞又邪揄舉手相弄王霸傳邪揄集韻俗作□非是)􁤂(䑳􁤂舟名通作俞)羭(說文夏羊
牡曰羭从羊俞聲又美也釋畜云夏羊牝羭牡􁀶則羭是羊名美善字皆從羊故羭為美左傳專之渝攘公之羭)蝓
(說文虒蝓也从虫俞聲方言趙魏謂鼅鼄為䗂蝓廣韻䗂蝓蝸牛集韻或作□)堬(冢也方言秦晉之間謂之堬廣韻墳
堬培塿埒垠塋壟皆冢别名)瑜(說文瑾瑜美玉也从玉俞聲徐曰瑜亦玉之光采也)牏(築牆短版也又尤韻
○毛氏韻増)褕(說文翟羽飾衣从衣俞聲徐按王后六服褘衣褕狄褘衣畫翬也褕狄畫揺翟也翟雉名爾雅伊雒
而南素質五色皆備成草曰翬江淮而南青質五色皆備曰揺周禮作揄又䄡直裾也又蕭韻)喻(呴喻和恱貌○杜甫
朝饗太清宮作賦小人呴喻歌也一曰嗙喻歌也又遇韻○毛氏韻增)愉(說文薄也从心俞聲徐按詩示民不愉今
文詩示民不恌注恌愉也以示天下之民使不愉於禮義一曰顔色和貌論語私覿愉愉如也又樂也詩他人是愉集韻
或作媮亦作愈荀子天子𫝑至重形至佚心至愈注愈讀為愉又麌韻)睮(睮睮媚貌○前韋賢傳睮睮佞夫○今增)
覦(說文欲也从見俞聲廣韻覬覦欲得也)歈(說文歌也从欠俞聲渝水之人善歌舞漢髙帝伐秦巴人從軍
歌舞陷陣髙祖采其聲後人因加此字一曰吳歌曰歈)㼶(方言罃陳魏宋楚之間曰㼶)㬰(說文□束縛捽
抴為㬰从申从乙徐曰申束縛也乙屈也㑹意一曰善也又須㬰不久貌又顓㬰國名論語季氏將伐顓㬰注魯附庸國
在蒙山下俗作㬰又腫韻)諛(說文諂也从言㬰聲)楰(說文䑕梓木引詩北山有楰徐按爾雅注楸屬又麌韻)
腴(說文腹下肥也)㥚(憂也)萸(本草茱萸一名藙陶云禮記名藙俗呼藙子道家云去三尸九蟲博雅一
名榝風土記俗尚九月九日謂為上九茱萸到此日氣烈熟色赤可折其房挿頭可辟惡氣)○慺(龍珠切音與臚
同恱也一曰慺慺恭謹貌古作慺)膢(說文楚俗以二月祭飲食也从肉婁聲一曰祈榖食新曰膢徐按鹽鐵論曰非
膢臘祭祀無酒肉也一說冀州八月祭漢制立秋出獵祭曰貙膢貙獸名常以立秋日祭獸亦以此日出獵還以祭宗廟故有
貙膢之祭也揚子不膢臘也歟李曰膢八月旦今河東俗奉之為大節祭祀先人集韻或作褸又尤韻)漊(漊漊雨貎
又虞厚韻)鏤(屬鏤劒名史記伍子胥傳賜屬鏤之劒音燭蔞在此又宥韻○荀子剄以獨鹿棄之江注與屬鏤同)
氀(博雅氀罽也後烏桓傳婦人能刺韋作文繡織氀毼廣雅罽也通俗文毛布集韻或書作□○今増)蔞(說文
草也可以烹魚从艸婁聲徐曰今人所食蔞蒿也爾雅注生下田初生可啖江東用以羮魚陸璣曰葉似艾白色長數寸一名
商蔞集韻或作□)婁(牽也毛詩弗曳弗婁一曰愚也蘇氏演義云時人以無分别者為邾婁不辨邾䣚小國微小人
不能分别也一曰豬㺏又曰猪驢謂人不辨猪驢懵然之極也又尤麌宥遇韻)○儒(汝朱切音與如同說文柔也術
士之稱徐曰柔弱也儒之言愞也風俗通曰儒區也言其區别古今相如傳有道術皆儒又侏儒短人也又侏儒柱名明堂位
注梲畫侏儒為藻文集韻或作□)嚅(囁嚅言也廣韻多言也集韻或作吺咮)懦(說文駑弱者也从心需聲
○前兒寛傳懦於武荀子偷懦憚事集韻或作愞又獮換過韻)濡(水出涿郡故安東入漆一曰霑濕也禮記濡肉不齒
決一曰滯也孟子是何濡滯也集韻或作□)醹(厚酒又麌韻)襦(說文短衣也一曰㬮衣方言襦自關以西
謂之袛裯集韻或作□晉劉𢎞傳持更者羸疾無□給韋袍複帽○已上屬居字母韻)○孤(攻乎切角清音說文
無父也从子𤓰聲徐曰於文字𤓰為孤𤓰聲也子不見父則泣呱呱也㑹意釋名顧也顧望無所瞻見也孟子幼而無父曰孤
曲禮孤子注三十以下無父一曰王侯謙稱前田横傳南面稱孤師古曰謙稱也又左傳列國有凶稱孤注列國諸侯當稱寡
人又官名書周官立少師少傅少保曰三孤孤言其徳特出於人也又負也漢李陵傳陵雖孤恩漢亦負義集韻或作□○毛
氏曰凡孤負之孤當作孤俗作辜非)觚(說文鄉飲酒之爵也一曰觴受三升者觚从角𤓰聲又韓詩外傳一升曰觚觚
寡也飲常寡少集韻或作□)柧(說文稜也从木𤓰聲徐按字書三稜為柧通俗文木四方為稜八稜為柧通作觚○
史記漢興破觚為圜班固賦設璧門之鳳闕上觚稜而棲金雀又最髙轉角處)軱(軱戾大骨一曰盤結骨貌莊子技經
肯綮之未甞而況大軱乎)􁀾(說文小兒啼聲从口𤓰聲○詩后稷􁀾矣集韻或作□)箛(說文吹鞭也从竹孤
聲急就章箛􁐗起居課後先徐曰葢於鞭上作孔馬上吹之呱呱然)䉉(博雅笘□䉉也一曰竹簡小兒所書一曰方也
通作觚○陸士衡文賦或操觚而率爾注觚之方者古人用之以書猶今之簡一曰觚木簡也)苽(說文雕苽一名蔣从
艸𤓰聲徐曰雕苽西京雜記及古詩多作雕胡禮記内則注彫胡也劉注作淍胡亦作安胡枚乗云安胡之飯今所食茭苖米
也爾雅齧彫蓬米茭也米可作飯爾雅翼云江南人呼茭草刈以飼馬肥土人謂之葑田其莖謂之菰葑是根苽是葉周官魚
宜苽同水物也菰首者苽蔣三年以上心中生臺如藕至秋如小兒臂可蒸煮食其有黒㸃者名烏鬱或作菰吳都賦穱秀菰
穗通作觚前相如傳蓮藕觚盧)罛(說文魚罟也从网𤓰聲引詩施罟濊濊爾雅魚罟謂之罛注網最大者集韻或作□)
姑(說文夫母也○爾雅婦稱夫之母曰姑在曰君姑沒曰先姑國語吾聞之先姑又父之姊妹為姑王父之姊妹為王
姑詩問我諸姑注姑之言古尊老之名一曰且也左傳姑已若伺子姑待之又姑息茍安也又作姑邪道所出也王莽傳二萬
餘人南出棗街作姑又摹姑小兒羸病又吳都賦建祀姑注幡名麾旗屬又蒲姑地名樂昌縣北有蒲姑城又薄姑在今宻州
莒縣有姑幕故城)酤(說文一宿酒也从酉古聲徐曰謂造之一夜而熟若今雞鳴酒也又賣酒一曰買酒通作沽語
沽酒市脯不食又麌韻)沽(說文水出漁陽塞外東入海一曰在東宻又遇韻○監韻舊注買也今正)蛄(說文
螻蛄也从虫古聲臭蟲一名􁂔一名天螻禮馬黒脊而般臂螻注臭也又蟪蛄蟬屬莊蟪蛄不知春秋音義云楚辭所謂寒螿
一曰春生者夏死夏生者秋死故曰不知春秋)鴣(鷓鴣鳥名出南越其鳴自呼常南飛不北集韻或作䧸)辜
(說文辠也从辛古聲有自新之義故从辛又莊辜人謂犯罪應死之人又磔也禮掌戮殺王之親者辜之謂磔之又小子沈辜
侯禳注沈謂祭川辜謂磔牲以祭集韻或作□□一曰十一月為辜月)橭(牡橭山榆也一曰橭梚木枝四布又虞韻)
􁠂(鏷􁠂矢名字林云魯矢通作姑左魯莊公以金僕姑射南宮長萬)盬(陳楚人謂鹽池為盬又麌韻○毛氏
韻増)夃(說文夃秦人市買多得為夃从□从夕益至也徐曰盈字从此又麌韻○毛氏韻増○案夃从了从夕今文作
夃从乃誤)○枯(空胡切角次清音○說文藁也从木古聲)刳(說文判也从刀夸聲引易刳木為舟廣韻又屠
也増韻剖也虚其中也)恗(博雅恇恗怯也)○吾(訛胡切角次濁音說文我自稱也从口五聲一曰御也漢
執金吾注執金革以御非常一曰棒名一曰金吾鳥名也主辟不祥天子出行職主先導故執此鳥之象因以名官又昆吾國
名又伊吾地名本匈奴地曰伊吾廬在燉煌大磧外南至玉關八百里東去陽關二千七百里集韻古作□又麻韻)浯
(說文水名出琅邪靈門縣壺山東北入濰从水吾聲又中興頌湘江東西中直浯溪在零陵縣○毛氏韻増)梧(說文
梧桐木从木吾聲一曰櫬陸佃曰梧櫜鄂皆五其子似乳綴其上莊桐乳致巢詳見東韻桐字注又邪柱曰梧項籍傳莫敢枝
梧注小柱為枝邪柱為梧今屋斜柱是也謂諸將莫敢校梧營救也又琴也莊據槁梧而瞑又蒼梧地名舜巡狩死於蒼梧之
野而葬焉唐置州又遇韻)鼯(䑕名狀如小狐肉翅似蝙蝠亦謂之飛生一曰五技鼠謂能飛不能上屋能游不能渡谷
能縁不能窮木能走不能過人能穴不能覆身一名夷由本草一名鼺毛紫色暗集韻或作□□通作梧莊梧䑕五技)
郚(說文東海縣故紀侯之邑从邑吾聲左遷紀郱鄑郚)吳(說文大言也从□口徐曰大言故側口以出聲也□
音仄一曰國名今平江府吳郡吳興丹陽為三吳太伯始居之地為句吳今無錫縣又姓本周太伯之後始封於吳因以為氏
又卦禡韻歐陽氏曰作吴非○說文徐曰詩頌不呉不揚本作呉今冩詩者擅改呉作吳又音作華其謬甚矣○𩔖苑曰古文
自變𨽻其法已錯亂後轉為楷字愈訛舛殆不可考如言有口為吴無吴為天按字書吳字本从口从□非从天也此又因近
世謬从楷法言之)㻍(博雅琨珸石之次玉者集韻或作珸)鋘(錕鋘山名出金可作刀以切玉或作鋙列西戎
獻鎞鋙之劒長尺有咫切玉如泥通作吾尸子昆吾之金)○都(東徒切徵清音說文有先君之舊宗廟曰都从邑者
聲引周禮制國五百里為都徐曰按周禮四縣為都帝王世紀天子所宮穀梁傳人之所聚又禮十邑曰都小曰邑大曰都一
曰都猶總也又大也歎也書曰臯陶曰都注歎美之意又美也盛也前相如傳車從雍容閑雅甚都又閑也詩洵美且都疏云
美好閑習之貌又居也東方朔傳都卿相之位又中都縣名在東平府孔子為中都宰又姓姓苑臨亞侯都稽集韻古作□)
闍(說文闉闍也从門者聲集韻城門臺也爾雅孫炎云積土如堵所以望氣祥也詩注疏闉是門外之城即今之門外
曲城闍是城上之臺即今之當門臺集韻或作堵)○稌(通都切徵次清音稻利下濕者又麌韻○毛氏韻増)○
徒(同都切徵濁音說文□步行也从辵土聲𨽻作徒一曰衆也𨽻也又空也空手而敵曰徒搏無舟而濟曰徒涉又徒
善不足以為政徒法不能以自行又類也孟能言距楊墨者聖人之徒又司徒官名主民衆故稱司徒又丹徒吳朱方地今鎮
江府縣秦望氣者言有天子王氣使赭衣三千擊之故曰丹徒又姓)途(爾雅路旅途也集韻或作嶧通作涂禮經涂九
軌又洫上有涂涂容乗車一軌亦通作塗孟塗有餓莩○說文徐曰周禮塗路字作涂古無塗字途彌俗也)峹(說文
㑹稽山本作嵞一曰九江當嵞虞書娶嵞山周穆王嘗㑹諸侯於此或省作峹今文假借作塗書娶于塗山左禹㑹諸侯於塗
山杜預曰在夀春界巢縣前地理志當塗應劭曰禹所娶塗山侯國集韻亦書作□)荼(說文苦荼也从艸余聲徐曰即
今茶茗也又菜名今野苦苣也陸璣云生山田及澤中得霜脆而美顔氏家訓云葉似苦苣而細斷之有白汁花黄似菊一曰
茅秀也又神荼神名也東京賦守以鬱壘神荼副焉注東海度朔山二神領衆鬼之惡害執以葦索而用食虎集韻或書作􁔁
○詩緝曰詩有三荼一曰苦荼谷風詩誰謂荼苦采苓詩采苦緜詩堇荼如飴是也二曰委葉□草也良□以薅荼蓼之荼是
也三曰英荼鄭東門詩有女如荼即所謂茅秀也謂茅草秀出之穗也色白言女著喪服色如荼然是也史記檮余
匈奴山名又魚韻○毛氏韻増)涂(說文水名出益州牧靡南山西北入澠从水余聲○今増)捈(引也揚捈中心
之所欲○禮部續降)駼(說文騊駼也獸名从馬余聲前百官表騊駼監師古曰騊駼出北海中狀如馬爾雅騊駼馬色
青又揚雄解嘲前番禺後陶塗師古曰國名出馬騊駼因名)鵌(鳥名與䑕同穴集韻或作鷋)䅷(禾穗曰䅷
集韻或作䔑)塗(泥也書厥土惟塗泥又圬也史豫讓塗厠又殯謂之菆塗又塗塗厚貌楚詞白露紛以塗塗又姓又
麻韻)屠(說文刳也从尸者聲廣韻又殺也裂也尸子曰屠者割肉知牛之長少史樊噲少屠狗又姓左有屠岸賈又魚
韻)瘏(說文病也又馬病曰瘏从疒者聲詩我馬瘏矣)菟(左楚人謂虎於菟集韻或作□亦作檡漢班固叙傳
楚人謂虎為於檡又作兔一曰菟裘魯邑名又飛菟神馬作莬非莬音問)圖(說文畫計難也从口啚聲徐曰圖其規畫
也圖畫必先規畫之圖者吝嗇難之義也爾雅謀也又浮圖釋氏也後桓帝祠浮圖老注浮圖佛也今謂僧曰浮圖唐太宗復
立浮圖又塔曰浮圖亦作浮屠又作蘇塗後東夷傳三韓祭天立蘇塗注有似浮屠集韻古作□俗作啚非)鍍(以金
飾物通作塗○毛氏韻増)○奴(農都切徴次濁音說文奴婢皆古辠人引周禮其奴男入于辠𨽻女入于舂藁从女
又徐曰又手也持事者也今通謂僕𨽻為奴又盧奴地名後光紀北擊中山拔盧奴今定州安喜縣水經云縣有黒水故也水
黒曰盧不流曰奴因以為名集韻或作伖仅)孥(子也通作帑詩樂爾妻帑注陸徳明帑本音吐蕩切今經典通為妻
帑字中庸注古者謂其子孫曰帑漢景帝詔罪人不帑又鳥尾曰帑左傳禆竈曰歳棄其次而旅於明年之次以害鳥帑注南方
朱鳥之宿帑者細弱之名於人則妻子為帑妻子為人之後鳥尾亦鳥之後故俱以帑為言)帑(說文金幣所藏也从
巾奴聲引左傳荀伯送其帑又蕩韻)駑(字林駘也増韻駑駘下乗)笯(鳥籠屈原賦鳳凰在笯兮雞雉翔舞又麻
遇韻)砮(說文石可以為矢鏃从石奴聲引國語貢楛矢石砮又礪也集韻古作□又麌韻)○逋(奔模切宮
清音說文亡也从辵甫聲廣韻又逋懸也増韻逃也欠也顔師古曰欠負官物亡匿不還者皆謂之逋故又訓負集韻籒作□)
餔(說文申時食也又前呂后傳因餔之師古曰以食食之謂之餔一曰食也孟徒餔歠也楚辭餔其糟而歠其醨或作
哺後趙壹傳弟季出遇赤眉將為所哺注食之)誧(集韻籒作□又遇韻說文大也一曰人相助也博雅又諫也又麌遇
韻)晡(日加申時淮南子至於悲谷是謂晡時)○鋪(滂模切宮次清音說文著門鋪首也从金甫聲増韻
所以銜環者作龜蛇之形以銅為之故曰金鋪一曰陳也布也又虞遇韻)痡(說文病也从疒甫聲引詩我僕痡矣又本
韻書毒痡四海音敷)鯆(博雅鯆䱝鰍也廣韻江豚别名天欲風即見或作􁊝又麌韻○毛氏韻増)􁞚(馬蹀跡也)
抪(說文捫持也一曰舒也漢中山靖王傳塵埃抪覆師古注抪布散也王莽傳抪徧九州○毛氏韻増)○蒲
(蓬晡切徵濁音說文水草或以作席詩有蒲與荷蒲似莞而褊莞精蒲麤有脊滑柔而温可以為席又詩不流束蒲注蒲蒲栁
也蒲栁楊也陸璣云蒲栁兩種皮正青曰小楊一種皮紅者大楊其葉皆長廣於栁可為箭幹左董澤之蒲可勝既乎又菖蒲
藥名葉劒脊一名昌陽一名昌本又漢制天子卧内以青規曰青蒲非皇后不得至此又州名舜都蒲坂後魏秦州周改蒲州
又姓漢有詹事蒲昌又苻洪之先家有蒲生地中長五丈如竹形時咸謂之蒲家因以為氏或作莆三輔黄圖菖莆百本通作
蒱荀柔從若蒱葦)蒱(摴蒲戲也博物志老子入胡作今人擲之以戲通作蒲)酺(說文王徳布大飲酒也漢
律二人以上無故羣飲罰金故賜酺得㑹聚飲食也唐無酺禁亦賜酺者葢聚作伎樂髙年賜酒麫又禮祭酺祭注族長無與
民飲酒之禮因祭與民長幼相獻酬焉又遇韻)匍(說文手行也从勹甫聲集韻或作扶○平水韻増)䒀(艇也)
瓿(小罌又有韻○毛氏曰舊韻與扶同音誤○毛氏韻増)○模(蒙晡切徴次濁音說文法也从木莫聲讀
若嫫母之嫫徐曰以木為規模也或作撫前韋𤣥成傳其規撫可見集韻亦作□□通作摹漢髙紀規摹𢎞逺矣)謨
(說文議謀也从言莫聲徐曰慮一事畫一計為謀汎議將定其謀曰謨集韻古作暮□譕亦書作謩)嫫(說文嫫母都醜
也古帝妃或作□漢人表□母黄帝妃即嫫母也集韻或書作􁛜○今増)膜(胡人拜稱南膜穆天子傳膜拜而受注長
跪拜也又藥韻)摹(說文規也謂有所規倣从手莫聲廣韻以手模也或作摸増韻摸□又捫也集韻亦作撫○毛氏韻
増)墓(丘墓也班固叙傳陵不崇墓合韻音謨○毛氏韻増)母(熬餌也禮八珍有淳母母模也煎醢加黍上沃
以膏曰淳母又有韻)○膚(風無切宮清音皮也禮運疏云膚革外薄皮革膚内厚皮又美也詩薄伐玁狁以奏膚公
又詩公孫碩膚注碩充實膚篤厚又膚淺喻在皮膚不深也集韻或作□)夫(說文□丈夫从大一象簪也周制八寸為
尺十尺為丈人長八尺故曰丈夫詩甫田注疏夫有傅相之徳而可倚仗謂之丈夫又記王制大夫注疏引白虎通曰大夫者
扶達於人者也又記曲禮夫人注疏夫扶也言扶持於王者也又夫者妻之夫也又前食貨志六尺為步步百為畮畮百為夫
又本韻)玞(碔砆石次玉山海經㑹稽山下多砆石亦作武夫董仲舒傳猶武夫之與美玉相如賦注武夫赤地白采)
扶(側手曰扶記投壺堂上七扶室中五扶注鋪四指曰扶案指曰寸通作膚公羊傳膚寸而合注側手曰扶案指曰寸
又本韻)䄮(稻再生廣韻黒稻也)鈇(說文莝斫刀从金夫聲蒼頡篇斧也)柎(說文鄂足也从木付聲草
木房為柎一曰華下萼或作不詩棠𨽻之華鄂不韡韡鄭云承華者鄂不當作柎柎鄂足也古聲不與柎同陸云不方于切又
芳浮切二聲相近也集韻亦作□枎又尤有宥勿韻○案不字古有二音讀如缶者芳浮切之轉聲也讀如俯者方于切之轉
聲以俯切不則平聲當是夫音故云不柎同音今俗皆逋骨切宜無古音也)跗(足也集韻或作趺附□又俞跗黄帝
時醫師名前藝文志作俞柎亦作榆柎揚雄解嘲作㬰跗又遇韻)枹(說文擊鼓杖一曰枹罕羌縣名又爻尤韻○増
韻舊注亦作桴誤今删○案左傳右援桴而鼓音浮禮記禮運明堂位樂書桴鼓字竝音浮無夫音音夫者屋棟也泭筏也今
人讀蕢桴為夫音者誤増韻承俗而誤故云亦作桴)○敷(芳無切次宮次清音說文施也从攴尃本作□漢百官表
□五教𨽻作敷一曰陳也廣韻散也或作傅宋史世家傅錫其庶民漢文紀傅納以言亦作鋪詩鋪敦淮濆馬融傳鋪干布濩
○毛氏曰从甫从方今作敷非○監韻亦作旉新制引易震為旉誤)尃(說文布也从寸甫聲徐曰布以法度也或作漙
記祭義溥之而橫乎四海又麌韻○今增)懯(憋懯急速貌列嘽咺憋懯集韻通作怤○毛氏韻増)孚(說文□卵
孚也从爪子一曰信也徐曰鳥之乳卵皆如其期不失信也鳥抱恒以爪反覆其卵故从爪从子㑹意易中孚卦名集韻古作
□亦作附)莩(說文草也一曰葭中白皮漢中山王傳非有葭莩之親師古曰葭蘆也莩其筒中白皮至薄者言其輕薄
而附著又揚糟莩曠沈栁曰糟當為精莩如葭莩之莩目精之表也又小韻)罦(爾雅罦翻覆車網也郭云今之翻車
大網有兩轅中施罥以捕鳥集韻或作䍖罘)稃(說文□也从禾孚聲徐曰稃即米殻也草木之華房為柎麥之皮為
麩音義皆同廣韻榖皮也爾雅秠一稃二米集韻或作粰亦作□□)桴(爾雅棟謂之桴廣韻屋棟也又尤韻増韻舊注
誤○案鼓桴之桴經傳及韻書竝音浮不音夫増韻於此桴字下注擊鼓杖亦作枹是誤以音浮之桴釋此桴也又案柎筏字
本作泭通作桴論語乗桴浮於海本假借桴棟字也増韻於此桴字下又注編竹木曰桴是又誤以柎筏之柎釋此桴也今正)
俘(說文軍所獲也引左傳以為俘馘注係其人曰俘截左耳曰馘生俘死馘以數軍實也一曰取也)郛(說文
郭也从邑孚聲徐曰郛猶附也草木華房為柎在外包裏之也公羊入其郛注恢郭也城外大郭也集韻或作垺□)苻
(草之莩甲史記律書甲者言萬物剖苻甲而出或作荴前李夫人傳函荾荴以俟風音綏敷注華甲齊也集韻通作孚又本韻
○今増)紨(說文布也一曰麤紬从糸付聲廣韻細布文選作敷○今増)泭(說文編木以渡一曰庶人乗泭
方言泭謂之篺篺謂筏郭璞曰木曰篺竹曰筏小筏曰泭或作柎詩漢廣不可方思注方泭也孫炎曰置水為柎杙也集韻亦
作□通作桴語乗桴浮于海注曰水上泭漚)怤(思也恱也)荂(說文華榮也从艸夸聲徐曰案爾雅芙薊其實
荂薊莖頭皆有臺名荂又曰草木將生先生細葉或作􁁌亦作旉易震為旉釋文云花之總名又作華莊子折楊皇華舊本作
荂揚雄方言華荂盛也齊楚之間或謂之華或謂之荂郭璞曰江東謂華為敷陸徳明云古讀華如敷)麩(說文小麥
屑皮也从麥去聲集韻或作麱䴸○平水韻増)鄜(說文左馮翊縣本作□从邑麃聲徐按秦穆公作□畤今文省作鄜
本上郡溪鄜縣隋置鄜州○張氏補遺)○扶(馮無切次宮濁音說文佐也从手夫聲一曰相也廣韻扶持也又扶
風郡名扶助也風化也魏為岐州又扶州在隴右又姓漢有廷尉扶嘉集韻古作□)蚨(說文青蚨水蟲可還錢从虫夫
聲博雅蟱􁘂魚伯青蚨也異物志􁙰􁘂子如蠶子著草葉得其子母自飛来就之淮南子萬畢云以母血塗
八十一錢子血塗八十一錢置母用子置子用母皆自還也或云雌雄故今人謂錢為青蚨)颫(大風也集韻通作肤)夫(語端辭語
夫仁者又語已辭吾已矣夫栁宗元曰疑辭也又有所指之辭語夫二三子也孟夫有所受之也又人名史夫差集韻或作□
又本韻)芙(芙蕖荷也詳見蕖字注集韻通作扶○平水韻増)符(說文信也漢制以竹長六寸分而相合从
竹付聲一曰符之為言扶也兩相扶合而不差也一曰符者輔也所以輔信史注銅虎符䇿一至五發兵遣使符合乃聽之竹
使符以竹箭五枚長五寸旁鐫篆書亦一至五張晏曰符以代古之圭璋从簡易也師古曰與郡守為符合分其半右留京師
左以與之又姓魯頃公之孫雅仕秦為符璽令因而氏焉)苻(草名爾雅苻鬼目莖似葛葉圓而毛子如耳璫又姓晉蒲
洪其孫堅背有草付字改姓苻俗作符堅非又模韻)䵾(鼓聲也書傳乃鼓䵾譟周禮大司馬車徒皆譟注書曰前徒乃
鼓䵾而譟者亦謂喜也○今増)鳧(說文舒鳧鶩也从鳥几聲郭璞曰鳧似鴨而小長尾背上有文今江東亦呼為鸍音
施又音彌陸璣曰青色卑脚短喙水鳥之謹愿者也爾雅鸍沈鳧好沒也廣韻野鴨又周禮考工記鳬氏為鍾官也○毛氏
曰監本作鳬誤)瓿(小罌也又厚韻)○無(微夫切次宮次濁音說文□亡也本作□从亡橆聲橆本古文蕃橆
字篆文借為有無字李斯變𨽻變林為四㸃非撒火也當作無今文又轉作無増韻無者對有之稱又文無藥名古今注云相
别贈之以文無文無一名當歸古作无說文虚於元者虚无道也王育說天屈西北為无易文皆作无或作亡論語有若亡漢
書内亡骨肉本根之輔○禮記詔侑武方鄭曰武讀為無揚子聖人曼字注音無○說文􁃰數之積也□字从此當作無今作
無○毛氏曰无與旡不同旡音既監本作旡誤○藝苑雌黄曰无亦作亾自古只用此二字秦時始以蕃橆之橆為有無之無
說文曰橆文甫切今借為有無字古經書皆篆文秦變篆為𨽻多改其字形詩書周禮春秋禮記論語本皆用无字乃變篆為
𨽻者改之惟周易首尾盡用无字葢變𨽻時不曽改易不在焚之數亦不得而改至於亾字亦有存而不改者論語有若亡亡
而為有人皆有兄弟我獨亡不如諸夏之亡以上亾字獨不改者葢變𨽻時誤讀為存亡之亡故存而不改也又見毋字
注)蕪(說文薉也从艸無聲)䍢(說文罟屬从罒無聲集韻或作□)璑(說文三采玉也从玉無聲徐曰
三采朱蒼白周禮弁師瑉玉注故書作璑惡玉名也○今増)毋(說文□止之也从女有奸之者徐曰能有守也指事
陸徳明曰毋與母不同母本作□从女中二㸃象兩乳之形毋本作□女字内有一畫毛氏曰内一畫象奸之形奸女為毋禁
止之也古言毋猶今言莫也通作無書無總于貨寳無若丹朱傲詩無貳爾心皆作此無字又姓母丘氏或為毋氏資暇集曰
稷下有諺曰學識何如觀㸃書如亾字毋字竝是正音非借音也今見㸃書每遇亾有字必以朱發平聲其遇毋有字亦然是
誤以亡為亾失之亾母為父母之母讀之也不知亡字亾字毋字母字各有區分觀篆文當知矣不待㸃發為音也)巫
(說文□祝也女能事無形以舞降神也象人兩褎舞形與工同意古者巫咸初作巫國語民之精爽不携貳者則明神降之在
男曰覡在女曰巫又山名在巫郡今䕫州又姓風俗通云氏於事者巫卜陶匠是也漢有冀州刺史巫捷古作□亦作□□)
誣(說文加也从言巫聲徐曰以無為有也表記受禄不誣注於事不信曰誣)○租(宗蘇切音與魚韻菹同說
文田賦从禾且聲一曰畜也廣韻積也)蒩(茅藉也封諸侯用之音義與魚韻蒩同)○麤(聰徂切商次清
音說文行超逺也从三鹿又大也疏也物不粗也又畧也或作麆亦作粗記其聲粗以厲莊道之粗也又作觕公羊傳觕者曰
侵精者曰伐○俗作麄麁非)○蘇(孫徂切商次清次音說文蘇桂荏也从艸穌聲廣韻紫蘇又爾雅翼魚蘇一名
魚􁂖水蘇一名雞蘇又蓺草曰蘇韓信傳樵蘇後爨注蘇取草也又草也莊蘇者注草也方言蘇草芥也江淮南楚之間曰蘇
自關而西或曰草或曰芥又扶蘇小木注扶胥小木也又流蘇盤線繒繡之毬五綵錯為之同心而下垂者也又析羽曰流蘇
文選子虚賦蒙鶡蘇注析羽也摯虞曰流蘇者緝鳥尾垂之若旒然以其橤下垂故曰蘇今人亦謂絛頭橤為蘇又蘇蘇氣索
貌易震蘇蘇陸云恐懼貌王云躁動貌鄭云不安也又姑蘇吳郡隋平陳改蘇州因姑蘇山名又姓)穌(說文把取禾若
也从禾魚聲徐曰穌猶部斂之也一曰死而更生曰穌廣韻息也舒恱也通作蘇樂記蟄蟲昭蘇注更息曰蘇書后来其蘇○
集韻俗作甦非是○毛氏韻増)㢝(博雅屠㢝庵也廣韻又酒名元日飲之可除温氣四時纂要作屠蘇云思邈庵名一
云屠者屠絶鬼氣蘇者蘇醒人䰟)酥(酪屬牛羊乳為之牛酥差勝若犛牛復優於家牛也集韻或作□□□)○
徂(叢租切商濁音說文往也本作䢐齊語曰䢐从辵且聲今文作徂書汝徂征詩我徂東山通作且詩士曰既且集韻
籒作□)且(語辭詩匪我思且又魚語馬韻○毛氏韻増)○芻(牕俞切音與初同說文□刈艸為也包束
草之形徐曰此雖从艸葢是象形爾雅秆謂之芻祭統王執芻注藁也又羊曰芻犬曰豢皆以所食得名集韻或作䅳俗作□
□非是○案說文芻字中本从艸又加艸作蒭非也)○毹(雙雛切音與蔬同氍毹織毛蓐也一曰毾㲪或作毺三輔
黄圖温室規地以罽賔毺亦作㲣張衡詩美人贈我氈氍㲣通俗文氍㲣之細者名毾㲪施大牀前小榻上登而上牀者集韻
又作□氀)○雛(崇芻切音與徂同說文雞子也从隹芻聲徐曰雛猶云初也一曰生噣雛鳥子生而能自啄者又能
哺食曰鷇自食曰雛又莊子南方有鳥其名曰鵷雛俗作□非)䅳(廣雅稷穰謂之䅳俗作□非)媰(□婦也)
○烏(汪胡切羽清音說文□孝鳥也象形一曰反哺之鳥又小爾雅云小而腹下白不反哺者謂之雅烏白項而羣
飛者謂之燕烏陸佃曰烏一名雅其名自呼詳見魚韻鶋字注又曰烏陽物也故日中有三足烏又渴烏引水者也後張讓傳
作翻車渴烏注渴烏為曲角以氣引水上也又俗謂黒色曰烏又姓齊大夫烏枝鳴集韻古作□□或作於○案古文□乃今
於字本象烏形今但以為歎辭及語辭字遂無以於為鴉烏字者矣又見本韻於字下注)杇(說文所以塗也从木亏聲
秦謂杇關東謂之鏝増韻杇塗鏝器也因謂塗鏝為杇語糞土之牆不可杇也或作圬左傳圬人以時塓館宮室集韻亦作釫
又作□)汙(說文本作洿水不流也一曰窊下三蒼解詁曰停水曰洿孟子數罟不入洿池漢食貨志川原為洿今文
作汙左傳潢汙行潦之水疏云畜水謂之潢水不流謂之汙記汙其宮而豬焉又濁也左傳川澤納汙書舊染汙俗又㮃莎謂
之汙詩薄汙我私注煩撋也字略云煩撋猶捼莎也或作污禮記道污則從而污漢書薛廣徳傳污輪玉篇云从亏者古文从
于者今文歐陽氏曰污汙本一字今經傳皆以今文書之葢俗从簡又麻遇韻○案監韻本音洿字亦作汙遇韻汙字亦作洿
互出今正)於(歎詞也說文作□本古文烏字象反哺之形省作□𨽻作於書於鯀哉詩於昭于天於乎前王皆作此於
字或作嗚廣韻古於戲字今作嗚呼前五行志嗚嘑李斯傳歌呼嗚嗚通作烏説文徐曰此字本象形假借以為嗚呼也陸佃云
烏又為歎辭佳見虎則鳴烏見虎則噪故以為烏虖歎所異也漢書注師古曰於戲今讀曰烏呼成作烏嘑音義皆同揚惲傳
歌呼烏烏韓信傳意烏猝嗟亦通作惡漢王貢龔鮑傳竝作惡虖孟惡是何言也注惡者不安於事之歎辭也又魚韻)
惡(安也語惡乎成名孟居惡在又遇鐸韻○毛氏韻増)○呼(荒胡切羽次清音外息也从口乎聲出息為呼
入息為吸廣韻又喚也一曰嗚呼歎辭也又姓列仙傳有呼子先又遇韻○毛氏曰招呼歎息之呼則平聲呼號之呼則去聲
○案嗚呼歎辭也大學引詩於戲前王不忘史記漢書於戲注竝讀曰烏呼詩於乎小子注陸徳明曰上音烏下音呼凡此二
字相連皆放此漢武紀嗚虖孔光傳於虖漢五行志嗚嘑已上竝經史嗚呼通用之字)虖(說文□也从虍乎聲廣韻
虎吼也或作謼廣韻大呌也賈誼傳大臣有罪猶未斥然正以謼之也亦作嘑周禮雞人掌大祭祀夜嘑旦以􁆳百官通作呼
元結中興頌獨立一呼千麾萬旟○毛氏韻増)滹(滹沱水名在信都郡北入海又姓前功臣表下摩侯滹毒尼集韻或
作□淲□亦作滹泘通作虖周禮虖池亦通作嘑史記嘑池○平水韻増)膴(說文無骨腊揚雄說鳥腊周禮有膴胖詳
見微夫切注一曰大也詩民雖靡膴)幠(說文覆也从巾無聲禮記幠用斂衾又慢也詩昊天泰幠禮記投壺毋幠注慢
也集韻或作芋○荀子無帾注無讀為幠所以覆尸)○胡(洪孤切羽濁音說文牛頷垂也从月古聲徐曰牛頷下垂
皮也詩狼跋其胡狼之老者頷下垂胡朱氏曰頷懸肉也又考工記冶氏戈胡三之㦸胡四之中直刃者為援胡謂矛之旁出
者曲猶牛胡也又曼胡謂增其上宛曲無稜刺也又麤纓無文理曰曼胡之纓又深衣注垂下曰胡一曰何也又夀也左傳雖
及胡耉諡法保民耆艾曰胡胡是老稱又盧胡笑貌孔叢子盧胡大笑應劭曰掩口盧胡又北狄曰胡又胡國今汝南郡汝隂
又姓出安定新蔡之望集韻或作□□)箶(箶簏箭室又竹名集韻或作□)湖(說文大陂也从水胡聲周禮揚
州其浸五湖􁌘者所仰以溉灌者也五湖一名具區其派有五故曰五湖一名震澤一名笠澤張勃吳録五湖者太湖之别名
以其周行五百里三萬六千頃故以五湖名義興記太湖射湖貴湖陽湖洮湖為五湖酈𤣥水經謂長蕩湖射陽湖上湖滆湖
太湖為五湖韋昭謂胥湖蠡湖洮湖陽湖太湖為五湖史正義云茭湖游湖漠湖貢湖胥湖皆太湖東岸五灣為五湖虞翻云太
湖有五道東通長洲松江南通安吉霅溪西通宜興荆溪北通晉陵滆湖西南通嘉興韭溪陸龜蒙云太湖上稟咸池之氣一
水而五名二說為近又青草湖一名洞庭湖在巴陵郡又宮亭湖即彭蠡澤謂之彭澤湖一名匯澤今鄱陽湖是也又州名古
防風氏之國秦屬㑹稽隋置湖州宋改安吉州)瑚(說文珊瑚似玉而赤色作樹形本草云從波斯國及師子國来徐曰
今珊瑚石或青或赤髙一二尺裹以繒帛燒之不熱亦可刻琢為器為樹者乃交柯可愛或只如今太湖石又瑚璉黍稷器記
殷之六瑚詳見璉字注)餬(說文寄食也引左傳餬其口於四方廣韻又糜也集韻或作□亦書作䭌)醐(醍醐
酥之精液也集韻或作□)糊(說文黏也本作黏从黍占聲一曰煑米及麪為鬻集韻或作粘□亦作􁕉□又作䉿□又
糢糊漫貌杜詩駞背錦糢糊又子璋髑髏血糢糊○毛氏韻増)鶘(鵜鶘水鳥好羣飛沈水取魚腹下胡大如數斗囊一
名淘河一名婟澤)乎(說文□語之餘也从兮象聲上越揚之形也徐曰凡名乎皆上句之餘聲也廣韻極辭也一曰
疑辭也舒辭也集韻或作虖與乎同)壺(說文□昆吾圜器也□象形从仌象其葢徐曰昆吾紂臣作瓦器禮器注壺大
一石瓦甒五斗又投壺注壺頸脩七寸腹脩五寸徑一寸半容斗五升又喪大記狄人出壺注漏水之器又方壺海中神山又
壺口山在河東猗氏禹貢既載壺口治梁及岐○禮記檀弓敗於臺駘注臺當為壺字之誤也)弧(說文木弓也一曰往體寡
来體多曰弧易弦木為弧)狐(說文妖獸也鬼所乗之有三徳其色中和小前大後死則丘首以犬𤓰聲名山記狐者先
古之淫婦其名曰紫化為狐多自稱紫陸佃曰狐白謂腋下之毛純白集以為裘說文狐从孤省狐性疑疑則不可以合𩔖故
从孤犬性獨狐性孤羊性羣鹿性麤又訓狐鳥名韓詩有烏夜飛名訓狐注唐五行志鵂鶹一名訓狐又姓晉有狐氏代為卿
大夫集韻或作□爾雅貍□貛貉)瓠(器也爾雅康瓠謂之甈賈誼傳幹棄周鼎寳康瓠兮如淳曰大瓠也通作壺詩
八月斷壺注瓠也注曰𤓰之可為壺者鶡冠子云中流失船一壺千金性善浮南人謂之要舟又古今注云壺盧瓠之無柄者
𤣥蜂若壺義葢取此又地名瓠丘瓠讘竝晉地俗作葫又遇韻)○盧(籠都切半徴商音說文飯器也从皿□聲一曰
賣酒區前食貨志令官作酒以一二千石為一均率開一盧以賣司馬相如傳文君當盧師古曰賣酒處累土為盧以居酒瓮
四面隆起一面髙形如鍛盧晉書作壚王戎傳黄公酒壚又湛盧越劒名歐冶子所鑄言湛然如水黒也又都盧戲伎名師古
注都盧國人勁捷善縁髙有跟掛腹旋之名皆因橦以見伎張衡西京賦都盧尋橦唐曰竿木今曰上竿又呼盧摴蒲戲又若
盧官名前百官志少府有若盧令丞如淳曰若盧郎中二十人主弩射漢儀注有若盧獄令主治庫兵又蒲盧蜾蠃也爾雅蜾
蠃蒲盧今之細腰蜂也解頤新語曰瓠之細腰曰蒲盧蜂之細腰亦曰蒲盧又朱氏曰蒲盧草也沈氏曰蒲盧蒲葦也又觚盧
草名前相如賦蓮藕觚盧張晏曰觚盧扈魯也又姓姜氏封於盧以國為氏出范陽集韻籒作盧俗作盧非)蘆(說文
蘆菔也亦名来菔陸佃曰温菘也亦名来服言来麰之所服一曰葦之未秀者曰蘆又薺根曰蘆又姓後魏有蘆氏)籚
(說文積竹矛㦸柄也从竹盧聲一曰筐也大曰籚小曰籃或作盧周禮考工記秦無盧注矛㦸柄竹攢柲攢音纂柲即柄也)
鑪(說文方鑪也从金盧聲一曰火圅廣韻火牀左傳邾莊公廢于鑪炭増韻又鑪冶也又熏器或作爐漢官典職曰尚
書郎給女使執香爐)櫨(說文柱上柎也从木盧聲徐曰今謂草木枝端華房之蔕為柎此櫨象之即今之斗也廣韻欂
櫨也前王莽傳為銅欂櫨師古曰柱上枅也三蒼云柱上互木曰枅一名㭼韓文欂櫨侏儒通作籚國語朱儒扶籚一曰果名
呂氏春秋曰箕山之東有櫨焉夏熟通作盧釋名都盧負屋作此盧字相如賦盧橘夏熟)鱸(魚名晉張翰在洛思松江
鱸魚鱠一曰巨口細鱗)壚(說文黒剛土也徐曰書下土墳壚然則壚黒也)艫(說文舳艫也船頭曰艫前武紀
舳艫千里李斐曰舳船後持拖處艫船頭刺櫂處言其船多前後相銜不絶又舟名唐元珪與張柬之乗艫江中)轤
(􁙢轤井上汲水木一作轆轤一作樚櫨廣韻圓轉木也通作鹿盧禮記喪大記以紼繞碑間之鹿盧輓棺而下之又揚雄校獵
賦轠轤不絶師古曰環轉也如淳音雷盧)瓐(碧玉也)黸(說文方言齊謂黒為黸又魚韻○毛氏韻増)
獹(博雅韓獹犬也通作盧詩盧令令注田犬戰國䇿盧天下之俊犬○今増)瀘(水名出䍧柯江後滇王傳注瀘
水一名若水出旄牛徼外入江有瘴氣三四月必死諸葛表五月渡瀘又州名古犍為地)矑(目童子通作盧前揚雄賦
玉女無所眺其清盧)纑(說文布縷也孟子妻辟纑)顱(說文頭顱首骨也集韻或作髗通作盧前武五子傳賛頭
盧相屬於道)􁟦(瓠􁟦匏而圜者又水名五代史牛蹄突厥其水曰瓠􁟦河通作胡盧唐王綸詩胡盧河上淚沾巾○
毛氏韻増)□(說文甀也从甾虍聲讀若盧徐曰盧字从此集韻古作□籒作罏亦作􁜝○禮韻本出罏字)玈
(黒弓左傳賜晉侯玈弓矢千或作㢳漢書㢳弓通作盧書文侯之命盧弓一盧矢百通作黸揚子彤弓黸矢廣韻俗作□○已
上屬孤字母韻)












　　古今韻會舉要卷三

　　欽定四庫全書

　　古今韻㑹舉要卷四

　　元　黄公紹　原編

　　熊　忠　舉要

　　平聲上

　　八(齊獨用)

　　雞(堅奚切角清音説文知時畜也从隹奚聲徐曰雞稽也能考時也埤雅雞正西方之物大明生東故雞入之又爾雅
天雞鶾也又莎雞絡緯也詩六月莎雞振羽陸璣曰如蝗斑色赤翅數重飛而振羽索索作聲爾雅翼一名梭雞一名酸雞又
名摴雞集韻籀文作鷄)稽(説文留止也从禾从尤㫖聲徐曰禾之曲上也尤者異也有所異處必稽考之即遲留也
又計也禮簡稽注稽猶計也前賈誼傳反脣而相稽注相與計校也又滑稽圜轉貌揚雄酒箴鴟夷滑稽師古曰滑稽圜轉縱
捨無窮之狀崔浩漢書音義酒器轉注吐酒終日不已若今之陽燧尊又公孫𢎞傳賛滑稽則東方朔師古曰滑稽轉利之稱
又㑹稽山名師古曰本苗山禹於此㑹諸侯之計因名㑹稽在今越州禹死葬焉有禹穴號陽明洞天亦姓吕氏春秋秦賢稽
黄古作□俗作□○稽从□當作□毛氏曰□音雞與禾不同今作禾誤)笄(説文簮也女子十五而笄許嫁而笄也其
端刻雞形从竹开聲記喪服小記注笄所以卷髪檀弓注疏吉笄長尺二寸齊衰笄尺惡笄或用櫛或用榛集韻或作䈕○記
親始死雞斯徒跣注當作笄纚)枅(説文屋櫨也从木幵聲徐曰柱上横木承棟者横之似笄也集韻或作□又先韻)
叶(説文卜以問疑从口卜徐引書七卟疑集韻或作乩通作稽今文尚書七稽疑○禮韻舊出乩字)○谿
(牽奚切角次清音説文山瀆無所通者从谷奚聲一曰水注川曰谿杜預曰澗也宋均曰無水曰谷有水曰谿或作溪左澗溪
沼沚之毛又武陵五溪雄溪朗溪酉溪武溪辰溪在今辰州界亦作磎馬融笛賦臨萬仞之石磎集韻又作嵠)鸂(鸂􁍲
水鳥埤雅作溪䳵云五色尾如船柂小於鴉性食短狐在山澤中無復毒氣淮賦云溪鶒尋邪而逐害其宿若有勅令故謂溪
鳥俗作鸂鶒集韻或作䳶○平水韻増)○醯(馨夷切羽次清音説文酸也作醯以酒以□从􁗯从酒竝省从皿器
也徐曰㑹意集韻或作□亦作䤈禮注䤈人唐来俊傳以䤈灌鼻)橀(榽橀木名)○兮(弦雞切羽濁音説文
□語有所稽也从丂八象氣越亏也徐曰為有稽考未便言之言兮則語當駐駐則氣越亏也増韻歌辭也○歐陽氏曰俗作
兮)奚(説文大腹也从大□省聲一曰何也又羌名有東西奚東胡種北接契丹西突厥南白狼河北□與突厥同俗
又姓夏車正奚仲又羊奚革名又霽韻)㜎(説文女隷从女奚聲通作奚禮奚八人徐曰借奚字也古者從坐男女没
入縣官為奴其少才知以為奚今之侍史官婢也或曰奚官女也今謂奚奴小奚)傒(人名左傳齊卿髙傒通作奚史
百里傒祁傒孟子左傳並作奚)蹊(徑路也又穿徑也左傳牽牛以蹊人之田注疏先行無路初為徑路之名集韻或作
􁝭通作徯記月令塞徯徑前貨殖傳徯隧)騱(説文驒騱也从馬奚聲一曰馬前足皆白曰騱前相如傳騊駼驒騱通作
奚前匈奴傳其竒畜則橐佗驒奚師古曰驒奚駏驉𩔖)貕(貕養澤名禮幽州其澤藪曰貕養○張氏補遺)豀
(反戾也莊子婦姑勃豀注勃爭也豀空也○毛氏曰从谷从奚谷音噱口上阿也與山谷字不同豀从谷○張氏補遺)
謑(謑髁不正貌莊子謑髁無任增韻恥也又霽韻○張氏補遺)鼷(説文小鼠也爾雅有螫毒者或謂之甘口
䑕春秋食郊牛角)嵆(山名在今亳州嵆康居於山側因而名之又姓出譙郡○已上屬維字母韻)○氐
(都黎切徴清音説文氐本也至也从氏下著一一地也徐曰氐天根也指事史天官書氐四星東方之宿氐者言萬物皆至也
方氏曰邸也人所托宿故為王者後宫又戎種西夷之名曰氐羌散處廣漢之西俗作互又薺霽韻)低(俛也下也通作
氐漢食貨志封君皆氐首卬給又萬物卬貴過平其價氐賤減平廣韻俗作仾史孔子世家余仾首)詆(訶也集韻或作
呧又薺韻)柢(木根通作氐又薺霽韻○毛氏韻増)羝(説文牡羊也从羊氐聲陸佃云羝好觝突故从抵省聲抵
者低其角然後能觗突博雅云牡一嵗曰牯□三嵗曰羝牝一嵗曰牸三嵗曰䍧易羝羊注張云羖羊廣韻殳羊或作牴史牴
羊詩取羝以軷注作牴)隄(説文塘也从􁃟是聲廣韻防也增韻岸也集韻或作䧑堤○毛氏曰堤本上聲説文提滯
也的朱切後人相承作平聲佩觿集云堤滯之堤為隄防其順非有如此者)鞮(説文革履也从革是聲胡人履連脛
謂之絡鞮禮注鞮屨無絇之屝又周禮春官鞮鞻氏樂書云鞮屨氏以衣皮名官又禮記西方曰狄鞮北方曰譯注鞮之為言
知也又揚子東鞮北女注東夷國又銅鞮晉宫名又鞮鞪胄也集韻或作䩚○毛氏韻増)磾(黑石可染繒出琅邪又人
名漢金日磾)○梯(天黎切徵次清音説文木階也从木弟聲又山海經西王母梯几而戴勝注梯凭也若梯邪倚
著也)鷈(説文□鷈从鳥虒聲似鳧而小膏中瑩刀或作鷉古詩劒瑩鸊鷉膏亦作鵜文選注鸊鵜集韻又作□)
○題(田黎切徵濁音説文頟也从頁是聲禮記雕題交趾又椽頭玉飾曰琁題玉題亦名璧璫禮記木題湊注疏云
題頭湊鄉謂以木頭相湊向内一曰署也書題也孟子題辭所以題號孟子之書又題目也杜詩天老看題目又題品也又霽韻)
提(説文挈也从手是聲吕氏曰提者挈以一手也又舉也提封謂舉四封之内而計之又周禮夏官執提注馬上鼓有
曲木提鼔立馬髦上故謂之提又孩提之子王莽傳注師古曰嬰兒始孩人所提挈又攝提星名隨斗柄以指十二辰又嵗在
寅曰攝提格又招提浮屠所居又廣韻菩提注梵言菩提漢言正道又支薺韻)媞(媞媞安也一曰美好貌又舒緩貌或
作偍荀子難進曰偍集韻亦作姼通作提詩好人提提)禔(安福也又支韻)褆(説文衣厚褆禔又紙韻)
緹(帛丹黄色注見霽韻土禮切)鞮(革履注見本韻都黎切)睼(迎視也又坐見也)瑅(玉名)
騠(駃騠良馬孟康曰生七月而超其母)踶(廣雅小蹋謂之踶又躗也莊子怒則分背相踶有兩音通作蹄周禮
校人蹄齧又霽韻○毛氏韻増)鶗(博雅鷤鴂子規也本作鷤揚雄傳鷤䳏䳏音決廣韻作鶗鴂又霽韻○毛氏韻增)
嗁(説文號也从口虒聲漢五行志豕人立而嗁或作啼禮記喪大記主人啼兄弟哭注哀痛嗚咽也有聲曰哭亦作諦
管子立而諦荀子哭泣諦號集韻亦作㖒㖷又作渧通作謕嚴助傳孤子謕號師古曰古啼字)蹏(説文足也从足虒聲
或作蹄通作踶)締(結不解也又霽韻)綈(説文厚繒也从糸弟聲)䬾(餌也兖豫謂之餹䬾)稊
(説文本作蕛蕛䒨也从艸梯聲郭璞曰似稗布地生穢草也今文作梯爾雅翼稊有米而細莊子稊米之在太倉或作□莊子
在□稗集韻亦作稺䄺又作□通作荑孟子不如荑稗)銻(鎕銻火齊也从金弟聲)􁈵(螗􁈵蟬屬陸璣草木
疏蝘一名蛁蟟青徐謂之螇螰楚人名蟪蛄秦謂之蛥蚗或謂之蜓□郭璞曰俗呼胡蟬江南謂之螗􁈵)鵜(鵜鶘水鳥
爾雅鵜鴮鸅一名涸澤或作鴺又未韻)罤(兔網也通作蹄莊子注兔弶也係其腳故曰蹄又蹄者所以在兔)
䨑(霽雲謂之䨑一曰雨止)荑(説文草也从艸夷聲徐曰初生草也又卉木初生葉貌一曰莠也茅之始生曰
荑今人食之謂之茅揠詩手如柔荑或作稊易大過枯楊生稊鄭注作荑木更生也集韻通作□○増韻别出稊字義重今删)
鮧(説文大鮎本作鮷从魚弟聲今文作鮧爾雅翼鮧魚偃額兩目上陳頭大尾小身滑無鱗謂之鮎言其黏滑集韻或
作鯷)桋(女桑也樹小而條長又支韻)鴺(鳥名山雞也蜀都賦鷩鴺山棲)㡗(博雅􁏵㡗謂之帷一曰赤
紙通作蹏漢趙飛燕傳赫蹏書孟康曰蹏猶地也染紙素令赤而書之注赫音䦧應劭曰薄小紙也)折(折折安舒貌禮
記吉事欲其折折爾又薛韻○禮韻續降)○泥(年題切徵次濁音説文水名从水尼聲出北地郁郅北蠻中又邑名
詩胡為乎泥中注衛小邑又水和土也又姓又齊薺韻)埿(塗也杇也通作泥○平水韻増)臡(有骨醢也肉醬
雜骨曰臡周禮麋臡鹿臡注有骨為臡無骨為醢作醢及臡者必先煿乾其肉乃後莝之雜以粱麴及鹽酒塗置甀中百日則
熟)○篦(邊迷切音與支韻卑同竹器也本作笓亦作箄)豍(博雅豆名或作□○平水韻增)㡙(博雅
㡙□㡘也一曰車帷今增)鎞(釵也增韻掠器也杜詩金鎞刮眼膜○毛氏韻增)􁜞(説文􁜞牢謂之獄所以拘
非也从非陛省聲或作狴揚子狴犴使人多禮集韻亦作□又薺韻)○􁊛(篇迷切音與紕同説文反手撃之也从手
□聲或作批左傳宋萬遇仇牧于門批而殺之又撃也莊子批大卻又支紙屑韻)錍(箭鏃廣長者集韻或作鈚又支韻)
􁟼(削也通作批杜詩竹批雙耳峻)○鼙(駢迷切音與毗同説文騎鼔也从鼓卑聲吕氏春秋帝嚳令人作鼙
鼔之樂或作鞞禮記月令修鞞鼓注鼓廓也張皮冒之鞞禆也裨助鼓節也集韻亦作□)椑(説文圜榼也从木卑聲漢
美酒一椑又齊人謂斧柯為椑又周禮考工記鉤兵椑注椑橢圜也謂削方而去稜也又支韻)㼰(説文罌謂之㼰从瓦
卑聲)膍(膍胲牛百葉也音義與支韻頻脂切同)○迷(緜批切商次濁音説文惑也从辵米聲)麛
(説文鹿子也从鹿弭聲又凡獸初生子皆曰麛禮記士不麛卵集韻或作麑□亦作□)○齎(牋西切商清音説文
持遺人也从貝齊聲廣韻持也裝也送也玉篇齎行道所用也又歎聲易齎咨涕洟或作賷詩是以有衮衣兮注謂成王所賷
来衮衣又見支韻將支切注)韲(説文□也本作䪡从韭次􁂛皆聲又膾酢也今文作韲周禮醢人注凡䤈醬所和細
切為韲一曰擣辛物為之増韻又碎也和也集韻或作齏□通作齊周禮五齊昌本脾析􁏒豚拍深蒲注齊當為韲韲葅菜肉
之通稱俗作韲)懠(懠疑猶猜疑也集韻或作□又霽韻)擠(排也推也又薺霽韻)躋(説文登也从足齊聲
或作嚌徐案書由賓階隮亦作齊禮記樂記地氣上齊集韻或作□□)○妻(千西切商次清音説文□婦與己齊
者也从女从屮从又又持事妻職也屮聲一曰妻者判合夫者天也故於字夫正而妻偏集韻古作□)萋(説文草盛
貌从艸妻聲引詩菶菶萋萋)霋(霽也)凄(寒涼也通作淒詩淒其以風○嚴氏曰凄旁二㸃从仌冰寒也○毛
氏韻增)淒(説文雲雨起也从水妻聲詩有渰淒淒)悽(説文痛心从心妻聲)緀(説文帛文貌从糸妻
聲又緀斐文章相錯貌通作萋詩萋兮斐兮)○西(先齊切商次清次音説文注見棲字又日在西方而鳥栖故因
以為東西之西漢律厯志少隂者西方西遷也隂氣遷落物於時為秋又州名漢車師國地唐置西州又姓集韻古作􁌜籀作
卤又先韻○毛氏曰西與西不同西音亞)栖(説文□宿也本作□鳥在巢上也象形此本古栖字後以西為東西字乃
从木作栖禽經陸鳥曰栖水鳥曰宿獨鳥曰止衆鳥曰集又栖栖不安貌論語何為是栖栖者注猶皇皇也或作棲又棲遲息
也詩六月棲棲又霽韻)犀(説文徼外獸一角在鼻一角在頂从牛尾聲爾雅注形似水牛豬頭大腹庳腳腳有三蹄
黑色三角一在鼻即食角也小而不□好食棘交州記雄毛如豕蹄有角頭如馬本草云山犀二角以額上者勝通天犀者角
上白縷直至端駭雞犀置米其中雞不敢啄抱朴子真者刻為魚銜入水水開三尺又𤓰中瓣曰犀詩齒如瓠犀又堅也漢晁
錯傳器不犀利增韻古以犀兕為甲故謂堅為犀通作屖馮奉世傳器不屖利)屖(説文屖遟也从尸辛徐曰不進也或
作遟揚雄賦靈遟□兮遟音栖□音遲又寘韻○毛氏韻增屖字别出誤)凘(流水也又支寘韻○毛氏韻増)澌
(説文散聲也本作􁖠从疒斯聲徐曰若今謂馬鳴聲為嘶也今作澌周禮内饔鳥皫色而沙鳴注沙澌破也)嘶(馬鳴)
撕(提撕也)○齊(前西切商濁音説文本作□禾麥吐穗上平也徐曰生而齊者莫若禾麥二地也􁄅兩旁
在低處也淮南子二以節其地形以髙卑則之形不齊而實齊也當作□今文作齊一曰等也前食貨志齊民注齊等也無有
貴賤今言平民又禮記玉藻廟中齊齊注㳟慤貌又書齊聖注中也每事得中鄭云中正通知之義楊倞曰齊無偏頗也又速
也史幼而狥齊注裴駰云徇疾齊速言聖人幼而疾速書大傳多聞而齊給鄭注齊疾也又水旋而深入也莊子與汨偕出與
齊偕入又國名太師吕望所封都營丘之側秦為郡後魏置齊州宋濟南府又姓風俗通曰氏於國齊魯宋是也又本韻支隹
薺霽韻)臍(説文肶臍也本作齎从月齊聲今書作臍通作齊左傳後君噬齊)蠐(説文□□本作□从虫齊
聲今書作蠐詩領如蝤蠐)○栘(成臡切音與匙同木名唐棣也注見支韻余支切○毛氏韻增)○鷖(煙奚
切音與伊同説文鳧屬从鳥殹聲蒼頡解詁云鷗也一曰水鴞陸佃云鳧好没鷖好浮故鷖一名漚列子漚鳥之至百往而不
止通作翳相如傳拂翳)繄(説文㦸衣也一曰赤黑繒通作鷖周禮王后安車彫面鷖總以青黑色繒為之總著馬勒
直兩耳與兩鑣又語助也惟也是也通作翳唐劉幽求傳翳幽求是賴)䃜(美石黒色集韻或作瑿)㙠(説文塵埃
也从土殹聲又霽韻)黳(説文小黑子从黑殹聲一曰黑也)○倪(研奚切音與栘同説文㑭也从人兒聲㑭
益也又端倪也莊子和以天倪注自然之分也又姓又佳霽韻)齯(説文老人齒从齒兒聲一曰齒落更生而細通作兒
詩黄髪兒齒)鯢(説文刺魚也从魚兒聲郭璞曰似鮎四足一曰雄鯨雌鯢異物志鯨鯢或死沙上皆無目俗言目化
為明月珠正義云鯢出入穴為潮)蜺(説文寒蜩从虫兒聲一曰似蟬而小青赤)䘽(爾雅衣梳謂之䘽一曰女
上服爾雅注衣縷齊人謂之攣或曰袿衣之飾又屑韻)輗(轅端横木以縳軛者論語大車無輗集韻或作□棿)
麑(説文狻麑獸也从鹿兒聲爾雅狻麑如虦猫食虎豹郭璞曰即師子似虎色黄有□而尾端茸毛大如斗出西域一
曰鹿子集韻或作猊貌又霽韻)霓(説文屈虹青赤或白隂氣也从雨兒聲通作蜺前天文志抱珥虹蜺春秋演孔圖曰
蜺者月之精失度則蜺見態主惑於毁譽一曰雄曰虹雌曰霓詳見虹字注又屑錫韻○字林曰南史沈約作郊居賦以草示
王筠讀至雌霓連蜷約曰常恐人讀霓作平聲范蜀公召試學　士院用彩霓作平聲考試者判郊居賦霓五結切范為失韻當時
學者為之憤鬱司馬文正公曰約賦但取聲律便美非霓不可讀為平聲也○毛氏曰韻中此𩔖甚多凡一字有兩音三音而
義同者皆可通用經史子集所用或諧聲或叶韻或釋音音義略舉一二而不盡載但義同者皆可通用)兒(姓也漢有
兒寛又弱小也通作倪孟子反其旄倪又漢兒寛儒林傳作倪寛又支韻○毛氏韻増)○黎(憐題切音與離同説
文曰履黏也義與支韻黎同)􁇈(説文殷諸侯國在上黨北从邑□聲引商書西伯戡􁇈今文尚書通作黎詩黎侯注
黎在上黨壺闗縣地理沿革表云黎有三一在河東潞州有黎城一在河北濬州魏置朝歌郡北魏改黎州又成都府路黎州
後周天和間生黎熟黎開越嶲置州有卭崍九折坂集韻或作□)犂(耕也田器也音義與支韻犂同○舊注五支者
非非是○案江左制韻之初知𩔖切而不知𩔖音故有字同義同音同而切異皆旁歸他韻如支韻鄰知切脂韻良脂切齊韻
憐題切若以七音正之皆是来母羈韻切雖不同其音則一釋韻者不明舊韻之失强為分别如支韻犂字齊韻犂字皆注耕
也田器也而云五支者非棃字皆注果名而云六脂者非鸝字皆云鸝黄楚雀也而云黄鸝之鸝合在五支字同義同音同而
有彼此是非之分釋韻者既憑臆決後来用韻考又以注為定至臨文用字含餬而不敢押則惑之甚矣今定著通押之例又
明舊注之非他倣此)黧(黒色音義與支韻黧同)藜(説文草也从艸黎聲徐曰今落帚或謂落藜初生可食爾
雅注藜之科大為樹可為帚一名王彗江東呼落帚爾雅翼北山有莱疏曰莱藜也莖葉皆似王芻兖州蒸為茹又可為杖原
憲杖藜應門杜甫詩清風獨杖藜)蔾(蒺蔾草名音義與支韻蔾同)瓈(玻瓈寳玉名本草作頗黎云西國寳)
邌(説文徐也从辵黎聲廣韻徐徐行貌史記邌明言天徐徐欲明之頃待其明也通作黎攷古論云古犂黎字通黧黒
也黑與明相雜欲曉未正曉猶曰昧爽亦明暗相雜也亦通作黎史髙紀黎明徐廣曰比明也○毛氏韻増)梨(果名
音義與支韻棃同○舊注在六脂者非非是)驪(馬深黒色音義與支韻驪同)鸝(鸝黄楚雀音義與支韻鸝同
舊注黄鸝合在五脂非是)蠡(瓠瓢音義與支韻蠡同○增韻蠡字别出誤○已上屬羈字母韻)○圭(涓畦
切音與支韻規同瑞玉从重土圭以封諸侯也上圓下方徐曰既分之土田又以玉為信故从重土一曰六十四黍為一圭十
圭為一合前律志不失圭撮注應劭曰圭自然之形隂陽之始四圭曰撮三指撮之又凡合單紛為一糸四糸為一扶五扶為
一首五首成一文文采淳為一圭又刀圭本草云十分方寸匕之一凖如梧桐子大也又圭田考工記注圭之言潔也周謂士
田曰圭又土圭周禮大司徒以土圭之灋測土深正日景以求地中先鄭注云土圭之長尺有五寸以夏至之日立八尺之表
其景適正與土圭等謂之地中集韻古作珪)窐(説文空也从穴圭聲徐曰甑下孔也楚辭珪璋雜於甑窐集韻或作
□□亦作□○增韻舊注蓽門圭竇誤)閨(説文特立之户也上圓下方有似圭从圭圭亦聲增韻小門也通作圭禮
記蓽門圭窬注小户如圭形)袿(釋名婦人上服曰袿其下垂者上廣下狹如刀圭司馬氏曰江充衣紗縠襌衣後垂
交輸注如淳謂交輸者割正幅使一頭狹若燕尾垂之兩旁見於後又禮續袵鉤邊賈逵謂之圭蘇林曰如今新婦袍之袿全
幅繒角割名曰交輸裁也又廣雅長襦也又相如賦襳褵注張楫云袿也師古曰婦人長帶)邽(説文隴西上邽从邑
圭聲下邽在馮翊秦武公伐邽戎置之今華州下邽縣)蠲(蟲名又潔也明也洗也書圖厥政不蠲烝馬音圭又見先
韻圭𤣥切注○毛氏韻增)○睽(傾畦切音與闚同説文目不相視也从目癸聲玉篇曰少精也又異也乖也又卦名
睽外也集韻古作□)聧(方言聾之甚者秦晉之間謂之聧○毛氏韻增)奎(說文兩髀之間从大圭聲莊子奎蹄
一曰人蒛盆骨也天文奎取象於此又天文志奎十六星西方之宿主毒螫殺萬物孝經援神契奎畫主文章)暌(曰入
也玉篇違也日月相違○毛氏韻增)刲(説文刺也割也从刀圭聲易士刲羊古文易或作㨒)○烓(淵畦切羽
清音説文行竈也从火圭聲徐案爾雅今三隅竈一曰明也集韻或作□又迥寘韻)○攜(𤣥圭切羽濁音説文提也
从手巂聲一曰離也左傳招攜以禮俗作㩗槜)觿(角鋭耑可以解結注見支韻觿下)鑴(日旁氣眡祲十煇三
曰鐫又鼎屬注見支韻内鑴字)蠵(觜蠵大龜又宿名注見支韻蠵字)酅(説文東海之邑徐案杜注紀地也一
曰阪險通作巂)􁠌(車輪轉一周為􁠌通作巂禮記立視五巂陸佃云乗車之輪六尺有六寸五巂之袤三丈二尺荀子
曰立視前六尺而大之○今增)巂(説文孑巂也注見支韻巂字)畦(説文田五十畝曰畦从田圭聲又區也又
畦畛○已上屬規字母韻)

　　九(佳與皆通)

　　佳(居膎切角清音説文善也从人圭聲廣韻又大也好也又麻韻)街(説文四通道也徐曰街猶階也竝出之意
風俗通云街攜也離也四出之路攜離而别也)○皆(居諧切音與佳同説文俱辭也本作皆从比从白徐曰比皆也
㑹意今文經傳竝省从日通作偕易與時偕行詩君子偕老)偕(説文强也从人皆聲引詩偕偕士女徐曰强力也能
同於人是强也)湝(説文水流湝湝也从水皆聲徐曰衆流之貌一曰寒也又本韻)階(説文陛也从􁂅皆聲廣韻
級也增韻砌也釋名階梯也如梯之等差也又禮記喪大記虞人設階注梯也又州名西戎别種白馬氐地魏武州唐改階州
或作堦○平水韻堦字别出誤)楷(説文木名孔子冢葢樹之廣志云孔子冢上木)喈(説文鳥鳴也从口皆聲一
曰鳳凰鳴聲喈喈徐曰聲衆且和也)􁌎(疾風通作喈詩北風其喈)荄(草根也○前五行志孕毓根核師古曰亦
荄字)痎(説文二日一發瘧从疒亥聲)䕸(禾槀去皮穎也或作稭蘇詩江雲欲落豆稭灰)祴(塼道也周
禮考工記堂涂注若今令甓祴爾雅瓴甋謂之甓郭璞云今㼾甎音皆甎道也○今增)○揩(丘皆切角次清音揩
摨摩拭也選西京賦揩枳落集韻或作□又怪韻○毛氏韻增)□(徘□行惡也)􁜟(大絲也)○諧
(雄皆切羽濁音説文語也从言皆聲廣韻和也合也調也偶也)湝(水流盛貌詩淮水湝湝注猶湯湯也又本韻○毛氏
韻增)骸(説文脛骨也从骨亥聲廣韻骸骨也增韻百骸)○膎(户佳切音與諧同説文脯也从肉奚聲徐曰古
謂脯之屬為膎因通謂儲蓄食味為膎南史孔靖飲宋髙祖酒無膎取伏雞卵為肴王儉云庾郎食膎有二十七種一曰吳人
謂腌魚為膎脼通作鮭又杜詩自愧無鮭菜)鞵(説文革生鞮也从革奚聲俗今作鞋)鮭(魚名○已上屬隹字
母韻)○乖(公懐切角清音説文乖戾也从丫而兆徐曰兆重八也㑹意本作□隷作乖又暌也廣韻離也又背也增
韻又異也不利也集韻或作□)○媧(公蛙切音與乖同説文古之神聖女化萬物者也或云伏羲之妹徃古天下兼
覆女媧煉五色石補天始制笙簧禮記明堂女媧之笙簧注三皇承伏羲者列子音義古天子風姓集韻籀作媹又戈麻韻)
緺(説文綬紫青也又戈麻韻注)騧(黄馬黑喙詩騧驪是驂注淺黄色或作□宋明帝以騧旁似禍改作□又
戈麻韻)蝸(説文蝸蠃爾雅翼云一名蝸蟲以有兩角故名蝸牛一名螔蝓音移臾本草作蛞蝓蛞音濶一名陵蠡一
名附蝸亦曰𤓰牛魏𨼆者焦先作𤓰牛廬即蝸也為廬舍圓而小如蝸殻丹華子云此即負殻蜒蚰也陸佃云螔蝓無殻蝸似
螔蝓而有殻又螔蝓入三十六禽是四種角之𩔖營室之精又戈麻韻)○􁎦(空蝸切角次清音説文不正也本作
□从立□聲廣韻作華韻略作􁎦集韻或作華周禮形方氏無華離之地又麻韻)䦱(門不正開也國語䦱門而與之
言又紙韻)○蛙(烏蝸切羽清音説文蝦蟇屬本作䖯今文作蛙長腳喜鳴陸佃曰其聲哇淫又淫也傳曰紫色哇聲
或作鼃漢元鼎五年鼃蝦蟇鬭鼃似蝦蟇而長脚色青亦書作䵷東方朔傳水多䵷魚又麻韻)洼(深也又水名漢馬生
渥洼水中又麻韻)○懐(乎乖切羽濁次音説文念思也从心褱聲釋名回也本有去意回来就已亦歸也来歸已
也一曰情也又懐抱胷臆也左傳盈吾懐乎又衷藏也禮記其有核者懐其核又包也書懐山襄陵謂包山上陵也又来也禮
記懐諸侯也又安也東京賦靈懋以允懐又方言至也又諡法慈仁哲行曰懐又地名後光紀幸懐河内又州名野王邑漢河
内郡唐置懐州又姓吳志顧雍傳有尚書郎懐叙通作褢漢許后傳褢誠秉忠亦通作褱前地理志褱山師古曰古懐字)
櫰(木名中曲之山有櫰木如棠員葉赤實大如木𤓰食之多力又灰韻)槐(説文木名花黄可染从木鬼聲通作
櫰前西域傳罽賓地平陸有目宿檀櫰○毛氏韻增○案槐有二音一音回一音懐周禮面三槐注槐之言懐也懐来人於此
欲與之謀則音懐者古音也爾雅云槐櫰一也其説近是又云大者槐小者櫰則誤矣漢西域志注師古曰櫰即槐𩔖是亦承
爾雅而誤舊禮部韻畧於佳韻收櫰字而不收槐字増韻槐櫰二字同義各出今定從經注添入槐字通作櫰而别引集韻櫰
木之義於櫰字下)褢(説文袖也从衣鬼聲一曰藏也在衣為褢在手為握集韻或作□亦作櫰通作懐○毛氏韻增)
淮(説文水出南陽平氏縣胎簮山東北過桐栢大復山東南入海青州川水經云淮均也釋也圍也圍繞揚州北界東
至于海爾雅淮為滸又晉陽秋秦始皇時望氣者言金陵有天子氣於其方掘流西入江亦曰准土俗號秦淮又姓○已上屬
□字母韻)○厓(宜佳切角次濁音蒙古韻音入喻母説文山邊也从􁄓圭聲或作崖今山崖字皆作崖又珠崖郡名
在南海漢武帝置地居海中厓岸出珠故曰珠崖漢武紀作珠崖亦作朱厓朱崖○商顔地名史河渠書顔音崖)涯
(水畔也又際也或作漄又支麻韻)睚(目際又睚眦忤目相視貌又卦韻○毛氏韻増)倪(極際也莊子和以天
倪一音崖又齊霽韻○毛氏韻增)○牌(蒲街切商濁音博雅篁牌籍也廣韻牌牓也又周禮職幣以書楬之疏謂
府别各為一牌書知善惡價數多少謂之楬○毛氏韻増)􁇌(大桴曰􁇌集韻或作篺亦作箄通作排)蠯(蚌狹
而長者周禮蠯醢注蛤也集韻或作螷亦作□又梗韻)○排(蒲皆切音與牌同説文擠也从手非聲一曰推也又
斥也列也又排軍器也釋名彭旁也在旁排敵御攻者也)俳(説文戲也从人非聲徐曰今言俳優是也漢書談笑𩔖俳
倡又咍韻)○埋(謨皆切商次濁音説文瘞也本作薶从艸貍聲徐曰葬於草卞也古葬者厚衣之以薪前賈山傳葬
薶之侈又爾雅祭地曰瘞薶○又省作埋左傳埋璧於太室劉伶死便埋我或作貍周禮春官以貍沈祭山澤注山林曰貍川
澤曰沈順其性之舍藏又鼈人凡貍物注自貍藏泥中蠛刀含漿之屬)霾(説文風雨土也从雨貍聲又詩終風且霾
注晦也言如物塵晦之色集韻或作䨪)○齋(莊皆切次商清音説文戒潔也本作□从示齊聲□古齊字也示齊
為齋示明也祇也齊者萬物之㓗齊也隷作齋又燕居之室曰齋歐陽氏曰齋之為言居於此而齋戒也或作齊禮記齊之為
言齊也齊不齊以致齊也經傳齋字多作齊集韻亦作□古作□籀作□○易資斧子夏作齋斧虞云當為齋齋戒入廟而受
斧也詩聖敬日躋禮記作齊鄭注古齋字)○釵(初佳切次商次清音婦人岐笄也)靫(埤倉鞴靫盛箭室鞴
音步子虚賦作步叉又麻韻)扠(打也又以拳加物集韻或作搋○平水韻增)差(説文貳也又參差不相値
也一曰擇也詩穀旦于差周禮大宗伯軍禮注音釵又使也又夫差吳王名禮記注音釵集韻古作□又支麻卦韻)○
□(初皆切音與釵同説文連車也張衡賦□於東階又支韻)○簁(山皆切次商次清次音竹器簁籮也或作
篩又支低韻○毛氏韻增)○柴(鉏佳切次商次音説文小木散材从木此聲徐曰謂不入屋及器用周禮燔柴又勝
國之社柴其上故曰散材無所樸斵也又禮記月令収積柴薪注大者可析謂之柴小者可束謂之薪薪施炊爨柴以給燎又
師行野次豎散木名曰柴籬又植貌莊子柴立其中又姓髙柴之後)祡(説文燒祡燎以祭天神从示此聲引虞書至于
岱宗祡通作柴今文尚書岱宗柴馬氏曰柴其煙上升祭祀求諸陽之義也集韻古作□)○豺(牀皆切音與柴同説
文狼屬狗聲食羊捕獸祭天从豸才聲爾雅釋獸狗足長尾白煩色黄陸佃云俗云瘦如豺棘柴也豺體細瘦故謂之豺棘或
作犲月令豺祭獸注)儕(説文等輩也从人齊聲引左傳吾儕小人增韻又𩔖也)○娃(么佳切羽清音説文
圜深目貌从女圭聲一曰吳楚之間謂好曰娃徐曰吳有館娃宫廣韻美女貌前揚雄賦資娵娃之珍髢師古曰美女也又麻
韻)哇(説文諂聲从口圭聲徐曰淫哇之聲或作䵷前王莽傳紫色䵷聲師古曰䵷淫聲非正曲也又吐也孟子出而
哇之於佳切又麻韻)○挨(英皆切音與娃同推也擊也本作􁥓今省作挨廣韻亦背負也○今增)唲(嘔唲
小兒言荀子嘔唲增韻又小兒啼○毛氏韻増○已上屬該字母韻)

　　十(灰與咍通)

　　該(柯開切角清音説文軍中約也从言亥聲徐案字書備也增韻又載也○增韻亦作賅誤)垓(説文兼垓八極
地也从土亥聲引國語天子居九垓之田又垓下地名項羽傳注沛郡洨縣聚邑或作畡今國語王者舉九畡之田又數也風
俗通十萬曰億十億曰兆十兆曰經十經曰垓)　陔(説文階次也从􁂅亥聲徐案禮有陔夏樂謂擊鼓登階之節又
重也前郊祀志泰一壇三陔注重也又詩南陔注隴也或作閡郊祀歌專精厲意通九閡如淳曰閡猶陔也謂九天之上也)
絯(博雅纒絯束也莊子方且為物絯增韻又掛也又蟹韻)胲(説文足大指毛也从肉亥聲又莊子臘者之有
膍胲又海韻○毛氏韻增)侅(竒侅非常也集韻通作賅又海韻)晐(説文兼該也从日亥聲徐曰日之光兼覆
也博雅皆也咸也)峐(爾雅山無草木曰峐)荄(説文草根也从艸亥聲徐曰荄草木枯根也通作核)剴
(説文䥥也从刀豈聲一曰摩也又唐魏徵傳二百餘奏無不剴切當帝心者董衝音古哀切注動也增韻又近也又隊韻○毛
氏韻增)祴(説文宗廟奏祴夏从示戒聲周禮笙師舂牘應雅以教祴夏注祴夏之樂牘應雅三器教其舂者賓醉而
出奏祴夏謂以此三器築地為之行節明不失禮集韻或作裓通作陔周禮鐘師注裓當為陔鼓之陔又佳韻○禮記其出也
肆夏而送之注當為陔)○開(丘哀切角次清音説文張也从門开聲今文作開廣韻解也増韻闢也啓也條陳也
又州名本漢朐䏰縣也後魏開江郡唐置開州集韻古作開通作闓)○皚(疑開切角次濁音舊音魚開切説文霜雪
之白也从白豈聲杜甫崖沈谷没白皚皚集韻或作□凒)敳(説文有所治也本作敱从支豈聲今文作敳又隤敳髙陽
氏才子左注禹垂益之倫)○胎(湯来切徵次清音説文婦孕三月也从肉台聲增韻又凡孕而未生皆曰胎一曰始
也集韻或作孡)台(三台星名一名天柱上台司命為太尉中台司中為司徒下台司禄為司空或作能周禮春官司中
注三能三階也史記魁下六星兩兩相比名曰三能注黄帝泰階六符經曰上階上星男主下星女主中階上星諸侯三公下
星卿大夫下階上星為士下星為庶人又州名本漢冶縣宋為赤城郡唐置台州又支韻)駘(狐駘邾地一曰臺駘汾神
金天氏子曰晞生允格臺駘又臺駘地名又左傳駘芮岐畢吾西土也又本韻海韻○毛氏韻增)鮐(魚名前貨殖傳
鮐鮆千斤又爾雅河豚一名鯸鮐吳都賦王鮪鯸鮐又鮐背老也郭璞云老人氣衰皮膚消瘠背若鮐魚劉熙釋名云九十曰
鮐背通作台詩黄耉台背鄭云大老也台之言鮐也他来切又本韻○今增)邰(説文國名炎帝之後姜姓所封从邑
台聲徐曰古扶風斄縣引詩即有邰家室或作斄漢郊祀志后稷封于斄集韻亦作釐漦)○臺(堂来切徵濁音説文
□觀四方而髙者也从至高省聲與室屋同意釋名臺持也築土堅厚能自勝持五經要義天子三臺靈臺時臺囿臺又禮記
注闍者謂之臺疏云兩邊起土為臺臺上架屋曰臺門又輪臺國名西於車師千餘里又姓漢有侍中臺佟集韻古作□或省
作□俗作䑓非)薹(草名夫須也通作臺詩南山有臺陸璣曰臺莎草也又芸臺菜名)籉(笠也可以禦雨通作
臺詩臺笠緇撮毛注云臺所以禦雨也鄭云以臺皮為笠也○毛氏韻增舊注蓑衣誤)儓(陪儓臣也方言南楚罵庸
賤謂之田臺通作臺左傳僕臣臺)擡(博雅擡揌動也又擡舉○平水韻增)鮐(魚名注見湯来切)駘
(説文馬銜脱也从馬台聲崔寔政論馬駘其銜徐曰銜脱即放散故古謂春色舒放為駘蕩一曰駑馬也又臺駘地名禮記敗
於臺駘上音胡下音臺)跆(聨手而歌曰跆跆又蹋也漢天文志兵相跆藉通作駘史記兵相跆○毛氏韻增)
苔(説文水衣也本作菭从草治聲或省作苔徐按周禮注苔字作菭生水傍水土之潤氣所生故曰水衣生牆曰垣衣
前班倢伃傳華殿塵兮玉階菭菭讀曰苔)炱(説文灰炱煤也从火台聲徐曰火煙所生也集韻或書作炲)䈚
(説文竹萌也从竹怠聲徐案竹萌謂竹牙未成筍者若今人取早筍也或作箈周禮醢人菭菹注爾雅作意同○毛氏韻增)
○能(囊来切徵次濁音爾雅鼈三足能山海經從山多三足鼈大苦山多三足龜吳興羨陽縣君山上有池出三足
鼈郭璞江賦有鼈三足有龜六眸一曰獸名足似鹿韓文詩羽穴無底幽黄能謂黄熊也又烝韻)○哉(将来切商
清音説文哉言之間也从口􁄖聲本作哉隷省作哉徐案孔子君子哉若人是為間隔之詞也栁宗元曰疑辭也論語有是哉
增韻又嘆辭也大哉堯之為君也洋洋乎盈耳哉一曰始也爾雅初哉首基皆訓始也集韻古作才尚書往哉汝諧古文作往
才汝諧論語無所取材鄭注一説材讀為哉書哉生明釋文亦作裁注疏云古文作才又韻書哉生明徐音載)栽(生殖
也廣韻種也中庸栽者培之注云栽猶殖也又今時名草木之可殖者栽集韻或作□載○毛氏曰俗作□字非)災
(説文天火曰栽本作栽从火􁄖聲周禮受烖𤯝籀作災从火从□今文从籀易有災𤯝或作灾説文宀火曰灾宀室屋也亦作
菑禮記能禦大菑詩無菑無害或作甾秦紀甾害絶晏集韻又作□古作□漢書又作薔揚雄傳灑沈薔於豁瀆師古曰古災
字)○猜(倉才切商次清音説文猜賊也以犬青聲徐曰犬性多猜害廣韻又疑也增韻又測也)偲(説文
强力也从人思聲徐曰偲之言才也廣韻多才力也又支紙韻)○鰓(桑才切商次清次音魚頰中骨文選潛鰓駭漢
書注鰓即魚鰓今呼魚謂之鰓猶呼車以為軫○今增)䚡(説文角中骨从角思聲)䰄(髤䰄多須貌或作思
左傳于思于思棄甲復来又支韻)罳(罘罳屏也或作罳詳見支韻注○毛氏韻増)顋(頷也○集韻俗作腮
非)毸(毰毸張羽貌本作毢毰毢鳥羽張也通作鰓文選敷藻翰之陪鰓注奮怒貌)○裁(牆来切商濁音
説文製衣也从衣􁄖聲増韻剸也製也又裁度也通作財今文周易后以財成天地漢書財擇財察財幸引決自財竝與裁同
又代韻唐書憲物容典率二人討裁公羊傳辯而裁谷梁傳凖裁靡定竝音在)才(説文才草木之初也从丨上貫一將
生枝葉一曰能也質也廣韻又用也力也集韻通作材)材(説文木挺也从木才聲徐曰木勁直堪入於用者故曰入
山掄可為材者人之有才義出於此通作財孟子有達財者前晁錯傳資財不下五帝)財(説文人所寳也从貝才聲
徐曰可以入用者也廣韻貨也賄也)鼒(鼎圜弇上也爾雅注鼎歛上而小口詩鼐鼎及鼒又支韻○毛氏韻増)
纔(繒色一入曰纔増韻雀頭色紫黑色也一曰暫也廣韻僅也又淺也前晁錯傳逺縣纔至則胡又已去師古注纔淺
也猶言僅也通作才説文徐曰古亦用才為纔始字晉謝鯤傳才小富亦通作裁後馬援傳裁知書又但食裁足裁封數百户
又通作財漢文紀其罷衛將軍軍太僕見馬遺財足又銜韻○毛氏韻增)○哀(於開切羽清音説文閔也从口衣聲
徐曰閔痛之形於聲也於文口衣為哀衣哀聲也又謚法恭仁短折曰哀又姓漢有哀章風俗通云魯哀公後因謚為姓)
埃(説文塵也从土矣聲)㶼(博雅㶼爆爇也一曰熱甚)欸(説文訾也从欠矣聲一曰然也方言南楚凡言
然曰欸又歎聲楚辭九章欸秋冬之緒風王逸曰欸歎也韓文貉謠衆猥欵又元次山有欸乃曲説文音靄又音烏来切詳見
賄韻注○毛氏韻增)唉(説文應也从口矣聲史項羽紀以玉斗獻亞夫拔劍撞而破之曰唉通作欸揚子翦牙欸注言
切齒而怒唉怒聲○今增)○咍(呼来切羽次清音説文蚩笑也一曰楚人謂相嘲笑曰咍)○孩(何開切羽
濁次音説文本作咳小兒笑聲也从口亥聲禮記咳而名之史扁鵲傳咳嬰之兒古文作孩今孩兒字葢从古也莊子未至乎
孩而始誰孟子孩提之童注二三歳間知孩笑可提抱者又禮記孩蟲言未成如孩也集韻或作㜾􁞎○陳氏補遺咳字重出)
頦(頤頷也本作□或作頦韓詩我手承頦時拄座○毛氏韻增)○來(郎才切半徵商音説文注見下䅘字
天所来也故又為行来之来廣韻至也及也還也又𤣥孫之子曰来孫古文作徕前禮樂志天馬徕前武紀氐羌徕服集韻或
作□□亦作俫董仲舒䇿綏之斯俫又支隊韻)莱(説文蔓草也从艸来聲草木疏莱藜也詩北山有莱注草名葉可食
兖州人蒸以為茹謂之莱蒸又田廢生草曰莱詩田卒汙莱注草穢之名又周禮山虞大田獵則莱所田之野除其草莱也又
州名漢屬東莱郡後魏光州隋改莱州又姓左傳萊駒為右通作釐爾雅釐草與莱同韻)徠(本古文來字又徂徠山名
通作来詩徂来之松注徂来山也又隊韻)䅘(説文齊謂麥曰䅘本作□周所受瑞麥来牟一来二縫象芒束之形或作
□徐案詩貽我来牟来即䅘也今小麥也集韻亦作□通作釐劉向封事貽我釐麰又支韻)騋(説文馬七尺為騋八
尺為龍引詩騋牝三千騋牝驪牡陸佃云騋以徕言進於馬矣凡馬宗廟用龍戎事用駥田事用騋)淶(説文水起北地
廣昌軍東入河从水来聲徐按周禮所謂并州其浸涞易是也前地理志曰涞出廣昌易出故安○今增)崍(卬崃山名
中江水所出有九折之坂地理沿革表云在黎州漢源卬崃山本名卬筰卬人筰人界○已上屬該字母韻)○傀
(姑回切音與媯同説文偉也从人鬼聲引周禮大傀異災謂日月食山川崩壅也廣韻又大貌美也盛也集韻或作□□□□
通作瓌瑰又皆紙怪韻)瑰(説文玫瑰火齊珠从玉鬼聲徐曰火齊象珠赤色起之層層各異前相如傳玫瑰注師古
曰即南方出火珠一曰瓊瑰石次玉一曰圜好集韻或作瓌璝又皆韻)○恢(枯回切音與虧同説文大也从心灰
聲謂志大也增韻又大之也集韻或作㷇)詼(譏戲也增韻謔也調也嘲也漢枚臯詼笑𩔖俳倡通作悝文選東京賦悝
繆公於宫室注嘲也)盔(盔盂器也平水韻增)○魁(説文羹斗也从斗鬼聲𨽻省作魁前游侠傳注師古曰魁
者斗之所用盛而酌之者也故言根本者皆曰魁一曰斗首四星説文徐曰謂斗杓為魁柄為褾也後漢志魁方杓曲集韻或
作櫆又凡為首者曰魁禮記檀弓不為魁注魁猶首也又帥也又後東夷傳三韓皆魁頭露紒注魁頭猶科頭謂人髮縈繞成
科又賄韻)悝(説文本詼諧字一曰病也从心里聲廣韻憂也悲也亦大也又人名衛孔悝魏李悝又止韻)○
嵬(魚回切音與危同舊韻吾回切説文髙不平也从山鬼聲爾雅石戴土謂之崔嵬詩陟彼崔嵬又髙峻貌集韻或作
峞通作巍漢相如傳□嵸崔巍揚雄傳前殿崔巍竝音嵬又賄韻)隗(髙貌増韻陮隗髙也又人名李詩昔時燕家重
郭隗叶音平聲集韻或作阢又賄韻○毛氏韻増)桅(舟上帆千廣韻小船上檣也)磑(磨也又積也前禮樂
志美芳磑磑即即孟康曰磑磑崇積即即充實又隊韻○今增)○鎚(都回切徵清音鍛也又支韻○舊注治玉誤)
追(治玉也詩追琢其章注追雕也金曰雕玉曰琢引周禮追師掌追衡笄則追亦治玉又戎狄國名詩其追其貊集韻
或作□通作□詩敦琢其旅又支韻○今增)頧(毋頧夏冠名通作追禮記王制毋追注疏毋音牟發聲也追猶堆也
以其形名)搥(博雅□擿也增韻又擲也或作搥揚子搥提仁義又支寘韻○毛氏韻增)磓(以石投下也廣韻落
也增韻聚石又寘韻○毛氏韻增)堆(聚土也楚辭陵魁堆以蔽視前匈奴傳白龍堆形如土龍身無頭有尾髙大者
二三丈坦者丈餘皆東北向在西域中或作􁇝前地理志蜀守李氷鑿離􁇝晉灼曰古堆字岸也亦作塠晉胡奮傳離塠集韻
又作㕍□□通作碓史河渠書離碓)敦(説文恕也詆也一曰誰何也又詩敦彼獨宿注朱氏曰獨處不移貌諺曰敦敦
不動又王事敦我注投擲也又敦丘丘名班固賓戲欲從堥敦而度髙乎泰山服䖍曰堥堥丘敦敦丘也爾雅敦丘如覆敦敦
□也又元寒蕭準阮隊慁願韻○禮韻續降)○推(通回切徵次清音説文排也从手隹聲一曰進也増韻又盪也
擠也又支韻)蓷(説文萑也从艸隹聲引詩中谷有蓷徐案爾雅注益母草也一名充蔚又支韻)焞(焞焞盛貌
詩嘽嘽焞焞又真元韻)○隤(徒回切徵濁音説文下墜也从􁂅貴聲漢書隤其家聲前廣川王傳日崔隤時不再
又陘隤地名左傳注在修武縣北集韻或作頽墤通作□)穨(説文秃貌从秃貴聲一曰暴風通作頽詩維風及頽爾雅
焚輪謂之頽郭曰暴風從上下也○今増)□(虺□馬病通作隤詩我馬虺隤亦通作頽爾雅虺頽病也虺頽元黄人馬
病之通名)僓(順也莊子僓然而道盡順貌也○張氏補遺)魋(説文神獸也廣韻似熊又桓魋人名又支韻
張氏補遺)○挼(奴回切徵次濁音擊也又手摩也或作捼又歌韻本韻○平水韻增)○杯(晡枚切音與陂
同説文贑也本作桮从木否聲徐案贑音貢葢今飲器漢書沛公不勝桮杓史記一桮羹今作杯前項籍傳一杯羹師古曰古
以杯盛羹今之側杯有兩耳者集韻亦作盃□□□籀作□又見下注)桮(説文本飲器字又素也孟子義猶桮棬○
禮韻續降)○肧(鋪枚切音與披同説文婦孕一月也从肉不聲文子注肧肧也聲如水中泡案肧即如衃衃凝血也
集韻或作㚰)衃(説文凝血也从血不聲徐曰衃猶肧也)阫(牆也莊子曰中穴阫通作坏揚雄解嘲或鑿坏
而遁注魯顔闔聞使至鑿坏而亡坏後垣壁也又本韻○今增)坏(瓦未燒者本作□今作坏崔駰達㫖坏冶一陶注土
器未燒郭璞爾雅注鎔物之始集韻或作培)醅(説文醉飽也从酉咅聲一曰酒未泲李詩恰似蒲萄初潑醅集韻或
作□)○裴(蒲枚切咅與皮同説文長衣貌从衣非聲今文作裴又姓伯益之後封于􁏙鄉後徙封解邑乃去邑从衣
又微韻)徘(徘徊便旋也集韻或作俳通作裵史記裵回○毛氏韻增)培(説文培敦土田山川从土咅聲徐案
左傳注增也廣韻益也隄也助也治也增韻又㙲也通作倍左傳焉用亡鄭以倍鄰注益也又厚韻)陪(説文重土也从
􁂅咅聲一曰滿也廣韻陪厠也隨也又重也一曰陪臣陪備也葢重臣也諸侯之臣於天子曰陪臣增韻貳也伴也)倍
(倍尾山名前地理志江夏郡安陸横尾山又莊子倍河鮭蠪音義曰倍河神名又賄隊韻○毛氏韻增)阫(牆也注見
鋪枚切)○枚(謀桮切音與眉同説文枚榦也从木攴可為杖今文作枚詩施于條枚徐曰自條而出也枝曰條榦
曰枚一曰枚箇也尚書枚卜功臣言一一卜之也今人言一枚二枚王氏曰凡數物曰枚數事曰條又馬鞭也左傳襄十一年
以枚數闔言以馬鞭數門扇之版也又周禮銜枚氏漢書注師古曰枚狀如箸横銜之繣絜於項繣結礙也挈繞也禮記下皆
銜枚注疏云止喧囂也又考工記鳬氏為鐘帶謂之篆篆間謂之枚枚間謂之景注帶所以介其名也枚鐘乳也又姓漢有淮
南枚乗)玫(説文火齊玫瑰也从玉文聲詳見本韻瑰字注又人名唐史有朱玫○毛氏韻增)梅(説文枏也
可食从木每聲爾雅似杏實酢詩摽有梅注本名春而實夏晚落初學記引詩義疏梅杏𩔖也樹及葉皆如杏而黑尚書鹽梅
周禮梅橑禮記梅諸俱取其酢味又夏雨謂之梅陸佃云今江湘二浙四五月間梅欲黄落則水潤土溽蒸鬱成雨謂之梅雨
三月雨謂之迎梅五月雨謂之送梅四時纂要云閩人以立夏後逢庚入梅芒種後逢壬出梅禮記玉藻視容梅梅注疏云微
眛也又悲酸貌又州名屬廣東南唐立敬州宋改梅州又姓出北海殷有梅伯為紂所醢漢有梅鋗集韻或作□某槑亦書作
□)鋂(説文大鎖也从金每聲一環貫二者引詩盧重鋂増韻子母環也)脢(説文背肉也从肉每聲引易咸
其脢一曰心上口下集韻或作脄□膴又賄隊韻)酶(酒本曰酶集韻或作䊈通作媒李陵傳媒蘖其短孟康曰媒酒
教蘖麴也謂釀成其罪師古曰齊人名麴餅曰媒○禮韻續降)莓(爾雅箭山莓注今之木莓實如蔗莓而可入食又苔
也又賄韻○增韻注美田誤)每(説文草盛上出本作□从屮母聲隷作每又毎毎美田左傳原田每每又賄隊韻○
禮韻續降别出每與莓同誤○監本从山誤)䍙(説文网也从网每聲廣韻雉網也又虞韻)禖(説文祭也从示
某聲天子求子之祀禮記月令仲春𤣥鳥至祠髙禖髙辛氏娀吞𤣥烏卵而生契後王以為媒官嘉祥而立祠變媒言禖神之
也○蔡邕曰髙尊也非謂髙辛詩毛傳云姜嫄從帝祀郊媒又云簡狄從帝祈郊媒是先有禖神矣孔氏云案鄭志焦喬答王
權之言契以前祭天南郊以先媒配故謂之郊禖後王既以髙辛為禖神配天則先媒廢之乆矣)媒(説文謀也謀合
二姓也从女某聲周禮注媒之言謀也謀合異𩔖使和成也)煤(炱煤灰集屋者)塺(塵也集韻本作㙁)○
崔(倉回切商次清音齊邑名濟南東朝陽縣有崔城又姓齊丁公之子食采於崔因氏又本韻支韻)催(説文
相𢷬也从人崔聲徐曰擣謂相迫蹙也廣韻迫也增韻促也)縗(説文服衣長六寸博四寸直心从糸衰聲縗之言摧
也言中摧痛也左傳晏嬰麤縗斬杜注縗在胷前或作衰禮記斬衰父服齊衰母服喪服小記注方氏曰當心曰衰當背曰負
版左右曰辟通謂之衰从衰在心集韻亦作□)○□(蘇回切音與綏同毰□鳳舞集韻本作毸)□(草木華葉
垂貌集韻本作蓑又文選南都賦敷草蘂之蓑蓑或作□)挼(擊也又手摩也又本韻○平水韻增)䪎(鞌邊帶也
集韻或作鞖)○摧(徂回切商濁音説文擠也从手崔聲一曰挏也一曰折也廣韻又沮也增韻挫也抑也方言至
也詩先祖于摧又箇韻)漼(漼漼霜雪積聚貌集韻或作凗又賄韻)崔(説文大髙也廣韻崔嵬也集韻或作
㠑磪亦書作􁤌又支本韻)○隈(烏回切音與逶同説文水曲隩也从􁂅畏聲爾雅厓内為隩厓外為隈集韻或作􁊳)
椳(説文門樞謂之椳从木畏聲又賄韻)煨(説文盆中火也从火畏聲一曰煻火曰煨増韻又煨燼也)䋿
(㫁色絲兩紐中而糾之廣韻五色絲飾也增韻女容服前相如賦繆繞玉綏師古曰以玉飾綏謂鄭曼姬之容服也綏即今所
謂綵䋿垂鑷者也)偎(愛也列子不偎不愛增韻又倚也一曰北海之隅有國曰偎人○毛氏韻増)畏(弓淵
也周禮考工記當弓之畏又長其畏而薄其敝又賄未韻○毛氏韻增)○灰(呼回切羽次清音説文死火餘㶳从
火又手也火既滅可以執持徐曰㑹意俗作灰非)虺(虺□馬病集韻或作䝇㾯今文詩作虺傳寫之誤虺音匪○禮
韻續降)豗(相擊也又喧聲李白詩飛湍瀑流爭喧豗集韻或作拻)○回(胡隈切羽濁次音説文□轉也
从口中象回轉之形徐鍇曰渾天之氣天地相成天周地外隂陽五星回轉其中也通志云回古雷字象雷形借為回旋之回
一曰邪也樂記注疏云回謂乖違又低回紆衍貌揚子大道低回又回中地名又姓古賢者方回之後或作迴荀子圖迴天下
於掌上古作囘説文徐曰直象回轉之形○集韻俗作逥非○史記鄒陽傳墨子廻車歐陽氏曰韻無此廻字○漢書作囬葢
寛饒傳刺舉無所囬避鄞本監韻云作囬非囬古面字又賄隊韻)茴(藥草防風葉也一曰茴香○平水韻增)
洄(説文􁄕洄也从水回聲爾雅逆流而上曰􁄕洄詩泝洄從之)徊(徘徊不進貌集韻本作佪漢髙后紀徘佪
往来相如賦安翔徐佪息夫躬傳鸞俳佪兮或作徊昭帝廟號從徊通作回思𤣥賦馬倚輈而俳回史記相如傳裵回揚雄篿
徒回回以徨徨)瑰(玫瑰注見姑回切○平水韻增)槐(説文木名守宫也从木鬼聲春秋説題辭槐木虚星之精
又桃槐西域國名又琅槐千乗郡縣名又見佳韻乎乖切注)瘣(病也一曰腫旁出詩小弁注壊瘣又賄韻○毛氏韻
增)○雷(盧回切音與羸同説文隂陽薄動生物者也本作靁从雨畾聲今从省作雷法苑珠林云阿香雷神又黔
雷天上造化神之名大人賦左元㝠而右黔雷又曲禮毋雷同注雷之發聲物無不同時應者故曰雷同又雷震百里謂之一
同又雷門㑹稽城門有大鼓越擊此鼓聲聞洛陽前王尊傳持布鼓過雷門注以布為鼓無聲又州名在廣西其山為雷所震
水流為江唐置雷州又姓後漢有雷義古作􁊴从四田二回自子至卯積四陽而復雷乃發聲所以四田也隂陽回薄所以二
回也亦作□籀文加雨作靁集韻又作雷霝通志云回古雷字後人加雨作雷回象雷形古尊罍多作云回)罍(説文
龜目酒尊似壺容一斛本作雲雷象施不窮也本作櫑从木畾省聲徐曰圜轉之義故曰不窮畾者本象其畫文指事也亦諧
聲今从缶作罍左傳瓶之罄矣維罍之恥瓶常稟受於罍也又盥器盡為雲雷之象酒則取其陽氣發達鹽則取其雷震之威
以起敬也集韻或作□鑘亦書作􁪶鑘籀文作􁊴漢孝王傳有􁊴尊應劭曰詩云酌彼金􁊴畫雲雷之象以金飾之)礧
(擊也石轉突也通作轠揚雄酒箴為瓽所轠○今增)轠(不絶也文選羽獵賦轠轤不絶孟康曰連屬○毛氏韻增)
瓃(説文玉器也从玉畾聲集韻或作□○平水韻增○已上屬媯字母韻)

　　十　一(真與諄臻通)

　　鈞(觀倫切角清音説文三十斤也从金勻聲孟康曰萬一千五百二十銖一曰陶旊輪師古曰陶家名轉者為釣葢取
周回調均之義又大鈞天也前賈誼傳大鈞播物注言造化為人猶陶之造瓦又姓風俗通云楚大夫元鈞之後集韻或作鉤
或書作□□)均(説文平徧也从土勻聲廣韻平也又樂器名樂書泠州鳩曰律所以立均韋昭謂制長七尺繫之以
絲以均鐘音宋均曰均長八尺施絃又成均學名又州名秦屬南陽隋置均州取汮水名之或作旬周禮均人公旬用三日注
旬均也古均字易豐卦雖旬无咎荀本作均禮記内則旬而見注當為均集韻亦作勻通作鈞書厥罪惟鈞左傳年鈞以徳又
問韻)袀(戎衣也徧裂謂之袀増韻黒衣戎服晉輿服志秦人除棄六冕以袀𤣥為祭服注戎服也又純也前王莽傳莽
紺袀服帶璽韍師古注紺深青而揚赤色袀純也純為紺服通作均左傳均服振振注戎事上下同服)㽦(墾田也集
韻或作畇)○麇(俱倫切音與鈞同説文麞也从鹿囷省聲又縛也又國名左傳楚伐麇籀文作麕詩野有死麕注陸
佃曰麕善聚散故从囷囷聚也亦散也集韻或作□又文吻軫韻)龜(手凍坼也莊子不龜手之藥又支韻○今增)
頵(説文頭頵也从頁君聲徐曰頵頵大也又楚成王名○毛氏韻增)囷(區倫切角次清音説文稟之圜者从
禾在囗中圜謂之囷方謂之京增韻又輪囷屈曲盤戾貌又軫韻)箘(竹名集韻或作䇹箟○平水韻增)蜠
(具也爾雅蜠大而險集韻或作□又軫韻)輑(車軸相連曰輑又連也文選南都賦隄塍相輑○今增)○遵
(蹤倫切商清音説文循也从辵尊聲廣韻又率也行也習也古作□)僎(鄉飲酒禮輔主人者僎謂降席而遵法也通作
遵鄉射禮大夫席尊東謂之遵又獮線二韻)鷷(爾雅雉西方鷷集韻或作遵又元韻)跧(蹴也又卑也又刪先
韻○毛氏韻増)○逡(七倫切商次清音説文復也从辵夋聲爾雅退也一曰逡巡行不進貌又前公孫𢎞傳有功者
上無功者下則羣臣逡李竒曰言有次第也或作□前王莽傳俊儉隆約師古曰□退也亦作遁前項籍傳遁巡而不敢進注
音□通作蹲莊子蹲巡勿爭與逡巡同○刋謬正俗曰賈誼過秦論九國之師遁巡而不敢進葢取循聲以為逡字當音七均
切學者既不知遁為逡字遂改巡為逃潘安仁西征賦云或開闗而延敵競遁逃而奔竄斯為誤矣)竣(説文偓竣也从
立夋聲引國語有司已事而竣徐曰退立也博雅止也伏也集韻或作□通作踆又先韻○禮韻本出踆字今正)悛
(改也左傳長惡不悛又止也又僊韻)捘(説文推也引左傳捘衛侯之手徐曰排擠之也又願韻○毛氏韻増)䞭
(説文行速逡逡也集韻或作踆張衡西京賦大雀踆踆○今增)㕙(兔狡㕙東郭古之狡兔也韓文毛穎傳居東郭者㕙
又震韻)皴(皮細起也平水韻增)○蹲(蹲蹲舞貌詩蹲蹲舞我集韻本作□又混韻)○荀(須倫
切商次清次音説文草也从艸旬聲一曰姓也郇侯之後去邑為荀今出潁川)詢(咨也詩周爰咨詢左傳咨親為詢注
問親戚也集韻或作□咰)恂(説文信心也从心旬聲引詩恂美且都一曰均也樂也慄也增韻嚴謹貌又温恭貌集韻
或作悛漢李將軍傳恂恂如鄙人又史記悛悛如鄙人通作洵今文詩洵美且都亦通作詢又稕韻)峋(嶙峋山貌)
洵(説文渦水中也爾雅濄為洵从水旬聲一曰水名在晉陽又揮涕也又霰韻)珣(説文醫無閭之珣玗琪引
周書所謂夷玉也从玉旬聲徐曰夷玉東夷所貢之玉也醫無閭幽州之鎮在遼東當周時為東夷一曰玉器)郇(説文
周武王子所封國在晉地从邑旬聲徐曰文王弟所封伯爵引詩四國有王郇伯勞之地理表云在河中府猗氏縣又姓王莽
時有郇越唐有郇謨集韻或作□)○旬(松倫切商次濁音説文徧十日為旬从勻日徐曰周匝十日而言之也㑹
意又旬嵗師古曰滿嵗若十日之一旬又旬始妖氣也廣記狀如雄雞東京賦攙搶旬始羣兇靡餘集韻古作□)徇
(使也一曰徧示也漢髙紀張良徇韓地蘇林音巡撫其人民也集韻或作侚伨又震韻○毛氏韻增)循(説文行順也从
彳盾聲徐引史記拊循其民廣韻善也增韻又循循次序貌又依也沿也又循環謂旋繞往来爾雅遵率循自郭曰行也循亦
巡也遍也○荀子反絒察之注紃與循同)馴(説文馬順也从馬川聲徐引易馴致其道廣韻擾也從也善也增韻又以
漸而致曰馴致集韻通作馻)紃(説文圜采也从糸川聲雜記紃以五采注紃施諸縫中若今時絛周禮屨人縫中紃
綣也又荀子布衣紃屨之士注編麻為之麤繩之屨儀禮作絢□)巡(説文視行貌又逡巡却退貌亦通作遁平當賛
逡遁有恥又作循萬章傳逡遁甚懼又先韻○□从辵當作巡今作廵非○禮韻續降)○屯(株倫切次商清音説
文難也屯象草木之初生屯然而難从屮貫一一地也尾曲也廣韻又厚也增韻又吝也又元韻)迍(迍邅也迍邅難
行不進之貌通作屯)窀(説文窀穸葬之厚夕也从穴屯聲引左傳窀穸從先君於地下一説長埋謂之窀長夜謂之穸)
○諄(朱倫切音與屯同説文□告曉之熟也本作□从言□聲隷作諄詩誨爾諄諄廣韻至也誠懇貌或作啍莊子
悦夫啍啍亦作忳純中庸注引詩誨爾忳忳肫或為純通作肫禮記肫肫其仁伊川程氏曰厚也新安朱氏曰懇至貌集韻亦
通作訰又震韻○凡□之字當作□隸省作享後放此俗作□非)惇(厚也廣韻心實也又元韻毛氏韻增)淳
(漬也沃也禮記淳熱淳毋周禮淳尸考工記淳而漬之又兵車之耦曰淳左傳淳十五乗又周禮質人壹其淳制淳謂幅廣制
謂匹長鄭𤣥讀如淳尸之淳又本韻軫韻○毛氏韻增)肫(説文面䪻也从肉屯聲又廣韻鳥藏也○毛氏韻增)○
春(樞倫切次商次清音説文□推也从日艸屯屯亦聲徐曰春陽也故從日艸春時生也屯草生之難也亦聲隷作春
一曰蠢也蠢興也嵗之始也尚書大傳春出也萬物之出也又州名本梁陽春郡唐立春州後廢今陽春縣又姓春申君之後
集韻或作萅旾□又軫韻)○杶(敕倫切音與春同説文木也从木屯聲引夏書杶榦栝柏徐案字書杶木似樗中車
轅實不堪食孔氏曰杶木似㯉漆或作橁左傳孟莊子斬其橁以為公琴注木名杶也琴材也集韻亦作櫄□○禮韻舊出櫄
字今正○張氏補遺槆字别出今刪)輴(説文車約䡅也本作䡅从車川聲引周禮孤乘夏䡅一曰下棺車徐曰約謂節
約刻飾之也今俗作輴禮記菆塗龍輴以槨或作輇禮記葬用輴注輴當為輇車之輇柩車也亦作楯軥○毛氏韻增别出楯
字誤)鶞(爾雅春鳸鳻鶞集韻或作□)椿(橉也一曰木槿又莊子大椿八千嵗為春八千嵗為秋)○
脣(船倫切次商濁音説文口耑也从肉脣聲集韻古作䫃或作脗□亦書作脤○毛氏日俗作唇誤唇驚也)漘
(説文水厓也从水脣聲引詩寘之河之漘兮爾雅夷上洒下郭云涯也上平坦而下水深為漘詩注水隒集韻或省作浱)○
純(殊倫切次商次濁次音説文絲也从糸屯聲引論語今也純儉又全也粹也易純粹精也董仲舒傳揚抑純儒廣韻
篤也大也至也好也文也増韻誠也不雜也通作醇孟子醇乎醇賈山不能為醇儒又漢志天子不能具醇駟梅福傳一色成
體謂之醇又支元軫阮震韻)蒓(水葵也今文通作蓴本草生水中葉似鳬葵浮水上採莖堪噉三月至八月莖細如
釵股名絲蓴九月至十月漸麤在泥中名塊蓴又詩薄采其苑注鳬葵也江東名云蓴菜一云水葵一曰今之浮菜即猪蓴也
陸佃云蓴逐水而性滑故謂之淳菜)淳(説文渌也从水□聲今文作淳一曰質也朴也又姓集韻或作厚通作醇前文
景賛黎民醇厚)醇(説文不澆酒也从酉享聲廣韻醲也集韻或作䣩通作淳史記曹相國世家日飲淳酒)錞
(金器錞于也圓如碓頭大上小下所以和鼓一説形如鐘有舌謂之錞釪樂書云自金聲之淳言之謂之錞後周平蜀獲其器
太常卿斛斯證曰錞于也以芒筒捋之其聲極振取以和樂通作淳于又賄隊韻)惇(厚也或作敦樂記樂者敦和注
作惇音純通作醇石慶傳醇謹注專厚也○今增)焞(博雅明也春秋傳焞燿天地一曰灼龜炬又灰元韻○毛氏韻
增)鶉(説文䨄屬本作□今作鶉陸璣云鶉性淳不越横草能不亂其匹陸佃云鶉無常居而有常匹莊子鶉居而鷇
食又曰田鼠化為鶉淮南子云蝦蟆化大文朱雀取象於鶉南方七宿有喙有嗉有翼而無尾葢象鶉也又寒韻詩匪鶉匪鳶
徒九切)蓴(説文蒲叢也一曰蒲中秀今人借為蓴菜字)○勻(俞倫切羽次濁音説文少也以勹二指事
也一曰均也廣韻又徧也齊也)畇(墾田也詩畇畇原隰又本韻注)○倫(龍春切半徵商音説文輩也从人侖
聲一曰道也論語欲潔其身而亂大倫注倫道理也廣韻又等也比也又禮記儗人必於其倫注𩔖也增韻又次序也又姓風
俗通云伶倫之後)淪(説文小波為淪从水侖聲引詩河水清且淪漪徐曰有倫理也詩傳水風成文轉如輪韓詩順
流而風曰淪一曰没也書今殷其淪喪又詩淪胥以鋪注淪率也鋪徧也又渾淪未相離貌又元韻)輪(説文有輻曰輪
無輻曰輇从車輪聲周禮軫之方以象地葢之圓以象天輪輻三十以象日月又周禮廣輪注東西曰廣南北曰輪又禮記檀
弓美哉輪焉注輪囷言髙大也又輪雲迴轉也)綸(説文青絲綬从糸侖聲禮記緇衣王言如綸注有秩嗇夫所佩疏云
綸如宛轉繩後仲長統傳身無半通青綸之命而竊三辰龍章之服漢輿志百石青紺綸一采宛轉繆織長丈二尺又草名爾
雅綸似綸組似組東海有之通志云綸鹿角菜組海中苔又紛綸雜揉貎東都賦紛綸后辟又周易彌綸注王肅云綸纒裹也
又姓魏有綸直又山韻)蜦(説文蛇𩔖黑色潛於神泉能興雲雨者从虫侖聲或作□淮南子云子牛粹毛宜於廟牲
其於致雨不若黑□又文字集略云蝦蟆大如屨能食蛇)掄(擇也周禮凡邦工入山林掄材而不禁又元韻)論
(言有理也禮記凡制五刑必即天論注言有理也詩於論鼔鐘注倫也又議也又元慁韻○毛氏韻增)○犉(儒純
切半商徵音説文黄牛黑脣也从牛享聲詩九十其犉殺時犉牡爾雅牛七尺為犉又先韻)瞤(説文目動也从目閏
聲前漢書眼瞤得酒肉集韻或作臑○毛氏韻増○已上屬釣字母韻)○巾(居銀切角清音説文佩巾也从冂丨
象系也徐案禮左佩紛帨紛帨即巾也佩之故有系也一曰首飾儀禮二十成人壬冠庶人巾釋名巾謹也當自謹修于四教
又冪也周禮巾車注巾猶衣也以衣飾車故曰巾車車官之長集韻或作䘜)○墐(渠巾切角濁音説文□黏土也
本作□隷作堇今从土作墐集韻古作□□□又震韻○凡从□之字當作□今作堇後放此○毛氏曰从廿不从卄監本下
从二畫亦誤)􁖨(説文矛柄也本作矜从矛今聲前項籍傳鉏耰棘矜或作􁖨師古曰矜與􁖨同謂戈鋌之柄集韻亦
作㮗又文韻)○銀(疑巾切角次濁音舊音魚巾切説文白金也从金艮聲周禮荆州其利銀一曰銀重八兩為一
流又州名今陜西路白狄地北周立銀州又文韻)垠(地埒也岸也一曰界也廣韻咢也增韻崖也集韻或作圻□亦
作沂班固賓戲漢良受書於邳沂音銀李灼曰沂崖也通作泿亦通作銀苟于守其銀注與垠同守其分限也又文元韻)
珢(説文石之似玉者从玉艮聲)誾(説文和悦而諍也从言門聲一曰語也廣韻又中正之貌或作訔揚子何
後世之訔訔也司馬曰爭辯貌謂爭論是非亦作言又文韻)訢(㳟謹貌漢石奮傳僮僕訢訢或作言禮記三爵而言
言斯鄭康成曰和敬貌又文韻○毛氏韻增)齗(齗齗辯爭貌漢書齗齗焉地理志洙泗之間齗齗如也又劉向傳朝
臣齗齗顔注忿嫉貌又文韻○毛氏韻増)釿(器之釿鍔或作沂禮記車不雕沂注幾附纒為沂鄂又文韻)􁓲
(大箎也爾雅通作沂又文韻)听(笑貌相如賦听然而笑又文吻韻○毛氏韻增)齦(齒根肉通作齗又文願韻
○毛氏韻増)狺(犬吠聲楚辭猛犬狺狺集韻或作圻又文韻)嚚(説文語聲也左傳口不道忠信之言為嚚
集韻古作□□)鄞(説文㑹稽縣名又文韻)○紉(泥鄰切徵次濁音舊音尼鄰切説文繟繩也从系刃聲楚
辭紉秋蘭以為佩方言楚謂擘為紉郭璞曰今亦以綫貫針為紉禮記紉箴請補綴)○賔(卑民切宫清音説文所敬
也本作□从貝􁄛聲徐曰貝者贈賄好貨忠臣嘉□得盡其心也或作賓俗作賔今从俗一曰導也書寅賔出日前津厯志㽔
賔注導隂使繼養萬物也又服也廣韻迎也列也遵也增韻客也又罽賔西戎國又州名梁須方郡唐為賔州又姓左傳齊有
大夫賔須無集韻或作□□□又震韻)濵(説文水厓也本作瀕水賔附蹙不前而止从頁从涉本音瀕今文作濵前
賈山傳瀕海之觀師古曰縁海邊也張揖曰古濵字又州名漢千乗郡地周置濵州集韻或作□□亦作頻𩔖篇司馬氏曰古
作瀕變隷省作頻詩不云自頻注厓也鄭音賔通作賔王莽傳率土之濵)儐(敬也孔穎達賔以禮曰儐記山川儐鬼神
又震韻○毛氏韻增)○彬(悲巾切音與賔同説文文質備也本作份从人分聲引論語文質份份古文作彬今从古
漢儒林傳彬彬多文學之士集韻俗作斌非)霦(璘霦玉光色集韻本作㻞亦作玢○毛氏韻增)虨(虎文或省
作□又刪韻廣韻俗作□○毛氏韻增)豳(説文周王國在古扶風美陽本作邠从邑分聲今經傳作豳詩譜云豳者
后稷曾孫公劉自邰出徙戎狄之地名今屬右扶風枸邑在雍州岐山北至太王避狄人處岐陽今鳳翔府扶風縣岐陽鎮乃
太王之都文王治岐之地漢為美陽縣而公劉所居乃今邠州屬陜西京兆府路北魏置南豳州西魏去南字為豳州唐明皇
以字𩔖幽開元中改作邠又姓○禮韻本出邠字今增○毛氏曰説文豳从山豩聲今經史多作豳葢省文耳)○繽
(紕民切宫次清音繽紛雜亂之貌一曰盛也)□(説文鬬也从鬥賔聲廣韻鬬爭也○毛氏曰从鬥音鬬从門誤)○
頻(毗民切宫濁音説文注見卑民切瀕字一曰頻數也廣韻又急也又連也又楊子頻頻之黨注頻頻黨比之人又姓
漢有酒泉太守頻暢○案説文頻水厓也引詩率土之頻又云俗作濵者誤今文水厓之字皆作濵又音賔而頻但為頻數之
頻矣○毛氏曰頻从歩當作步音他達切从少誤)蘋(説文大萍也本作□从艸賔聲今文作蘋詩采蘋韓傳云沈曰
蘋浮曰藻蘋言賔藻言澡又云苹萍大者蘋今水上浮萍江東謂之藻項氏曰白蘋水生似萍青蘋陸生似莎陸佃云蘋似槐
葉而連生道旁淺水中與萍雜生秋則紫今謂之紫藻爾雅翼五月有花白色故謂之白蘋)顰(説文涉水顰蹙也从
頻卑聲廣韻眉蹙也集韻或作卑亦作矉莊子西施捧心而矉其里注蹙頞曰矉)嚬(笑貌韓昭侯曰明君嚬有為嚬
笑有為笑○今增)嬪(説文服也从女賔聲引書嬪于虞爾雅婦也禮記九嬪注婦官一曰妻死曰嬪注婦人有法度
之稱又王莽傳嬪然成行師古曰嬪然多貌)蠙(説文珠也本作玭从玉比聲引宋𢎞云淮水中出玭珠珠之有聲者
又先韻今文作□)濵(水厓注見卑民切○禮韻本作瀕與卑民切濵字互出今正)○貧(皮巾切音與頻
同説文財分少也从貝分徐按原憲無財謂之貧貝分則貧也集韻古作穷)○民(彌鄰切宫次濁音説文衆萌也
萌而無識也本作民隷省作民詩靈臺注民㝠也公羊傳注四民徳能居位曰士辟土殖穀曰農巧心勞手以成器物曰工通
財貨曰商集韻古作□□)泯(滅也詩靡國不泯一音民又澤名山海經靈桑之山西望泯澤增韻又泯泯猶茫茫也又
軫霰韻)○珉(眉貧切音與民同説文石之美者从王民聲徐按禮君子貴玉而賤珉珉似玉而非也或作瑉亦作
玟禮記士佩瓀玟集韻又作碈砇)岷(説文山在蜀湔氐西羌外本作□从山暋聲徐曰今作岷孔穎達曰岷山在梁
州江所出史注岷山在岷州溢洛南一里連綿至蜀二千里皆曰岷山又州名秦隴西郡之臨洮縣後魏置㟭州因山為名或
作㟭亦作汶史記汶與㟭同山海經大江出汶郭之東南逕蜀郡東北至廣陵入海夏紀汶嶓既藝又作㞶西南夷傳㞶山郡
又作文武紀沈黎文山郡注今之㟭山史記索𨼆曰一作崏○毛氏曰考工記貉踰汶則死陸徳明音問誤見列子釋文)
罠(博雅兔彘罟左思賦罠蹄連綱綱网中維絡大繩也罠麋網蹄兔網)緡(説文釣魚□也本作緍今文作緡詩
維絲伊緡又吳人解衣相被謂之緡詩言緡之絲注被也一曰錢緡又國又軫韻)􁈶(病也詩多我覯􁈶又元韻○毛
氏韻增)暋(悶也莊子慰暋沈屯音義云暋悶也○毛氏韻增)旻(説文秋天也从曰文聲引虞書説仁閔覆
下則謂旻天集韻或作憫通作􁚊)旼(旼旼和也文選封禪文旼旼穆穆君子之態)忞(説文自勉彊也从心
文聲集韻或作暋又揚子傳千里之忞忞李曰心所不了)閩(説文東南越種从虫門聲周禮職方氏七閩注閩蠻之别
也國語曰閩芉蠻也又叔熊避難於濮蠻隨其俗如蠻人後子孫分為七種故曰七閩周禮注疏云八蠻在南方閩其别也地
理沿革表越王無彊為楚所滅子孫分散或居閩地其後無諸搖遂有閩甹漢武帝時反國除立為冶縣後改閩州)
津(資辛切商清音説文水渡也本作□从水􁚵聲𨽻省作津又爾雅析木謂之津杜預曰箕斗之間有天漢故曰津又氣
液也又津津溢貌集韻古作□□□)璡(説文石似玉者从玉進聲)○親(脽人切商次清音説文密至也从見
亲聲廣韻又愛也近也增韻躬也姻也又禮記親者親之也又六親前賈誼傳應劭曰父母兄弟妻子前禮志注父子從父昆
弟從祖昆弟曾祖昆弟族昆弟集韻或作媇古作□□○毛氏曰親从□當作粟今文从省)○辛(斯人切商次清
次音説文秋時金剛味辛辛痛泣出从一䇂䇂辠也辛承庚象人股徐曰言萬物方盛故見斷制故辛痛也辛亦漸揫斂故象
人股漸焦殺也㑹意律厯志悉新於辛史記辛者言萬物之辛出也太嵗在辛曰重光一曰昭陽廣韻又薑味增韻又葷味也
又苦辛亦取辛酸之意又髙辛帝號史五帝紀張晏曰髙陽髙辛皆所興之地名通志云髙辛在西京偃師縣又姓夏啓封支
子于莘莘辛聲相近遂為辛氏)新(説文取木也从斤亲聲一曰初也朱氏曰新者革其舊之謂又詩于彼新田注田二
嵗曰新新成柔田也又州名漢屬合浦郡梁立新州又姓國語晉大夫新穆子)薪(説文蕘也从艸新聲一曰大木可析
曰薪廣韻柴也詩翹翹錯薪又鬼薪罪名漢律取薪給宗廟曰鬼薪又史記傳薪犂之國)○秦(慈鄰切商濁音説文
伯益之後所封國也地宜禾从禾秦省聲徐案淮南子洛水輕利宜禾洛水即出秦地一曰禾名詩注秦者隴西谷名在雍州
鳥鼠山之東北疏云今秦亭秦谷又三秦項羽封章邯雍王司馬欣塞王董翳翟王又州名春秋秦國漢置天水郡後魏改秦
州又姓顓頊後子嬰滅支庶以為秦氏籀作□古作□)螓(蟲名似蟬而小一名蜻蜻蜇也頭方有文詩蜯首蛾眉言
額廣而方也爾雅翼云蟭蟟之小而緑色者夏小正曰鳴蜇虎懸北人謂之螓又大蠅曰胡螓)○真(之人切商清音
説文眞僊人變形而登天也徐曰真者僊也化也七者化也反人為匕从目鹵莽不能識匕𨼆也八其所乗也乗風雲也今文
作眞一曰實也偽之反也又州名漢廣陵郡地宋置真州又四川化外唐置真州又姓風俗通云漢有長史真□集韻古作□
俗作真非)磌(博雅礎碏磌礩也一曰石聲也公羊傳隕石聞其磌然又先韻○毛氏韻増)振(振振盛也左傳
均服振振又厚也詩振振公子注信厚貌又振振羣飛貌詩振振鷺增韻又舉也救也拯也奮也楚辭振衣又動也栁詩島嶼
疑搖振又見震韻東都賦馮怒雷振音真)侲(字林養馬者後漢杜篤論部賦虜􁚥侲注方言侲養馬人也一曰侲子童
男女稱後鄧后紀注侲之言善也善幼童子也漢大儺𨕖中黄門子弟年十嵗以上十二以下百二十人為赤幘皂製執大鞉
後漢禮儀志先儺一日謂之逐疫中黄門侲子和曰甲作食􁉗腓胃食虎雄伯食魅騰簡食不祥攬諸食咎伯竒食夢彊梁祖
明共食礫死寄生委隨食觀錯㫁食巨窮竒騰根共食蠱凡使十二神追惡㓙掠女軀拉女幹節解女肉抽女肺腸女不急去
後者為糧又震韻)帪(飤馬槖今之馬□囊也)䟴(動也又震韻)桭(屋梠也兩楹間謂之桭又甘泉
賦日月纔經於柍桭集韻或作栕)甄(博雅甄陶窑也增韻陶也察也又明也安帝紀甄表門閭光武賛靈貺自甄又
姓出陳留風俗傳云舜陶河濱其後為氏又先震韻周禮典同薄聲甄音震○示兒編曰甄有二音學者皆押甄字在先韻獨
真韻反未嘗押此皆相承之乆信耳不信目之過文選張華女箴云散氣流形既陶既甄在帝庖羲肇經天人則已押入真韻
矣○毛氏目甄陶字真僊二韻通押○韻畧歐陽氏注誤)籈(爾雅所以鼓敔謂之籈)畛(溝上涂也又田界也
又震韻注毛氏韻増)震(怒也又漢衛霍叙傳電擊雷震音之人切晉書衛恒字勢鷹峙馬震又震韻注○毛氏韻增)
○珍(知鄰切音與真同説文寳也从玉㐱聲廣韻人貴也重也又八珍淳熬淳母炮豚炮䍧擣珍潰熬肝膋也陸佃
曰珍用八物牛羊麋鹿麕豕狗狼又州名漢為䍧柯郡唐置珍州○集韻或作鉁俗作珎非○毛氏曰吳音呼如丁鄰者非是)
鎭(説文傳壓也从金真聲又周禮天府國之玉鎮注玉瑞也一音珍或作瑱又安也廣韻又戍也又軫震韻○毛氏韻
增)塡(説文塞也从土真聲一曰定也又本韻先銑震霰四韻○毛氏韻増)滇(前地理志汝南慎陽縣師古作
滇音真○今増)縝(密緻也前相如賦縝紛軋芴孟秉曰縝紛衆盛貌又軫韻○今增)○瞋(稱人切次商次
清音説文張目也从目真聲一曰盛也增韻怒而張目也集韻或作眓䀼)嗔(説文恚也本作謓从言真聲徐曰今人作
嗔集韻或作㥲又先韻)㺦(癡鄰切音與瞋同犬走革謂之㺦又㺦縁猿狖縁木貌)○申(升人切次商次
清次音説文申神也七月隂氣成自申束从臼自持也吏以餔時聽事申旦政也律厯志申堅於申又太嵗在申日涒灘晉志
申者身也萬物身體皆成就也廣韻又重也易申命書帝舜申之又容貌論語申申如也增韻又明也闡也又州名後魏郢州
周置申州又姓出魏郡集韻古作□籀作□毛氏曰凡申之字當作申今省作申後放此)○柛(爾雅木自弊柛○隨
筆曰木絶於申故柛字之訓為木自斃水土絶于已故説文汜之訓窮瀆圮之訓為岸崩反覆火衰於戌故烕為滅金衰於丑
故鈕為鍵閉製字之義昭矣)伸(説文屈伸也从人申聲廣韻舒也又直也又禮記君子欠伸注頻申也䟽云志倦則
欠體疲則伸經典或作信説文徐曰假借也易屈信相感左傳善者信矣通作申莊子熊經鳥申翼奉傳欠伸動於貌○毛氏
曰古惟申字後加立人以别之)呻(説文吟也从口申聲徐曰聲引氣也又禮記教者呻其佔畢注吟誦也集韻或作□
□)身(説文□躬也象人身从人申省聲爾雅我也一曰身伸也總括百骸者也廣韻又親也○周禮信圭注當作身
聲之誤也)娠(説文女妊身動也从女辰聲引春秋傳后緡方娠注孕也一曰官婢女隷謂之震詩載震載夙通作身詩
太任有身注云重也箋云重謂懐孕也又震韻)○陳(他鄰切次商濁音説文宛丘也舜後媯滿所封从􁂅木申聲徐
曰伏羲之虚畫八卦之所木徳之始也古豫州界一曰布也一曰堂下徑詩胡逝我陳注階除也爾雅廟中路謂之唐堂途謂
之陳又故也詩甫田我取其陳注舊粟也廣韻又張也衆也又列也又州名楚滅陳為縣漢為淮陽國隋為陳州又姓陳公胡
滿之後以國為氏集韻古作䎶又震韻○毛氏曰□从􁂅从木从□省於文當作東从木中申與東柬字不同今文皆通作東
矣)塵(説文鹿行揚土也本作□从麤土隷省作塵古作□亦作□籀文作□)填(乆也詩倉兄填兮孔填不
寜集韻或作窴通作陳亦通作塵又先銑震霰韻○禮韻續降)○神(乘人切音與陳同説文天神引出萬物从示申
徐曰申即引也天主降氣以感萬物故言引出萬物也廣韻靈也易隂陽不測之謂神注神者變化之極妙萬物以為言不可
以形詰孟子聖而不可知之謂神史五帝紀注鬼之靈者又陽魂為神隂魄為鬼氣之伸者為神屈者為鬼又漢書三神注如
淳曰地祇天神山嶽又姓風俗通云神農之後漢有騎都尉神曜集韻古作神亦作□又作旦禮記交於旦明莊子有旦宅而
無情死)○辰(丞真切商次濁次音説文□震也三月陽氣動雷電振民農時也物皆生从􁧠化也从□象芒達厂
聲也从二古文上也本作□今文作辰律厯志振美於辰太嵗在辰曰執徐又時也尚書撫於五辰謂五行之時也詩注三辰
謂日月星之時也日照畫月照夜星運行於天民得取其時節也又人言不辰者不時也又日月合宿為辰春秋傳日月所㑹
謂之辰書厯象日月星辰注辰謂日月交㑹於十二次所㑹之地每月不同十月析木寅九月大火卯八月夀星辰七月鶉尾
巳六月鶉火午五月鶉首未四月實沈申三月大梁酉二月降婁戌正月娵訾亥十一月元枵子十二月星紀丑又房心尾為
大辰其中心星亦獨為大辰又公羊傳大火為大辰伐亦為大辰北辰亦為大辰又州名陳沅陵郡隋置辰州以辰溪而名)
晨(説文早昧爽也本作䢅从臼从辰辰亦聲□夕為□臼辰為䢅徐曰雞鳴而起孜孜為善臼自臼持也漢律厯志䢅
星始見注古晨字今通作晨釋名晨伸也清旦日光復伸見也集韻籀作□案説文晨房星也从曟省晨早也从臼自持也今
房星之晨通作辰而早朝之晨又通作晨矣)宸(説文屋宇也从宀辰聲賈逵曰室之奥者後人指帝居曰宸廣韻天
子之居増韻帝居北辰之宫故从宀从辰)麎(説文牡麋也从鹿辰聲周禮大司馬注麋牝曰麎)臣(説文臣牽
也事君也象屈服之形通論曰心常牽於君也一曰男子賤稱孝經説臣者堅也厲志自堅固也廣韻伏也又春秋説正氣為
帝間氣為臣又前王陵傳主臣注文穎曰惶恐之辭猶今言死罪晉灼曰主擊也臣服也言其擊服惶恐也唐武后改作□俗
作臣非是)○因(伊真切羽次清次音説文就也从囗大徐曰能大者衆圍就之也一曰仍也廣韻又託也縁也又姓
左傳遂人四族有因氏集韻或作㧢古作□俗作囙非)茵(説文車重席也从艸因聲釋名因也因與下相連也少儀
注著褥也著音佇又詩文茵暢轂注虎皮也又漢儀注皇后婕妤乘輦餘者以茵四人對舉四角輿而行茵褥也或作鞇司馬
相如説茵从革集韻亦作筃通作絪裀)姻(説文壻家也女之所因女因媒而親父母因女而親故曰姻从女因聲白
虎通婦人因人而成故曰姻又婚姻也詩子之丰兮注疏云婦黨為婚兄弟之黨為姻禮記昏義注疏壻曰昏妻曰姻壻以昏
時而来女則因之而去大傳注杜預曰妻父曰婚壻父曰姻字林婚婦家姻壻家或作婣古文女􁂙為婣􁂙回水也女子有歸
宗之義不忘本也周禮六徳睦婣注婣親和也集韻籀作□)絪(絪緼麻枲○平水韻増)駰(説文馬隂白雜
毛黑从馬因聲引詩有駰有騢一曰白馬黑隂又泥驄馬也)氤(氤氲氣貌本作絪易天地絪緼合氣也隷作氤集韻
或作烟韓康注易大傳精氣烟煴)陻(説文塞也本作垔从土西聲引書鯀垔洪水今文作陻集韻或作㘻籀□□古
作□通作陻亦作湮左傳井湮木刋○凡垔之字从西音先作西非○禮韻本出堙字今正)湮(説文没也从水垔聲
爾雅落也左傳湮鬰不育集韻通作□)堙(杜預曰土山也公羊傳乗堙而出見之注距堙上山具○今增)禋
(説文潔祀也一曰精意以享為禋从示垔聲周禮春官禋祀注禋之言煙周人尚臭烟氣之臭聞者又芬芳之祭集韻或作䄄
籀作□古作□)諲(敬也集韻或作㖶)歅(人名秦穆公時九方歅善相馬一名臯莊子九方歅善相馬通作諲
又先韻)闉(説文城内重門也从門垔聲引詩出其闉闍徐曰若今門外甕城門也孟康曰間戰日障蔽如城門外女
垣)○寅(夷真切羽次濁音説文寅髕也正月陽氣動去黄泉欲上出隂尚彊也象宀不達髕寅於下也徐曰髕擯
斥之意又陽气上鋭而出閡於宀也臼所擯也象形律厯志引達於寅又注見支韻寅字)夤(説文敬惕也注見支韻夤
字又夤緣連也)􁀃(夾脊肉集韻通作夤易艮其夤)螾(蟲名寒螿也廣韻寒蟬又螼螾賈誼傳夫豈從蝦與蛭螾
孟康曰螾今之螼螾也與蚓同合韻音寅○毛氏韻增)○鄰(離珍切半徵商音説文五家為鄰从邑粦聲一曰近
也書臣哉鄰哉集韻或作隣古作厸漢叙傳東厸虐而殱仁兮應劭曰紂也)粼(説文水生厓石間粼粼也集韻或作
磷)甐(周禮考工記輪雖敝不甐于鑿注不動於鑿中也鄭云甐亦敝也以輪厚石雖齧之不能敝其鑿旁使之動通
作鄰○毛氏韻增)麟(説文大牝鹿从鹿粦聲陸璣曰麕身牛尾黄色圓蹄角角耑有肉音中鐘吕行中規矩王者至
仁則出正義云有角示有武有肉示不用前漢書注張揖曰雄曰麒雌曰麟狼蹄一角郭璞云角在鼻上京房云有五采腹黄
髙十二尺金獸之瑞今并州界有麟如鹿非瑞應麟也相如賦射麋却麟又州名漢五原西河二郡地唐置麟州爾雅或作麐
集韻亦作□榖梁傳又作驎)驎(馬斑文爾雅青驪驎驒集韻通作鄰)鱗(説文魚甲也从魚粦聲凡鱗物龍為
之長又姓左傳宋大夫鱗朱集韻或作䰼通作鰲)嶙(嶙峋山厓重深貌師古曰節級貌○毛氏韻增)潾(水清
貌一曰水名又山震韻○毛氏韻增)瞵(説文目精也从目粦聲一曰視貌徐按左思吳都賦鷹瞵鶚視又山震韻○毛
氏韻増)璘(璘㻞文貌一曰玉文通作瞵揚雄賦壁馬犀之瞵□顔注文貌晉皇甫謐傳忘青紫之班瞵又軫韻)
燐(説文鬼火也本作㷠从炎粦省聲兵死及牛馬之血為粦今作燐又軫震韻)轔(轔轔衆車聲杜詩車轔轔
馬蕭蕭通作鄰詩冇車鄰鄰又軫震韻)疄(田壟本作壣廣韻作疄一曰蔬畦○毛氏韻增)○人(而鄰切半
商徵音説文乃天地之性最貴者也象人立形隷作人人有十等自王公至皂隷集韻古作□唐武后作□偏旁作亻古文竒
字作儿○毛氏曰兒宂秃亮皆从儿音人俗作几非)仁(説文親也从人二聲通論曰仁者兼愛故人二為仁釋名忍也
中庸仁者人也孟子仁人心也莊子愛人利物謂之仁程氏曰仁譬如穀種生之性便是仁朱氏曰仁者心之徳愛之理又果
核中實曰仁又醫家以手足痿痺為不仁後班超傳兩手不仁注不遂也又姓姓苑云彭城人集韻古作􁇒亦作□説文曰千
心為仁唯仁者能服衆心也○已上屬巾字母韻)○臻(緇詵切次商清咅説文至也及也从至秦聲通作轃漢禮
樂志四極爰轃王吉傳福祿其轃亦通作溱王褒傳萬祥畢溱)溱(説文水出桂陽臨武入淮又溱溱衆也詩室家溱溱
箋云子孫衆多也又州名漢牂牁地唐置溱州)榛(説文木名實如小栗本作□从木辛聲徐曰案今五經皆作榛禮記
注鄭云闗中鄜坊甚多其字从秦葢此意也爾雅女贄用榛以告䖍也榛有臻至之義或作樼蜀都賦樼栗鏬發與榛同亦作
􁍧孟子盡心篇注有表無裏謂之􁍧柚○案説文榛木也□果實也今果實字通作榛)蓁(説文草盛貌从艸秦聲)
○莘(疏臻切次商次清次音虢地名濟隂莘仲城西有莘地郡國志郃陽南有古莘國散宜生為文王求有莘女獻
紂史注莘國在陳留縣東五里詩纉女維莘注大姒國又姓集韻或作□□通作㜪)􁡘(魚尾長也通作莘詩有莘其尾
○平水韻增)峷(神名莊子丘有峷司馬氏云狀如狗有角文身五采○毛氏韻增)詵(説文致言也从言先
先亦聲引詩螽斯羽詵詵兮徐曰先致其言也詩注衆多也)姺(國名左傳商有姺邳又先韻)侁(説文行貌
从人先聲楚辭招魂徃来侁侁些集韻或作□□通作駪詩駪馾征夫)駪(馬衆多貌从馬先聲)甡(説文衆生
竝立之貌从二生引詩甡甡其鹿徐曰竝生而齊盛也若鹿角然)㜪(有㜪國名前古今人表女志鯀妃有㜪氏女生
禹集韻或作嫀○平水韻增)籸(粉滓也一曰粥凝又嵗時雜記除夕作蕡燭以麻籸濃油如庭燎律有元日油籸之
文今籸盆是也或作□○平水韻增)兟(説文進也从二先○平水韻增)○榛(鋤臻切次商濁音木叢生貌禮
記郊特牲有榛杖以榛為杖集韻或作□○已上屬根字母韻)○筠(于倫切角次濁次音竹青皮廣韻竹膚之堅質
禮記猶竹箭之有筠)荺(藕紹也爾雅荺茭藕根之小者)縜(説文持綱紹者周禮考工記梓人為侯縜寸注籠綱
者徐曰縜長寸也又文軫韻)尹(孚尹玉采禮記聘義孚尹旁達信也注又作筠○今増)奫(水深貌文選吳
都賦泓澄奫潫注奫潫迴復貌)○贇(紆倫切羽清音美好貌○平水韻增○已上屬筠字母韻)○礥(下珍
切羽濁音難也太𤣥經有礥首○已上屬欣字母韻)









　　古今韻㑹舉要卷四

　　欽定四庫全書

　　古今韻㑹舉要卷五

　　元　黄公紹　原編

　　熊　忠　舉要

　　平聲上

　　十二(文與欣通)

　　君(拘雲切音與真韻鈞同説文尊也从尹从口以𤼵號徐曰君者尹也正也長民之通稱晉悼公曰臣之求君以出令
也於文口尹為君白虎通君者羣也羣下之歸心也荀子君道能羣左傳賞慶刑威曰君説文古作□□□唐武后作□)
軍(説文□□□也本作□从包省从車軍兵車也今文作軍周禮五師為軍萬二千五百人天子六軍諸侯大國三軍
次國二軍小國一軍軍將皆命卿集韻古作□)皸(博雅皸皵䏢也漢書軍士手足皸裂唐書李甘傳凍膚皸瘃音訓曰
皸凍裂也)麇(麞也音義與真韻麇同)○羣(渠云切角濁音説文輩也从羊君聲徐曰羊性好羣居也史記
周紀獸三曰羣又隊也衆也聚也或作□俗作群)宭(羣居也)裙(説文下囊也本作帬从巾君聲釋名帬羣
也連接羣幅今文書作裙方言陳魏之問謂裙為怶繞衿謂之裙又中裙親身衣也集韻亦作□)麇(羣也左傳求諸
侯而麇至又本韻吻軫韻)○熏(許云切羽次清音説文□火煙上出也本作屮从艸从􁢀熏象也徐曰物之受煙唯
草為甚故从屮□象穴火炎上出礙於草故為􁢀司馬氏曰𨽻作熏穹窒熏䑕謂以草熏之也増韻又氣熏也通作薫易厲薫
心漢馬廖傳聲薫天地唐書薰為太平竝與熏同集韻俗作燻亦是)薫(説文香草也从艸熏聲徐案薰草䕷蕪博物志
云東方君子國薰草朝朝生華也山海經云薰草麻業而方莖赤花黑實可以已厲一云狀如茅而香者為薰爾雅諸家説蕙
盖即薰草今零陵是也南越名燕萆又姓)曛(日入餘光廣韻黄昏時也)醺(説文醉也从酉熏聲徐曰飲有酒氣
熏熏然通作熏詩公尸來止熏熏)纁(説文戔絳也从糸熏聲考工記三入為纁爾雅三染謂之纁又𤣥纁者天地之
正色土無正位托位南方火赤與黄為纁集韻或作䌲䙧亦作䵫周禮染人注故書纁作䵫)臐(􁂄也周禮有膷臐膮
儀禮注羊曰臐豕曰膮皆香美之名又問韻)獯(獯鬻匈奴别名廣韻北方胡名夏曰獯鬻周曰玁狁漢曰匈奴集韻
或作􁘠史記通作煇五帝紀北逐煇粥又通作葷粥)勳(説文能成王功也从力熏聲當作勲今書作勲周禮王功曰勲
注輔成王業若周公也集韻古作勛)葷(説文臭菜从艸軍聲徐曰通謂芸臺椿韭葱蒜阿魏之屬方術家所禁謂氣不
潔也禮記於君有葷注薑及辛菜荀子志不在於食葷注葱薤也爾雅翼云西方以大蒜小蒜興渠慈葱茖葱為五葷道家以
韭蒜芸薹胡荽薤為五葷)焄(香臭之氣也禮記薰蒿悽愴鄭注焄謂香臭也○已上屬鈞字母韻)○斤(舉欣
切音與中同説文□斫木斧也象形徐曰□象木□象斧形周禮宋之斤或作釿莊子釿鋸制馬一曰斤權輕重之數漢志二
十四銖為兩十六兩為斤小濔雅一鍰四兩為斤注六兩為鍰前志注斤者明也三百八十四銖易二篇之䇿隂陽變動之象
十六兩者四時乗四方之象又焮韻)筋(説文肉之力也从力从肉从竹竹物之多筋者徐曰㑹意增韻骨絡也又姓出
姓苑集韻或作腱□肋古作竻俗作筋非)○勤(渠斤切音與墐同勞也从力堇聲增韻又盡也又勞來其勤詩枤杜
以勤歸也通作廑揚雄賦其廑至矣師古曰古勤字亦通作瘞漢文紀瘞身從事)懃(慇懃委曲貌通作勤史記相如
傳通殷勤漢禮樂志殷勤此路臚所求○案慇勤義同監韻以可押者收入乃收慇字不收懃字非今増)廑(説文少劣
之名从广堇聲徐曰僅能居也增韻又纔也餘也略能也集韻或作㢙○毛氏韻増作僅誤)瘽(病也又震韻○毛氏
韻增注誤)慬(戞也唐韻又哀也公羊傳慬然後得免增韻又勇也集韻或作懄又震韻)􁖨(矛柄也音義與真韻
􁖨同○監韻别注誤○案七音渠斤切與真韻渠巾切音周韻同則此韻所收􁖨字即合與真韻􁖨字通押監韻各出别注誤
今正之後皆倣此)堇(説文□黏土也从革省从土本作□𨽻省作堇徐曰黄土乃黏今人謂水中泥黏者為堇集韻
古作䒺□或作漌○毛氏韻增)芹(説文楚癸水芹也从萆斤聲今水中芹菜吕氏春秋曰菜之美者有雲夢之芹周禮
芹葅鄭云水菜陸佃曰一名水英潔白有莭其氣芬芳而味不如蓴之美又馬芹爾雅云俗謂胡芹不可食惟子香美可調飲
食所謂野人快背而美芹子也集韻或作斳)蘄(爾雅薜山靳廣韻山靳當歸通作芹又支微韻○毛氏韻増)○
齦(疑斤切舊音魚斤切齒本也音義與真韻齦同)垠(地垠也音義與真韻垠同)􁓲(大箎音義與真韻􁓲
同○監韻别注誤)听(笑貌音義與真韻听同○毛氏韻増)沂(水名音義與真韻　垠字同○毛氏韻增)誾
(和悦而諍音義與真韻誾同)鄞(縣名音義與真韻鄞同○監韻别注誤)狺(犬吠聲音義真韻狺同○案監
韻二十文内所收齦垠􁓲狺誾鄞六字皆當與真韻内魚巾切六字通押新制但許垠誾二字通押外而􁓲狺等字仍舊别注
今正)○殷(於斤切羽清音説文作樂之盛稱殷引易殷薦之上帝徐曰樂由中出人心和然後樂和故从㐆从殳一
曰中也書以殷仲春王氏曰隂陽之至中故曰殷又大也廣韻又正也又衆也同禮陳其殷注衆也又商别號史記契始封商
其後盤庚遷都殷墟在相州安陽遂以殷為天下號又姓紂子孫後分散以殷為氏出陳郡又刪𨼆二韻)慇(説文痛也
从心殷聲徐引詩憂心殷殷注慇慇然痛本作此慇字廣韻又慇懃見懃字注)蒑(菜名一曰草色青也)磤(砏磤
雷聲也通作殷又𨼆韻)濦(説文水出潁川陽城少室山東入潁从水急聲或作㶏前地理志㶏彊新汲魏地亦作□
又𨼆韻○舊韻㶏激字别出誤)㥯(憂也增韻又評也又𨼆韻○已丄屬巾字母韻)○雲(于分切角次濁次音
説文山川氣也从雨云聲云亦象雲囘轉形徐曰指事陸佃曰地氣上為雲天氣下為雨雨出地氣雲出天氣春秋元命包云
隂陽聚為雲爾雅疏曰五色為慶雲三色為矞雲或曰二色又州名雲中地元魏置司州唐置雲州又姓集韻古作□鄭氏曰
雲本作云象其形後人加雨而以云為云曰之云陸佃曰其上从二二者天中之隂也亦作□徐曰直象形而已)蕓
(蕓薹菜名平水韻増)○云(説文注見雲字又言也語辭也陸佃曰云有應之言也增韻又友也旋也詩昏姻孔云又
云云衆語也汲黯傳吾欲云云師古曰猶言如此如此也又云云地名前郊祀志封太山禪云云服䖍曰云云在梁父東晉
灼曰在蒙隂縣故城東北有云云亭又姓前漢有云敞集韻通作員詩聊樂我員注本亦作云○毛氏曰云从二與云不同云
他骨切育字从云)芸(説文草也似苜宿从艸云聲淮南説芸草可以死復生徐按芸草著於衣書辟蠧漢種之於籣
臺石室藏書之府禮圖云葉似邪蒿香美可食爾雅翼云仲冬之月芸始生香草也謂之芸蒿沈括曰芸𩔖豌豆本叢生其葉
極芳香秋後葉問微白如粉南人採寘席下能去蚤虱令謂之七里香又芸芸物多貌老子夫物芸芸各歸其根集韻或作□)
沄(説文轉流也从水云聲徐按張衡賦水沄沄而涌濤又䰟韻)耘(説文除苗穢也本作􁋺从耒員聲今文作
耘詩或耘或耔集韻或作□通作芸孟子不芸苗者也)紜(説文物數紛亂也本作□从員云聲徐曰即今紛紜字通
作員漢禮樂志六合紛員亦通作沄揚雄傳汾沄沸渭又通作云郊祀志紛云六幕浮大海相如傳威武紛云盛貌與紜同)
妘(説文祝融之後姓也从女云聲一曰女字集韻古作□)員(説文員數也本作員从貝口聲隸省作貟又益
也詩員于爾輻又人名伍員集韻古作鼎又先問二韻唐員半千傳音王問切俗作元云音皆非)縜(持綱紐又真軫
韻)熉(黄貌郊祀歌照紫幄珠熉黄師古曰言其珠色熉然而黄)鄖(説文漢南之國从邑員聲漢中有鄖關又
地理沿革表徳安府古鄖子國一云在江夏集韻或作䢵通作員漢古今人表員公羊)煴(於云切羽清音説文煴鬱
煙也从大昷聲今文省作昷又問韻)馧(香也○平水韻增)輼(轒輼匈奴車名長楊賦碎轒輼轒咅墳○毛氏
韻増)縕(説文紼也从系昷聲一曰亂麻又元吻問韻)蘊(積也漢召信臣傳㸐藴火又吻問韻○毛氏韻増)
氲(氤氲氣貌又元氣也通作絪緼○已上屬雲字母韻)○欣(許斤切羽次青音説文喜也从欠斤聲集韻或
作俽惞亦作訢賈山傳天下訢訢將興堯舜之道通作忻史記管晏傳忻慕周紀心忻然悦欲踐之)忻(説文闔也从心
斤聲引司馬法忻者善民之善閉民之惡又州名漢陽曲縣隋置忻州○今増)昕(説文旦明也日將出也从日斤聲徐
曰日猶焮也日炙物之貌周禮大昕之朝)炘(熱也又甘泉賦乗景炎之炘炘顔注光盛貌○已上屬欣字母韻)○
分(方文切次宫清音説文分别也从八刀刀以分别物也増韻判也裂也一曰與也廣韻又賦也施也又漢志一黍之
廣為一分分者自三微而成著可分别也又半也公羊傳師䘮分焉又徧也左傳熟食者分而後敢食注分徧也又吻問韻漢
綉衣杖斧分部逐捕柳文三光五岳之氣分並去聲尚書汝分猷念以相從扶問切○周禮以待國之匪頒注匪讀為分)
饙(説文滫飯也本作餴从食奔聲或作饙引詩可以饙饎水脩之也詩注孫炎曰蒸之曰餴均之曰餾饙必餾而熟之
廣韻一蒸飯集韻或作□)○芬(敷文切次宮次清音説文本作□艸初生分布也或从艸作芬徐曰初生莩甲也又
香也葉初生故香荀子香臭芬鬱注花草香氣)棻(説文香木也从木芬聲又人名漢劉歆子棻唐中書舎人令狐徳棻
集韻或作㯣)雰(詩傳雰雰雪貌又釋名曰潤氣著草木遇寒凍色白曰雰)氛(説文祥氣也从气分聲廣韻氛
䘲妖氣左傳楚氛甚惡集韻或作氲通作雰)棼(亂也書冺泯棼棼芳云切又本韻○毛氏韻増)紛(説文馬尾
韜也从系分聲一曰衆也又紛紛亂也)帉(説文本作􁋠楚謂大巾曰􁋠仝書作帉通作紛禮記右佩紛帨周禮莞筵
紛純注如綬有文而狹)鳻(爾雅春□鳻鶞或作鶡漢張□舎鶡雀飛集丞相府師古注音芬増韻云本作鳻假借作
鶡雀大而色青出羌中)􁡫(􁡫􁡫毛落也)􁐒(􁐒􁐒飛也集韻或作□粉亦書作翂莊子翂翂翐翐注羽貌)
衯(説文長衣貌相如賦衯衯裶裶集韻或書作□○今増)幩(馬扇汗詩朱幩鏕鏕注以朱纒鑣扇汗也釋文
曰鑣馬銜外鐵也一名扇汗又曰排沫詩注孚云切又本韻○今増)○汾(符汾切次宫濁音説文水出太原入河从
水分聲徐案左傳新田有汾澮以流其惡也周禮冀州其□汾潞又州名秦太原地元魏置汾州)枌(説文榆也从木
分聲徐按爾雅榆白曰枌一曰榆之先生葉後生莢者陸佃曰榆性扇地其隂下五穀不植人就以息詩東門之枌是也堇荁
枌榆初生其葉盖象兎目内則曰堇荁枌榆兎薧滫瀡以滑之)妢(妢胡胡子國在楚出美笴者周禮考工記妢胡之笴
○今増)頒(大首貌詩有須其首一曰衆貌集韻或作朌又刪韻)蚠(人名春秋傳劉獻公之子伯蚠○今増)
弅(莊子𨼆弅之丘音義曰丘貌𨼆出弅起也又吻韻○張氏補遺)棼(複屋棟也从林分聲徐曰複屋背重梁也
徐曰木多故上出也一曰亂也左傳治絲而棼之又本韻)焚(火灼物也集韻或作樊炃亦作燌古作燔)賁(大也
書用宏兹賁敷賁敷前人受命一曰三足龜集韻通作墳周禮共墳燭注大也書序三墳注大也又元刪吻寘問韻)濆
(説文水厓也引詩鋪敦淮墳周禮地官墳衍注水厓曰濆下平曰衍一曰大水溢出别為小水之名詩正義云墳厓岸大防爾
雅注詩厓岸狀如墳墓水自河出為灉冮為沱汝為濆)墳(説文墓也方言冡秦晉之間謂之墳取名於大防禮記墓
而不墳注土之高曰墳集韻或作隫)幩(馬纒鑣扇汗也注見敷文切)羵(羵羊土神名增韻土羊怪羊又大首
羊詩牂羊羵首又吻韻)豶(説文豶豕也从豕賁聲易豶豕之牙集韻或作獖監韻止收獖字今正)蕡(説文
雑香草从艸賁聲一曰草木實貌詩有蕡其實實又問韻)黂(説文枲實也本作萉从艸肥聲徐按儀禮苴麻之有子者
萉麻子也或作黂亦書作□通作蕡儀禮疏云枲雄麻蕡子麻以色言曰苴以實言曰蕡周禮䵄蕡禮記内則注熬枲實周禮
草人用蕡謂麻煮取汁以□□也)鼖(説文大鼓謂之鼖鼖八尺而兩面周禮以鼖鼓鼓軍事集韻或作□􁣟亦作□
通作賁詩賁鼔維鏞)○文(無分切次宫次濁音説文□錯畫也象交文通論曰人乂為文又理也如木有文亦名曰
理説文敘□曰蒼頡之初作□依𩔖象形故謂之文又孟子不以文害辭注文謂一字辭謂一句廣韻文章也又美也善也兆
也增韻華也斑也法也又持法深刻謂之文以文法致人於罪謂之文致又易文言注文飾卦□之言古有是言孔子文之又
文祖廟名又惠文冠名晉輿服志云武冠趙惠王所造因以為名又云惠者蟪也其文輕細如蟬翼故曰惠文前張敝傳柱後
惠文晉灼曰漢注法冠以纚裘鐵柱卷今御史服之謂之解廌諡法經緯天地曰文又道徳博聞勤學好問慈惠愛民愍民惠
禮賜民爵位忠信據禮皆曰文又施徳為文又州名漢隂平道西魏置文州又姓漢有文翁又問韻周禮大司馬嘉石注文石
也劉音問論語小人之過也必文注文飾其過朱氏音問○毛氏曰作文非普斗切)紋(織文也増韻凡錦綺繡黼之文
皆曰紋)雯(雲成章曰雯)聞(説文知聲也从耳門聲集韻古作䁕□亦作□又問韻禮記謏聞書暒聞在上
敷聞在下並音問書迪見冒聞於上帝惟時怙冒聞于上帝注或音問)闅(説文低目視也从􁍘門聲又地名𢎞農湖
縣有闅亭前戾太子傳以湖閿鄉邪里為戾闅孟康曰闅古闅字建安中正作聞鄭興客授聞鄉○漢書注師古曰􁍘舉目使
人音許宻切閿本从􁍘訛作受郭璞乃音許授切失理逺矣○今増)蟁(説文齧人飛蟲从䖵民聲或作蚊方言秦謂蚋
楚謂之蚊爾雅翼云蚊惡水中孑孑所化噆人肌膚其聲如雷亦作□以昏時出入也又作蚉以其有文一號豹腳莊子使蚉
負山集韻又作□螡○已上屬分字母韻)

　　十三(元與䰟痕通)

　　昆(公渾切角凊音説文□从日比徐曰比之是同也又後也書昆命于元龜又姓夏諸侯昆吾之後齊賢者昆辨)琨
(説文石之美者一曰石似珠集韻或作瑻)錕(赤金謂之錕鋙廣韻鐵可為劍亦作昆吾○平水韻増)崐(崐崘
山名爾雅丘三成曰崐崘水經山在西北去嵩高五萬里地之中也高萬一千里河水出其東北陬屈從其東南流入於渤海漢
書崐崘山注高二千五百餘里日月所相𨼆避為光明亦在崑崙史司馬相如傳云大荒經阿傉達山一名崑崙山恒河出其
南又張揖云崐崘天帝下都廣袤百里高八萬仞増城九重面有九井以玉為欄旁有五門明獸守之渤海十洲記曰山有三
角其一角止於北辰名䦘風巔其一正西𤣥圜臺其一正東名崑崙宫有五城十二樓周禮注混淪漢志昆侖郊祀歌逝昆侖
又漢武帝作明堂中一殿四面複道有樓從西南入名曰昆侖又肅州酒泉縣西南有崐崘之體亦曰崐崘史記注肅州山崑
崙非河源出者又夏紀注全城臨羌縣有昆侖祠縣有昆侖障)混(混夷西戎也詩混夷駾矣又皇矣注混夷即串夷也
集韻或作緄通作昆詩西有昆夷之患孟子文王事昆夷又阮韻○毛氏韻增)鯤(爾雅鯤魚子國語禁鯤鮞集韻或作
□鰥亦作卵禮記内則濡魚卵醬注魚子也讀為鯤又大魚名莊子北溟有魚其名為鯤)鵾(説文鶤雞也本作鶤从烏
軍聲爾雅鷄三尺為鶤一曰陽溝巨鶤古之鷄名楚辭鶤雞嘲􁛲而悲鳴文選西京賦駕鵞鴻鶤張揖曰鶤雞黄白色長頷赤
喙今作鯤)緷(百羽也一曰十羽謂之緷又本韻阮韻)褌(説文幒也本作惲从巾軍聲今文作褌廣韻䙝衣司
馬相如傳着犢鼻褌阮籍論羣蝨之處褌中韓愈詩炎官火屬朱冠褌集韻或作□裩○毛氏韻増)晜(説文兄也本作
□同人謂兄曰□从弟眔眔音沓沓弟為□㑹意今作□通作昆詩謂他人昆)䖵(説文蟲之總名也从二虫或作蜫䐊
通作昆詩草木昆蟲師古曰衆也又鄭𤣥曰昆蟲明蟲也明蟲得陽則生得隂則藏禮記祭統昆蟲之異注温生寒死之蟲○
監韻本出蜫字)○坤(怙昆切角次凊音説文地也易卦名从土从申土位在申也集韻古作巛象坤畫六斷也亦作
□)髠(説文􁐏髮也从髟兀聲漢制髠為城旦舂集韻或作髠○从兀増韻下从儿誤几音人)○敦(都崑
切徵清音説文□怒也詆也本作□从攴□聲隸省作敦一曰大也勉也誰何也廣韻又迫也詩王事敦我又姓敦洽魏之醜
人也又寒蕭隊願阮灰韻)墩(平地冇堆者通作敦兩雅注敦丘江東呼地高堆為敦集韻或作墪)惇(説文厚也
从心享聲集韻通作敦)弴(説文畫弓也从弓享聲徐曰雕弓也)蜳(螴蜳不安定貌莊子螴蜳不得成螴音陳
今增)○暾(他昆切徴次清音日始出貌集韻或作旽)啍(説文口氣也从口享聲引詩大車啍啍集韻或作敦
又真震韻)焞(説文明也从火享聲引春秋傳焞耀天地一曰灼龜炬又天䇿焞焞左傳注杜預曰無光耀也又灰真韻)
□(黄邑又人名禮記孺子□之䘮魯公子名集韻或作□○毛氏韻増)○屯(徒渾切徴濁音聚也説文本屯
亶字假借為屯聚之屯漢書勒兵而守曰屯又姓蜀有法部尚書曰屯度又真韻○漢禮樂志車千乗敦昆侖揚雄傳敦高騎
弦中管竝讀曰屯)純(包束也詩白茅純束鄭氏音史記蘇秦傳錦繡千純凡絲錦布帛一段為一屯又元真凖阮震
韻○毛氏韻増)忳(悶也亂也憂也又真韻○毛氏韻増)軘(説文兵車也从車屯聲左傳使軘車述之服䖍曰屯
守車也)芚(木始生貌揚子春木之芚兮一曰菜名似莧可食一曰愚芚無知貌莊子聖人愚芚又渾芚不分察貌
禮韻續降)庉(居也)豚(説文□小豕也本作腞从彖省象形从又持肉以給祠祀篆文作豚从肉豕今文从篆徐
曰禮牛羊曰肥豕曰腯豚曰腯肥盖兼之也或作㹠莊子　　㹠子食於其死母集韻亦作豘􁀅通作肫晉王濟傳蒸肫甚美)臀
(説文脾也本作□从尸下兀居几徐曰所坐儿也或作□从骨殿今文作臀易臀無膚注腿靨也又廣韻臀謂之脽又底也
亦作臋周禮考工記□其臋一寸)燉(火色廣韻火煌盛也或作庉爾雅風與火為庉)敦(火也一曰敦煌郡名
廣韻燉煌史張騫傳燉煌杜林云古瓜州地)○奔(逋昆切宫清音説文走也本作□从大賁省聲徐曰夭曲也走
則夭其趾故奔走俱作夭今文省作奔堂上謂之步門外謂之趨中庭謂之走大路謂之奔集韻或作□古作犇史晉紀重耳
出犇漢昭紀犇命擊益州注古奔字○左傳作賁引詩鶉之賁賁○案説文奔字古作犇禮韻重出犇字今刪)賁(勇而
疾走曰虎賁周禮虎賁氏掌先後王而趨以卒伍軍旅㑹同亦如之舎則守王閑閑梐枑也虎賁注憤怒也尚書孔安國注若
虎賁獸言其甚猛前武帝置期門平帝更名虎賁漢儀戴鶡冠又姓又文寘吻韻)○歕(鋪䰟切宫次清音説文吹
氣也从欠賁聲班固兩都賦欱野歕山一曰潠也廣韻吐也或作濆通作噴)噴(説文吒也从口賁聲一曰鼓鼻又頋
韻)○盆(蒲奔切宫濁音説文盎也从皿分聲爾雅盆謂之缶考工記盆實二鬴又姓風俗通云盆成括仕後改成
氏集韻或作瓫)湓(水名在潯陽一曰水溢也集韻或作汾通作瓫晉食貨志水澇瓫溢大為民害)○門(謨昆
切宫次濁音説文門聞也从二户象形徐曰舜闢四門廣聞見也釋名捫也言在外為人所捫摸也楚辭君之門兮九重注天
子九門關門逺郊門近郊門城門臯門雉門應門路門寢門亦曰庫門)捫(説文撫持也从手門聲詩莫捫朕舌)璊
(説文玉䞓色从玉㒼聲禾之赤苗謂之虋言璊玉色如之徐曰䞓與頳字同詩毳衣如璊集韻或作玧㻊○毛氏曰㒼从廿从
㒼監本从㒼非)樠(説文松心木从木㒼聲左傳樠木之下有四音又寒韻)汶(汶汶玷辱也楚辭受物之汶汶
者乎一音門又問韻○今增)虋(説文赤苗嘉穀从艸釁聲徐按爾雅注今粱穀也或作糜詩維穈維芑亦作􁉘集韻
又作樠)亹(山絶水也詩鳬鷖在亹注箋云亹之言門詩緝云山當水路令水𫝑㫁絶也又縣名漢地理志金城冇浩
亹縣注水流峽山門兩岸深若門集韻或作□又尾韻)○尊(祖昆切商凊音説文注見罇字一曰高稱也廣韻又
重也敬也君父之稱也又姓風浴通云尊盧氏之後)罇(酒器也説文本作□从酋廾以奉之也徐曰㑹意或从缶作尊
周禮六尊犧尊象尊著尊壺尊大尊山尊以待祭祀賔客之禮集韻或作尊亦作㼼壿通作樽○案説文尊本酒器字禮運以
尊為尊卑之尊别出撙字亦作罇然樽乃林木茂盛之字今正)鷷(西方雉名又真韻)○村(麤尊切商次凊
音廣韻墅也増韻聚落也集韻通作邨○字通云經史無村字又按復古編云邨从邑从屯别作村非然今村字通用之矣)
○孫(蘇昆切商次清次音説文子之子也从子系系續也徐曰遜也子道遜順當續而行之故子系為孫爾雅子之
子曰孫女子之子曰外孫孫之子為曽孫曽孫之子為𤣥孫𤣥孫之子為雲孫又烏孫西戎國名又織女曰天孫又岱嶽亦名
天孫又姓衛公子惠孫曽耳之後因氏焉)蓀(香草从艸孫聲陶𨼆居云蓀生溪側有名溪蓀者極似石菖蒲而葉無脊
爾雅翼云楚辭言香革皆以喻臣唯言孫者喻君葢蓀於藥性為君者也韻或作䕖亦作荃又作□□)□(方言蜻蛚
南楚謂之蚟□)猻(猴猻獸名○平水韻增)飱(説文□餔也謂晡時食也本从夕食言人旦則食飯夕則食飧飧為
飯别名當作飧今文作飱字林云水澆飯也一曰熟食曰飱周禮司儀致飱注小禮曰飱大禮曰饔餼左傳曹僖負羈饋晉文
公盤飱又飱冇陪鼎注熟食也或作䬸爾雅粲䬸也今河北呼食為餐音孫集韻亦作湌○毛氏曰按説文□隸作歹並午逹
切飱當从夕非从歹然今文皆用之矣)薞(爾雅須薞蕪郭璞云似羊蹄葉而細集韻或作薞)○存(徂尊
切商濁音説文恤問也从子在省徐曰在亦存也㑹意廣韻亦察也)蹲(説文踞也从足尊聲集韻或作􁞝亦作踆)○
溫(烏昆切羽凊咅説文水出犍為涪南入黔水从水昷聲一曰燖也和也廣韻又善也良也柔也暖也又論語溫良注
敦柔潤澤謂之温又習也中庸温故而知新謂既學之熟矣復時習之謂之温又地名周紀注温城在懷州温縣西本周司寇
蘇忿生所封之地又姓唐叔虞後受封於河内温因以為氏○凡□之字从皿从囚當作昷今省作昷)縕(赤黄間色
禮記士縕韍縕組綬注韎也又文吻韻)㬈(日出而温史記封禪書至中山曣㬈漢書揚雄傳晏温○毛氏韻增)瑥
(□載記伏乾使冠軍翟瑥伐吐谷渾○今増)褞(褞褐衣也晉王沈釋時論龍衮出於褞褐卿相起於匹夫○今増)
轀(説文臥車也从車昷聲廣韻輼輬車因載䘮飾以桺翣遂名喪車史始皇記載輼輬車中又轒輼戰車注見文韻轒
字又文吻韻○毛氏韻増)○昏(呼昆切羽清音説文日㝠也从日字省氏者下也徐曰㑹意周禮司寤氏注疏云日
入三刻為昏不盡三刻為明又禮記注日入後三刻為昏　定增韻又䦜也蒙昧也集韻或作昬从民聲从民聲古作□)㖧
(㖧㖧目所不見増韻㖧㖧言貌　揚子著古昔之㖧㖧○禮韻續降)閽(説文常以昏閉門隸也从門昏聲禮記閽者守門之
賤者也○毛氏曰門者晨昏啟閉閽亦主啟舉昏以該之論語稱晨門而不言昏亦互見也)婚(説文婦家也从女昏
禮記娶婦以昏時故曰婚或作昬禮記昏有六禮納采問名納吉納徴請期親迎籀作□)棔(合棔木名朝舒夕斂俗轉
為合歡)惛(説文不憭也从心昏聲廣韻不明了也通作殙莊子以金注者殙)􁈶(病也詩多我遘􁈶又真韻
○毛氏韻増)暋(慰暋鬱悶又真軫韻○毛氏韻増)○䰟(胡昆切羽濁次音説文陽氣也从鬼云聲一曰
身之精隨神出入左傳人生始化為魄既生魄陽曰魂亦書作魂易㳺魂為變淮南子天氣為魂地氣為魄白虎通云魂者沄
也猶沄沄行不休也魄者迫也猶迫迫著於人)沄(水轉流貌又文韻)渾(説文混流聲也从水軍聲一曰洿下
廣韻渾濁又渾淪列子注言未相離也又胚渾未分也郭璞江賦𩔖胚渾之未凝注云渾混雞卵未分也又全也又渾天器名
益都耆舊傳云漢武帝洛下閎明曉天文於地中轉渾天定時節一曰圓貌渾然全也又陸渾戎名史周紀注允姓居陸渾在
秦西又吐谷渾西羌名在益州西北去青海二十五里又姓左傳鄭大夫渾罕又阮韻○胚渾字俗作胚腪誤廣韻無腪字玉
篇于運切)煇(赤色也史相如傳熿炳煇煌又徴阮問願韻○今増)緷(十羽謂之緷一曰百羽又本韻混韻)昆
(昆侖天形又昆邪匈奴王號又本韻阮韻○毛氏韻増)緄(縫也漢趙飛燕傳注緄襠袴音䰟又阮韻○毛氏韻増)
溷(敦溷鬱熱貌又人名左傳韓厥從鄭伯其御杜溷羅又樂溷宋大夫樂祁子又願韻○毛氏韻増)○論
(盧昆切半徴商音説文議也从言論聲廣韻説也思也増韻紬繹討論也徐曰應和難詰首尾以終其事由論倫也各有倫而
同歸於理也又真慁韻禮記凡制五刑必即天論論音倫又大司成論説在東序平聲又力頓切)崘(崑崙山名注見
本韻崑字)掄(擇也注見真韻龍春切)䑳(舟也)侖(昆侖天形○已上屬毘字母韻)○根(古痕
切角清音説文木株也从木艮聲廣韻根柢也増韻本也又天根星名氐也又金根車名秦始皇作以金為飾本商之乗又東
京賦農輿路木薛綜曰農輿三葢所謂耕田車東耕于籍乗馬無飾故稱木也又前五行志成帝時童謡木門倉琅根師古曰
門之鋪首錭鐶銅色青故曰倉琅鋪首衘環故謂之根又姓)跟(説文足踵也从足艮聲集韻或作□)○垠
(五根切角㳄濁音博雅厓也廣韻垠堮也或作圻古作□亦書作垦詳見魚巾切注)○吞(他根切徴次清音説文咽
也从口天聲又廣雅吞滅也増韻又幷包也)○恩(烏痕切羽清音説文惠也从心因亦聲徐曰因者有所因也心
因為恩廣韻恩澤也愛也𨼆也又州名漢合浦郡唐立恩州宋加南字又河北恩州□清河郡改甘陵郡周置貝州宋因王則
叛改恩州又姓前燕祭酒恩茂風俗通云陳大夫成恩之後○已上屬根字母韻)○元(愚袁切角次濁次音説文始也
从一元徐曰元者善之長故从一兀高也與堯同義㑹意一也左傳注人君即位欲其體元以居正故不言一年一月也正月
一日曰元日尚書月正元日注朔日廣韻大也又長也増韻首也書元首明也又謂冠為元服又氣也公羊傳注何休曰變一
為元元者氣也又易曰徳之首曰元乾卦文言曰元者善之長也又漢文紀元元之民師古曰元元善意也又光紀下為元元
所歸注謂黎庶又言喁喁可矜之辭又諡法行義悦民曰元又姓左傳衛大夫元咺又後魏孝文拓拔氏為元氏望出河南○
漢紀武帝建元元年注古帝王未有年號始起於此案紀元云以一字紀元者始於漢文帝後元年景帝中元年以二字紀元
者始於漢武帝建元元年以三字紀元者始於梁武帝中大通元年以四字紀元者始於漢哀帝太初元將元年今詳立號以
紀元當始於文景非武帝也)黿(説文大龞也从黽元聲埤蒼解詁云黿似龞而大爾雅翼云闊或至一二丈天地之
初介潭生光龍光龍生𤣥黿𤣥黿生靈龜靈龜生庶龜凡介者生於庶龜然則黿介蟲之元也以鼈為雌故曰黿鳴鼈應又天
黿辰星次名一曰𤣥枵至須女八度至危十六度齊之分野集韻或作魭□)蚖(説文榮蚖蛇醫以注鳴者从虫元聲
揚子蚖其肆矣注蜥蝪也集韻或作螈爾雅蠑螈蜥蝪通作原周禮考工記注榮原胷鳴馬融云胃鳴干寳云骨鳴又寒韻)
沅(説文水出蜀郡由牂柯東北過臨沅縣至長沙入洞庭湖从水元聲又州名本唐巫州改沅川又阮韻)阮
(五沅關名在代又史記五阮郡注古原字又阮韻○毛氏韻増)邧(邑名在傳秦人代晉圍邧○毛氏韻増)原
(説文高平曰原人所登本作邍从辵备录闕徐曰人所登故从辵登而止故从夂夂止也原田也故从田未知何故从遲許慎
闕之義不盡知也此即高平曰邍周禮有邍師猶此邍字爾雅則變為原也左傳平原注李巡曰土地寛博而平正名之曰原
一曰再也易原筮禮記末有原也又推原也易原始要終又州名漢高平縣魏為鎮州改原州又姓孔子弟子原憲○禮記檀
弓九京注晉大夫墓地在九原京當為原字之誤也)源(説文□水泉本也本作厵从三泉出厂下篆文省作厡後人但
作原而加水於其旁今經傳源流淵源字皆作源矣又娃秃髮傉檀之子賀入後魏太武曰與卿同源可為源氏通作原禮記
或源也或委也注原也荀子宗原應變注宗原根本也)嫄(説文台國之女从女原聲詩姜源注有邰氏女炎帝後為
高辛氏世妃后稷母名○詩疏云毛以稷為嚳子鄭以嚳傳十世堯非嚳子姜嫄不得為嚳妃其後世子孫之妃歟)謜
(徐語也又願韻○毛氏韻増)騵(爾雅駵馬白腹騵陸佃曰周人尚赤戎事乗騵言上周下殷也詩駟騵彭彭此言尚
父之乗)􁓬(重蠶為􁓬再𧖟也集韻或作蠶□通作原周禮禁原蠶)○袁(于元切音與元同説文長衣貌
从衣軎省聲徐曰軎音専又州名漢宜春縣隋置袁州又姓出胡公之後陳留汝南彭城三望史袁盎漢書書作爰○毛氏袁
从曰俗省从厶作□又作𡊮非是)轅(説文輈也从車袁聲詩註曰車前曲木上鉤衡者謂之輈亦曰轅從軫以前梢
曲而上至衡則居衡之上而向下句之衡即輈㙐横木以駕馬者也又周禮掌王㑹同之舍設車宫轅門注謂王行止宿險阻
之處以備非常次車以為藩則仰車以其轅表門又軒轅黄帝名史注黄帝居軒轅之丘因以為氏又前古今人表黄帝作軒
冕之服故謂之軒轅又軒轅星名史天官書注十二星又姓陳大夫轅濤塗之後)猿(説文禺禺善援本作蝯从虫爰
聲爾雅蝯猱疏云猱一名蝯善攀援樹枝今文作猿徐曰俗别作猨陸佃曰猨善援从援省或曰猨性靜緩故从爰爰緩也集韻
或作□□通作爰漢李廣傳為人長爰臂如淳曰臂如猿通肩)榬(方言榬籰所以絡絲者集韻或作□○増韻作援誤
楥木也爛也)園(説文所以樹果也从囗袁聲師古曰養鳥獸曰苑苑有垣曰園又園陵漢有文園戾園禮記葬于園
張氏曰墓以栽植草木處謂之園又姓四皓有園公)垣(説文垣牆也从土□聲徐曰垣猶院周繞之意卑曰垣高曰墉
釋名援也人所依阻以為援衛又史天官書太㣲宮垣十里東垣北上相兩星間名左掖門西垣上將間名右掖門與紫宫垣
同又姓漢西河太守垣㳟集韻籀作□)洹(説文水在齊魯間又寒韻)􁒳(説文􁒳田易居也从走亘聲徐曰按
左傳晉于是作爰田國語作轅田皆假借此乃正字也謂以田相換易也漢地理志商君制轅田張晏曰田三歲一易以同美
惡商鞅始割裂田地開立阡陌令民各有常制孟康曰爰田上田不易中田一易下田再易三年爰土易居古制也末世浸廢
鞅相秦復立爰田爰自在其田不復易居食貨志自爰其處是也又左傳爰田注分公田之税應入公者爰之於所賞之衆集
韻通作爰○今増)爰(説文爰引也謂引詞也从􁌏于徐按爾雅爰粤於也㑹意詩周爰咨詢箋云於也增韻又緩辭
又爰爰緩也詩有兔爰爰又前張湯傳爰書師古曰爰換也以文書代換其口辭又姓出濮陽)援(説文引也从手爰聲
増韻拔也廣雅牽也孟子手援天下乂鉤援上城梯詩以爾鉤爰又畔援跋扈也韓詩云武强也詩無然畔援注一音平聲又
翰霰韻)媛(嬋媛美貌一曰牽引貌楚辭心嬋娟而傷懐廣韻又技相牽引也又霰韻)湲(潺湲水流貌又山先
韻)○鴛(於袁切羽凊音説文□鴛鴦也从鳥夗聲廣韻匹鳥也古今注云雌雄未嘗相離人得其一一思而死陸
佃曰雄鳴曰鴛雌鳴曰鴦几□之字當作夗俗作□)○怨(讎也又恚也禮記外舉不避怨漢黥布傳恐讎怨妄誣之
史始皇紀母家有仇怨竝坑之並平聲讀又願韻)㠾(説文幡也从巾夗聲)眢(目無明也又廢井左傳目於眢
井言井無水若目之無精也又寒韻)宛(縣名漢高紀守宛注在南陽又大宛西域國名又姓左傳鄭大夫宛射大楚大
夫宛春又阮勿韻)鵷(鵷䳤鳳屬莊子南方有鳥名曰鵷鶵唐書□羽鵷鷺相如賦作宛□史記作□鶵)蜿
(蜿蜿龍貌又蜿蜒也集韻或書作䖤通作寃漢揚雄賦颺翠旗之寃延又寒阮三韻)䡝(兵車後壓又吻韻)寃
(説文本作冤屈也从兔从宀兔在宀下不得走益屈折也廣韻枉曲也又寃句縣名在曹州句音劬今文作冤于定國傳天下
無寃民胡建傳作冕吏民稱冕)○暄(許元切羽次清音説文温也本作煖从火爰聲禮記煖之以日月莊子煖然似
春今文作暄集韻或作烜增韻亦作暖誤)喧(説文驚嘑也本作□从二口徐曰衆人竝呼今文作喧集韻或作讙前霍
光傳民間讙言師古曰衆聲許袁切史記諸將盡讙叔孫通傳無敢讙譁並音喧亦作嚾荀子嚾嚾不知所非也通作諠諠左
傳成十六年注諠嘩監韻舊出諠字今正)○睻(大目也集韻或作䁔韓愈陸渾山火詩電光䃱磹頳目䁔又阮旱韻)
萱(説文令人㤀憂之草本作藼从艸憲聲徐按本草即今之鹿葱也或作萱一名宜男同處風土記云花宜懐姙婦人
佩之必生男一名㤀憂古今注云欲蠲人之憂贈以丹棘集韻或作蕿亦作萲通作諼詩焉得諼草言樹之背爾雅翼云萱諼
音同故遂命萱以㤀憂之草)晅(日氣也本作晅古文易以晅之今文作烜注乾也或作暅○今増)咺(權也
又列子嘽咺憋懯張湛曰咺汗緩貌殷敬順云寛綽貌又阮韻○毛氏韻増亦作諠誤)狟(貉𩔖又寒韻)暖
(柔貌莊子暖暖姝姝又阮旱韻)諼(説文許也从言爰聲爾雅忘也詩永矢弗諼終不可諼兮集韻或作諠)塤
(説文樂器也以土作六孔本作壎从土熏聲詩伯氏吹壎如壎如箎今文塤通用周禮笙師掌教龡竽笙塤籥簫箎注燒土為
之大如鴈卵爾雅釋樂云大塤謂之嘂音叫孫炎云音大如叫郭璞云鋭上平底形似稱錘世本云□辛公作塤景祐樂記云
今大樂塤八孔上一前五後二髹飾其上集韻或作壦坃○已上屬涓字母韻)○鞬(居言切角清音説文所以戢弓
矢也从革建聲徐曰所謂櫜鞬也左傳右屬櫜鞬廣韻馬上盛弓矢器初學記馬上曰鞬建也言弓矢並建立其中増韻鞬弓
衣櫜箭器集韻或作韆又阮銑韻)犍(犗牛集韻或作㨜㹇又本韻先韻)䭈(鬻也本作鬻今書作䭈集韻或
作鬻□楗亦作餰飦詳見先韻諸延切注)􁟐(□子摴蒲名集韻或作􁟐)○攑(丘言切角次清音舉也集韻或
作揭)蹇(走貌)揵(舉也相如賦揵鬐掉尾又先阮韻韻○毛氏韻増)○言(魚軒切角次濁音説文□
直言曰言論難曰語本作□从口□今文作言徐曰凡直言者無所指引借譬也釋名宣也宣彼之意也又周禮大司徒注𤼵端
曰言答述曰語一曰我也又言言高大貌詩崇墉言言又姓孔子弟子言偃集韻古作□)䇾(大簫也通作言爾雅簫大
者謂之言)甗(無底甑也考工記陶人為甗又地名左傳戰于甗注齊地又阮獮霰韻)􁤏(山形似甗通作甗漢
百官表注􁋮趼善升甗甗謂山形如甑又阮獮二韻○今增○已上屬鞬字母韻)○軒(虚言切羽凊音説文曲輈
轓車也从車干聲徐曰載物則直輈軒大夫以上車也轓兩旁壁也增韻車廂也卿車犀軒闌板曰軒夫人車以魚皮飾曰魚
軒一曰檐宇之末曰軒取車象也魏都賦周軒注長廊之有牕也又姓軒轅之後漢冇諌大夫軒和又願韻又車後重也詩如
輊如軒馬援傳居前不能令人輊居後不能令人軒言為人無所輕重也集韻别作□前頓曰輊後頓曰□或作□廣韻作䡣
○禮記致右憲左注憲讀為軒聲之誤也詩天之方難無然憲憲毛云猶欣欣也亦讀如軒)掀(説文舉出也从手欣
聲引左傳掀公出於淖徐云捧轂舉之也一曰引也廣韻以手高舉也)鶱(説文飛貌从鳥寒省聲徐按西都賦鳳騫
翥於甍棟○案騫鶱二字音義訓釋不同騫从馬去乾切注馬腹熱鶱从鳥虚言切注飛貌杜詩風雅藹孤鶱韓愈詩得時方張
王挾勢欲騰鶱俗讀音愆者誤○已上屬堅字母韻)○痕(胡恩切羽濁次咅説文瘢也从疒銀省聲○俗从艮作痕
誤)鞎(説文車革前飾曰鞎説璞曰以韋包車軾也)拫(博雅拫攎引也廣韻急引也通作根前灌夫傳引繩
批根生平慕之增韻吳楚俗謂牽引前卻為根格格曷各切○毛氏韻増○已上屬巾字母韻)○藩(方煩切次宫清
音説文屏也从艸潘聲廣韻籬也集韻或作樊通作蕃尚書以蕃王室○荀子以象槾茨番閼讀為藩藩籬也)○翻
(孚袁切次宫次清音傳雅翻翻飛也集韻或作飜亦作拚詩拚飛維鳥注與飜同増韻又反覆也通作幡詩捷捷幡幡陳氏曰
反覆也孟子幡然改趙岐注反也前高紀建瓴水注建幡也又通作反張安世傳反水漿師古讀曰翻後漢書反水不收並與
翻同○俗作翻)幡(説文書兒拭觚布从巾番聲徐曰觚八稜木於上學書書已以布拭之晉人云不見酒家幡布乎用
久則爛増韻又帉帨也集韻一曰幟也)轓(博雅輫轓箱也漢書注車之蔽也應劭曰車耳反出所以為藩屏翳塵泥
以簟為之或用草如淳曰小車兩耳漢景帝命二千石車朱兩　幡千石至六百石車朱左幡通作藩詩簟茀注鄭云茀之言蔽也
今之藩也周禮巾車漆車藩蔽注小車藩漆席以為之蔽謂車旁禦風塵者左傳以藩載欒盈杜注車之有障蔽者)璠
(璵璠魯之寳玉从王番聲引孔子曰美哉璵璠逺而望之奐若也)繙(繽繙風吹旗也一曰絲亂又繹也莊子孔子繙
十二經以説老子注繙㠾亂取之也)潘(米闌也禮記内則注淅米汁集韻或作䊩又寒韻)旛(説文幡胡也謂
旗幅之下垂者从㫃番聲徐按魏晉以來有旛所以為信齊竟陵王子良五卜二體書曰信旛以鳥書)番(數也増韻
次也重也廣韻又遞也更也又本韻歌諫韻)反(平反也漢書録囚平反之謂舉活罪人也増韻理正幽枉也史平凖
書杜周治之獄少反者通作幡前漢張歐傳上其獄事可郤郤之注退令更平幡之又阮澘韻)犿(連犿犬宛轉貌増韻
宛轉相從貌莊子其書雖瓌偉而連犿無傷也○毛氏韻増)○煩(符袁切次宫次濁音説文熱頭痛也从頁从火
一曰勞也増韻又不簡也悶也又熱也)薠(説文青薠似莎而大者相如賦　薜莎青薠張揖曰生江湖鴈所食)繁
(多也穊也又雜也通作緐漢書盛大而緐祉又通作蕃易蕃庶主多也又寒歌韻左傳殷民七族有繁氏漢御史大夫繁延夀
並音婆左傳繁纓音盤)蘩(説文白蒿也从艸緐引詩注采緐本作緐今文作蘩陸璣曰春始生可鬻香美又可蒸食秋
名白蒿今俗謂之蓬蒿可以為葅春初此蒿前諸草生可以生蠶葢所以繁育庶物也)蕃(説文草茂也从草番聲又
息也滋也通作番卜式傳隨牧畜蕃又本韻)膰(説文宗廟祭祀肉本作㸋从炙番聲引春秋傳天子有事㸋焉徐曰
今作膰集韻或作襎通作燔孟子燔内不至公羊傳腥曰生熟曰燔)燔(説文爇也从火番聲又炙肉曰燔詩載燔載烈
注傅火曰燔貫之加於火曰烈或燔或炙注燔用　肉炙用肝燔炙芬芬注燔炙有爇味凡炙煿皆曰燔)墦(博雅墦垠冢也
孟子東郭墦問集韻或書作□)蹯(説文番獸足謂之畨本作□从釆田象其掌徐曰本造此字為獸足掌也今文從足
作蹯左傳胹熊蹯集韻或作􁛣亦書作□□古作籵□○毛氏曰从釆从田釆音辦與采字不同凡从番者並同此)樊
(説文□鷙不行也从廾棥亦聲徐曰鷙猶鷙也鷹隼之屬見籠不得出以左右攀引外也隸作樊廣韻樊籠也一曰山邊也又
國名周宣王封仲山甫於樊今襄陽府樊城又姓仲山甫之後因封為氏焉又寒韻○又樊籬也詩營營青蠅止于樊)礬
(藥名本草一名羽□泥結切一名羽澤有青白黄黒絳五種又山礬花名江南野中小白花號鄭花一名山樊野人采葉染黄
不借礬而成色故名或云即唐玉蘂花也)蠜(説文􁂅蠜也从虫樊聲廣謂阜螽)棥(説文棥蘺也从二木中枝
交也通作樊○今増)笲(竹器婦贄盛棗脩者又阮霰韻)袢(説文衣無邑从衣半一曰紲半徐曰詩蒙彼縐絺是
富暑袢紲之服袢煩溽也近身衣也○已上屬干字母韻)

　　十四(寒與歡通)

　　干(居寒切角清音説文干犯也从一从反入徐曰一者守一也入者干之也一曰澗也詩秩秩斯干注澗也又水涯也
易鴻漸于干注干謂大水之旁鄭云水旁故停水處又求也孟子則是干澤也又射干木名荀子西方名曰射干又射干草名
後陳寵傳陽氣始萌十一月有蘭射干芸荔之應爾雅翼云春生苗高二三尺葉似蠻薑排列如翅或名鳥翣通志云狀如鹿
葱斜張如翅又闌干横斜貌曹植詩月落參横北斗闌干薛令之詩苜蓿長闌干又闌板間曰闌干又眼眶謂之闌干又若干
數未定之辭猶言幾許也禮記服衣若干尺儀禮數射算注云若干純若如也干求也言事不定當如此求之方氏曰干猶枚
也前食貨志師古曰干箇也謂當如此箇數也又姓左傳宋冇干讎通作奸史記欲奸湯而無由漢劉向傳奸死亡之誅又以
奸名譽亦通作忓唐萬夀公主傳無忓時事謂干預也又通作竿後董卓傳僣擬車服乗金華青葢𤓰畫兩轓時人號竿摩車
言其服飾近天子謂相逼近也竿摩猶干劘也今俗以事干人亦謂相竿摩又翰韻)竿(説文竹挺也从竹干聲又竿牘
莊子注竹簡為書又左傳从干旄通作干詩干旄謂注旄於干首)玕(説文琅玕从玉干聲荀子注崑崙山有琅玕樹
木草云流離之𩔖有五色火劑瑞也以青者入藥集韻古作□)肝(説文木藏也从肉干聲生於木魂所藏史記注肝者
幹也其體狀有枝幹也七葉)奸(説文犯淫也从女干干亦聲廣韻以罪犯也增韻犯非禮也左傳奸旗鼓注不以道
犯也集韻或作姧)忓(極也)杆(僵木也又漢尹賞傳被鎧杆師古曰杆臂衣也○毛氏韻増)虷(蟲名
増韻蟲侵物也鮑宣傳白虹虷日○毛氏韻増)□(博雅樐㦸盾也通作干郭璞云扞也武舞執干文舞執羽方言自闗
而東謂之□或謂之干書舞干羽於兩階通作杆○今増)乾(燥也字林云本音䖍注見渠焉切今借為乾濕字又得利
曰乾削張湯傳始為小吏乾沒服䖍曰乾沒射成敗也如淳曰豫居物以待之得利為乾失利為沒又桑乾河名在幽州昌平
縣西南集韻或作漧楚辭后土何時而得乾通作干)○看(丘寒切角次清音説文□晞也从手下目徐曰以手翳目
而望也㑹意集韻或作翰又翰韻○俗作㸔非)栞(説文槎識也本作□从木□徐曰木識謂隨所行林木斫其枝為道
記識也□盖其斫木低折狀指事也篆文作栞史記九山栞旅漢地理志隨山栞木通作刋今尚書隨山刋木)刋(説文
剟也从刀干聲廣韻又削也○毛氏曰刋从干戈之干作刋非刋七貝切)靬(弓衣也又乾革也又元韻○毛氏韻増)
○單(多寒切徵清音説文大也从吅卑吅亦聲徐曰言大即吅吅即諠也一曰隻也獨也増韻單複之對也又薄也
又詩其軍三單箋云大國三軍以其餘為羨卒單者無羡卒也又姓虜複姓可單氏後改單氏又先旱銑韻○禮韻續降○毛
氏曰俗作□與吅同凡船說鉛袞沿从口亦省作厶句當之句亦作勾惟文句之句从口無作勾者晉字上本从兩至字今省
作晉非从吅也○歐陽氏韻曰作□非非是)簞(説文笥也从竹單聲漢律令小筐也傳曰簞食壺漿鄭𤣥曰簞盛飯
食者方曰笥圓曰簞以􁑹為之)匰(宗廟盛主器也周禮祭祀共匰主)癉(勞病也師古曰黄病丁韓切廣韻又
火癉小兒病又旱韻○今増)襌(説文衣不重也方言江淮南楚之間謂之褋關東西謂之禪前江充傳衣紗縠禪衣
師古曰紡絲而織輕者為紗皺者為縠襌衣若今之朝服中單集韻通作單)殫(説文竭盡也从歹單聲増韻竭也通
作單禮記歲既單矣謂三月月盡之後郊特牲云祀事單出里疏云盡也盡出助祭也莊子單千金之家後匈奴得胡可單言
並與殫同)鄲(説文邯鄲縣名趙所都从邑單聲)丹(説文丹巴越之赤石也象采丹井穴丹形也徐曰得丹穴
而富穴即井也荀卿曰南有曽青丹干山海經云丹以赤為上黒白皆丹之𩔖也本草云丹砂也陶𢎞景云越砂出廣州臨漳
光明瑩澈如雲母片者謂雲母砂如摴蒲子紫石英者謂馬齒砂□經云今出辰州宜州階州辰最勝謂之辰砂其塊大者如
雞子小者如石榴顆芙蓉頭箭鏃連狀者碎之嶄巖作牆壁真辰砂也又赤色謂之丹又牡丹花名本草云一名百兩金一名
䑕姑廣雅曰木牡丹也花譜云唐人謂木芍藥又木丹梔子花也又契丹本東胡種居鮮卑山其後國號為遼又州名本白翟
地元魏置汾州後改舟州又姓晉有大夫丹木集韻古作甘彤俗作丹非)○灘(他干切徴次清音説文水濡而乾也
从水難聲今俗假借為水灘字增韻瀨也集韻本作潬又翰韻○案説文灘濡而乾也引詩灘其乾矣今文詩作暵即非今溪
灘之義集韻别出潬字水中沙出也然今文溪灘字皆作灘而潬成但為縣名説文有灘字而無灘義集韻冇灘義而無灘字
然今人假借用之久矣)攤(禾布也増韻用也按也又廣韻攤蒱四數也杜詩白晝攤錢高浪中集韻亦書作□○毛
氏韻増)歎(太息也廣韻長息詩每有良朋况也永歎集韻或作嘆又翰韻)嘽(説文喘息也从口單聲一曰喜
也引詩嘽嘽駱馬詩注衆也又王旅嘽嘽注盛也箋云閒暇有餘力貌又迂緩貌荀子嘽咺憋懯又銑韻禮嘽緩之音在上聲)
㨏(搫㨏宛轉也)○壇(唐干切徵濁音説文祭場也从土亶聲禮記燔柴於泰壇注壇之言坦也坦明也一
曰封土為壇除地為場或作墠史記文紀其廣増諸祀墠場珪幣)檀(説文木也从木亶聲詩爰有樹檀注善樹又無
折我樹檀注彊韌之木陸璣云檀木皮正青滑澤又州名漢屬漁陽郡隋置檀州取白檀縣為名又姓魯有檀弓望在高平)
驙(博雅白馬黒脊驙)彈(説文行丸也从弓單聲丸射也或作□徐曰从弓打丸也又鼓爪曰彈一曰糾也周
禮里宰合耦于鋤注鋤者里宰治處若今街彈之室疏云漢時在街置室檢一里之民増韻又劾也文選有彈事任昉奏彈曹
景宗唐有彈文又翰韻)憚(驚怛也莊子以鉤注者彈又翰韻○今増)撣(觸也太𤣥撣擊其名一曰西南夷國
名○毛氏韻増)鷤(雉子)但(語辭辭之固也又徒也凡也任也又姓漢有但巴為濟隂太守又旱翰韻○毛氏韻
増亦作儃誤)儃(説文何也从人亶聲廣韻又態也又先旱翰霰韻○毛氏韻増)聅(軍法以矢貫耳又薛韻)
○難(那干切徵次濁音説文鳥也本作□从鳥□聲或从隹作難徐曰今假借為難易之難廣韻不易之稱也増韻
又重大也又木難珠名色黄生東夷曹植詩云珊瑚間木難集韻古作難□□□○又歌翰韻)○餐(千安切商次清
音説文吞也从食□聲字林云吞食也詩不素餐兮又飲饌曰餐前高后紀賜餐錢顔注厨膳錢又韓信傳傳餐或作䬸集韻
亦作食又作□俗作飡非○鄞韻作餐非今正)○珊(相干切商次清音説文珊瑚生於海或生於山从玉刪省聲徐
曰珊瑚石也或青或紅高一二尺裏以繒帛燒之不熱盖生海島之根亦可刻琢為器為樹者乃交柯可愛或只如太湖石又
闌珊彫散貌又珊珊佩聲○珊从□當作□増韻毛氏作冊俗作□誤)跚(蹣跚行不進貌廣韻跛行貌通作姍前相
如傳媻姍又李夫人傳偏何姍姍其來遲亦通作散平原君傳有躄者媻散行汲與蹣跚同)姍(好也誹謗也又先諫
韻○毛氏韻増注誤)□(周禮注羊猪脂○今増)䈀(竹器)散(閑散也又琴曲廣陵散又白居易詩閑散
作平聲押又旱輪二韻○毛氏韻増)○戔(財干切商濁音説文注見下殘字一曰戔戔多也増韻委積貌易束帛戔
戔注引子夏易束帛殘殘又先韻)殘(説文賊也本作戔从二戈徐曰兵多則殘也㑹意或作殘从歺戔聲今文作殘
孟子賊義者謂之殘詩廢為殘賊又餘也増韻又凋傷也零落也又害也)□(博雅䀂□盞也)○安(於寒切羽
清音説文止也从女在宀中徐曰女子非有大故不踰閾也又靜也廣韻徐也寜也平也増韻又定也何也心無媿也諡法寛
容和平曰安又州名春秋鄭國宋安陸郡魏置妥州又姓風俗通漢有安成為太守)鞍(説文馬鞍具也本作鞌从革安
聲今文書作鞍又地名春秋鞌之戰)○暵(許干切羽次凊音乾也旱也或作熯又旱翰韻○毛氏韻増)○
寒(河干切羽濁次音説文本作□凍也从人在宀下以茻薦覆之復下有仌也仌冰也𨽻省作寒釋名捍也捍格也又
國名在北海平夀縣東寒亭史夏紀伯明氏之䜛子寒促又姓漢博士魯國寒朗)韓(説文注見榦字下一曰韓國名
左傳曲沃桓公之子萬食邑於韓後分晉為國又後光武紀東夷有三韓辰韓秦韓馬韓又姓奏㓕韓其後以國為氏潁川南
陽二望又見榦字注)榦(説文□井垣也本作□从韋取其匝也倝聲隸省作韓今作榦或作幹文選謝元暉詩注銅雀
臺一名井榦樓漢書武帝立井榦樓高五十丈音韓師古注曰積木而高於樓若井榦之形也井幹井上木欄也字亦作韓其
形四角或八角又謂之銀床皆井欄也揚子重黎篇或問茅焦歴井榦之死司馬注曰榦音韓謂始皇殺諫者二十七人積之
闕下如井榦之狀通作翰詩維周之翰注榦也又翰韻○毛氏韻増案井榦字説文漢書音韓字林音翰莊子音旰平去二音
通今文韓字但為國名而井幹字無作韓字者集韻韓幹字附増韻别出榦字今从毛氏)翰(天雞羽有五色者又毛羽
也楊子鳳鳴而鷙翰人榦韻○平□周氏曰張翰之翰人皆循習呼作去聲不知張字季鷹則翰為羽翰明矣)䮧(駁䮧
蕃大馬名)豻(胡地野犬似狐而小陸佃云黑喙善守其字从干扞也周官王射豻侯豻胡犬其守在夷士以能勝四夷
之守為善集韻或作犴)汗(可汗戎酋稱唐突厥傳阿史那氏更號可汗猶單于也妻曰可敦又翰韻)䢴(地名
春秋呉城䢴今廣陵䢴江是也○張氏補遺)邯(説文邯鄲趙縣从邑甘聲前地理志邯鄲注張晏曰邯鄲山在東城
下令屬磁州洺州肥鄉縣本邯鄲縣地有邯溝又談韻)䦨(郎干切半徴商音説文闌門遮也从門柬聲門闌也
一曰晚也又希也失也廣韻又遮也又飲酒半罷半在曰闌増韻又褪也盡也衰也○闌从柬俗作東非)蘭(説文香草
从艸東本草葉似澤蘭澤蘭方莖蘭圓莖白華紫萼生澤畔八月華一名水香俗呼燕尾香煑水以療風一名香水蘭澤可作
膏塗髮亦名瀾澤陸佃云闌艸為蘭闌不祥也一名蕑蘭以闌之蕑以閒之其義一也又太史黄氏曰一榦一花而香有餘者
蘭一榦數花而香不足者蕙乃今之山蘭也又林蘭梔子花又樓蘭國名去長安六千里又州名古西羌地隋置蘭州取蘭臯
山名又姓漢有武陵太守蘭廣)籣(説文所以盛弩矢人所負也从竹闌聲徐按史記平原君負籣矢又韓延夀傳抱弩
負籣師古曰籣盛弩矢者如木桶集韻或作□○今増)瀾(説文大波為瀾从水闌聲徐按爾雅注漁瀾也又㲹瀾流
貌通作蘭前息夫躬傳涕泣流兮萑蘭臣瓚曰泣涕闌干也又旱翰韻)欄(閔也廣韻階際木勾欄也又牢也通作蘭
前王莽傳與牛馬同蘭師古曰蘭謂遮蘭即牛馬圈蘭又霰韻○毛氏韻増注木名誤)爛(光色也本作□或作爛韓
愈詩華燭光爛爛集韻亦作糷又翰韻○毛氏韻增)讕(説文詆讕也从言闌聲徐曰以言防闌之廣韻逸言也増韻詆
讕誣諱也谷永傳滿讕誣天集韻或作□又旱翰韻)躝(踰也)幱(本作□廣韻㦨連曰□今文省作幱廣韻幱衫
幱裙也俗作襴○増韻注誤)欗(木欗桂𩔖通作蘭楚辭朝搴阰之木蘭)灡(説文潘也从水蘭聲増韻米汁
也通作瀾又旱翰韻)□(説文妄入宫掖也从門􁄰聲徐曰律所謂闌入也通作闌漢成紀闌入尚方掖門應劭曰無符
籍妄入宫曰闌西域傳闌出不禁又通作蘭列子宋有蘭子張湛注曰凡物不知生之主謂之蘭殷敬順曰史記無符傳出入
謂之闌此蘭字謂以技妄逰義與闌同○已上屬干字母韻)○官(沽歡切角清音説文□吏事君也从宀从􁃟􁃟
猶衆也此與師同意徐曰宀在屋下也師从􁃟亦取義於衆也今省作官又君也法也事也増韻又職也使也公也又荀子注
官司主也又天子曰縣官張晏曰不敢指斥謂之縣官又曰太官詳見家字注又官舎曰官賈誼傳注學官學者所學之官也
又姓集韻古作□)倌(説文小臣也从人官聲詩傳主駕人也詩命彼倌人)涫(説文灊也从水官聲徐按史記
龜筴傳腸如涫湯莊子涫涫紛紛孰知其形注涫涫沸貌又酒泉有樂涫縣又翰韻)棺(説文關也所以掩屍从木官聲
古安切禮記有虞氏瓦棺夏后氏堲周殷人棺槨後趙咨曰棺槨之造自黄帝始左傳棺而出之洼一音官又翰韻○平水韻
増)觀(視也増韻諦視也穀梁傳曰常事曰視非常曰觀集韻古作□□又翰韻周禮以觀四國詩薄言觀者遹觀厥
成莊子達觀之並去聲書予欲觀古人之象舊音官陸音工喚切俗作觀非)冠(説文絭也所以絭髮絭音卷卷束也
从一元冠有法制故从寸徐曰取其在首故从元古赤謂冠為元服釋名貫也所以貫縚髮漢輿服志上古穴居野處衣毛冒
皮後聖人見鳥獸有冠角􁋡胡之制遂作冠冕纓緌三禮圖云太古冠布齊則緇之後以為始冠之冠今武冠則其遺象又姓
風俗通云古者鶍冠子之後集韻或作□又翰韻)莞(小蒲也可以為席爾雅叢生水中莖圓郭璞云莞蒲二草蒲麤
莞細詩下莞上簟箋小蒲之席周禮司几筵有莞筵蒲筵麤者在下美者在上前東方朔傳莞蒲為席師古曰莞夫離也今謂
葱蒲又東莞郡名又姓姓苑云吳人或作□亦作菅韓愈雪後詩豈念幽桂遺榛菅又本韻潸韻)貫(穿也易貫魚以
宫人寵徐邈讀唐薛仁貴傳一𤼵洞貫又聫續也前谷永傳以次貫行師古曰謂上所陳衆條諸事宜以次相續行之又翰諫
韻○毛氏韻増)○寛(枯官切角次清音説文□屋大也从宀莧聲萈音桓今文省作寛一曰緩也廣韻愛也裕也増
韻又不猛也集韻古作完)髖(説文髀上从骨寛聲徐按莊子庖丁解牛髖髀之間非斤則斧廣韻兩股間也)○岏
(吾官切角次濁音㠝岏山鋭貌増韻又高也)忨(説文貪也引左傳忨盛而愒日)蚖(毒蛇又元韻)刓
(説文剸也从刀元聲一曰齊也徐曰印刓弊前漢書刓印不予蘇林曰手弄角訛廣雅圜削也集韻或作㝴亦作园孔融傳注
园郎刓字莊子五者园而幾向方矣注圭角泯鑠也又作抏前食貨志百姓敝以巧法師古曰抏訛也謂摧挫也通作玩史記
印玩而不能授○舊韻刓抏字各出今附)羱(野羊名集韻或作□□)○耑(多官切徵清音説文□物初生
之題也上象生形下象根也徐曰一地也題猶額也端也象形古𤼵端之耑直如此周禮考工記磬氏摩其耑通作端増韻物
之首也○當作耑俗作端)端(説文直也从立耑聲一曰正也始也廣韻又緒也等也増韻又審也又布帛曰端禮記曽
子問束帛注疏云十端也丈八尺為端一丈象陽八尺象隂十端六纁四𤣥五兩三𤣥二纁又小爾雅云倍丈謂之耑倍耑謂
之兩倍兩謂之疋杜預曰二丈為端二端為兩所謂匹也又州名蒼梧郡地陳高要郡隋之端州又姓通作耑漢書感物造端
又銑韻○禮記元端朝曰注端當為冕)􁛀(角端獸也狀似豕角善可為弓廣韻云李陵所遺蘇武漢書相如傳麒麟
角端)褍(説文衣正幅从衣耑聲徐曰正幅不袤殺也左傳及禮所謂端委之衣通作端周禮𤣥端朝服也司服注鄭司
農云衣有□裳者為端鄭𤣥謂取其正又禮記端冕而朝凡冕服皆正幅袂二尺二寸袪尺二寸故稱端又人名史記宋世子
公子端○今増)剬(説文剸齊也从刀耑聲増韻整飭貌揚子藺相如剬而不傷○毛氏韻増)○湍(他官切徴
次清音説文疾瀨也从水耑聲)煓(方言赫也一曰火熾盛)貒(説文獸也似豕而肥从豸耑聲徐曰按爾雅注
貒豚一名貛集韻或作猯)○團(徒官切徵清音説文圜也从囗專聲廣韻團圓増韻又聚也或作專周禮其民專而
長莊子亦作园太𤣥又作塼通作敦詩有敦𤓰苦注敦猶圜也)漙(漙漙露多貌集韻或作□亦作□□通作專師古曰
古字从省文也)慱(爾雅慱慱憂也詩勞心慱慱兮)摶(説文以手圜之也从手專聲禮記無摶飯増韻又摶擊也
集韻或作□○又銑韻○禮韻續降)鷒(爾雅鸛鷒鶝鶔如鵲短尾射之銜矢射人)篿(説文圜竹器也又先韻○
毛氏韻増)敦(聚貌詩敦彼行葦集韻或作揣史記賈誼賦何足控揣如淳曰控引也揣音團控摶玩弄愛生之意通作
摶又文元蕭凖阮願號隊韻)鷻(説文鵰也从鳥敦聲引詩匪鷻匪鳶注貪殘之鳥疏云鵰之大者集韻或省作鶉今
又詩匪鶉匪鳶亦書作□○監韻舊出□字○今正)剸(裁也斷也説文本作□或从刀作剸廣韻截木也又先銑線韻
○毛氏韻増)○渜(奴官切徴次濁音水在遼西肥如入海或作濡前地理志易水東至范陽入濡○今増)○
□(逋憣切宮清音博雅輩也一曰部也増韻又黨也)般(説文辟也象舟之旋从舟从殳殳命舟旋者也徐曰
殳檝之屬㑹意一曰移也廣韻般運也又數别之名増韻又多也集韻古作□又本韻删韻)䈲(䈲籛竹名一曰捕魚
笱入不可出)○潘(鋪官切宮次清音説文淅米汁也从水番聲徐按左傳遺之潘沐潘可以沐也一曰水名在河
南滎陽又姓周文王畢公之子季孫食采於潘因氏焉廣宗河南二望又本韻元韻)番(番禺南海縣名又本韻元韻○
今増)拌(方言楚人凡揮棄物謂之拌○俗作拚非是○毛氏韻増)○盤(蒲官切宮濁音説文承槃也本作槃
从木般聲徐按中山王文木賦製為槃杅荀子人心如槃水籀作盤今文从籀集韻或作柈古作鎜)磐(大石一曰山石
之安者集韻或作□古作般前郊祀歌鴻漸于般易説晁氏曰般古文通作盤漢文紀盤石之宗荀子國安于盤石)鞶
(説文大帯也引易或錫之鞶帶男子帶鞶女子帶絲集韻或省作䩔)幋(説文覆衣大巾也从巾般聲或以為首幋)搫
(説文搫擭不正也从手般聲一曰除也廣韻搫㨏宛轉也)□(屈足也通作槃又莊子槃礡)縏(小囊)媻
(博雅媻媻往來貌一曰奢也又戈韻)䰉(説文卧髻也从髟般聲徐曰古今注所謂槃桓髻廣韻䰉頭屈髪為之○平水
韻増)瘢(説文痍也从疒般聲徐曰痍處謂已愈有痕曰瘢)瀊(水回也通作盤韓愈桃源行流水盤迴山百轉
列子作潘鯢旋之潘為淵音盤注水之盤迴莊子作審止水之審為淵之盤簡文云蟠聚也○毛氏韻増)般(爾雅樂也
孟子般樂怠敖或作弁詩小弁註樂也亦作卞漢杜欽傳小卞通作槃漢楊秉傳疏以先王法服而私出槃逰亦通作盤書盤
于㳺畋又本韻刪韻)磻(溪名在鳯翔虢縣一曰以石著隿□又歌果戈箇韻)蹣(蹣跚跛行貌集韻或作􁞛跘又
本韻今増)○蟠(大也又曲也伏也一曰龍未升天謂之蟠楊子龍蟠於泥通作盤袁公諸葛亮贊初九龍盤又元韻)
胖(大也禮記心廣體胖又翰韻○禮韻續降)繁(馬髦上飾左傳繁纓以朝又大路繁纓七就増韻繁馬腹帶也
纓馬鞅也集韻或作䋣亦作􁃌籀作□禮記作樊大路樊纓又元韻)○瞞(謨官切宫次濁音説文平目也从目䓣聲
徐曰目臉低也又姓風俗通云荆蠻之後木姓蠻後變為瞞氏)蹣(踰也廣韻踰牆也又本韻)樠(説文松心木从
木䓣聲又莊子以為門户則液樠樠然又元韻)鬗(説文髮長也从髟䓣聲前郊祀歌掩回轅鬗長馳)曼(曼曼
長也廣韻路逺也又虞願翰韻毛氏曰上从冃音冒俗作日非)漫(水廣大貌又翰韻)謾(説文欺也从言曼聲
漢薛宣傳注欺也莫干切又先翰諫韻漢宣帝詔欺謾季布傳面謾並音慢又莫連切)鏝(説文鐡杇也从金曼聲徐
曰所以泥也集韻或作槾徐曰今人猶謂泥槾也荀子以象槾茨注槾茨猶塈茨也亦作墁孟子毁瓦畫墁又翰韻○監韻舊
出槾字今正)饅(饅頭餅也束晢賦饅頭薄持集韻或作□○平水韻増)縵(無文也又夏縵車名周禮巾車
卿乗夏縵注夏赤也五采畫無瑑也或作□又翰韻○毛氏韻増)鰻(説文魚也从魚曼聲陸佃曰無鱗甲腹白而大
青色有雄無雌以影漫鱧而生子故謂之鰻○今増)鄤(鄭邑名左傳成公三年使東鄙覆諸鄤○毛氏韻増)􁥋
(雨露濃貌)鞔(説文履空也从革免聲徐曰履空猶言履慤也吕氏春秋曰宋子罕之南家為鞔者也一曰覆也○今增)
○鑚(祖官切商清音説文所以穿也又翰韻○賛从□當作兟今作㚘)櫕(冶檡也周禮祖棃曰攅通作鑚
○今増)○酸(蘇官切商次清次音説文酢也从酉夋聲關東謂酢曰酸集韻籀作□又寒酸也今作寒□)狻
(説文狻猊如虦貓食虎豹者从犬夋聲集韻或作䝜慶)□(説文小雨也从雨酸)○櫕(祖丸切商濁音説文
積竹杖也一曰穿也一曰叢木又地名左傳櫕茅之田注在修武縣北又㑹狄于櫕南又本韻翰韻)□(禾聚也集韻或
作纂)攅(蔟聚也漢相如賦攅戾沙韓愈詩西來騎火萬里攅又有劍攅高青通作鑚西都賦列刃鑚鍭注與攅同○毛
氏韻増)㠝(㠝岏山貌○平水韻増)鄼(聚居也百家為鄼又歌旱翰韻周禮鄼長遂人四里為鄼並作管切)
菆(積木以殯也記菆塗龍輴菆塗謂殯也菆聚也謂聚木蓋櫬而塗之集韻或作挫通作攅)○剜(烏丸切羽
清音削也集韻或省作□)蜿(博雅蜿蟠龍蛇動也集韻或作䖤又元阮韻○毛氏韻増)眢(説文目無明也从目
夗聲一曰廢井又見元韻注)豌(説文豆飴也本作□博雅作豌一曰豌豆○平水韻増)○歡(呼官切羽
次清音説文喜樂也从欠雚聲徐曰喜動聲氣故从欠集韻或作懽亦作驩孟子驩虞如也王褒傳雚然交欣集韻古作□孉
□○毛氏曰上从卝音寡與觀同俗作□□非)驩(説文馬名又州名秦屬象郡梁徳州隋改驩州)讙(説文譁也
从言雚聲或作□集韻亦作嚾莊子嚾嚾然不知其所非又元韻)貛(説文野豕也爾雅狼牡貛集韻或作䝔獾亦作
貆通作犿)○桓(胡官切羽濁次音説文亭郵表从木亘聲徐曰表雙立為桓今亭郵立木交木於其端或謂之華表
漢書注亭郵四角建大木貫以方板名曰桓表縣所治兩邊各一桓陳宋間言桓聲如和今猶謂之和表前尹賞傳瘞寺門桓
東又禮記檀弓三家視桓楹注疏云四直謂之桓據柱之豎而言桓若豎之必有四稜一曰木名似柳又水名書西傾因桓是
來注桓水自西傾山南行因桓水是來浮于潛又桓桓威也書朂哉夫子尚桓桓又諡法辟土服逹曰桓又姓本齊桓公後因
諡為氏)峘(爾雅小山岌大山峘集韻或作□𡷗亦書作□□)洹(説文水名在齊魯間从水亘聲左傳聲伯
夢濟洹而歌又博雅洹洹流也)絙(緩也○平水韻増)貆(説文貉𩔖从豸亘聲徐曰貉子也又初學記貉子貆
詩有縣貆兮集韻通作狟)荁(草名似堇葉大禮記内則冬用堇夏用荁廣雅曰夏荁秋堇滑如粉)完(説文全也
又左傳繕也)綄(船上候風羽楚謂之五兩○平水韻増)捖(補也以漆和灰而䰍也又考工記冶氏為三矢
重三捖注量名疏云是稱兩之名集韻通作丸○今増)丸(説文□圜也傾側而轉者从反仄徐曰仄者一面欹而不
可回也是故仄而可反為丸丸可左可右也)芄(説文芄蘭莞也从艸丸聲詩芄蘭之枝本草芄蘭蘿摩葉似女青味
辛通作雚)汍(汍瀾泣貌)紈(説文素也从系丸聲)䴟(鹿三歲也)萑(説文䲭屬从隹从□有毛角徐
曰按爾雅似䲭䳡而小兔頭有角毛脚夜飛好食雞又曰怪鴟)萑(説文薍也本作雚从艸隹聲今文省作萑易為萑葦俗作
雚非雚音貫)瓛(説文桓圭公所執从玉獻聲徐按今字書□又音钀钀則馬鑣俗曰排沫此圭刻象之通作桓○平
水韻増)豲(説文豕之逸也从豕原聲博雅豕屬前長楊賦拕豪豲師古曰一名帬豲一曰邑名在天水前匈奴隴以
西有畎狄豲之戎師古曰皆在天水界地理志天水郡豲道應劭曰戎邑或作獂史秦紀斬戎之獂王集韻又或作□又元韻
○今增)○鸞(盧丸切半徴商音説文赤神靈之精也赤色五采雞形鳴中五音从鳥䜌聲徐曰按鸞似鳳多青瑞
應圖經鳳凰之佐陸佃云鸞血作膠可續絃○毛氏曰俗作鵉非)鑾(説文人君乗車四馬鑣八鑾鈴象鸞鳥聲和則
敬也从金鸞省聲崔豹古今注五路衡上金雀者朱鳥也故謂朱鳥鸞也口銜鈴謂之鑾又謂之和鑾通作鸞郭璞曰鸞鈴也
在軌曰鸞在軾曰和漢五行志登車有鸞和之節師古曰和鈴也詩和鸞雝雝毛注和在軾鸞在鑣鄭以為戎車鸞在鑣乗車
鸞在衡嚴氏曰和鸞皆鈴也又八鸞瑲瑲朱氏曰鈴在鑣曰鸞馬口兩旁各一四馬故言八也又詩執其鸞刀注刀有鸞言割
中節也通作欒史封禪書欒車一駟與鸞同)巒(説文山小而鋭从山􁄰聲)欒(説文木似欗天子樹松諸侯栢
大夫欒士楊徐曰木蘭也樹謂冡樹一曰曲枅木前相如賦登□欒而羾天門一曰鍾之兩角為欒又欒欒瘠貎又檀欒竹貌
又姓代為晉卿)羉(□網也)圝(團圞也圓也○平水韻増)灤(水名○平水韻増已上屬官字母韻)

　　十五(山與刪通)

　　閒(居閑切角清音説文隙也从門从月徐曰門當夜閉閉而見月光是有閒隙也禮記文王世子旬冇二日乃閒注疏
云病重病恒在身無少閒空隙病今既損其閒有空隙故云閒一曰中也又近也又黄閒弩名前李廣傳射以大黄服䖍曰黄
肩弩晉灼曰即黄閒大黄其大者也又姓集韻古作開又本韻諫韻俗作□)○蕑(蘭也詩方秉蕳兮爾雅翼云莖
葉似澤蘭廣而長郎節中赤高四五尺漢諸池館及許昌宫中皆種之可著粉藏衣書中辟白魚今都梁香也荆州記都梁香
殺蟲除不祥鄭人正月溱洧之上秉蕳而祓除都梁縣名又韓詩傳蓮也又姓史記淮南傳中尉蕳忌)艱(説文□難
治也从堇艮聲隸作艱釋名根也如物根也籕文作□周禮賙囏集韻古作□亦作㨷)姦(居顔切音與閒同説文私
也从三女一曰偽也左傳亂在外為姦在内為宄集韻或作姧奸古作□)菅(説文茅也从艸官聲詩白茅注野菅也已
漚為菅左傳雖有絲麻無棄菅蒯陸璣曰似茅而滑澤無毛根下五寸中有白粉柔韌宜為索左傳或取一編菅杜注苫也又
姓出趙郡集韻古作□又歡韻)○慳(丘閑切角次清音恡也)鬜(説文鬢秃也又少髮也从髟閒聲韓愈南
山詩或赤若秃鬜注頭瘡也集韻或作䰇通作顅説文徐曰頭鬢少髮又黠韻)顅(長脰貌周禮數目顅脰)藖
(博雅䡩藖□也一曰莝餘草黄詩貧馬百藖逢一豆○今増)馯(丘姦切音與慳同漢書有江東馯臂字子弓傳易○
今増)○閑(何閒切羽濁音説文止也从木門徐曰閑猶闌也以木距門也㑹意廣韻防也又大也法也又習也詩既
閑且馳又馬闌也天子之馬十二閑馬三千四百五十六駟前百官志閑駒監師古曰閑闌養馬之所左傳成十八年注疏每
廐為一閑閑有二百一十六匹易乾為馬應乾之䇿)閒(安也暇也孟子閒暇及是時増韻又散也冗也通作閔)嫻(説文雅
也从女閒聲徐曰閒雅逶迤若女子也史屈原嫺於辭令又前相如傳雍容嫺雅集韻或作嫻)憪(説文愉也
从心閒聲一曰靜也集韻或作□)瞯(説文戴目也从目間聲徐曰戴目望陽也増韻又覘也孟子使人瞷夫子注一
音閑又姓○監韻舊出瞯字)癇(説文病也集韻或作嫺癎○平水韻増)鷳(説文䲭也本作鷼从鳥閒聲今
文作鷼廣韻似雉尾長謝恵連雪賦白鷳失素西京雜記越王獻高帝白鷳黑鷳各一雙○已上屬閒字母韻)○關
(姑遝切角清音説文以木横持門户也从門□聲聲𩔖曰關所以閉也増韻又門牡也扄也又要㑹也又城塞門也周禮司闗
注界上之門也又通也書闗石注名石而通者惟衡量之器又關白也前王襃傳進退得關其忠前佞幸傳公卿皆因闗白師
古曰由之納説如行有闗津又間闗﨑嶇屈轉貌詩間闗車之□兮錢氏曰猶艱難也又關捩機也又姓風俗通云關令尹喜
之後集韻或省作闗俗作関非○□上从􁃭省下从丱徐曰丱古礦字作艹非)擐(貫也見文字指歸又諫韻○毛氏韻
増)癏(病也或作瘝書恫瘝乃身通作矜漢和帝紀寤寐恫矜)○鰥(姑頑切音與關同説文魚也从魚眔
聲詩其魚魴鰥傳云大魚箋云魚子孔叢子衛人釣於河得鰥魚具大盈車則鰥為大魚爾雅魚子名鯤鯤鰥古字通用集韻
古作□○鰥从眔俗从水誤)矜(丈夫六十無妻曰矜女子五十無夫曰寡詩哀此矜寡通作鰥釋名云愁悒不能寐
目常鰥鰥然其字从魚魚目恒不閉又欣蒸二韻○平水韻増)綸(青絲綬注見諄韻龍春切)○頑(魚鰥切角
次濁音禮韻舊音五鰥切説文㨡頭也从頁元聲徐曰㨡㧻也廣韻愚也増韻又癡也鈍也左傳心不則徳義之經為頑)○
跧(阻頑切次角清音伏也増韻又蹲也屈也蹴也又先韻)○彎(鳥關切羽清音説文持弓關矢也从弓䜌
聲或作關左傳將注則又關矣孟子越人關弓而射之亦作貫史記秦本紀賛士不敢貫弓而報怨伍子胥傳貫弓執矢)灣
(水曲名)○還(胡關切羽濁次音説文復也从辵睘聲廣韻反也又顧也退也増韻迴也又歸也慣也又先韻)寰
(天子畿内縣人州名河東化外又霰韻)環(説文璧也肉好若一謂之環从玉睘聲經解行則有環佩之聲注環取其
無窮又州名古朔方鳴沙之地隋置環州以大河環曲名焉又廣南化外唐開生獠置環州以環玉國名又姓楚有賢者環淵
後有環濟撰要略集韻通作瑗漢五行志宮門銅鍰)鐶(金鐶也廣韻指鐶)澴(漩澴波貌)轘(説文車裂
人也从車環省聲引春秋傳轘諸栗門又轘轅險道名在緱氏東南又先諌韻○毛氏增韻)闤(闤市垣也廣韻闤闠
古今注云闤市門也)鬟(屈髮為髻)圜(繞也後冠帶圜橋門通作環周人環人以柝環之又先韻○荀子掩面儇
目注與環同漢食貨志遝廬樹桑注讀作環)□(禽繞飛也或作䴉揚子朱鳥䴉䴉又先韻○毛氏韻増)鍰
(説文鋝也从金爰聲引書其罰百鍰一曰金六兩為鍰廣韻黄鐵也又錢也小爾雅二十四銖曰兩兩有半曰捷倍捷曰舉
倍舉曰鋝謂之鍰宋咸曰舉三兩鍰六兩又賈逵云鋝重六兩)患(弊也又憂也注見諫韻胡慣切又漢賈誼鵩賦又何
足患師古曰合韻音環張華鷦鷯賦與物無患亦平聲○毛氏韻増)○湲(胡鰥切音與還同潺湲水流貌又元先二
韻○已上屬閒字母韻)○顔(牛姦切角次濁音蒙古韻音入喻母説文顔眉目之間也从頁彦聲廣韻顔頟増韻
頟角曰顔方言湘江間謂之􁖱中夏謂之頟東齊謂之顙汝潁淮泗之間謂之顔又顔容也又商顔山名師古曰商山之顔亦
猶山頟又孱顔山高貌歐詩空壁更孱顔又姓魯伯禽支庶食顔邑因而著族又隹韻)○班(逋還切宫清音説文
班分瑞玉也从玨刀徐曰刀以割制之也引書班瑞于羣后一曰次也别也又布也左傳班荆相與言又姓出扶風楚令尹鬭
班之後集韻或作辨前王莽傳辨社諸侯通作般前郊祀歌先以兩般裔裔師古注與班同)斑(説文駮文也本作辬
从文辡聲徐曰今作斑周禮王制雜色曰斑古作賁易賁卦陸氏釋文古斑字)頒(説文本頒首字一曰賜也周禮匪頒
注讀曰頒布之班謂班腸也言謂王所分賜羣臣者也或作攽又文韻)朌(䯪䫨謂之朌又賦也禮記名山大澤不以
朌又文韻○毛氏韻増)般(還也趙充國傳般師罷兵通作班師振旅又魯般人名漢書作魯班又寒韻)須
(魚班也周禮笏大夫以魚須文竹士竹本象可也注文猶飾也崔云用文竹及魚班也又虞韻○毛氏韻増)扳(引也
援也公羊傳扳𨼆而立之又諫韻)○斒(逋閑切音與班同媥斕色不純也集韻或作□亦作豳史記相如傳披豳
文)虨(説文虎文彪也集韻或作□俗作霦非是)○攀(披班切宫次清音説文引也本作􁚬从反又徐曰引
者自外引入故反手而外引之相如賦􁚬橑而捫天師古曰古攀字象兩手相攀隸作□或作□説文云从手樊聲今文書作
攀集韻亦作扳)眅(説文多白眼也从目反聲集韻或作□又潸韻)○瓣(薄閑切宫濁音𤓰中實也又片也詩
碩人注瓠瓣陸徳明一音平聲又諌韻)○蠻(謨還切宫次濁音説文南蠻蛇種从虫䜌聲禮記王制南方曰蠻書
三百里蠻注蠻慢也禮夏官疏蠻縻也以為夷狄縻繋之以政教風俗通君臣同川而浴極為簡慢其𩔖有八天竺咳首僬僥
跛踵穿胷儋耳狗軹旁脊漢書注師古曰蠻夷戎狄四方總稱又姓○俗作蛮非)□(山海經有鳥如鳧一翼一目相
得乃飛曰□廣韻比翼鳥也増韻又謂之鶼鶼)□(畫車輪)○刪(師姦切次商清次音説文剟也从刀冊冊
書也古以簡牘故曰孔子刪詩言有所取捨也㑹意廣韻又除削也○凡□之字本作冊増韻作冊俗作□誤)潸(説文
涕流貌从水散省聲引詩潸然出涕又諫潸韻)訕(謗也又諌韻)○山(師閑切音與刪同説文□宣也宣氣
散生萬物徐曰象山峯竝起之形廣雅曰産也能産萬物又州名廣南化外唐置又姓古烈山氏之後)○潺(鉏山
切次商濁音潺湲流水貌又先韻)孱(説文迮也从孨在尸下一曰呻吟也徐曰尸屋象也廣韻又孱劣也又冀州人
謂懦弱為孱史記吾王孱王也又先韻)虦(獸名虎淺毛曰虦猫又澘諫韻)○黫(𤣥閑切羽清音黑也集韻
或作黰□)殷(赤黒色左傳左輪朱殷注血深也又欣先𨼆焮韻○毛氏韻増)○斕(離閑切音與闌同斒斕色
不純也集韻或作□亦作瞵晉皇甫謐傳㤀青紫之班瞵○毛氏韻増)潾(淵潾水貌又真震韻○已上屬干字母韻)






　　古今韻㑹舉要卷五

　　欽定四庫全書

　　古今韻會舉要卷六

　　元　黄公紹　原編

　　熊　忠　舉要

　　平聲下

　　一(先與僊通)　　　　二(蕭與宵通)

　　三(爻獨用)　　　　　四(豪獨用)

　　五(歌與戈通)　　　　六(麻獨用)

　　七(陽與唐通)　　　　八(庚與耕清通)

　　九(青獨用)　　　　　十(蒸與登通)

　　十一(侯與幽通)　　　十二(侵獨用)

　　十三(覃與談通)　　　十四(鹽與添嚴通)

　　十五(咸與銜凡通)

　　禮部韻略(一千七百六十六字)　禮韻續降(三十字)

　　禮部補遺(一十六字)　　　毛氏韻増(三百四十三字)

　　平水韻増(九十四字)　　　今増(一百三十五字)

　　一(先與僊通)

　　堅(經天切角清音説文剛也从臤从土徐曰剛土也㑹意又固也又中軍曰中堅注中軍將最尊居中以堅銳自輔又
姓漢二十八將揚化將軍堅鐔)枅(屋櫨也注見齊韻堅奚切集韻或作□)銒(器名似錘而頸長又人名六國
時有宋銒)豣(説文三嵗豕肩相及者从豕幵聲鄭氏曰聲兼意詩獻豣于公集韻或作􁍽猏亦作□通作肩周禮夏官
注一嵗為豵二嵗為豝三嵗為特四嵗為肩詩並驅從兩肩兮又銑霰韻)麉(説文鹿之絶有力者从鹿幵集韻亦作□
○平水韻増)肩(説文□髆也从肉象形本作肩徐曰象肩形指事也或从戶作肩鄭曰形兼意又任也書朕不肩好
貨詩佛時仔肩又勝也肩强能勝重堪任義廣韻又克也作也又姓)○鵳(鶙鵳鳥名鷂也一曰鷸子又征鳥集韻或
作□通作□禮記注題肩)○牽(輕煙切角次清音説文□引而前也从牛□□象引牛之縻也𤣥聲又周禮牲腥曰
餼生曰牽又姓晉有牽秀或作摼揚雄傳摼象犀亦作掔莊子掔好惡史記鄭世家肉袒掔羊集韻又作□又霰韻)幵
(説文幵平也本作幵象二干對構上平也廣韻今作幵同又羌謂之幵河南有大幵小幵又䍐开二姓前趙充國傳先零䍐幵
又縣名天水有罕縣因二羌處之而名又複姓罕幵合二𩔖而言又音堅)岍(山在雍州周禮謂之吴嶽秦都咸陽以為
西獄書道岍及岐注治山通水故以名之集韻或作開通作汧)汧(説文水出扶風汧縣西北入渭又爾雅汧出不流謂
水泉潛出自停成汙池一曰水決入澤中者為汧)雃(説文石鳥從隹幵聲一名雝渠一曰精列又人名左傳秦
使士雃乞師于楚集韻或作鳽○毛氏韻増)○邊(卑眠切宫清音説文行乖崖也本作□从辵□聲今文作
邊又畔也或曰近也漢書南邊楚廣韻又邊陲也又姓)籩(説文竹豆也从竹邉聲面徑尺柄尺其實容四升集韻或
作□籀作□)編(説文次簡也字林以繩次物又列也又穀梁傳編年注録也又周禮春官掌王后之服為副編注列
髪為之若今婦人假紒又銑韻)蝙(説文蝙蝠从虫扁聲服翼也廣韻一名仙鼠○平水韻増)○鞭(卑連切音
與邊同説文驅也从革便聲一曰扑也一曰馬檛初學記古者以鞭扑人亦以驅馬故從革後以竹代故䇿箠文从竹集韻古
作□)箯(博雅棊輿也廣韻竹輿公羊傳筍將而來注筍者竹箯一名編輿史記張耳傳貫髙以箯輿前師古曰編竹木
為輿若今食輿)鯿(説文魚名似鱸而大本作鯾从魚便聲或作鯿襄陽槎頭有縮項鯿漢水中者尤美常以槎斷水禁
人捕又見魴字注集韻亦作􁥏)○篇(紕延切宫次清音説文書也从竹扁聲徐案詩書一篇一義篇聨也詩闕雎注
疏篇徧也出情鋪事明而徧也一曰闗西謂榜曰篇徐曰榜笞掠也又姓周大夫史篇之後)偏(説文頗也傍也又半
也左傳衣身之偏又鄙也衺也又周禮夏官注五十人曰偏二十五人曰兩又姓漢史游章有偏吕)猵(猵狙似猨而狗
頭一名□䍧莊猨猵狙為雌言非𩔖為牝牡也又霰韻○毛氏韻増)艑(艑艖舟名唐劉崇龜傳乘艑亡去又銑韻○毛氏
韻増)翩(説文疾飛也从羽扁聲徐曰言疾速也又詩緝緝翩翩注徃來貌又易翩翩不富通作篇古文易篇篇陸氏曰
輕舉貌)扁(特也又扁舟孟康曰特舟也又前校獵賦鮮扁陸離顔注輕疾貎又莊子輪扁人名古作□○毛氏韻増)
○箋(將先切商清音説文表識書也从竹戔聲古者紀其事以竹編次為之故从竹徐曰於書中有所表記之也一
曰編也又詩注曰箋張華博物志鄭𤣥即毛萇郡人謙敬不敢言注但表識其不明者耳集韻或作牋亦作□糋㮍)𣝕
(香木名集韻或作馢○平水韻増)籛(姓也又彭祖姓○平水韻増)諓(巧言也一曰淺薄貌又銑霰韻)
濺(濺濺水疾流貌或作淺楚辭九歌石瀨兮淺淺注疾也集韻亦作□通作碊又霰韻)□(趙魏之間謂栗之小
者曰□集韻或作㰄○平水韻増)戔(戔戔委積貌昜束帛戔戔一曰顯見貌又寒韻注)韀(馬鞍具也集韻
或作□□通作帴晉張方傳軍亂入宫割流蘇武帳以為馬帴)煎(將仙切音與箋同説文熬也从火前聲徐引楚辭煎
鴻鶬方言有汁而乾曰煎又銑霰韻)湔(説文水出蜀郡緜虒山東南入江从水前聲一曰手澣也滌也洒也傍沾也又
霰韻)鬋(女鬢垂貌又銑韻)○千(倉先切商次清音説文□十百也从十人聲𨽻作千又漢志大於千通作
阡漢書阡陌之得仟謂千錢陌謂百錢)仟(文字音義千人之長曰仟○毛氏韻増)阡(路南北曰阡東西曰
陌増韻又路皆曰阡又壟也通作仟漢志仟佰)芊(芊芊茂貌又霰韻)谸(博雅道也一曰望山谷谸谸青也)
○遷(親然切音與千同説文登也本作□从辵□聲𨽻作遷徐曰身隨遷移也又徙也謫也古作拪□俗作迁□非)
韆(鞦韆繩戯北方山戎以習輕趫者復古編云詞人高無際作鞦韆賦漢武帝後庭之戯本云千秋祝壽詞也後譌為
秋千又為鞦韆○平水韻増)○先(蕭前切商次清次音説文□前進也从人之徐曰之徃也徃在人上也鄭氏曰
㑹意一曰始也故也又姓晉有先軫又霰韻昜先天而天弗違説以先民書先時者殺詩以先啟行記先立春三日之𩔖左傳
先人有奪人之心竝去聲)􁠹(石次玉集韻或作珗)蹮(蹁蹮旋行貌又舞貌集韻或作躚亦作遷詩屢舞僊僊○
舊韻相然切躚字重出○今刪)姍(姍姍行貌一曰便姍衣婆娑貌相如賦便姍嫳屑李夫人傳何姍姍其來遲集韻或
作姺亦作􁙇莊子跰􁙇而鑒于井又寒諫韻○毛氏韻増)褼(褊褼衣貌)西(金方也注見齊韻先齊切又白虎通
云西者遷方也萬物遷落也前漢志少隂者遷方漢志樂章象載瑜白集西食甘露飲榮泉○毛氏韻増)○僊(相然
切音與先同説文長生僊去也本作㒨从人□聲𨽻作僊亦作仙釋名老而不死曰仙仙遷也遷入山也故字从人旁山前郊
祀志㒨人羡門之屬師古注古亦為仙)鮮(説文魚名出貊國从魚羴省聲一曰鳥獸新殺曰鮮又魚也老子治大國
若烹小鮮又善也詩度其鮮原注善原也又左傳昭三年塟鮮者自西門杜預注曰不以夀終曰鮮又色麗曰鮮杜詩鮮鮮雨
中菊又鮮卑國名又鮮卑山名又水經曰北鮮之山鮮水出焉又姓後蜀司空鮮思明或作鱻周禮鱻薧之物注生肉曰鱻文
選黄稻鱻魚又銑願韻)䉳(戸版謂之簡䉳一曰竹名又銑韻○毛氏韻増)廯(廩也又銑韻)○饘
(諸延切次商清音説文糜也从食亶聲周謂之饘宋謂之餬禮記檀弓注疏云厚曰饘希曰粥説文或作鬻徐曰此今饘字亦
作䭈左傳注䭈於是鬻於是又作餰荀子酒醴餰鬻又作飦孟子飦粥之食又作􁊾禮記取稻米為酏注此酏當讀為􁊾又作
□與􁊾字同集韻又作䬤􁇫□)鸇(説文鷐風也爾雅注鷂也从鳥亶聲陸璣云黄色燕頷嚮風揺翅飛疾擊鳩鴿
燕雀食之孟子為叢驅雀者鸇集韻或作□籀作□古作鳽□)氈(説文撚毛也从毛亶聲周禮秋斂皮冬斂革供其毳
皮為氈或作旃王吉傳細旃之上注與氈同蘇武傳齧雪與旃毛俗作氊)􁈎(説文旗曲柄也从於舟聲所以旃表士衆
猶言甄也周禮通帛為旃爾雅因章為旃郭璞曰以帛練為旃因其文章不復畫也世本黄帝作旃又之也左傳虞公求旃詩
尚慎旃哉又姓集韻或作􁊿亦作檀)○跧(莊縁切音與專同蹴　也又刪韻蒙古韻涓母)○燀(稱延切次商次
清音集韻炊也廣韻火起貌又炎熱貌文選夏無炎燀注引國語云水無沈氣火無炎燀又銑韻)○羶(尸連切次
商次清次音説文羊臭也本作羴从三羊相羵則臭㑹意今文作羶禮記羊泠毛而毳羶亦作膻列子嬪御膻惡集韻又作□)
挻(説文方言楚部謂取物而逆曰挻从手延聲一曰揉也廣韻和也増韻又引也)埏(和土也老子埏埴以為器
廣韻打瓦也又本韻霰韻)煽(火盛也又霰韻○毛氏韻増)扇(説文戸扉也从戸翅省徐曰㑹意又揺翣也又
霰韻○平水韻増)顫(莊子鼻徹為顫謂審於氣臭又霰韻○毛氏韻増)○焉(於䖍切羽清音説文注見
尤䖍切鄭曰語助之焉假借為焉有之焉因借而借也集韻何也論語焉能為有焉能為無孟子焉有仁人在位又本韻○今
増)蔫(説文菸也从草焉聲廣韻物不鮮也増韻食物餲也又願韻)鄢(邑名又阮韻)○煙(因蓮
切羽清次音説文火氣也从火垔聲集韻或作烟荀子鳬雁若烟海古作□籀作□垔絪)歅(九方歅善相馬又真韻○
毛氏韻増)燕(國名詩甘棠注燕國幽州之域今涿郡薊縣又州名秦上谷郡唐置燕州又燕故城在今滑州胙城縣又
姓召公奭後以國為氏又霰韻)咽(説文嗌也从口因聲謂咽喉也醫經云咽者嚥水喉者候氣集韻或作胭㖶□又本
韻霰屑韻)殷(赤黒色又血深也左傳左輪朱殷注杜曰音近煙又刪文吻問韻○毛氏韻増○已上屬堅字母韻)○
涓(圭𤣥切角清音説文小流貌从水肙聲徐按周廟銘曰涓涓不壅爾雅汝為涓又中涓官名史記作鋗楚世家逢其
故鋗人韋昭曰即今之中涓又姓列仙傳有齊人涓子)䅌(麥莖也从禾肙聲集韻或作□蠲文𨕖射雉賦闚䦓蠲葉)
睊(説文視貌徐曰目睊睊側目相視貌○平水韻増)鵑(塢鵑鳥名注見齊韻䂓字集韻或作□)蠲
(説文蠲馬蠲也从虫益聲□象形明堂月令腐草為蠲一曰明也潔也又除也又齊韻)○權(逵員切角濁音説文
黄華木也从木雚聲一曰反常也漢儒以反經合道為權一曰稱錘雲笈云黄帝臣伶倫作權量又事任也又暫也又國名又
姓楚武王使鬭緡争權後因氏)顴(輔骨曰顴集韻或作□通作權)拳(説文手也从手􁔚聲一曰拳拳憂也又奉
持貌中庸拳拳服膺又姓衞大夫拳彌)卷(曲也詩有卷者阿又中庸一卷之石注猶區也又大卷黄帝樂名周禮大
司樂注疏卷者巻聚之義又縣名集韻或作□又銑霰阮韻)惓(惓惓謹也前劉向傳惓惓之義通作卷前賈捐之傳
敢昧死竭卷卷又霰韻○毛氏韻増)婘(博雅好也韓詩揖我謂我婘兮集韻或作□孉○毛氏韻増)捲
(説文氣勢也从手卷聲引國語予有捲勇莊子捲捲乎后之為人葆力之士也注自勞貌一曰収也治也通作鬈詩其人美且
鬈注壯勇也亦通作拳詩無拳無勇又銑霰韻○毛氏韻増)鬈(説文髪好也引詩美且鬈从髟巻聲一曰髪曲也又
禮記燕則鬈首疏云分髪為□紒也又阮韻)○員(于權切音與元韻元同説文員物數也本作員从貝口聲今文
作貟徐曰古以貝為貨故數之字从貝猶言一錢二錢也増韻又官數也集韻籀作□又文韻詩聊樂我員員於爾輻景員維
河竝音云行人子員伍員音亦同唐員半千董衝音運)隕(均也詩幅隕既長毛氏云幅廣也隕均也又軫韻○禮部
續降)圓(説文天體也本作圜从囗睘聲徐曰此方員字書從諫若轉圜一曰全也又圜法錢也或作圓今方圓皆作此
圓字易圓而神通作員孟子規矩方員之至也俗作員又刪韻○詩幅員既長箋云當作圓圓周也)湲(潺湲音義與元
韻湲同)○鐫(遵全切商清音説文破木也从金雋聲廣韻鑽也斵也增韻又刻也削也集韻或作鋑俗作鎸□非
是)朘(縮也注見本韻荀縁切○平水韻増)○詮(逡縁切商清音説文具也从言全聲晉書詮論謂具説事
理也一曰擇言也一曰解喻也)銓(説文衡也从金全聲一曰度也廣韻又量也次也又三銓唐𨕖法尚書銓掌七品以
上𨕖侍郎銓掌八品以下選流外謂之小選集韻或作硂亦作輇莊子輇才諷説之徒注輇量人物也)絟(説文細布
也通作荃前江都王傳景帝遺帝荃葛師古曰字本作絟今南方筩布)拴(揀也集韻通作詮銓○平水韻増)駩
(爾雅白馬黒脣駩)佺(説文偓佺古仙人名堯時服松實而眼方得仙)荃(説文芥□也从草全聲徐曰亦香草
也一名蓀注見元韻蓀字)筌(取魚竹器文選吴都賦今之斗回易得魚忘筌得兔忘蹄莊子作荃注香草可以餌魚或
云積柴水中使魚依而食一曰魚笱)痊(病除也)悛(説文止也从心夋聲一曰改也又次也左傳外内以悛又
真韻注)竣(退也國語已竣又真韻)㕙(戰國䇿東郭㕙天下之狡兔也音且縁切又韓文毛穎傳居東郭者
曰㕙○毛氏韻増)譔(説文專教也一曰殊也廣韻善言也又銑澘霰韻○毛氏韻増)縓(爾雅一染謂之縓注
絳色廣韻今之紅也禮記黄裏縓縁注紅赤黄色又霰韻○毛氏韻増)○宣(荀縁切商次清次音説文□天子宣
室也从宀亘聲徐曰从回風回轉所以宣隂陽也一曰徧也揚也通也廣韻又明也緩也増韻又召也又詩迺宣迺畝注令民
徧發土地故謂之宣又周禮車人半矩謂之宣一宣有半謂之欘又頭髪皓落曰宣易巽為宣髪今文易作寡髪又白黒雜曰
宣又謚法善聞周達曰宣一曰聖善周聞曰宣又州名吴宣城郡隋改宣州又姓漢有宣秉集韻古作□)瑄(璧大六寸
漢有司奉瑄集韻通作宣)亘(説文求亘也从二从回古文回音回象風回形上下所求物也○毛氏曰回當作回今文
省作曰凡宣垣字皆作亘與亘不同亘居鄧切从二从舟月蓋舟字也○毛氏韻増)朘(縮也前董仲舒曰日朘月削孟
康音揎謂轉褰踧也蘇林音鐫俗語謂縮朒為朘縮又本韻支韻)○全(從縁切商濁音説文全完也本作仝从入
从工徐曰工所為也㑹意篆文从王作全周禮玉人之事天子用全注純用玉也又姓吴有大司馬全琮又州名漢零陵郡晉
置全州古作□亦作□)純(禮記投壺二算為純音全又真韻史蘇秦傳錦繡千純音淳又音屯禮鄉射某賢於某若
干純音旋○今増)牷(説文牛純色禮祭祀牷牲以牛全聲書傳體完曰牷又祭義犧牷疏云犧純色天子牲也牷完
色也諸侯牲也)泉(説文□水原也象水流出成川形也徐曰水原所出也川三成川也爾雅濫泉正出涌出也沃泉垂
出下出也氿泉穴出反出也又貨泉錢也又洲名古閩地唐武榮郡後改泉州集韻或作灥亦作洤)○旋(旬宣
切商次濁音説文周旋旌旗之指麾也从㫃疋疋足也徐曰㫃疋為旋人足隨旌旗也廣韻又疾也増韻又回也斡也又周禮
鳧氏為鍾鍾懸謂之旋旋蟲謂之幹注旋屬鍾柄所以懸之旋蟲有蹲熊盤韻辟邪又溲便也左夷射姑旋焉又霰韻)漩
(説文回泉也本作㳬从水旋省聲或作漩又霰韻)璿(説文羙玉也从玉睿聲穆天子傳天子之寳璿珠注曰玉𩔖或
作旋荀卿賦旋玉瑶珠不知佩也亦作琁漢安帝紀琁璣玉衡又作璇史天官書璇璣集韻又或作㻽瓊籀作壡叡古作瑢)
還(復返也集韻或作□亦作睘通作旋經史旋還通用禮記周旋中規折旋中矩鄭注作周還折還又刪韻注)○
涎(徐連切商次濁音説文慕欲口液也本作㳄从欠水徐曰今作涎亦作㵪賈誼新書垂㵪相告集韻亦作􁞻□○蒙
古韻屬鞬母韻)○專(朱遄切次商清音説文六寸簿也从寸叀聲徐曰簿文簿也廣韻單也誠也獨也自足也増韻
壹也純篤也通作剸漢書上以剸屬任何亦通作摶始皇紀摶心措志又通作顓又寒韻注)甎(燒墼也甓也古史考
烏曹作甎集韻或作㼷亦作塼詩斯干載弄之　瓦注瓦紡甎也又作甎漢尹賞傳注今辟㼾甎也)剸(擅也一曰并合制領
也漢蕭何樊酈傳用事剸權荀子信而不見敬者好剸行也通作顓漢蔡義傳苟可剸制集韻亦通作專)鱄(魚之美者
又人名成鱄晉大夫又姓左傳鱄諸吴刺客通作專○張氏補遺)篿(楚人謂結草折竹卜曰篿離騷索瓊茅而筳篿
注瓊茅靈草也筳竹筭也蓋篿本竹筭用之以卜因謂卜為篿通作專後方技傳梃專須臾孤虚之術注筳八叚竹一曰竹器)
顓(説文頭顓顓謹貌从頁耑聲又顓蒙也又顓頊黄帝孫又顓臾國名义姓神仙傳有太𤣥女顓頊和)○穿
(昌縁切次商次清音説文通也从牙在穴中廣韻又孔也増韻委曲入也鑽也貫也又鑿也或作□又霰韻)川(説文
巛貫穿通流水也引書濬􁄏巜距巛言深􁄏巜之水㑹為巛也今文尚書作濬畎澮距川釋名穿也穿地而流也月令章句泉
流注海曰川又周禮萬夫有川注萬夫四縣之田方三十三里少半里遂從溝横洫從澮横九㑹而川周其外又漢書音義韋
昭曰河洛伊為三川又史記注涇渭洛為三川又四川今成都府潼川利州夔州四路)○椽(重縁切次商濁音説
文榱也秦名為屋椽周謂之榱齊魯謂之桷又霰韻)傳(説文遽也古謂奉使傳驛車為傳遽大夫稱傳遽之臣从人專
聲一曰轉也周禮訓方氏誦四方之傳道注世世傳説徃古之事又霰韻)○船(食川切音與椽同説文舟也从舟鉛
省聲方言闗西謂之船闗東謂之舟世本云共鼓貨狄作船黄帝臣又衣領曰船杜詩天子呼來不上船又姓出姓苑集韻或
作船俗作舡非是○毛氏曰俗作舡誤舽船本吴船名許江切佩觿集曰艂舡之舡為舟舡其順非有如此者)○遄
(淳沿切次商次濁音説文徃來數也从辵耑聲引易已事遄徃徐曰遄猶傳也駛易也廣韻疾也)篅(説文判竹圜以
盛穀也从竹耑聲一曰竹器集韻或作圜)膞(陶人作器具周禮器中膞注既拊泥而轉其均尌膞其側以擬度端其器
也集韻或作□○今増)輇(説文番車下庳輪从車全聲一曰無輻直斫木為之若推輪或作輲禮記載以輲車注讀
為輇有輻曰輪無輻曰輇崇蓋卑乘車之輪○喪大記君塟用輴注當為輇○今増)○翾(隳縁切音與元韻暄同説
文小飛也从羽睘聲徐曰學方翾飛蝡動集韻或作□亦作䴉揚子朱鳥䴉䴉説文又作蜎)儇(説文慧也从人睘聲
徐曰謂察慧輕薄小才荀子鄉曲之儇子詩揖我謂我儇兮通作翾荀子喜則輕而翾注輕薄巧慧也又刪韻注)嬛
(説文材緊也从女睘聲一曰便嬛輕麗貌又本韻庚韻注)懁(辨急也又霰韻注)獧(疾也又本韻霰韻)
蠉(蟲行貌一曰井中小赤蟲也又銑韻或作蜎)○祅(馨煙切音與暄同説文胡神也又官名唐官品有祅
正一曰胡謂神為祅闗中謂夭為祅又蕭韻)○鋗(呼𤣥切音與暄同説文小盆也从金肙聲一曰無足鐺又人名
前漢番君别將梅鋗○毛氏韻増)駽(説文青驪馬増韻今之鐵驄詩駜彼乘駽平去二音又霰韻)譞(多言
也集韻或作讂)○淵(么𤣥切羽次清次音説文□回水也从水􁂙象形左右岸也中象水也㑹意一曰深也管子曰
水出不流曰淵増韻止水也水盤旋處為淵又姓世本齊大夫淵㰬集韻古作􁂙􁟻俗作渊非○江左韻音淵娟縈三字皆从
么母羽次清之次音故監韻以娟營切縈字以縈縁縈年切淵娟二字此一音逓相反切也然俗呼娟為涓縈為營若以涓切
縈則縈音扄涓經堅扄也以營切縈則縈音營營涓緣營也二音皆誤廣韻又烏𤣥切乃影母則淵又音鴛鴛殷嫣鴛也今更
定皆以𤣥字為切庶幾清濁不致混淆)􁟲(弓隈也集韻通作淵)鼘(説文鼘鼘鼓聲也从鼓􁂙聲集韻或作鼝
□亦作咽詩振鷺鼓咽咽通作淵詩伐鼓淵淵王氏曰深也師衆則鼓逺則聲深)○娟(縈縁切音與淵同説文好
也从女肙聲又嬋娟美好貌又便娟舞貌或作嬛亦作嬽博雅嬽嬽美容)蜎(蜎蠉井中蟲也又周禮考工記廬人剸兵
欲無蜎蜎撓也鄭𤣥謂掉也若井中蟲又詩蜎蜎者蠋注鄭云特行貌)悁(説文忿也从心肙聲徐曰悁猶狷也魯連
曰棄忿悁之節一曰憂也詩憂心悁悁又霰韻)㾓(骨酸也列子心㾓體煩玉篇云骨節疼○毛氏韻増)○𤣥
(胡涓切羽濁音説文𤣥幽逺也象幽而入覆之也又黑而有赤色者為𤣥周禮染人六入為𤣥爾雅一染謂之縓再染謂之赬
凡𤣥色緅緇之閒是黒而有赤色也又深也班媫妤賦濳𤣥宫兮幽以清又㣲也記九族注𤣥孫陸佃曰曾孫之下為𤣥孫言
卑者於親屬㣲昧喪紀於是盡焉又姓列仙傳有𤣥俗河間人集韻古作□)泫(囦泫水澤廣貌一曰水名又泫氏縣
名屬上黨西有泫谷水又銑韻○今増)眩(惑也一曰視不明文選馬融廣成頌恊韻音又銑韻○今増)縣
(説文□繋也从系持□□倒首也前禮樂志髙張四縣又絶也前髙紀縣隔千里又霰韻○徐曰此本縣挂之縣今俗加心義
無所取顔師古曰古書縣邑字皆作寰此直縣挂字後人轉用為州縣字乃加心以别之也)○沿(全專切羽
濁音説文縁水而下也从水□聲左傳沿漢泝江杜預曰沿順流泝逆流又荀子鉛過故鄉與沿同史記夏紀均四海讀曰沿
○毛氏从水从□□音鉉俗作㳂非是)鉛(説文青金也錫之𩔖鉛生蜀錫生桂陽有銀坑處有之本草云殺蟲毒又
鉛粉胡粉也)巡(循也禮記隂陽長短終始相巡音沿又真韻○禮韻續降)縁(因也一曰衣飾又夤縁連絡也
又循也孟子縁木求魚又翰霰韻)蝝(説文復陶也从蟲彖聲劉歆説蚍蜉之有翼者董仲舒説蝗子春秋宣十五年
蝝生公羊注始生曰蝝大曰􁉸顔師古注漢五行志顔師古注螽蝗𩔖爾雅本作蝮蜪)捐(棄也増韻除去也損也委
也又死病曰捐瘠又捐毒西域國名史西南夷傳身毒一作乾毒一作天竺浮屠胡是也索隱音捐篤)鳶(説文□鷙
鳥也似鴟而小本作□从鳥屰于上為逆今文作鳶詩鳶飛戾天陸佃曰鳶鈍者以風作之則髙飛或作䳒前梅福傳䳒鵲遭
毒則仁鳥増逝)○􁗷(而宣切半商徴音説文城下田也从田耎聲一曰郤也郤隙地也師古曰游地游餘也漢申屠
嘉傳侵廟􁗷垣或作堧師古曰堧者外垣之内内垣之外亦作壖漢食貨志田其宫壖地又作㽭廣韻㽭江河邊地又過韻)
瓀(珉也石似玉禮記士佩瓀玫集韻或作瑌○禮韻舊出瑌字)撋(煩撋猶挼莎也廣□摧物或作擩周禮擩
祭注以肝肺菹擩鹽醢中以祭唐藝文傳嚌擩道真集韻亦作㨎捼)蠕(蟲行貌荀子蠕而動或作臑又準銑韻○毛氏
韻増)犉(黄牛黒脣又真韻)輲(無輪車或作輇詳見淳沿切輇字注○毛氏韻増○已上屬涓字母韻)○
甄(稽延切音與元韻鞬同説文匋也徐曰甄化之也董仲舒傳甄者所為揚子甄陶天下在和竝吉延切又察也免也
又詳見真韻内注)○愆(丘䖍切角次清音説文過也从心衍聲増韻又差爽也又惡疾曰愆左傳夷王愆於厥身
或作諐禮記引詩不讐于儀亦作□漢劉輔傳元首無失道之□集韻又作㥶籀作□)騫(説文馬腹熱也从馬寒省
聲徐曰馬腹病一曰虧也詩不騫不崩閔損字子騫取虧少之義増韻又輕儇躁進貌栁乞巧文沓沓騫騫又姓風俗通云閔
子騫後漢有金城騫包○舊韻注馬縶誤○孫氏曰騫騫二字音訓不同以字書正之騫音掀从鳥注飛貌騫音愆从馬注馬病
又虧也文人相承以騫為掀舉之義押入先韻非也)褰(説文絝也引左傳公在乾侯徵褰與襦注褰袴也廣韻齊魯言
袴集韻或作䙭□亦作□)搴(取也本作攓方言楚謂之攓今文作搴前賈誼傳搴兩廟之器通作騫楊偉傳斬將騫旗)
攐(説文摳衣也从手褰聲徐引詩攐裳涉溱今文詩作褰○今増)掔(牽去也莊子掔好惡又先翰霰増○毛氏
韻増)○乾(渠馬切角濁音説文上出也从乙乙物之達也倝聲又伊川程氏曰以形體謂之天以功用謂之乾又易
卦名健也廣韻又君也堅也増韻又勤也又州名本古雍州地唐置乾州集韻籀作麧麧或作􁁒俗作乹非是又寒韻○孫氏
示兒編曰乾有干䖍二音今俗分别以乾音䖍以乹音干者非)虔(説文虎行貌从虍文聲徐曰虎之行兢兢然有威故
謂敬為䖍廣韻㳟也固也殺也方言秦晉之北謂賊為䖍左傳䖍劉我邊陲注䖍劉皆殺也又顔師古曰妄託上帝而堅固為
邪惡曰矯䖍韋昭曰强取曰䖍又州名漢豫章郡雩都贛縣唐置䖍州宋改贑州又姓)犍(犍為郡名又元韻)騝
(駵馬黄脊)揵(廣韻舉也又元阮銑韻○毛氏韻増)鍵(廣韻鑰也又阮銑韻　毛氏韻増)腱(大筋也一
曰筋頭記内則注餌筋腱也○毛氏韻増)鰬(魚名前相如賦鯿鰫鰬魠郭璞曰似鱓博雅大鱓謂之鰬○今増)○
姸(倪堅切音與言同蒙古韻音入喻母説文技也一曰不省録事也从女幵聲一曰難侵也一曰慧也一曰安也廣韻
美好也方言自闗以西秦晉之故郡謂好曰姸)硏(説文䃺也从石幵聲又窮究也易能硏諸侯之慮又人名漢敘
傳硏桑心計於無垠孟康曰硏古之善計者師古曰計硏一名計倪一曰計然又霰韻)○顚(多年切徵清音説文
頂也从頁真聲又莊子顛顛專意也又姓左傳晉有顛頡廣韻或作㒹俗作顛非是又本韻)巓(山頂也集韻或省作
寘)癲(説文狂也通作顚○今増)□(倒也或作傎増韻傎倒也穀梁傳以晉文公之行事為已傎矣晉五行志
傎倒通作顚詩顚之倒之亦通作瘨揚雄傳瘨眩○毛氏韻増)槇(説文木頂也从木眞聲一曰仆木也通作顚徐曰按
槇樹杪也尚書若顛木之有由枿本作此假借作顚仆字也○今増)蹎(説文䟦也从足眞聲荀蹎跌碎折注躓也
前貢禹傳一旦蹎仆通作顚書顚覆厥徳亦通作㒹唐李石傳晉君臣以夷曠致㒹)滇(説文益州地名从水眞聲徐按
史記滇池水原廣末更狹似倒流故曰滇池故滇王國前西南夷傳滇池方三百里前武紀注西南夷昆明國有滇池漢欲伐
之故作昆明池以象之在長安西南周回四十里通作顚司馬相如傳顚歌子虚賦文成顚歌注益州顚縣其人能西南夷歌
顚與滇同)􁍝(馬顙戴星謂之􁍝廣韻馬額白通作顚詩有馬白顚)瘨(説文腹脹也从瘨眞聲又病也胡寧瘨我
以旱瘨我饑饉又銑韻○禮部韻増)○天(他年切徵次清音説文□顚也至髙無上从一大鄭氏曰象垂示之形白
虎通天者身也天之為言鎮也釋名云豫司兖兾以舌腹言之天顯也青徐以舌頭言之天坦也坦然而高逺廣雅云天去地
二億一萬六千七百八十一里半度地之厚與天髙等南北相去一億三萬三千五十七里二十五步東西短四十步物理論
云水土之氣升為天一曰刑名也刺鑿其額曰天易其人天且劓陸云天剠也集韻古作□􁔟廣韻古作□唐武后作□)○
田(亭年切徵濁音説文□陳也樹穀曰田象形口从十阡陌之制也釋名云填也土已耕曰田五稼填滿其中也周禮
職方氏澤藪曰圃田注在中牟又詩應田縣鼓注田大彭也又州名廣南化外唐開蠻洞置又姓出北平敬仲自陳適齊後改
田氏九代遂有齊國古田與陳聲同)佃(治土也古者一夫一婦佃田百畝一曰古卿車春秋傳乗中佃一轅車又銑韻)
鈿(金華飾又霰韻)畋(説文平田也从支田引周書畋爾田今畋獵字从此廣韻取禽獸也或作甸周禮司服凡
甸注田獵也甸祝甸役大甸獵竝音同集韻亦作□□通作田詩田獵注田者太刈草以為防或舎其中亦通作佃易以佃以
漁注取獸曰佃取魚曰漁又霰韻)窴(説文塞也从六眞聲廣韻加也滿也前溝洫志窴决河或作塡亦作鎭又作嵮
荀子嵮如也注與填同)闐(説文盛也从門眞聲引詩振旅闐闐詩緝曰衆盛貌猶今人言駢闐也廣韻轟轟闐闐盛
貌増韻又滿也漢書闐門又于闐國名西域傳有兩音通作顚禮記玉藻盛氣顚實注讀為闐又霰韻)□(□□鼓聲
通作塡孟子塡然鼓之○今増)□(博雅礎磶□礩也一曰石落聲春秋傳霣石注聞其磌然又眞韻○禮韻續降)
嗔(説文盛氣也从口眞聲又眞韻○説文嗔本音田五經文字云振旅嗔嗔至唐聲尚如此今俗則以為嗔嫌字矣○
毛氏韻増)滇(滇泫大水貌又前郊祀志泛泛滇滇從高斿○毛氏韻増)□(撃也楚詞宋玉招魂□鳴鼓些注急
擊如投擲之勢又引也揚也○今増)顚(憂思貌禮記色容顚顚又本韻○毛氏韻増)○年(寧顚切徵次濁
音説文本作秊穀熟也从禾千聲徐曰周曰□取禾一熟也今經典相承作年釋名進也進而前也又爾雅曰稔也謂嵗一稔
又周禮太史注中數曰嵗朔數曰年年是㨿有氣之初嵗是舉年中之稱集韻亦書作□唐武后作□○孫氏曰爾雅言夏曰
嵗商曰祀周曰年唐虞曰載按堯典以閏月定四時成嵗舜典曰嵗二月東巡狩則唐虞不特曰載也禹貢作十有三載乃同
則夏不特曰嵗也太甲曰三年復歸於亳則商不特曰祀也洪　範惟十有三祀周禮三嵗計羣吏則周不特曰年也葢載以始一
嵗而終嵗以星一嵗而周祀以祭一嵗而徧年以禾一嵗而熟四者各異而實同也)○緶(蒲眠切宫濁音説文交枲
也一曰緁衣也从系便聲漢賈誼䇿白縠之衣緁以偏諸緁著衣也顔曰緁音妾謂編諸緶著之也集韻或作編)腁
(胼胝皮堅也集韻或作跰通作駢孟子注禹稷駢躓)□(説文幷脅也从骨并聲通作駢晉文駢脅徐曰謂肋骨連合為
一也莊子駢拇枝指)駢(説文駕二馬也从馬　并聲又駢聨也又青韻)輧(婦人車四靣屏蔽者周禮注軿猶屏也取
其自蔽障又青韻)蠙(珠名増韻珠母書淮夷蠙珠集韻本作玭或作琕又眞韻)蹁(説文足不正也一曰拖後足馬
一曰蹁蹮旋行貌又晉石崇𫝊牛本不遲良由馭者制之可聴蹁轅則駃矣又本韻○今増)諞(説文便巧言也从言
扁聲引論語友諞佞今文作便又銑韻)○便(毗連切音與緶同説文安也人有不便更之故从人更徐曰此㑹意
増韻又習也宣也一曰便便辯也論語便便言又便便肥滿貌邊韶腹便便又溲也又姓漢有少府便樂成又霰韻)
楩(木似豫章或作梗書注梗梓)平(平平辨治也書王道平平义均也又唐映韻)○眠(民堅切宫
次濁音説文本作瞑翕目也从目㝠徐曰㑹意莊子晝瞑㨿槁梧而瞑今文作眠又芊眠色深貌文選南都賦青冥盱瞑陸機
賦精麗芊眠)櫋(説文屋櫋聨也从木邊省徐曰櫋亦㮰也楚辭九歌擘蕙櫋兮既張注折蕙覆櫋屋也)矏
(説文目旁薄緻宀宀也从目臱聲楚辭靡顔□理遺視矏矏今人云眼臉單一曰宻也集韻或作□通作臱)○緜
(彌延切音與眠同説文聨微也从系帛一曰纊之别名精曰緜麤曰絮又弱也前嚴助傳緜力師古曰其弱如緜又不絶貌詩
緜緜𤓰瓞又宻也詩緜緜其麃或作綿又纒綿綢繆也又州名漢屬廣漢郡隋置綿州以綿水名又姓晉張方以綿思為腹心)
謾(慧黠也一曰欺也漢書欺謾師古曰音與緜同　注誑言也集韻或作䛲又歡換諌韻○毛氏韻増)○前(才先
切商濁音説文本作歬不行而進也从止在舟上徐曰坐而至者舟也𨽻作前廣韻先也増韻前後之對又進也集韻或作□)
媊(女媊星名甘氏星經曰太白上公妻居南斗食厲天下祭之曰明星)○錢(財先切音與前同説文銚也古
者田器从金戔聲一曰貨也周禮注泉也其藏曰泉其行曰布取名流衍無不徧也又姓晉有歴陽太守錢鳯又銑韻)○
邅(張連切次商清音屯邅難行不退貌昜屯如邅如班固賦紛屯邅與蹇連集韻或作亶亦作㣶又霰韻)鱣
(説文鯉也从魚亶聲引詩鱣鮪發發郭璞曰鱣大魚似鱓而短鼻口在頷下體有邪行甲無鱗肉黄大著二三丈與鯉全異今
江東呼黄魚陸佃曰俗謂之玉版嚴氏曰本草以鱣為鱑魚俗作鱘即鱘黄魚也集韻或作鱓○又銑韻)驙(馬載重曰
驙)○梴(抽延切次商次清音説文長木也从木延聲引詩松桷有梴又方言碓機也自關而東謂之梴)○纒
(澄延切次商濁音説文繞也从系㕓聲一曰束也又姓漢藝文志有纒子著書集韻或作繵亦省作纒)瀍(水名出河
南北山入河一曰東過洛陽至偃師縣入洛)躔(説文踐也从足廛聲徐曰星之躔次星所履行也方言歴也日運為
躔月運為□又居也文選吴都賦英雄所躔集韻或作蹍)廛(説文一畝半一家之居也从广里八土徐曰古者百步為
畝三畝為里一畝半半里也故从里八土八半也分也㑹意一曰市物邸舎曰廛一曰民居區域之稱又古者一夫田百畝别
受都邑五畝之地居之故曰五畝之宅是也揚雄傳有田一廛晉灼注曰百畝謂有宅一廛則其田百畝也集韻或作㙻□厘
鄽○毛氏曰當作廛俗作□㕓竝非)○潺(鋤連切音與纏同水流貌一曰潺湲水聲又刪韻)孱(説文迮也
从孨在尸下一曰呻吟也又冀州人謂懦弱曰孱廣韻又不肖也又漢書吾王孱王也韋昭曰仁謹貌又地名前地理志武陵
郡孱陵又山刪韻)○鋋(時連切次商次濁次音説文小矛也从金延聲漢書注鐵把短矛方言吴楚間謂矛曰鋋)
埏(地際也漢相如封禪書下泝八埏注地之八際又本韻)單(爾雅太嵗在夘曰單閼一曰匃奴酋長曰單于
單于廣大貌言象大單于然又寒旱銑霰韻)嬋(嬋娟美容廣韻好貌集韻通作嬗)蟬(説文以旁鳴者从虫
單聲方言蜩秦晉謂之蟬楚謂之蜩宋衞謂之螗淮南子蟬無口而嗚飲而不食三十日而蛻禮冠飾附蟬取其清髙而不食
蟬脫曰枯蟬曰伏蜟集韻或作蟺揚雄賦蟺蜎蠖濩之中)禪(静也浮圖説杜詩虚空不離禪又代也集韻或作嬗前賈
誼服賦形氣轉續變化而嬗蘇林曰相傳與也師古曰此即禪代字叶韻音蟬又霰韻○毛氏韻増)澶(澶淵地名在頓
丘縣南又州名漢屬東郡唐置澶州)儃(態也又儃佪不進貌楚辭欲儃佪以干傺集韻或作僤○毛氏韻増)○
嘕(虚筵切羽次清音博雅樂也一曰笑貌楚辭大招宜笑嘕只一曰嘕嘕喜也集韻或作㗔通作嫣宋玉賦嫣然一笑)
仚(説文輕舉也从人在山上)○延(夷然切羽次濁音説文長行也从㢟丿聲徐曰安步然後知千里之行也
一曰陳也及也増韻又納也逺也又遷延淹久貌左傳遷延之役又州名漢髙奴縣後魏置延州以延水名又姓漢延篤為京
兆尹又霰韻)筵(説文竹席也引周禮度堂以筵筵一文又鋪陳曰筵藉之曰席又周禮司几筵注疏初在地者一重
謂之筵重在上者謂之席)䀽(相顧視而行也集韻或作□)莚(草名又蔓莚相連屬貌又霰韻○毛氏韻增)
埏(登也方也墓道也文選哀永逝文棺㝠㝠兮􁇀窈窈注埏墓隊也或作羨史記始皇紀畢已藏閉中羨下外門盡閉
又際也漢相如傳八埏注本音然○毛氏韻増)綖(冠上覆左傳衡紞紘綖通作延禮記玉藻前後邃延注言皆出冕前
後而垂疏云延用三十升布染黄覆冕上冕以板為之又銑霰韻)蜒(蟲名方言燕北謂析易曰祝蜒一曰蟃蜒獸名
前相如賦注大獸似貍長百㝷一曰蜿蜒龍貌又蚰蜒蟲名)郔(鄭地通作延左傳至於廩延)○焉(尤䖍
切音與延同䝉古韻音疑母説文□鳥黄色象形假借為語助也増韻語終辭栁文曰决辭也又本韻)○蓮(靈年
切半徵商音芙蕖之實也从艸連聲通作苓枚乘七發蔓草芳苓注古蓮字曹子建七啓搴芳苓之巢龜)憐
(説文哀也从心粦聲廣韻又愛也集韻或作怜又震韻)零(先零西羌名又青敬韻)連(陵延切音與蓮
同説文員連也从辵車㑹意廣韻合也續也還也又匈奴單于謂天為祁連西域有天山一名祁連山又州名漢屬桂陽郡隋
置連州又姓左傳齊有連稱)漣(説文小波从水連聲廣韻漣漪風動水成文又泣貌又水名屬淮東漢臨淮郡宋建
軍)聨(説文連也从耳耳連於頰从絲絲連不絶也又官聨徐曰周禮官府之聨事謂大事非一官所了者衆共成之
也通作連周禮太宰官聮注古者連作聮又聮綿綴屬也一作連綿蟬聮一作蟬連不絶之貌)○然(如延切半商徵
音説文□燒也从火肰聲肰音然孟子火然泉達集韻古作□漢召信臣傳晝夜□藴火文選美新□除扁籍一曰如也廣韻
又語助又燕然山名又率然蛇名山海經常山有巨蛇物觸之中首則尾至中尾則首至中腰則首尾俱至孫子兵法曰將之
三軍如率然世言率然之義蓋取此又果然猿屬青目黒頰有髯又愛其𩔖生相序死相赴國史補云揚州取一
果然則數十果然可得蓋不忍傷其𩔖聚族而啼殺之不去也周禮巾車然注果然也明生則相敘患難相赴也○毛氏曰然已从火俗又
加火作燃○已上屬鞬字母韻)○賢(胡千切羽濁音説文多才也从貝臤聲徐曰臣執事也欲其用之如貝之行也
如貝之積也一曰善也大也廣韻又能也増韻又愈也過也又周禮考工記輪人五分其轂之長去一以為賢注大穿也又姓
古作臤贒)礥(太𤣥有礥首曰地險也集韻通作賢)弦(説文弓弦也□从弓象絲軫之形徐曰軫重也又釋名弦
月半之名其一旁曲一旁直若張弓弦也又國名左傳注弦國在弋陽又姓鄭有商人弦髙弦子之後)誸(言急也莊
子言稽乎誸一曰堅正也)絃(八音之絲也漢志絲曰絃列子絃歌誦書通作弦論語閒弦歌之聲禮記夏弦舜作五弦
之琴又霰韻)舷(船邊也)蚿(馬蚿蟲百足莊子䕫憐蚿蚿憐蛇通志云似蜈蚣而小尤多腳不能毒人又曰
馬軸所謂百足之蟲至死不僵方言北燕謂之蛆蟝大者馬陸一名商蚷莊子曰使螡負山商蚷馳河)胘(説文牛百
葉也服䖍曰有角曰胘無角曰肚一曰胃之厚肉今俗言肚胘○今増○已上屬賢字母韻)○卷(驅圓切角次清
音縣名在河南周勃傳其先卷人一曰冠武又本韻又銑霰阮韻)棬(屈木盂也一曰器似升屈木為之或作圈記杯
圈注圈屈木所為巵匜之屬集韻或作桊□□)弮(弩絭也本作絭或作弮前司馬傳張空弮師古曰張弩之空弓如言
拳也前李陵傳連弩注三十弩共一弦張晏曰三十絭共一臂也○楊氏曰司馬遷言李陵轉戰千里矢盡道窮士張空拳漢
書文頴注曰拳弓弩弮也師古曰與絭同言陵時矢盡故張弩之空弓非空拳也拳則屈指不當言張又李善注文選援李登
聲𩔖云拳或作捲言兵已盡但張空捲以擊耳又援桓寛鹽鐡論曰陳勝奮空捲而破百萬之軍今俗謂奮空拳蓋以為拳手
之拳失之)○攣(閭員切半徵商音説文係也从手䜌聲又拘攣也又戀也前李夫人傳上所以攣顧念我者集韻或
作□又霰韻○已上屬卷字母韻)

　　二(蕭與宵通)

　　驍(堅堯切角清音説文良馬也从馬堯聲一曰健也○堯从垚从兀俗作堯非是)澆(説文沃也从水堯聲一曰
薄也或作􁓚莊子􁓚淳又嘯韻)僥(説文偽也从人堯聲或作儌漢書匪儌匪傲集韻或作憿)梟(説文不孝鳥日
至捕梟磔之从鳥首在木上㑹意詩注一名流離少好而長醜爾雅鶹□漢儀夏至賜百官梟羮欲絶其𩔖也夏至微隂始起
育萬物梟害其母故以此日殺之又梟盧樗蒲采名晉謝艾曰梟邀也六博得邀者勝又勇也史記留侯世家楚梟將前髙帝
紀北貉燕人來致梟騎注梟勇也如六博之梟又姓隋煬帝殺楊𤣥感改其姓為梟氏又本韻先韻)蟂(獺屬害魚者前
賈誼傳偭蟂獺以隱處○今増)憿(説文幸也从心敫聲集韻或作激通作僥儌亦通作徼禮記中庸小人行險以徼倖
○説文徐曰憿从心今多作儌非此字毛氏曰儌倖字本作儌後人又以邊徼之徼為儌倖之儌然相承亂之久矣○毛氏韻
増)徼(説文循也从辵敫聲徐曰循猶繞也又求也要也左傳君惠徼福於敝邑又抄也孔曰抄人之意以為己有論
語惡徼以為知者史記仲尼弟子傳以徼其師又嘯韻増韻亦作憢僥誤)○翹(祈堯切角濁音説文尾長毛也从羽
堯聲徐引西都賦發皓羽兮奮翹英又後輿服志鸞旗曰鷄翹一曰鸞旗者編羽旄列繫幢㫄民或謂之鷄翹又企也又翹翹
髙貌左傳翹翹車乘又錯雜貌詩翹翹錯薪又危也詩予室翹翹集韻或書作□)劭(精異意又漢書劭農注顔曰勸
勉也師古音邵蘇林音翹又美也文選潘安仁詩令民患不劭又嘯韻)招(舉也前賈誼過秦論招八州而朝同
列又掲也莊子有虞氏招仁義以撓天下韓文諌臣論招其君之過又本韻○毛氏韻増)荍(説文草名蚍􁇩也从草収
聲注蜀葵紋荆葵詩注芘芣爾雅翼云一名錦葵花似五銖錢粉紅有紫今詩視爾如荍)○貂(丁聊切徴清音説文
鼠屬从豸召聲出東北夷大而黄黒一云出丁零國徐曰按古今注侍中冠以貂為飾胡廣曰北方寒凉本以貂皮煖額附施
於冠遂為首飾漢官儀貂蟬注應劭曰貂内勁悍而外温潤蟬居髙飲潔徐廣曰趙武靈王效胡服有此秦漢即用之字説曰
貂或凋之毛自召也又姓或作鼦史貨殖傳狐鼦裘千皮集韻亦省作鼦)􁋆(吴船也集韻或作􁉆)刀(刀斗古者
軍有刀斗漢李廣傳不擊刀斗孟康曰以銅作鐎受一斗晝炊飲食夕擊行夜師古曰鐎音譙温器也蘇林曰形如鋗無縁纂
文曰刀斗持時鈴也又刀刀風欲止微動貌莊子而獨不見之調調之刀刀乎又姓出渤海齊大夫竪刀之後又豪韻○禮韻
作刁○説文􁌯刀兵也都牢切又丁聊切本一字而二音後人作刁以别之而已詩維玉及瑶□琫容刀亦一音貂此則刁字
夲作刀可見也復古編云别作刁非是)凋(説文半傷也又凋瘁也从仌周聲記示民不凋通作□語嵗寒然後知松
柏之後彫亦通作雕晉書雕弊之迹)琱(説文治玉也从玉周聲通作彫孟子使玉人彫琢之亦作敦詩敦琢其旅注敦
與琱同徐氏音)彫(説文琢文也从彡周聲漢杜林傳斲彫為樸又畫文也書峻字彫牆左傳厚斂以彫牆通作雕禮記
雕題交趾注雕刻肌以丹青湼之通作敦又漢皇后紀斲敦為樸亦通作錭荀子錭刻黼黻文章以塞其目)雕(説文
驐也从隹周聲徐引詩注雕也或作鵰籀文雕字史記李將軍射鵰漢書作射雕師古注雕大鷙鳥一名鷲黒色翮可為箭陸
佃曰雕能食草似鷹而大黒色俗呼皂雕又雕雕章明貌荀子雕雕焉懸貴爵重賞又姓禮韻本出鵰字)敦(畫弓也廣
韻天子弓也詩敦弓既堅或作弴又灰寒○元準阮隊願號韻注○禮韻本出弴字)祧(他凋切徴次清音説文遷
廟也从示从兆祭法逺廟為祧去祧為璮祧超然上去意也又左傳以先祖之祧處之杜預曰諸侯以始祖之廟為祧集韻古
作□通作庣)恌(説文愉也本作佻从人兆聲引詩視民不佻今文詩作恌或作窕左傳楚師輕窕漢書五行志小者
不窕集韻亦作□通作挑荀子其服不挑注與佻同)朓(晦而月見西方劉向曰朓者疾也孟康曰朓者月行疾在日前
早見又篠韻漢五行志士了切)挑(説文撓也从手兆聲一曰摷争也廣韻挑撥也増韻取也杖荷也又挑匕鄭曰挑謂
之臿又尤篠豪韻詩挑兮達兮徒刀切漢項羽挑戰徒了切)覜(見也増韻衆聘也周禮殷見曰覜有兩音又嘯韻
毛氏韻増)□(田器或作銚莊子銚鎒注剗削之器集韻亦作□通作□又見鍬字注)□(説文斛旁有􁋵从斗
□聲廣韻斗旁耳周禮注耳三寸實一升一曰利也通作庣前律志量者龠合升斗斛其法用銅方尺而圜其外旁有庣師古
曰庣不滿之處○禮韻本出庣字○今正)條(枝落也詩蠶月條桑沈音又本韻○毛氏韻増)○蕭(先彫切商
次清次音説文艾蒿从草肅聲陸璣云荻蒿或云牛尾蒿白華莖麤科生多者數十莖可作燭有香氣祭祀以脂爇之陸佃云
蕭可以祭故其字从肅又蕭墻謂門屏也蕭肅也人臣至此加肅敬也爾雅翼云周人炳蕭使臭陽達於墻屋故曰蕭墻又蕭
斧説文徐曰謂芟艾之斧也又蕭條寂寥貌蕭瑟風貌楚辭悲哉秋之為氣也蕭瑟兮注寒凉貌文選哲匠感蕭晨注秋晨蕭
瑟又蕭寺因梁姓又縣名今徐州古蕭國又姓宋支子食采於蕭因氏○當从肅俗作蕭非)簫(説文參差管樂象鳯
之翼爾雅大者長尺四寸編二十四管小者十六管楚辭吹參差兮誰思參差簫也釋名肅也言其聲肅肅然清也風俗通云
舜作簫何承天謂黄帝使岐伯作之禮圖雅簫尺二寸二十四彄頌簫尺四寸十六彄矩簫二十一管軍中鼓吹樂景祐樂記
敎坊簫凡十七管又洞簫漢書音義云洞通也簫之無底者或作箾左傳季札見舞韶箾集韻亦作□)瀟(瀟瀟風雨
暴疾貌一曰水名瀟湘二水㑹於永州水經云瀟者水清深也集韻或作潚)􁠢(凉風謂之􁠢集韻或作□○平水韻
増)彇(弓弭頭也通作簫禮記左手執簫注邪也疏云弓頭稍剡差邪似簫又謂之鞘又集韻或作□)蟰
(説文蟰蛸蟲名長股者崔豹古今注一名長蚑集韻或作蟰詳見蛸字注○平水韻増)騷(愁也又繹騷擾也詩徐方
繹騷徐氏音又蒲騷地名左傳敗鄖師於蒲騷即陽臺巫山在今峽州又豪皓號三韻○毛氏韻増)宵(思邀
切音與蕭同説文夜也从宀宀下㝠也肖聲書宵中注陽氣消也周禮司寤氏禁宵行者注宵定昏也又莊子注不田明坦之
塗曰宵又小也禮記宵雅肄三又嘯韻)霄(説文雨䨘為霄从雨肖聲又霄雪今人所謂濕雪也著物則消又雲霄近
天氣甘泉賦騰清霄而軼浮景集韻或作䨭㲵)消(説文盡也从水肖聲廣韻㓕也増韻又衰也退也釋也殺也)
綃(説文生絲繒从系肖聲一曰綺屬魯詩注繡也或作縿禮記檀弓縿幕魯也注縑也亦作繡詩素衣朱繡注一音宵
禮記繡黼丹中衣注讀為綃引詩素衣朱綃通作宵儀禮姆纚笄宵衣鄭曰宵讀如素衣朱綃之綃)硝(硭硝藥名○平
水韻増)銷(説文鋪金也又鑠也鎔也)捎(指除也周禮考工記以其圍之防而捎其藪又揺捎動貌毛氏韻増)
蛸(説文□蛸堂蜋子从虫肖聲爾雅桑螵蛸一名□蛸一名煿燋又海螵蛸烏賊骨又姓南齊武帝改其子巴東王子
響為蛸氏又肴韻)哨(口不正曰哨禮枉矢哨壺又揚子禮義哨哨注不正也増韻多言貌又嘯韻)梢(考工
記匠人梢溝三十里而廣倍注謂水潄齧之溝鄭衆説又爻韻○毛氏韻増)逍(説文逍遥翺翔也从辵肖聲通作消
禮記消揺於門)俏(俏然反琴聲李頥説或作削莊子孔子削然反琴而弦歌注瀟洒意又嘯韻○今増)痟(説文
酸痟頭痛从疒肖聲引周禮春時有痟首疾鄭注云酸削也疾醫注疏云頭痛之外别有酸削之痛酸嘶也又渇疾漢司馬相
如痟渇疾集韻或作□通作消後李通傳素有消疾注消中之疾)揱(長臂貌一曰纎殺也周禮考工記輪人欲其揱
爾而纎注殺小也)肖(衰㣲也史記申吕肖矣徐廣説又莊子達於知者肖注肖釋散也又嘯韻○毛氏韻增)
翛(翛翛羽敝也詩予羽翛翛又莊子翛然而徃注飛羽貌集韻或作脩亦作□又尤有錫韻)○囂(虚嬌切羽
次清音説文囂聲也氣出頭上从㗊頁頁亦首也鄭氏曰象聲之形聲形不可象故象其氣从口出或作嚻左傳湫隘嚻塵注
杜曰嚻聲也塵土也又囂囂無欲自得之貌孟子囂囂然曰人知之亦囂囂竝一音許嬌切又豪韻)䖀(説文楚謂之蘺
晉謂之䖀齊謂之□从艸囂聲徐按本草白芷一名虈七命云仰祈神虈注一名芳草一名□)枵(説文□木貌从木号
聲引左傳嵗𤣥枵枵虚也徐按爾雅虚星子位之次始女八度終危九度凡三十二度枵虚耗之名北方注木皆虚盡从木色
黒故曰𤣥杜預曰𤣥枵三宿虚在其中一曰木根从□當作号俗作□非)呺(呺然虚大貌莊子非不呺然大也又豪號
韻○張氏補遺)歊(説文象氣出貌从欠髙髙亦聲鄭氏曰聲兼意文選西都賦吐金景歊浮雲或作□漢班固敘傳曲
陽□□注氣盛貌又笑屋沃鐸韻)熇(炎氣集韻或作燆又屋沃藥韻)獢(説文猲獢从犬喬聲一曰犬短喙曰
猲獢或作驕詩載獫猲驕)毊(爾雅大磬謂之毊注形如犂錧玉石為之又音喬)○膮(馨么切音與囂同説
文豕肉羮也从肉堯聲一曰香也儀禮羊曰羶豕曰膮皆香美之名又笑韻)嘵(説文懼聲也引詩惟予音嘵嘵注恐
懼告愬意集韻或作譊憢)○幺(伊堯切羽清次音説文□小也象子初生之形徐曰象纔有形質也文選陸機賦絃
么徽急注小也爾雅么㓜也前漢書么䯢尚不及數子今俗作么)紗(説文急戾也从弦省少聲)怮(憂也又尤
宥效韻)宎(深竅聲莊子宎者咬者又篠笑韻○毛氏韻増)○腰(伊消切音與么同説文□身中也象人要
自臼之形徐曰要為中間所以自臼持也本作□𨽻作要今文从肉作腰廣韻或作腰杜詩行人弓箭各在腰又見要字注)
要(説文本身腰字注見腰字今身腰之要作腰而要但為要約字矣論語久要注舊約也廣韻要勒也漢文帝欲征匈
奴皇太后固要注刼也左傳天地以要我又察也書要囚注要察囚情得其辭以斷獄又笑韻)葽(説文草也引詩四月
秀葽劉向説此味苦苦葽也徐按字書云狗尾草也詩注物成自秀葽始爾雅葽繞棘菀注今逺志詩緝曰四月陽氣極於上
而微隂已胎於下葽感之而早秀毛注不指為何草鄭疑為王萯詩詁曰葽未詳何草又盛貌文選蜀都賦皛貙氓於葽草注
葽盛也)喓(喓喓蟲聲詩喓喓草蟲)䙅(衣襻也集韻或作䌁通作要詩要之襋之○平水韻増)邀
(遮也求也集韻或作儌通作要孟子將要而殺之使數人要於路又以要人爵○已上屬驍字母韻)○驕(居祅切角
清音説文馬髙六尺為驕从馬喬聲引詩我馬維驕一曰野馬又本韻)嬌(女字禹娶塗山氏之女曰女嬌又態也増
韻妖嬈也)穚(禾秀又莠草長茂貌通作驕詩維莠驕驕通作喬揚子田甫田者莠喬喬)憍(逸也矜也廣韻憐也
恣也通作驕書位不期驕驕淫矜侉亦通作喬記喬而野敖辟喬志)矯(矢躍出也神異經云東王公與玉女更投壺千
二百矯又矯矯髙舉貌漢敘傳賈生矯矯弱冠登朝師古曰合韻音又篠韻○毛氏韻増)鷮(説文長尾雉走且鳴乗輿以為
防釳著馬頭上蔡邕獨斷曰釳方數寸以揷羽詩有集維鷮陸璣曰小於翟音鷮鷮然頭上有肉冠冠上藂毛長數寸如雄雉
尾角肉甚美語曰四足之美有麃兩足之美有鷮薛綜曰雉之健者為鷮尾長六尺字説鳴則首尾喬如)喬(木枝上竦
也又矛矜也注見渠嬌切詩南有喬木二矛重喬書厥木維喬注竝一音驕又本韻○毛氏韻増)○蹺(丘妖切角
次清音舉趾謂之蹺廣韻掲足也増韻又企也或作蹻唐子昂傳蹻以待䧟集韻亦作趬□)趫(説文善縁木走之才
从走喬聲廣韻善走増韻㨗也)驕(馬壯貌詩四牡有驕○禮韻續降)橇(泥行所乗廣韻踏樀行集韻或作鞽
史記作橋通作蹻文選海賦乗蹻絶徃抱朴子乘蹻周流天下蹻道有三法一龍蹻二氣蹻三鹿盧蹻又霽韻)○喬
(渠嬌切角濁音説文喬髙而曲也从夭从髙省徐按爾雅木上句曰喬上曲也㑹意詩南有喬木廣韻又髙也又詩二矛重喬
注喬矛矜近上及室題所以懸毛羽又姓前代録匈奴貴姓也又本韻)蕎(蕎麥○平水韻増)橋(説文水梁
也从木喬聲橋之言䢪也矯然也又象人之趫能跨越也一曰圯集韻或从土作墧又木名家語南山有橋髙而仰父道也北
山有梓下而俯子道也又橋山黄帝塟處地理志在上郡今寧州真寧縣又姓出梁國後漢有太尉橋𤣥又小笑韻禮記奉席
如橋衡音去聲)嶠(爾雅山鋭而髙曰嶠又山名列子東海五山二曰員嶠又笑韻集韻或書作㠐○毛氏韻増)
僑(説文高也从人喬聲又人名國僑鄭子産舟之僑虢大夫○又僑寓也増韻旅寓而居也集韻别作㝯)蟜
(蠪蟜螘名一曰有蟜古諸侯晉語云黄帝娶於有蟜氏又小韻○毛氏韻増)轎(竹輿漢嚴助傳輿轎而踰嶺服䖍曰
隘路車也薛瓉曰今竹輿車音如橋梁之橋又笑韻○毛氏韻増)蹻(舉足行髙也廣韻驕也慢也○毛氏韻増)○
鴞(于嬌切角次濁音説文鴟鴞寧鴂也徐按爾雅注䲭屬惡聲鳥也詩有鴞萃止疏云鴞一名鵰梟一名䲭詩為梟為
䲭是也俗呼梟即土梟非也今人謂之鵂鶹亦曰怪鴟陸佃云鴞大如斑鳩緑色其鳴有禍俗云禍鳥可為炙莊子見彈而思
鴞炙漢賈誼傳鴞飛入賈生舎晉灼曰異物志云　山鴞體有文色土俗因形名曰服○増韻亦作梟誤)○迢(田聊
切徵濁音説文迢遰也从辵召聲一曰迢髙貌集韻或作□)齠(始毁齒也)苕(説文草也从草召聲爾雅陵苕
綦母䆳曰陵苕之草其華紫爾雅翼曰苕陵苕今凌霄通志云紫葳曰陵苕曰陵霄有黄白二種詩苕之華云其黄矣又徐音
軺陸璣曰一名鼠尾似今紫草華可柒皂又詩卬有旨苕注疏云苕饒幽州謂之翹饒蔓生莖如勞豆而細葉如蒺藜而青緑
色可生食如小豆藿又水名在呉興又苕苕髙貌文選西京賦壯亭亭以苕苕)髫(髫髦童子垂髪)芀(説文葦華
也从艸刀聲徐按爾雅葦醜芀注其𩔖皆有芀秀醜即𩔖也通作苕謂抽條遥逺生華而無莩萼也今人取之以為帚曰苕箒
是也禮記巫祝桃茢注鄭云茢萑苕也周禮桃茢注鄭云茢苕帚也○今増)跳(説文蹶也从足兆聲一曰躍也又舞
貌又漢書項羽圍成臯漢王跳晉灼曰獨出意也又嘯韻)佻(佻佻獨行貌詩佻佻公子朱氏曰佻佻輕薄不耐勞苦貌
又本韻)調(説文和也从言周聲又揉伏也又姓周禮有調人其後氏焉又尤嘯韻)蜩(説文蟬也詩五月嗚
蜩方言楚謂蟬為蜩宋謂之螗蜩鄭謂之蜋蜩秦晉謂之蟬本草蚱蜢生楊栁上詩菀彼栁斯鳴蜩嘒嘒形大而黒所謂馬蜩
又寒蜩陸佃云似蟬而小青赤一曰蜺一曰寒蟬蔡邕月令鳴則天凉集韻别作□)條(説文小枝也徐曰自枝而出也
从木攸聲詩傳云枝曰條幹曰枚又條暢達也漢郊祀歌聲氣逺條又書厥木惟條注長也又條桑枝落采其葉也一曰木名
爾雅注山榎郭璞曰山楸詩有條有梅又條教條貫師古曰凡言條者一一而疏舉之若木條焉又鳴條地名河東安邑今解
州又國名周勃封條侯又姓姓苑晉有冉閔司空條攸集韻或作樤)鰷(白鰷魚名陸佃云形狹而長若條性浮似鱨而
白詩鰷鱨鰋鯉或作鯈莊子鯈魚出入亦作䱔莊子食之鰌䱔)䩦(革轡也詩鞗革冲冲韓奕鞗革金厄鄭云轡也詩詁
曰䩦轡也革皮革也轡御者所執也以絲曰轡以革曰鞗)○猋(卑遥切宫清音説文犬走貌从三犬㑹意)飆
(説文扶揺風也从風猋聲爾雅扶揺謂之猋孫炎曰風从下上曰猋郭璞曰旋風或作颮漢西都賦颮颮紛紛注古飇字亦作
飄詩匪風飄兮飄風發發其為飄風竝必遥切漢蒯通傳飄至風起又作□史記作熛前相如傳靁動熛至通作猋禮記猋風
暴至文選巨猋注與飇同)贆(貝名爾雅貝居陸贆)標(説文木標末从木□聲本作□𨽻作標徐曰標之言表也
又平聲莊子標枝言木杪之枝無心在上也又標置　言若樹杪之髙置也廣韻又舉也標記也又見篠韻注)熛(説文火飛
也从火□篆作□省作䙳𨽻作票又周禮注南方帝曰赤熛怒赤色也)摽(擊也韓文曹成王碑摽光之北山又麾也
孟子摽使者出諸大門之外増韻又掲也又本韻又爻小笑韻○毛氏韻増)幖(説文幟也从巾票聲廣韻頭上幟也
増韻立木繫帛於上)嘌(説文疾也聲也从口票聲又詩匪車嘌兮朱氏曰漂揺不安貌○今増)杓(説文枓柄
从木勺聲徐曰北斗之柄第一星取此為名杓猶標也天文志一至四為魁五至七為杓又藥錫韻)髟(説文長髪猋猋
也廣韻髪長垂貌又尤韻)表(識也周禮肆師表齍盛或作剽周禮　注故書表為剽徽識也又小韻○今増)○鑣
(悲嬌切音與猋同説文馬銜也从金麃聲釋名包也在旁包斂其口爾雅鑣謂之钀一名扇汗一名排沫又鑣鑣盛貌詩朱幩
鑣鑣集韻或作□)漉(説文瀌瀌雨雪貌从水麃聲徐曰瀌猶浮也又盛也又尤韻)穮(説文耕禾間也从禾
麃聲徐曰禾已長大復鉏其間草也廣韻除田薉左傳是穮是蔉集韻或作􁟬通作麃詩綿綿其麃注耘不息也亦通作藨文
中子是藨是蔉)臕(脂肥貌)儦(行貌詩行人儦儦又衆貌又詩吉日儦儦俟俟注行則儦儦止則俟俟集韻或
作□通作麃)藨(草名子似覆盆一曰猋藨苕别名又篠韻)麃(武貌詩駟介麃麃又爻小韻)○漂
(紪昭切宫次清音説文浮也从水票聲一曰擊洋水中也又流也漢中山靖王傳衆煦漂山集韻或作􁠚又笑韻)僄
(輕也或作嫖又嘯韻)慓(博雅急也又篠小韻注)飄(説文回風从風票聲又飄颻風貌前司馬相如傳飄颻有
凌雲氣游天地間意又吹也陶文風飄飄其吹衣通作漂前楊惲傳漂然皆有節槩知去就之分史記風漂漂其髙遰亦通作
縹漢揚雄傳縹縹通作票)嘌(無節度也詩匪車嘌兮○張氏補遺)翲(翲翲飛也)彯(彯□長組貌又嘯韻)
剽(末也莊子有長大而無本剽者宙也又本韻又篠小嘯韻)○□(毗霄切宫濁音説文蠡也从瓢省聲徐曰
半破瓢以酌水為蠡漢東方朔傳以蠡酌海也方言蠡或謂之瓢集韻古作□)剽(爾雅鍾其中者謂之剽又本韻
又小笑韻○増韻亦作勡誤)薸(䓑也方言江東謂浮萍為薸集韻或作瓢)○苗(眉鑣切宫次濁音説文□
草生於田者从草田徐曰㑹意詩食我塲苗嚴氏曰榖曰苗凢草始生亦曰苗本草多言春夏采苗一曰夏獵曰苗為苗除害也
又衆也後劉毅傳以贈黎苗又三苗縉雲氏後為諸侯號饕餮正義云國以三苗為名非三國也地理沿革表今潭州古三苗
國史注三苗左洞庭右彭蠡今江州鄂岳三苗之地○毛氏曰从草从田俗作苖非)描(畫也)貓(爾雅虎竊毛謂
之虥貓一曰食鼠狸莊子謂之貍牲陸佃云鼠善害苗貓能捕鼠故字从苗貓旦暮目睛皆圓及午從斂如線鼻端常冷惟夏
至一日暖蓋虎𩔖也集韻或作猫)緢(説文旄絲也从糸苗聲)○焦(兹消切商清音説文本作□火所傷
也今省作焦又國名左傳虞虢焦滑又姓周武王封神農之後於焦後以國氏集韻或作㸈通作燋漢霍光傳燋頭爛額○莊
子澤若蕉與焦同)鐎(説文鐎斗也从金焦聲徐曰史記以銅作鐎器受二升晝炊夜擊持行也廣韻温器三足而有
柄又周禮鬱人注停於鐎中集韻通作焦)燋(説文所以然持火也从火焦聲周禮共其燋契又注灼龜朱又本韻笑藥
韻)噍(啁噍鳥聲又聲踧急也禮記其聲噍以殺又笑韻○禮韻續降)嶕(山名又嶕嶢山髙貌又山顚曰山嶕
通作椒楚辭菊流芳於山椒漢書釋輿馬於山椒又文選揚雄解難亦書作嶣)膲(三膲無形之府通作焦醫經云上焦
在心下下鬲在胃上口主内而不出中焦在胃中脘不上不下主腐熟水穀下焦在膀胱上口主出而不内以傳道也三焦者
水榖之道路氣之所終始也又黄庭經云五藏之上系管為三焦雲笈云肝心肺是為三焦焦熱也)僬(僬僬明察貌荀
子以己之僬僬受人之棫棫又僬僥短人又笑韻○毛氏韻増)鷦(鷦䳟南方神鳥似鳳又鷦鷯小鳥通作焦○毛氏韻
増)蕉(芭蕉本草云閩人莍理其中鍚滑緝以為布通作焦三輔圖云甘焦三十又一名巴且又本韻)椒(説文
茮莍也本作茮从草尗聲爾雅茮榝𩔖一曰莍萸子聚生成房今文作椒徐曰按説文無椒字豆茮字但作尗則此茮為椒字
也椒叢生如薔薇之屬非木也故但从艸通志椒曰蓎毅曰陸撥又離騷謂申椒其不芳注臭草喻邪佞又漢官儀皇后稱椒
房以椒塗壁取其温也又姓楚有大夫椒舉)□(説文灼龜不兆也从龜火徐曰㑹意通作焦左傳卜戰龜焦集韻或
書作􁮙)○□(迂遥切商次清音説文斛旁有􁋵注見本韻他凋切)鍬(田器説文本作􁋵引爾雅􁋵謂之疀
徐曰爾雅所謂􁋵今俗作鍬字集韻或作□亦作銚莊子春雨日時草木怒生銚鎒於是乎始脩音義云銚削也能有所穿削
也又作□鐰亦書作鍫方言畚鍫也江南淮楚間謂之臿又本韻)篍(吹簫也所以勸役急就章箛篍起居課後先樂
書言其聲秋秋然也箛簧及篍為作休之節令闤闠欲相號令吹指為節又尤笑嘯韻)幧(帕頭也廣韻斂髮謂之幧
頭或作幓後向栩傳注古詩脫冠著幧頭儀禮鄭注如今著幓頭自項中而前交額上却繞髻集韻亦作㡑晉書作帩五行志
太元中人不著帩頭)樵(慈焦切商濁音説文㪚木也从木焦聲廣韻柴也又漢書音義曰樵取薪者也集韻或作譙)
譙(國名一曰樓之别稱前陳勝傳戰譙門中師古曰譙門謂門上為髙樓以望一名譙故謂美麗之樓為麗譙亦呼為
巢所謂巢車者亦謂兵車之上為樓以望敵譙巢聲近本一物也通作樵前趙充國傳為壍壘木樵師古樵與譙同又姓蜀有
譙周又嘯韻)憔(憔悴憂患也國語日以憔悴或作顦顇亦作嫶李夫人傳嫶姸太息晉灼曰三輔謂憂愁面省瘦曰
嫶冥嫶姸猶嫶冥也又作癄禮記纎微癄瘁之音作而民思憂亦作焦文選班固賓戲朝為榮華夕而焦瘁又作蕉左傳雖有
姬姜無棄蕉萃集韻通作醮○禮韻續降)燋(灼龜木周禮掌共燋契李軌讀詳見兹消切注)○昭(之遥切次
商清音説文日明也从日召聲又中庸斯昭昭之多注昭昭猶耿耿小明也廣韻又覿也謚法聖聞周達曰昭又州名漢屬蒼
梧唐置昭州取昭潭名又姓楚辭昭屈景三族戰國䇿楚有昭奚恤或作炤禮記引詩亦孔之昭董仲舒日食祝曰炤炤大明
又本韻又篠嘯韻)招(説文手呼也从手召聲王逸曰以手曰招以言曰召又本韻)鉊(説文大䥥也从金召
聲鎌或謂之鉊張徹説)釗(説文刓也从金刀聲廣韻又勉也逺也見也一曰弩機又周康王名)朝(陟遥切音
與昭同説文□旦也本作□从倝舟聲𨽻作朝又自旦至食時為終朝又春王三朝注嵗之朝月之朝日之朝又朝鮮國名箕
子所封居東方日出之地故曰朝鮮义姓左傳有蔡大夫朝吴或作鼂漢嚴助傳鼂不及夕义本韻注)○怊(蚩招
切次商次清音奢也一曰怊悵失意又本韻)弨(説文弓反也引詩彤弓弨兮徐曰弛弦而體反也又弓也韓文大弨
掛壁無由檠集韻或作□)超(癡霄切音與怊同説文跳也从走召聲又越也又姓漢有太僕超喜)○燒(尸昭
切次商次清次音説文爇也从火堯聲又嘯韻)○鼂(馳遥切次商濁音説文匽鼂也从黽从旦揚雄説匽鼂蟲名徐
曰今俗作晁又姓風俗通曰衞大夫史鼂之後漢鼂錯司馬遷傳朝錯前景紀□錯集韻篆文作鼂)朝(覲君之總稱鄭
氏曰朝之為朝叶音借義也毛氏曰本朝夕字借為朝廷朝覲字禮記諸侯於天子五年一朝曲禮注朝者位於内而序進
覲者位於廟門外而序入又朝見曰朝夕見曰夕詩莫肯朝夕又朝廷也人臣於此朝也周禮大宗伯注朝猶朝也欲其來之
早也又姓唐有拾遺朝衞古作□)潮(説文朝宗於海本作□从水朝省聲俗作潮早曰潮晚曰汐抱朴子曰月之精
生水是以月盛則海潮大潮水从月邊來一月之中天再東再西故潮再大再小夏時日居南宿天卑一萬五千里故冬潮小
春日居東宿故春潮漸起秋日居西宿故秋潮漸减天河從北極分為兩條至於南極兩河隨天轉入地下過而下水又與海
水合三水相蕩而天轉之故激成潮臨安志按髙麗圖經云潮汐徃來為天地至信山海經以為海鰌出入之度浮屠書以為
神龍變化所致竇叔蒙海嶠志以為水隨月盈虧盧肇海潮賦以為日出於海衝擊而成王充論衡以為水者地之血脉隨氣
進退其説不一大抵天包水水承地地在天中水浮天之外而一元之氣升降於太空之中地乘水力以自持與氣升降氣升
而地沈則海溢氣降而地浮則海縮晝夜之氣再升再降故一日之間潮汐皆再也又州名漢屬南海隋置潮州)○
韶(時饒切次商次濁次音説文虞舜樂也从音召聲漢禮樂志云韶紹也言能紹堯之道又古和樂之樂皆曰韶左傳
見舞韶濩舞韶箾一曰美也凡言韶華韶光取此又州名古百越地漢曲江縣隋置韶州有兩石相對如雙闕或曰舜作樂於
此故名韶石或作㲈周禮以大㲈禮四望亦作招漢志招繼堯也史記禹乃興九招之樂孟子徵招角招左傳蔡公謀父作祈
招之詩)昭(説文本作佋廟佋穆父為佋南面子為穆北面从人召聲今文作昭禮記王制三昭三穆大傳序以昭穆
孝經注疏云昭明也穆敬也故昭南面穆北面孫从父坐决疑要録父南面曰昭明也子北面曰穆順也或云晉文帝名昭故
讀為韶集韻或作巶○案説文徐曰説者多言晉以前言昭自晉文帝諱昭故改昭穆為佋穆然據説文則為韶又書作佋則
非晉以後改明矣○毛氏曰李涪説昭本如字為晉諱昭　改音韶佩觿集曰按説文自有佋穆字以昭為韶蓋借音耳)苕
(華名詩苕之華徐邈讀詳見田聊切注○毛氏韻増)詔(禮記詔侑武方鄭康成曰詔侑或為韶囿武當為無方猶常也
告尸行節勸尸飲食無常若孝子之為也又小笑韻○毛氏韻増)○妖(於喬切羽清音説文巧也本作□或省作
妖一曰女子笑貌)祅(説文本作䄏地反物為祅或省作妖漢志凡草木之𩔖謂之妖又先韻○元結中興頌蠲除祅
灾一音虛煙切)訞(語祅祥也一曰巧言通作妖漢文紀除訞言之辠注訞與妖同前谷永傳訞辭曰闗動牡飛辟為無
道臣為非師古曰易訞占之辭即妖字)枖(説文木少盛貌从木夭聲通作夭引詩棘心夭夭徐曰謂草木始生未幾
得地力而先長大也書厥草惟夭詩桃之夭夭注物越衆而速大故亦謂短折者為夭也)夭(和舒貌論語夭夭如也又
篠皓韻)○遙(餘招切羽次濁音説文逺也从辵䍃聲或作□漢郊祀歌□興輕舉亦作隃前充國傳兵難隃度又
作踰前陳湯傳踰集都賴讀為遙○荀子功盛姚逺矣注作遙○从□當作□俗作䍃非)瑤(説文玉之美者从王
䍃聲)摇(説交動也从手䍃聲又消搖猶翺翔貌字林逍遥漢書消□相如傳消□乎襄陽又招揺申動貌前郊祀歌體
招搖若永望招音韶漢書作招□又招搖北斗第七星名漢揚雄甘泉賦作招繇前天文志作招謠又步搖首餙晉志皇后則
假髻步搖俗謂之珠松以黄金為山題貫白珠為桂枝相繆一爵九華熊虎赤羆辟邪南大豐大特六獸詩所謂副笄六珈周
禮作繇追師注若今步繇又姓南越王搖勾踐之後)嗂(説文喜也从口䍃聲或作猶徐按禮記陶斯咏咏斯猶爾雅猶
即嗂也亦作㑾○毛氏韻増○禮韻舊出㑾字)傜(使也役也通作繇漢書繇賦　繇役亦作繇漢書紀擅興䌛役)愮
(爾雅愮愮憂無告也一曰亂也廣韻又悸也邪也惑也通作恌)謠(説文本作䚻徒歌也从言肉㑹意前五行志童䚻今
文作謠樂書韓詩曰有章曲曰歌無章曲曰謠左傳童謠注疏云無樂而空歌其聲逍遙然也詩我歌且謠蓋歌生於嗟嘆之
不足而謠又生於歌之不足豈謠者歌聲之逺聞歟通作繇李㝷傳人民繇俗與謠同)鰩(魚名山海經秦噐之山灌
水出焉是多鰩魚鳥翼蒼文白首赤喙常游四海夜飛向北羣飛海上常有大風吴都賦文鰩夜飛而觸綸爾雅翼長尺許趐
與尾齊一名飛魚)颻(飄鷂上行風也)鷂(雉名爾雅江淮而南青質五采皆備成章曰鷂又嘯韻)繇
(説文隨從也从系䍃聲一曰由也或作繇又皐繇人名書作臯陶漢武紀作咎繇又尤宥韻左傳其繇曰漢典引五繇竝音宙
董䇿所繇適之路音由)蘨(説文草盛貌从草繇聲集韻古作蘨通作繇書厥草惟繇又尤韻)□(廣雅瓶也
从肉缶㑹意藏肉器也)姚(説文舜居姚墟因以為姓从女兆聲史記注越州餘姚縣一曰姚嬈也史篇以為姚易也
荀子美麗姚冶前李夫人傳縹飄姚乎愈莊言盛美也又前郊杞歌雅聲逺姚師古曰僄姚飛揚又州名古滇池國唐置姚州
又姓今出吴興安南二望左傳有鄭大夫姚句耳通作窕荀子其立文飾也不至於窕冶注與姚同○漢霍去病票姚校尉師
古音頻妙羊召切勁疾貌荀悦漢紀作票鷂竝去聲而杜詩三押嫖姚皆作平聲)珧(蜃屬甲可餙物俗呼江珧廣韻
玉珧禮記天子佩刀玉琫而珧鞞郭璞曰珧似琫)銚(説文温器也从金兆聲一曰田器徐按詩傳錢銚也世本云垂
作銚又姓後漢衞尉潁川銚期○毛氏韻増)榆(王后之服周禮榆翟或作褕禮記褕狄玉藻注褕讀為搖翟雉
名疏云青質五色皆備成章曰搖爾雅注翬榆皆雉名伊洛而南素質五色皆備曰繇謂刻畫此雉形以為后夫人服陸佃云
翬素質鷂青質王后六服一翬翟二揄翟又虞韻注)陶(陶陶和樂意詩君子陶陶又豪韻)軺(説文小車也前
平帝紀立軺併馬服䖍曰立乗小車併駕驪馬集韻或作□)窯(説文燒瓦窯也从穴从羔聲或作窑盧仝詩六合烘
為窑)○堯(倪么切音與遙同説文髙也从垚从兀上髙逺也徐曰㑹意又陶唐氏號又謚法翼善傳聖曰堯又善行
德義曰堯白虎通曰堯猶嶢嶢嶢至髙之貌古作兟)嶢(説文嶕嶢山髙貌揚雄傳泰山之髙嶕嶢注髙也音樵堯又關
名漢髙祖引兵繞嶢關音堯集韻或書作嶤)僥(僬僥南方人長三尺短之極也後明帝紀僬僥槃木慕義貢獻又山
海經云僬僥國在三首國東為人短小冠帶)垚(説文土髙貌从三土)○聊(憐蕭切半徵商音説文耳鳴也徐引
楚辭曰耳聊聊而未止又語辭也詩椒聊又且也晉書聊復爾耳又賴也其畫無俚之至耳方言俚聊也此其計畫無所聊賴
又聊城齊地今博州聊城縣又姓風俗通聊倉為漢侍中集韻或作□□)寮(同官為寮又官寮也書百寮庶尹又朋寮
也通作僚書百僚師師又左傳泉丘人女奔孟僖子其僚從之杜注鄰女為僚友)簝(説文宗廟盛食器从竹尞聲引
周禮供盆簝以待事)嶚(廣韻嶚􁗢髙也文選南都賦其山嶚刺注山髙而相戾或作嵺杜集朝享太廟賦𤣥甲􁪅嵺亦
書作􁤐嶛魏都賦劔閣雖嶛憑之者蹶○今増)僚(賤稱左傳𨽻臣僚又姓晉陽大夫僚安)嘹(嘹亮鳴聲也一
曰噭夜通作寥晉向秀傳發聲寥亮又嘯韻)轑(轉也又轑陽邑名左傳圄伯嬴殺之於轑陽一曰軸也又豪皓笑韻
○毛氏韻増)瞭(目明也又篠韻○毛氏韻増)撩(説文理也通俗文云理亂謂之撩理又櫳取物為撩又挑
弄也韓文猿鳥莫相撩又篠韻)鐐(説文白金也从金尞聲爾雅其美者　鐐廣韻又有孔爐集韻或作鏐又嘯韻)㙩
(周垣也○平水韻增)橑(蓋弓又椽也又皓韻○毛氏韻増)獠(爾雅宵田曰獠史相如傳獠於蕙圃集韻或作
䝤獠)璙(玉名詩大田注大夫璙琫而璆珌又嘯韻○毛氏韻増)繚(纒也詩葛屨注糾糾猶繚繚也又篠韻○
毛氏韻増)遼(説文逺也又水名出髙句驪又遼國即契丹東胡之種至邪律德光號大遼又州名元魏遼陽郡隋置遼
州)鷯(説文䳂鷯剖葦皮食其中蟲从鳥尞聲爾雅一名剖葦江東呼蘆虎青斑長尾又鷦鷯爾雅桃蟲鷦其䳄鳷注
鷦􁉝雀鳩性拙鷦性巧俗呼巧婦詩注始小終大之鳥一名女匠一名桃雀方言桑飛自闗以東謂之工雀又云女工陸佃云
喙利如錐取茅秀為巢至精宻以麻紩如刺韈然故又名韈雀化輒為鵰鶚集韻或作䨅)翏(髙飛貌又宥韻○毛氏韻
増)憀(説文憀然也从心翏聲又悲恨也又尤韻注)漻(説文清深也从水翏聲莊子漻乎其清)豂
(説文空谷也一曰空豂深也)熮(説文火貌又笑韻○毛氏韻増)飂(飂戾風聲潘岳賦清風飂戻或作□馘汨
□淚注疾貌)勠(并力也或作戮書與戮力又史記竝力凋切後劉虞傳宜共戮力左傳戮力同心集韻古作□又宥
屋韻)寥(説文空虚也本作廫从广膠聲或作寥廣韻寂寥也寥廓也亦作􁤐楚辭寂􁤐兮收潦而水清注􁤐與寥同空
屋也集韻又作□通作廖韓詩華山女坐下廖落如明星亦通作漻相如賦寂漻無聲)廖(人名左傳召伯廖漢項籍
傳王廖竝音聊又笑韻○毛氏韻増)膋(腸間脂也詩取其血膋本作膫)料(説文量也从米在斗中左傳臣料虞
君又前賈誼傳竊料匈奴之衆又嘯韻)□(説文擇也書□乃甲胄)○饒(如招切半商徵音説文飽也从
食堯聲一曰益也多也又姓風俗通云漢有饒武為漁陽太守又州名本楚番邑吴置鄱陽郡隋改饒州以物産富饒也又笑
韻)橈(方言楫謂之橈或作□増韻櫂之短者吴越人呼為橈又巧效韻)嬈(姸媚貌杜詩佳人屢出董嬌嬈
又篠小韻○毛氏韻増)襓(禮記加夫襓與劔馬注夫襓劔衣音扶饒○毛氏韻増)蕘(説文薪也詩詢於芻
蕘注薪采者疏云芻飼馬牛之草蕘供燃火之草又刈草曰芻采薪曰蕘又菜名方言蕪菁齊謂之蕘)□(牛馴伏柔
謹又小韻○毛氏韻増)擾(順也周禮擾萬民鄭氏音饒服不氏掌猛獸教擾之劉氏音饒漢書劉累學擾龍應邵曰能順
養其嗜慾師古音饒又小韻○毛氏韻増○已上屬驕字母韻)












　　古今韻會舉要卷六

　　欽定四庫全書

　　古今韻㑹舉要卷七

　　元　黄公紹　原編

　　熊　忠　舉要

　　平聲下

　　三(肴獨用)

　　交(居肴切甬清音説文□交脛也从大象交形廣韻又戻也共也合也領也増韻交加參錯也又交交飛往來貌詩交
交桑扈箋云猶佼佼也又交交小貌詩交交黄鳥又友也論語善與人交又州名南越地漢置交州)郊(説文距國百里
為郊从邑交聲徐按爾雅邑外曰郊又周禮五百里為遠郊司馬法王國百里為郊五十里為近郊百里為逺郊白虎通云王
及公侯必有郊者上則郊接天神下則郊接諸侯郊接隣國又郊祭名祀天地在國南北郊故曰郊冬至祀天南郊夏至祀地
北郊禮記正月日至可以有事於上帝周正月建子冬至之祀也又左傳啟蟄而郊杜預曰祀天南郊蓋孟春祈穀之祀也)
蛟(説文龍屬無角曰蛟从虫交聲池魚滿三千六百蛟來為之長能率魚而飛置笱水中即蛟去郭璞云似蛇四腳細
頸頸有白嬰大者數圍卵生子如一二斛瓮能吞人通作交漢髙紀交龍)鮫(説文海魚也皮可飾刀文選左思賦扈帶
鮫函爾雅翼云出南海形似鼈無腳有尾今謂之沙魚大而長喙如鋸者名胡沙小而麤者名白沙南人皆鹽為脯一名䱜音
鵲吳都賦有鮫又有鱕䱜釋者以背上珠文為鮫横骨在鼻前如斤者為鱕䱜蓋鮫白沙也鱕䱜胡沙也)鵁(説文□□
也本作□从鳥交聲今文作鵁通作交相如傳交精旋目)茭(説大乾芻也从艸交聲徐曰草名苽刈取以用曰芻故曰
生芻一束乾之曰茭故曰峙乃芻茭又爾雅茭牛蘄郭璞曰今馬蘄葉細鋭似芹可食又周禮考工記弓人茭解注鄭康成曰
弓檠謂接中也)咬(咬咬鳥聲嵇叔夜詩咬咬黄鳥集韻通作膠嘐又本韻巧韻○增韻舊注誤)敎(説文本作
􁃳放也从子爻聲謂放效也今作敎廣韻效也增韻使之為也又效韻)膠(説文昵也作之以皮从肉翏聲徐曰胒黏
也周禮考工記膠者謂煑用其皮或用角一曰欺也糾也又東膠學名記王制養國老於東膠注膠之言糾也方氏曰飾也飾
物者所以致其文又水名萊州有膠水又姓史記紂臣膠鬲又效韻莊子膠膠擾擾交夘切)嘐(説文誇語也从口翏
聲又本韻孟其志嘐嘐然虚交切增韻注誤今正)轇(轇轕長逺貌一曰雜亂貌通作膠前相如上林賦張樂乎膠葛
之㝢又揚雄傳撠膠葛注上清之氣)嵺(山聳貌杜朝享太廟賦元甲􁪅嵺以岳峙又蕭韻○毛氏韻増)艽(秦艽
藥名本作芁廣韻作艽又尤韻○毛氏韻増)○敲(丘交切角次清音説文横撾也从支高聲徐曰從旁横擊也增
韻又短杖曰敲漢賈誼過秦論執敲朴以鞭笞天下集韻通作摮亦作槁又效韻)鄗(山名左傳晉師在敖鄗之間杜
預曰敖鄗二山在滎陽縣西北又皓沃藥韻○毛氏韻増)骹(説文脛也从骨交聲引周禮輪人去其一以為骹圍注人
脛近足細於股者謂之骹徐曰以人脛喻車輻之梢也又羊脛細者亦謂骹集韻或作髇跤□通作校)墝(説文堅不
可拔也本作塙从土高聲徐曰所謂塙埆之地也今作墝荀子薄田曰墝增韻瘠也薄也集韻亦作墽又作□嵪通作磽孟子
則地有肥磽又效韻)磽(説文礊石也增韻石地集韻或作礉磝又效韻○禮韻續降)○虓(虚交切角次清
音説文虎鳴也从虎九聲徐引詩闞如虓虎詩傳虎怒貌一曰師子集韻或作猇亦作唬韓文征蜀聮句云下書遏雄唬)□
(説文豕驚聲从口孝聲集韻或作□)□(水名在南郡○平水韻増)髇(鳴鏑也集韻或作骹􁣉通作嚆莊子焉知
仁義之不為桀蹻嚆矢也注矢之鳴者亦通作謞莊子激者謞者注箭去聲)詨(吳人謂呌呼為詨或作謼前田蚡傳
謼服謝罪集韻亦作謞又作誟䜎通作嗃)□(庨豁宫室高貌栁詩反宇臨呀庨○今增)嘐(誇語也孟子其志嘐
嘐然注志大言大也又本韻○毛氏韻増)烋(炰烋氣健自矜貌詩炰烋于中國集韻或作咻又尤韻)○爻
(何交切羽濁音説文爻交也象易六爻頭交也徐曰六爻六位皆爻也易爻者言乎變者也注爻者效也物剛效剛物柔效柔
也又效韻)肴(説文啖也从肉爻聲徐曰謂已脩庖之可入口也引左傳享有體薦謂全取一體若膊若髀以進也宴有
折俎謂解其骨肉使可食也又肴蒸蒸升也又詩傳云豆實也葅醢也廣韻凡非穀而食曰肴集韻或作餚亦作肴漢書王丹
傳載酒肴於田間候勤者而勞之通作殽詩旨酒嘉殽殽核維旅)殽(説文相雜錯也从殳肴聲徐曰殳所以耒物今
則雜錯以為殽也漢賈誼傳殽雜為巧又效韻禮記禮本於天殽於地戸教切)淆(混淆濁水後黄憲傳澄之不清清之
不濁通作殽前董仲舒賢不肖混殽)崤(崤函山名在𢎞農雍録云三崤山又名嶔崟山春秋左傳蹇叔曰崤有二陵元
和志云東崤至西崤三十五里在秦關之東漢關之西杜預云在𢎞農澠池縣西括地志云在洛州永寧縣西北二十里即古
之殽道集韻通作殽春秋殽之戰史記殽函為宫亦通作肴王莽傳肴澠之險)筊(説文竹索也一曰簫之小者曰筊从
竹交聲或作茭史河渠書搴長茭兮沈美玉臣瓉曰竹葦絙謂之茭所以引置土者又巧韻)絞(禮記絞衣注蒼黄之
色又喪大記絞衾注既斂所用束堅之物又巧韻○今増)洨(説文水出常山前地理志沛郡洨縣垓下漢破項羽處○
今増○已上屬交字母韻)○聱(牛交切角次濁音䝉古韻音入喻母不聴也又聲牙謂其不相聴從也又言辭不平
易貌韓文詰曲聲牙)嶅(説文山多小石也或作磝韓文山磝磝而相軌集韻或作磽亦作礉墽)謷(不肖也)
○鐃(泥交切徴次濁音説文小鉦也从金堯聲周禮以金鐃止鼓注如鈴無舌有秉軍法卒長執鐃○案七音韻雅
音交字屬半齒吳音交字不同音雅音高字即與吳音交字相近故嘲鈔巢鐃等字皆入高字母韻)譊(説文恚呼也从
言堯聲徐曰聲髙噪獰也一曰譊譊語也揚子譊譊之學)撓(㧓也増韻搔也晁錯傳匈奴之衆易撓亂也集韻或作□
又豪篠巧效韻○毛氏韻増)呶(説文讙聲也从口奴聲引詩載號載呶集韻或作詉)怓(説文亂也从心奴聲
引詩以謹惛怓)○包(班交切宫清音説文□象人裏妊已在中象子未成形也又包容也一曰裹也書包軌菁茅厥
包橘柚錫貢又姓楚大夫申包之後通作苞裏曰苞藉曰苴禮記曲禮注疏云苞者以草苞裏苴者以草藉器貯物又本韻)
胞(生兒裹也詩小弁注獨不處母之胞胎乎陸氏音又本韻○毛氏韻増)枹(木叢生曰枹又木名詩棫樸注
樸枹木也通作苞詩苞有三蘖易繫于苞桑亦通作包書草木漸包注叢生相包聚後臧宫論繫于包桑)苞(説文草名
南陽以為麤履从艸包聲禮記苞屨注藨也前相如傳苞茘注張揖曰藨也師古曰即今所用作席者又本也茂也詩實方實
苞方苞方體如竹苞矣)○胞(披交切宫次清音説文兒生裹也从肉包聲廣韻胞胎也又本韻)泡(説文
水出山陽平樂从水包聲又水上浮漚也)脬(説文膀光也从肉孚聲徐按白虎通膀光肺之府肺斷決膽膀光亦常張
有勢史記倉公傳風癉客脬集韻通作胞泡○平水韻増)拋(擲也或作摽公羊傳曹子摽劍而去之左傳長木之斃無
不摽也亦作抱史記褚先生傳抱之江中並與拋同集韻又作□)○庖(蒲交切宫濁音説文厨也从广包聲取烹
炰之義禮記玉藻君子遠庖厨注方氏曰庖宰殺之所厨烹餁之所周禮庖人注庖之為言苞也裏肉曰苞通作包易包有魚)
炮(説文毛炙肉也从火包聲徐引詩毛炮胾羮廣韻合毛炙物也禮記以炮以燔注炮裹燒之燔加於火上又詩炮之
燔之注毛曰炮加火曰燔錢氏曰凡肉置火中曰炮爇之曰燔近火曰炙或作炰詩炰鼈膾鯉)咆(説文嘷也从口包聲
廣韻咆虓熊虎聲集韻或作□亦作□)匏(説文瓠也从夸包聲取其可包藏物也詩匏有苦葉注陸佃曰長而廋上
曰瓠短頸大腹曰匏瓠甘匏苦長短亦殊國語叔向云苦匏不材於人共濟而已謂佩匏可以渡水爾雅翼云匏在八音之一
笙十三簧竿三十六簧皆列管匏内施簧管端又匏𤓰星名在河鼓東集韻或作瓟包苞)鞄(柔革也又巧覺韻)胞
(肉吏也禮記祭統煇胞翟閽注肉吏之賤者又本韻○今增)跑(足跑地也一曰蹴也)麃(説文麠屬从鹿䙳省
聲前郊祀志郊雍獲一角獸若麃然師古曰麃形似麞牛尾一角集韻或作麅又蕭篠韻)○茅(謨交切宫次濁音説
文菅也从艸矛聲可縮酒為藉通志云茅𩔖甚多惟白茅擅名苗出地曰茅鍼茅花曰秀茅葉曰菅詩白茅菅兮又書荆州包
匭菁茅括地志云辰州盧溪縣西南三百五十里有包茅山武陽記山際出包茅有刺而三脊鄭𤣥曰菁茅有毛刺者一曰明
也左傳前茅慮無注茅明也又國名左傳凡蔣邢茅又姓有茅焦○俗作茒非茒音夘又音栁)罞(爾雅麋罟謂之罞又
東韻)蝥(説文螌蝥也从虫敄聲○平水韻増)貓(食鼠貍注見蕭韻眉鑣切禮記迎貓為其食田鼠或作猫韓文
猫相乳)媌(説文目裏好也从女苗聲方言秦晉之間凡好而輕者謂之娥自關以東河濟之間謂之媌列子娥媌靡
曼)犛(髦牛尾可為旌旄詳見支韻注)○啁(陟交切商清音説文啁嘐也从口周聲通作嘲禽經云水鳥夜
㖡林鳥朝嘲又尤韻)嘲(説文調也从口朝聲廣韻言相調也或作謿後揚雄傳解謿通作啁左右訞啁而已)○罺
(莊交切音與啁同撩罟也文選吴都賦罺□鰕集韻或作樔亦作□)􁋿(大笙也通作巢爾雅大笙謂之巢)○䜈
(楚交切次濁次清音代人説也或作勦禮記母勦説注勦猶擥也胡氏曰勦猶抄也左傳崔慶之盟讀書未終晏子抄答易其
辭是謂勦説又効韻)鈔(説文又取也从金少聲廣韻畧也增韻又謄寫也或作摷文選東京賦摷昆聊亦作抄杜詩飯
抄雲子白集韻又作剿又效韻)○梢(師交切次商次清次音説文木枝末从木肖聲爾雅梢櫂注木無枝柯櫂長而
殺又竿也樂者所執淮南子曳梢肆樂漢郊祀歌天門章飾玉梢以舞歌廣韻又船舵尾曰梢今人謂篙師為梢子集韻或作
䈾文選長笛賦纎末奮䈰又蕭韻)捎(説文自闗以西凡取物之上者為橋捎从手肖聲廣韻又芟也增韻取也掠也
杜詩花妥鸎捎蝶又蒲捎良馬名又蕭韻)鞘(博雅韒謂之鞘廣韻鞭鞘也又嘯韻)弰(弓末也)蛸(蠨蛸
蟲名詩蠨蛸在户注小如蜘蛛長腳陸璣疏云長踦荆州河内謂之喜母此蟲來著人衣當有親客至又蕭韻)旓(旌旗
旒揚雄賦建光耀之長旓通作梢)髾(髮末也相如賦垂髾注髮後垂也師古曰燕尾之屬衣上假飾也)䈰
(説文陳留謂飯帚曰䈰一曰飯器或作筲又斗筲論語斗筲之徒一曰宋魏謂箸筩為筲○舊韻本出筲字今増)颵
(風聲○平水韻增)○􁋿(鋤交切次商濁音説文□鳥在穴曰窠在木上曰巢从木象形徐曰臼巢形也巛三鳥也
一曰大笙謂之巢記解陳氏曰大者十九簧以衆管在匏有鳳巢之形又國名書成湯放桀于南巢左傳巢伯來朝又姓有巢
氏之後楚有巢午臣又篠韻毛氏曰當作□俗作巢)轈(説文兵高車加巢以望敵者也引左傳楚子登轈車集韻或作
輠通作巢)漅(湖名今無為軍巢縣通作巢)勦(勞也廣韻輕捷也韓文稟生肖勦剛又篠效韻)􁗢(嶚􁗢
山高貌)○䫜(幺交切羽次清次音舊韻於交切大首深目貌廣韻頭凹也)坳(地坳也不平也莊子置杯
水於坳堂之上增韻亦作凹)窅(深目貌又窅窊曲貌前禮樂志窅窊桂華言桂華之形窅窊然○今増)咬
(哇咬滛聲又哀切聲莊子宎者咬者○已上屬高字母韻)

　　四(豪獨用)

　　高(居勞切角清音説文□崇也人象臺觀高之形从□○與倉舍同意徐曰囗音韋謂皆室屋垣廧之意又州名漢合
浦郡髙凉縣隋置高州又地理志西高州四川化外夜郎地又姓齊太公後食采於高因氏又號韻俗作髙)膏(説文
肥也从肉高聲一曰戴角者脂無角者膏元命包曰膏者神之液也周禮梓人注凝者曰脂釋者曰膏禮記牛膏薌犬膏臊雞
膏腥羊膏羶又號韻)篙(方言所以刺船謂之㰏本作㰏今文省作篙集韻或作麔)皐(説文□白之進也从白从
夲禮祝曰皐登歌曰奏故皐奏皆从本本作皐今變𨽻作皐周禮詔來鼓皐舞注皐告之也又禮記皐某復注疏云皐引聲之
言集解周氏曰臯者始事之辭而有緩急一曰局也又皐緩也又澤也詩鶴鳴于九皐注九折澤箋云澤水溢出所為坎自外
數至九喻深逺也又岸也左傳御以如皐漢賈山傳江皐河濱李竒曰皐水淤地又前相如傳亭皐千里顔注為亭候於皐隰
中又詩皐皐訿訿注皐皐頑不知道貌又爾雅五月為皐又姓皐陶之後左傳有越大夫皐如或作睾列子望其壙睾如也後
郡國志成睾地名亦作􁌖史記厯書百草奮興姊規先􁌖索𨼆曰子規春氣發動則先出野澤而鳴)槹(木名一曰桔槹
汲水機器或作□通作皐史封襌書爟火注狀如井絜皐)羔(説文羊子也从羊照省聲字説从羊从火羊火畜也羔火
在下若火始然可進而大陸佃曰大曰羊小曰羔有角而　不用𩔖仁執之不鳴殺之不嘷𩔖死義飲其母必跪𩔖知禮)餻
(博雅饔餻餌也周禮籩人糗餌粉餈注方言餌謂之餻集韻或作糕□○平水韻増)咎(姓也通作皐咎繇舜臣書作皐
陶又有韻)鼛(説文天鼓也从鼓咎聲詩鼓鍾伐鼛注長一丈二尺周禮鼓人以鼛鼔鼔役事詩鼛鼓不勝通作皐考工
記韗人為皐鼓長尋有四尺)櫜(説文車上大櫜从櫜省咎聲引詩載櫜弓矢杜預曰櫜韜也又以受箭又初學記甲
衣謂之櫜樂記包以虎皮名曰建櫜通作皐禮記鄭𤣥注兵甲之衣曰櫜其字或作建皐周禮地官皐物注皐當為櫜蓮芡實
有櫜韜也集韻或作韟)○尻(丘刀切角次清音説文脽也从尸九聲增韻脊梁盡處禮記兔去尻集韻或作□亦
作􁣋○禮韻續降)○□(牛刀切音與肴韻聲同説文□游也从出放本作􁗥引詩以􁗥以遊出放為􁗥也㑹意𨽻
作□又□猶翺翔也一曰傲也書敖虐是作孟盤樂怠敖並五勞切又楚人未成君曰敖楚辭吾告諸敖以不長又莫敖楚官
名又連敖亦楚官楚有連尹莫敖後合為一官又姓集韻或作遨傲又號韻○舊韻遨字重出)熬(説文乾煎从火
敖聲禮記八珍有淳熬内則煎醢加于陸稻上沃之以􁁟為熬今之火脯又喪大記熬煎穀方言凡以火而乾五穀之𩔖自闗
而東謂之熬集韻或作䵅□)鼇(海中大鼇○作鰲非)鰲(魚名○平水韻増)驁(駿馬名以壬申日死
故乗馬忌此日一曰詩名禮公出入奏驁夏又號韻)獒(説文犬如人心可使者从犬敖聲引春秋傳公嗾乎獒徐按爾
雅四赤為獒)螯(蟹大足在首上如鉞者本作􁞟今文作螯晉史持螯集韻或作□通作敖荀子蟹六跪二敖○平水
韻别出螯字誤)摮(擊也又爻韻○毛氏韻増)謷(説文不肖人言也从言敖聲徐曰不肖人其言煩苛也一曰哭
不止悲聲謷謷也又大貌莊子謷乎大哉又號韻○張氏補遺)嗷(説文衆口愁也从口敖聲引詩哀鳴嗷嗷集韻亦書
作嗸通作囂前董仲舒傳囂囂若不足注與嗸同亦通作謷前食貨志天下謷謷注衆口愁聲又作敖熬荀子天下敖敖然若
燒若焦陳湯傳熬熬苦之)璈(樂器○平水韻増)􁗵(㦸鋒謂之􁗵集韻或作□)翺(説文翺翔也从羽臯
聲)囂(喧也一曰地名又囂囂孟子注自得無欲之貌集韻古作□亦書作嚻後隗嚻又衆多貌詩䜛口嚻嚻又蕭韻)
○刀(都勞切徴清音説文□兵也象形徐曰象刀背與刅也釋名到也以斬伐到其所也初學記黄帝採首山之銅
始鑄為刀又前食貨志貨寳於金利於刀如淳曰名錢為刀者以其利於民也王莽造契刀其環如大錢徑寸二分身形如刀
文曰契刀五百錯刀以黄金錯其文曰一刀直五千集韻古作釖司馬氏曰𨽻或作刂又蕭韻)舠(小船也形如刀集韻
或作􁉆通作刀詩曾不容刀釋名云二百斛以上曰艇三百斛刀)忉(忉忉憂勞也詩勞心忉忉集韻亦書作忍)魛
(魚名飲而不食)裯(説文衣袂从衣周聲方言汙襦自關而西謂之祗裯後羊續傳唯有布衾敝祗裯又尤寘韻)○
饕(他刀切徴次清音説文貪也从食號聲一曰貪財為饕又貪嗜飲食曰饕集韻籀作□或作饀䬢又叨字注)滔
(説文水漫漫大貌从水舀聲又論語滔滔注周流之貌○毛氏曰凡滔蹈之𩔖並作舀上从爫下从杵臼之臼音由與臽不同
臽音陷上从人)槄(木名爾雅槄山榎禮記夏楚二物注榎槄也楚荆也爾雅槄山楸)幍(巾帙也增韻巾帽如
弁缺四角魏武帝製○毛氏韻増)韜(説文劍衣也一曰寛也增韻又藏也又六韜書名莊子金板六弢與韜同集韻
或作鞱)慆(説文悦也从心舀聲引左傳以樂慆憂一曰慢也書無即慆滛又慆慆久也詩慆慆不歸通作滔詩天降
滔徳左傳官不滔滛注慢也)謟(爾雅疑也通作慆左傳王子朝辭曰天命不慆久矣注疑也○毛氏曰从言从舀與
諂諛字不同閻諂之𩔖並从臽音陷)絛(説文扁緒也从糸攸聲廣韻編絲繩也集韻或作縚周禮作條巾車條纓五就)
叨(濫也)弢(説文弓衣也从弓㞵㞵垂飾與鼓同意左傳伏弢嘔血)綢(纒也韜也一曰縵束爾雅素錦
綢杠郭璞曰以白地錦韜旗竿禮記綢練注以練綢旌之杠又尤韻)洮(説文水出臨洮入河又州名古諸羌地唐置州
又盥也書王乃洮頮水又本韻)䑬(博雅䑬舸舟也集韻或作□○禮韻舊出□字)挑(挑達往來相見貌詩挑兮
達兮朱氏曰挑輕儇跳躍貌達放恣也集韻或作□佻又蕭尤篠韻○禮韻續降)夲(説文□進趣也从大十十猶十
人也徐曰大奄有之義也㑹意○毛氏曰與根本字不同○毛氏韻増)○陶(徒刀切徴濁音説文瓦器也本作匋
从缶包省聲今文通作陶周書神農作瓦器禮記有虞氏上陶注以陶去其土而為之故謂之陶世本云夏臣昆吾更增加也
後漢書南山有漢武舊陶燒瓦虞也又陶正官名齊職儀曰左右甄官署掌磚瓦之作也又陶丘地名書東至于陶丘有堯城
堯嘗所居故堯號陶唐氏又爾雅再成丘曰陶又姓陶唐之後又蕭號韻)淘(淘淘水流貌又澄汰也杜詩淘米少汲水
或作洮後陳元傳洮汰學者之累惑注偤洗濯也○毛氏韻増)醄(酕醄醉貌)綯(絞也詩宵爾索綯糾絞繩索也)
􁎭(皐􁎭鼓木也通作陶周禮䩵人為皐陶鄭云陶字从革版中廣頭狹如此乃得有腹)蜪(螟蜪蝗子爾雅蝝蝮
蜪)騊(説文騊駼北野之良馬从馬匋聲徐引相如賦􁘞駼騊山海經有獸將如馬名騊駼)啕(説文本作䛬往
來言也从言匋聲或作啕廣韻啕啕語不節也○平水韻増)掏(掏擇也○平水韻増)裪(□裪衣袖也通作陶
左傳使為君復陶注復陶主衣服之官又楚子出獵皮冠秦復陶)萄(説文革也張騫使西域大宛得蒲萄以歸漢書
作蒲陶)桃(果名典術曰桃者五木之精仙木也又姓後漢石勒將有桃豹又桃林地名又桃蟲鷦也俗名巧婦)洮
(盥也書洮頮水又本韻)咷(説文楚謂兒泣不止曰噭咷从口兆聲又號咷哭聲也)駣(馬四歲謂之駣又篠
皓韻)逃(説文亡也避也从辵兆聲集韻或作跳○俗作迯非)濤(説文大波也増韻亦曰潮頭)檮(説文
斷木也本作□𨽻作檮从木壽聲又檮杌楚史名徐引孟子晉謂之乗乗者無所不載也楚謂之檮杌惡木也取其記惡以為
戒也又舜四凶一名檮杌杜注頑凶無儔匹貌)䬞(風聲也)幬(幔轂革考工記欲其隯之廉又虞尢號韻○毛
氏韻増)翿(舞者所執詩左執翿右執我由敖集韻或作纛纛亦作翢爾雅纛翳也翢纛也又羽葆幢又皓號韻注)
鞀(説文遼也从革召聲徐按淮南子武王有戒慎之鞀注欲戒君命慎疑者揺鞀鼓蓋鼓有柄者也唐李宻傳禹垂鞀
聴箴規之美集韻或作鞉釋名導也所以導樂作廣韻大者謂之麻小者謂之料詩鞉磬祝圉亦作鼗鄭康成説鼗如鼓而小
著柄搖之旁耳還自擊周禮小師掌教鼓鼗論語播鼗武籀作㲈○禮韻舊出鞉字)○猱(奴刀切音與鐃同説
文夒貪獸也一曰母猴似人从頁已止久其手足徐曰止手也夂足也本作夒今文作猱詩毋敎猱升木注陸璣云猱獮猴老
者為玃長臂者為猨嚴氏曰猱即王孫杜詩胡孫是也或作獿師古曰獿善抆拭故今謂塗者為獿人前揚雄傳獿人亡則匠
石輟斤而不敢妄斲服䖍曰古善塗者亦作獶樂記獶雜子女注舞者如猴戲又作蝚前相如賦蛭蜩玃蝚顔注今戎皮為鞌
褥者戎音柔)峱(山名在齊詩遭我乎峱之間兮又前地理志作嶩師古注作巎)臑(羊豕臂也一曰臂節又先
麌銑號韻)○襃(博毛切音與包同説文□博裾也本作□从衣□聲徐曰博廣也今文作襃漢書襃衣注師古曰襃
大之衣也又禮記襃衣上所加賜之衣也一曰奬飾也或作褒左傳序因行事以正褒貶又國名又姓禹後因國為氏亦作裦
漢武紀襃徳録賢集韻又作裒○又號韻)○袍(蒲襃切音與庖同説文襺也从衣包聲論語衣敝緼袍禮記纊為繭
緼為袍注纊新綿緼舊絮又禮記袍必有表注鮑䙝衣也又後輿服志袍者周公抱成王宴居故施袍增韻又今朝服集韻亦
書作袌)謈(痛甚之聲漢武令倡監榜舍人舍人不勝痛呼謈呼音哮師古曰呌謈也○毛氏韻增)○毛
(謨袍切音與茅同説文□眉髮之屬及獸毛也象形徐曰二象毛乙其中後高也詩不屬于毛朱氏曰體骨之餘氣未屬也又
老也周禮王燕則諸侯毛鄭司農曰老者二毛故曰毛禮記燕毛所以序齒也又草也左傳澗溪沼沚之毛又前西南夷傳不
毛之地師古曰不生草木公羊傳注不毛者磽埆不生五穀周禮宅不毛者有里布又國名又姓周武王弟毛公後以為氏或
作㲝周禮司裘中秋鳥獸㲝毨集韻亦作旄史夏紀羽旄齒革又作耄)芼(説文草覆蔓也从艸毛聲徐曰芼猶冒也
詩采蘋注芼用蘋藻沈氏音又號韻)髦(説文髮也从髟毛聲又禮記拂髦注用髮為之象幼時鬌喪大記脱髦注云幼
時剪髮為之年長垂著兩邊髦然也明人之至親惟有孺子之義父死脱左髦母死脱右髦禮記親沒不髦又爾雅髦士官也
郭璞曰士中之俊猶毛中之髦又姓史記殷後有髦氏又尤韻)軞(公車也詩殊異乎公路注主君之軞車周禮庶子為
之注云戎車之倅通作旄左傳趙盾為旄車之族)䭷(車翣以禦風塵一曰馬長毛)耗(獨貌增韻無也盡也
漢書靡有孑遺耗矣謂無有在者通作毛後馮衍傳饑者毛食佩觿集曰河朔謂無曰毛又號韻○毛氏韻增)枆(木名
冬桃也集韻或作㮊通作旄)旄(説文幢也从㫃毛聲爾雅旄牛尾著竿頭郭璞曰以旄牛結為之如今之幢亦曰眊又旄
頭騎名後光紀注秦文公時梓樹化為牛以騎擊不勝或墮地髻解被髮牛畏入水秦因是置旄頭騎作先驅又徐援釋疑云
乗輿黄麾内羽仗班弓前左罼右䍐執䍐者冠熊皮冠謂之旄頭又旄頭星名史記昴星曰旄頭胡星也又號韻)氂
(氂牛也詳見支韻氂字注)○糟(臧曹切商清音説文酒滓也从米曹聲或作􁎚周禮酒正注醴清酒禮記内則注酵
也增韻酒母也亦作醩前食貨志醩胾灰炭集韻籀作□)遭(説文遇也从辵曹聲一曰邐行也徐曰遭猶匝也若行復
相值也增韻又巡也)○操(倉刀切商次清音説文把持也从手喿聲集韻或作□)○騷(蘓曹切商次清
次音説文□擾也从馬蚤聲徐按詩徐方繹騷漢書騷擾一曰摩馬也又憂也屈原作離騷離遭也言遭憂也今謂詩人為騷
人俗作搔又蕭皓號韻蚤从□當作蚤作蚤非)○搔(説文括也从手蚤聲增韻手爬也又韓文詩搔頭頻挑移近牀
杜詩注玉搔頭今之抓頭也集韻或作□)溞(爾雅溞溞浙也)慅(動也一曰起也增韻又勞也或作懆又皓韻)
颾(風聲集韻或作□)臊(説文犬鮏臭也从肉喿聲一曰犬臊也或作鱢)繅(説文繅繭為絲从糸巢聲
集韻或作縿繰□又皓韻)艘(説文船總名本作□从木叜聲徐曰今俗言船一􁄭也今文作艘或作㮴漢溝洫志漕船
五百㮴廣韻亦作䑹)槮(橚槮木長貌橚音蕭或作操增韻云本从栗字訛从參也)○曹(財勞切商濁音説文
□獄兩曹也本作􁋹从㯥在廷東也从曰治事者也徐曰㯥音糟曰言司理獄也㑹意司馬氏曰變𨽻作曹釋名酋也給於其
事又同事曰曹廣韻又局也衆也又州名漢齊隂郡又姓周武王封曹挾於邾邾曹姓也又曹叔振鐸之後)漕(衛邑
名今滑州白馬縣又號韻)嶆(㟹嶆深空貌)艚(舟名)螬(説文□□本作□今省作螬注見齊韻蠐字集
韻或作蝤)槽(説文畜獸之食器从木曹聲又酒槽李賀詩小槽酒滴真珠紅)嘈(聲也)○䥝(於刀切羽
清音説文温器也一曰金器从金麀聲集韻通作鏖)鏖(殺也漢霍去病傳鏖臯蘭下晉灼曰世俗謂盡死殺人為鏖師
古曰今俗謂打撃之甚集韻或作㩠)爊(煨也廣韻埋物灰中令熟漢書揚惲傳注炰毛炙也韓文詩燖炰煨爊孰飛奔
○毛氏韻増)○蒿(呼高切羽次凊音説文􁊱也从艸高聲爾雅蘻之𩔖秋為蒿言蘻蕭蔚莪之𩔖春生氣味既異
其名不同至秋老成則皆為蒿矣陸佃曰蒿草之高者錢氏曰蓬蒿也詩彼茁者蓬又􁊱青蒿也詩鹿鳴食野之蒿爾雅郭云
今人呼青蒿又蔚牡􁊱也牡􁊱牡蒿也詩匪莪伊蔚三月始生七月華華似胡麻華而赤八月為角角似小豆角鋭而長又蘩
皤蒿也一曰白蒿春生秋香美可食又可蒸詩于以采蘩孔疏云此言沼沚澗中者謂於其旁采之非水菜也又蕭薌蒿也一
曰荻詩彼采蕭兮蓼彼蕭斯采蕭穫菽爾雅亦云牛尾蒿狀似白蒿白葉莖麤科多者數十莖可作燭祭祀以脂爇之詩取蕭
祭脂又苹藾蒿也詩食野之苹爾雅陸云葉青白色莖似箸而輕肥始生香可生食又可烝食又莪蘿蒿也詩菁菁者莪陸云
頗似蔞蒿又禮記祭義焄蒿悽愴注蒿謂氣烝出貌又莊子蒿目而憂世之患注謂蒿細弱隂潤最易棲塵言眯眼塵中也又
姓出姓苑)薅(説文拔去田草也从蓐好省聲詩以薅荼蓼集韻或作鎒亦作茠□又作□籀作□)撓(擾也从手
堯聲漢晁錯傳易撓亂也師古曰攪也一曰捄也增韻擾也又肴篠功效韻)○豪(乎刀切羽濁音説文□豕鬛如
筆管者本作□从□高聲今文省作豪山海經云豪猪狀如豚而白毛大如笄而黑端郭曰□豬也夾項有麤豪可以射物又
淮南子智過百人謂之豪又彊也健也前食貨志豪奪吾民)濠(水名在鍾離又州名漢鍾離縣唐改濠州)壕
(城下池集韻通作濠)㠙(山名在𢎞農或作崤)蠔(蚌屬韓文詩蠔相黏為山百十各自生注殻如石亦曰蠣房又
地名五代史潘崇徹敗王逵兵於蠔石○今增)毫(長鋭毛又十絲曰毫十毫曰釐通作豪莊子豪釐漢利析秋毫注秋
者毫成之時端極纎細)號(説文呼也从号虎聲引詩誰之永號或作諕徐曰今人通作號又號咷哭聲也亦作譹莊
子叫者譹者又作皐周禮太祝令皐舞注音噑謂呼入之也樂師令皐舞注皐之言呼也集韻又作唬号又號韻○毛氏从丂
音考俗作号)呺(風聲莊子萬竅怒呺集韻或作□又蕭號韻○毛氏韻増)噑(説文咆也从口皐聲增韻熊虎
狐之聲)○勞(郎刀切半徴商音説文劇也从力熒聲熒火燒冂者也用力者勞徐曰㑹意又功也事功曰勞又姓
漢有琅琊勞丙集韻僗古作□又號韻注)澇(説文水出扶風鄠北入渭从水勞聲又大波也文選海賦飛澇相磢漢書
作潦相如賦酆鎬潦潏師古曰潦音牢又皓號韻○毛氏韻増)撈(説文沈取曰撈平水韻増)蟧(小蟬)簩
(􁉨簩竹名皮利可為刀一曰一枝百葉文選吳都賦蔈簩有叢)醪(説文汁滓酒也从酉翏聲前袁盎傳買二石醇醪師
古曰汁滓合之酒也廣韻濁酒)牢(説文□从牛冬省取其四周匝也徐曰指事本作□𨽻作牢周禮充人繫于牢注閑
也必有閑者防禽獸觸齧疏云閑閑衛也牢牢固也又牛羊豕具為一牢又詩傳牛羊豕牲繫養曰牢又牛曰太牢羊曰少牢
又稟也前漢書音義牢稟食注古者謂稟為牢又狴犴曰牢又牢籠也後馬融傳皐牢陵山注猶牢籠也孫子皐牢天下又前
食貨志募民鬻鹽官與牢盆注蘓林曰牢價直今世言顧手牢又揚雄傳旁惜誦以下至懐沙一卷名畔牢愁李竒曰畔離也
牢聊也與君相離愁而無聊也又蒲牢海獸名又虎牢地名師古曰穆天子七萃之士生捕獸獻之天子畜之東虢號曰獸牢
集韻或作窂)轑(撓也漢楚元王傳陽為羹盡轑釡注以勺轢釡令為聲又皓韻)簝(太廟盛肉竹器○平水韻
增)䝁(野豆謂之䝁形如大豆而小色黄蔓生集韻或作□□□○平水韻増○已上屬高字母韻)

　　五(歌與戈通)

　　歌(居何切角清音説文詠也从欠哥聲徐曰長引其聲以誦之也釋名人聲曰歌柯也以聲吟咏如草木之有柯葉又
合樂曰歌集韻或作謌□古作可亦作哥前藝文志哥永言唐劉禹錫傳屈原作九哥又説文云古歌字)戨(博雅戙戨
杙杙所以繫舟集韻或作□亦作牁通作柯又牂柯郡名前地理志注師古曰牂柯繫船杙華陽國志云楚頃襄王使莊矯伐
夜郎軍至且蘭㭬船於岸步戰滅之以且蘭有㭬船牂柯處故名牂柯○監韻从弋誤今正)哥(説文聲也从二可本
古文謌字又今呼兄為哥潁川語小曰哥本聲也今人以配姐字為兄弟之稱)柯(説文斧柄也从木可聲周禮注伐木
之柯柄長三尺博三寸太公六韜有大柯斧又枝柯也又姓吳公子柯廬之後)鴚(説文鴚鵞也从鳥可聲)舸
(方言南楚江湖船大謂之舸杜詩富豪有錢駕大舸集韻本作□又哿韻○毛氏韻増)菏(説文荷澤水名出山陽胡
陵注引禹貢浮于淮泗達于菏或作荷徐按舊注尚書導荷澤被孟豬集韻亦作□又哿韻○案淮泗入河必導于汴世謂汴
是隋煬帝始通而疑禹貢有浮于淮泗達于河之文説者牽合傳㑹或指鴻溝引河水入泗安知非禹之迹或謂當時必有可
達之理朱氏書傳亦莫知所折衷今案説文菏字音柯注引禹貢浮于淮泗達于菏與導荷澤同則是達于菏非達于河也許
慎所見盖古文尚書後人傳寫之誤不知从艸例以禹貢上下文達于河為句改荷為河陸徳明又以河音如字遂啟後人淮
泗不能達河之疑然陸氏於菏澤下注徐音柯又工可切於浮于淮泗達于河下亦注云説文作菏工可切水出山陽胡陵南
則非九河之河明矣如字之音陸氏誤也近世惟新安王氏曰濟入河溢為滎㑹于荷注于泗則河為菏益明矣○禮韻本出
荷字今正)茄(芙蕖莖又麻韻)○珂(丘何切角次清音石次玉廣韻碼碯増韻又螺屬生海中又爾雅翼云貝
大者珂黄黑色其骨白可以飾馬韓文詩送以紫玉珂注引服虔通俗文曰勒飾曰珂集韻或作砢)軻(車接軸又史記
孟子名軻字子輿取車軸之義又姓又哿箇韻)○莪(牛何切角次濁音説文蘿莪蒿屬从艸我聲徐曰爾雅注今呼
為莪蒿亦曰廩蒿詩蓼莪陸璣曰生澤田漸洳處葉似邪蒿而細料生三月中莖可生食頗似蔞蒿陸佃曰一名角蒿爾雅翼
云莪即古之蘩始生為莪長大為蒿)峨(説文嵯峨山高从山我聲今書作峩又巍峩高貌又峨眉山名在嘉定府集韻
或作我通作俄前揚雄傳鴻生鉅儒俄軒冕雜衣裳)娥(説文堯女舜妻娥皇字也从女我聲秦晉謂好為娙娥漢制婦
官有娙娥云女子長而好又姓後魏將軍娥清)俄(説文行頃也从人我聲廣韻俄頃速也又邪也詩側弁之俄注傾貌
又仰也韓文詩俄膺忽爾低注如昻俄之俄通作蛾前班倢妤傳始為少使蛾而大幸如淳曰蛾無幾之頃師古曰與俄同)
哦(唫也)睋(視也前西都賦睋北阜)蛾(説文羅也本作□今作蛾爾雅蛾羅蠶蛾也蠶化飛蟲陸佃云
蛾似黄蝶而小其眉句曲如畫故詩以譬莊姜螓首蛾眉一種善拂燈火夜飛謂之飛蛾一名慕光亦書作䖸揚雄傳曾不得
施其䖸眉)鵝(説文鴝鵝从鳥我聲爾雅舒鴈鵝一名鵱鷜長脰善鳴峩首似傲故曰鵝禮記舒鴈翠注疏野曰鴈家曰
鵝集韻或作□亦作䳘孟子有饋其兄生鵝者又作鵞左傳鄭翮請為鸛其御願為鵞與鵝同)○吪(吾禾切音與莪
同説文動也从口化聲引詩尚寐無吪徐曰臥既覺必有聲氣詩或寢武吪又化也詩四國是吪集韻或作□通作訛書平秩
南訛注化也言禾苗秀秧化成子實亦通作譌史記南譌古文作偽周禮注中夏辨秩南偽王莽傳每縣則薅以勸南偽)囮
(説文譯也从口化率鳥者繫生鳥以來之名曰囮徐曰譯謂傳四夷及鳥獸之語化者誘禽鳥也即今鳥媒也集韻或作繇)
鈋(圜也)譌(説文譌言也引詩民之譌言集韻或作訛通作吪)○多(當何切徴清音説文重也从重
夕夕相繹也徐曰繹之言尋也夏謂祭之明日又祭為繹謂尋前日之事也今夕復尋前日之事是為多也事之過多也故重
日則為疊重夕則為多廣韻衆也增韻不少也又過也禮記又多乎哉多矣乎予出祖者集韻古作□或作□)○佗
(湯何切徴次清音説文彼之稱也从人它聲或作他史河渠書注他與佗同通作它詩它山之石易終來有它吉又箇韻)拕
(説文曳也引也从手它聲前相如傳拕舟入水或作拖晉書鄧侯拖不留集韻亦省作扡)蛇(説文蟲也本作它从虫而
長上古草居患它故相問無它乎今文从虫作蛇詳見麻韻注韓文讀東方朔雜事詩裭身絡蛟蛇盖用此音又麻支韻)詑
(説文欺也从言它聲徐曰謾欺之意集韻或作訑又自足貌孟子訑訑之聲音顔色初音吐禾切又本韻支旱翰韻)○駝
(唐何切徴濁音説文本作佗負荷也从人它聲引史記橐佗前百官志牧槖令丞師古曰牧養槖佗者或作駝外國圖云大秦
國人長一文五尺好騎駱駝陸佃云駝卧腹不帖地屈足漏明則行千里背有肉鞍如峯糞煙直上如狼煙前司馬相如傳騊
駼槖駝亦作駞徐鉉曰槖佗言能負囊槖而䭾物今俗譌誤謂之駱駞杜詩駞背錦模糊謂馬似槖駞也又作它揚雄賦敺槖
它)沱(江别流也出崏山東别為沱爾雅水自江出為沱漢出為潛楊子江有沱注江大沱小又滂沱大雨貌又流貌
易出涕沱若或作沲唐李光顔傳築赫連城於沲口亦作池説文徐曰今沱又為池字史記仲尼弟子傳俾滂池矣)陀
(博雅陂陀衺貌廣韻陂陀不平之貌集韻或作岮文選西征賦裁岥岮以隠嶙注頽貌亦作陁又作阤史記登陂阤之長阪荀
子宥坐篇注陵遲陂阤也通作池後漢書無為山林陂池)跎(説文蹉跎也廣雅失足韓文詩烏乎吾意其蹉跎言不遂
其意或作跎杜詩淮海莫蹉跎)佗(説文本佗負字注見駝字下一曰美也詩委委佗佗注疏云委委行美也佗佗長美
也韓詩云徳美貌○毛氏韻増)紽(縫也詩素絲五紽詳見東韻縫字注集韻通作它佗○舊注絲數誤)酡(飲而
赭色著面廣韻飲酒朱顔貌韻畧飲面赭増韻酒容集韻或作酡)鮀(説文鮎也从魚它聲徐按爾雅亦鯊鮀也集韻
或作鮀又人名論語祝鮀○張氏補遺)迤(逶迤行貌集韻本作沱通作佗詩委委佗佗亦通作蛇韓文石鼓歌二雅
楄迫無委蛇又支紙韻)池(呼池水名在并州周禮職方氏虖池禮記有事於惡池惡音呼又楚辭與汝沐兮咸池晞
汝髮兮陽之阿叶歌韻音通作沱漢書呼沱今俗呼危渡口王霸傳虖沱又山海經大戲之山滹沱之水出焉又支屑韻)鼉
(説文水蟲从黽單聲長大類魚有足陸璣云似蜥蝪長大餘甲如鎧皮堅厚宜冒鼔陸佃曰鼉具十二肖蛇肉最後在尾晉安
海物記曰鼉宵鳴如桴鼓今江淮謂鼉鳴為鼉鼓其數應更吳越謂之鱓更又詩鼉鼓逢逢樂書云詩人托之其鳴應更為靈
徳之應非實鼓也集韻或作鱓史記太史公自序黿鱓與處亦作鱣通作鮀本草鮀魚○禮韻鱓字重出今删而附)驒
(説文驒騱野馬也一曰青驪白鱗文如鼉魚詩有驒有駱注青驪鱗色淺深似魚鱗班駁今連錢驄)馱(負荷也本作佗
注見駝字下前趙充國傳以一馬自佗負師古曰凡以畜産載負物者皆為佗今俗作馱李詩吳姬十五細馬馱通作駞○毛
氏韻増)○那(囊何切徵次濁音説文邑名从邑林聲西夷國安定有朝那縣一曰何也左傳棄甲則那杜預曰那
猶何也爾雅於也皆語之韻絶也又多也詩受福不那猗歟那歟又安貌詩有那其居又姓西魏有那椿集韻古作□又哿箇
韻○从□當作□俗作□非)難(郤凶惡也周禮方相氏率百𨽻時難以索室驅疫通作儺史記黄帝紀注東海度索
山有神荼鬱壘神能禦凶鬼黄帝制驅儺以象之論語鄉人儺又盛貌詩其葉有難集韻或作單又寒翰韻)儺(説文
行有節也从人難聲引詩佩玉之儺徐曰佩玉所以節步詩注兩音又哿韻)○蹉(倉何切角次清音説文蹉跎失
時也一曰跌也又箇韻)嵯(㠁嵯山石貌晉衛恒論書山嶽峨嵯而連岡○今増)磋(博雅磨也詩傳治象牙曰
磋通作瑳詩如切如瑳又箇韻)瑳(説文玉色鮮白又笑貌詩巧笑之瑳有平上二音)搓(搓挪也平水韻増)
差(浙也禮記御者差沐注浙飯米取其瀋為沐又景差人名又佳麻卦箇禡韻○毛氏韻増)　○娑(桑何切商
次清次音説文舞也从女沙聲詩市也婆娑又衣貌文選思𤣥賦脩初服之娑娑又馺娑殿名又哿箇韻)挱(摩挱也或
作莎禮記共飯不澤手注鄭𤣥曰澤挼莎也亦作莏詩葛覃薄汙我私注煩撋猶挼莏也集韻亦省作沙或書作挲通作獻周
禮司尊彛鬱齊獻酌注獻讀為莎煮鬱和秬鬯以醪酒摩莎泲之禮記郊特牲汁獻涚于醆酒注讀為莎謂摩莎出其香汁)
䤬(鈔鑼銅器或作□○平水韻増)桫(桫欏木名出崑崙山廣韻木似桄榔出麵○平水韻増)髿(□髿
髮垂貌又毛羽婆娑貌或作□白詩栁□□○毛氏韻増)犧(酒尊名飾以翡翠鄭司農説詩犧尊將將注有沙飾刻鳯
凰於尊其羽形婆娑焉一云畫又三禮圖云犧尊飾以牛或作獻又王莽傳建華盖立斗獻師古注斗魁及杓末如杓之形集
韻亦作戲又爻韻)傞(説文傞傞醉舞貌引詩屢舞傞傞増韻不止貌集韻或作□)○醝(才何切商濁音
白酒也周禮酒正注鄼白釋文云即今之白醉酒也集韻通作鄼)鹺(説文鹹也本作□从鹵差省聲河内謂之□今
文作鹺禮記鹽曰鹹鹺)艖(艑艖舟也集韻或作□又麻韻)䑘(博雅臿䑘舂也廣韻擣也)㽨(説文殘薉
田也从田差聲)瘥(爾雅瘥病也杜預曰小疫曰瘥大疫曰扎集韻或作􁒕通作㽨)嵳(嵳峩山貌集韻本作嵯亦
作□今書作嵳○平水韻増)􁐡(筥屬廣韻籠屬○平水韻増)齹(説文齒差跌貌本作□或作□又人名晉
六卿子齹又支韻)□(沛國縣名蕭何切封邑集韻或作鄼)○阿(於何切羽清音説文大陵也从􁂅可聲一
曰阿曲阜也一曰慢應聲又阿衡伊尹官號阿倚也衡平也言天子所倚羣下取平也前宣紀丙吉有阿保功注阿倚保養也
又詩隰桑有阿注阿然美貌又考工記阿重屋注若今四柱重屋複笮又王門宫阿注棟也又太阿劍名又纎阿月御史相如
賦纎阿為御注郭璞云纎阿古善御者又陽阿古名俳善和楚辭古詩渡江采菱發陽阿又姓風俗通云伊尹其後氏焉)娿
(説文隂阿也謂媕娿不決)痾(説文病也本作疴或作痾漢五行傳妖孽及人謂之痾病寖深也)䋪(博雅䋪縞
練也通作阿前子虚賦被阿錫注阿細繒錫細布史記徐廣注齊東阿縣繒帛所出故曰阿縞集韻或省作䋍)○訶
(虎何切羽清音説文大言而怒也从言可聲又責也或作苛前王莽傳掖門僕射苛問不遜大司空士夜過奉常亭亭長苛之
亦作何前賈誼傳大譴大何通作呵漢食貨志縱而弗呵薛宣傳謢呵及細微)呵(博雅呵呵啞啞笑也一曰氣出集韻
或作㰤)○何(寒歌切羽濁音説文儋也从人可聲徐鉉曰儋何即負何也一曰誰也廣韻辭也增韻曷也又漢爰
盎傳曰飲亡何亡音無師古曰無何計更無餘事也又無何未多時也亦曰無幾何亦曰居無何又漢書注無何謂無故也又
姓本韓國子孫分散江淮間以韓為何字隨音變遂為何氏○案説文引爾雅何鼓謂之儋鼔是何為負何也今負荷字作荷
又皆上去二聲而何但為誰何字矣)荷(説文荷芙蓉葉从艸何聲爾雅荷芙蕖其根藕其莖茄其葉蕸其本蔤其華菡
萏其實蓮其中的的中薏又蘘荷苗似薑根色紅紫似蓉可食根旁生笋可以為菹即蓴葅也楚辭大招曰醢豚苦狗膾苴蓴
只又哿韻○韻語陽秋曰近世多以紫荷槖作侍從事如宋祁事賦筆助荷囊按晉輿服志文武皆有囊綴綬八座尚書則荷
紫荷音上聲謂以生紫為祫囊綴之服外加於左肩乃負荷之荷也作平聲非是)河(説文水出燉煌塞外昆侖山發
源注海一云水出積石山一云河有兩原一出葱嶺一出于闐合流東注蒲昌海潛行地中南出積石為中國河又九河徒駭
河太史河馬頰河覆釡河胡蘓河簡河潔河鉤盤河鬲津河通志云河自西戎入塞經秦隴陜洛夾山而行故少決徙自河陽
以下東至海千里平田虚壤故多奔決無定流自河決澤川之後北瀆遂㣲九河皆絶援神契云河者水之伯上應天漢又州
名古西羌地漢置金城郡後秦置河州)苛(説文小草也从艸可聲又苛政徐曰以細草喻細政也一曰急也廣韻煩
也怒也又周禮苛罰注譴責也又禮記内則苛癢注疥也又周禮司闗注苛察也通作荷漢酈食其傳奸荷禮注細也又哿韻)
○羅(良何切半徴商音説文以絲罟鳥也从网从維爾雅鳥謂之羅古者芒氏初作羅釋名羅文羅疏也一曰帛之
美者又國名左傳楚伐羅又新羅東夷國名漢樂浪地又姓羅為楚滅子孫因以為氏)蘿(説文莪也从艸羅聲爾雅
唐䝉女羅女羅菟絲陸佃云在木為女蘿在草為莬絲爾　雅翼女蘿正青而細長無雜蔓故楚辭云被薜荔兮帶女羅)籮
(方言箕陳魏宋楚之間謂之籮一説江南謂筐底方上圜曰籮○毛氏韻増)􁠕(水名在長沙羅縣屈原沈處前地理
志北帶汨水原出豫章今潭州湘隂縣有羅水一名屈潭通作羅)鑼(䤬鑼銅器樂書有銅鑼自後魏宣武以後好胡
音胡􁕍胡鼓銅鈸打沙羅其音原出西域􁕍笙也常式切○平水韻増)欏(博雅欏落籬也廣韻桫欏木名○平水韻
增)囉(歌助聲廣韻囉歌詞又嘍囉也又小兒語○平水韻増)饠(餅也本作□或作□又饆饠○平水韻增
○已上屬歌字母韻)○戈(古禾切角清音説文戈平頭㦸也从弋一横之象形也徐曰謂㦸小支上向
則為㦸平之則為戈一曰㦸偏距為戈禮記注疏鉤子㦸如㦸而横安刃但頭嚮上為鉤也周禮注戈長六尺四寸廣二寸肉倍之胡三之
援四之以其形句曲有旁刃鄭云若今鷄鳴㦸又疏云戈兩刃長六尺六寸又地名在宋鄭之間寒浞子豷封於戈又姓史記
夏後有戈氏)過(説文度也从辵咼聲又過所也釋名遇所至關津以示之或曰傳過也移所在識以為信又易卦名
大過小過王肅音戈又通志云澆之國又姓又箇韻)濄(説文水受淮陽浹溝浪蕩渠東入淮从水過聲晉紀三過口又
爾雅過為洵又姓或省作渦)緺(綬文又佳麻韻)􁠉(車盛膏器也又果韻注)鍋(鍋􁑘温器集韻或作
鈛□○毛氏韻増)蝸(蝸牛莊子有國於蝸之左角郭音戈又麻韻○毛氏韻増)媧(女媧古聖女又佳麻二韻
○毛氏韻増)騧(黄馬黑喙詩騧驪是驂又佳韻注○毛氏韻増)○科(苦禾切角次清音説文程也从禾斗
斗者量也徐曰㑹意廣韻又條也本也又坎也孟子盈科而後進又等也論語為力不同科又史張儀傳科頭謂不著兠鍪入
敵又木中空也易科上槁)蝌(蝌斗蟲名爾雅科斗活東蝦蟇子也○平水韻増)窠(説文空也从穴果聲一曰
鳥巢也在樹曰巢在穴曰窠又小爾雅雞雉所乳謂之窠)薖(説文草也从艸過聲一曰寛大意一曰饑意詩碩人之薖
集韻或作簻)○波(逋木切宫清音説文水通流也从水皮聲廣韻波浪又爾雅洛為波又支韻)碆(説文
以石著隿□也本作磻从石番聲今文作碆廣韻石可為弋鏃也史記楚世家碆新繳馬融頌矰婆飛流)番(番畨勇也
詩申伯番番注武勇貌書番番良士集韻或作僠又本韻元諫韻)嶓(嶓冢山名書嶓冢導漾注在梁州金牛縣地理
表在利路大安軍)○頗(滂禾切宫次清音説文頭偏也从頁皮聲又偏頗不正也書人用側頗僻漢紀地不頗載
集韻或作□古作詖又架韻○呉氏韻補音曰古義字皆音俄周官注亦音俄故古文尚書本作無偏無頗遵王之義以叶俄
音唐明皇以義字今音為又改頗為陂以从今音古音遂湮滅矣)坡(説文阪也从土皮聲集韻或作岥亦作□通作
陂爾雅陂者阪)陂(陂陁不平也集韻或作□又支寘韻○毛氏韻増)玻(玻瓈玉名○平水韻増)○婆
(蒲禾切宫濁音説文奢也本作媻从女般聲一曰老女稱今文作婆又婆娑舞貌詩婆娑其下注疏云盤辟舞又搜神記琵琶
一名鼙婆)鄱(説文鄱陽豫章縣从邑番聲今饒州有鄱水或省作番春秋楚番邑)皤(説文老人白也从白番聲
引昜賁如皤如又鬢白也班固詩皤皤國老集韻或作□亦作番史秦紀黄髮番番)○摩(眉波切宫次濁音説文研
也从手麻聲廣韻又滅也撫也增韻又楷也又禮記相觀而善謂之摩集韻或作擵)磨(治石謂之磨通作摩左傳摩厲
以須漢董仲舒傳摩民以誼注謂砥礪之梅福傳厲世摩鈍或作□又過韻)麼(細小曰麼通作䯢漢書幺䯢尚不及
數子)􁑖(博雅桮也)䯢(説文偏病也从骨麻聲謂身支半枯又麻哿韻)魔(鬼也)劘(廣韻削也増韻
又剴也切也又支韻○毛氏韻増)攠(考工記于上之攠謂之隊○禮韻續増)○詑(土禾切徴次清音欺
也見湯何切○平水韻増)○捼(奴禾切徴次濁音説文摧也从手委聲一曰兩手相切靡也又詩薄汙我私注汙煩
也箋云煩撋之也阮孝緒字畧云煩撋猶捼莎集韻或作挼又支灰韻○毛氏韻増)○蓑(蘓禾切商次清次音説文
草雨衣也本作□象形今文作蓑秦謂之萆又覆也公羊定元年不蓑城也注若今以草衣城漢五行志宋幾無尊天子之心而
不蓑城師古曰謂以草覆城也○集韻古作□)莎(説文鎬侯也一名侯莎从艸沙聲爾雅翼云莖葉似三稜根周匝多
毛謂之香附子一名雀頭香前司馬相如賦薜莎青薠師古曰即今青莎)梭(織具所以行緯者本作□今文作梭集韻
亦作□)唆(咼唆小兒相應聲○平水韻増)○矬(徂禾切商濁音廣韻短也○平水韻増)痤(説文
小腫也从疒坐聲一曰族累病又人名史記魏將公叔痤注在戈切)○倭(烏禾切羽清音女王國名在東海中前地
理志樂浪海中有倭人分百餘國在帶方東南大海中依山島為國度海千里復有國皆倭種唐東夷傳日本國倭奴也去京
師萬四千里其俗多女少男小島五十餘皆自名國而臣附之又支韻○平水韻増)踒(足跌也)渦(水曰也又
水名詳見過字注)􁯾(穴居也本作□或作􁯾増韻人窟也○毛氏韻増)○和(胡戈切羽濁音説文相應
也从口禾聲廣韻又順也諧也增韻又温也適也又中庸發而皆中節謂之和謚法不剛不柔曰和又軍門曰和史記楚世家
注昭陽移和而攻齊又雲和地名周禮雲和之瑟注地名産此良材杜詩朱袖拂雲和又州名屬九江郡北齊為和州又西和
州秦地䝉括築長城始此唐岷州宋改西和州又姓羲和之後集韻古作咊又過韻)龢(説文調也从龠禾聲引左傳如
樂之龢通作和爾雅笙之小者謂之和禮記解陳氏曰小者十三簧以其大唱小和大射禮三笙一和而成聲一曰徒吹曰龢
○增韻附出和字今各出)鉌(鉌鸞鈴也通作和左傳錫鸞和鈴注錫在馬額鸞在鑣和在衡鈴在旂)禾(嘉糓
也)○驘(虘戈切半徵商音説文驢父馬母从馬羸省聲或作䯁前司馬相如傳驢䯁亦作騾蜀志後主乗騍車降
鄧艾又作□史記霍去病傳單于遂乗六臝牡騎數百直冒漢圍)蠃(蚌屬大者如斗出入南漲海中史記貨殖傳蠃
蛤周禮蠯蠃蚳或作螺與蠃同又鸚鵡螺形如鳥觜可為杯又香螺揜可雜甲香又鈿螺光彩可飾鏡背又蓼螺味辛如蓼又
紫貝螺紫色有斑文號砑螺亦作蠡爾雅翼云公輸般見蠡出頭潛以足畫之蠡引閉其户終不可開因俲之設于門户今以
蠃為鋪首古遺制也又作蝸禮記内則蝸醢而苽食又哿韻)􁑘(説文銼􁑘也一曰温器廣韻銼􁑘小釡也集韻或作
□亦作鏍平水韻増)○虆(盛土籠或作蔂亦作□又支韻)□(穀積也本作羸或作□○平水韻増)覼
(説文好視也又覼縷也本作覶俗作覼○張氏補遺○已上屬戈字母韻)○迦(居伽切角濁音説文□互令不得行也本
作□或作迦廣韻釋迦出釋典注見麻韻内○平水韻増)○呿(去伽切角次清音啟口謂之呿○平水韻増)○伽
(求伽切角濁音伽倍國名廣韻又伽藍又僧伽韓文詩僧伽晚出淮泗上○平水韻増)茄(菜名子可食○平水韻増
○已上屬迦字母韻)○瘸(巨鞾切角濁音廣韻腳手病○平水韻増)○鞾(許茄切羽次清音説文鞮屬本
胡服趙武靈王所服集韻或作靴□亦作□㞜○已上屬瘸字母韻)

　　六(麻獨用)

　　嘉(居牙切角清音説文美也从壴加聲增韻又褒也又嘉禮婚禮也隂陽際㑹謂之嘉易嘉㑹足以合禮又魚名嘉魚
出丙穴又州名漢屬犍為郡周置嘉州宋改嘉興府又姓周大夫嘉父集韻或作佳説文佳美也古牙切與嘉同○毛氏曰从
壴从加俗从十非从卄亦非)加(説文語相增加也从力口徐曰㑹意廣韻又増也上也陵也論語吾亦欲無加諸人
注陵也增韻又施也著也)笳(胡人捲蘆葉吹之樂書云胡笳似觱篥而無孔後世鹵簿用之世言伯陽避入西戎所作
晉有大箛小箛蓋其遺制沈遼集大胡笳十八拍世號沈家聲小胡笳十九拍末拍為契聲號祝家聲)茄(説文荷芙
蕖其莖茄从艸加聲又五茄藥名又本韻歌韻)鴐(駕鵝張揖上林賦注駕鵝野鵝)駕(人名左傳有榮駕鵝古今
人表注音加又禡韻○今増)珈(説文婦人首飾从玉加聲詩副笄六珈注鄭云珈之言加也毛云珈筓飾之最盛者
副笄既笄而加飾也如今步搖上飾錢氏曰今人步搖加飾以珠飾之小者六多者倍蓰至三十六詩六珈然則古玉數凡六
也)耞(説文拂也本作枷从木加聲今作耞廣韻連耞打穀具淮南謂之柍)跏(跏跌屈足坐也○今增)迦
(説文􁏪􁏪互令不行也从辵枷聲或作迦徐曰迦互猶曰犬牙相制也增韻又身毒國賢人瞿曇號曰釋迦亦曰浮圖文中子
云齊戒修而梁國亡非釋迦之罪也○毛氏韻增)痂(説文乾瘍也从疒加聲徐曰今謂瘡生肉所蜕乾為痂南史劉
邕為太守嗜創痂○平水韻増)枷(囚械也本作椵今或作枷增韻頃械也○平水韻増附注誤)葭(説文葦之
未秀者从艸叚聲廣韻蘆也)麚(牝鹿也)豭(説文牡豕从豕叚聲左盍還我艾豭或作猳史衛世家輿猳從
之)家(説文居也从宀豭省聲爾雅户牖之間曰扆其内謂之家又大夫之邑曰家論語三家者注疏云大夫稱家又
國家天子之稱漢官儀封禪記云詔百官以次下國家隋後明日太醫令問國家起居國家云不勞又曰天家蔡邕獨斷曰天
家百官小吏之所稱天子無外以天下為家故稱天家親近侍從官稱大家又曰官家事祖廣記云五帝官天下三王家天下
今指天子為官家猶言帝王也又曰宅家李濟翁資暇集云至尊以天下為宅四海為家不敢斥稱故曰宅家亦猶陛下之義
公主曰宅家子亦猶帝子也一説漢魏以來宫中呼大家今急訛以大為宅焉又姓漢有家羡為劇令集韻古作□□又虞韻
注)○呿(丘加切角次清音口張貌又歌魚御韻○毛氏韻増)○呀(虘加切羽次清音張口貌韓愈詩汝
口開呀呀又月蝕詩牙角何呀呀廣韻又呀呷也)谺(谽谺谷中大空貌通作呀上林賦􁯿呀豁間注洞谷之形容栁
宗元朝陽巖詩反宇臨呀庨集韻或作岈􁥊文選思越焓􁞍之洞六)鰕(魚名注見何加切)○遐(何加切羽
濁音爾雅遐逿逺也或作徦漢郊祀歌沇沇四塞徦狄合處亦作假揚子假言周于天地通作瑕詩不瑕有害烈假不瑕亦通
作葭後杜篤傳忿葭萌之柔注葭即遐也○从叚當作叚與段不同)蕸(芙蕖葉詳見歌韻荷字下注)霞(雲日
氣相薄增韻日旁彤雲通作赮漢天文志雷電赮􁆱亦通作蝦史記蝦虹又通作瑕甘泉賦翕清雲之流瑕)瑕(説文
玉小赤也从玉叚聲廣韻玉病一曰過也又姓左傳周大夫瑕禽)鍜(説文錏鍜頸鎧也)碬(説文礪石也
平水韻増)蝦(説文蝦蟇从虫叚聲一曰蝦蟲與水母㳺爾雅翼云蝦多鬚而善㳺而好躍其字从假假物而逺者今水
母不能動蝦或附之則能往文選江賦水母目蝦爾雅釋魚以鰝為大蝦郭氏云出海中長二三大鬚長數尺又閩中有五色
蝦梅蝦蘆蝦泥蝦苗蝦其𩔖不一又海中有蝦姑狀如蜈蚣一名管蝦通作瑕文選南都賦駁瑕委蛇)鰕(説文魵也
从魚叚聲廣韻大鯢又本韻)騢(説文馬赤白雜毛从馬叚聲徐曰駁馬也謂色似霞)假(已也禮記天王登假
注登上也假已也上巳者若僊去云耳楚辭作霞載營魄而登霞注與遐同又馬禡韻○增韻附出遐字今各出)赮
(赤色○已上屬嘉字母韻)○𤓰(姑華切角清音説文□□也象形徐曰□𤓰實也外□蔓也廣雅龍蹄獸掌羊駁兔
頭挂髓蜜筩小青大班皆𤓰名也又禮記月令王𤓰生通志曰王𤓰根可生食故得𤓰名又爾雅木𤓰□也又星名天文志有
瓠𤓰又州名本西戎地漢屬燉煌郡唐析晉昌縣立𤓰州爾雅𤓰州大𤓰如斛○俗作苽非是)媧(女媧古之神聖女又
姓又佳歌歌)騧(説文黄馬黒喙从馬咼聲又人名論語季隨季騧或作□宋明帝以騧字似禍改作□集韻籀作□
又佳歌韻)蝸(説文蠃也从虫咼聲又莊子有國於蝸之左角曰觸氏有國於蝸之右角曰觸氏又佳歌韻)緺
(説文綬青紫色从糸咼聲又佳歌韻)○誇(枯𤓰切角次清音説文譀也从言夸聲廣韻大言也或作侉書驕滛矜侉
通作夸漢楊僕傳懐銀黄夸鄉里集韻古作□○从夷當作夸俗作□非是)胯(廣韻兩股間又腰胯又馬暮禡韻
毛氏韻増)跨(吳人謂大坐曰跨又馬遇禡韻○毛氏韻増)姱(好也)恗(心自大也又虞韻)夸
(説文□奢也从大于聲徐按老子曰服文采帶利劍是為盜夸集韻或作□又馬韻)荂(榮也華也注見虞韻)○華
(苦蛙切音與誇同不正也周禮無有華離之地○禮韻續降)○檛(張𤓰切次商清音説文箠也本作􁒇今作檛馬
撾鞭也左傳繞朝贈之以䇿杜預云馬檛也集韻或作薖)撾(擊也栁文撾婦翁又摻撾擊鼓也○毛氏韻増舊附簻字
非是今刪)○髽(莊華切音與檛同説文喪髻也从髟坐聲記檀弓注疏云去纚而紒曰髽儀禮注露紒也長樂黄氏
曰左傳魯人迎喪者髽注云髽麻髮合結鄭衆以為枲庥與髮相半結之馬融以為屈布為之髙四寸著於顙上按髽字从髮
是髮之服鄭説為長)○窊(烏𤓰切羽清音説文汙下也从穴𤓰聲引魏都賦注窊猶卑也又前禮樂志窅窊桂華注
不滿貌又晉禮樂志菀窊蠶神集韻或作窳亦作溛通作汙説文徐曰汙猶迂也杜預春秋傳序盡而不汙與窊同孟子智足
以知聖人汙亦通作窪)窪(説文清水也一曰溝也)窐(説文甑空也又考工記宛氏為鍾注云窐而生光)
洼(説文深池也从水圭聲一曰曲也集韻或作□又佳韻漢書渥洼水名顔注於佳切)哇(説文諂聲也从口圭
聲徐曰古人言滛哇之聲也揚子多哇則鄭注司馬氏曰滛鄭之聲也又小兒聲又吐也孟子出而哇之通作䵷漢書王莽賛
紫色䵷聲顔注云䵷邪也又六樂之滛聲近世學者謂為䵷之鳴失其義矣又佳韻)娃(美女也方言娃美也又館娃宫
名又佳韻毛氏韻増)蛙(説文本作鼃蝦蟇也或作蛙亦書作䵷詳見佳韻内注)汙(鑿地也禮汙尊杯飲又虞
遇韻)○花(呼𤓰切羽濁次音説文□榮也本音􁅃从艸􁄞鄭氏曰􁄗象華葉垂敷之形亏象蒂蕚也𨽻作華徐曰木
謂之華今作花廣韻云俗今通用花字或作□漢班固叙傳摛藻如春華亦作蘤字詀云古花字思𤣥賦云百卉含蘤○歐陽
氏曰禮記月令桃始華菊有華皆無明音如始華猶可以為榮華至菊有黄華則為黄花明矣詩隰有荷華注扶渠其華菡萏
棠棣之華注承華者鄂皆曉然花字苕之華及白華明音作花易枯揚生華注如字又音花今花木字皆作花而華但為榮華
字矣)○華(胡𤓰切羽濁次音説文榮也本昔花注見呼𤓰切鄭氏曰華之音譁是協音借義之假借也廣韻又草盛
也又光華也又邑也又中夏曰華又千五百里曰華又禮記削𤓰為國君者華之注中裂之不四拆也又禡韻)崋(西嶽
名今通作華華山記云山頂有池生千葉蓮花服之羽化因曰華山白虎通曰西方少隂用事故曰華山○毛氏韻増○禹貢
西至于太華陸徳明音如字又户化切華陽黒水惟梁州胡𤓰胡化切今讀皆去聲毛氏韻増)譁(説文讙也从言華聲
諠譁也或作嘩左傳成十六年注作喧嘩)驊(驊騮駿馬名周穆八駿之一或作□列子左□騮而右緑耳通作華漢地
理志華騮緑耳之乗與驊同)鋘(説文兩刃臿也本作㭉象形宋魏曰芣令文作鋘何承天纂文臿今之鋘張揖字詁
云臿刃也廣韻鋘鍫後戴就傳燒鋘斧使就挾於肘腋集韻或作釫亦作鏵○平水韻増○已上屬𤓰字母韻)○牙
(牛加切角次濁音䝉古韻音入喻母説文□牡齒也象上下相錯形徐曰比於齒為壮也一曰旗名文選東京賦牙旗繽紛注
天子出建大牙旗竿飾之以象牙吳志孫權作黄龍大牙常在軍中視其所向又立於帳前謂之牙門公孫瓉傳拔其牙門注
凡軍旅出立牙竿必令完堅若有折將軍不利又姓周大司徒君牙之後古作□○案吳音牙字角次濁音雅音牙字羽次濁
音故䝉古韻畧凡疑母字皆入喻母今案七音韻牙買為　　角則牙當為角次濁音明矣今兩存之餘見前卷韻凡例内注)芽
(説文萌芽也从艸牙聲通作牙前東方朔傳朱草萌芽)枒(説文木也从木牙聲一曰車軸㑹也即記所謂車輪外網
謂之牙以其穹隆相接若牙齒之相入也集韻通作牙○今増)㧎(扠㧎不正貌通作㧎杜鵰賦突杈枒而皆折○毛氏
韻増)衙(説文行貌从行吾聲又唐制天子君曰衙行曰駕一曰古者軍行有牙尊者所在後人因以所治為衙又衙集
也又彭衙地名又姓秦穆公子食采於衙因氏又魚語御韻)涯(爾雅涘為涯增韻水際也或作厓又支佳韻)○
拏(奴加切徴次濁音舊韻女加切説文牽引也从手奴聲一曰巴也增韻攫也或作挐廣韻又絲絮相引也又魚韻女
居切○案拏字屬舌音徴之次濁泥字母舊韻女加切乃屬齒音次商之次濁盖由吳音所呼女字入泥母故也今依七音更
定奴加切仍存舊切以明其誤後放此)笯(籠也又虞遇韻注)○巴(邦加切宫清音説文□蟲也或曰食
象蛇也象形徐按博物志巴蛇吞象三歲出其骨山海經云𤣥蛇食麂鹿字中从一象所吞也指事又州名秦漢屬巴郡元魏
立巴州三巴記閬白水東南流曲折二迴如□字一説堯羿斷脩蛇於洞庭世稱巴陵者巴之死其骨為陵又姓後漢有揚州
刺史巴祗○史張儀傳苴蜀相攻撃索𨼆音巴巴苴草名也或巴人巴郡本因芭苴得名遂以苴為巴)笆(竹之有刺
者又竹籬通作芭史張儀傳注芭犂即織木茸所以為葦籬今江南曰芭籬○平水韻増)芭(芭蕉草名詳見蕭韻蕉字
注又本韻○毛氏韻増)豝(説文牝豕也从豕巴聲詩一發五豝一曰豕二歲能相把拏者也集韻或作□)羓
(腊屬通作豝五代史耶律徳光卒于殺胡林契丹破其腹實之以鹽載之而北晉人謂之帝豝○今増)鈀(説文兵車
也从金巴聲引司馬法晨夜内鈀車一曰鐵也)○葩(披巴切宫次清音説文華也从艸皅聲集韻或作首○增韻古
作芭非是)芭(人名漢有侯芭本○傳音葩又本韻)杷(蒲巴切宫濁音説文收麥器从木巴聲徐按把者所
以聚也字書一名渠拏又枇杷栗名相如賦枇杷撚柿張揖曰枇杷似斛樹長葉子若杏)爬(搔也韓文進學解爬羅剔
抉集韻或作把前貢禹傳捽山把土晉嵇叔夜書把搔無已通作杷前郊祀志掊視得鼎師古注以手杷土○毛氏韻増)琶
(琵琶樂器胡人馬上所鼓推手曰琵却手曰琶因以為名風俗通云長三尺五寸象三才五行四絃象四時唐書自下逆鼓曰
琵自上順鼓曰琶近代樂家所作不知所起傅𤣥琵琶序云漢送烏孫公主念其行道思慕使知音者於馬上作之古今樂録
云琵琶出於絃鞉杜摰以為興之秦末盖古長城役百姓絃鞉而鼓之又魚名文選吳都賦鮫鯔琵琶注㑹稽琵琶無鱗形似
琵琶)○麻(謨加切商次濁音説文□枲也从林从广林人所治也在屋下广廡敞之形也於其下治麻爾雅翼云有
實者名苴無實者名枲又爾雅大鼗謂之麻又姓風俗通云齊大夫麻嬰之後漢有麻達注論語集韻或作菻○毛氏曰林从
兩木匹刀切麻片也又音𣲖麻紵也从木誤)蟆(説文从虫莫聲本草有青蛙鼃蛤螻蟈長肱石旁蠼子之𩔖酉陽雜
俎云蝦蟆聲抱今里俗聞其春鳴謂之䀨子其子謂之科斗月大盡生前兩足月小盡生後兩足或作䗫杜詩蝦䗫動半輪亦
書作蟇漢武紀元鼎五年鼃蝦蟇鬬)○□(莊如切次商清音説文果似棃而酢从木虘聲或作楂管子五沃之地生
楂集韻亦作□通作柤莊子柤梁橘柚)柤(説文木閑也从木且聲徐曰柤之言阻也○增韻舊注藥滓誤)齟
(説文齬齒也本作䶥或作齟前東方朔傳諧語令壺齟注齒不正也又語韻○今增)○奓(陟加切音與樝同張也開
也舊唐書陸贄傳奓言無驗又馬禡韻○毛氏韻増)○叉(初加切次商次清音説文□手指相錯从叉象叉之形徐
曰指事釋名云括旁曰叉形似义也增韻俗呼拱手曰叉手又佳韻)杈(説文杈枝也从木又聲徐曰岐枝木也一曰杈
杷農器通作扠周禮鼈人注以杈刺泥中搏取之○毛氏韻増)靫(博雅鞲靫箭室人佳韻○毛氏韻増)扠(挾也
韓詩饞扠活臠通作叉○毛氏韻増)差(説文□貳也差不相值也从左􁄗省聲徐曰左於事是不當值也差錯之義貳
猶輔也一曰擇也詩既差我馬又支佳歌卦箇禡韻)艖(舟名或作䑡又歌韻)鎈(錢名○平水韻增)○沙
(師加切次商次清㳄音説文水散石也从水少水少沙見也徐曰會意爾雅穎為沙又詩鳬鷖在沙注水旁疏云沙接水者又
大水接小水曰沙又汰也又嘶也禮天官内饔沙鳴貍又水名楚東有沙水又流沙地名在居延海南甘州張掖縣又州名取
沙角山為名地理表云舜竄三苗于此漢屬酒泉燉煌元魏置𤓰州唐改涉州又姓東莞人集韻或作□亦作砂又歌禡韻)
紗(縳屬輕曰紗一曰紡纑通作沙周禮内司服素沙注今之白縳六服皆袍制以白縳為裏使之張顯今紗縠名出於
此縳音絹或作□前元紀罷齊三服官縰為春服紈素為冬服輕綃為夏服師古注縰與纚同即今方目□䊵素今之絹輕綃
今輕□)鯊(説文魚名本作鯋从魚沙省聲出樂浪番國徐曰今沙魚皮有珠文可飾刀劒靶皮亦可食今文作鯊又
詩魚麗于□鱨鯋詩詁曰鯊鮀也鮀吹沙也陸佃云鯊性沈大如指狹而長常行沙中陸璣云常張口吹沙爾雅翼鯊魚正月
先至次鯉次鱖桃花水至而鱖肥美)㲚(長毛貌韓愈月蝕詩旗旄衛毿㲚○毛氏韻増)髿(鬖髿髮垂貌又歌韻)
硰(硰石地名在樓煩西史記絳侯世家撃韓王信軍於硰石○今增)○槎(鋤加切次商濁音邪斫木也古
作茬漢貨殖傳山不茬蘖注蘖髠斬之也又馬韻)楂(水中浮木一曰柴門又楂楂鳥聲韓文鵲鳴聲楂楂通作槎歐
陽氏曰張騫乗槎乃此槎字亦通作查博物志仙查犯斗牛杜詩查上見張騫)苴(水中浮草又魚虞麻語馬韻)○
秅(直加切音與槎同説文秭也从禾毛聲數也二秭為耗引周禮二百四十斤為秉四秉為筥十筥曰稯十稯曰秅四
百秉也周禮注聘禮十斗曰斛十六斗曰藪十藪曰秉又遇韻)茶(茗也木作荼爾雅檟苦荼注樹似梔子冬生葉可煑
作羮飲本草苦茶能去脂使人不睡廣韻或作􁎊春藏葉可為飲巴南人曰葭􁎊俗今作茶陸羽茶經一曰茶二曰檟三曰蔎
四曰茗五曰荈唱兗切)涂(沮洳也一曰飾也或作塗前東方朔傳諧語曰老柏塗集韻又虞韻)○鴉(幺加
切羽次清次音舊韻於加切説文楚鳥也本作雅从隹牙聲一名鸒一名卑居秦謂之雅今文作鴉詳見魚韻鶋字注集韻或
作鵶○案説文雅本平聲今俗作鴉而雅从上聲但為大小雅之雅矣)丫(物之岐頭者)啞(啞嘔小兒學語
又聲也通作亞又馬陌韻)亞(漢東方朔傳伊優亞者辭未定也優一侯切又禡韻○毛氏韻増○已上屬牙字母韻)
○嗟(咨邪切商清音説文咨也本作□从言差聲一曰痛惜也徐曰今俗从口作嗟又詩猗嗟注猗者心内不平嗟
是口中喑啞皆傷歎之聲又易大耋之嗟注佐也言之不足以盡意故發此聲以自佐集韻或作􁅨差亦書作□)罝
(説文兔网也从网且聲徐按爾雅罝猶遮也籀文作□或作□)○些(思嗟切商次清次音少也唐詩一名閑物要些
些集韻或作□又霽哿箇韻○毛氏韻増)○遮(之奢切次商清音説文遏也从辵庶聲廣韻斷也増韻蔽也要也集
韻或省作庶)○車(昌遮切次商次清音説文車輿輪之總名詳見魚韻注又牙車牙所載也左傳輔車相依又姓漢
丞相田千秋以年老得乗小車出入省中時人謂車丞相子孫因氏)○奢(詩車切次商次清次音説文張也从大者
聲又侈也集韻籀作奓)賖(説文貫買也从貝余聲一曰遠也又徐也又謂遲緩為賖)畬(火種田也又魚韻○
已上屬嗟字母韻)○邪(徐嗟切商次濁次音説文紕也本作衺从衣牙聲謂帛文疏紕哀戻也又不正也又周禮
竒衺之民注譎觚非常也疏云謂譎詐桀出觚角非常也今文作邪詩思無邪又鬼病也又國名史相如傳邪與肅慎為憐又
辟邪獸名西域傳鳥代山離國有桃拔一名符拔似鹿長尾一角者為天鹿兩角者為辟邪或作耶荀子耶枉避回失道途通
作斜亦書作枒)斜(説文杼也从斗余聲又本韻)䔑(䔑􁏥茅穂又䔑蒿集韻或作□古作荼)○闍
(時遮切次商次濁次音爾雅闍謂之臺又闉闍城上重門也集韻或作堵又虞韻)蛇(説文□毒蟲虺屬象形本作它
徐鉉曰今俗作蛇食遮切爾雅翼云蛇字古但作它音拖故相問無它乎今字旁加虫而變其音陸佃曰魚屬連行蛇屬紆行
詩委蛇盖取諸此又姓後秦録姚萇後蛇氏集韻或作虵又支歌韻)鉈(説文短矛也从金它聲晉書文八鉈矛左右盤
又支韻)○邪(余遮切半商徴音説文琅邪郡名从邑牙聲今沂州一曰滁州又語未定之辭又渾邪匈奴號通作
耶漢渾邪史記渾耶又史記汙邪滿車説苑汙耶又本韻)釾(説文鏌釾也从金牙聲或作鋣亦作鎁通作邪漢應劭曰
莫邪吳大夫也作寳劍因以冠名前賈誼傳莫邪為鈍亦通作耶荀子莫耶長刃利鋒)枒(木出交趾髙數十文葉在
其末背而相向文選吳都賦枒葉無隂注樹髙無枝條蜀都賦楈枒栟櫚本草樹如椶櫚子殻可為器交州記子中有漿飲之
得醉集韻或作椰亦作㭨)耶(增韻俗謂父曰耶古木蘭詩卷卷有耶名杜詩見耶背面啼或作爺兵車行爺孃妻子走
相送○毛氏韻増)斜(梁州谷名在武功西南又班固賦右界襃斜注二水名泝漢七里有襃谷南口曰襃北口曰斜
長四百七十里襃水通沔斜水通渭又本韻○已上屬迦字母韻)






　　古今韻㑹舉要卷七

　　欽定四庫全書

　　古今韻㑹舉要卷八

　　元　黄公紹　原編

　　熊　忠　舉要

　　平聲下

　　七(陽與唐通)

　　岡(居郎切角清音說文□山脊也从山网聲本作□隷作岡爾雅山脊曰岡集韻或書作□通作阬前楊雄傳陳衆軍
於東阬又跇巒阬注阬字音今讀作岡俗作堽非是○毛氏曰說文本从山俗又加山作崗非)剛(說文彊斷也从刀岡聲
増韻又堅也勁也或作㓻史記樂書而民㓻毅集韻古作□或書作􁄯廣韻俗作□)綱(説文維紘繩也从系岡聲
語釣而不綱謂以繩為大綱用網以屬著之舉綱則提其網又綱總也又三綱禮緯含文嘉云君為臣綱父為子綱夫為妻綱
集韻古作㭃)鋼(堅鐵也)堈(隴也又人名莊子弇堈弔神農○毛氏韻増○舊韻注甕也)犅(説文
特牛也从牛岡聲徐曰特一牛也謂一牲牛也集韻或作牨通作剛)掆(舉也集韻或作扛史烏獲扛鼎亦作□晉輿服
志大駕鹵簿有□鼔注舉也○今増)亢(説文本喉亢字注見肮字又星名禮記仲夏昏亢中注疏東方星九度方氏曰
亢喉也以總攝聽訟有出納之象又本韻蕩韻)肮(説文介頸也本作亢象頸脉形前張耳傳絶亢而死婁敬傳搤其亢
今文作肮或作吭文選鮑昭賦引員吭之纎婉集韻亦作頏)㽘(説文境也一曰陌也趙魏謂陌為㽘从田亢聲又養
韻)蚢(説文大貝也本作魧今作蚢爾雅注今紫貝也又養韻)伉(剛正貌後漢難經伉伉劉太常又儷也文
選張衡思𤣥賦疇可與兮比伉注伉偶也又養韻注○今増)杭(杭木禮記禮器注引士喪禮下篇陳器曰杭木葬者
杭木在上茵在下又本韻○今増)㼚(傳云缾也一曰大瓮為㼚集韻或作□罁○今増)迒(獸迹也从辵亢聲
集韻或作□)○康(丘岡切角次清音説文□本古文米糠字从米庚聲一曰樂也廣韻又和也増韻安也又禮記
祭統康周公注猶襃大也又周易康侯用錫馬蕃庶注美之名也又爾雅道五逹曰康又諡法淵源流通曰康又温柔好樂曰
康又安樂撫民曰康又州名漢屬蒼梧郡隋□州唐立康州宋為徳慶府又姓衞康叔後)糠(説文穀之皮也本作穅从
禾康聲今文作糠徐曰爾雅康空也从禾米米皮去其内以空之也漢志貧者食糟糠又前諸侯王表有中山穅王師古注穅
惡諡也好樂怠政曰穅集韻或作粇古文作康)慷(慷慨歎也魏武樂府慨當以慷集韻或作忼又養漾韻注○毛氏韻
増)□(□瓠陶器集韻或作㼹通作康漢賈誼賦實康瓠兮爾雅康瓠謂之甈鄭氏曰瓦盆底也應邵曰康容也空也)
亢(當也敵也漢趙充國傳威謀靡亢音康又本韻○毛氏韻増)○卬(疑剛切角次濁音舊韻魚剛切説文
□望也欲有所庶及也从□卩徐曰□仰首望也卩庶也㑹意一曰我也詩卬須我友爾雅郭注卬姎也女人稱我曰姎其語
轉故曰卬又姓漢有御史大夫卬秪)昂(日升也一曰明也廣韻又舉也通作卬漢食貨志萬物卬貴王章傳不自激卬
又髙也詩顒顒卬卬通作仰周禮保氏注軍旅之容闞闞仰仰)㭿(斜桶謂之飛㭿)䭹(説文䭹䭹馬怒貌一曰馬
白腹謂之䭹又養韻)枊(馬柱也蜀志縣主簿解綬縛督郵馬枊又晉王謐縳宋武帝於馬枊又堅也又漾韻○今増)
仰(周禮小宗伯注五帝蒼曰靈威仰劉音昂○毛氏韻増)○當(都郎切徴清音説文田相值也从田尚聲
廣韻又敵也直也主也承也増韻又蔽也即也又處斷罪人曰當言使罪法相當漢霍去病傳斬首捕虜過當言不啻相等又
州名本羌地唐置當州蓋取燒當羌以名之又姓又宕韻○毛氏曰易當位不當位與位當位不當皆平聲俗作去聲讀誤)
鐺(説文鋃鐺也从金當聲前西域傳作琅當師古曰長鎖若今禁繫人者又庚韻)璫(充耳珠也又後輿服志中
常侍冠加黄金璫貂尾為飾又相如游獵賦華榱璧璫注以玉為椽頭當即所謂璇題也三輔黄圖注一曰以璧飾瓦之當也
又琅璫鐸也杜詩風動金琅璫又丁璫玉聲詩緝云珮聲或謂丁當或謂丁東東即當也)艡(􁙥艡船名)襠(裲襠
衣名又袴屬前上官皇后傳宫人皆為窮袴師古曰即今緄襠袴也晉書行不敢離縫際動不敢出褲襠)簹(篔簹竹名)
○湯(他郎切徴次清音説文熱水也从水易聲又蕩也詩宛丘子之湯兮又商湯古帝王名諡法雲行雨施曰湯又
除虐去殘曰湯又州名廣南化外唐置湯州天寶為湯泉郡又姓又本韻宕韻○昜从日从一从勿與易不同易但从日下勿)
蕩(水名東至内黄澤西山史記秦紀遣兵伐蕩社前地理志河内郡蕩隂並音湯集韻或作簜又養韻○今増)
鏜(説文鼓聲也本作鼞从鼓堂聲今文作鏜詩擊鼓其鏜或作闛前相如賦鏗鎗闛鞈師古注鏗鎗金聲闛鞈鼓聲亦作
闛晉摯虞思遊賦闛􁚧兮識故居集韻又作□閶)○唐(徒郎切徴濁音說文大言也从口庚聲荘子荒唐廣大無
域畔也又爾雅廟中路謂之唐詩中唐有甓又國名詩注唐者堯舊都今太原晉陽堯始居復遷河東平陽於詩為唐國又州
名秦屬南陽郡唐置唐州因唐城山名即唐祖隠所又姓唐堯之後出晉昌魯國北海三望集韻古作啺□□)塘(偃豬
也又池之堤岸集韻通作䧜亦通作唐文選揚雄賦踐蘭唐史記始皇至錢唐)餹(方言餳謂之餹廣韻餹䬾黍膏集韻
或作糖糛亦作餳詩有瞽注餳蠻也音唐方言張皇也即乾餹也本草云飴即軟糖凡粳粟火麻白米黄精枳梖並堪作惟糯
米作入藥急就章梨柿柤桃待露霜棗杏瓜棣饊飴餳)螗(蜩螗蟲名蟬也詩如蜩如螗詳見先韻蟬字注○増韻通
作螳誤)瑭(博雅瑭璑玉也○平水韻増)榶(木名棣也一名栘似白楊其華反而後合通作唐論語唐棣之
華○平水韻増)溏(滒溏淖也一曰池也○平水韻増)傏(傏□不遜也或作盪通作唐糖○毛氏韻増)
堂(說文殿也从土尚聲又正寢也又爾雅古者為堂自半已前虚之謂之堂半已後實之謂之室又蘇氏演義曰堂者當
也謂當正向陽之屋白虎通天子之堂髙九尺堂之為言明也所以明禮義也又堂堂盛也又堂堂徃也又楚邑名詩望楚與
堂又姓楚大夫伍尚之後集韻古作坣籀作㙶)螳(螳蜋蟲名○毛氏韻増)棠(說文从木尚聲牡曰棠牝曰杜
詩召伯甘棠注唐枤杜草木疏甘棠今棠棃毛云杜赤棠詩詁云按爾雅或曰杜梨或名堂棃以棃可食故又名
甘棠通志云甘棠即今海棠沈氏海棠記云木以海名者悉從海外來唯紫綿色者謂之海棠餘悉棠棃花耳又沙棠木名文選相如賦沙
棠櫟櫧張揖曰沙棠狀如棠黄華赤實味如李無核又魯邑名左傳如棠觀魚又姓齊大夫棠無咎之後集韻或書作㭻)
碭(石之有文者一曰山名前髙紀隱芒碭山澤間應劭曰芒屬沛碭屬梁又前地理志梁國碭山出文石故以名縣又
養漾韻)踼(説文跌踼也廣韻頓伏貌増韻行失正貌一曰搶也又前揚雄傳河靈矍踼注飛動貌又漾韻○毛氏韻
増)逿(過也史記倉公傳重陽者逿心主注猶盪也文選思𤣥賦藐以迭逿○今増)○囊(奴當切徴次濁
音說文□橐也本作□从橐襄省聲𨽻作囊一曰有底曰囊無底曰橐詩于橐于囊注小曰橐大曰囊又姓楚莊王子囊
之後)○彭(逋旁切宫清音多貌又詩行人彭彭又本韻庚韻○張氏補遺)搒(掠也増韻笞打也漢書搒
數千或作榜又庚敬宕韻○毛氏韻増)謗(毁也又漾韻○平水韻増)○滂(鋪郎切宫次清音說文沛也从
水旁聲徐曰水廣及貌或作雱詩雨雪其雱集韻亦作霶雱又作汸荀子汸汸如河海)磅(隕石聲又庚韻)鎊
(削也○平水韻増)○旁(蒲光切宫濁音説文□溥也从二方徐曰□□旁逹之形自上而下四方也本作㫄𨽻作
旁爾雅二逹謂之岐旁又旁午交横也集韻古作□□籀作□旁)傍(説文近也从人旁一曰近之也廣韻側也通作
旁莊子說劎運之無旁韓文巧匠旁觀杜詩旁舍連髙竹集韻或作徬又庚漾韻)房(阿房秦宫名房猶旁也説云始
皇作此殿未有名以其去咸陽近且號阿房阿近也又本韻)彷(彷徉徘徊也又彷徨猶怔營也或作仿文選相如賦
仿徨乎海外亦作傍史荆軻傳傍偟不能去又作方荀子方皇周浹於天下前吳王濞傳方洋天下)彭(壯也近也易匪
其彭一曰彭亨驕貌又本韻庚韻○禮韻續降)○茫(謨郎切宮次濁音茫茫廣大貌本作芒詩宅殷土芒芒左傳芒
芒禹績今作茫廣韻滄茫也又州名廣西化外唐置郎茫州)汒(谷名在京兆又汒洋也莊子汒若於夫子之言○毛
氏韻増)忙(心迫也増韻悕也冗也○監韻續補芒字誤)恾(憂貌増韻又失據貌列子恾然無以應通作芒
孟子芒芒然歸○毛氏韻増)㡛(周禮慌氏掌練絲帛陸音茫集韻或省作㡛亦作□○毛氏韻増○監韻舊音荒誤)
蘉(勉也書汝乃是不蘉)明(先也注見庚韻眉兵切又白虎通云清明風者清芒也又元首明哉股肱良哉叶音
芒増韻毛氏曰經史中叶韻多讀如茫易天下文明詩　匪東方則明離騷夜皎皎兮既明皆叶音茫○毛氏韻増)○方
(分房切次宫次清音説文□併船也象兩舟省總頭形禮大夫方舟徐曰方並也方舟今之舫並兩船也一曰矩也廣韻又正
也四方也又道也漢賈山傳使皆務其方以髙其節又義之所在曰方左傳教之以義方論語且知方也又𩔖也又方策也大
曰策小曰方儀禮注策以衆聨方一而已春秋正義云簡容一行字數行者書於方方所不容書於策又前漢書謹連其事於
左方注古以木為方用以冩書又比方也論語子貢方人又房也詩既方既皁注米外之房也謂孚甲始生而未合也實未堅
曰皁又實方實苞注方極畝也齊等也謂齊等苗均極畝地滿也苞茂也又方者未至之辭又且也詩方苞方體注方茂盛而
成形也又尚方官名續漢書曰今掌上手工巧作御刀劎諸好器物又方中壙也前田延年傳方上事暴起注方上壙中也張
湯傳注漢法陵方中用地一頃深十二丈師古曰古謂掘土為阬曰方今荆楚俗土功築作筭程課者猶以方計又外方山名
即嵩髙山在洛州城陽縣又内方山在荆州長林縣又姓史周大夫方叔之後○前朱虚侯傳訪以吕氏故如淳注訪猶方也)
坊(説文邑里之名漢宫有九子坊亦省名○演義云坊方也言人所在里為方又州名漢馮翊地周於今州界置馬坊
唐立坊州集韻或作埅又本韻)枋(説文木可作車徐曰按字書檀木也一説蜀人以木偃魚為枋又地名晉有枋頭又
漾映韻○増韻亦作方放誤)肪(説文肥也从肉方聲徐按本草有鴈眆鴈脂也玉書曰白如截肪)祊(祭四
方之名周禮致禽以祀祊通作方詩以社以方又庚韻詩祝祭于祊音補彭切)蚄(虸蚄蟲名食苗者又樂記方以𩔖聚
注方謂行蟲有識性故稱方○平水韻増)○芳(敷方切次宫次清音説文香草也从艸方聲又芬芳香也又州名地
多芳草置在常芳縣又姓風俗通漢有幽州刺史芳乘)妨(説文害也从女方聲又礙也若女之性相妨也集韻或作
彷㤃)○房(符方切次宫濁音說文室在旁也从戶方聲又東方宿名房五度為東方中星為闢戸之卯故謂之房又
星舍曰房書辰弗集于房注謂所舍之次又爼名禮記周以房俎注謂上下跗上下兩間有似於房詩籩豆大房注玉飾俎足
間有横下有跗似堂後有房者又箭室曰房左傳納諸厨子之房又阿房宫名前賈山傳阿房之殿阿房者殿之四阿皆為房
一説大陵曰阿言若於阿上為房也亦曰阿旁見蒲光切又州名隋為房陵郡唐置房州又姓本堯子丹朱封房邑侯子孫以
父封為氏出清河濟南河南三望又本韻○史武紀芝生殿内防中又前溝洫志宣防並與房同)防(説文隄也从阝
方聲廣韻又禦也又地名集韻或作坊禮記經解以舊坊為無所用而壞之者必有水敗郊特牲祭坊注疏坊以畜水亦以鄣
水○集韻或作埅又漾韻注)魴(説文赤色魚从魚方聲引詩魴魚頳尾又詩必河之魴注一名魾江東呼為鯿陸佃
曰今之青鯿細鱗縮項闊腹蓋弱魚也其廣方其厚扁故一曰魴一曰鯿又洛深冝鯉伊淺冝魴里語曰洛鯉伊魴貴於牛羊
東萊吕氏曰鯉尾赤魴尾白今魴尾赤則勞甚集韻或作□)○亡(武方切次宫次濁音説文亾逃也从入从□徐
曰□音隱魯昭公逃於齊稱亡人隷作亡廣韻無也孟子問有餘曰亡矣又滅也書有一于此未或不亡増韻失也
楚人亡弓楚人得之又死也詩人之云亡又不在也漢書不以在亡為辭又樂酒無厭謂之亡又虞韻)忘(説文不識也増韻忽
也遺也又漾韻)杗(説文棟也从木亡聲引爾雅杗廇謂之梁徐曰屋大梁也又本韻庚韻)芒(説文草耑从艸
亡聲徐曰謂麥穀為芒種是也又木正曰句芒禮記月令注少皥氏子重為木官曰句芒疏云木初生而有芒角也文選司馬
相如大人賦使句芒而將行注張揖曰東方青帝之佐揚雄河東賦麗鉤芒與驂蓐收兮又本韻養韻)鋩(刀耑)莣
(草名説文杜榮也从艸忘聲爾雅莣草似茅可為繩一曰莣憂萱也○平水韻増)望(瞻望也詩令聞令望易萬夫之
望前郊祀歌體招摇若永望並叶音平聲又漾韻)朢(説文月滿與日相朢也増韻云弦朢字經典通作望集韻或省
作□又漾韻○毛氏韻増)○臧(兹郎切商清音説文善也从臣戕聲廣韻又厚也又臧獲奴婢也又姓出東莞魯孝
公子臧僖伯之後集韻古作□籀作􁒃通作藏又本韻漾韻)贓(吏受賕曰贓史記漢書通作臧尹賞傳貪汚坐臧)
□(杙也又戕柯郡名通作牂○毛氏曰从畢弋之弋與□賊字不同)牂(説文牝羊也从羊牀省聲詩牂羊墳
首禮記八珍有炮牂又牂牂盛貌詩其葉牂牂又太嵗在午曰敦牂又雲名前天文志牂雲如狗赤色長尾三枚夾漢而行古
曰牂雲為亂君昌邑王廢有此或作將禮記内則炮取豚若將亦作□)○倉(千剛切商次清音説文穀藏也倉黄
取而藏之故謂之倉从食省口象倉形徐曰蒼黄穀熟色也口音韋釋名倉藏也又倉□匆遽貌又姓黄帝史官倉頡之後又
漢有倉氏庫氏皆以官為氏○集韻古文竒字作仝)蒼(説文草色也从艸倉聲又深青色又穹蒼天也爾雅天形穹窿
其色蒼蒼又春曰蒼天又書注蒼生草木蒼然生也又百姓亦曰蒼生唐張説傳蒼蒼羣生又晉王衍傳天下蒼生又蒼黄遽
貌又蒼浪老貌杜詩結交皆老蒼謂華髮蒼浪也又姓漢江夏太守蒼英集韻古作峇通作倉詩悠悠蒼天注陸云本亦作倉
禮記月令駕倉龍漢陳勝傳蒼頭軍服注士卒青帛巾史記倉頭蕭望之傳倉頭廬兒又養韻)滄(説文塞也又滄浪水
名詳見浪字注又滄海海名又州名後魏所置取滄海名通作倉甘泉賦東燭倉海集韻古作治□或作滄)鶬(説文
麋鴰也从鳥倉聲前相如賦雙鶬下師古曰鴰也今關西呼為鴰鹿山東通謂之鶬俗名錯落錯落者言鶬聲之急耳又謂鴰
捋皆象其鳴聲集韻或作鶬○毛氏韻増)○桑(蘇郎切商次清次音説文□蠶所食葉木从木叒聲徐曰叒亦木名
東方自然之神木□象形而簡也此蠶所食葉故加木以别之又扶桑日出處又空桑山名伊尹生處在冀北楚辭囚元冥於
空桑前郊祀志空桑琴瑟結促成注空桑地名出善木可為琴瑟又窮桑地名在魯北左傳遂濟窮桑又姓秦大夫子桑之後
漢御史大夫桑𢎞羊又集韻古作□籀作□或作□)顙(頟也方言東齊謂頟為顙魏文帝詩鄭人懼稽顙叶音桑又養
韻○毛氏韻増)喪(説文亡也本作□从哭亡聲徐按淮南子羿妻姮娥竊不死藥闕然有□凡失物為□隷作喪廣韻
又死器也増韻櫬匶也禮記送喪不由徑又持服曰喪禮記子夏喪其子孝經喪親又姓楚大夫喪左集韻古作□□□□又
養韻○張氏補遺)○藏(慈郎切商濁音說文匿也廣韻又隱也増韻又蓄也又歸藏殷易名通作臧漢髙紀臧于
宗廟徐曰本作臧从艸後人所加也集韻古作□□)○章(諸良切次商清音説文樂竟為一章从音十十數之終也
一曰采也書五服五章哉又周禮考工記赤與白謂之章又文章也又篇章也詩有章句關雎注疏云總義包體所以明情也
又明也書俊民用章又成事成文曰章孟子不成章不達又條也漢約法三章又大材木曰章前貨殖傳木千章注株也百官
志有東園主章令丞師古曰今所謂木鍾章聲之轉也主章掌大材也又爾雅山上平謂之章又印章也漢官儀吏秩比二千
石以上銀印龜紐其文曰章刻曰某官之章二百石以上銅印鼻紐其文曰印又章奏也漢雜事云凡羣臣書通於天子者四
一曰章二曰奏三曰表四曰駁議又大章堯樂名樂記云大章章之也又建章漢宫名在長安城西周回二十餘里又總章舜
明堂名又謚法温克令儀曰章又姓秦有章邯)璋(説文剡上曰圭半圭曰璋从玉章聲徐曰剡削之也周禮玉人大璋
中璋九寸邊璋七寸射四寸厚寸射剡出者也詩緝曰有璋玉璋瓚玉以禮神及朝聘為瑞瓚以祼宗廟)漳(水名从水
章聲濁漳出上黨長子縣鹿谷山東入清漳清漳出沾山大黽谷北入河南漳出南郡臨沮清漳與濁漳合而横流故名衡漳
書至于衡漳又州名唐析福州西南境置漳州)墇(壅也廣韻隔也増韻又塞也集韻或作障禮記内則注擁猶障也亦
作㢓通作鄣又養韻)樟(橡樟木名通作章前相如賦楩楠豫章張虔曰豫章大木生七年乃可知正義云豫今枕木章
今樟木二木生至七年枕樟乃可分别又豫章郡名應劭曰有豫章生於庭中故以名郡)嫜(夫之兄曰兄嫜杜詩何以
拜姑嫜通作章釋名兄忪亦曰兄章舅忪亦曰舅章又舅姑謂之尊章前廣川王傳背尊章)彰(説文文章也徐曰文
章飾也从章从彡彡音杉毛髮貌謂鳥獸羽毛之文又明也書嘉言孔彰通作章揚子齊人章章)鄣(説文紀邑从邑
章聲東至無鹽縣東北有鄣城杜預注又名紀鄣)麞(説文麋屬从鹿章聲古今注云鹿有角不能觸麞有牙不能噬
麞如小鹿而美語云四足之美有麃麃音炮即麞也鹿有角麞無角陸佃云从章美也一曰性善驚故从章吳越春秋曰章者
慞惶也唐書云麞頭䑕目集韻或作獐○考工記山以章注讀為獐毛氏韻増)○張(中良切音與章同説文施弓弦
也从弓長聲一曰開也増韻又設也夸也主張也又宿名張六星南方朱鳥七宿言萬物皆張也又姓本軒轅第五子揮始造
弦寔張網羅世掌其職後因氏焉又漾韻)粻(糧也周禮五十異粻詩以峙其粻又本韻)漲(水大貌文選江文通
詩雲霞肅川漲又漾韻○毛氏韻増)○昌(蚩良切次商次清音説文美言也从日从曰亦曰日光也徐按詩美目昌
兮昌美也書禹拜昌言即美言也此㑹意字又盛也又文昌星名前天文志斗魁戴筐六星曰文昌宫又州名唐析資瀘普合
置昌州又姓集韻籀作□)閶(説文天門也从門昌聲一曰楚人名門皆曰閶闔徐按楚詞叫帝閽使開闢兮倚閶闔而
望予文選潘岳賦夢良人兮來遊若閶闔兮洞開此則通名為閶闔今人但謂天門閶闔誤矣集韻或作闛前揚雄傳西馳闛
闔)菖(菖蒲艸名蓀也集韻通作昌本草一寸九節者名昌蒲麤者名昌陽爾雅翼云昌蒲其花紫九節者食之仙其
本芳辛切之為葅謂之昌歜左傳享有昌歜或謂之昌本吕氏春秋云冬至後五旬七日菖始生菖者百草之先於是始耕爾
雅翼云杏花昌葉農事之候)倡(樂也増韻倡優女樂也樂書云翼星主南宫之羽儀為樂庫為天倡主俳倡近太微
而為尊集韻或作娼又倡和也楚辭九歌陳竽瑟兮俈倡叶音平聲又漾韻)猖(狂也又披猖縱裂貌○前揚雄傳先
零昌狂讀作猖)廠(増韻屋無壁又養韻○毛氏韻増)○倀(抽良切音與昌同説文狂也从人長聲一曰仆
也一曰倀倀無見貌禮記瞽者無相倀倀乎何之又倀鬼虎所食人也其鬼常導虎行遇機則𤼵之又敬韻)○商
(尸羊切次商次清次音説文□从外知内也从冏章省聲徐曰商略之也以内知外言不出也一曰金行之聲最清曰商傷也
其氣遒勁彫落萬物律中夷則夷亦傷也前律厯志商章也物成熟可章度也又商度也書我商賚汝又行賈也漢通財鬻貨
曰商白虎通云居賣曰賈通物曰商又刻也詩東方未明注疏云尚書緯謂刻為商士昏禮云日入三商為昏又國名契所封
今商洛縣又官名司商爾雅翼云古者司商協名姓掌賜族受姓之官人始生吹律合之定其姓名漢京房本姓李乃吹律改
姓京又州名即古商國後魏上洛郡周為商州又姓家語有商瞿集韻或作謫荀子謪徳而往漢晁錯傳謪及贅婿賈人集韻
古作□□□□□籀作□俗作啇非是啇音的)○觴(説文實曰觴虚曰觶从角□聲又酒巵總名三禮圖云凡諸觴
形皆同升數則異詩卷耳注疏引韓詩説一升曰爵二升曰觚三升曰觶四升曰角五升曰散總名曰爵其實曰觴餉也集韻
或作􁐧文選班婕妤賦酌羽􁐧兮銷憂孟康曰羽􁐧作生爵形有頸尾羽翼籀作□)鬺(説文煮也本作□从鬲羊聲今
文作鬺漢志鬺享上帝史記武紀禹鑄九鼎皆嘗鬺烹師古注鬺烹一也韓詩采蘋于以鬺之又或作䵼□)塲(方言
蚍蜉犂䑕之塲謂之坻塲一曰浮壤集韻或作􁥬□○監韻舊作􁥬)傷(説文創也从人□聲増韻又戕也害也損也又
痛也憂也詩我心憂傷書罔不□傷)殤(説文殤不成人也从歺傷省聲年十九至十六死為長殤十五至十二死為中
殤十一至八嵗為下殤已下為無服之殤生未三月不為殤諡法短折不成曰殤)湯(湯湯水流貌又水盛貌書湯湯
洪水方割又詩其流湯湯放縱無所入也集韻或作漡又本韻漾韻注)禓(説文强鬼也禮記郊特牲鄉人禓注時儺
索室敺疫逐强鬼也一曰祭名廣韻道上祭也集韻或作□又本韻○毛氏韻増)愓(愓愓直疾貌禮記行容愓愓
毛氏曰从心从昜與怵惕字不同怵惕字从變易之易○毛氏韻増)饟(饁也集韻或作餉□□又養漾韻○毛氏韻増)
○長(仲良切次商濁音説文□久逺也从兀从匕□聲兀者髙逺意也久則變化□者倒亡也本作□今文作長廣
韻又常也永也増韻又修也長短之對集韻古作□□又養漾韻)萇(説文萇楚銚弋一名羊桃从艸長聲陸璣曰葉
如桃而光尖長而狹花赤紫色枝莖弱過一尺引蔓草上或云鬼桃子如小麥亦似桃陸佃曰有兩羊桃一種華實皆連理故
詩以刺淫恣通志曰一名鬼桃一名羊腸一名御弋花似桃子如棗核劔南名紐子根又姓周大夫萇𢎞之後)場(説文
祭神道也从土昜聲徐曰按應璩書述祈雨云拜請靈場師古曰築土為壇除地為場一曰山田不雜者一曰治穀田也又周
禮場人注䟽除地曰墠築堅始得為場又詩場圃注疏春夏為圃秋冬為場集韻或作㙊畼漢書亦作塲漢王襃頌恬淡無為
之塲)腸(説文大小腸也从肉昜聲徐按白虎通云心之府也腸為胃紀心為支體心故有兩府釋名暢也通暢胃氣又
水穀二道為大小腸又羊腸阪名易林云羊腸九縈後鄧訓傳注晉陽西北石磴縈委若羊腸今嵐州羊腸阪是也又黄腸槨
名後梁商傳賜黄腸玉匣注以栢木黄心為槨曰黄腸集韻或作張)○娘(尼良切次商次濁音少女之號南史不畏
蕭娘與吕姥唐有娘子軍樂有嫵媚娘曲又母稱曰娘通作孃杜詩耶孃妻子走相送○毛氏韻増)○常(辰羊切次
商次濁次音説文本帬裳字注見裳字一曰天子旗名釋名凡旂日月為常謂畫日月於其端天子所建言常明也又奉常官
名漢志云秦官掌宗廟禮儀師古曰王者旌旗曰常禮官奉持之故曰奉常景帝更名太常尊大之義又久也經也又八尺曰
㝷倍㝷為常又庸也又守也詩魯邦是常又五常仁義禮智信又常棣木名詩注棣也陸佃云如李而小子如櫻桃止白華萼
上承下覆甚相親故曰常棣又州名本㑹稽郡地北隋置常州因常熟縣名又姓漢有常恵○書恒衞既從史記作常衞又恒
山王前髙后紀作常山皆避文帝諱作常)裳(說文□下帬也从巾尚聲本作常徐曰常下直而垂象巾故从巾今文作
裳上曰衣下曰裳○案說文裳衣之裳本作常今从衣作裳而常但為常久字矣集韻裳常字附出禮韻别出裳字)嘗
(説文口味之也从旨尚聲徐曰口試其味也又秋社祭名左傳始殺而嘗注疏云嘗者薦於宗廟以嘗新為名又曽也論語嘗
從事於斯矣又姓風俗通云齊孟嘗君之後集韻或作甞□)鱨(詳文揚也从魚嘗聲詩魚麗于罶鱨鯊注揚也陸璣
云一名黄揚今黄頰魚燕頷魚身形厚而長魚之大有力解飛者○禮韻續降)償(説文還也从人賞聲廣韻報也當也
復也増韻酬也又漾韻)尚(主也漢官儀尚書主大計周禮司㑹鄭注計官之長若今尚書陸音常○毛氏韻増)
○􁠐(寒剛切羽次濁次音説文方舟也从方亢聲周禮天子造舟諸侯維舟大夫方舟士特舟注見方字或作航揚
子乘國如乘航通作杭詩一葦杭之集韻亦作□又作桁)吭(咽也集韻或作□亦作亢○今増)杭(餘杭邑名
本作亢今通作抗始皇南游至錢塘浙江水惡乃西百二十里從狹中渡因至餘杭縣隋置杭州○平水韻増)頏(鳥飛
貌本作□上曰翓下曰□今文通作頡頏詩頡之頏之或作䀪前揚雄傳魚頡而鳥䀪集韻亦作䲳○増韻亦作亢誤)
行(行列詩肅肅鴇行注疏鳥翮之毛有行列又左傳二十五人為行又禮肆師注一肆立一長若今行頭又太行山名
在河内山陽縣西北又唐耿宕敬韻)桁(木在足曰械大械曰桁莊子接摺桁楊注械夾足及頸皆曰桁楊又唐漾韻)
○陽(余章切羽濁音説文髙明也从􁂅昜聲又隂陽二氣營天功明萬物謂之陽又日為太陽又爾雅山東曰朝陽
山西曰夕陽又詩在洽之陽注水北為陽又陽陽自得貌詩君子陽陽又陽陽有文章貌詩龍旂陽陽又姓本周景王封少子
於陽楚子孫因邑為氏)暘(説文日出也从日昜聲引虞書曰暘谷注明也又書又時暘若注暘日暴也集韻或作陽
通作陽禮記祭義殷人祭其陽注讀作暘日中時也)鍚(説文馬頭飾也本作鐊从金陽聲今作鍚詩鉤膺鏤鍚徐曰刻
金華當馬額禮巾車注馬當盧刻金飾之)楊(説文木名从木昜聲詩隰有楊注陸佃云白楊葉圓青楊葉長赤楊霜降
則葉赤材理亦赤黄揚性堅緻難長俗云嵗長一寸閏年倒縮一寸通志云白楊一曰髙飛一曰獨摇種墟墓間故曰白楊多
悲風蕭蕭愁殺人又水楊曰楊栁詩楊栁依依一曰蒲栁條可為箭笴爾雅楊蒲栁又栘楊木大數十圍無風華動華反後合
所謂唐棣之華又姓出𢎞農天水二望本周宣王子尚父邑諸楊號楊侯後并於晉因氏焉)揚(説文飛舉也从手昜
聲廣韻舉也又稱説也道也明也増韻發也顯也又州名淮海惟揚州李巡曰江南之氣燥勁厥性輕揚故曰揚州亦曰州界
多水水波揚也漢廣陵郡宋為南兖州隋開皇改揚州舊有揚州治在壽春者改壽州又姓前揚雄傳靈宗初諜伯僑兮流于
末之楊侯集韻古作敭通作颺書臯陶颺言注大言而疾曰颺又時而颺之注疏云正其義而揚道之揚舉也舉而道向君也
又左傳子少不颺杜注顔貌不揚顯並與揚同○平水韻敭字别出誤)煬(爍金也増韻融也老子抱徳煬和集韻或
作烊廣韻焇烊也又漾韻○張氏補遺)颺(説文風所飛颺也从風昜聲又漾韻)瑒(玉名又人名唐有申屠瑒
又蕩梗漾韻○毛氏韻増)禓(道上祭又本韻○毛氏韻増)瘍(説文頭創也禮記頭有瘍則沭一曰創癰也又
病也或作痒詩癙憂以痒稼穡卒痒集韻亦作□傷○别出痒字誤○禮韻續降)霷(十月為霷通作陽爾雅十月為
陽詩注十月坤用事嫌於無陽故名陽月)㦹(戈也又鉞也通作楊詩干戈戚揚注揚鉞也斧也鉞揚戚戕劉皆斧也特
所由之名異矣)昜(説文□聞也从日从一从勿徐曰日開明也勿旌旗也得風開展一所以開也㑹意一曰長也一曰
彊者衆貌又曲昜縣名在交趾○増韻云古陽字)羊(説文□从□象頭角下象足尾之形孔子曰牛羊之字以形舉
也徐曰説禮者云羊吉祥也禮記羊曰柔毛陸佃云羊性善羣於文羊為羣犬為獨羊以瘦為病故羸从羊羊貴大故羊大為
美又姓本羊舌大夫後戰國䇿有羊千著書)洋(洋洋盛大也爾雅溢也又水流貌又瀾也莊子望洋向若而歎周禮
萍氏禁川游注備波洋又州名漢中郡魏置洋州)佯(詐也本作詳史記秦紀乃使魏讎餘詳反殷紀箕子詳狂為奴
范睢傳詳為奴書今文作佯通作陽禮記檀弓陽若善之注外貌為陽内心為隂前箕子傳箕子被髪陽狂楚元王傳陽為羮
盡轑釜)徉(彷徉徙倚貌楚辭聊彷徉以逍遥通作佯後馮衍賦乘翠雲而相佯注逍遥也亦通作羊楚辭聊逍遥以
相羊文選漢武帝賦惟幼眇之相羊師古曰猶翺翔也郊祀歌貳雙飛之常羊周流常羊思所并師古曰逍遥亦通作洋史記
吳王濞傳方洋天下)眻(眉間曰眻一曰目美也集韻或作暘通作揚詩清揚婉兮注疏云揚者眉上之美名因名眉目
曰揚詩美目揚兮注眉上為揚目上為清詩揚且之晳注眉上廣也抑若揚兮注疏云揚是顙之别名以有毛揚起故名眉為
揚○今増)鴹(􁡔鴹鳥名舞則將雨也字統云一足鳥也通作商羊)○郎(盧當切半商徴音説文魯亭也从邑
良聲徐按春秋桓公及齊人戰于郎莊公築臺于郎徐謂此字本因邑名而立故從邑又男子之稱又婦謂夫為郎猶言良人
也又郎主主之稱也一曰官名秦初置郎中令其屬官有三署郎漢官尚書郎初三署郎選既入臺稱郎中滿嵗稱侍郎隋文
帝諱中唯置侍郎煬帝置六侍郎其諸曹直曰郎除侍字又員外郎亦隋置又姓出中山魏郡後漢有郎顗)廊(博雅
□廊舍也廣韻廡也文穎曰殿下外屋也又巖廊髙屋也舜恭已巖廊之上通作郎又前相如傳陛下築郎臺恐其不髙師古
曰郎堂下周廂)榔(檳榔木名無柯實生其端本草云樹如桄榔髙五七丈皮似青桐葉如楯頭又似芭蕉實作房从葉
中出一房數百實如雞子味苦澀得扶留藤與瓦屋子灰嚼之則柔滑而甘又云尖長而有紫文者為檳圓而矮者為榔其大
腹子樹相似而小異隱居云向陽者曰檳榔向隂曰大腹子前相如賦通作賓桹)浪(説文滄浪水也从水良聲徐按
江水出荆山東南流為滄浪之水括地志云水出嶓冡山為沮為漾為沔為漢至均州為滄浪水又浪浪水流貌又淋浪淋漓
也又聊浪游放貌漢揚雄賦聊浪乎宇内又樂浪郡又漾韻)硠(説文硠硠石聲前相如賦塊石相擊硠硠磕磕又鼓
聲文選思𤣥賦伐河鼓之磅硠又雷硠大聲也左思賦菈獵雷硠韓文詩乾坤擺雷硠又蕩韻○毛氏韻増)琅(説文
琅玕似玉者徐按符瑞圖玉而有光景者也詳見寒韻玕字注又倉琅官門鋪首銅環又姓齊有大夫琅過集韻古作□又琅
邪郡名俗作瑯非)桹(説文髙木也又桄桹木名屑之如麪可食後夜郎傳牂柯句町縣有桄桹木可為麪注木皮有
毛如栟櫚木剛如鐵皮中有似擣稻米片又似麥麪中作餅餌又船板名鳴榔以敺魚○毛氏韻増)蜋(説文堂蜋从虫
良聲爾雅一名蟷蠰一名不□一名圻父一名天馬其子蜱蛸又曰莫貈莊子螳蜋怒其臂以當車轍陸佃云有斧蟲兖人謂
之拒斧月令仲夏螳蜋生盖是月升隂始起殺蟲應而生又陽韻爾雅翼按許叔重云螳蜋謂之天馬盖言蟲之飛捷如馬也
賛八駿圖者遂以為其狀如麟鳳螳蜋誤矣)狼(説文似犬鋭頭白頰髙前廣後从犬良聲爾雅云牡貛牝狼其子名
徼絶有力者名迅陸璣云其鳴能小能大膏可煎和禮記狼臅膏皮可為表禮記君之右虎裘左狼裘陸佃云狼善顧其後李
竒曰狼性怯走喜還又古烽火用狼糞煙直而聚雖風不斜又曰豺从才狼从良獸之有才智者又狼多藉其草穢亂故曰狼
藉又狼性貪狠故曰狼貪狠戾又姓晉有大夫狼曋)稂(説文本作蓈禾粟之穂生而不成者謂之董蓈今文作稂詩不
稂不莠浸彼苞稂亦曰蕫梁徐按爾雅注稂蕫梁莠𩔖也陸璣曰禾秀為穂不成則嶷然謂之童梁今人謂之宿田翁)
鋃(説文鋃鐺注見鐺字○平水韻増)筤(筤謂之笑一曰籃也又易説卦震為蒼筤竹陸佃云幼竹也一曰蒼
竹色又音朗)閬(髙門也文選思𤣥賦集太微之閬閬注髙也又漾韻○毛氏韻増)○穰(如陽切半徴商
音説文黍□已治者廣韻禾莖一曰衆也一曰豐也詩豐年穰穰又姓齊將穰苴之後)瀼(瀼瀼露多貌集韻或作□
又蕩韻)禳(説文磔攘祀除癘殃也徐曰禳之為言攘也)攘(説文推也从手襄聲又竊也孟子攘其鄰之雞
書奪攘矯䖍又攫也書攘竊神祇之犧牷牲用注自來而取曰攘往盜曰竊又除也逐也詩車攻外攘夷狄又前鄒陽傳攘袂
而正議師古曰攘袂猶今人言捋臂也孟子馮婦攘臂下車集韻古作􁚏襄)□(説文今南陽□縣通作穰徐曰即秦
穰侯魏冉所封假借穰字耳)瓤(㼕瓤瓜中犀也)勷(劻勷急遽貌楚辭逢此世之劻勷一作俇攘一作□躟注
狂遽貌韓文詩渾奔肆狂勷○毛氏韻増)□(剥裂也唐則天賛皴□神器○毛氏韻増○已上屬岡字母韻)薑
(居良切音與江韻江同禦溼之莱也本作□从艸疆聲字説□彊我者也於毒邪臭腥寒熱皆足以禦之今文省作薑本草云
通神明去臭氣多食損智)疆(説文界也□三其界畫也本作畺周禮大都之田任畺地注畺五百里王畿界也今文
作疆集韻或作彊漢書劉辟彊師古曰辟讀曰闢言闢土彊賈誼新書云衞侯名辟彊周行人曰啓彊辟彊天子之事也諸侯
弗得用衛侯更名燬亦作壃史記晉世家出壃乃免又作疅)橿(説文枋也徐按檍一名上橿周禮輪人斬材牙以橿
廣韻一名萬年木又鉏柄)韁(説文紲也本作繮今文作韁釋名疆也不出疆限也亦曰靮)僵(説文偃也廣韻
仆也又僨也莊子推而僵之○苟子可煩而傹也注傹當為僵)殭(蠶白也○平水韻増)礓(礓石○平水韻増)
姜(説文齊姓神農之後望出天水徐曰神農居姜水以為姓从女羊聲漢以豪族徙關中遂居天水)○羌
(墟羊切音與江韻腔同羌西戎牧羊人也从人从羊徐曰㑹意又見支韻夷字注後光紀注羌有百五十四種散處三河又發
語端楚辭注猶乃也又姓晉有石水將羌迪集韻或作猐通作慶前敘傳恐罔蜽之責景兮慶未得其云已師古注與羌同楚
辭羌天悴而喪榮)蜣(蜣蜋蟲名一名蛣蜣莊子蜘蛛蛣蜣之陋而布網轉丸不求之工匠○毛氏韻増)慶
(福也易必有餘慶詩農夫之慶並叶音羌○毛氏韻増)○彊(渠良切角濁音説文弓有力也从弓畺聲増韻又暴
也壯盛也又姓集韻或作弜通作强禮記四十曰强經典通用又養韻)○將(資良切商清音説文本作帥字注見
漾韻將字一曰有漸之辭蘇林曰將甫始之辭公羊傳春秋無將將而誅焉又前叔孫傳人臣無將將則反罪無赦師古曰將
有其意一曰且也又大也詩亦孔之將又送也詩百兩將之又領也廣韻又助也前相如傳補過將美又行也増韻又奉也即
也賫也持也挾也與也偕也又抑然之辭又詩天不我將注養也又鮮我方將注壯也又在渭之將注側也周禮又玉人伯用
將注雜也又楚辭恐原壽之弗將注長也又荀子時幾將矣注去也言時事已去不可復也又前郊祀歌九夷賔將注將猶從
也又干將劎名前相如傳建干將之雄戟張楫曰干將韓王劎師名今因謂劎為干將又凡將書篇名武帝時司馬相如作凡
將篇又姓後趙録有常山太守將容又本韻漾韻俗作将非)蔣(説文苽蔣也徐曰苽草也青謂之苽將枯謂之芻茭)
螿(蟬屬也)槳(柯也本作㯍今文作槳又所以隱櫂縱曰櫓横曰槳赤壁賦桂棹兮蘭槳叶音將又養韻○毛
氏韻増)漿(説文酢也本作槳从水將聲今作□周禮酒正四飲之物三曰漿集韻古作□)○瑲(千羊切商
次清音説文玉聲也从玉倉聲一曰樂聲或作鎗詩采芑注八鸞鎗鎗亦作鏘詩韓奕八鸞鏘鏘集韻又作創通作鶬詩烈祖
八鸞鶬鶬亦通作將詩庭燎鸞聲將將○禮韻本出鏘字)槍(説文拒也从木倉聲一曰剡木傷盜曰槍廣韻又矟也集
韻或作搶)蹌(説文動也从足倉聲徐引詩巧趨蹌兮又詩濟濟蹌蹌鄭康成曰士大夫之威儀也禮記曲禮注䟽容貌
舒揚也一曰舞貌書鳥獸蹌蹌集韻古作□)搶(集也突也増韻又飛掠也莊子搶榆枋又庚韻○毛氏韻増)
牄(説文鳥獸來食聲集韻通作蹌○毛氏韻増)鶬(鶖鶬鳥名又本韻○禮韻續降)將(請也詩將仲子
將伯助子將子無怒又嚴正也詩應門將將又集也詩磬管將將又進貌又本韻○禮韻續降)嶈(山激聲西京賦激神
岳之嶈嶈○毛氏韻増)蹡(説文行貌本作□今書作蹡又漾韻)斨(説文方銎斧也从斤爿聲詩又缺我戕)
○襄(思將切商次清音説文漢令解衣而耕謂之襄从衣□聲又駕也詩兩服上襄注上駕也上駕言為衆馬之最
良者也又詩終日七襄注從旦至暮七辰辰一移因謂之七襄一曰除也詩玁狁于襄又上也書懐山襄陵謂包山上陵也又
成也左傳克襄大事又諡法因事有功曰襄晉儒林傳辟土有徳曰襄又州名本楚之西津魏武置襄陽郡西魏改襄州因水
立名宋升襄陽府又姓魯莊公子襄仲之後以諡為氏集韻篆作□古作□)驤(說文馬之低昂也又舉也文選潘岳
籍田賦龍驥騰驤一曰馬後右足白曰驤古作襄前敘傳雲起龍襄化為侯王鄒陽傳交龍襄首奮翼)瓖(玉名一曰
馬帶玦東京賦鉤膺玉瓖)纕(佩帶一曰馬腹帶)相(説文省視也从目木㑹意引易緯文地可觀者莫可觀於
木又其也又質也詩金玉其相又姓又漾韻)湘(説文水出零陸陽海山至巴丘入于江又山名史記黄帝登熊湘地
理志云湘山在長沙益陽縣括地志云一名艑山又烹也詩于以湘之)緗(淺黄色増韻桑初生色)箱(説文
大車牡服詩不以服箱大車兩較之内謂之箱是車内容物處又箱篋也)廂(廡也通作箱漢書注室有東西箱曰廟周
昌傳吕后側耳東廂注師古曰正寢東西室皆曰箱如箱篋之形)○牆(慈良切商濁音説文牆垣蔽也从嗇牀省
聲牆取愛嗇自䕶也今文作牆釋名云障也爾雅牆謂之墉又禮記飾棺牆注牆之障柩猶垣墻障家又周人牆置翣注牆栁
衣也疏云在旁曰帷在上曰荒所以衣栁木材為栁也又蕭牆門屏也論語注蕭之言肅也牆謂屏也君臣相見之禮至屏而
加肅敬焉又負牆禮記云却就後席也陸佃曰致竦敬也又三命循牆而走集韻或作墻籀作□□通作廧前鄒陽傳牽帷廧
之制)檣(埤倉颿柱也集韻或作艢□)嬙(嬪嬙婦官也漢書通作檣元紀賜單于待詔掖庭王檣為閼氏檣名
昭君南郡秭歸人)蘠(爾雅蘠蘼虋冬又東蘠子十月熟可食文選相如賦東蘠彫胡師古曰東蘠似蓬其實似葵子
集韻或作薔又薔薇花名通作牆後烏桓傳其土宜穄及東牆似穄子可為飯)廧(左傳狄人伐廧咎如注赤狄别種隗
姓集韻古作廧○今増)戕(説文搶也他國臣來殺君曰戕徐按邾人戕鄫子杜預曰戕者卒暴之名外殺曰戕)○
詳(徐羊切商次濁音説文審議也廣韻審也又論也諟也増韻又語備也漢書通作翔道里逺近翔實矣)祥
(説文福也徐按祥之為言詳也天欲降以禍福先以吉凶之兆詳審告悟之也易視履考祥注禍福之祥一曰善也廣韻又吉
也又災異也漢志妖孽自外來謂之祥書亳有祥左傳將有大祥又祭名禮記期而小祥又期而祥皆祭名去凶從吉之義)
翔(説文曰飛也爾雅云鳶鳥醜其飛也翔注布翅翔也論語翔而後集又行而張拱曰翔禮記室中不翔集韻或作鴹
漢郊祀歌鳳鳥鴹)庠(説文禮官養老夏曰校殷曰庠周曰序孟子周曰庠庠養也禮記有虞氏養國老於上庠注庠
之言詳於以考禮詳事也)○央(於良切羽清音説文□中也从大在冂之内徐曰从大取其正中㑹意禮記集解方
氏曰央以適當言之惟中乃可言央一曰久也又詩夜未央注央曰旦也師古曰半也猶未半也箋云未渠央又盡也漢武帝
賦惜繁華之未央又未央漢宫名在長安城周回二十八里又央央鮮明貌詩白斾央央又廣也文選長門賦覽曲臺之央央
又庚韻注)泱(説文滃也雲氣起貌一曰泱泱水深廣也詩維水泱泱又養韻)秧(説文禾若秧穰也一曰蒔謂之
秧)鉠(鈴聲謂之鉠)殃(説文咎也本作□从歺央聲今書作殃廣韻禍也罰也敗也或作䄃荀子注憍世者
人之䄃集韻古作□)柍(屋中也前揚雄甘泉賦日月纔經於柍桭注柍中央桭屋梠師古音央辰○今増)鴦
(鴛鴦匹鳥也又本韻注)雵(雲貌又庚韻○毛氏韻増)○香(虚良切音與肛同芬芳也本作□从黍从甘徐
按尚書稼穡作甘黍甘為香㑹意𨽻省作香或作薌禮記内則膳膏薌曲禮黍曰薌合疏云穀秫曰黍秫既軟而相合氣息又
香)鄉(説文□國離邑民所封鄉也嗇夫别治本作□从䣈皀聲今文作鄉釋名向也衆所向也周禮百家之内曰鄉
前食貨志五家為鄰五鄰為里四里為族五族為黨五黨為州五州為鄉鄉萬一千五百戸又前百官志十里一亭亭有長十
亭一鄉鄉有三老有秩嗇夫游徼又姓○鄉从□當作皀音香)饗(祭而神歆之也漢郊祀歌山河饗師古合韻音鄉又
房中歌嘉薦芳矣告靈饗徳音孔臧或作享詩吉蠲為饎是用孝享禴祠蒸嘗于公先王漢郊祀歌嘉籩列陳庶幾宴享滅除
凶災列騰八荒又養韻)膷(牛之美者禮有膷臐膮注膷牛臛臐羊臛膮豕臛)○良(吕張切半徴商音説
文□善也本作□从畗省亡聲徐曰良甚也故从畗隷作良廣韻又賢也首也長也又論語温良注不犯物謂之良又良久
良久頻久也一曰良略也聲輕之轉又漢書祭遵傳良夜乃罷注良猶深也又姓鄭大夫良霄穆公之子子良之後集韻古作
□亦作□□)蜋(蜣蜋一名蛣蜣能轉糞土為医久之羽化如尸解而去莊子注以蜣蜋而笑蘇合爾雅翼云黒甲蟲
古今注云一名弄丸其鼻髙目深者名胡蜣蜋又本韻○毛氏韻増)俍(良工也莊子工乎天而俍乎人又蕩韻○毛氏
韻増)踉(踉䠙欲行也又莊子跳踉乎井幹之上又本韻○毛氏韻増)量(説文稱輕重也从重曏省聲廣韻量
度也増韻又槩量多少也又商量集韻古作量又漾韻禮記量入為出音亮)糧(説文穀食也集韻或作粮)梁
(説文水橋也从木从水刅聲徐曰刅音創或曰石渡水為梁詩敝笱在梁此皆謂長岸入水或以之渡或以之遏水取魚又詩
造舟為梁造七報切至也謂連舟至岸也即今浮橋也三者雖異其為梁之義則同周禮時䱷為梁禮記虞人入澤梁注梁絶
水取魚者詩注疏梁水堰也堰水而闕空以笱承其空又屋脊柱曰棟負棟者曰梁釋名云屋梁與絶水之梁同義又冠梁冠
上横脊也又大梁星次名又都梁香草名澤蘭也荆州記都梁山下生蘭草因以為名又大梁地名大音太文穎曰晉大夫畢
萬封魏今河東河北縣後徙都今魏郡魏縣至文侯孫恵王復徙都大梁今汴州浚儀縣大梁亭故世或言魏恵王或言梁恵
王又州名書華陽黑水惟梁州晉太康記云梁者言金剛之氣彊梁因名之本舜置秦為漢中郡魏為梁州梁復移南鄭又山
名詩奕奕梁山漢地理志梁山在馮翊夏陽縣即少梁也又姓出安定天水河南三望本梁伯後以國為氏集韻古作□徐曰
从兩水一梁在中横象从水指事也)粱(説文米名从米梁省聲一曰粟𩔖米之善者五穀之長爾雅注虋赤粱粟芑白
粱粟詩詁曰粱似粟而大爾雅翼云粱有黄青白三種今人多種粟而少種粱以其損地力而收䕶少粟與粱非二物也集韻
或作粱)凉(薄寒為凉又平凉地名今渭州縣又國名晉載記前凉張軌後凉吕光並據武威郡又州名地理沿革表
本漢武威郡晉立凉州以地處西方常寒凉也又姓魏有太子太保山陽凉茂○毛氏韻増)涼(説文薄也从水京聲
左傳作法於涼虢多涼徳又孟子踽踽涼涼注有威儀如無所施之貌又漾韻注)□(説文北風謂之□从風凉省聲
集韻或作□通作凉詩北風其凉)輬(説文卧車師古曰輼輬本安車以卧息後因載喪飾以栁翣遂為喪車輼者密
閑輬者旁開各别一乘隨事為名後人既専以載喪又失其一總為藩飾合二名呼之孟康曰如衣車有牕牖閉之則温開之
則凉○毛氏韻増)䣼(博雅漿也周禮膳夫注六清水漿醴䣼醫酏通作凉漿人注凉以水和酒鄭𤣥謂今寒粥若糗
飯雜水禮記内則有濫無凉鄭云濫凉也水則臨時取用凉則至用乃和集韻通作凉○今増○已上屬江字母韻)○
光(姑黄切角清音説文光从火在人上本作光今文作光徐曰光明意也又朱光日也楚辭杲杲朱光又明光漢宮名
又太嵗在辛曰重光又州名漢西陽縣地又謚法能紹前業曰光又姓田光後秦末子孫避地以光為氏晉有光逸集韻古作
□□□)洸(説文水涌皃也引詩有洸有潰徐曰言勇如水之涌也集韻或作潢)垙(陌也集韻或作□□)珖
(玉名後馮魴傳孫珖官至城門校尉○今増)横(門名漢長安北有横門漢成紀陳持弓聞大水走又横城門三輔黄
圖北面西頭第一門又庚漾韻○今増)僙(武也集韻或作恍通作洸詩武夫洸洸)□(爾雅馬回毛在背曰
闋廣又養漾韻○毛氏韻増)○匡(曲王切角次清音説文注見筐字一曰正也論語一匡天下又魯邑名句須為
之宰又地名陳留有匡城孔子由此北征記云城周三里春秋㑹于匡今匡城又姓漢有匡衡)筐(説文飯器也筥也本
作匩从匚□聲徐曰匚受物之器象形正三方也□音皇隷省作匡詩既匡既勑注受之以匡史天官書斗魁戴匡今文作筐
易承虚筐詩維筐及筥注方曰筐圓曰筥)洭(說文本作□水出桂陽縣盧聚山洭浦關為桂水集韻隷省作洭)
恇(説文怯也本作□隷省作恇通作匡禮記衆不匡懼注匡猶恐也又丘往切)眶(目厓集韻或作□通作匡
史記淮南王安傳涕滿匡而横流)劻(劻勷遽也集韻或作□)○狂(渠王切角濁音説文狾犬也本作□
从犬□聲隷省作狂一曰躁也又病也韓子曰心不能審得失之地謂之狂集韻古作□或書作□□)○王(于方
切角次濁次音説文王天下所歸往也董仲舒曰古之造文者三畫而連其中謂之王三者天地人也而參通之者王也孔子
曰一貫三為王李陽冰曰王者之王中一畫近上王者則天之義又姓二十一望集韻古作□)○汪(烏光切羽清音
説文深廣也本作􁑣从水□聲前禮樂志􁑣然歸一曰池也前地理志鴈門郡􁑣陶隷作汪左傳尸諸周氏之汪通俗文亭水
曰汪池之汗濁者又汪洋浩瀚貌又姓汪芒氏之後望出新安)尩(詳文□跛曲脛也本作尣从大象偏曲之形徐曰犬
一足跛曲或作尩今文作尫韓文固有尫羸而壽考又並尫禮記魯欲焚巫尫注尫者面鄉天或作匡荀子匡傴巫跂讀曰尫
亦作㑌賤之如㑌注廢疾之人並與尫同)○荒(呼光切羽次清音説文蕪也徐曰謂艸雜水淹地又治巟曰荒一曰
逺也又詩大王荒之注大也疏云寛廣之義又詩遂荒大東注有也又書注迷禮曰荒又孟子從獸無厭謂之荒又周禮荒服
謂九州之外荒裔之地與戎狄同俗故謂之荒言荒忽不常也書五百里荒服注政教荒忽也又饑也韓詩穀不升曰荒又爾
雅觚竹北戸西王母日下謂之四荒又八表曰八荒諡法好樂怠政曰荒又姓又蕩韻史記寥廓忽荒音上聲○毛氏曰㠩㐬
□亡與疏流字不同巟从亡)㡆(説文設色之工治絲練者一曰㡆隔也通作荒禮記喪大記帷荒注荒䝉也在㫄曰
帷在上曰荒皆所以衣栁也集韻或作㡛□○増韻注誤)芒(嵗在已曰大芒落又莊子芒乎芴乎集韻通作荒又本韻)
肓(説文心上鬲下也引左傳膏之上肓之下)􁀱(説文血也从血亡聲引左傳士刲羊亦無􁀱也徐曰心上血也
○已上屬光字母韻)○黄(胡光切羽濁音説文土之色从田炗聲炗古光字中央色也禮記黄者中也又通志男女
始生為黄四嵗為小十六為中二十一為丁六十為老又乘黄馬名龍翼馬身詩乘乘黄亦曰翠黄史記封禪書招翠黄乘龍
於沼亦曰飛黄韓愈詩飛黄騰踏去陸佃曰黄騂曰黄亦馬之上色詩有驪有黄又蒼黄失措匆遽貌又州名古邾國漢西陵
縣隋為黄州取古黄坡名又姓江夏陸終之後受封於黄後因為氏集韻古作□)簧(説文笙中簧女媧作禮記月令
調竽笙竾簧注疏云簧者笙竽之名氣鼓之而為聲簫植簧於枷笙於𤼵詩左執簧注疏云簧笙管之中金薄鍱周禮笙師注
笙十三簧笙必有簧故以簧表笙詩詁曰簧笙之舌詩巧言如簧潛夫論簧削鋭其頭塞密蠟有口舌之𩔖)潢(説文
積水也左傳潢汙行潦之水又天潢星名)璜(説文半璧也詩傳云佩上有衡下有二璜作牙形於其中以前衝之使關
而相擊也璜為佩下之飾有穿孔罥繫之處故太公得而釣之又庚韻)皇(説文皇大也从自王自始也徐曰自從也
故為始也今文省作皇三皇大君也皇之為言煌煌然也尚書三皇伏羲神農黄帝又前漢太上皇師古曰太上極尊之稱皇
君也天子之父故號曰皇不預治國故不言帝又冕名禮記王制有虞氏皇而祭畫羽飾焉又黄白色詩皇駁其馬又美也又
或也秦誓我皇多有之又禮記諸侯皇皇注疏云自莊盛也又荀子言語之美穆穆皇皇注皇正也郭云自脩正貌或曰有光
儀也又詩皇皇者華注光也又孟子皇皇如也注如有所求而不得又姓左傳鄭大夫皇頡集韻古作皇)□(山海經鳳
凰出丹穴山形似鶴首文曰徳背文曰義翼文曰順腹文曰信膺文曰仁京房易傳麟前鹿後蛇頭龜背魚尾雞喙燕翼五采
髙二尺一曰雄曰鳳雌曰凰古詩鳳兮鳳兮求其凰集韻或作䳨晉載記起䳨儀殿於後通作皇書鳳皇來儀詩鳳皇鳴矣)
篁(説文竹田也漢書篁竹之區史記樂毅傳植於汶篁注徐曰竹田也一曰竹名)餭(餦餭餌也楚辭粔籹蜜餌
有餦餭些爾雅翼云以蜜和米麪煎熬作粔籹又有美鍚味甘具也黍擣為餳謂之餦餭)煌(説文煌煌煇也集韻古作
熿䪄又養漾韻)堭(博雅堂堭殿也集韻或作墴通作皇前胡廣傳列坐堂皇上注室無四壁曰皇又左傳葬於絰皇注
冡前闕又屨及於窒皇注寢闕)瑝(説文玉聲)鍠(説文鐘聲引詩鐘鼓鍠鍠一曰兵器集韻或作韹又庚韻○今
増)隍(説文城池也有水曰池無水曰隍引易城復于隍)湟(水出金城臨羌縣塞外至允吾東入河又州名
漢西平郡唐置鄯州宋改湟州又改樂州)艎(舟名唐劉晏為歇艎又艅艎呉大舟名集韻或作□通作皇左傳楚敗吳
師獲其乘舟餘皇)騜(爾雅馬黄白色集韻或作䮲)蝗(説文螽也食苗為災陸佃云蝗字从皇今其首腹背
皆有王字)喤(説文小兒聲引詩其泣喤喤)惶(説文恐也廣韻懼也)徨(徬徨彷徉也通作偟文選相如
賦仿偟乎海外亦通作皇史記徬皇荀子方皇周浹注徘徊也)遑(説文急也一曰暇也書不遑暇食注遑在心暇在事
心冗曰不暇心勤曰不遑集韻或作偟通作皇尚書無皇曰今日耽樂漢書謙遜未皇夙夜不皇康寧)䍿(説文樂舞
以羽翿自翳其首以祀星辰也周禮䍿舞通作皇○已上屬黄氏母韻)○莊(側羊切次商清音説文盛飾也从艸
壯壯亦盛也又道路五達謂之康六達謂之莊亦道路交㑹之盛也廣韻嚴也増韻又端也矜也齊肅也又田舍也諡法勝敵
克壯曰莊又姓集韻古作□俗作庄非是)妝(説文飾也从女牀省聲徐曰今俗作粧集韻或作娤糚通作莊相如賦靚
莊刻飾郭曰靚莊粉白黛黒亦通作裝)裝(説文裹也増韻又齎也此乃促裝治裝字後杜林傳亦作􁔷)○創
(初良切次商次清音説文傷也本作刅从刀从一徐曰一刀所傷指事也或作創徐按此正刀創字也漢曹參身被七十創集
韻亦作□□古作創通作瘡宋武紀虎魄療金瘡又本韻漾韻)瘡(痏也又痬也痍也通作創禮記頭有瘡則沐○毛氏
韻増)○霜(師莊切次商次清次音説文喪也成物者从雨相聲釋名云其氣慘毒物皆喪也廣韻凝露也大戴禮云
霜露隂陽之氣隂氣勝則凝而為霜易之隂始凝也)孀(嫠女廣韻寡婦也列子京城氏之孀妻文選崔子玉清河王誄
恵於媰孀○毛氏韻増)驦(驌驦良馬名集韻或作騻晉郭璞傳昆吾挺鋒驌驦軒髦注云驦當為騻又行之失通作
爽左傳唐成公有兩肅爽馬又養韻)爽(差也明也詩其徳不爽壽考不忘沈括云古詩叶音霜又淮水湯湯漸車帷裳
女也不爽士二其行行音杭又楚辭厲而不爽注羮敗曰爽又養韻)鷞(説文鷫鸘西方神鳥也東方𤼵明南方焦明北
方幽昌中央鳳皇淮南子長頸緑色似鴈或作鸘)○牀(仕莊切次商濁音説文安身之几坐徐曰牀即以安身也
左傳掘地下冰而牀焉至今恭坐則榻也从木从爿爿女黄切疾字之旁象人斜身有所倚著實不成字至牆牂戕則並从牀
省聲㑹意也廣韻簀也釋名裝也所以自裝載廣雅棲謂之牀通俗文三尺五曰榻板獨坐曰枰八尺曰牀又唐人謂井欄為
銀床集韻或作床已上屬莊字母韻)

　　八(庚與耕清通)

　　京(居卿切角清音説文□人所為絶髙丘也从髙省象髙形爾雅山絶髙曰京廣雅云四起曰京詩乃覯于京景山與
京一曰大也方言燕之北鄙齊楚之郊凡人之大謂之京左傳莫之與京又京師天子之居公羊傳曰京大也師衆也天子之
居必以衆大言之詩緝黄氏曰詩京師之野京師乃大衆所宜居京師字始此其後因以所居為京又億兆京垓數也十萬曰
億十億曰兆十兆曰京又京京憂也詩憂心京京又鄭邑名鄭叔段所封後郡國志河南京縣楚漢京索間又姓鄭京城太叔
之後又漢京房本姓李吹律自定為京)驚(説文馬駭也廣韻又懼也増韻驚惶也○毛氏曰敬从苟音棘上从□俗
作苟非)荆(説文楚木也从艸刑聲廣韻木名可染爾雅翼云凡木心圓荆心方禮弓矢圖云楚焞以荆為之蓍圓卦
方故以方木灼龜又榎楚楚即荆也榎形圓楚形方亦互相借也廣州記云白荆堪為履紫荆堪為牀牡荆節間不相當又紫
荆花名通志云人多種庭院即田氏之荆也又山名括地志云荆山在襄州卞和得玉於此又荆山在雍州黄帝及禹鑄鼎之
地又州名夏及周並為荆州秦為南郡即郢都之渚宫晉志云荆彊也言其氣躁强亦曰警也言南蠻數為叛逆常警備也又
荆門亦軍名)麠(説文大鹿也从鹿畺聲牛尾一角集韻或作麖韓愈詩血路迸狐麖)○卿(丘京切角次清
音説文□章也从卯皀聲皀从□卯从□音卿反覆節其事也皀音香徐按白虎通曰卿章也章善明理也又卿嚮也言為人
所歸嚮也記王制大國三卿次國三卿小國二卿左國卿君之貳也古六卿冢宰司徒宗伯司馬司冦司空儀禮疏云諸侯兼
官但有三卿司徒兼冡宰司馬兼春官司空兼秋官漢置十二卿正卿九太常光禄衞尉太僕廷尉鴻臚宗正少府司農晉百
官志曰古者天子諸侯皆名執政大臣曰正卿自周後始有三公九卿之號九卿本無卿字至梁始加卿晉書乃唐初重撰或
有加卿字者又秦漢以來君呼臣以卿凡敵體相呼亦為卿盖貴之也隋唐以來儕輩下已則稱卿宋璟卿呼張易之又前漢
卿子冠軍注文穎曰卿子時人相褒尊之稱猶言公子也又姓虞卿之後○毛氏曰當作卿俗作卿誤)○擎(渠京
切角濁音舉也集韻或作㢣亦書作擏又敬韻)檠(説文榜也本作㯳徐按禮曰操弓不及擏今書作檠韓詩外傳曰道
可以為人之輔檠前蘇武傳能網紡繳檠弓弩師古注檠謂輔正弓弩集韻或作□通作擏荀子不得排擏則不能自正○増
韻今俗作燈檠字韓愈短檠歌)鯨(説文海大魚也本作䲔从魚畺聲引左傳取其䲔鯢一説雌曰鯢雄曰䲔今文作鯨
爾雅翼云鯨从京大也常以五月生子於岸八月導而北還鼓浪成雷噴沫成雨水族畏之又東都賦𤼵鯨魚鏗華鍾注海岸
有獸名蒲牢聲如鍾而性畏鯨鯨躍輒鳴故鑄鍾作蒲牢形其上斷橦為鯨形天子出而擊之漢書省作京又揚雄傳騎京魚)
黥(説文墨形在面也从黒京聲徐曰墨涅面也又姓漢黥布集韻或作剠韓愈征蜀聨句敗面碎剠刦集韻古作䵞)
勍(説文彊也左傳勍敵之人)○迎(疑京切角次濁音舊韻魚京切説文逢也从辵卬聲増韻又迎也迓也方
言關東曰逆關西曰迎○毛氏曰卬从匕筯之匕作卬非)○兵(晡明切宫清音説文□械也从卝持斤并力之貌
本作□隷省作兵徐曰㑹意廣韻戎也増韻戎器也世本蚩尤以金作兵五兵一弓二殳三矛四戈五㦸穀梁注五兵矛戟鉞
刀楯弓矢前吾丘壽王傳注五兵矛㦸弓劎戈周禮肆師注五兵矛㦸劎楯弓鼓司右五兵注鄭引司馬法曰弓矢圍殳矛守
戈㦸助又司兵五兵注鄭司農云車之五兵戈殳㦸酋矛夷矛卒之五兵鄭云無夷矛而有弓矢淮南子説五兵東方矛南方
弩中央劎西方戈北方鎩又刀劎曰短兵楚辭車轂擊兮短兵接又詩詁曰兵戰器也人執兵亦曰兵晉謝𤣥呼桓温為老兵
集韻古作□)○幷(卑盈切音與兵同説文□相從也从二人幵聲一曰从持二干為笄徐曰聲兼意隷作并廣韻
又合也増韻又兼也及也又州名在兩谷之間舜分冀州為幽州并州秦太原郡漢置并州唐太原府又姓或作併韓愈城南
聨句靸妖藤索併平聲讀又敬韻)栟(説文栟櫚椶也韓愈城南聨句詩逺苞植蕉栟○毛氏韻増)○平
(蒲兵切宫濁音説文□語平舒也从亏从八八分也徐曰指事廣韻正也又和也易也増韻又坦也均也又爾雅大野曰平又
漢食貨志再登曰平三登曰太平又華平瑞木名天下平其華則平有不平處則其華向其方傾文選東京賦云植華平於春
圃又諡法布綱治紀曰平又州名秦遼西郡唐置平州又姓齊晏平仲後漢有丞相平當集韻古作□又先映韻揚子一閧之
市必立之平音去聲○書平章百姓史記便章百姓又作辨章)苹(爾雅苹藾蕭注今藾蒿也初生亦可食詩小雅呦呦
鹿鳴食野之苹陸云葉青白色莖似筯而輕肥始生香可生食又可蒸食又苹苹草聚生貌韓愈詩騁遥畧苹苹文選髙唐賦
馳苹苹又見下萍字注○詩鹿鳴食野之苹注毛云苹蓱也孔疏云萍是水中草非鹿所食故不從之詩緝曰爾雅釋草苹有
二種一云苹蓱其大者蘋此水生之苹也一云苹藾蕭今藾蒿也此陸生之苹即鹿所食也○案爾雅苹字凡兩出字同而其
義異舊韻注苹萍也今别出萍字)萍(説文水草也从水苹苹亦聲爾雅注江東謂之薸音瓢爾雅翼曰言無定性漂
流隨風而已萍善滋生一夜七子世説楊花入水化為浮萍通志一曰水花一曰水白或作苹説文無根浮水而生陸佃曰常
與水平故曰苹亦作萍爾雅苹萍注舍人曰苹一名蓱郭曰水中浮蓱又青韻○案説文萍水草也苹蓱也無根浮水而生爾
雅苹萍水中浮萍則萍蓱苹本是一物字異而義同又案七音韻苹萍字蒲兵切並母京韻蓱旁經切並母京韻字異而音同
舊韻於清韻收苹字注萍也於青韻收萍字注亦作蓱浮水而生韻畧之失舊矣集韻又於清韻云苹蓱也或作萍於青韻則
云蓱萍也或作萍既以一音而分入二韻又以一義而互相訓釋其失彌甚今依舊韻通押之例於清韻増出萍字○今増)
枰(説文平也从木平聲徐曰今謂棊局為枰亦言上平也又枰仲木名○文選左思呉都賦枰仲君遷集韻或作檘)
評(博雅評訂平也廣韻評量也増韻品論也又評事官名唐置又敬韻)○明(眉兵切宫次濁音説文本作朙
从月囧徐曰囧亦明也日之狀也古作明今文從古通論曰在天者莫明於日月故於文日月為明廣韻又光也通也𤼵也増
韻又顯也著也白也昭也曉也神靈也又目力也莊子目徹為明又方明者神明之象也以木為之方四尺畫文采東青南赤
西白北黒上𤣥下黄前律厯志太甲以冬至越茀祀先王于方明又諡法照臨四方曰明又州名漢鄞縣鄮縣唐置明州以四
明山名又姓出平原河南山公集有平原明普又陽韻○禮記禮運百姓則君以自治也釋文云則音明)盟(説文本作
□引周禮國有疑則□諸侯再相與㑹十二歲一□也从囧皿徐曰囧明也㑹意或作□籀作盟今文从籀按左傳不協而盟魯
襄公傳曰敢告天之司慎司盟名山大川先王先公七姓十二國之祖有違此盟明神殛之俾墜其師無克祚國是其辭也謂
之載書既詛而割牲以玉敦承其流血諸侯共歃其血主盟者執其牛耳然後掘坎埋牲加載書而堙之言使背盟者如此牛
也禮記涖牲曰盟疏云割牲左耳盛以朱盤玉敦用血為盟書書成乃歃血請盟左傳盟詛也集韻古作□)䳟(博雅
鷦䳟鳳也韓愈詩啄場翽祥䳟楚辭鷦䳟注智鳥也集韻或作□亦書作□通作明前相如傳焦明)鳴(説文鳥聲也从
鳥口増韻又凡出聲者皆曰鳴又姓)名(彌并切音與明同説文自命也从口夕夕者㝠也㝠不相見故从口自名徐曰
㑹意廣韻又大也功也號也又爾雅目上為名目下為清又姓又敬韻)洺(水名在昜陽又州名春秋赤狄地秦邯鄲
郡周置洺州以水名)銘(志也音義與青韻銘同禮記銘明旌也鄭康成曰銘之言名也陸徳明音名○毛氏韻増)○
精(咨盈切商清音説文精擇也从米青徐曰論語食不厭精故精粹皆从米莊子鼓筴播精注簡米曰精又凡物之純
至曰精又古者以玉為精國語一純二精廣韻又正也善也好也増韻又真氣也熟也細也的也専一也靈也神觀也精鑿也
又敬韻○毛氏曰青从丹當作丹从月誤)睛(目睛也通作精又敬韻)蜻(説文蜻蛚也廣韻蟋蟀𩔖爾雅釋蟲
云小蟬孫炎曰有文者謂之螓又蜻蝏注見蝏字集韻或作􁥠)􁛳(説文鵁􁛳似鳧脚髙有毛冠辟火災陸佃曰長目睛
交故號鵁鶄一名交目一名鵁鸕一名鳽集韻或作□亦作鶄韓愈詩浮跡侣□鶄通作交精文選相如賦交精旋目)菁
(説文韭華也徐曰韭菜之華也可為菹周禮有菁菹文選南都賦秋韭冬菁注韭花也又書菁茅注通謂草木之英為菁又精
英曰菁華又蔓菁菜屬詳見冬韻松字注○又茂貌詩菁菁者莪)晶(説文精光也从三日又水晶石也通作精集韻
或作晟)旌(説文析羽注旄首也所以精進士卒也从於生聲周禮析羽曰旌游車載旌徐曰析羽謂分析鳥羽為之
其竿頭則綴以旄牛尾也漢書鸞旗注謂以鳳羽為旌也釋名精也言有精光也廣雅天子旌髙九仞諸侯七仞大夫五仞士
三仞又書旌别淑慝注識别也又姓集韻或作□亦作□□)○淸(親盈切商次清音説文朗也澂水之貌从水青
聲徐曰在地者莫明於水火故於文水青為清青者清也道書積精成清釋名清青也去濁逺穢色如青也廣韻又静也潔也
漢司馬遷傳受命穆清又西廂清淨之處曰西清相如賦象輿婉僤於西清又目上曰清眉下曰揚詩清揚婉兮又水名山海
經云太畤之山清水出焉又州名本滄州地宋以河清七晝夜攺清水又静敬韻)圊(博雅圂廁也又釋名行清即糞
槽也言穢汚常當清除之一曰楲竇)○情(慈盈切商濁音説文人之隂氣有欲者从心青聲仲舒曰人欲之謂情白
虎通云六情喜怒哀樂愛惡又七情喜怒哀樂愛惡欲性理字義云情者性之動寂然不動是性感而遂通是情性之欲便是
情又理也孟子物之不齊物之情也又情實也論語則民莫敢不用情如得其情集韻或作啨○史記禮書請文俱盡注古情
字)晴(説文雨而夜除星見也本作夝从夕生聲徐曰今作晴集韻或作暒前天文志天暒而景星見孟康曰暒晴明
也)􁡧(受賜也又敬韻○平水韻増)請(受言也禮記昏義請期徐音情周禮條狼氏注大夫受命以出餘事
専不復請音情又静韻○毛氏韻増)○餳(徐盈切商次濁音説文餄和饊者也从食昜聲方言餳謂之餦餭或云滑
餹凡飴謂之餳又陽韻)禎(知盈切次商清音説文祥也从示貞聲徐曰禎者貞也貞正也人有善天以符瑞正告之
廣韻又善也)貞(説文卜問也从卜貝以為䞇徐曰周禮有大貞之禮謂卜人事也齎以卜也詩握粟出卜㑹意也一
曰鼎省聲京房説一曰正也又諡法清白守節曰貞集韻或作偵禮記緇衣引易偵婦人吉集韻古作□)楨(説文剛木
也廣韻女楨冬不凋木一曰築牆具題曰楨旁曰榦書峙乃楨榦楨兩頭横木也通作貞前相如賦豫章女貞師古曰樹冬夏
常青若有節操故名又縣名上郡楨林縣也)○征(諸盈切音與禎同説文正行也从辵正聲今文作征徐曰謂以
正道行也乍行乍止□也天子必五歲卜征詳習乃行又伐也書𦙍往征之正其罪也孟子征者上伐下也集韻古作徰)
䋊(説文乘輿馬頭飾也)鉦(説文鐃也从鈴柄中上下通又云鐲也鐃鐲相𩔖但得名鉦鐲似小鐘鐃似鈴詩征
人伐鼓)􁣌(煮魚煎肉曰􁣌或作鯖廣韻五侯鯖集韻亦作□又作□□○舊韻作鯖)□(射的也集韻通作正
詩不出正兮注二尺曰正詩詁曰侯射侯也居侯中曰正鵠大射禮鄭注云正者正也亦鳥名齊魯之間謂題肩為正正鳥之
捷黠者射之難中以中為俊故射取名焉亦曰鵠周禮司裘注云謂之鵠者鵠小鳥難中是以中之為雋也又畫布曰正棲皮
曰鵠射人五正注射者内正其志則能中畫五正之侯中朱次白次蒼次黄𤣥居外○今増)鴊(鳥名方言齊魯間謂
題肩為鴊通作征禮記月令征鳥厲集)政(賦也周禮聽政役以比居鄭康成曰政謂賦也音征又土均之政均齊天
下之政通作征漆園之征亦通作正若有甲兵之事司馬弗正葉氏曰征者正取於民又勁韻○毛氏韻増)正(嵗之
首月夏以建寅為正殷以建丑為正周以建子為正書正月上日怠棄三正音去聲又音征増韻云本去聲始皇名政讀正如
征禮記緇衣昔吾有先正其言明且清前敘傳奕世宗正並叶音征又敬韻前董仲舒傳求王道之端得之於正正次王注師
古曰謂正月也又去聲左傳所用之厯即周正也注正音政讀者多音征)○檉(癡貞切次商次清音説文河栁一曰
赤莖栁葉細如絲似柏而香詩其檉其椐注疏云河旁赤莖小楊陸璣云一名雨師爾雅翼云天將雨檉先起氣應之故名雨
師而字从聖前西域傳鄯善國出檉栁段成式云赤白檉出凉州通志云材可卷盤合前西域傳奄蘇國檉松)蟶(蚌屬)
偵(博雅偵質問也又邏伺也左傳注諜者曰游偵或作遉又敬韻注○毛氏韻増)赬(説文赤色也本作䞓从赤
巠聲引詩魴魚䞓尾今文詩作赬集韻或作□通作竀周禮考工記染人注一染謂之縓再染竀三染纁注竀淺赤色左傳哀
十七年如魚竀尾注赤也魚勞則尾赤)竀(説文正視也从穴中正見集韻或作靗)○聲(書盈切次商次
清次音説文音也从耳殸通論曰萬物之音為聲八音中惟石聲精詣入於耳故於文耳殸為聲殸古磬字也爾雅單出曰聲
又諡法不生其國曰聲又姓左傳楚大夫聲子之後集韻或作殸)○呈(馳貞切次商濁音説文平也从口壬聲一
曰現也廣韻又示也又敬韻○毛氏曰壬音珽監韻从王誤)程(説文品也十髪為程十程為分十分為寸从禾□聲
徐曰程者權衡斗斛律厯也荀子程者物之準也注度量之總名廣韻又期也式也限也増韻又量也銓也課
也又驛程道里也又章程漢髙紀張蒼定章程注章謂厯數之章術程謂權衡丈尺斛斗之程又文中子闕宣章程核名實此直謂法令成章
之品式也又地名詩居岐之陽注疏云文王在程漢地理志扶風安陵縣周程邑朱氏曰今京兆咸陽縣又姓出廣平安定二
望)酲(説文病酒也一曰醉而覺也徐引漢樂志柘漿析朝酲)珵(佩玉也珩謂之珵相玉書云玉大六寸光
自照楚辭豈珵美之能當注美玉也)裎(裸也増韻祼裎露體也一曰佩衿謂之䄇廣韻佩帶也又敬韻)○成
(時征切次商次濁次音説文就也从戊丁徐曰戊中宮成於中也丁成也㑹意廣韻又畢也平也善也又樂奏一終為一成書
簫韶九成又成方十里左傳夏少康有田一成有衆一旅又諡法安民立政曰成又州名古西戎白馬氐國西魏置成州唐同
谷郡又姓出上郡東郡二望集韻古作□从午子南方亦物成之義)城(説文㠯盛民也从土成聲徐按古今注云盛也
以受人物㑹意又成也一成而不可燬也管子内為城外為郭公羊注天子城千雉髙七雉公侯百雉髙五雉子男五十雉髙
三雉左傳注方丈曰堵三堵曰雉一雉之牆長三丈髙一丈淮南子鯀作城一曰黄帝始築城邑以居又姓風俗通云氏於事
者城郭園池是也又集韻籕作□)誠(説文信也廣韻又審也敬也増韻又無偽也真實也純也伊川程氏曰無妄之
謂誠晦庵朱氏曰真實無妄)郕(説文魯孟氏邑在泰山鉅平縣東南徐按杜預注古郕伯姬姓國周成王封弟季載
於郕在東平剛縣又括地志云濮州雷澤縣本漢郕陽縣)盛(説文黍稷在器中以祀者也引左傳潔粢豐盛周禮注齊
盛謂黍稷稻梁之屬可盛以為簠簋實者又器名左傳旨酒一盛注一器也禮記喪大記食粥於盛注杯杅也廣韻又盛受也
史記伍員傳盛以鴟夷又爾雅山如防曰盛又山名漢郊祀志盛山注音成又盛服嚴飾也左傳宣子盛服將朝音成又敬韻)
筬(筬筐織具○平水韻増)○英(於驚切羽清音説文草榮而不實者从艸央聲一曰黄英木名廣韻又華
也増韻又萼也一曰智出萬人為英禮記三代之英注疏云倍人曰茂十人曰選倍選曰俊千人曰英倍英曰賢萬人曰傑倍
傑曰聖又爾雅丘再成曰英又飾也詩羔羊注古者素絲以英表飾又以羽飾矛也詩二矛重英又朱英緑縢注朱英為飾也
又英英雲貌詩英英白雲又國名禹封臯陶後於英六今安豐縣又州名吳屬始興郡南漢立英州宋英徳府又姓漢有英布)
瑛(説文玉光也徐按符瑞圖玉瑛仁寶不斲自成光若白華漢文帝時渭陽玉英見一云五常修則玉瑛見今白石紫
石瑛皆玉之有光璧者)柍(柍梅一曰雀梅又養韻注)韺(博雅五韺帝嚳樂也髙陽氏之樂通作英前禮樂志
顓帝作五莖帝嚳作五英英英華茂也莖澤及根莖也又周禮大司樂注疏六英云六合之英)霙(霰也廣韻雨雪雜也
集韻通作英又陽韻)央(鮮明貌一曰旗旒貌詩旂旐央央白斾央央集韻或作㡕又陽韻)○罌(幺莖切羽
次清㳄音舊韻於莖切説文缶也集韻或作甖甇増韻亦作罃又備火長頸瓶也○舊韻罌罃字各出今附)鸚(説文
鸚鵡能言鳥也前武紀南越獻能言鳥師古曰今鸚鵡隴西南海有之一種白一種青一種五色白及五色者尤慧解又左傳
青鳥氏司啓者也杜預注鶬鸚立春鳴立夏止集韻或作䨉)櫻(櫻桃果名一名含桃爾雅楔荆桃今櫻桃鬼谷子云
一名崖蜜本草一名朱桃一名麥英深紅者朱櫻黄者蠟櫻爾雅翼云果熟最先故仲夏以含桃先薦陸佃云名鸎桃小者為
櫻珠)嚶(説文鳥鳴嚶嚶注鳥相命聲集韻通作譻文選思𤣥賦鳴玉鸞之譻譻注聲也古嚶字)蘡(博雅燕薁
蘡舌詩食鬰及薁注蘡薁也於盈切○今増)鶯(説文鳥也从鳥榮省聲又詩有鶯其羽徐按詩傳鳥羽文也集韻或
作鸎詳見支韻闕　○平水韻鸎别出誤)嫈(説文小心態一曰嫈嫈好貌又嫈嫫下俚婦人貌又史記聶政姊嫈○今
増)○嬰(伊盈切音與罌同説文頸飾也从女賏賏貝連也胡人連貝飾頸曰賏女子之飾也徐按倉頡篇女曰嬰
男曰兒又釋名人始生曰嬰嬰匈前也投之嬰前乳養故曰嬰増韻嬰孩也又加也漢賈誼傳嬰之以芒刄又觸也唐書嬰逆
鱗又繞也後卓茂傳嬰城相望注以城自嬰繞又縈也繫也荀子處女嬰寶珠文選余嬰沈痼疾又姓晉大夫季嬰之後集韻
或作賏)瓔(石似玉廣韻又瓔絡)纓(説文冠系也又鞶纓左傳注纓在馬膺前如索帬)攖(拈也辭也
又迫近也孟子虎負嵎莫之敢攖○禮韻續降)○盈(怡成切羽次濁音説文滿器也从皿夃徐曰夃古平切益多之
義也古以買物多得為夃故从夃廣韻又充也又國名又姓俗作盈非)楹(説文柱也盈之言盈盈然對立之狀集韻
或作􁗗亦作牼又周禮考工記輪人為蓋達常圍三寸桯圍六寸注達常斗柄下入杠中者也桯蓋杠也足以合達常)
嬴(説文帝少皥之姓从女嬴省聲又秦祖柏翳為舜主畜畜多息賜姓嬴又黔嬴天上造化神名又解也禮記天地始
肅不可以嬴)㜲(方言娥㜲好也)瀛(海也又楚人名澤中曰瀛又瀛洲神山名又州名漢河間王國後魏立瀛
州以瀛海名宋河間府)攍(方言儋也齊楚陳宋曰攍集韻或作㨕通作贏方言贏擔也荀子贏三日之糧前刑法志
贏三日糧師古曰嬴謂擔負也)贏(説文賣有餘利也从貝贏聲廣韻又益也財長也又受也盛也左傳以隷人之垣贏
諸侯増韻又贏輸之對集韻或作夃)籯(説文笭也从竹贏聲引漢書黄金滿籝師古曰箱籠屬方言陳楚宋魏之間謂
筲為籯廣韻作籝集韻或作□)○令(離貞切半徴商音使也詩寺人之令厮役曰使令孟子使令於前又令令環聲
詩盧令令又地名左傳濟河圍令狐又唐令狐徳棻令狐綯並平聲又縣名遼西郡令居有孤竹城又青先敬韻又見伶字注)
伶(説文弄也从人令聲徐曰伶人弄臣也又詩伶官注樂官也伶倫古樂師世掌樂官而善焉故後世多號樂官為伶
官又縣名益州建伶縣通作泠釋文建泠縣名漢書伶倫樂官又青韻○毛氏韻増○案禮韻於清韻收令字於青韻收伶字
音同韻異此舊韻之失續降於青韻添入令字毛韻於清韻添入伶字而不著通押之義猶為未當今並於此詳注而與青韻
通押庶免後人字同義異之惑○已上屬京字母韻)○行(何庚切羽濁次音説文□人之步趨也从彳亍徐曰行者
安行兩足相連而行夾漈鄭氏曰从彳左步也从亍右歩也左右步俱舉而後為行者也爾雅堂上謂之行門外謂之趨廣韻
又適也往也去也増韻又用也又路也禮記月令其祀行注行在廟門外之西為軷壤髙二寸廣五寸輪四尺設主軷上又祭
法行主道路行作又書金木水火土曰五行陳曰五行運於天地間未嘗停息故名五行又歌行前司馬相如傳為鼓一再行
師古曰行謂引古樂府長歌行短歌行此其義也又大行漢書音義曰禮有大行人小行人主諡號官韋昭曰大行者不在之
辭天子崩未有諡號故稱大行穀梁傳曰大行行受大名其義兩通又唐韓琬傳曰器不行窳音義云不牢曰行苦惡曰窳又
姓周有大行人之官其後氏焉又陽梗漾敬韻)珩(説文佩上玉也从玉行所以節行止也)桁(屋橫木曰桁一
曰葬具又陽敬韻)衡(説文牛觸横大木从角大行聲徐曰謂牛好抵觸以木闌制之也又平也又車軛曰衡又五則
一曰衡又周禮掌山澤謂之䦨掌川林謂之衡又水衡漢官名師古曰衡平也主平其税入又阿衡伊尹號史記注官名阿倚
也衡平也言依倚而取平又眉上曰衡前王莽傳盱衡厲色孟康曰舉眉揚目也又維持冠下曰衡左傳衡紞紘綖又欄也前
袁盎傳百金之子不騎衡如淳曰衡指殿邊欄楯又玉衡星名北斗第五星又玉衡渾天儀其中横筩又衡門横一木為門也
又山名南嶽自湘川至長沙七百里九向九背一名岣嶁星當翼軫度璣衡故名衡山又州名古荆州之域吳置湘東郡梁置
衡州又姓風俗通云阿衡之後又云魯公子衡後乃氏焉集韻古作□又本韻○毛氏曰衡以角大俗書从魚非)蘅
(杜蘅香草本草云形如馬蹄故俗云馬蹄香郭璞云帶之便馬或曰馬得之徤走爾雅翼云杜蘅根葉似細辛與本草所載不
同楚辭注葉似薑而有文理味辛亦有杜蘅之名杜衡或只名杜一名杜鹵又謂之杜葵能香人衣南人以亂細辛通作衡選
宋玉賦江籬秦衡)○莖(何耕切音與行同説文枝柱枝生於莖故云枝柱从艸巠聲一説草曰莖竹曰箇木曰枝
字林云枝主也亦小枝也)䪫(博雅六䪫顓頊樂名集韻通作莖周禮大司樂注疏云五莖能為五行之道立根莖○已
上屬行字母韻)○兄(呼榮切羽次清音説文長也从人口以制下通論曰口儿為兄儿者人在下以口教其下也下
者弟也白虎通曰兄况也况父法也釋名兄荒也荒大也青徐人謂兄為荒爾雅男子先生曰兄又漾韻○已上屬兄字母韻)
○庚(居行切音與青韻經同□位西方象秋時萬物庚庚有實也庚承已象人臍徐曰史記大横庚庚堅强之貌畫
所㑹聚如人之臍也前律厯志斂更於庚易先庚後庚取更變之義爾雅嵗在庚曰上章月在庚曰室一曰道也左傳以塞夷
更注往來要道也又長庚星名又姓唐有太常博士庚季良○詩詁曰東有啓明西有長庚注旦出明星為啓明日既入明星
為長庚庚續也皆有助日之名而無實詩緝李氏曰啓明即太白長庚不知何星毛氏云一星後世因之遂以長庚為太白故
李白母夢長庚名白字太白夾漈鄭氏曰啓明金星長庚水星金在日西故日將出則東見水在日東故日將沒則西見實二
星也毛注以為一星者非)賡(續也説文賡本古文續字徐鉉等曰今俗音作古行切又燭韻書乃賡載歌注本去聲劉
音庚)鶊(鶬鶊鳥名禮記月令倉庚注鸝黄也疏云商庚郭璞曰即􁍯黄詳見支韻鸝字注集韻或作鶊)更(改也
一曰厯也又禮記三老五更注謂年老更事者也後禮儀志注五更者知五行更代之事應劭曰五者訓於五品更者五也又
蔡邕曰更叟字也又更漏也又率更官名前百官志注師古曰掌刻漏故曰率更又代也又戍卒也漢書注古者正卒無常人
皆迭為之一月一更此卒更也富者雇貧者月二千此踐更也天下皆直戍邊三日雖丞相子亦在調不可令人往又行者不
可三日便還因一嵗一更諸不行者出三百錢入官以給戍者此過更也又償也史記平準書悉巴蜀租賦不足以更之周禮
馬質馬死則甸之内更通作庚禮記檀弓請庚之注償也又敬韻)羹(説文本作鬻五味和鬻也从􁘎从羔徐曰羔羊
也㑹意小篆作羮从羔美今省作羮釋名汁也集韻音郎廣雅羮謂之湆又肉謂之羮左傳未嘗君之羮又肉汁不和曰大羮
集韻或作□□亦作□○毛氏曰大羮之大音泰謂泰古之羮俗讀如大小之大誤)秔(説文稻屬一曰稻不粘者从禾
亢聲集韻或作稉周禮食醫注稌稉也文選長楊賦馳騁稉稻之地俗作粳)亢(人名老耼弟子亢桑子○今増)○
耕(古庚切音與經同説文梨也从耒井古者井田故从井集韻古作畊)○阬(丘庚切角次清音説文閬也爾
雅虚也郭璞云阬壍也増韻又陷也或作坑書序焚書坑儒)○鏗(丘耕切音與阬同本作銵博雅銵鎗聲也今文
作鏗廣韻又金石聲也又琴聲也論語鏗爾舍瑟而作又擣頭也廣韻撞也文選東都賦鏗華鐘集韻或作鍞)硜(硜硜
小人貌猶碌碌也晉范𢎞之傳雖有踁踁之稱而非大雅之致集韻或作踁亦作䃘韓愈詩焉能守䃘䃘與硜同)牼
(説文牛䣛下骨引左傳宋司馬牼字牛孟子宋牼○平水韻増)誙(誙誙趣死貌李頤説増韻言確也莊子誙硜如也)
○輕(牽盈切音與阬同説文輕車也从車巠聲又廣韻輕重之對集韻古作輕逕又勁敬韻)􁓁(一足行又
徑韻)○亨(虚庚切羽次清音説文□獻也本作亯今文作亨嘉之㑹也廣韻又通也集韻古作□又本韻養韻)
脝(膨脝腹滿貌韓愈城南聨句苦聞腹膨脝通作亨韓愈石鼎聨句豕腹漲彭亨干寶易傳彭亨○毛氏韻増○已上
屬經字母韻)○儜(泥耕切音與蒸韻能同弱也廣韻困也集韻通作嬣又晉王沈釋時論秃指腐骨不簡蚩儜又
唐劉禹錫傳鼓吹裴回其聲傖儜音義云夷語相呼聲)􁗦(營􁗦小聲廣韻□􁗦也揚子􁗦言敗俗注小言也○禮韻續降)
獰(狰獰犬毛一曰惡也)􁜫(説文艸亂也杜林説艸􁜪􁜫貌集韻或作薴)○鬡(泥庚切音與能同鬇
鬡髪亂貌韓愈詩怒鬢猶鬇鬡或作鬤楚辭大招被髮鬤只○今増)攘(搶攘亂貌漢賈誼傳國制搶攘又陽韻或作囊
莊在宥卷臠傖囊注崔云囊猶攘也○毛氏韻増)○祊(晡横切音與崩同○説文門内祭先祖所以彷徨也本作
􁅂从示彭聲今文作祊詩祝祭于祊禮記設祭于堂為祊於外鄭𤣥曰祊明日之繹祭也於廟門之旁因名焉注疏云祊有二
義一正祭時既祭於廟又求神於廟門内二是明日繹祭時設饌於廟門外西室方氏曰祭之正日索祭謂之祊明日又祭謂
之繹又邑名左傳鄭伯來歸祊杜注鄭祀泰山之邑在琅邪費縣集韻或作□通作閍)閍(宫中門廣雅一曰巷門爾
雅閍謂之門孫炎注廟門外○平水韻増)旁(説文馬盛也或作騯从馬旁聲今文作旁詩駟介旁旁又陽韻)榜
(説文所以輔弓弩又本韻漾養韻○舊韻注誤)傍(傍傍然不得已之貌詩四牡彭彭王事傍傍又陽漾韻○禮韻續降)
○繃(悲萌切音與崩同説文束也从糸崩聲墨子曰禹葬㑹稽桐棺三寸葛以繃之廣韻又束兒衣漢書襁褓注孟
康曰即今小兒繃集韻或作綳○毛氏韻増)伻(爾雅使也本作拼廣韻又從也今文作伻書伻來以圖集韻或作抨
亦作迸通作枰古作平苹)抨(彈也本作□今文作抨通作拼又本韻)絣(説文氐人殊縷布也从糸并聲又以
繩直物曰絣廣韻振繩墨也)帡(幄也揚子厦屋之帡幪注在旁曰帡在上曰幪○毛氏韻増)○烹(披庚
切宫次清音煮也本作亨易以木巽火亨餁也聖人亨以享上帝今作烹集韻古作亯□○毛氏曰本作亨後人加四㸃也)
磅(擊石聲集韻或作磞)軿(軿輷車馬聲文選沸卉軿訇注奮迅聲○今増)澎(澎濞水貌或作滂史記相
如傳洶涌滂㵒集韻亦作苹○今増)○砰(披耕切音與烹同廣韻砰磅聲也列子砰然聞之如雷又砯砰石聲韓愈
詩競墅輾砯砰注水擊石又前郊祀志休嘉砰隱注盛也集韻或作硑亦作匉古作□○毛氏韻増)怦(心急也又忠直
貌○楚辭心怦怦兮諒直)軯(車聲或作駍前校獵賦驞駍□磕)抨(説文彈也杜詩抨弓落狖鼯又本韻注)
閛(閉門扉聲揚子閉之閛然俗作闇然非○毛氏韻増)荓(使也詩莫予荓蜂又荓云不逮集韻或作迸又青韻
○毛氏韻増)○彭(蒲庚切音與朋同説文鼓聲也从壴彡聲廣韻又行也道也一曰水名又地名詩清人在彭注
衞之河上鄭之郊也又山名天彭山漢志注湔氏道有兩石對如闕號曰彭門江水逕闕間又國名大彭商伯今徐州彭城項
羽都又史記舜紀注彭祖陸終氏之第三子籛鏗之後後為大彭亦為彭祖自堯時歴夏殷封於大彭論語正義云老彭殷賢
大夫即莊子所謂彭祖李云名鏗堯臣封彭城歴虞夏商年七百嵗世本姓籛名鏗商守藏史周柱下史年八百嵗籛音翦一
云即老子王弼云老耼彭祖又州名晉寧蜀郡隋濛州唐置彭州因天彭山名又姓大彭之後又陽韻易大有匪其彭步郎切
音旁)騯(説文馬盛也引詩四牡騯騯集韻通作彭詩出車彭彭駟騵彭彭以車彭彭皆壯盛意又陽韻詩緝嚴氏曰詩
中彭彭字皆無音並如字俗讀如邦誤)搒(笞擊也集韻通作篣後陳寵傳篣格酷烈之痛亦通作榜前榜笞數千後
戴就傳毎上彭考注彭即篣也又陽漾敬韻○毛氏韻増)榜(所以輔弓弩又本韻養漾敬韻)輣(説文兵車也从
車朋聲徐曰史記淮南造輣車廣韻又樓車後光武紀䡴輣橦城注䡴陷陳車輣樓車韓文詩威暢捐䡴輣)棚(説文
棧也博雅閣也)趽(説文曲脛馬也从足方聲増韻凡脛曲皆曰趽)○弸(蒲萌切音與彭同説文弓彊貌从弓
朋聲一曰滿也揚子弸中彪外又蒸韻)○爭(菑莖切次商清音説文爭引也从□□徐曰􁄓所争也𩔖篇曰□□
二手也□曳也二手而曳之爭之道也指事廣韻競也増韻又理也辨也又敬韻俗作争非)箏(説文鼓弦竹身樂也
从竹爭聲徐曰古以竹為之秦樂也一説秦人薄義父子爭瑟而分之因以為名或曰秦蒙恬造釋名云箏施絃髙箏箏然阮
瑀箏賦長六尺以應律弦十三象四時柱髙三寸象三才樂書云唐有軋箏以片竹潤其端而軋之又風箏連昌宫詞鳥啄風
箏碎珠玉)諍(訟也晉王沈釋時論闒茸勇敢於饕諍叶音平聲又敬韻)綪(説文紆朱縈繩也本作䋫今文作綪
禮記齊則綪結佩史記楚世家綪繳蘭臺記解陳氏曰屈也儀禮陳服器有□有䋫□直䋫曲一曰急弦聲)○趟
(中庚切音與爭同䞴趟跳躍也韓愈詩相殘雀豹趟今増)○丁(中莖切音與爭同説文橦也一曰伐木聲本作朾从
木丁聲今作丁詩伐木丁丁聲相應也又青韻)玎(玎玲玉聲)琤(初耕切次商次清音玉聲也)錚(金聲
也後鐵中錚錚又鉦也樂書東觀記段熲有功而還介士鼓吹錚鐸金鼓鉦錚一也集韻或作鏳)○瞠(抽庚切音
與琤同直視也莊子瞠若乎其後集韻或作憆前趙后傳憆也亦作□文選上林賦留眎□眙注直視貌又作盯䁎)橕
(説文邪柱也本作樘从木牚聲徐曰撐之言䟫也引靈光賦枝䟫杈牙而斜據今文作橕集韻或作橖○復古編云别作撐非
韻釋疑云禮韻無从才撐字○毛氏曰从木从牚俗又作撐非)○鎗(楚耕切音與琤同説文鍾聲也从金倉聲前禮
樂志鏗鎗師古注金石聲集韻或作鏿亦作鏘前藝文志頗能紀其鏗鏘鼓舞)槍(爾雅慧星為欃槍或作搶前相如傳
大人賦檻攙搶以為旌兮杜詩戮力掃攙槍又陽韻)鐺(釜屬増韻有耳足通俗文鬴有足曰鐺緯畧曰三足温酒器也
唐薛大鼎賈敦頤鄭徳本鐺腳御史集韻通作鎗齊竟陵王子良遺何㸃以徐景山酒鎗又陽韻○毛氏韻増)○生
(師庚切次商次清次音説文□進也象草木生出土上徐曰土者吐出萬物故生从屮土隷作生易天地之大徳曰生又産也
又生死之對又蒼生草木也書海隅蒼生又蒼生民也晉王衍傳誤天下蒼生又先生師之稱諸生弟子之稱韓愈進學解招
諸生弟子事先生于兹有年矣前髙祖謂酈食其以萬戸封生師古曰生猶言先生文穎曰諸生也又論語先生饌注晦庵朱
氏曰先生謂父兄也又士冠禮鄉先生謂鄉中老人為鄉大夫致仕者又語辭唐詩何以太瘦生可憐生又姓唐武后作□又
敬韻注)笙(説文十三簧象鳳之身也正月之音物生故謂之笙大者謂之巢小者謂之和从竹生釋名生也象物貫
地而生白虎通曰笙之為言施也牙也萬物始施而牙太簇之氣也徐曰古者隨作笙一曰女媧作禮記女媧之笙簧爾雅注
大笙十九簧小十三簧前律厯志匏曰笙師古匏瓠也列管瓠中施簧管端又吳人謂簟為笙文選左思賦桃笙象簟)
牲(説文牛完全也从牛生聲又周禮庖人注始養謂之畜將用謂之牲又已卜日曰牲又詩注未殺謂之牲殺而未孰
謂之腥又牛羊豚曰牲又左傳注䴢鹿麏狼兎曰五牲)鉎(鐵衣也○平水韻増)鼪(江東呼鼬䑕為鼪爾雅鼬
䑕狀如鼦赤黄色大尾能啖䑕俗呼䑕郎莊子捕䑕不如貍鼪集韻或作䲼)甥(説文謂我舅者吾謂之甥廣韻外甥
也姊妹之子曰甥又女之壻亦曰甥孟子帝館甥于貳室又外孫曰甥據外祖而言一説外孫曰彌甥左傳以肥之得備彌甥
也又姓晉大夫吕甥之後)猩(猩猩獸能言者似猿人面聲如小兒爾雅猩猩小而好啼後哀牢夷傳注形若狗音聲妙
麗如婦人對語聞之無不酸楚又山海經云人面豕身出交趾封谿狀如貛㹠或作狌後冉駹傳狌狌)○棖(除庚
切次商濁音説文杖也从木長聲一曰法也一曰棖謂之楔禮記玉藻大夫中棖與闑之間注門楔也楔門兩旁木也)
掁(博雅揬也本作□今作掁廣韻觸也南人以物觸為棖通作掁又韓愈聨句裂腦擒摚掁集韻或作撜㲂又周禮作
㨃)䟫(距也本作摚或作䟫周禮維角䟫之注正也集韻亦作蹚)○橙(除耕切音與棖同橘屬)瞪
(視貌本作盯􁞂盯直視也或作睽又蒸證韻○毛氏韻増)○傖(鋤庚切音與棖同吳人罵楚人曰傖晉陽秋云吳謂
中州人曰傖左思傳此有傖父欲賦三都廣韻楚人别種韓愈詩無端逐飢傖○毛氏韻増)○崢(鋤耕切音與棖
同説文崝嶸也本作崝从山青聲淮南子云崝峭也文選河東賦陟西岳之嶢崝師古曰嶕嶢而崝嶸徐曰今文作崢韓愈詩
髙言軋霄崢集韻或作嶒亦書作□○毛氏韻増)○磷(力耕切音與撛同砰磷崚貌又石如雷聲相如賦徑入雷
室之砰磷鬱律兮又震韻○毛氏韻増○已上屬縆字母韻)○觥(姑横切音與東韻公同説文兕牛角可以飲者
也本作觵其狀觵觵然故謂之觵徐曰觵曲起之貌今文作觥詩我姑酌彼兕觥韓文云觥五升所以罰不敬也觥廓也君子
有過廓然著明也毛詩注云觥大七升以兕角為之一言刻木為之形似兕角盖無兕者用木也又觥觥剛直貌後郎憲傳關
東觥觥郎子横又玉鍾聲韓文詩杖撞玉版聲彭觥○詩詁曰按周官閭胥掌其比觥撻罰之事小胥觥其不敬者是以觥罰
人之義也然卷耳七月稱兕觥者皆非所以罰然則觥爵之大者或用以罰非専為罰也)○盲(眉甍切音與蒙同説
文目無牟子从目盲聲集韻或作瞢亦作朚□)蝱(説文齧人飛蟲从䖵亡聲集韻或省作虻莊子蚊虻噆膚爾雅翼大
曰蝱小曰䗽)杗(廇梁也韓愈進學解大木為杗又陽韻○毛氏韻増)莔(説文貝母草療蛇毒从艸囧省聲根
如聚貝子通作蝱詩言采其蝱注疏云葉如栝樓而細子在根下如芋子本草治中心氣不快多愁鬱一曰商草一曰勤母集
韻或作□□亦作□)○薨(謨盲切音與蒙同説文屋棟也从瓦夢省聲徐曰所以承瓦集韻或作□亦作□)萌
(説文草芽也从艸明聲禮記區萌達注屈生曰句芒直出曰萌又菜始生也周禮舍萌注鄭𤣥謂釋菜也又葭萌縣名漢地理
志在今利州集韻古作鋂)氓(説文民也从民亡聲通作甿周禮注甿猶懵懵無知貌説文徐引詩甿之蚩蚩亦通作萌
前劉向傳民萌何以戒勉注與甿同)􁞂(􁞂盯視貌韓愈詩眼剽强盯􁞂注直視盯音棖○今増)鄳(縣名在江
夏後鄳侯鄧彪○平水韻増)黽(史記春申君傳踰黽隘之塞注地在秦○今増)嫇(嫈嫇幼婦一曰小人貌韓
愈詩彩伴颯嫈嫇○今増)○諻(呼横切音與烘同大聲也)䎕(博雅䎕䎕飛也集韻或作􁋽亦作□□)○
訇(呼宏切音與烘同説文駭言聲从言勻省聲廣韻又匉訇大聲韓愈詩訇然振動如雷霆又地名漢西域傳有訇鄉
又姓蜀録關中流人訇踦訇廣)渹(水相激聲○集韻或作􁠗)鍧(鏗鍧鐘鼔聲集韻或作□)薨(衆也疾也
詩度之薨薨沈重讀董氏曰薨薨如蟲之聲則聲之衆王肅云亟疾也)轟(説文羣車聲从三車徐曰㑹意集韻或作
輷韓愈東方朔雜事詩輷輘掉狂車集韻亦作□□)○縈(娟營切羽次清次音説文收卷也廣韻又繞也繫也蒙
古韻屬弓韻)□(説文艸旋貌引詩葛藟□之今文通作縈)○横(胡盲切音與洪同説文䦨木也从木黄聲
廣韻横縱之對一曰東西曰從南北曰横集韻或作衡詩衡從其畝周禮考工記玉人衡七寸注古文横假借字又史記合從
連衡漢書音義云利合為從威勢相脅為衡一曰以六攻一為從以一離六為衡物之横直相當亦然故從曰合衡曰連又州
名隋簡州唐改横州又姓韓横陽君後又陽敬漾韻)鐄(大鐘也又鎌也○平水韻増)璜(玉名注見陽韻璜字
太公釣得璜有兩音韓愈城南聨句鵝肪截佩璜音横)䬝(暴風韓愈詩龍駕聞敲䬝廣韻䬝䬝○今増)黌
(學舍集韻通作横漢鮑徳傳修起横舍)彋(弸彋弓聲又帷帳起貌)瑝(玉聲又陽韻)喤(諠也怒也
一曰小兒泣聲詩其泣喤喤音横又陽韻)鍠(鍾聲廣韻和也樂也又鍾鼓聲後鍠鍠鎗鎗通作喤詩執競鍾鼓喤喤有
瞽喤喤厥聲亦通作鐄選長笛賦錚鐄營嗃注音宏集韻本作鑅)蝗(螽也注見陽韻蝗字禮記月令注一音横○今
増)揘(揘畢謂撞㧙也文選東京賦云竿殳之所揘畢○今増)○宏(乎盲切音與洪同説文屋深也从宀
厷聲廣韻大也増韻又廣也集韻或作䆖通作谹漢相如傳崇論谹議亦通作閎)紘(説文冠卷也一曰纓从下而上
者纓無緌者从下仰屬於冠又淮南子􁇇州之外有八夤八夤之外有八紘集韻或作□紭)鈜(鏗鈜鍾鼓聲集韻或
作吰)竑(度也周禮竑其輻廣集韻或作□)耾(博雅聾也一曰耳中聲又耾耾大聲揚子隱隱耾耾文選動鍾
鼓之鏗耾注音横集韻或作鈜○今増)翃(翃翃飛貌集韻或書作□)□(説文谷中響从谷厷聲徐曰鏗□谷
中聲也或作谹)閎(説文巷門从門厷聲左傳髙其閈閎爾雅衡門謂之閎郭璞曰衖頭門左傳盟諸僖閎文選魏都賦
注巷門一曰門中所從出入也又門辟旁長橛又姓漢有閎孺)䍔(網綱也本作橐或作䍔通作紭亦書作□漢揚雄傳
遥噱虖□中文選吳都賦狼跤乎紭中注網綱也○今増)宖(説文屋響也文選靈光賦宖寥□以崢嶸又登韻○毛氏
韻増)嶸(説文崢嶸山峻貌選髙唐賦俯視崝嶸集韻或作營揚子似紫宫之崢嶸亦作嵤又作􁤗峵○巳上屬公字母
韻)○傾(窺營切角次清音説文仄也从人頃頃亦書聲廣韻又伏也欹也増韻又㵼也圮也空也又西傾山名書
西傾因桓是來集韻或作傾通作頃詩不盈頃筐注欹也漢王褒頌不憚頃耳而聽又郊祀歌巗處頃聽)頃(説文頭不
正也从匕从頁徐鉉曰匕者有所比附不正也又諡法甄心動懼曰頃又紙梗韻○毛氏韻増)○瓊(蔡營切角濁音
説文赤玉也从玉敻聲又詩注玉之美者又州名漢朱厓郡唐析置瓊州集韻或作琁荀子琁玉瑶珠弗知佩也亦作璚㼇○
錢氏曰詩言玉以瓊者多矣著瓊華瓊瑩瓊英木瓜瓊瑶瓊琚瓊玖皆謂玉色之美為瓊非玉之名也許叔重云瓊赤玉也然
木瓜所謂瓊玖玖乃黒玉亦非赤也)藑(説文茅葍也爾雅葍華赤者為瓊一曰蕣也又藑茅靈草也楚辭索藑茅以筳
蓴韓文詩参席香藑)煢(説文回飛疾也从卂營省聲)惸(惸惸憂也詩憂心惸惸集韻或作焭亦作□憌)
􁊘(獨也或作嬛左傳嬛嬛在疚集韻亦作煢□焭通作煢)瞏(説文目驚視○已上屬雄字母韻)○泓
(烏宏切羽清音説文下深貌本作汯今文作泓从水𢎞聲一曰水貌又地名春秋戰于泓又登韻○已上屬雄字母韻)○
榮(于營切角次濁次音説文桐木也从木熒省聲一曰草華謂之榮爾雅木謂之華草謂之榮又屋梠之兩頭起者為
榮鄉飲酒義洗當東榮注屋翼也又州名漢屬犍為郡唐置榮州宋改紹熙府又姓漢有榮啓期)瑩(石似玉詩琇瑩
瓊瑩又本韻迥敬韻○今増○詩詁曰淇澳詩充耳琇瑩注毛云琇瑩美石也詩尚之以瓊華尚之以瓊英尚之以瓊瑩注毛
云瓊英石似玉鄭云石似瓊似瑩今詳琇瑩與琇實同文瓊瑩與瓊英瓊華同文則瑩非玉石矣毛説非也况瓊既為玉之美
瑩又為次玉之石則一瑱乃似二物鄭説非也凡玉之生以及其成有榮有英有華有實猶草木也瑩即榮也謂玉之始生如
草木之榮也英謂一玉之中最美者如草木之英華謂玉之方成如草木之華實謂玉之既成如草木之實皆可用之玉也)
蠑(方言蜥蜴南楚或謂之蠑螈韓愈詩蜿垣亂蛷蠑○毛氏韻増)醟(湛酒漢書敘景十三王傳中山淫醟合韻
音榮又映韻○毛氏韻増)○觪(思營切音與東韻嵩同説文用角低仰便也本作觲引詩觲觲角弓注調利也今詩
作騂)騂(牲赤色集韻或作□)㙚(説文赤剛土也集韻或作垶)○營(維傾切音與融同説文匝居也
从宫熒省聲軍壘曰營諸葛亮表營中之事一曰度也詩經之營之東西為經周迴為營又縱横而度曰經回旋曰營又造也
詩召伯是營又怔營屏營並惶恐不安之貌前王莽傳人民正營注正音征後清河王傳夙夜屏營注屏音萍揚子卒之屏營
注㫄皇失據貌又營營往來貌詩營營青蠅又禮記營窟注疏地髙則穴地下則營壘其土為窟又營室星名又州名舜分青
州為營州爾雅齊曰營州今遼東地又云魏營州在河北化外鮮卑山在焉又姓周成王卿士營伯之後漢有營郡)瀯
(澴瀯水回貌集韻或作瀠亦作濚濚又瀯瀯聲也唐文粹瀯瀯之聲與耳謀○今増)巆(前甘泉賦岭巆嶙峋師古曰岭
巆深䆳貌音零營又似紫宫之崢巆○今増)塋(説文墓也廣雅塋域葬地也)□(小瓜也)瑩(石似
玉注見本韻干平切又詩充耳琇瑩一音營○已上屬弓字母韻)










　　古今韻㑹舉要卷八

　　欽定四庫全書

　　古今韻㑹舉要卷九

　　元　黄公紹　原編

　　熊　忠　舉要

　　平聲下

　　九(青獨用)

　　經(堅靈切角清音説文機縷又織也从糸巠聲一曰書也釋名徑也典常也言如徑路無所不通常用也孝經注疏云
經者常行之典白虎通云五經易書詩禮樂初學記九經易書詩周禮禮記三禮春秋三傳後人以易書詩周禮禮記春秋為
六經又孝經論語孟子易書詩周禮禮記春秋左氏傳為九經人經緯也縱曰經横曰緯家語南北為經東西為緯又經營也
縱横為經回族為營又經界孟子注經亦界也又過也歴也廣韻又絞也縊也論語自經於溝凟又國名又姓集韻古作經巠
又徑韻)涇(説文水名出安定涇陽幵頭山一名薄洛山至京兆入渭涇濁渭清又水出蕪湖今宣城涇縣又州名漢
武分安定郡元魏改涇州以水名)○馨(醯經切羽次清音説文香之逺聞也从香殸聲徐曰殸籀文馨字香殸為
馨亦㑹意也○禮記郊特牲合羶薌注羶當為馨聲誤○已上屬經字母韻)○丁(當經切徴清音説文□夏時萬
物皆丁壯成實象形丁承丙象人心也徐曰物挺然成立之貌萬物盛於丙成於丁其形正中故象心律厯志曰火盛於丁爾
雅月在丁曰圉嵗在丁曰强圉又六丁神名後梁節王傳從官卞忌自言能使六丁善占夢注六甲中丁神若甲子旬中則丁
夘為神其神可使致逺方物及知吉凶又民丁唐志男子二十為丁一説二十以上為丁人夀百年為期一幹十年則丁當四
十强壯之時故曰丁又丁者當也郭璞曰值也又姓本姜姓齊太公子汲封丁公因以命族又庚韻)釘(説文錬餅黄金
也从金丁聲又鈴釘矛名郭璞曰鶴䣛矛江東呼為鈴釘一曰鐵鉞又鐵釘)玎(説文玉聲也从玉丁聲又諡法述義
不勉曰玎又庚韻)㣔(彾㣔獨行也)○聽(湯丁切徴次清音説文聆也从□从耳壬聲禮記聖人南面聽
天下漢宣帝五日一聽事竝平聲讀又從也又徑韻)廳(屋也古者治官處謂之聽事後語省直曰聽加广作廳通作聽
○毛氏曰聽事言受事察訟於是漢晉皆作聽六朝以來乃始加广)汀(説文平也从水丁聲謂水際平地又州名唐開
撫福二州山洞置汀州改南州宋復汀洲集韻或作□渟人徑韻)朾(虚朾地名在宋左傳盟於虚朾又庚韻○毛氏
韻増)綎(説文系綬也从糸廷聲廣韻絲綬帶綎或作□説文綬也廣韻又縚屬亦作􁜯○舊韻􁜯綎各出誤今刪而附)
鞓(廣韻皮帶或作䩠○毛氏韻增)○庭(唐丁切徴濁音説文宫中也从广廷聲增韻門屏之内又直也詩既
庭且碩陟降庭止又州名即漢車師後王庭之地本烏孫國也唐立庭州改北庭都䕶府地有輪臺又徑韻莊子大有逕庭
注勑定切)廷(説文□朝中也从廴壬聲又廷尉秦官師古廷平也治獄貴平故以為號又徑韻)霆(説文雷餘
聲鈴鈴所以挺出萬物从雨廷聲徐口隂陽相薄而為雷激而為霆霹靂也爾雅疾雷謂之霆集韻或作□又迥徑二韻)
莛(説文莖也从艸廷聲漢東方朔傳以莛撞鐘注枝莖也一曰屋梁莊子舉莛與楹集韻或作壬)筳(説文繀絲
筦从竹廷聲徐曰竹片挺也一曰楚人結草折卜曰筳篿)梃(縣名在膠東又迥韻○毛氏韻增字从手誤)娗
(博雅娗娗容也一曰女出病集韻或作婷杜詩不嫁惜娉婷又迥銑韻)蜓(蜻蜓蟲名飲露六足四翼翅薄如蟬尾端
亭午則亭故名蝏廷亦直也陸佃作蜻蝏古今注一曰青亭爾雅云色青而大曰青蛉一曰青亭小而黄曰胡黎一名胡離小
而赤曰赤卒一曰絳騶一名赤衣使者亦名赤弁丈人爾雅翼云郭璞稱江東名狐黎淮南呼䗧蛜今鄱陽人呼江雞盖䗧蛜
之轉又蜓□蟪蛅也又銑韻)鼮(䑕名文如豹三輔决錄漢光武得䑕竇攸曰鼮䑕也又辛怡諌為職方有獲異䑕者
豹首虎臆大如拳怡諌以為鼮䑕而賦之韋若虚曰此説文所謂鼨䑕豹文而形小一座驚服○毛氏曰廣韻注以竇攸為終
軍誤)㹶(猿屬文𨕖穀玃猱㹶集韻或作□)亭(説文□民所安定也亭有樓从髙省丁聲鄭氏曰□象樓觀之
形兼聲釋名停也人所停集漢典略洛陽二十街街一亭十二城門門一亭漢百官志十里一亭十亭一鄉後百官志十里一
亭有亭長亭侯五里一郵郵相去二里半司姦盗亭長持更板以劾賊索繩以執賊風俗通云漢因秦大率十里一亭亭留也
盖行旅宿㑹之所館亭長舊名負弩改為亭長或為亭父又後漢何后紀凡言都亭者竝城内亭有都亭侯人亭亭山名在太
山下又亭亭聳立貌又前張湯傳平亭疑法師古曰亭均也調也又亭毒化肓也列子亭之毒之又老子亭之毒之注王弼曰
亭謂品其形毒謂成其質○史五帝紀以征不享索隐注或作亭直也以征諸侯之不直者)停(止也復古編云本作
亭後人别作停)渟(水止曰渟通作亭史記决河亭水放之海漢西域傳其水亭居○周禮考工記匠人凡行奠水罄折
以參伍奠讀若亭)○寧(囊丁切徴濁音説文□願詞也从万寍聲當作□今文作寧俗作寜徐曰人言寧可如此
是願如此也古云寧飲建業水寧食五斗艾是也論語與其奢也寜儉又州名秦北郡魏置華州亦為幽州西魏改寜州或作
寗漢郊祀歌穰穰復正直徃寗師古卟音平聲注言獲福既多歸於正道克當徃日所願○俗作寕非)寍(説文安也
从宀心在皿上皿人之食飲器所以安人也徐曰風雨有時飲食無虞人所以安也今經史通作寜亦通作寗王莽傳永以康
寗)嚀(叮嚀囑詞通作寧後郎覬傳丁寜再三○今増)○竮(滂丁切宫次清音竛竮行不正或作□通作伶
俜)俜(説文俠也从人甹亦聲或作甹俠也三輔謂輕財者為甹徐曰俠者任俠也便㨗任氣自由之為也㑹意)
娉(娉婷美好貌又勁韻○毛氏韻增)頩(博雅□頩色也又神女賦頩薄怒以自持注斂容也○今増)
荓(使也又荓蜂􁅆曵也􁅆曵謂為譎詐誑欺不可信詩小毖莫予荓蜂毛傳云曵掣也有兩音通作甹爾雅甹夆掣曵
也又耕韻○毛氏韻増)○缾(旁經切音與庚韻平同説文甕也从缶并或作缾禮記尊於瓶又汲水器易羸其瓶
又姓風俗通漢太子太傅瓶守集韻亦作□)軿(説文輕車也重曰輜輕曰軿又廣韻幆帡兵車一曰婦人車以其有
屏蔽故曰軿集韻或作□通作苹周禮苹車之萃又先韻)□(説文㠷也杜林云竹器又揚雄云蒲器或作□)洴
(洴澼漂絮聲莊子絣䌟絖○禮韻續降)駢(地名論語駢邑三百又先韻○毛氏韻增)郱(説文地名在臨朐春
秋莊元年齊人遷紀郱鄙郚○毛氏韻增)萍(草也本作蓱或作萍音義與庚韻萍字同)苹(藾蕭也音義與庚韻
苹字同○毛字韻增)屏(所以蔽也禮記明堂位注疏屏謂之樹今浮思三禮圖曰扆從廣八尺畫斧今之屏風則遺象
也又屏翳雨師又静敬韻)○冥(忙經切音與明同説文幽也从日六冂聲日數十十六日而月始虧冂亦夜也又青
冥天也又𤣥冥水神禮記月令注少皥氏子曰修曰熈為水官又姓禹後因國為氏集韻或作暝俗作㝠非)蓂(蓂莢
堯時瑞草隨月彫榮厯得其分度則蓂莢生朔後日一莢生望後日一莢落又錫韻)溟(説文小雨溟溟也从水冥聲又
溟海十洲記云水黒色謂之溟通作冥莊子北冥有魚化為鵬又迥韻)螟(説文蟲食穀葉者吏冥冥犯法即生螟爾
雅食禾心為螟言其姦冥冥難知也食禾葉為□言假貣無厭也陸璣疏云螟似虸蚄而頭不赤詩話曰螟食苖心者今禾始
𤼵有蟲生苖心中如蠶而細仍能吐絲包纒其心使不生穗又螟蛉桑蟲見􁉼字注)瞑(翕目也廣韻合目瞑瞑增韻閉
目也又迥徑霰韻)覭(説文小見也从見㝠聲引爾雅覭髣髴離又錫韻○舊韻注誤)䫤(説文眉目閒也引詩
猗嗟䫤兮今文詩作名○今増)鄍(説文晉邑从邑冥聲左傳伐鄍三門○毛氏韻增)銘(志也釋名云名也記
銘其功左傳銘天子令德又周禮小祝置銘旌鄭司農云書死者名於旌今謂之柩士䘮禮銘各以其物亡則以緇長半幅赬
末長終幅廣三寸書名於末若某氏某之柩又警戒之辭曰銘湯盤銘注刻戒於盤集韻或作名又庚韻)○靑(子丁
切音與精同青青茂盛也詩緑竹青青注子丁切○今増)○靑(倉經切音與清同説文東方色木生火从生丹丹青
之信言必然凡逺視之明莫若丹青黑則昧矣又竹皮曰青後吴祐傳殺青簡以寫書注殺青以火炙簡令其汗取其青易書
復不蠧亦姓集韻古作岑岑□又本韻庚韻)鯖(魚名出交趾合浦諸郡)○星(桑經切商次清音説文萬
物之精上列為星本作㽮从晶生聲徐曰古作□□象星形點注其中偶與晶同今省作星春秋説題云星之為言精也陽之
榮也陽為日日分為星故其字曰生為星釋名云散也言列位布散也前天文志星者金之散氣其本曰人孟康曰星石也金
石相生人與星氣相應又南方宿名二十八宿皆星惟謂南方中星為星者以星為陽精南方之中得陽之正又夀星次名又
爾雅祭星曰布散食地上取其象之布又姓唐武后作□○通志云古文小則為星大則為槃○皆象形)腥(説文星見
食豕令肉中生小息肉也从肉星聲徐曰禮豕望視而交睫腥　今人云腥肉堅也禮記内則注腥當為星内中如米者人生肉曰
腥又徑韻○周禮掌客上公牲三十有六注牲當作腥謂腥鼎也)惺(惺愡了慧也增韻又悟也静也又迥韻○毛氏
韻增)醒(醉解也增韻又夢覺又迥徑韻)鯹(説文魚臭也本作鮏或作鯹通作腥)篂(博雅簈篂蔽簹也亦
作屏星孔恂傳别駕車舊有屏星刺史欲去之恂曰别駕可去屏星不可去又迥韻注)胜(説文犬膏臭也从肉生聲
一曰不熟徐引禮記飲胜而苴熟今文通作腥○今增)○靈(即丁切音與令同説文靈巫以玉事神本作靈从壬
霝聲王古玉字大戴禮云陽氣為精隂氣為靈或从巫作靈一曰善也又神也廣韻又寵也福也又禮記芻靈注束茅為人馬
謂之靈者神之𩔖又日曰曜靈又靈臺宫名注在國之西郊神之精明稱靈故曰靈䑓又諡法亂而不損曰靈又州名漢北郡
後魏武置靈州取靈武縣名又姓齊靈公之後集韻古作霛□□○俗作靈非是)􁗻(舟也一曰舟有牕者集韻或作
􁗻亦作□䑤)櫺(説文楯間子也徐曰即今人闌楯下為横櫺也漢班固西都賦伏櫺檻以俯聽一曰以版為之曰軒
通名曰檻今人言牕櫺亦是也集韻或作軨前揚雄傳據軨軒而周流師古注軒間小木亦作㯪通作欞)􁉼(説文螟􁉼
桑蟲也通作蛉詩小宛螟蛉有子果蠃負之○詩注毛云螟蛉桑蟲也蜾蠃蒲盧也鄭云蒲盧取桑蟲之子負持而去煦嫗養
之以成其子詩詁口詩人言細腰物無雌皆取青蟲教祝便變成已子斯為繆矣今細腰蜂在處有之每破其房或見其卵與
他蟲同處其中或見其子己去而他蟲只存空殻者或見他蟲之成蛹者盖蠮螉生子如小粟米寄著他蟲之身而他蟲不壞
至變成蛹其子出而食之蛹盡而子去要是説詩者誤以教誨爾子式穀似之為如似之似不知似為似續之似遂至附㑹成
此曲説也又解頥新語曰蜾蠃自有細卵如粟寄螟蛉之身以養之其螟蛉不生不死蠢然在穴中久則螟蛉盡枯日益長大
乃為蜾蠃之形穴竅而出其取小蜘蛛置穴中亦然正如蒼蠅亦寄卵於蠶之身久之其卵為蠅穴繭而出殆物𩔖之相似者
列子云純雄其名穉蜂莊子云細腰者化説大云細腰純雄至揚雄又有𩔖我𩔖我久則肖之之説盖自莊列以來已失之矣)
醽(湘東美酒廣韻渌酒也集韻或作􁚐亦作□□通作酃)□(説文瓦器也从缶霝聲集韻或作□亦書作□)
酃(説文長沙縣也今衡州从邑霝聲按字書酃淥湘東地名有酃淥酒)蘦(説文大苦也徐按本草即甘草也通
作苓詩采苓采苓○今增)麢(大羊細角有圓繞蹙文夜則懸角木上以防患集韻或作□□亦作羚)零(説文
餘雨从雨令聲徐引孫楚詩零雨被秋草廣韻落也集韻或作□□□又丁零地名史記匈奴傳作丁靈前張湯傳作丁令)
蕶(萆蕶落也通作零草曰零木曰落亦通作苓漢書失時者苓注苓落通作蘦楚辭悼芳草之先蘦○今増)澪
(水名)令(使令也音義與庚韻令字同又見本韻鴒字注○禮韻續降)聆(説文聽也从耳令聲)齡(古者
謂年齡齒亦齡也集韻通作稔)昤(昤曨日光○毛氏韻增)朎(朎朧月光○毛氏韻増)冷(冷澤吴人
謂水曰冷澤又梗韻○毛氏韻增)泠(説文水出丹陽西北入江又清泠水也莊子冷然善也又泠泠衆聲又姓左傳
周大夫泠州鳩)蛉(蜻蛉詳見本韻蜓字注一曰桑根)玲(玲瓏玉聲又琱㻲貌)鈴(説文令丁也廣韻似
鐘而小又左傳錫鸞和鈴注錫在馬額鸞在鑣和在衡鈴在旂上動則皆有鳴聲又揚子金口木舌注孔云金鈴也)軨
(説文車轖閒横木司馬相如説禮記己駕僕展軨盧云車轄頭轊也舊云車欄也又前宣紀軨車奉迎曾孫注軨獵車文穎曰
小車前有曲軨李竒曰蘭輿軨車楚辭曰倚結軨兮長太恖集韻或作䡼)怜(心了也增韻了慧貌廣韻黠貌集韻或作
□○毛氏韻増○俗以為憐愛字非)伶(弄也音義與庚韻伶字同)鴒(䳭鴒鳥名通作令詩脊令在原毛云脊令
雝渠飛則鳴行則揺陸璣曰大如鷃雀長尾尖喙背上青灰色腹下白頸下黒如錢連杜陽人謂之連錢首尾相應以况兄弟
集韻或作䴒○歐陽氏曰如用詩脊令不可抽單令字盖令字在十四清此韻内雖有新制添入令字注引盧令令非脊令也
今案七音韻清與青皆屬京字母韻韻書折而為二其失舊矣如令字盧令詩音零脊令詩注音零字同音同今清青二韻竝
收當在通押之例歐陽氏乃謂青韻令字是盧令非脊令斯亦惑於韻注之失也)□(毛結不理集韻通作泠禮記内
則羊泠毛而毳羶注毳毛别聚旃而不解)翎(説文羽也)瓴(説文瓮似瓶徐引史記髙屋之上建瓴水注瓴盛水
瓶爾雅瓴甋甓也一作令適集韻或作□□)苓(説文卷耳草从艸令爾雅苓耳形似䑕耳叢生如盤徐曰菌屬生朽
潤木根荆楚記卷耳一名儅草亦云蒼耳又茯苓爾雅翼云松栢之脂入地千嵗化茯苓史龜筴傳作伏靈集韻或作䕘)
笭(説文重笭一曰笭籝也又笭箵小籠唐元結傳帶笭箵集韻或作䉖)囹(説文獄名从囗令聲徐曰囹者櫺也
攏檻之名禮記月令疏云牢也秦曰囹圉○已上屬京字母韻)○形(平經切羽濁音説文象也从彡开聲彡其身弱
委曲之象増韻體也又容也現也)邢(説文周公子所封邑地近河内有邢亭又州名春秋邢國隋為邢州又姓邢侯
為衛所㓕後為氏)刑(説文剄也从刀开聲徐曰以刀有所割人謂自刺為自刑又罰臯也國之刑罰也説文从井刀
刀守井飲之人入井䧟於川刀守之割其情也○復古編云刑从刀开聲剄也㓝从刀井㓝法也今經史皆通作刑)侀
(成也禮記侀者成也一成而不可變䟽云形體是人成就容貌一成之後若以刀鋸鑿之㫁者不可續死者不可生○舊韻附
出形字下集韻别出○今增)鉶(説文器也禮盛和羮器禮有鉶鼎司馬遷云堯舜歠土鉶注瓦器也集韻或作䤯通
作刑史記啜土刑食土軌周禮内饔脯脩刑膴鄭𤣥謂刑鉶羮也亦通作䤯)型(鑄器之法)硎(砥石莊子刀刅
若新𤼵硎)銒(説文似鍾而頸長从金开聲一曰酒器又宋鈃孟子時人荀子注音形集韻或作㼛□□)陘(説文
山絶坎廣韻連山中絶又晉邑名今井陘縣又姓晉大夫以邑為氏通作􁜬楊子山􁜬之蹊注山中絶也)娙(好也或作
□又女官○已上屬瓊字母韻)扄(涓熒切角清音説文外閑之闗也从戸向聲徐曰古人言外户是也曲禮奉扃注闗
也門扇上鐶鈕孔氏曰禮有鼎扄今闗戸之木亦得稱扄一曰鼎扄以木貫鼎所以閉鼎者也周禮廟門容大扄七个又車前
横木左傳楚人脱扃釋横木校輪間西京賦旗不脱扃薛綜云扃所以止旗集韻或作閫古作□)坰(説文□象逺界
也本作冂邑外謂之郊郊外謂之野野外謂之林林外謂之冂集韻古作冋象國邑也今文从土作冋盖从古也詩在坰之野)
駉(説文牧馬苑也从馬冋聲又馬腹幹肥張貌詩駉駉牡馬)絅(説文急引也又三墳書聖人以教民津絅注捕
也渉澤捕魚也又静迥韻)○熒(互扃切音與東韻雄同□屋下燈燭之光从焱冂徐曰冂猶室也㑹意又迥韻)
螢(火蟲腐草化禮記月令疏螢火夜飛腹下如火故曰即照爾雅螢即炤燐燐者火之㣲名非血燐也古今注一名夜
灮一名宵燭一名燐集韻或作熒○復古編云説文無螢字明堂月令腐草為蠲爾雅熒火即照禮記注本作熒○詩熠燿宵
行注熠燿燐也燐螢火也陳思王螢火論云詩曰熠燿宵行章句以為鬼火或謂之燐未為得也近世董􁎓云熠燿自是一蟲
夜行地上如蠶而喉下有光故曰宵行古今注曰熠耀非螢今卑濕處有蟲如蠶蠋尾後帶火行而有光詩詁曰今詳熠燿非
蟲名止謂其光閃動夜飛若行於空中耳如後章倉庚于飛熠燿其羽亦是此意不應言足蟲名也)滎(説文絶小水也
从滎省聲書溢為滎滎河同周禮職方氏其川滎雒注沇水出東垣入河泆為滎在滎陽書注滎澤在敖倉東南史注在鄭州
滎澤縣今無水成平地)嵤(岭嵤山深貌集韻或作巆又耕韻)濙(濎濙小水貌増韻瀅濙迥旋貎杜詩洪河
左瀅濙○毛氏韻増○已上屬雄字母韻)

　　十(蒸與登通)

　　搄(居曾切角清音説文引急也从手恒聲徐曰搄猶亘也橫亘之也又淮南子大弦搄則小弦絶集韻或作□○禮韻
舊出□字今正)緪(説文大索也集韻或作絚○禮韻舊出絚字今人○毛氏曰从糸从亙亙音居鄧切與絙不同絙从
亘音宣監本作絙誤)登(都騰切徴清音説文□上車也从□豆為登車形徐曰登車亦剌□難也豆登車之物非俎豆
字象形耳王謂之乗石廣韻成也升也進也衆也増韻又熟也又州名古萊子國隋年州唐改登州有文登山又姓集韻或作
蹬僜籀作□○儀禮喪服冠六升注布八十縷為升升當為登登成也今為升誤)豋(説文□禮器也本作□从二手
持肉在豆止㑹意𨽻作豋詩于豆于豋注瓦曰登大羮也注太古之羮不調以鹽菜集韻或作㽅通作鐙禮記祭統執鐙注豆
下跗○毛氏曰登降之登上从癶癶音撥豋豆之豋从□从又○□肉字也又手字也从手取祭肉于豆曰豋監本从夕非○
平水韻别出㽅字誤)燈(説文錠也本作鐙从金登聲錠中置燭故謂之鐙爾雅注膏鐙也初學記吕静韻集無足曰鐙
有足曰錠郭璞曰古以人執燭後易之以鐙楚辭蘭膏明燭華鐙錯集韻或从火作燈○按鐙燭字本作鐙今為馬鐙字而燈
皆从火俗作灯非是)㲪(毾㲪罽也後天竺傳有細布好毾毾它闔切埤倉曰毛席釋名云施之大牀前小榻上登以上
牀)簦(説文笠盖也徐按史記虞卿躡屩擔簦徐廣注笠有柄者)○騰(徒登切徴濁音説文傳也从馬□聲
廣韻馳也躍也升也踊也一曰犗馬禮記月令乃合累牛騰馬俗作驣非○毛氏曰从舟當作□)□(説文黑虎本作
□或作□)縢(説文緘也書金縢注緘之以金正義曰東也喪大記齊人謂棺束為緘家語金人三緘其口則緘是束縛
之義緘以金若今釘鐷之不欲人開説文鐷音葉鏶也増韻又約也纒也詩斜幅在下注如今行縢也偪束其脛自足至膝集
韻或作□□)謄(説文迻書也从言□聲徐曰謂移冩之也)滕(説文水超踊也从氺□聲又張口騁辭貌易滕
口説也又國名左傳郜雍曹滕文之昭也夏奚仲所封今徐州滕縣亦姓滕侯之後以國為氏集韻或書作□通作騰)
螣(説文神蛇也荀子螣蛇無足而飛陸佃云螣蛇能騰蟲之自勝者亦曰靈蛇隂陽變化論曰螣蛇聽而有孕白鷺視
而有胎爾雅翼云能興雲霧而逰其中行千里因風而化集韻或作□又寢徳韻○毛氏韻增)幐(囊可帶者通作縢後
儒林傳制為縢囊注即幐也)藤(苰䕨草名胡麻也一曰藟也今總草蔓莚如藟者為藤又州名晉永平郡隋改藤州)
􁩎(痛病集韻本作􁣳○平水韻増)○能(奴登切徴濁音説文□熊屬足似鹿从肉台聲能獸堅中故稱賢能
而彊壯者稱能傑徐曰堅中骨節實也鄭氏曰象形廣韻又善也增韻又勝任也書舉能其官集韻或作□古作耐禮記聖人
耐以天下為一家又咍代韻○案記注耐古能字傳書世異古字時有存者則亦有今誤者如漢書晁錯傳能寒能暑則是誤
以能為忍耐之耐矣)○崩(悲朋切宫清音説文山壞也从山朋聲禮記曲禮注疏自上墜下曰崩王者死如從天墜
左傳注疏天王崩天子崩若山崩然穀梁傳曰髙曰崩厚曰崩尊曰崩天子崩以尊也以在民上如崩)○朋(蒲登
切宫濁音朋黨又同門曰朋又詳見本韻蒲𢎞切注)鵬(大鵬鯤魚化又本韻注)堋(射埒人本韻嶝送韻)○
瞢(彌登切宫次濁音目不明又車嶝送韻)儚(儚儚昏也集韻或作懜顭亦作懵□)○增(咨騰切商
清音説文增益也从上曾聲廣韻加也重也又增韻衆也又燈韻○孟子曾益其所不能注與增同)橧(聚薪以居也禮
記夏則居橧巢集韻或作竲説文北地髙樓無屋者)矰(説文□射矢也从矢曾聲徐曰矰矢亦曰田矢也詩弋鳬與鴈
注䟽結繳於矢謂之矰矰髙也茀矢象馬茀之言刜也一云矰短矢集韻或作□通作繒三輔黄圖佽飛具繒繳以射鳬鴈注
箭有綸曰繒繳即綸也)憎(説文惡也)噌(泓噌空囂意晉王沈釋時論空囂者以泓噌為雅量○今增)䎖
(爾雅䎖翥飛也一曰舉也)罾(説文魚罔也从网曾聲增韻魚網有機者)曾(説文詞之舒也注見徂稜切論語曾
謂泰山曾是以為孝乎又孟子爾何曾比予於是並音增又曾孫猶重孫也詩曾孫田之注䟽曾重也自曾祖至無窮皆得稱
曾孫左傳哀三年曾孫蒯聵敢告皇祖文王烈祖康叔又姓曾參之後又本韻○示兒編云曾字除人姓及曾孫外今學者皆
作層字音讀然經史並無音止當音增)○僧(思澄切商次清音浮屠道人廣韻沙門也)鬙(鬅鬙髮亂貌)
○層(徂稜切商濁音説文重屋也从尸曾聲增韻又級也集韻通作曾史記相如傳坌入曾宫之嵯峨亦通作増揚
雄傳増官㠁差)曾(説文曾詞之舒也从八从日□聲徐引詩曾是掊克緩氣言之故曰舒又乃也則也廣韻又經也增
韻又嘗也杜詩寺憶曾逰處蘇詩矢詩聊以記吾曾又本韻○毛氏曰曾从□□古囱字从由非○案論語曾謂曾是孟子爾
何曾比並音增説文引詩曾是掊克音層示兒編謂曾字皆當音增誤增韻引論語注音層亦誤今詳曾字有音者合從本音
餘無音者從層音亦通)嶒(崚嶒山貌)○恒(胡澄切羽濁次音説文□常也从心从舟在二之間上下心以
舟施常也引詩如月之恒一曰山名爾雅恒為北嶽史記注恒山在定州恒陽縣白虎通隂終陽始其道常久故曰恒山風俗
通云萬物皆仗北方有常亦曰常山又州名漢恒山郡周武帝置恒州因山名又姓楚大夫恒思公集韻古作□又本韻)
棱(盧登切半徴商音説文柧也从木夌聲廣韻四方木也又文選西都賦上柧棱而棲金雀注殿堂上最髙處又威也
集韻或作楞亦作稜漢書李廣傳威棱憺乎鄰國注李竒曰神靈之威曰稜)輘(輘輷車聲韓文讀東方朔雜事輷輘
掉狂車又本韻○毛氏韻增○已上屬搄字母韻)○兢(居陵切音與庚韻京同説文競也本作□从二兄競意从丰
聲讀同矜徐曰競强也二凡争長也一曰敬也兢兢戒也不自安貎又凌兢懼貌又前相如傳入凌兢師古曰寒凉戰栗處通
作矜文選韋孟諷諌詩矜矜先王注戒也又本韻)矜(説文矛柄也徐按史記鉏耰棘矜一曰愍也鄭氏六書畧曰矜
本矛柄也因音借為矜憐之矜廣雅急也又矜莊也增韻矜持自飭貌驕矜自負貌又欣刪韻)○兢(巨興切音與擎
同堅疆也詩矜矜兢兢陸氏釋文其氷切又本韻○毛氏韻增)○凝(疑陵切音與迎同舊韻魚陵切説文□水堅也
本作冰从水仌徐曰俗作疑今文从俗增韻結也一曰成也定也書庶積其凝又易鼎正位疑命注嚴整之貌或作疑詩靡所
止疑又證韻○案冰古凝字仌古冰字後人以冰代仌字故以凝代冰字也)○冰(悲陵切音與兵同説文仌凍也
本作仌象水凝之形徐曰仌冰初凝文理如此也今文作冰韓詩傳冰者窮谷隂氣所聚不洩則結為伏隂風俗通曰積冰曰
凌冰壯曰凍冰流曰凘冰解曰泮爾雅又脂也又本韻證韻○案仌字今偏旁書作冫○歐陽氏曰作氷非冰省筆也)掤
(説文所以覆矢也从手朋聲引詩抑釋掤忌通作冰徐按左傳釋掤而㳺掤箭筩盖也借冰字左傳又昭公二十五年公徒執
冰而踞服䖍曰冰□丸杜預曰□丸是箭筩盖可以取飲)弸(弓彊貌又滿也又庚韻)○砯(披冰切音與青
韻竮同水激山也文選郭璞江賦砯崖鼓作集韻或作砰前相如賦砰旁訇磕師古曰水流激怒聲○今増)○凭
(皮冰切音與平同説文依几也从几从任增韻又倚也集韻或書作□又證韻)憑(依也又厚也滿也集韻或作倗通作
馮左傳馮軾而觀漢書馮軾下齊又三輔左馮翊取依馮輔翊之義又禮記喪大記君大夫馮父母妻長子注目於其親所馮
也馮謂扶持服膺史伯夷傳衆庶馮生又前郊祀耿桂華馮馮翼翼師古曰盛滿貌亦通作馮詩有馮有翼)馮(説文
馬行疾从馬从仌聲周禮馮相氏鄭云馮乗也相視也世登髙臺以視天文又東韻)淜(説文無舟渡河也通作馮詩不
敢馮河注馮陵也徒渉曰馮)○繒(慈陵切音與情同説文帛也从糸曾聲漢書金繒周勃販繒又揚雄以為漢律
祠宗廟丹書告也禮記瘞繒注繒或作贈疏云繒之言贈謂埋告又贈神曰繒又國名申侯與繒西夷犬戎共攻幽王前匈奴
傳探姑繒之璧師古曰西南夷種在益州又姓夏后有繒氏籀作綷)竲(髙貌也)鄫(説文姒姓國在東海穀梁
傳作繒今沂州承縣東繒國)□(犗馬也後唐郭崇韜謂魏王繼岌曰□馬亦不可乗)○蒸(諸仍切音與貞
同説文折麻中幹也从艸烝徐曰可以燒也文選潘岳西征賦注菆井即長安賣麻蒸市也增韻炬也又麤曰薪細曰蒸詩侯
薪侯蒸左傳藪之薪蒸集韻或作䒱俗作蒸非)烝(説大火氣上行也从火烝聲詩烝之浮浮一曰君也詩皇王烝哉又
進也書烝烝又又冬祭曰烝又衆也詩天生烝民又烝烝厚也詩烝烝皇皇注厚也烝烝作也衆作是厚重之意又左傳下淫
上曰烝通作蒸漢賈誼賦雲烝雨降史記作雲蒸又詩烝民孟子列子作蒸民書烝烝又漢書作蒸蒸又冬祭曰烝史漢亦作
蒸惟薪蒸字無作烝字者其餘本皆作烝後世假借通用耳)脀(説文升也从肉丞聲以牲實鼎也周禮内饔注實鼎
曰脀實俎曰載集韻或作□)徵(知陵切音與貞同説文召也从王微省王古徴字行於微而聞達者即徵也一曰成
也明也又莊子士有九徵而不變則君子也徵驗也又姓吴太子率更令河南徵崇○或作□塍□亦作□)戎(兵戎
也詩烝也無戎叶音乗又東韻○毛氏韻增)○澄(持陵切音與星同説文清也本作澂从水□聲增韻水静而清
今文作澄集韻或作徴)憕(心平曰憕又人名唐有李憕○今増)懲(説文㣻也从心徴聲廣韻戒也止也增韻
又創也集韻通作徴易君子以徴忿窒慾荀子凡刑人之本禁暴惡惡且徴其未也史記建元年表荆舒是徴)承(漢縣
名在東海一曰楚言左傳蔡昭侯將如承諸大夫恐其又遷也杜預音懲盖楚言也又本韻○毛氏韻增)○承(辰陵
切音與成同説文□奉也受也从手从卩徐曰卪節也上有節下承奉之引書説命敢不承受君之明徳廣韻次也增韻下載
上也又詩則莫我敢承注止也又州名漢䍧柯郡地唐置夷州宋置承州又姓後漢有承官集韻或作□□氶)丞(説文
□翊也本作㞼从□从卪葢象山髙奉承之義𨽻省作氶史秦武王二年初置丞相前百官表丞相注丞者承也又輔弼疑丞
謂之四輔比我而相之謂之輔拂我而相之謂之弼疑擬其前丞承其後廣韻佐也又副貳也韓文藍田丞記丞之職所以貳
今通作承左傳哀十八年使帥師而行請承杜預曰承佐也後馬援傳承掾之任又拯韻)○膺(於陵切音與英同説
文胷也从肉䧹聲廣韻又親也增韻又擊也詩戎狄是膺又馬帶也詩虎韔鏤膺疏云若今婁胷又鈎膺鞗革注膺樊纓也在
膺之飾疏云膺是馬之胷前鉤是器物以鉤𩔖之謂膺上有飾也集韻或作□)應(説文當也从心䧹省聲徐曰䧹鷹字
也又料度之辭唐詩應須秪應皆辭也又國名括地志故應城因應山為名在汝州葉縣又姓出南蝢左傳䢴晉應韓武之穆
也漢有應曜通作膺書誕膺天命注當也又證韻)譍(答言也增韻以言對問也集韻或作□通作應韓文詩嬌應如
在寤張華詩寤言莫如應又證韻)鷹(説文鳥也本作䧹从隹从人瘖省聲徐曰鷹隨人所指縱故从人籀作鷹今文
从籀一曰題肩一曰征鳥陸佃云一嵗曰黄鷹二嵗曰鴘鷹次赤也鴘披免切三嵗曰鶬鷹今通謂之角鷹頂有毛角左傳爽
鳩注鷹也○毛氏曰本作䧹後人加鳥字不知䧹已从隹矣)􁋩(寒蜩也)○蠅(余陵切音與盈同説文□
蟲之大腹者从□象形陸佃云蠅交其前足有絞繩之象凖生於隼繩生於蠅其義一也亦好交其後足揺足自扇故爾雅曰
蠅醜扇也又青蠅亂色蒼蠅亂聲青蠅正蒼俗謂麻蠅)○夌(閭承切音與令同説文□越也从夊□□髙大也徐
曰超越也□音陸一曰夌□夌□漸卑迤也史記泰山之髙跛羊牧其上夌□故也□音遲通作陵孟子先王大道陵遲隳廢
左傳國不競亦陵矣又禮記不陵節而施之謂孫注越也前相如傳有陵雲氣亦通作凌史記相如有凌雲氣)陵(説文
大阜也从􁂅夌聲釋名崇也體崇髙也又嚴峻也苟子節奏欲陵生民欲寛又卒也荀子兵刀不待陵而勁又帝王所葬曰山
陵漢有五陵原長陵安陵陽陵茂陵平陵集韻古作□又侵尚也侮也犯也又詩侵陵貞友)凌(説文水出也本作□
从仌□聲引詩納于□隂今文作凌詩凌隂周禮凌人並一音陵又證韻)淩(水出臨淮又姓吴有淩統)輘(車轢
也漢灌夫傳輘轢宗室注師古曰輘轢謂踐蹈也通作陵前恵帝紀陵轢邉吏亦通作凌史記凌轢宗室又登韻)綾
(説文東齊謂皮帛之細者曰綾廣韻綾紈也增韻紋帛也或謂之綺又謂之文)鯪(鯪鯉魚名臨海風土記鯪魚四足如
獺腹背皆有刺如三角蓤也又似獸穴居食蟻皮曰穿山甲一名石鯪文選楚辭陵魚曷止通作陵鯉)㥄(憐也悕也
方言趙魏燕代之閒謂哀曰憐文選東京賦百禽㥄遽又崔㥄北齊人○毛氏韻増)蔆(説文芰也楚謂之芰秦謂之薢
茩周禮籩人菱芰也疏云即蔆角爾雅翼云葉覆被水上其花黄白色其實餌之可以斷穀陸佃云武陵記四角三角曰芰兩
角曰蔆花紫盡合宵𡵻隨月轉移又鏡謂蔆花以其面平光影所成如此或作䔖火相如賦外發夫容䔖華應劭曰夫容蓮華
䔖芡也亦作□司馬相如凡將篇云蔆从遴今俗書作菱又菜名爾雅蔆蕨攗亦曰蔆攗○説文徐曰蓤一名菱一名薢茩爾
雅别有薢茩決凡葉鋭華黄一名蔆今決明藥革也許慎所注全是菜也又國語屈到嗜芰死將以芰祭其子去之今案芰為
籩之實則屈到所嗜葢決明之菜非水中芰審矣爾雅注既以水中之芰釋菜説文又以菜釋水中之芰由蔆有三名菜有其
二所以致惑)○仍(如蒸切半徵商音説文因也从人乃聲引尚書仍几仍因也因用之也廣韻又就也重也頻也
増韻又洊也又姓出何氏姓苑)扔(引也又姓古今文表有扔君集韻或作□亦省作戎)艿(説文草也从艸乃徐
按字書陳新相積也廣韻舊草不芟新草又生曰艿唐裴延齡妄言長安得陂艿數百頃又列子趙襄子狩于中山藉芿燔林
集韻或作芿○毛氏韻増)陾(説文築墻聲詩捄之陾陾注毛云衆也)耳(雲孫之子為耳孫前恵紀公孫耳孫
應劭曰雲孫之子又諸侯王表師古注音仍集韻通作仍又紙韻○今增○已上屬京字母韻)○興(寧陵切音與庚
韻亨同説文□起也合異同同力也徐曰㑹意廣韻又盛也作也又周禮頒其興積注縣官徵聚物曰興今云軍興是也又州
名漢武都郡梁曰興州因武興山名又敬徑韻禮記學記不興其藝音去聲○俗作□非)嬹(悦也又證韻○已上屬經
字母韻)○肱(昆𢎞切音與東韻公同説文□臂上也本作厷从又从厶徐曰臂上􁃸節也指事乙古文厶字象形
徐曰此云象也直學人曲肱而枕之今文从月作肱)○鞃(苦𢎞切音與空同説文車軾中靶也从革𢎞聲引詩鞹鞃
淺幭以革裏車軾也集韻或作䡏赤作□䡌又本韻)○朋(蒲𢎞切音與蓬同説文□本古鳳字象形鳳飛羣鳥隨以
萬數故以為朋黨字𨽻作朋同門曰朋又左傳翹翹車乗招我以弓豈不欲往畏我友朋又劉楨魯都賦時謝節移和族緩宗
招歡合好肅戒友朋並苻公切音又本韻○朋从古文形故斜書之)鵬(説文亦古鳳字𨽻作鵬莊子北溟之鵾化而為
鵬又鷦鵬鳥名)堋(射埒又嶝韻)○薨(呼𢎞切音與烘同説文公侯綷也从死瞢省聲一曰壞聲白虎通曰
薨之言奄也奄然亡也)􁋽(博雅􁋽􁋽飛貌集韻或作□通作薨詩蟲飛薨薨晦庵朱氏曰蟲聲又螽斯羽薨薨兮衆
也)○𢎞(胡肱切音與洪同説文聲也一曰大也又姓)宖(説文屋響又庚韻)苰(苰藤胡森也)
鞃(軾中靶注見苦𢎞切○舊韻□字别出誤)䡌(䡌䡌車聲也○已上屬公字母韻)

　　十　一　(尤與侯幽通)

　　鳩(居尤切角清音説文鶻鵃也从鳥九聲禽經曰九鳥曰鳩周禮羅氏注鳩性不噎食之助氣陸佃曰鳩能鳩聚陽氣
左傳郯子五鳩祝鳩氏司徒也雎鳩氏司馬也鳲鳩氏司空也鷞鳩氏司寇也鶻鳩氏司事也又鳲鳩秸鵴也今之布穀也召南
鵲巢維鳩居之曹風鳲鳩在桑毛云秸鞠也陸璣草木疏云今梁宋間謂布穀曰鴶鵴又祝鳩鵻也鵻夫不也今䳕鳩也詩四
牡翩翩者鵻南有嘉魚翩翩者鵻鄭云夫不鳥之慤謹者杜預云鷦鳩孝故為司徒主教民一名鳺䲽或以為鷄
鳩或以為楚鳩或以為祝鳩亦謂之鴻鳩又鷞鳩今之鷹也大明時維鷹揚鄭云鷹鷙鳥也左傳杜云鷞鳩鷹也鷙故為司冦主盗賊爾雅
鷹鶆鳩注郭云當為鷞鳩字之誤耳左傳作鷞鳩是也又鶻鳩鶻鵃也杜預云鶻鳩鶻鵃也春來冬去故為司事郭云似川鵲
而小短尾青黒色多聲今江東亦呼為鶻鵃又鳴鳩今之鵓鴣也不能為粜天晴則呼其牝雨則逐之所以常聞其聲故曰鳴
鳩毛以鳴鳩為鶻鳩非也集韻或作鳩○詩緝曰爾雅家祖郭郭以雎鳩為鶚鵰鶚皆搏鷙之鳥○詩詁曰雎鳩王雎也王雎
鶗鳺也今之杜鵑案杜甫杜鵑詩云生子百鳥巢百鳥不敢嗔仍為飼其子禮若奉至尊此鳥性自然知有君臣所以謂之王
雎也春暮始鳴至秋鳩化為鷹之時乃能搏擊他禽所謂鷙也自蜀人作華陽國志妄稱望帝化為杜鵑遂有杜鵑杜宇之名
而雎鳩王雎世反不識揚雄許慎以為白鷢郭璞以江東人謂之鴞陸璣以幽州人謂之鷙皆以意求之又鄭氏以摯為至不
知摯與鷙同)勼(説文聚也从勹九聲或作九左傳注以九其民莊子禹親自操囊耜以九雜天下之川集韻亦作□
古作救通作鳩書方鳩僝功)捄(盛土虆中又本韻虞宥韻)○丘(祛尤切角次清音説文□土之髙也非人
所為也本作丠从北从一一地也人居在北南故从北中邦之居在昆侖東南也今作丘一曰四方髙中央下象形又空也前
息夫躬傳寄居丘亭注師古曰空也又大也前楚元王傳過其丘嫂食張晏曰丘大也長嫂之稱又九丘書名聚也尚書序言
九州所有皆聚此書也又春秋丘甲注四井為邑四邑為丘丘十六井出戎馬一匹牛三頭四丘為甸又地名營丘齊都在濰
州昌樂商丘宋都今睢陽楚丘衛都今單州成武又帝丘本顓帝之墟今澶州濮陽縣又姓出吴興河南二望風俗通曰魯左
丘明之後又齊太公封營丘支孫以地為氏集韻或作□亦書作坵古作㘳又魚虞韻)區(域也增韻分也又阜也又
本韻魚虞韻○刋謬正俗曰曲禮不嫌諱名謂宇與禹丘與區按禹宇二字其音不别丘之與區今讀則異然尋古語其聲亦
同陸士衡詩普厥丘宇又晉宫閣名所載若于區者别為丘字則知丘之與區其音不别○毛氏韻增)驅(疾馳也詩
載馳載驅叶音又魚虞遇韻○毛氏韻增)龜(龜茲國名詳見支韻茲字注○毛氏韻增)○求(渠尤切角濁音
説文本古衣裘字注見裘字下又索也増韻覓也又乞也又姓三輔决錄漢有求仲)球(説文玉也徐引書天球可圖在
東序詩受小球大球一曰玉磬集韻或作璆)絿(説文急也徐引詩不競不絿集韻或作紈)觩(説文弛也若弓
之弛詩兕觬其觩晦庵朱氏曰角上曲集韻或作斛□通作捄詩有捄其角又本韻)銶(鑿屬詩又缺我銶注木屬曰缺
一曰獨頭斧集韻通作釻)賕(説文以財枉法相謝也从具求聲徐曰非理而求也後第五倫傳注以財相貨曰賕一曰
載質也)俅(説文冠飾貎引詩戴弁俅俅詩注㳟順貎又戴也集韻或作潁)捄(長貎詩有捄棘七又本韻虞宥
韻)逑(説文聚斂也从辵求聲又匹也詩君子好逑注君子之好匹前匡衡傳作好仇)毬(丸踘增韻毛毬古謂
之鞠一曰圓曰毬集韻或作皳)裘(説文皮衣也古文□本作□象衣裘形或作□从衣裘聲一曰象形與衰同意今文
省作□徐曰獸皮毛作之以助女工也又姓本作仇避讎改作裘)莍(説文椒榝實裏如表者徐按爾雅注莍子聚成
房通作捄詩椒聊注一捄之實)叴(説文髙氣也从口九聲又國名吕氏春秋有叴猶國又前地理志臨淮有叴猶縣一
曰三隅矛或作厹詩小戎厹矛鋈錞孔云厹矛三隅矛刃有三角集韻或書作㕤)仇(説文讎也从人九聲一曰怨匹
也左傳怨耦曰仇又姓宋大夫仇牧後集韻或作㐜通作逑)□(説文病寒鼻窒也从鼻九聲禮記民多鼽嚏集韻或
作□○毛氏韻增)頄(靣顴頰間骨易夬卦壯于頄集韻或作頟又支韻)馗(九交之道也注見支韻渠龜切
文選王粲從軍詩館宅示㕓里女士滿九馗自非聖賢國誰能享斯休又爾雅中馗菌也廣韻土菌又支韻○毛氏韻増)九
(國名史記殷本紀以西伯昌九侯鄂侯為三公注音仇○今増)艽(説文逺荒也詩至于艽野一曰獸辱)○尤
(疑求切角次蜀音舊韻于求切説文□異也从乙又聲徐曰乙欲出而見閡則顯其尤異者也一曰甚也過也廣韻又怨也又
姓集韻古作怣通作郵詩不知其郵禮記郵罰麗於事漢成帝詔以顯朕郵列子魯之君子迷之郵者)訧(説文罪也
从言尤聲博雅惡也通作尤書報以庶尤詩俾無訧兮注作尤)肬(説文贅也廣韻結𤼵病荀子曾未如肬贅注結肉釋
名云丘也出皮上聚髙如地之有丘集韻或作疣莊子附贅垂疣籀文作□)蚘(蚩蚘古諸侯號周禮表貉注師祭也
其神蚩蚘或曰黄帝臣通作无書注九黎之君號曰蚩尤雲笈軒轅紀蚩尤黄帝臣明天文後乃叛凡弟八十人皆獸身人語
大戰涿鹿之野殺之今書其形於旗上以厭邪魅名蚩尤旗又星名前天文志蚩尤之旗𩔖彗而後曲象旗孟康曰熒惑之精
呂氏春秋曰色黄上白下○今增)郵(説文境上行書舍从邑垂垂邉也徐曰郵之言過使所過也廣雅郵驛也置亦
驛也風俗通曰漢改郵為置置者度其逺近之間置之也增韻又馬傳曰置歩傳曰郵一曰田間舍又最也殿最亦曰殿郵又
督郵古官號注諸縣罰負郵殿糾攝之又髙郵邑名秦罷置守因髙以置郵傳遂以名邑屬九江郡宋置軍又姓西京雜記有
郵長倩集韻或作卸)○牛(疑尤切音與尤同舊韻魚尤切説文□大牲也象頭角三封及尾之形徐曰封髙起也一
曰牛件也禮記牛曰一元大武世本云黄帝臣胲始作服牛又牽牛星名爾雅河鼓謂之牽牛又姓出隴西本司冦牛父之後)
○彪(必幽切宫清音説文彪虎文也从虎彡象其文也又小虎也)髟(髪垂貌後馬融廣成頌羽毛紛其髟
鼬大選潘岳賦通作彪人蕭韻)○□(披尤切宫次清音禾一稃二米詳見支韻□字注)○滮(皮休切宫
濁音水流貎詩滮池北流)○繆(莫彪切宫次濁音枲之十絜也一曰綢繆又宥韻)○揫(將由切商清音
説文□束也古作□从手秌聲今書作揫廣韻聚也増韻又斂也或作□前律厯志秋􁒊也物􁒊歛乃成或作愁禮記鄉飲酒
秋之為言愁也注讀曰揫)湫(説文隘下从水秋聲又水名在周地一曰安定朝那有湫泉前郊祀志注師古曰在涇州
界清澈不容穢濁每喧汚輒興雲雨土俗亢旱於此求之云龍之所居而天下山川隈曲亦往往有之集韻或書作湬又篠韻)
啾(説文小兒聲也从口秋聲廣韻又啾唧小聲也集韻或書作□)酋(終也又大酋酒官之長禮記月令注子由
切詳見本韻葱由切注○毛氏韻增)噍(啁噍燕雀聲禮記三年問至於燕雀猶有啁噍之頃焉集韻通作啾又蕭韻○
今増)○秋(雌由切商次清音説文□禾穀熟也从古文􁭄省今文作秋禮記麥秋至注凡物以熟為秋又秋者金行
之時前律厯志秋揫也物揫斂乃成熟又秋秋馬騰驤貎莊子秋駕之法以善馭不□逸也漢安世房中歌飛龍秋又秋秋趨
蹌貎前揚雄賦秋秋蹌蹌荀子鳳凰秋秋注猶蹌蹌唐儒學傳序誾誾秋秋又春秋魯史記名晉避諱曰陽秋又大長秋皇后
名前百官志景帝更將作為大長秋師古曰將作秦官名秋者収成之時長者恒久之義又姓集韻古作􁭄□)楸(説文
梓也从木秋聲一云與梓木本同末異若柏葉有松身集韻或作橚通作萩前貨殖傳山居千章之萩○通志曰梓與楸相似
爾雅以為一物誤矣陸璣謂楸之疏理白色而生子者為梓齊民要術謂白色有角曰梓無子謂楸皆不辨楸梓梓與楸自異
生子不生角)萩(説文蕭也又蕭韻○毛氏韻増)篍(吹筩也又蕭嘯韻)鶖(説文秃鶖也本作□从鳥
秋省聲或不省作鶖詩有鶖在梁陸佃云狀如鶴性貪惡長頸赤目毛辟水毒俗呼秃鶖一名扶老文選魯都賦緑鷁葱鶖色
青也)緧(説文馬紂也从糸酋聲周禮考工記必緧其牛後或作□周禮考工記注□讀為緧闗東謂紂為緧集韻亦作
䋺輶又作鞦又鞦韆繩戯古今藝術圖曰鞦韆北方山戎以習輕趫者詳見先韻韆字下注○禮韻本出鞦字○今正)鰌
(説文鰼也从魚酋聲陸佃云鰌今泥鰌似鱔而短無鱗以涎自染難握與魚為牝牡又莊子鰌與魚游又海鰌爾雅翼云海鰌
大者數十里穴居海底入穴則海溢為潮今人作舟謂之海鰌船今或作鰍)趥(説文行貎集韻或作䠓又蹴也藉也
通作鰌又荀子鰌之刑罰莊子風謂蛇曰鰌我亦勝我又荀子大燕鰌吾後)○脩(思留切商次清次音説文脯也
从肉攸聲釋名云縮也腊脯乾燥而縮周禮膳夫肉脩注疏加薑桂鍜治者謂之脩不加薑桂以鹽乾之謂之脯又束脩十脡
脯也論語自行束脩以上吾未嘗無誨焉又後伏湛傳自行束脩訖無毁玷注年十五以上又長也詩四牡脩廣注長也又姓
漢有屯騎校尉脩炳)修(説文飾也从彡攸聲廣韻理也集韻或作修通作脩易脩辭立誠書謹厥身脩詩脩車馬禮記
脩道之謂教論語脩已盖子脩其天爵)羞(説文進獻也从􁰀羊也所進也丑亦聲又膳也一曰致滋味為羞周禮亨
人注疏牛羊豕調以五味盛之於豆謂之庶羞又食也禮記羣鳥養羞注羞謂所食也集韻或作□饈䐰一曰羞辱也書惟口
起羞又愧恥也書無作神羞孟子不羞汙君)○酋(慈秋切商清音説文○繹酒也从酉水半見於上酒久則水上
見而糟少也禮記月令注酒熟曰酋周禮注酋昔酒也今之酋久白酒酉者久逺之稱久熟者善故名酒官為大酋禮記大酋
監之集韻或作醔又終也詩似先公酋矣注嗣先君之功而終成之又酋長魁帥之名又周禮考工記酋矛注酋之言遒也遒
迫也言短矛也又酋者𤼵語聲也又本韻)蝤(説文蝤□也詩領如蝤蠐詳見齊韻蠐字注○毛氏韻增)遒(説文
迫也本作逎从辵酉聲或作遒楚解遒白露之為霜廣韻又盡也增韻又健也又遒人宣令之官書遒人以木鐸徇于路)○
囚(徐由切商次濁音説天擊也从人在囗廣韻拘也又罪人也周禮注寘圜土故囚字从囗守人風俗通云遒也辭窮
情得以罪誅遒)泅(説文浮行水上也或作汓古以汓為没或作泅増韻泳也史記吴兒善泅列子習於水而勇於泅集
韻亦作㳺遒○毛氏韻增)慒(爾雅慮也集韻或作□又冬韻○毛氏韻增)○周(之由切次商淸音説文密
也从用口徐曰忠信為周廣韻又至也備也又國號史記注因大王所居周原故號國曰周又岐周地名在雍州岐山之傍今
鳳翔府岐山縣又曲也詩生于道周注疏言道周繞之故曰曲也又匝也徧也又姓本周平王子别封汝州人謂之周家因氏
焉一云周赧王為秦所滅黜為庶人因氏又魏官氏志獻帝次兄普氏後改姓周氏集韻古作周俗作週非是)輖(説文
重也一曰低也周禮司弓夫恆矢軒輖中謂輕重適中也又輈人大車之轅摯注輖也)賙(振贍也周禮大司徒相賙
注禮物不備相給足也通作周論語君子周急不繼富孟子周之則受)州(説文本洲渚字注見洲字徐曰古九州字
與洲渚字同堯遭洪水民居水中髙土故曰九州一曰州疇也各疇其土而生也㑹意禹貢九州冀兖青徐豫荆揚梁雍也舜
典肇十二州注禹治水之後始分冀州為幽州并州分青州為營州也又周禮五黨為州注黨五百家州二千五百家又春秋
題辭云州之為言殊也又姓左傳晉大夫州綽集韻古作□□○毛氏曰本作州从三丩丩音鳩俗以州為三刀非是)洲
(説文□渚也重川周繞其旁本作州水中可居者州今作洲盖後人加水以别州縣之字也又十洲瀛洲一名環洲𤣥洲長洲
元洲流洲元洲生洲祖洲鳳麟洲聚窟洲出返魂香續絃膠)舟(説文□船也象形𨽻作舟古者共鼓貨狄剡木為舟
剡木為檝世本云二人並黄帝臣雲笈云帝見浮葉方為舟二臣助為舟檝吕氏春秋虞姁作舟物理論化狐作墨子曰工倕
作山海經云番禺作束晳𤼵蒙記云伯益作方言闗西謂之船闗東謂之舟今吴越皆謂之船又滯也詩何以舟之維玉及瑶
又周禮司尊􁂜皆有舟注尊下臺若今承槃陸佃云舟以戒沉湎又姓左傳晉有大夫舟之僑○毛氏曰偏旁作舟)輈
(張流切音與周同説文轅也从車舟聲詩五楘梁輈注毛云輈上句衡者孔疏云輈上曲而句衡輈轅也衡軛也轅從軫以前
稍曲而上至衡則居衡之上而嚮下句之衡則横居輈下如屋之梁故謂之梁輈詩詁曰車前曲木上句衡者謂之輈亦曰轅
禮記車制圖輈長一丈四尺四寸亦曰轅通謂之輈方言楚衛之間轅謂之輈集韻籀作輚輈)侜(説文有廱蔽也引詩
誰侜予美)鵃(説文鶻鵃陸佃曰向日飛飛數隨月正月一飛飛則木葉自覆古云偃䑕飲河止於滿腹鷓鴣銜葉不能
蔽身臆前有白圓點天多對啼志常南嚮不思北復雖東西回翔然開翅之始必先南翥本草形似母鷄其鳴云鉤輈格磔唐
詩山木呌鉤輈鷓鴣自呼也)調(朝也詩惄如調飢又蕭嘯韻○禮韻續降)啁(啁噍鷰雀聲韓愈詩辭舌紛嘲
啁○毛氏韻増)譸(説文詶也書譸張為幻徐曰此言語獻譸也譸張誑也書注通作輈張𨕖劉越石詩自頃輈張困於
逆亂亦作侜張集韻或作嚋古作□○陳氏補遺)盩(説文引擊也从幸支見血也徐曰支音撲擊也又地名扶風有
盩厔縣一曰山曲曰盩水曲曰厔又詩至于先王注自后稷至諸盩大王父名○復古編云从幸攴俗从執非○今増)○
抽(丑鳩切次商次清音説文引也本作㩅从手畱聲今文作抽廣韻披也增韻拔也集韻或作□通作紬前王莽傳紬
其兩脅師古注與抽同)妯(動也悼也詩憂心且妯又屋韻○禮韻續降)瘳(説文疾病瘉也从疒翏聲徐曰
忽愈若抽去之也引書王翌曰乃瘳是愈速也)○犨(蚩周切音與抽同人名魏犨晉人周犨郤犨)○収
(尸周切次商次清次音説文□捕也从攴丩聲攴撲也今文作攵廣韻斂也増韻聚也一曰夏冠名禮記王制注疏收斂髪也
史記堯黄收純衣又蓐收秋神名杜預注秋物摧辱而可收集韻古作㧃又宥韻易井收勿幕在去聲)○儔(陳畱
切次商濁音説文翳也从人壽聲徐曰儔古與翿同義隠翳也今人音稠匹儷也又侣也楚辭王逸注二人為疋四人為儔集
韻或作□古作□通作疇前律厯志疇人子弟分散韓信傳其疇十二人)檮(剛木也又地名前霍去病傳檮余山又人
名左傳檮戭又豪韻)疇(説文□耕治之田也本作□从田□象耕田溝詰屈也隷作疇禮記注方氏曰田以井授各有
儔國語賈逵注一井為疇又左傳杜預注並畔為疇文選蜀賦𤓰疇芋區注疇者界埒小畔際也又禮記月令糞田疇注疏穀
田曰田麻田曰疇又衆也書亮采惠疇又等也漢宣帝紀疇其爵邑後祭遵傳言功臣子孫襲封與先人等又𩔖也易疇離祉
荀子草木疇生書九疇九𩔖也禮記疇昔之夜注𤼵聲誰昔也又誰也書疇咨若予采疇若予草木)幬(説文禪帳也本
作□𨽻作幬爾雅幬謂之帳注江東呼單帳也又幔轂周禮考工記欲其幬之亷也集韻或作□)䲖(魚名家語魚之
大者名䲖吾大夫愛之王肅曰鮑魚之懐任者○毛氏韻增)籌(説文壺矢也从竹壽聲徐曰其制似箸投壺之矢也
増韻又筭也)□(説文髪多也集韻或作䯾)稠(説文多也从禾周聲廣韻穊也增韻密也又檂也通作綢詩綢
直如髪注密也)綢(説文綢繆也廣韻綢繆猶纒綿也詩綢繆束薪○禮韻續降)裯(被也詩小星抱衾與裯箋
云牀帳也疏云今名被古曰衾論語謂之寢衣漢名帳為裯因以為牀帳也通作幬)惆(荀子惆然不嗛注惆然悵然也
○今增)紬(説文大絲繒也从糸由聲又宥韻○韻釋疑引司馬遷傳紬石室金匱之書音冑不音抽今案史記紬石
室金匱之書徐廣注曰紬音抽如淳抽徹舊書故事而次述之正一音釋疑注誤)鯈(人名春秋傳有伯鯈又蕭韻)
○讎(時流切次商次濁次音説文猶唐也从言讎聲引詩無言不讎注答也漢霍光傳皆讎有功謂成事如其所言
也又前郊祀志其方盡多不讎師古注讎應當也不讎無驗一曰仇也於文言雔為讎雔鳥之雙也人之讎怨不顧禮義則如
禽鳥之為兩怒而有言在其間必溢惡之言若禽鳥之聲也又償也漢宣帝每買餅所從買家輒大讎廣雅又軰也廣韻匹也
國語丹朱馮身儀之讎讎猶儔也又校也謂兩本相覆校如仇讎也𨕖魏都賦注一人持本一人讀書如怨家相對也集韻古
文作□□□又宥韻)售(賣物去手也韓文貴者常難售又宥韻○毛氏韻增)詶(説文譸也从言州聲以言
答之曰詶又宥韻)醻(説文主人進客也本作□从酉壽聲今文作醻詩注主人進酒於客曰獻客答主人曰酢主復
酌賔曰醻又詩酌言醻之注道飲也箋云主人既卒酢爵又酌自飲卒爵復酌進賓猶今俗人勸酒疏云欲以醻賔而先自飲
以道之此舉醻之初其實飲訖進酒於賔乃謂之醻廣韻又周也或作酬又以財貨曰酬)􁈕(説文棄也本作□从攴􁀂
聲今作􁈕集韻或作魗詩無我魗兮又有韻○禮韻本出魗字今正○増韻注擊也誤)○憂(於求切羽清音説文
愁也本作􁌈从心頁聲􁌈心形於顔面故从頁又頁首也心􁌈則髪白徐曰今文作憂本古文□字集韻或作懮楚辭傷余心
之懮懮○歐陽氏曰从心不从必又見□字注)□(説文和之行也本作憂从攵□聲徐曰文行和布也古文憂心字本
作􁌈故以憂為和也今文作□廣韻□㳺也通作優詩布政優優慎爾優游又見優字下注)優(説文饒也从人憂聲
徐曰饒寛裕也又勝也一曰倡也俳優也又調戯也左傳少相狎長相優又伊優屈曲佞媚貎後趙壹疾邪賦伊優北堂上骯
髒倚門邉又姓楚有優孟○案説文􁌈从心从頁愁也憂从􁌈从夊行之和也優从亻憂聲饒裕也後人􁌈愁之字从憂憂和
之字作□又通作優饒之優皆失説文之義但相承已久姑述制義之初意於此)耰(説文摩田器也本作擾或作耰
論語耰而不輟徐曰布種後以耒器摩之使土開𤼵處復合以覆種)嚘(説文語未定貎前東方朔傳咿嚘啞者辭未定
又吚嚘嘆聲韓愈赴江陵詩竚立久咿嚘或作㗀逺逰聨句巴語相咿㗀集韻通作㱊○毛氏韻增)瀀(説文澤多也通
作優詩既優既渥)□(小爾雅十筥也把謂之秉秉四曰筥筥十曰□宋衷曰秉猶握也筥□乃多少之差○今增)
㱊(嘅也又逆也老子號而不㱊○今增)麀(説文牝鹿也从鹿牝省集韻或作□)○幽(幺虬切羽次清
次音舊韻於虬切説文隠也从山□□亦聲徐曰山中隠處也廣韻又深也又州名在北幽昧之地故曰幽書禹貢冀州之域
舜以冀州南北廣大分燕北為幽州漢上谷郡唐范陽郡宋燕山府又諡法雍遏不通曰幽又姓又宥韻禮記緼紱幽衡初糾
切)呦(説文鹿鳴聲也集韻或作□○増韻亦作㗀誤)怮(説文憂貌又含怒不言又蕭有效韻)○侯
(胡溝切羽濁次音説文□春饗所射矦也本作矦从人从厂象張布矢在其下今文作侯射之有侯所以候中否明工拙也天
子䠶熊虎豹諸侯䠶熊豕虎卿大夫䠶麋士䠶鹿祭侯之禮以　酒脯醢祝曰惟爾寧侯母或若汝不寧侯不屬於王所故抗而䠶
汝强飲强食詒女曾孫諸侯百福儀禮大射注侯所謂射布也尊者射之以威不寧侯卑者射之以求為侯鄭司農云方十尺
曰侯四尺曰鵠又諸侯也古者以射𨕖賢射中者獲封爵因謂之諸侯爾雅公侯君也又五爵之次曰侯又書五百里侯服孔
曰侯候也斥候而服事又周禮肆師侯禳注疏侯者候迎善祥禳者禳去殃氣又維也乃也詩侯栗侯梅侯誰在矣又美也詩
洵直且侯韓詩注美也又姓出上谷河南二望集韻古作矦或作□)篌(箜篌樂器詳見東韻箜字注)翭(説文
羽本也一曰羽初生貌集韻或作翵)喉(説文咽也集韻或作􁣍)餱(説文乾食也徐曰今人謂飯乾為餱詩乃
裹餱糧集韻或作糇)鍭(説文矢金鏃翦羽謂之鍭詩四鍭既鈞注鏃矢參亭疏云三分矢一在前二在後輕重均亭方
言闗西曰箭江淮謂之鍭鍭者鐵鏃之大名又宥韻)猴(説文巎也从亻犬矦聲一曰獼猴馬留也陸佃云猴善候故从
侯此獸無脾以行消食故猿之徳静以緩猴之徳躁以囂)○由(夷周切羽次濁音因也用也𩔖篇曰按説文徐曰説
文無由字惟甹字注木生條也古文省弓作由後人因省之通用為因由等字廣韻又從也論語觀其所由注經也言所經從
增韻又行也又韓詩注東西耕曰横南北耕曰由又姓史有由余通作繇前董仲舒䇿道者所繇適於治之路注與由同又許
由堯時隐者前古今人表作許繇亦通作繇前宣紀上亦亡繇知)甹(説文木生條也从􁆺象枝條華萼之形由聲引
商書若顛木之有㽕枿徐曰謂已倒之木更生孫枝也㽕者猶可也止之言也今文尚書作由集韻或作□又感韻○陳氏補
遺)油(説文水出武陵孱陵西東南入江一曰膏也一曰油油和謹貎又前司馬相如傳雲之油油注行貎又禮記樂
記油然生矣注新生好貎)鮋(小魚也廣韻􁊟鮋也集韻或作䱔莊子食之鰌䱔○毛氏韻増)猷(説文本玃犬字
注見猶字又謀也書盤庚聽予一人之作猷康誥逺乃猷集韻通作猶詩我視謀猶猶之未逺匪大猶是經)猶(説文
玃屬从犬酋聲本作猷隴西謂犬子為猷徐曰今作猶集韻或作□又可止之辭一曰若也似也詩實命不猶論語文莫吾猶
人也又尚也春秋猶三望猶繹猶朝於廟又猶然舒遲貎䓒子猶然而材劇志大禮記君子盖猶猶爾又夷猶不行貎楚辭君
不行兮夷猶通作由孟子王由足用為善廣成頌夷猶作夷由又蕭宥韻○案猶與猷同皆从犬酋聲故廣韻猷猶二字同出
後人以猷為謀猷字猶為尚可之辭故韻畧从各出)蕕(説文水邉草从艸猶聲一曰臭草也左傳一薰一蕕十年尚猶
有臭爾雅作酋一名蔓于一名軒于似細蘆蔓生水上隨水髙下汎汎然故曰蕕游也集韻或作□)輶(説文輕車也从
車酋聲又輊也詩徳輶如毛又有韻)蝤(蝤蛑水蟲增韻似蟹而大○毛氏韻増舊注誤)楢(説文柔木也从木酋
聲工官以為耎輪徐曰耎輪外固抱之牙也傳曰冬取柞楢之火據此即木色黒也又溪名𨕖天台賦濟楢溪而直進○今增)
槱(燎柴也集韻或作禉通作楢晉羅憲傳薪楢之任清規自逺又有宥韻)庮(簷㮰謂之庮一曰久屋朽木臭
也禮記牛夜鳴則庮注惡臭也又有韻)攸(説文本□字行水也从攴人水省徐曰攴入水所杖也又所也書嘉言罔
攸伏又左傳湫乎攸乎注攸垂危貎又鬰攸從之注火氣也又姓北燕尚書攸邁廣韻古作□漢韋賢傳萬國□乎師古曰古
攸字又有韻)悠(説文憂也从心攸聲一曰逺也又悠悠行貎又詩悠悠蒼天眇邈無期貎通作攸孟子攸然而逝前
敘傳攸攸外㝢通作繇漢韋賢傳犬馬繇繇讀作悠悠)滺(滺滺流貎詩淇水滺滺集韻或作浟浟楚辭大招溺水浟
浟通作悠○監韻舊出浟字引詩淇水浟浟誤)斿(説文旌旗斿也本作游从㫃汓聲汓音泅或作□徐曰今俗作斿詳
見本韻力求切)蝣(爾雅蜉蝣渠畧也甲蟲朝生暮死郭璞曰似蛣蜣身狹而長有角叢生糞土中甲下有翅能飛陸佃
云似天牛而小有甲角長三四寸通志似蜣蜋而小有文彩一曰生覆水上尋死隨流有浮游之義爾雅翼云蜉蝣出有時故
曰出以隂通作游夏小正五月浮游有殷亦通作蝤漢王襃傳蜉蝣出以隂)游(説文本旗斿字注見斿字又廣韻浮
也放也又爾雅順流而下曰泝游又優游自如貎又上游服䖍曰游猶流也河水從西北來故曰上游又姓出馮翊廣韻或作
䢊古作□通作猶荀子優猶知足亦通作斿前敘傳述斿俠前禮樂志神之斿又通作繇班固賔戲陸子優繇)遊(遨遊
行也)繇(爾雅迪繇道也通作猷書若昔大猷人之有猷又猷大告爾多方注順大道以告天下衆國一曰喜也又蕭韻
○毛氏韻增)蘨(草盛貌又蕭韻)卣(中尊盛鬰鬯者尊有三品彝中曰卣下曰罍爾雅疏彝受三斗卣五斗罍
六斗古作􁉭或作脩周禮鬯人廟用脩又有韻)冘(冘豫不定也後馬援傳計冘豫未决集韻通作猶漢髙后紀猶豫注
獸名爾雅猶如麂善登木此獸多疑慮常居山中忽聞有聲每緣登木久之無人然後敢下須臾又上如此非一故不决曰猶
豫一曰犬名犬隨人行每豫在前待人不得又來迎候故云猶豫韋孟詩通作繇豫○毛氏曰字从犬曲其足與侵韻内冘字
不同唐史冘豫音淫誤○毛氏韻増)抌(説文抒臼也本作舀从𤓰臼引詩或舂或舀今詩作揄或作抌周禮舂人注女
舂抌二人又儀禮抌長柄可以抒物集韻亦作□又篠感韻)榆(白枌注見虞韻榆字又詩山有樞隰有榆樞音歐榆
合音由○毛氏韻増)○畱(力求切半徵商音説文畱止也从田戼聲徐曰田猶土也廣韻住也増韻又駐也又地名
張良封留侯又前地理志陳留孟康曰留鄭邑為陳所并故曰陳留又姓出㑹稽本衛大夫留封人之後吴志有左將留賛又
宥韻○毛氏曰从田从戼戼音酉當作留今經史皆作留傳寫誤也唯京本漢書及舊本釋文作留)橊(石榴果名𨕖潘
岳閑居賦石榴蒲桃注張騫使大夏得安石榴通志一名丹若)璢(璢璃見支韻璃字注○平水韻増)驑(説文
赤馬黒毛尾又驊騮周穆王馬集韻或作駵詩騏駵是中前地理志華駵緑耳之乗師古曰華駵言其色如華之赤緑耳耳緑
色)□(逗遛不進貎集韻通作留又宥韻)□(説文鳥少美長醜為鶹□从鳥留聲一曰舊留舊音休草木疏
云梟也大則食其母張奐曰鶹鷅食母又鵂鶹一名角鴟一名鵋䳢爾雅鵅忌欺郭墣曰今江東呼為鴝鵅廣雅□鴟音邈講
切亦云怪鳥晝伏夜視鳴為怪也闗西曰訓猴山東曰訓狐或曰訓狐其聲也因以名之陸佃云鳴則雨一名□狐晝無所見
夜則飛噉蚊蟲莊子謂鴟鵂夜撮蚤察毫末)癅(説文腫也肉起病釋名流也流聚而生腫也集韻或作□通作旒公
羊傳君若贅旒然)流(説文水行也本作□从沝从㐬㐬突忽也徐曰突忽猶疾也篆水作流今文从篆又求也詩左
右流之又放也書流共工于幽州又禮記王制曰流者九州之外夷狄流移或貢或否又流轉也𨕖陶淵明詩流觀山海圖又
周禮玉人注鼻勺曰流凡流皆為龍口詩瑟彼玉瓉黄流在中箋云以圭為柄黄金為勺以餙流鬯照酒黄故曰黄流又銀重
八兩為一流食貨志直一千五百八十又流軰也或作㳅公羊傳三日不㳅荀子其㳅長矣)裗(爾雅衣裗謂之䘽郭
璞曰衣縷也或曰袿衣之飾也○毛氏韻增)旒(説文垂玉也兔飾本作瑬从玊流聲徐曰瑬之言流也自上而下動
則逶迤若流水也冕瑬當作此瑬字今假借作旒也周禮王五冕圖云衮冕十二旒以則天數繅玉五采前後各用玉百四十
四王大祀朝覲服之上公九旒繅玉九就鷩冕九旒各十二玉王祀先公饗射則服之王三公八旒侯伯七旒繅玉七就毳冕
七旒旒亦十二玉王祀四望山川則服之王之孤卿六旒子男五旒希冕五旒旒十二玉王祭社稷五祀則服之王之大夫諸
侯之孤各四旒𤣥冕三旒用玉七十二王祭羣小祀服之諸侯之卿繅三就玉十八再命大夫繅再就玉八一命大夫繅一就
用玉二焉陸佃云王五冕旒皆十二不如是不為蔽明其諸臣之就數雖不同然垂皆過目賈云就成也一玉為一成結之不
相棄也禮解陳氏曰水流趨下旗冕之垂者如之故曰旒或謂之繁露其𫝑然也或作游左傳鞶厲游纓廣韻云今經典皆用
旒字)劉(説文殺也本作鎦从金留聲或作劉徐按春秋左傳䖍劉我邉垂本此劉字又曰説文無劉字偏旁有之即鎦
字从丣从金从刀刀字屈曲傳冩誤作田耳廣韻剋也陳也殺也又斧屬書顧命一人執劉又枝葉稀疎謂之毗劉詩捋采其
劉人邑名又姓凡二十五望並是陶唐氏劉累之後)瀏(水清貎集韻或作漻又有宥韻)懰(懰慓憂貎一曰怨也
集韻或作□又有韻○毛氏韻增)斿(旌旗之旓廣韻天子十二斿至地諸侯九斿至軫大夫七斿至轂士五斿至肩
左傳鞶厲游纓注斿旗游也集韻或作游亦作旒㐬又本韻)鏐(説文弩眉也从金翏聲一曰金之美者書厥貢鏐鐵
注爾雅云紫磨金又蕭韻)飂(説文髙風也集韻或作飀䬟通作翏又有宥韻)憀(悲恨又蕭韻○毛氏韻增)疁
(説文燒種也漢律疁田茠艸)勠(并力也韓愈城南聨句躬輦自相勠或作戮書與之戮力一音力周切集韻古作□
又見蕭有屋三韻)○柔(而由切次商徵音説文木曲直也从木矛聲廣韻又順也增韻又耎也又安也書柔逺能
邇詩懷柔百神)㽥(説文和田也从田柔聲一曰鄭地名徐按國語依㽥歴華四邑名也)瑈(玉名)鍒(説文
鐵之耎也集韻或作鑐○平水韻增)鞣(説文耎也謂柔革集韻或作蹂又有韻○毛氏韻増)蹂(踐也詩或簸或
蹂注蹴之也疏云蹂之言潤既簸去糠或復以水潤濕之將更舂以趨於鑿也又有宥韻○禮韻續降)揉(以手挻也
又順也詩揉此萬邦又有宥韻○毛氏韻增)腬(説文嘉善肉也徐按國語舅犯曰母亦柔嘉是食偃之肉腥膘將焉
用之○平水韻增)肉(邊也肉倍好謂之璧又宥屋韻注○毛氏韻增○已上屬鳩字母韻)○樛(居尤切角
清音説文髙木下曲也本作朻从木丩丩亦聲徐按爾雅借朻為樛依詩為正也今松柏及桑臨崖岸者通作繆禮記檀弓衰
而繆絰注垂也内則拂髦注或為繆髦皆下垂之義○劉安招隠曰偃蹇連蜷兮枝相繚注繚與樛同)繆(細也又漢
孝成趙皇后傳即自繆死師古注絞也集韻或作糾又尤篠㓜屋四韻○毛氏韻增)摎(束也前五行志漢永光年天雨
草葉相摎注繞也又後思𤣥賦摎大道其焉如注摎求也又姓漢有摎氏集韻或作糾○今增)艽(秦艽藥名集韻或作
□又夂尤韻○毛氏韻增)○虯(渠幽切角濁音説文龍子無角者从虫丩聲楚辭駟玉虯以乗醫前相如賦駟蒼螭
兮六素虯俗作虬前相如傳青虬○歐陽氏曰从丩相糾繚也作蚪非蚪音斗是蝌蚪字)觩(角曲貎注見本韻渠尤切
○案觓觩義同而字異合从一○監韻於尤韻出觩字幽韻别出觓字○今正)蟉(幽蟉龍貎又有韻)捄(長也
注見本韻渠尤切○毛氏韻增)○休(虚尤切羽次清音説文息止也从人依木又木名又遇韻漢書休養生息注音
呼句切今人作平聲讀者誤)庥(爾雅庇庥䕃也郭璞曰今俗呼樹䕃曰庥集韻或作茠通作休)烋(美也和也
善也増韻福祿也通作休又爻韻○毛氏韻增)髹(説文桼也本作䰍从桼髟聲一曰赤多黑少之色今文作□集韻或
作髤前趙后傳殿上髤漆注師古曰以漆漆物謂之髤周禮笙師注舂牘髤畫史記貨殖傳木器髤者)貅(貔貅猛獸)
咻(痛念聲廣韻口病聲又讙也孟子衆楚人咻之集韻或作煦通作休又虞遇韻○已上屬樛字母韻)○鉤
(居侯切角清音説文曲鉤也从金句聲古兵有鉤有鑲引來曰鉤推去曰鑲晏嬰曰曲兵將鉤之亦劔屬文𨕖吴鉤越棘一曰
鉤懸物者又詩鉤膺鞗革注婁頷之鉤又詩以爾鉤援注鉤梯也所以鉤引上城疏云鉤援一物以梯倚城相鉤而上又曰車
名又鉤致也易鉤深致遠漢趙廣漢善為鉤距注晉灼曰鉤致也距閉也使對者無疑若不問而自知衆莫覺所由以閉其術
為距集韻或作􁗄俗作鈎又宥韻)軥(説文軶下曲也从車句聲徐按左傳射其下兩軥而還廣韻車鉤心木又車名
夏后氏曰軥車集韻通作鉤又宥韻)拘(拘摟聚也禮記曲禮以袂拘而退又自下拘之又虞韻○毛氏韻增)袧
(衰裳幅辟兩側也儀禮喪服凡衰幅三袧袧謂辟兩削空中央一幅布三處屈之通作拘荀子埤下裾拘又虞韻○今增)枸
(木曲枝曰枸荀子枸木必待櫽□烝矯然後直集韻或作□又虞厚遇韻○毛氏韻増)句(説文□曲也本作叫从口
丩聲𨽻作句又句吳地名前地理志太伯初奔荆蠻號句吴師古曰夷俗語𤼵聲猶越為于越也又髙句驪遼東國名又句龍
社神名又句芒春神又姓史記有句彊集韻或作區禮記區萌逹注屈生曰區疏云鉤曲而生菽豆是也通作鉤漢楊雄傳麗
鉤芒與驂蓐收又虞麌遇宥韻俗作勾)篝(説文笿也可熏衣从竹冓聲徐曰竹籠也又以籠覆火也或作簼史陳渉
世家曰夜簼火又龜䇿傳即以簼燭此地注徐廣曰簼籠也盖然火而籠罩其上又蜀人負物籠上大下小謂之篝笭又宥韻)
溝(説文水瀆廣四尺深四尺釋名云田間之水曰溝溝搆也縱横相交搆也周禮地官十夫有溝注十夫二鄰之田溝
論語注方里為井井間有溝又爾雅水注川曰谿注谿曰谷注谷曰溝又周禮地官溝封注穿地為阻固)韝(説文射臂
决又蔡邕獨斷曰董偃青韝綠幘崔豹古今注韜攘衣厮徒之服取其便於用乗輿進食者服之徐曰攘揎衣袖盖以韋韜其
袖恐汚食飲前東方朔傳緑幘傳韝韋昭曰韝形如射韝又宥韻)褠(單衣増韻又衣褶集韻或作㡚)緱(説文
刀劒緱也廣韻刀劒頭纒絲為緱又緱氏縣名屬河南府又山名亦姓孝子傳陳留緱氏女)○彄(墟侯切角次清
音説文弓弩端弦所居也从弓區聲又姓魯公子彄之後集韻或作彀)摳(説文繑也一曰摳衣徐按經解以手於衣
下舉裙使不躓歩記摳衣趨隅又虞韻張氏補遺)○齵(魚侯切角次濁音説文齒不正也从齒禺聲徐曰齒偏也
又周禮考工記察其菑蚤不齵則輪雖敝不匡注齵參差也又荀子境内之事有施易齵差者又虞韻○毛氏韻増)腢
(膞前骨也俗曰肩頭又虞有韻)○兜(當侯切徵清音説文□兜鍪首鎧也从□从皃省象人頭形也又驩兜四凶名
尚書古文作鴅吺韓愈闗弓射鴅吺)○偷(他侯切徵次清音説文苟且也爾雅佻也廣韻又盗也集韻或作愉○舊
韻注誤)媮(説文巧黠也前賈山至官媮合苟容又虞韻○毛氏韻增)鍮(石名似金集韻或作鋀○平水韻增)
○頭(徒侯切徵濁音説文首也从頁豆聲釋名云獨也於體髙而獨也○毛氏曰从頁音頡首也下从人)投
(説文擿也一曰合也又棄也詩投畀有昊增韻又適也又託也又納也又姓漢有光禄投調)骰(博齒廣韻骰子聲譜
云博陸采具唐詩骰子逡巡裏手拈○平水韻增)揄(引也漢班固西都賦揄大竿出比目又本韻虞蕭有韻○毛氏
韻增)牏(説文築垣短版也徐曰墻兩頭版也又虞韻)窬(竇也廣韻穿也又虞宥韻○毛氏韻增)㢏
(行圖受糞函也集韻通作牏史記萬石君傳取親裙厠牏浣洒注謂於築墻短版而浣滌也師古曰親裙近身小汗衫也賈逵
曰牏行清孟康曰厠中受糞者東南又謂鑿木空中如曹謂之牏○今增)○䨲(奴侯切徵次濁音江東呼兔子為䨲
集韻或作㝹亦書作□又御韻○毛氏韻増)獳(怒犬本作□或作獳又人名左傳成十年晉侯獳卒又豪韻○今增)
○諏(將侯切商清音咨事為諏注見虞韻遵須切集韻或作□)陬(説文阪隅也一曰聚居前周亞夫傳奔璧
東南陬爾雅正月為陬楚辭攝提貞于孟陬增韻孟陬即東北隅也)掫(説文夜戒守有所擊刁斗之𩔖左傳賓將掫又
地名後更始傳軍掫新豐有掫城又虞有韻)緅(帛青赤色也又本韻注)鯫(小魚又銑有韻)租(包裹
也周禮司巫蒩館注或書為租劉音緅又虞韻)○涑(先侯切商次清次音説文澣也一説以手曰涑以足為澣一曰
涑水名在河東聞喜縣左傳伐我涑川集韻或作漱記諸母不漱裳公羊傳臨民之所漱浣又宥屋沃韻○舊韻本出漱字今
正)鎪(彫也廣韻刻鏤也增韻又鐵蝕也集韻本作鏉又有韻)叟(尊老之尊注見有韻蘇后切又晉劉琨詩
昔是渭濵叟漢束晳傳東野遺白顛之叟並平聲又有韻今增)○鄒(田尤切次商清音説文魯縣从邑芻聲古邾婁
國帝顓頊之後所封徐按孟子題辭邾國至孟子時魯穆公改曰鄒又鄒嶧山名又姓漢有鄒陽通作騶孟子騶人也前地理
志騶嶧山名王吉傳能為騶氏春秋俗作邹非○監韻注亦作鄹誤)騶(説文廐御也从馬芻聲又騶虞仁獸也又姓越
句踐之後)緅(色也廣韻青赤色也周禮考工記染羽三入為纁五入為緅七入為緇注一染謂之縓再染謂之赬三染
謂之纁又再染以黒則為緅故曰五入為緅今禮俗文如爵頭色也又復再染以黒則成緇矣又禮三年練以緇飾衣飾謂領
袖縁也論語不以紺緅飾紺似齊服之色緅似喪服之色故不以飾也又本韻○論語注一入為緅未詳)棸(木名亦姓
詩棸子内史通作掫○張氏補遺)菆(矢之善者左傳左射以菆一曰辱也又餘也又草叢生也通作騶詩晁錯傳材
官騶𤼵矢道同的師古曰騶矢之善者又歡寒韻)黀(説文麻蒸也文𨕖莊忌哀時命篦簬雜於黀蒸集韻或作□麻
䕸也通作菆潘岳西征賦感市閭之菆井注麻蒸謂賣麻䕸之市井也亦通作掫前五行志建平四年民驚走持藁或掫一枚
如淳曰掫麻幹也○今増)○搊(初尤切次商次清音博雅搊拘也廣韻手搊也俗作□非○平水韻增)篘
(漉取酒也集韻或作□□□○平水韻增)○搜(疎鳩切次商次清次音説文□衆意也本作摉从手□引詩束矢其
摉今文作搜注搜然勁疾貎又求也廣韻聚也索也又渠搜西戎禹貢析支渠搜亦朔方縣名前武紀北𤼵渠搜集韻古作□
通作騪前百官表騪粟都尉服䖍曰索也亦通作廋漢趙廣漢廋索私屠沽史記析枝渠廋漢書通作叟前地理志渠叟増韻
又或作叜○凡从□者今作叟餘倣此)鎪(鏤也一曰焉耳金飾也本作􁓱○毛氏韻增)溲(説文浸沃也又
溺謂之溲後張湛傳遺失溲便注溲小便也韓文牛溲馬勃集韻或作􁊎又篠有韻○毛氏韻增)騪(騶騪馬名集韻
蕃中大馬)廋(廣韻匿也論語人焉廋哉又周禮廋人馬官或作廀孟子若是乎從者之□也)叟(叟叟淅米聲詩
淅之叟叟集韻古作□或作溞通作溲又本韻有韻○禮韻續降)䤇(白酒也一曰黍酒集韻古作□又有韻○毛氏
韻增)䬒(博雅䬒䬒風也集韻或作□亦作颼)蒐(説文茅蒐茹藘人血所生可以染綘周禮蒨也从艸鬼徐曰今
醫家謂蒐為地血食之補血故从鬼一曰春獵曰蒐顔師古曰春為陽中其行木也秋為隂中其行金也金木兵器所資故於
時蒐獮治兵蒐索也取不孕者獮應殺氣也以殺為名杜預云公羊穀梁傳皆曰秋蒐集韻通作獀禮記祭義孝弟達乎獀狩
又有韻)䐹(説文乾魚尾䐹䐹也从魚肅聲周禮行腒䐹又膴鮑魚䐹集韻或作鱐)○愁(鋤尤切次商濁
音説文憂也廣韻悲也增韻應也又本韻禮記秋之為言愁也音揫)○謳(烏侯切羽清音説文齊歌也从言區聲徐
曰齊衆也前謳歌思束歸注師古曰齊聲而歌也樂書緜駒善謳而變國俗謳為歌聲之别謂歌為謳之總名通作嘔漢朱買
臣行且誦書歌嘔道中)嘔(博雅嘔嘔喜也一曰小兒語聲荀子唲嘔之又周禮職方嘔夷川名又虞厚遇三韻○毛
氏韻增)漚(水上泡又宥韻)樞(爾雅刺揄也本作藲今作樞詩山有樞又虞韻)鷗(説文永鴞也江湖畔
形色似白鴿小而羣飛通作漚)甌(説文小盆也从瓦區聲又西甌地名駱越别種又東甌關中地又姓)歐(姓也
一曰歐刀又有韻)區(量名左傳豆區鍾釡四豆為區又匿也左傳楚文王作僕區之法僕隐也區匿也言為隐匿亡
人之法又姓古歐冶子之後王莽傳中郎區博又戌韻)○婁(郎侯切半徵商音説文□空也本作婁从母从中从
女婁空之意一曰婁務愚也徐曰母無也口中空也女心無事也務婁愚故从女今文作婁又次名禮記月令疏云从奎五度
至胃六度在戌總曰降婁降降也婁歛也言物降落而収歛又星名又姓邾國之後漢有婁敬集韻籀作婁古作□□又虞麌
有遇韻)樓(説文重屋也从木婁聲釋名云言牖戸諸射孔樓樓然也又陜而脩曲曰樓黄帝為五城十二樓又孟髙
於岑樓注山之鋭嶺又姓周東樓公子孫因氏焉集韻古作□)艛(□艛舟名)螻(説文螻蛄也一名仙姑一名石
䑕爾雅蝥天螻又曰蝚蛄螻爾雅翼小蟲穴土中好夜出今人謂之土狗一名䗭蛄以孟夏鳴應隂之時其出入與蚓同淮南
子孟夏之月螻蟈鳴丘蚓出盖四月隂氣始動于下二物應之至冬則又隨盡法言云螻螾不臘又螻蟻見紙韻蟻字注又吕
覧曰流水不腐戶樞不螻注蟻也周禮馬黒脊而般臂螻禮記作漏)○髏(髑髏首骨也莊子枕髑髏而卧集韻或作
䫫○毛氏韻増)鞻(鞮鞻氏掌夷樂官詳見鞮字注又遇韻○毛氏韻増)褸(博雅袵謂之褸南楚凡人貧衣破謂
之褸裂集韻或作縷○毛氏韻增舊注誤今正)慺(慺慺謹敬之貎後楊賜傳盡其慺慺之心一曰勤也又虞韻注)僂
(僂傴下垂舊韻軀僂增韻身向前也又僂堙齊勇士又麌遇有韻)摟(説文曵也又聚也又孟子摟諸侯以伐諸侯注
牽也廣韻又採取也○禮韻續降)膢(貙膢祭名漢儀注立秋貙膢蘇林曰膢祭名貙虎屬常以立秋日祭獸王者亦
以此日出獵還祭祖廟也集韻或作䄛亦作劉律厯志貙劉又虞韻)㺏(求子豕通作婁左傳既定爾婁豬盍歸吾艾豭
今增)蔞(蒿𩔖詳見虞韻龍珠切注又虞韻○毛氏韻增)寠(甌寠髙地狹小之田也史淳于髠傳甌寠滿篝注裴
云便側之地一曰甌寠抔摟也○毛氏韻增)廔(廲廔綺牕也廲音黎○毛氏韻增○已上屬鉤字母韻)○捊
(普溝切宫次清音掬也又禮記禮運人情以為田注田人所捊治也又本韻○今增○案禮記注普溝切増韻附蒲侯切誤○
今正)○抔(蒲侯切商濁音説文引取也本作捊今文作抔禮記汙尊而抔飲注手掬之也集韻或作枹亦作㧵漢張
釋之傳一㧵土注師古曰謂手掬之也毛氏曰㧵从手今人讀為㧵勺之㧵誤)○裒(爾雅聚也易裒多益寡詩原隰
裒矣集韻或作裦亦作臼通作掊古易掊多孟寡詩曾是掊克注聚斂也與裒同俗作裒非是)掊(説文把也从手咅聲
今鹽官入水取鹽為掊史記武紀掊視得鼎注以手把土也又有韻)棓(髙下有絶加板曰棓公羊傳踊於掊而窺客一
曰木名依樹生枝交如罔○今增)○謀(迷浮切宫次濁音説文慮難曰謀从言某聲增韻計也議也又姓集韻或
作□□亦作□□□或書作呣)矛(説文□酋矛也建於兵車長二丈象形徐曰鉤兵也酋矛長矛也□矛也□其上所
注旄屬建者邪迤立之也周禮酋矛長常有四尺十六尺為常也詩二矛注吴楚之間謂之鍦音蛇或謂之鋌音蟬或謂之鏦
音錯江切集韻或作□□晉載記刻作鉾字林云鉾右矛字)蟊(説文□食草根者本作□从蟲□象形吏抵冒取民
財則生徐曰惟此一象蟲形不从矛今書者多誤鉉曰今俗作蟊詩及其蟊賊注言其税取萬民財貨又蠿蟊蜘蛛之别名集
韻或作蝥􁔃古作□通作蛑)雺(爾雅天氣下地不應曰雺集韻或作霧亦作蒙又東宋宥韻)䥐(鞮鞪首鎧
也本作□今文作䥐初學記首鎧謂之兜䥐亦曰冑臂鎧謂之針頸鎧謂之錏鍜雲笈軒轅紀蚩尤始作鎧甲兜䥐時人不識
以為銅頭鐡額荀子有䥐而無縱注䥐之言象也胄也所以胄酋通作牟後禰衡傳更著岑牟單絞之衣注岑牟鼓角士胄也)
瞀(目不明又低目俯視也又宥韻○毛氏韻增)髳(説文髪至眉也本作□从髟敄聲今省作髳亦作髦詩如
蠻如髦注美髪也鄭箋云西夷别名書庸蜀　羌髳一曰髳羌地禮韻髳字莫候切重出今刪)牟(説文□牛鳴象其聲氣從
口出也徐曰指事一曰取也侵也又大也又禮記内則敦牟注齊人呼土釜為牟又倍勝曰牟楚辭宋玉招䰟成梟而牟呼五
白些又中牟地名周禮職方氏注中牟一音仲晉趙氏邑佛□以叛今汴州中牟縣又左傳牟人注牟國今泰山年縣又姓年
子國祝融後漢有大尉牟融)侔(説文齊等也从人牟聲或作件通作牟漢書牟德)蛑(蝤蛑水虫)眸
(博雅目珠子謂之眸集韻通作牟荀子堯舜參牟子)麰(説文來麰麥也从麥牟聲廣韻大麥又短粒麥爾雅翼大麥宜
為飯又可為酢其蘖可為飴集韻或作□□通作牟詩貽我來牟)恈(愛欲貎荀子恈恈然唯利之見○毛氏韻增)
毋(毋追夏后氏冠名禮記委貌周道也章甫殷道也毋追夏后氏之道也又虞韻○今增)○鴀(方鳩切次
商次清音本作不爾雅夫不佳也集韻或作鴀詩四牡注鷦鳺鴀陸璣云一名䳕鳩○案集韻不鴀字並出禮韻不字各出今
從禮韻)不(説文□鳥飛上翔不下來也从一一猶天也象形徐曰指事又辭也未定之辭也韓送窮文可數也不注
平聲讀又姓晉書汲郡人不凖盗𤼵六國時魏王墓得古文竹書也又虞有宥勿韻)紑(詩絲衣其紑注衣鮮潔貌○已
上屬裒字母韻)○浮(房无切次宫濁音説文氾也溢也从水孚聲書浮于濟漯注順流曰浮又禮記食浮于人表記
恥名浮於行注在上曰浮又先時為浮書鮮以不浮于天時又禮記投壺若是者浮注罰也晏子春秋酌者奉觴而進曰君令
浮以罰)桴(説文眉棟名从木孚聲徐按爾雅棟謂之捊選東都賦荷棟桴以髙驤○詳又見虞韻注)烰(説文
烝也徐曰烝氣上出也通作浮詩烝之浮浮)蜉(説文本作□蚍□也从䖵□聲漢書注□□蜉蝣渠畧也劉歆以蝝
為□□之有翼者食糓為災黒眚也今文作蜉韓文詩蚍蜉撼大樹禮韻續降)粰(博雅粰􁗯糤也一曰鬻也晉㑹稽王
道子傳士卒以給桴橡○今增)罦(説文覆車也本作䍖从网包聲今文作罦詩雉罹于罦注車上網即翻車網也)□
(擊鼔搥通作桴禮記蕢桴而土鼓亦通作枹漢李尋傳猶枹鼓之應○今増)涪(説文水出廣漢巴徼外南至墊江入
漢从水咅聲又州名本漢涪陵縣西魏置合州以涪江與嘉陵江合隋改涪州)棓(廣韻杖也又天掊星名又講韻○毛
氏韻增)芣(芣苢草名注見紙韻苢字詩采采芣苢○張氏補遺)罘(兔罟○已上屬浮字母韻)















　　古今韻㑹舉要卷九

　　欽定四庫全書

　　古今韻㑹舉要卷十

　　元　黄公紹　原編

　　熊　忠　舉要

　　平聲下

　　十二(侵獨用)

　　金(居吟切角清音説文金五色金也从土左右注象金在土中今聲也本作□今文作金五金黄為之長薶不生衣百
錬不輕從革不違西方之行生於土徐曰五色黄白赤青黒也史平凖書秦以一鎰為一金漢以一斤為一金前惠紀注師古
曰諸賜金不言黄者一斤與萬錢董彦逺曰漢一斤金四兩直二千五百文又書禹貢金三品注孔云金銀銅鄭云銅三色又
前食貨志注師古曰金者五色黄金白銀赤銅青鉛黒鐡又軍行鉦鐸曰金釋名云禁也為進退之禁漢西城郡西魏改金州
又姓古天子金天氏之後)今(説文是時也从今从􁎻􁎻古及字廣韻對古之稱○毛氏曰凡作今者當从今)紟
(説文衣系也廣韻衣小帶也籀作䋮○舊韻出衿字今正)禁(勝也制也廣韻力所加也増韻當也刼持也前咸宣傳弗
能禁又易禁民為非曰義初音金又沁韻)襟(説文本作䘳交袵也从衣金聲徐曰袵之交處今作襟廣韻袍襦前袂或
作衿爾雅衿交領與襟同衿是領别名詩子衿注本作襟集韻亦作□)○欽(祛音切角次清音説文欠貌从欠金
聲徐曰欠去而見一曰敬也漢志云内曰㳟外曰欽又欽欽心動貌詩憂心欽欽又欽欽鐘聲詩皷鐘欽欽注鐘聲有節又州
名梁安州隋改欽州取欽江名又姓)嶔(山髙險也公羊傳殽之嶔巖杜詩杖藜出嶇嶔増韻嶔崟山髙貌集韻或作䃢
通作唫穀梁傳巖唫之下音歛)顉(曲頤也漢揚雄傳顉頤折頞集韻或作頷)衾(説文大被也从衣今聲集韻或
書作□)○琴(渠金切角濁音説文□禁也象形神農所作洞越練朱五絃周加二絃徐曰君子所以自禁制也白
虎通云琴以禁制淫邪正人心琴論曰伏羲氏削桐為琴面圓法天底方象地龍池八寸通八風鳳池四寸合四氣琴長三尺
六寸象三百六十日廣六寸象六合前廣後狹象尊卑也上圓下方法天地也五絃象五行大絃為君小絃為臣文武加二絃
以合君臣之恩三禮圖琴第一絃為宫次商角羽徴次少宫次少商爾雅大琴謂之離又姓左傳有琴張集韻古作□□□)
肣(斂也史記灼龜首仰足肣)黔(黒色廣韻黒而黄也左傳邑中之黔實慰我心注子罕黒色而居邑徐音琴又
神名晉摯虞思逰賦召黔雷以先導音琴又地名秦黔中郡隋為黔州又姓齊有黔敖前古今人表作禽敖又鹽韻)紟
(衣系也注見居吟切○毛氏韻増舊注誤)芩(説文草也詩食野之芩陸璣曰莖如釵葉如竹蔓生澤中下地鹹處又鹽
韻)禽(説文□走獸總名凶象頭形从内今聲白虎通禽鳥獸總名言為人禽制也孔穎達云王用三驅失前禽則驅
走者亦曰禽又爾雅二足而羽謂之禽四足而毛謂之獸飛曰禽走曰獸禮記曲禮注禽擒也言鳥力小可擒捉而取之又鳥
獸未孕曰禽又姓髙士傳有禽慶又禽滑釐集韻古作□)檎(林擒果名一名來禽言味甘來衆禽也廣志似赤奈亦名
黒檎)擒(説文本作□急持衣衿也从手金聲今作擒集韻或作㩒扲通作禽左傳不禽二毛易田有禽注本作擒晁曰
禽古文作擒)○吟(魚音切角次濁音説文呻也从口今聲徐曰申氣聲廣韻歎也増韻又哦也咏也鳴也集韻或
作䪩訡亦作欽通作唫漢王褒傳蟋蟀俟秋唫又寢沁韻)崟(説文山之岑崟从山金聲杜詩挽葛上﨑崟又峻地得嶔
崟集韻或作碒選吴都賦䃢碒乎數州之境亦作㖗庈通作嵒○毛氏韻増)唫(説文口急也○毛氏韻增舊注誤)
碞(山石貌一曰僭也廣韻僭差也又咸韻○毛氏韻増)○南(乃林切徴次濁音方名見覃韻那含切又詩逺
送于南沈云叶句宜音女今切又飄風自南以雅以南同○毛氏韻増)祲(咨林切商清音説文精氣感祥从示侵省
聲引左傳見赤黒之祲徐曰祲之言侵也又浸也浸浸然將作也廣韻日旁氣也又沁韻周禮眂祲去聲)○侵(千㝷
切商次清音説文□漸進也从人又又手也手持帚若埽之進也㑹意本作侵𨽻省作侵又左傳無鐘鼓曰侵公羊傳觕曰侵
精曰伐穀梁傳首人民歐型馬曰侵斬樹木壊宫室曰伐又韓詩外傳一穀不升曰歉二穀不升曰饑三穀不
升曰饉四縠不升曰荒五穀不升曰大侵又姓三輔决録有侵恭)駸(説文馬行疾也从馬侵省聲詩載驟駸駸錢氏曰馬前進集韻
或作□)鋟(錐也奉作□或作鋟増韻又以爪刻板公羊傳鋟其板又寢韻○毛氏韻増)綅(説文絳綫也从
系侵省聲詩貝胄朱綅又鹽韻)梫(木名爾雅梫木桂)寑(室也或作寢又寢韻○毛氏韻增)僭(侵也
詩以籥不僭又亂也又沁豔韻注○禮韻續降)○心(思林切商次清次音説文□人心土藏在身之中象形博士説
以為火藏徐曰心星為大火然則心屬火也釋名云纎也所識纎㣲無不貫也荀子曰心者神明之舍晦庵朱氏曰心者人之
虚靈知覺所以具衆理而應萬事者也又東方宿五度方氏曰心火星也𩔖篇曰偏旁或書作忄亦作􁃷□)○尋
(徐心切商次濁音説文□繹理也本作□从工口从又寸工口亂也又寸分理之也彡聲徐曰口言也工為器也詩曰謀夫孔
多是用不集故曰亂也又手也寸法度理之也彡音芟韓愈詩千□墮飛泉今文省作尋又六尺曰尋倍尋為常又小爾雅四
尺謂之仞倍仞謂之尋周禮媒氏注疏云八尺曰尋増韻摉求也又仍繼也左傳日尋十戈干戈相尋又俄也史記尋復其舊
又左傳將尋師焉注用也又長也方言自闗以西秦晉梁益閒凡物長謂之尋又尋斧也又俗謂庸常為尋常又姓晉有尋曽
○毛氏曰从口俗从几作□誤)潯(説文旁深也从水尋聲廣韻水厓也又州名漢合浦郡唐置潯州取北潯江為名集
韻或作潭漢揚雄傳或横江潭而漁亦作□通作尋漢伍被傳尋陽之船)襑(衣博大也又感韻○毛氏韻増)鄩
(説文周邑在河南鞏縣左傳過澆殺斟灌以伐斟鄩又姓)鬵(説文土釡一曰鼎大上小下若甑曰鬵从鬲兟聲詩溉之
釡鬵注疏云䰝謂之鬵闗東謂甑為鬵鬵是甑以其俱是食器故連言耳集韻籀作□又鹽韻俗作􁃿非)灊(説文水名
出巴郡宕渠西南入江徐按漢書廬江灊縣沘山灊水所出書作潛禹貢沱灊既道又鹽韻○增韻潛字増出誤)鐔
(説文劍鼻从金覃聲人握處之下師古曰劒口旁横出者司馬彪云劒珥又姓又覃韻)鱏(魚名薛瓉曰無鱗口在腹
下前賈誼賦横江湖之鱣鱏○毛氏韻增)蟫(説文動貌後廣成頌蝡蝡蟫蟫物動貌又本韻覃韻今増)燖(火熟
物春秋傳若可燖也亦可寒也語溫故而知新注疏云讀如燖溫之溫若溫燖故食也或作蟫亦作燅儀禮乃燅尸俎音尋又
鹽韻○集韻本出燂字増韻亦作□爓誤)○斟(諸深切次商清音説文勺也从斗甚聲廣韻斟酌也益也又姓國語
祝融之後)鍼(説文所以縫也从金咸聲集韻或作□亦作針通作箴荀子有箴賦又鹽沁韻)箴(説文本衣箴字
一曰誠也詩因以箴之醫者以□石刺病故有所諷刺而救其失者謂之箴古者以石為□左傳美疢不如惡石一曰竹名又
姓風俗通衛大夫箴莊子○案箴字説文與鍼同諸韻别出箴為箴誡字)葴(説文馬藍也徐按爾雅注今大葉冬藍選
相如賦髙燥則生葴菥苞荔菥似燕麥苞蔗也荔薜藾蒿○毛氏韻増)□(説文□䳄也或作□史記□䳄鵁鸕通作
箴前相如傳箴疵鵁盧)碪(知林切音與斟同擣繒石集韻或作砧)椹(斫木櫍也一曰木跌周禮射甲革椹
質集韻或作枮鍖又寢韻○文字指歸云俗用桑椹字)○琛(癡林切次商次清音爾雅美寶也集韻或作□)綝
(説文止也从系林聲一曰善也)郴(説文桂陽縣名从邑林聲楚義帝所都漢置桂陽郡隋置郴州又姓陶侃别傳有江
夏郴寶)肜(説文□舟行也从丹彡聲𨽻作肜又東韻○毛氏韻増)○深(式針切次商次清次音説文水
出桂陽南平入營道从水冞聲一曰邃也廣韻逺也增韻深淺之對又禮記深衣注疏云衣裳相連被體深邃故謂之深又州
名後漢博陸郡隋開皇置深州集韻古作□又沁韻)□(説文蒲蒻之𩔖从艸深聲通作深周禮深蒲菹)○沈
(持林切次商濁音説文陵上滈水也从水冘聲一曰濁黕也徐曰冘音琛一曰溺也又沒也前刑法志山川沈斥師古注沈謂
居深水之下又深也又實沈星名禮記月令注孟夏日月㑹於實沈或作湛漢司馬相如傳湛恩汪濊注讀曰沈漢封禪書湛
恩龎洪亦作沉書沉潛剛克又覃寢沁韻○毛氏曰書沉潛剛克从儿當作儿非从几也俗作沉非)霃(説文久隂也从
雨沈聲通作沈)諶(時任切次商次濁次音説文誠諦也从言甚聲引詩天難諶思徐曰其言審必然也爾雅信也増韻
測也○舊韻亦作忱今依集韻别出忱字)煁(説文烓也从火甚聲詩卭烘于煁郭璞曰今三隅竈疏云烓者無釡之竈
其上燃火謂之烘以照物若今火爐)忱(説文誠也引詩天命匪忱増韻忱恂也集韻或作愖又斟愖遲疑也後馮衍賦
意斟愖而不澹○今増)橬(小爾雅魚之所息謂之橬橬槮也謂積柴水中令魚依之止息而取之也○毛氏韻増)
○音(於金切羽清音説文□聲也生於心有節於外謂之音宫商角徴羽聲也絲竹金石匏土革木音也从言含一言者人之
言也五聲一以和為主一者成於一也又詩序聲成文謂之音禮記月令疏雜比曰音單出曰聲又左傳七音注音
五六七者武王伐紂自午及子七日王因此以數合之以聲昭之故以七同其數以律和其聲加變宫變徴猶琴有五絃至周
加文武二絃也又沁韻)喑(説文宋齊謂兒泣不止曰喑廣韻極啼無聲又覃感沁韻)瘖(説文不能言病从疒
音聲淮南子曰臯陶瘖而為大理無虐刑)闇(説文閉門也从門音聲儀禮喪禮柱楣注楣梁柱楣所謂梁闇疏云楣下
兩頭豎柱施梁乃夾戸旁之屏梁闇即諒隂也又默也何休曰髙宗諒闇史魯世家亮闇書作亮隂又覃韻○今増)隂
(説文闇也水之南山之北也从􁂅□聲徐曰山北水南日所不及也𨽻作隂増韻隂陽之對又影也禹惜寸隂又姓出武威風
俗通云管修自齊適楚為隂大夫後氏古作瘖選思𤣥賦經重瘖乎寂寞又沁韻)霒(説文雲覆日也从雨侌聲楚辭
霒曀而莫達韓文公詩霒猿夜啾啾謂猿在雲間又姓集韻或作□零古作侌○通作隂詩以隂以雨)○愔(伊淫
切羽次清次音愔愔安和貌左傳祈昭之愔愔又深静貌選嵇康琴賦愔愔琴德)○淫(夷針切羽次濁音説文浸
淫隨理也从水㸒聲徐曰隨其胍理而浸漬也又過也書罔淫于樂集韻通作㸒亦通作潭史相如傳浸潭促節𨕖三都賦綠
芰泛濤而浸潭)霪(久雨為霪一曰雨過十日以徃某韻或作湛通作淫左傳天作淫雨)婬(説文私逸也从女㸒
聲廣韻婬蕩増韻奸婬集韻通作淫○毛氏韻増)蟫(説文白魚也从虫覃聲増韻衣書中白魚一名蜽俗呼蠧魚又
呼壁魚又覃韻)撢(探也又覃勘韻)冘(説文□淫淫行貌从人出冂徐曰㑹意𨕖校獵賦三軍芒然窮冘閼與孟
康曰冘行也一曰冘豫未定也後來歙傳冘豫不决注狐疑也音淫集韻或作□又尤韻○今増)○林(犂針切半
徴商音説文□平土有叢木曰林徐曰叢木故以二木平土故二木齊鄭氏曰从二木木多為林㑹意又林林叢生貌又君也
詩有壬有林又綠林山名後劉𤣥傳諸亡命藏於緑林中注在荆州當陽縣東北又羽林星名應卲曰天有羽林大將軍之星
林喻若林木羽翼鷙擊之意故以名武官又州名廣南化外林邑蠻所據隋置冲州唐置林州媯州驩州又姓風俗通云杕放
之後)琳(説文美玉也从王林聲書璆琳琅玕集韻古作玪)淋(説文以水沃也从水林聲一曰淋淋山水下也
集韻或作□通作林𨕖相如賦林離)霖(説文凡雨三日已徃為霖爾雅淫謂之霖)臨(説文監臨从臥品聲徐曰
與監同意一説以尊適卑曰臨又大也易序卦臨大也又姓集韻古作□)□(説文木枝條□儷也从林令聲徐曰繁蔚
之貌又蕤貌𨕖西都賦鳳蓋□麗○毛氏韻增)○壬(如林切半商徴音説文壬位北方也隂極陽生故易曰龍戰于
野戰者接也象人懐妊之形承亥壬以子生之敘也與巫同意前律厯志懐妊於壬又爾雅太嵗在壬曰𤣥黓月值壬曰終一
曰大也詩有壬有林注大也又佞也書巧言令色孔壬通作任而難任人○毛氏曰説文與巫同意當作壬監本作壬)任
(説文保也从人壬聲通論曰信於朋友曰任任者人保任也君亦當任用之於文人任為任廣韻又堪也當也擔也負也孟子
治任將歸詩我任我輦注有負任者疏云任者謂器物人所負持任在前負在後又詩仲氏任只注云以恩相親信又南夷樂
名又姓出樂安黄帝子以德為氏左傳不敢與諸任齒正義云謝章薛舒吕祝終泉畢過此十國皆任姓)紝(機縷也禮
記女子姆教以治絲枲織紝又詩采蘋注繒帛屬集韻或作䋕亦作絍○禮韻舊出䋕字)妊(説文孕也从女壬壬亦聲
集韻或作􁥗亦書作姙通作任鄒陽傳應劭注紂刳任者觀其胎産○毛氏韻増)鵀(戴勝鳥也廣韻頭上毛似勝集
韻或作琟○已上屬金字母韻)○歆(虚音切羽次清音説文神食氣也从欠音聲徐曰禮周人上臭灌用鬱鬯又曰
有飶其香神靈先享其氣也又好樂也詩無然歆羡注貪羡也伊川程氏曰欲之動也)廞(説文陳輿服於庭也从广
欽聲徐曰周禮廞大裘一曰像車服以送死也司裘注故書廞為淫鄭司農云淫裘陳裘也𤣥云凡為神之偶衣物必沽而小
○已上屬歆字母韻)○簪(緇岑切次商清音説文□首笄也本作□从人匕象簪形徐曰匕笄也今文作簪集韻或
作□篸韓愈詩山為碧玉篸古作□又覃韻○毛氏曰从兩□□音子心切俗作㚘非㚘音伴)撍(疾也京本易勿疑朋
盍撍集韻通作簪今文易勿疑朋盍簪注鄭曰速也○今増)○嵾(初簪切次商次清音嵾嵳山不齊貌集韻或書
作㠁甘泉賦增宫㠁嵯○平水韻増)參(參差不齊詩參差荇菜又三相參為參兩相差為差又𨕖思𤣥賦長金佩之參
參注長貌集韻古作□又覃韻○今増)梫(木名桂𩔖葉似枇杷而大白華○平水韻増)攙(天攙星名詳見
咸韻初銜切注又史記天官書三月生天攙韋昭音參差之參又前天文志攙雲如牛注音參○今増)○森(䟽簪
切次商次清次音説文木多貌从林从木讀若曾參之參)罧(説文積柴水中以聚魚也从网林聲徐按爾雅罧謂之涔
注今作罧者積柴水中魚得寒入其裏藏隐因以薄圍取之通作摻又寢感韻○毛氏韻增)參(説文□商星也本作
曑从晶㐱聲徐曰其上晶與星同義也或省作□今文作參小雅疏參白虎宿三星直下有三星旒曰伐詩注以三相參又主
殺伐故謂之參又叢立貌束晳補亡詩參參其穡論語立則見其參於前又姓世本云祝融後集韻古作□又覃談感勘韻)
襂(襂纚衣裳毛羽垂貌文𨕖海賦被羽翮之襂襹集韻或作綝亦作幓○毛氏韻増)槮(説文木長貌又楚辭
萷櫹槮之可哀兮集韻或作蔘又寢感沁韻)滲(漉也又流洗貌又文𨕖海賦鹤子淋滲注淋滲毛羽始生貌又沁韻
○毛氏韻增)葠(説文本作薓人薓藥草出上黨从艸􁏳聲徐按本草異者人形集韻或作葠通作參爾雅翼云本草
云如人形者有神出新羅國及邯鄲上黨深山中椵漆樹下䕃處髙麗人曰三椏五葉背陽向隂欲來求我椵木相尋椵音檟
潞州太行山出者謂紫團參亦通作蔘)○岑(鉏簪切次商濁音説文山小而髙从山今聲又姓出南陽風俗通云
古岑子國之後)涔(説文漬也从水岑聲一曰涔陽渚在郢楚辭望涔陽乎極浦又管涔山名又涔涔雨多貌又牛馬跡
中水曰蹄涔○已上屬簪字母韻)

　　十三(覃與談通)

　　甘(沾三切角清音説文□美也从口含一一道也徐曰物之甘美者也指事又五味之一曰甘書稼穡作甘又甘心快
意也左傳請受而甘心焉又地名書大戰于甘注有扈郊地名又州名元魏西凉州改甘州取甘岐山名界有弱水祁連山又
姓甘盤之後集韻古作□□又本韻)柑(橘屬通作甘唐蕭嵩傳荆州進黄柑以紫帉包賜近臣劉晏傳江淮茗橘珍甘
常與本道分貢𨕖上林賦黄甘橙楱又鹽韻)泔(説文周謂潘曰泔从水甘聲集韻或作粓又荀子曾子食魚有餘曰
泔之注烹和之名)苷(説文甘艸也从艸甘聲徐按爾雅蘦大苦注云即甘草也蔓延生葉似荷青黄莖赤有節枝枝
相值葉葉相當通作甘)○弇(姑南切音與甘同説文□蓋也从合収聲又人名漢耿弇集韻古作弇又琰豔韻)
淦(水入舟隟謂之淦一口水名前地理志豫章郡新淦淦水所出西入湖師古注一音古含切又南越地名漢嚴助傳
處之上淦集韻或作汵浛又勘韻○毛氏韻增)○龕(枯含切角次清音説文龍貌从龍合聲博雅鋡龕受盛也廣韻
又塔下室增韻浮圖塔)堪(説文地突也从土甚聲一曰任也徐曰地穴出也今借為不堪字廣韻又可也又堪輿天
地也堪天道輿地道又姓風俗通云八元仲堪之後通作􁂽前五行志泠州鳩曰王心弗􁂽孟康曰古堪字増韻或作􁂽戡誤)
嵁(嵁巖不平莊子大山嵁巖之下廣韻嵁崿又銜鹽韻○毛氏韻增)戡(説文刺也本作􁂽引商書既􁂽黎爾
雅􁂽殺也从戈今聲或作戡徐曰今以此為􁂽也廣韻又勝也克也通作龕揚子劉龕南陽注取也與戡同○増韻别出􁂽字
誤)○耽(都含切徴清音説文耳大垂也从耳冘聲集韻俗作躭非是)眈(説文視近而志逺从目冘聲引
易虎視眈眈注下視貌陸云威而不猛今本从耽傳冩誤也又感韻)酖(説文樂酒也从酉冘聲徐曰酖酖然安且樂也
或作沈前五行志荒沈於酒○平水韻増)湛(説文樂也本作媅从女甚聲今文作湛詩和樂且湛注樂之甚也集韻或
作愖亦作妉又作沈通作耽詩常棣注古文耽湛通用詩士之耽兮書惟耽樂之從注過樂謂之耽又侵鹽沁豏䧟韻○禮韻
本出妉字)○擔(都甘切音與耽同説文何也本作儋从人詹聲徐曰此即儋何字今作擔背曰負何曰擔釋名擔任
也任力所勝也或作檐史記虞卿傳躡屩檐簦又闞韻○禮韻本出儋字)儋(説文本作聸垂耳也从耳詹聲南方有聸
耳師古曰字林作瞻去長安七千三百六十里今文作儋前武紀儋耳郡應劭曰儋耳者大耳種渠率耳尤緩下肩三寸張晏
曰儋耳鏤其頰皮上連耳匤分為數支累累下垂唐立儋州後改昌化郡宋降為軍又勘闞韻今増)甔(罃也容一石史
貨殖傳醬千甔方言齊東北海岱之間謂之甔郭璞曰所謂家無甔石之儲也集韻或作𤬪通作儋漢書一石為石兩石為儋
亦通作擔揚子吾見擔石矣又勘韻)○貪(他含切徴次清音説文欲物也从貝今聲釋名云探也探入他分也又貪
婪楚辭注愛財曰貪愛食曰婪)探(説文本作揬逺取之也从手突聲□音脱今文作探集韻或作撢周禮撢人掌撢序
王意以語天下注與探同又勘韻注)○耼(他甘切音與貪同説文□耳曼也从耳冄聲徐曰耳無輪郭也又國名左
傳魯衛毛耼又祝耼老耼人名集韻或作□俗作□非是又覃韻○毛氏曰从□當作冄俗从冉非)○覃(徒南切徴
濁音説文注見醰字又延也詩葛之覃兮又實覃實訏注延引漸長之義廣韻及也又深廣也書序研精覃思注疏云研覈精
審覃静思慮又覃懐近河地名又姓集韻古作□□又琰感韻俗作覃非)潭(説文水出武陵鐔成五山東入鬱林一説
深水曰潭又州名秦長沙郡隋置潭州以昭潭名又侵韻)譚(大也又姓漢有河南尹譚閎)鐔(劒旁鼻曰鐔注
見侵韻徐心切)蟫(衣書中白魚注見侵韻夷針切)驔(馬豪骭曰驔又忝韻)醰(厚味也説文本作□从旱
鹹省聲或作醰選魏都賦宅心醰粹又甜也𨕖洞簫賦良醰醰而有味○毛氏韻増附出覃下誤)藫(苔也爾雅藫石
衣)曇(雲布謂之曇又瞿曇釋氏名)沈(沈沈深□貌史記陳勝傳夥涉之為王沈沈者注宫室深邃貌集韻
通作㽎亦通作潭又韓愈詩潭潭府中居又侵寢沁韻○毛氏韻増)談(徒甘切音與覃同説文語也从言炎聲徐曰談
者和懌而悦言之又姓晉有征東將軍談巴通作譚又莊子何不譚我於王)惔(説文憂也引詩憂心如惔徐曰如火
熱也又鹽勘感韻)倓(説文安也徐曰倓猶憺然平安也廣韻古　静也集韻或作□又感闞勘韻○毛氏韻增)錟
(説文長矛也又琰韻)餤(進也詩亂是用餤又鹽韻)郯(説文東海縣帝少昊之後所封春秋郯子入魯孔子問官
名又銑韻)痰(病液也)澹(水貌又姓論語澹臺或作淡○禮韻續降)○南(那含切徴次濁音説文□
草木至南方有枝任也从􁃫􁄎聲徐曰南方主化育故曰有枝任也􁄎音荏漢律厯志南方南任也南方任養物於時為夏又
南吕八月律名言陽氣尚有任生薺麥也又樂名白虎通云夷狄來朝中國於是作樂樂之南之為言任也詩以雅以南陳氏
雜識云禮記胥鼔南鄭康成孔穎達皆以為夷樂按南亦雅樂名猶九夏也南夏皆文明之方故名南周南召南亦樂名又姓
魯大夫南遺又侵韻)諵(博雅本作䛁䛁䛁語也今作諵又詀諵語聲也集韻或作喃又呢喃語不了也又咸韻○毛氏
韻增喃字别出誤○今正)男(説文丈夫也从田力用力於田也白虎通云男任也任功業也又五等封爵孟子男五十
里又姓史記夏後有男氏集韻古書作㽖)枏(爾雅梅枏子似杏而酸陸璣云梅皮似豫章葉如牛耳子青不可食枏葉
大理細子赤者材堅白者脆又任昉述異記云黄釡山有枏木一年東榮西枯一年西榮東枯張華曰交譲木宋祁云即枏也
其木直上柯葉不相妨南史陸慧曉傳此木便是交譲集韻或作楠師古曰枏今楠木選上林賦楩楠豫章又石楠木名唐詩
清曉石楠花亂流又鹽韻○俗作柟非)○簪(祖含切商清音説文首筓也詳見侵韻緇岑切注)鐕(説文
綴著物者一曰釘也喪大記君棺用雜金鐕注所以㭬著裏大夫用牛骨集韻通作撍舊韻注或作篸誤)○參(倉含
切商次清音集韻謀度也間厠也廣韻又參承也覲也増韻又干與也參錯也又三相參為參五相伍為伍易參伍以變又參
天兩地而倚數一三五參天數也二四兩地數也參三而九參兩而六老數也兩三一二為八兩二一三為七少數也皆參兩
也參兩相乗伍也又以竒益耦亦謂之參禮記離坐離立毋徃參焉易可與天地參謂聖人與天地並立為三也又左傳自參
以上周禮設其參皆謂三相參列也後世參軍參謀參知政事盖取此義或作㕘荀子功參天地堯舜㕘牟子揚子聖人有以
擬天地而㕘諸身集韻亦作三周禮考工記弓人有三均陸音參古作叄○又侵覃感勘韻)傪(好貌又人名唐有陸
傪)驂(説文駕三馬也从馬參聲禮記注外騑曰驂詩干旄注疏云夏駕兩謂之麗殷益一騑謂之驂周又益一騑謂
之駟又爾雅七達謂之劇驂正義曰三道交出後有岐出者又驂乗注師古曰乗車之法尊者居左御者居中又一人處右以
備傾側是以戎車則曰居右餘曰驂乗驂者三也盖取三人為義亦作參漢文帝召張釋之參乗○毛氏曰史記曽參字子輿
盖取參乗之義今論語音森)○毿(蘇含切商次清次音毛長也)鬖(䰐鬖髮垂貌)○三(蘇甘
切音與毿同説文三數名天地人之道也於文偶二為三成數也集韻古作□或作參博雅參三也周禮參分去一謂析一為
三漢志秦造參夷之誅莊子參日而後外天下又覃勘二韻)○蠶(徂含切商濁音説文任絲也从䖵㬱聲鄭𤣥曰
蟲生於火而藏於秋者周禮疏云蠶為龍精與馬同氣月直大火則谷其種禁原蠶為害馬也陸佃曰蠶三眠三起二十七日
而老謂之紅蠶雲笈云黄帝元妃西陵氏始養蠶為絲禮記皇后祭先蠶西陵氏也又繭館蠶繭之所前張安世傳注師古曰
凡養蠶者欲其溫而早成故為宻室蓄火以置之腐刑亦有中風之患須入宻室乃得全因呼為蠶室或作蠶三輔黄圖蠶室
腐刑之所荀子蠶賦集韻俗作蚕非○案爾雅螼蚓蜸蚕蚕音他典切今俗以為蠶字非也漢異姓表作蚕食盖俗書傳寫之
誤)撏(方言衛魯揚徐之閒謂取曰撏又鹽韻○平水韻增)○慙(財甘切音與蠶同説文媿也从心斬聲集
韻或書作慚小爾雅不直失節謂之慚)○諳(烏含切羽清音説文悉也从言音聲一曰諷也廣韻記也憶也増韻
又練也歴也集韻或作□亦作□)韽(説文下徹聲从音酓聲徐按周禮樂有韽聲謂不能越揚也廣韻聲小也周禮
典同微聲又䧟聲)喑(啼泣無聲謂之喑一曰大呼又侵感沁韻○毛氏韻増)闇(治喪廬也禮髙宗諒闇三
年復古編云伏生大傳楣謂之闇梁讀如韽禮記喪服四制卒哭後翦屏柱楣謂之梁闇晉賈后取妹夫韓夀子養之託梁闇
所生集韻或作隂又侵韻於金切注○今増)䳺(説文鶉屬也本作䨄从隹酓聲籀文作䳺廣韻䳺鶉也列子或作鶕
集韻亦作􁊣又作□□俗作鵪非)庵(圜屋一曰草舍集韻或作蓭通作菴後漢皇甫規入菴廬巡視三軍悦感通典
周武帝攻髙齊兵去之後齊人謂栢菴為帳幙不疑兵退是則結草木為廬皆曰菴漢胡建傳區者小室之名若為菴屋之𩔖
○王氏曰古作菴隋唐以來俗作庵)菴(菴閭草名集韻或作葊又菴羅果名○平水韻増)痷(痷婪泛意晉王
沈釋時論痷婪者以博約為通濟眂□者以難入為凝靖○今増)馣(博雅馣馣香也集韻或作䄋○平水韻増)
淹(沒也或作滔亦作渰又鹽豔韻○毛氏韻増)啽(啽嘿不言唐楊瑒傳公鄉啽嘿唯唯○毛氏韻増)○
蚶(呼甘切羽次清音蚌屬魁陸也横縱其理五味自充本草狀如海蛤員而厚外有文文𨕖洪蚶專車注臨海志蚶徑
四寸背似瓦壟有文集韻或作魽亦作蜬爾雅蠃小者蜬)􁫟(􁫟閜陵谷之形杜太清宫賦仡神光而􁫟閜○毛氏韻增)
憨(愚也集韻或作憨□○平水韻增)○含(胡南切羽濁音説文銜也从口今聲或作唅前王褒傳羮藜唅
糗通作函前律厯志太極函三為一禮樂志人函隂陽之氣竝注與含同又勘韻)函(説文□舌也象形舌體􁆺􁆺本
作圅𨽻作函徐曰涵菡當从此又容也禮記席閒函丈周禮函鍾集韻或作椷漢天文志大白閒可椷劒謂可容一劒也通作
含○復古編云圅又作函亦筆迹小異别作凾非○説文圅今作函凡从圅者准此)涵(説文水澤多也本作涵从水圅
聲今作涵涵濡也集韻或作汵通作函文選漢君天下函如海)䤴(博雅䤴甲介鎧也通作函孟子函人惟恐傷人)
□(説文本作顄頥也从頁圅聲集韻通作㖤亦通作函詩嘉肴脾臄毛傳云函也又云口裏肉通俗文云口上曰臄口
下曰函又感韻○毛氏韻増)○酣(胡甘切音與含同説文酒樂也从酉甘聲徐曰飲洽也張晏曰中酒曰酣又熟
也集韻或作佄亦作甘書甘酒嗜音甘歌于室○俗作呼甘切音非)邯(䛁邯縣名又姓又寒韻)甝(白虎)○
藍(盧甘切半徴商音説文染青草也从艸監聲爾雅葴馬蓝即今大葉冬藍為澱者禮記月令仲夏令民毋艾藍以染
鄭氏曰為傷陽氣也陸佃云制字从監以此與禁原蠶同意畏出灰之氣也通志云藍三種蓼藍染綠大藍如芥淺碧槐藍如
槐染青三藍皆可作澱色成勝母故曰青出藍而青於藍又藍田京兆地名三秦記有川方三十里其水北流出玉銅鐡又姓
戰國䇿中山大夫藍諸又伽藍浮屠所居)籃(説文大篝也从竹監聲)襤(説文裯謂之襤䄛無緣衣也从衣監
聲徐曰襤猶濫也濫薄也無緣故濫薄集韻或作􁖒繿通作藍左傳篳路藍縷注敝衣也○毛氏韻增别出􁖒字誤)○
婪(盧含切音與藍同説文貪也卜也黨相詐驗為婪徐曰女性多貪从女林聲集韻或作惏説文河之北謂貪曰惏人
方言殺人而取其財曰惏亦書作□)嵐(山氣一曰岢嵐山名近太原有渥洼池出良馬又嵐州本胡地樓煩王居之漢
太原地元魏置嵐州又岢嵐軍名以岢嵐山水名)燣(熱也又色焦也○已上屬甘字母韻)

　　十四(鹽與添嚴通)

　　兼(堅嫌切角清音説文□并也从□手也□二禾也兼持二禾也徐曰㑹意秉持一禾兼持二禾可兼持者莫若禾也
又姓衛公子兼之後集韻古作□从二秉又豔韻)縑(説文并絲繒也廣韻絹也)鰜(説文䱾也廣韻比目魚)
鶼(比翼鳥也前郊祀志西海致比翼之鳥師古曰山海經常晉山有鳥一翼一目相得乃飛其名曰鶼爾雅謂之鶼鶼)
蒹(説文萑之未秀者徐曰未秀言其小耳爾雅薕也詩蒹葭注疏郭璞云蒹似藋而細髙數尺陸璣云水草堅實牛食
之肥彊青徐人謂之薕陸佃云今人以為簾箔因此得名萑之小者蒹葦之小者菼蒹薕荻一物三名)○謙(苦兼
切角次清音説文敬也从言兼聲廣韻譲也増韻又致㳟也不自滿也又卦名易注卑退為義屈己下物也集韻或作嗛徐曰
謙猶嗛也莊子大亷不嗛漢藝文志易之嗛嗛前相如傳嗛譲而未𤼵又琰韻大學自謙音上聲)○懕(幺鹽切羽
次凊次音舊韻於鹽切説文安也从心厭聲郭璞曰安詳之容盖心安之也引詩懕懕夜飲或作厭今文詩厭厭夜飲又小戎
厭厭良人注安静也集韻亦作懕又見猒字注)猒(説文□飽也足也从甘肰徐曰肰音然犬肉也甘口含一也㑹意書
萬年猒于乃徳荀子求善無猒集韻或作饜左傳貪惏無饜孟子不奪不饜亦作□通作厭左傳屬厭而已注杜預曰言小人
之腹飽猶知厭足又無厭將及我又豔韻禮韻厭饜二字重出今剛而附○案説文懕安也集韻或作厭又猒飽也集韻或作
饜通作厭禮部韻畧既出懕猒二字又别出厭字引左傳無厭將及我别出饜字引左傳貪惏無饜此為二字重出續降申明
但云禮部韻猒厭饜三字訓解不同許於平側聲通押而不明重出之誤今正○已上屬兼字母韻)○箝(其淹切角
濁音説文籋也从竹拑聲徐按漢書曰箝語燒書集韻或作□通作拑史記拑口而不言漢鼂錯傳拑天下之口亦通作柑前
五行志畏刑而柑口)柑(説文以木銜馬口也左傳柑馬而秣之崔實政論方將柑勒□輈以救之又覃韻)鉗
(説文以鐵有所劫束也从金甘聲漢刑法志髠鉗為城旦舂後光紀弛解鉗衣注倉頡篇鉗􁚫也􁚫足柑晉律曰鉗重二斤翹
長一尺五寸集韻或作鉆周禮典同注疏鬼谷子有飛鉆揣摩之篇言察是非語飛而鉗持之後陳寵傳絶鉆鑚諸慘酷之科
倉頡篇鉆持也通作鍼鈐)拑(説文脅持也从手甘聲集韻或作㪁○案説文箝拑柑鉗鍼訓義各不同然書史傳冩亦
有通作之者今以説文為正○今增)黔(説文黧也从黒今聲黧黑而黄也秦謂民為黔首謂黒色也增韻以其頭黒也
又禮記祭義以為黔首則注疏云凡人以黒巾覆頭故謂之黔首漢僕𨽻為蒼頭以蒼巾為飾也或作黚又侵韻○監韻舊注
黎也誤今正○黚字重出今刪而附)鈐(説文鈐􁖫大犂也一曰𩔖耜廣韻又兵鈐以閉房神府以備非常又鉤鈐星名
王者孝則明)鍼(人名春秋傳有鍼虎集韻或作葴又侵沁韻)○嚴(疑杴切角次濁音舊韻魚杴切屬角
次濁之次音説文教命急也从吅􁎕聲徐曰急則从二口也廣韻威也毅也敬也增韻莊也又飾也又戒也昏鼓曰夜嚴又州
名隋睦州宋改嚴州又姓又漢明帝諱莊相襲謂莊為嚴莊助為嚴助莊君平為嚴君平集韻古作□又广韻俗作嚴非是)
䉷(説文弋射所蔽者也从竹嚴聲徐曰射雉之翳所以自障也集韻或省作厂漢書通作嚴元帝紀嚴籞池田)
巖(嶔巖險也莊子大山嵁巖之下集韻或省作􁎕又咸韻○毛氏韻增)噞(噞喁魚口動貌增韻魚口上見貌又
琰釅韻注)炎(疑廉切音與嚴同説文火光上也从重火廣韻熱也增韻又熏也熾也又豔韻)○沾(他兼切徴
次淸音説文水出壺闗東入淇从水占聲或作添又本韻○今増又見添字注)酟(和也張景陽七命酟以春梅謂和羹
也○毛氏韻増)添(益也按説文本作沾徐曰此又益也俗作添今諸韻别出添字而沾但為水名矣)○甜
(徒兼切徴濁音説文□美也本作甛从舌从甘舌知甘者廣韻甘也集韻或作餂)恬(説文安也从心甜省聲莊子以
恬養智)○鮎(奴兼切徴次濁音説文□也从魚占聲楚辭鱣鮎兮延延注鰋也詩鰋鯉毛云鰋鮎也爾雅鰋鮎孫
炎云鰋一名鮎詩話曰今詳鮎狀腹平著地故得偃名爾雅翼云鮎言其黏滑與鱓鰌之𩔖皆謂之無鱗魚又口腹俱大者曰
鱯音護背青口小名鮎背黄腹白名鮠一名河㹠江東通呼鮎為鮧亦曰鯷音題今黄顙魚與彼相𩔖但彼黄爾)拈
(説文掫也从手占聲廣韻指取物也)餂(説文相謁食麥也从食舌聲又勾取也孟子是以言餂之也又琰豔韻)○
砭(悲廉切宫清音説文以石刺病集韻或作􁊮又豔韻)○殱(脟廉切商清音説文□微盡也引春秋齊人殱
於遂本作□今書作殱左傳師殱焉通作瀐)瀐(爾雅泉一見一否曰瀐)纎(刺也禮記公族刑罪纎剸又咸
韻○毛氏韻増)漸(流入也書東漸于海又琰韻)蔪(蔪蔪麥秀也或作□𨕖枚乗七𤼵麥秀□兮雉朝飛又咸
琰韻)湛(漬也禮記湛饎必絜通作□晉潘尼頌□清徽猷公羊傳注瀐清也亦通作漸又侵覃豏沁䧟韻)熸
(火㓕也左傳令尹子瑕卒楚師熸杜預云軍主喪亡故無復氣勢)尖(説文楔也本作㰇徐曰謂簪也㨝也徐曰今从
小下大為㰇字杜詩萬㸃蜀山尖韓愈詩萌芽天勾尖○毛氏韻増)○籖(干廉切商次清音説文驗也徐曰籖出其
處為驗也一曰鋭也貫也集韻或作□字林云幖識也亦作椾)僉(説文皆也从吅从□从从□集也从相从也徐曰衆
共言之也引虞書僉曰伯夷)槧(削牘也揚子叔孫通槧人也有三音又覽豔韻○毛氏韻増)○銛(思廉
切商次清次音説文臿屬从金甜省聲又利也昜子刀不利筆不銛前賈誼賦莫邪為鈍鉛刀為銛又取魚具纂文云鐵有距
施作頭以擲魚為銛集韻或作錟从干戈之干从千非銛音古活切)○韯(説文□山韭也从韭䇝聲本作
韱今文作韯徐按爾雅山中有之籖纎鑯字从此○案説文□當作䇝集韻□纖鑯字皆从䇝然今書傳皆省作􁄖相承久矣)□
(□□微雨也通作廉纎)纎(説文細也从糸韯聲又剔也陸雲與兄機書有剔齒纎一枚以寄兄又布名前文紀遺詔
纎七日釋服服䖍注纎細布通作􁋷王吉傳􁋷介有不具者前食貨志古之治天下至􁋷至悉集韻又通作韯又本韻咸韻)
􁓳(小𥜗也又帶也相如賦蜚􁓳垂髯師古曰衣長帶也○毛氏韻増)􁋷(説文鋭細也从女韯聲又􁋷阿人名
相如賦􁋷阿為御郭璞曰古善御者○毛氏韻増)□(繒名白經黒緯今作綅一曰綫也詩貝胄朱綅通作纎禮記鄭
𤣥注白經赤緯曰縞黒經白緯曰纎又侵韻)摻(摻摻手好貌詩摻摻女手徐音息廉切或作㩥又咸豏勘韻○毛氏
韻増)譣(説文問也引周書勿以譣人从言僉聲徐曰譣猶險也又琰韻○毛氏韻增)憸(説文憸詖也憸利於
上佞人也利口也書注馬云憸利見事小小之人古作􁆄説文疾利口也引書相時􁆄民徐曰􁆄所言衆也今皆作憸○案説
文􁆄字訓義與憸同今文尚書亦作憸民則憸􁆄字異義同但當附出舊韻别出􁆄字今附)暹(日光升也)濳
(慈鹽切商濁音説文渉水也从水朁聲又水伏流也一曰藏也一曰漢水為濳出漢中安陽縣西北入漢又姓姓苑云出臨川
集韻通作涔)橬(小爾雅魚之所息謂之橬橬糝也謂積柴水中令魚依之止息因而取之郭璞改糝作槮集韻或作
涔博雅瀀涔栫也通作濳詩濳有多魚○今増)灊(説文水出巴郡宕渠西南入江書作濳又侵韻)鬵(爾雅□謂
之鬵○俗作􁃿)○爓(徐廉切商次濁音説文於湯中瀹肉本作燅从坴炎聲今作爓禮有爓祭或作燂禮記内則燂
湯注温也亦作□□□又作燖煔)○詹(之廉切次商清音説文解見譫字一曰至也詩六日不詹又省也秦官有
詹事應劭曰詹省也給也又姓楚辭有詹尹俗作詹非是)瞻(説文仰視省从目詹聲増韻仰視曰瞻)譫(説文
多言也本作詹从言从八从厃厃音牛毁切八分是从厃仰也今文作譫亦作噡荀子噡亦作節○毛氏韻増)占(説文
視兆問也从卜口徐曰㑹意方言視也亦候㑹言相候謂之占占亦贍也亦豔韻)沾(沾沾輕薄也前魏其傳沾沾自
喜又本韻豔韻○今增)○霑(知廉切音與詹同説文雨□也从雨沾聲又清也選長楊賦仁霑而恩洽集韻通作
沾)○襜(蚩占切次商次清音説文衣蔽前从衣詹聲又襜褕謂帷襜以蔽前後一曰襌襦謂之襜郭璞云今之蔽
膝也集韻或作䪜亦作衻方言蔽□齊魯之郊謂之衻襦亦作襝又豔韻)幨(車幨謂之裳帷詩漸車帷裳周禮巾車有
容盖注鄭司農云容謂襜車山東謂之裳幃或曰童容以幃障車旁如裳為容飾其上有蓋四旁垂而下謂之幨或作裧載記
曰其輤有裧注謂龜甲邊緣集韻亦作□□又絶起也考工記工之所由幨又豔韻)􁡴(衣動貌集韻或作袩亦作佔漢
匈奴傳佔佔注師古曰衣裳之貌通作襜論語襜如也韓文詩風條坐襜襜楚辭裳襜襜而舍風)惉(音敝不和也集
韻或作怗樂記怗滯亦作苫又書作㤐俗作沾非是)○覘(癡廉切音與檐同闚也禮記善哉覘國乎集韻或作佔禮
記學記呻其佔畢亦作沾檀弓我喪也斯沾又作䀡又豔韻○韻畧補遺佔字别出誤)○苫(詩廉切次商次清次
音説文蓋也从艸占聲徐曰編茅也廣韻草覆屋也又凶服者以為覆席又姓魯季氏家臣苫夷又豔韻)痁(説文有熱
瘧从疒占聲左傳痁作而伏齊侯疥遂痁又豔韻)○黏(尼占切次商次濁音説文相著也或作粘亦作溓周禮考
工記雖有深泥亦弗之溓也又豔韻)○棎(時占切次商次濁次音果似奈而酢集韻或作□)撏(取也集韻
或作探又覃韻○平水韻増)蟾(蟾諸蟲名爾雅鼃􁊵蟾諸似蝦蟇居陸地抱朴子曰蟾諸夀三千嵗者頭有角頷下
丹書八字張衡靈憲云羿請不死之藥於西王母姮娥竊之奔　入月宫託身於月是為蟾蠩戰國䇿注月魄象蟾免世因謂月彩
為蟾光也)○淹(衣廉切羽清音説文水出越巂徼外東入若水从水奄聲一曰漬也久留也滯也通作奄詩臣工奄
觀銍艾注久也漢郊祀歌神奄留又覃豔韻○禮韻續降奄字别出今附)崦(崦嵫山名山海經鳥鼠同穴西南曰崦嵫
下有虞泉日所入集韻或作􁠪嶖又琰韻)閹(説文豎也宫中閹閽閉門者廣韻男無勢精閉者或作奄又琰韻)○
醃(於嚴切音與淹同漬藏物也又葅也)○鹽(余廉切羽次濁音説文鹹也从鹵監聲古者夙沙初作煮海鹽
徐曰黄帝臣也又河東解州有鹽池蜀有鹽井又州名漢北郡地西魏立鹽州唐天寶曰五原郡又姓集韻或作□□俗作塩
非是)檐(説文□也从木詹聲徐按檐謂之樀俗書作簷釋名云詹也撘接屋前後集韻或作□□亦作橺選相如賦歩
橺周流又作□方言秦謂之桷齊謂之□又覃勘韻)閻(説文里中門从門臽聲徐按李斯以閭閻入事又姓出河南天
水二望集韻或作□)阽(説文壁危也从􁃟占聲前文帝詔或阽於死亡孟音檐如淳曰近邊欲墮意又添韻)餤
(進也又覃韻)惔(憂也詩如惔如焚注音談次音炎韓詩作炎後漢引詩亦作炎注炎焚言熱氣盛也又覃感勘韻)
○廉(離鹽切半徴商音説文仄也从广兼聲徐曰廉稜也一曰自檢也釋名云斂也自檢斂也廣韻儉也増韻不貪
也又飛亷風伯應劭曰飛亷神禽能致風氣晉灼曰身似鹿頭似爵有角蛇尾文似豹又飛廉紂臣名孟子驅飛亷於海隅又
飛廉桂館漢武帝宫名前相如賦推蜚亷又州名隋祥州唐改廉州取大廉洞名又姓趙有廉頗集韻古作□槏)簾
(説文本堂簾字从竹廉聲徐曰按尚書注戺堂廉曲隅也即謂兩階欲下隅曲處據此从竹後人所加為簾帷字也釋名云亷
也自障為廉耻也三秦記曰明光宫以金玉珠璣為簾箔方言宋魏陳楚江淮之間箔謂之筁或謂之麴自關以西謂之箔南
楚篷箔又籜名集韻或作㡘説文徐曰㡘帷字今俗作簾)溓(説文薄水也从水兼聲一曰中絶小水一曰水名或作濂
○毛氏韻増)熑(説文火煣車輞絶也周禮煣牙外不熑一曰火不絶貌集韻或作燫)鎌(説文鍥也或作䥥釋
名云廉也薄其所刈似廉也杜詩新月似磨鎌韓愈詩苦寒衣被如刀鎌)磏(説文礪石赤色管子云不赦者痤疽之□
石)匳(説文本作籨鏡籢也从竹斂聲徐曰籢斂也所以收斂也今作匳集韻或作匲亦作□□俗作奩後皇后紀注
匣也廣韻藏香器)斂(斂盂地名左傳齊侯晉侯㑹於斂盂徐音廉又琰驗二韻○毛氏韻増舊注誤)獫(爾雅
犬長喙又琰豔二韻○毛氏韻増)蘞(草名似栝樓一曰蔓也詩蘞蔓于野陸璣云子黒如燕薁不可食又嚴琰驗韻
○毛氏韻増)帘(酒家幟廣韻青帘酒家望子又臻韻)○䫇(如占切半商徴音説文頰須从須冄冄亦聲徐
曰今作髯前髙紀師古注在頤曰須在頰曰髥集韻或作□史記趙世家鬢麋髭□亦作□□舊韻本出䫇)衻(博雅
褘衻蔽䣛也一曰衣下襈儀禮褕衣纁衻禮記婦人復不以衻明非常禮也嫁時服䟽綘襈衣下曰衻雜記釋裳下襈也婦人
蔽䣛詩裳錦褧衣注庻人妻嫁服士妻䊷衣纁衻疏云衻之言任也以纁緣其衣象隂氣上升凡婦人之服不常施衻衣之盛
昏禮為此服集韻或作□○毛氏韻増)枏(説文梅也从木冄聲爾雅梅一名枏郭云似杏實酸又覃韻)蚦
(説文大蛇可食从虫冄聲出晉安大者二三圍長十丈行往不舉頭牙有長五六寸者)□(説大龜甲邊从龜冄聲天
子巨□長尺有二寸諸侯尺大夫八寸士六寸集韻或作□)□(□□自安貌一曰噍貌荀子□□而噍○毛氏韻增
○已上屬箝字母韻)○嫌(賢兼切羽濁音説文不平於心也从女兼聲一曰疑也女子多嫌疑也或作慊前趙充國
傳避慊之名注慊亦嫌字亦作謙荀子謙信不處注謙讀為嫌不處於嫌疑也○已上屬嫌字母韻)○杴(虛嚴切羽
次清音鍫屬集韻或作□亦作㸝)忺(方言青齊呼意所好為忺○毛氏韻増)蘝(草味辛毒又鹽琰韻○已
上屬杴字母韻)

　　十五(咸與銜凡通)

　　緘(居咸切角清音説文束篋也从系咸聲廣韻緘封也又廣雅緘縢皆繩也或作咸齊人謂棺束為咸繩禮記喪大記
凡封土以咸注讀為緘周禮冢人注凡封用紼大夫以咸)椷(説文篋也从木咸聲徐曰木篋也函屬一曰桮也)
瑊(説文本作玪玪□石之次玉者集韻或作瑊選相如賦瑊玏𤣥厲注音咸𤣥厲黒石可用磨又侵韻)○監
(居銜切音與緘同説文臨下也从臥䘓省聲徐曰安居以臨下監之也廣韻領也察也又鑑韻書三監古懴切)鑑(説文
鑑諸可以取明水於月从金監聲廣韻又明也増韻又照也或作鑒徐按周禮春始治鑒又韓愈酬盧雲夫詩怯膽變勇神明
鑒又鑑韻○毛氏韻增)○咸(胡䜛切羽濁音説文皆也悉也从口从戌戌悉也徐曰其口同也前司馬相如傳上
咸五下登三師古曰與五帝皆盛也又爾雅丘左髙曰咸又卦名感也又姓巫咸之後今東海有之)諴(説文和也从言
咸聲引書諴于小民又誠也書至諴感神)鹹(説文銜也北方味也从鹵咸聲増韻鹽味也俗作醎非是)函(匱也
杯也集韻或作䤴㮀一曰木名又姓漢有豫章太守函熈通作咸周禮伊耆氏共杖咸注讀為函以此藏杖又覃感韻)
崡(山名在肴陵集韻通作函漢賈誼過秦論秦孝公據殽函之阻殽謂殽山咸謂函谷又函谷關名漢在𢎞農□嶺今
移在河南糓城師古曰桃林縣南有洪澑澗水即古所謂函谷尚有舊闗餘跡今陜州靈寶縣○今増)○銜(平監
切音與咸同説文馬勒口中从金行銜者行馬者也徐曰馬銜所以制馬之行也㑹意漢張敞傳利其銜䇿又官吏階位曰銜
俗作銜非)嗛(説文口有所銜也从口兼聲漢書大宛傳鳥嗛肉蜚其上又有所挾也佞幸傳太后由此嗛韓嫣通作銜
周禮大司馬鼓行徒銜枚注枚如箸銜之軍法止語也又奉命曰銜集韻或作咁又感韻俗作㘅非是○詩勿士行枚鄭注引
周禮作銜○今增○已上屬緘字母韻)○嵌(丘銜切音與龕同嵌巖山險貌集韻或作嵰亦作嶔廞)○嵒
(疑咸切角次濁次音舊韻魚咸切○䝉古韻音入喻母説文山巖也从山品聲今通作巖増韻石窟曰巖深通曰洞書傅巖晉
顧愷之傳千巖競秀杜詩重巖細菊斑與嵒同)碞(説文磛碞也从石品聲引周書顧畏于民碞孔安國注碞僣也謂下
民僣差禮義徐曰按尚書傳嶜嵒不齊也取參差不齊之義)麙(鹿絶有力)○巖(疑銜切音與嵒同舊韻魚
銜切説文岸也从山嚴聲徐曰古言巖廊者殿旁髙廡也一曰險也左傳制巖邑也或省作嚴)壧(穴也漢房中歌壧處
頃聽○毛氏韻增)○諵(泥咸切徴次濁音詀諵語聲諵諵多言貌又覃韻)喃(呢喃語不了又燕語又覃
韻○毛氏韻増)○凡(符咸切次宫濁音説文□最括也从二从了二偶也了古文及也廣韻又常也皆也非一也又
漢景帝紀凡號石奮萬石君謂總計也廣雅凡輕也謂輕微之稱又國名在濬州左傳凡蔣邢茅胙祭周公之𦙍也又姓周公
子凡伯之後俗作凢非)帆(舟上幔所以汎風集韻或作䑺韓愈南海廟碑祥飈送䑺通作颿徐鉉等曰舟船之颿本
用此颿字今别作帆又梵韻)氾(鄭地名在許州襄城縣一里史匈奴傳汜邑又姓漢有汜勝之撰書十八篇言種植
之事又梵韻○毛氏曰从㔾音胡感切从已誤)䀀(盃也集韻或作盕□又梵韻)颿(馬疾歩又梵韻)渢
(渢渢中庸聲又東梵韻)○詀(知咸切次商清音詀謔也)○欃(初銜切次商次清音爾雅彗星為欃䅮廣
韻又檀木别名集韻或作□亦作毚史孔子世家注孔子墓有毚檀之樹通作攙又見霽韻彗字下注)○讒(鋤咸
切次商濁音説文譛也从言毚聲荀子傷良曰讒又鑑韻)儳(説文儳互不齊也从人毚聲引左傳鼓儳可也注儳巖未
整陳也又勘䧟韻○禮韻續降)饞(饕也通作嚵韓愈月蝕詩雖食八九無嚵名)瀺(瀺灂水聲前相如賦瀺灂
霣隊○毛氏韻増)毚(説文狡兔也从兔㲋聲詩趯趯毚兔注兔之駿者集韻或作攙○本从□字當作毚俗作□□
皆非)蔪(蔪蔪麥秀○毛氏韻増)巉(鋤銜切音與讒同巉巗髙也杜詩虎之飢下巉嵒集韻或作嶃嶄漢相如
傳嶄巖尖鋭貌亦作漸詩漸漸之石注山石髙峻又䧟韻○舊韻别出漸字今正)鑱(説文鋭也一曰犂鐵杜詩長鑱
白木柄集韻或作□)獑(獑猢獸名似猿前相如賦獑猢穀跪張揖曰獑猢頭上有髦腰以上黒選東京賦羂獑猢○今
増)劖(説文㫁也从刀毚聲一曰剽釗也徐曰劖鑿也韓愈詩造化何以當鑴劖)○㩥(師咸切次商次清次
音説文好手也从手韯聲引詩㩥㩥女手或作摻今文詩摻摻女手注猶纎纎也集韻亦作撆又鹽豏勘韻注)纎(細也
韓愈酬盧雲夫詩樓頭皎月不共宿其柰就缺行纎纎叶音所咸切又鹽韻○毛氏韻増)摲(芟也禮記有摲而播者又
鑑韻)○衫(師銜切音與㩥同小襦也釋名云芟也末無袖端方言陳魏宋楚之間謂之襜或謂之單襦集韻通作襂)
杉(説文木也似松而材為良本作檆从木煔聲徐曰即今書杉字集韻或作煔爾雅柀煔)彡(説文彡毛飾畫
文也象形徐曰多以羽旄為飾象彡彡然)釤(鏟屬韓愈李大夫墓誌鏄釤鉏斸注釤大鏟斸大鋤晉東夷傳有沙樓國
帥釤加○今増)縿(説文旌旗之斿也从糸參聲周禮太常九旗之畫日月者正幅為縿斿則屬焉詩干旄注縿或以維
持之集韻或作幓亦作韱襂□通作□衫又蕭韻)㺑(犬容頭進也又賊也韓文征蜀聮句中矢𩔖妖㺑注神異經云
人形捕蟩蟹以食○毛氏韻増)纔(帛青色又咍韻○毛氏韻增)芟(説文刈草也从艸殳聲除草曰芟一曰以
足蹋夷草作癹也癹正未切集韻或作蔪漢賈誼傳蔪去不義諸侯○已上屬甘字母韻)





　　古今韻㑹舉要卷十

　　欽定四庫全書

　　古今韻㑹舉要卷十一

　　元　黄公紹　原編

　　熊　忠　舉要

　　上聲

　　一(董獨用)　　　　二(腫獨用)

　　三(講獨用)　　　　四(紙與㫖止通)

　　五(尾獨用)　　　　六(語獨用)

　　七(麌與姥通)　　　八(薺獨用)

　　九(蟹與駭通)　　　十(賄與海通)

　　十一(軫與凖通)　　十二(吻與隠通)

　　十三(阮與混狠通)　十四(旱與緩通)

　　十五(潸與産通)　　十六(銑與獮通)

　　十七(篠與小通)　　十八(巧獨用)

　　十九(皓獨用)　　　二十(哿與果通)

　　二十一(馬獨用)　　二十二(養與蕩通)

　　二十三(梗與耿静通)二十四(迥獨用)

　　二十五(拯與等通)　二十六(有與厚黝通)

　　二十七(寢獨用)　　二十八(感與敢通)

　　二十九(忝與儼通)　三十(豏與檻范通)

　　禮部韻略(二千零三十四字)　禮韻續降(三十三字)

　　禮韻補遺(八字)　　　毛氏韻增(三百五十九字)

　　平水韻增(六十八字)　　　今増(一百字)

　　一　(董獨用)

　　孔(苦動切角次清音説文通也嘉美之也从􁧠从子􁧠請子之候鳥也􁧠至而得子嘉美之也故古人名嘉字子孔一
曰甚也詩亦孔之炤祈年孔夙又鳥名山海經南方多孔鳥博物志孔雀尾有金翠出罽賔國續漢書出西域條支國又姓史
孔子世家注宋㣲子後孔父嘉五世别為公族姓孔氏集韻古作□○監韻舊注穴也今正)空(竅也注見束韻空字
又周禮考工記函又胝其鑚空音上聲史舜紀穿為匿空旁出莊子壘空之在大澤注小穴也通作孔張騫傳當孔道韓文百
孔千瘡又東送韻○張氏補道)悾(悾愡倐不得志又東江韻○平水韻増)倥(倥偬事多又東送韻○平水韻
增)○董(多動切徵清音正也督也書董之用威又姓飂叔安後好龍舜腸姓董)蕫(薡蕫革名)懂(懵懂
心亂○平水韻增)□(□鍾鼓鳴○平水韻増)蝀(螮蝀虹也禮記毛詩並上聲又東送韻)○侗
(吐孔切徴次清音直貌一曰長也又東韻○毛氏韻増)桶(木器受六升通俗云受漆者曰桶可以盛食又二腫韻)
捅(進前也引也○平水韻増)瞳(曈曨日欲明貌又東韻○毛氏韻増)統(糸也總也綱也緒也撫御也又
見宋韻注○毛氏曰統字諸家皆去聲唯玉篇音桶公羊傳大一統無音合從通用○毛氏韻増)○動(杜孔切徴
濁音説文作也廣韻出也摇也一曰躁也増韻動静之對又送韻)　洞(洞洞孝敬心至也禮記祭法洞洞乎屬屬乎又
澒洞相通貌又送韻)挏(説文推引也漢有挏馬官作酒前禮志給太官挏馬酒李竒曰以馬乳為酒撞挏乃成馬駱味
如酒飲之亦醉故呼馬酒挏音動前百官志注如淳曰主乳馬以韋革為夾兜受數斗盛馬乳挏取其上肥因名挏馬又東韻)
詷(􁞯詞急也又東送韻)眮(瞋日顧視也)酮(酒酢瓌也又東韻)○琫(補孔切宫清音説文
佩刀上飾从玉奉聲徐曰刀削上飾也琫之言捧也若捧持之也上謂首也或作鞛左傳藻率鞸鞛集韻亦作鞛琣○詩詁曰
詩鞸琫有珌毛傳云鞸容刀鞸也琫上飾珌下飾又公劉鞸琫容刀毛云上曰琫下曰鞸孔疏云古之言鞸猶今之言鞘也内
則注遰刀鞸琫上飾珌下飾毛傳言下曰鞸者又因琫為在上之飾下則指鞸之體言也○禮韻舊注刀下飾今正○案説文
詩傳皆言鞸刀鞸也琫上飾珌下飾爾雅刀室謂之鞸鞛鞛與琫同故亦言鞛上飾鞸下飾如公劉詩毛傳是也左傳藻率鞸
鞛杜注鞸刀削上飾鞸下飾盖誤以鞸鞛為上下飾也諸韻今皆注為刀下飾盖承用杜注而未詳説文詩傳之義也)
□(瓜多實貌通作唪詩瓜瓞唪唪○今増)唪(説文大笑也又腫韻○禮韻續降舊注瓜實也今正)菶
(草盛貌又東韻)玤(石次玉又講韻○从丰音豐作丰誤)䋽(説文枲履也从糸封聲一曰小兒皮屨荀子菲䋽屨集韻
亦書作􁚩又陽講韻○毛氏韻増)○蠓(母總切宫次濁音説文蠛蠓也从虫蒙聲列子蠛蠓生朽壤之上因雨而
生覩陽而死莊子謂之醯雞爾雅小蟲似蜹亂飛列子食醯頥輅即蠓是也郭璞云蠓飛磑則天風舂則天雨言將風則旋飛
如磑一上一下如舂則雨)曚(暡曚日未明又東韻)幪(幪幪茂盛貌詩麻麥幪幪又東韻)濛(㣲雨一曰
濛鴻大水一曰小溝又東韻○毛氏韻増)蒙(蔑蒙飛揚貌前相如賦蔑蒙踊躍張揖曰飛揚也通作蠓前揚雄賦蔑蠓
撇天晉灼曰蔑幪疾也又東韻○今増)懵(廣雅闇也一曰心亂集韻或作懜懞又東送嶝韻)○總(祖動
㘦商清音説文聚束也从糸悤聲一曰皆也廣韻合也増韻統也括也魏都賦縑總注黄雎總絹也或作摠書汝惟不怠摠朕
師史記作㹅大宛傳其大㹅集韻古作□俗作搃非是○平水韻重添搃字今刪)傯(倥傯苦也王逸曰困苦也一曰
事多増韻不暇給也又送韻)熜(説文然麻蒸也)憁(悾憁)􁇄(禾聚束也集韻或作稯通作總書百里賦
納總孔注禾藳曰總入之供飼國逺)􁜓(屋階中㑹又東韻)𩮰(馬鬛一曰𩮰角集韻或作䰌通作總詩總角丱
兮禮記檀弓注總束髪垂為飾内則疏云裂練繒為之周禮追師䟽云既繫其本又總其末○毛氏韻増)蓯(草名爾雅
須葑蓯一曰菶蓯草貌又東韻)嵸(巃嵸山貌又東韻)縱(趨事貌禮記喪事欲其縱縱爾又東送韻○張
氏補遺)􁖪(車輪方言關西謂之􁖪集韻或作摠○禮韻本出䡯字)鬷(草名爾雅軌鬷一名素華又東韻○
毛氏韻増)翪(鳥飛竦翼上下也注見東韻㚇字)○駷(損動切次商次清次音公羊傳定八年陽越下取策
臨南駷馬注捶馬銜走集韻或作摗又腫韻)○蓊(烏孔切羽清音蓊鬱草木盛貌相如傳覩衆樹之蓊薆一曰草
名可染黄又東韻)翁(翁翁茐白色又醲貌周禮酒正注盎猶翁也成而翁翁然又擁也莊子磨翁而旋入又東韻○
毛氏韻増)滃(説文雲氣起也从水翁聲徐曰雲起於水一曰大水貌増韻雲濃貌)塕(塕埲塵起貌)○
嗊(虎孔切羽次清音囉嗊歌也)澒(説文丹砂所化為水銀从水項聲引淮南子曰弱土之氣御于白天生白
礜白礜生白澒五百嵗生白金澒水銀也或作汞○案説文呼孔切禮韻舊注誤今正)○鴻(胡孔切羽濁音濛鴻
大水也又尨鴻未分之象後思𤣥賦踰厖鴻於宕㝠厖音亡孔切又流轉貌通作濛澒又杜牧罪言混澒回轉又東韻○毛氏
韻増)○籠(魯孔切半徴商音竹器又東冬韻)曨(曈曨欲明也又東韻)攏(持也掠也一曰拗攏籌也
○平水韻増)鸗(小鳥史楚世家鄒費邽邳者羅鸗也○毛氏韻増)竉(孔竉穴也又晉王澄傳蜀流人作亂
澄襲之於寵州今増○已上屬孔字母韻)

　　二(腫獨用)

　　拱(古勇切角清音説文斂手也从手共聲徐曰兩手大指頭相拄也廣韻手抱也増韻兩手合持曰拱書桑穀生太戊
之朝七日大拱孟子拱把之桐梓又拱翊環衛也又竦手也禮記拱而尚左玉藻垂拱注疏沓手也身俯手沓下垂也又州名
漢陳留郡宋置拱州或省作共論語衆星共之)珙(璧也集韻或作□通作拱老子拱璧)栱(爾雅杙大者謂之栱
増韻又栱枓)拲(説文兩手共同械也从手共聲周禮上罪梏拲而桎金陵王氏曰梏在脰桎在足拲在手集韻或作
恭又沃韻)鞏(説文□从韋束也引易鞏用黄牛之革从革巩聲一曰固也又方言齊謂火乾為鞏又縣名在河南伯國
左傳商有鞏亳之命又州名唐渭州宋改鞏州又姓晉大夫鞏朔○毛氏曰从□當作巩俗作鞏)蛬(蟋蟀本作□博
雅□促織或作蛬韓愈詩幽響泄濳蛬又冬韻)○恐(丘勇切角次清音説文懼也从心巩聲徐曰恐猶兇也又惶恐
海録云唐太宗撰太子接三師禮與三師書前名惶恐後名惶恐再拜集韻或作㤟古作忐)跫(行聲増韻悚也又喜
貌莊子聞足音跫然而喜又冬韻○毛氏韻増)○竦(荀勇切商次清次音説文敬也从立从束自申束也一曰上也
國語竦善抑惡増韻又竦動也集韻或作捒古作□□)駷(捶馬銜走也又董韻注)悚(説文懼也本作愯从
心雙省聲今作悚集韻或作□漢刑法志□之以行注晉灼曰古悚字集韻通作聳又講韻)聳(説文生而耳聾曰聳
从耳從聲一曰髙也又方言欲也勸也)慫(説文驚也从心從聲文選西京賦怵悼傈而慫兢○今増)蓯(衝蓯
相入貌前相如賦騷擾衝蓯又冬韻今増)嵷(嵱嵷山峯貌前甘泉賦陵髙衍之嵱嵷注如淳曰上下衆多貌或作􁪄杜
甫西嶽賦風御冉以縱􁪄○毛氏韻増)䙕(禪衣也)傱(疾貌揚雄賦風傱傱以扶轄注師古曰前進意又校
獵賦萃傱沇溶埤倉走貌集韻或作□○今増)○重(柱勇切次商濁音厚也善也慎也增韻重輕之對集韻古作□
又冬韻○毛氏曰凡物不輕而重則上　聲因其可重而重之與再重鄭重皆去聲)鮦(説文魚名一曰鱧也又東有二韻)
○擁(委勇切羽清音説文抱也本作􁌾从手雝聲今作擁又持也衛也羣從也集韻或作□擁亦書作□□漢書通
作雍前夏侯嬰傳面雍樹馳注師古曰面□也雍抱持之蘇林曰南方謂抱小兒為雍樹)壅(堨塞也廣韻障也增韻又
培也或作廱前五行志廱河三日不流後論都賦廱偃西戎亦作□前王莽傳邕河水不流又作雝詩維塵雝兮通作雍前武
紀雍於上聞周禮雍氏注隄防止水者揚雄賦雍神休又冬宋韻)○洶(詡拱切羽次清音説文涌也从水匈聲一
曰洶涌水聲又冬韻)詾(衆言也廣韻又詾嚇也増韻喧戾之聲也或作哅荀子以為哅哅亦作匈漢髙紀天下匈匈數
嵗師古曰喧擾之意荀子君子不為小人匈匈而輟行通作兇翟方進傳羣下兇兇又冬宋韻)兇(説文擾恐也从人在
凶下引左傳曹人兇懼徐曰衆亂而懼也集韻或作忷)○隴(魯勇切半徴商音説文大坂也在天水者最大因以
名州从􁂅龍聲漢汧縣今秦鳳路又瓦隴名魁陸嶺表録殻中有肉紫色曰天臠䏑)壟(説文丘壟也从土龍聲一曰田
埒也書傳云壟畝也陳勝傳輟耕而之壟上師古曰田中之髙處又方言秦晉之間冡謂之壟禮記適墓不登壟或作壠列子
逆之壠端亦省作龍孟子龍斷而登之集韻通作隴)○甬(尹竦切羽次濁音説文□草木華甬甬然也从弓用聲
弓草木葉未𤼵也侯坎切徐曰甬之言涌也若水涌出也一曰甬東地名在越又周禮鍾舞上謂之甬鍾柄鼻也)筩
(箭室又東韻)俑(説文痛也从人甬聲一曰偶人廣韻送葬木偶人設闗而能跳踊故名俑又東韻)涌(説文
滕也从水甬聲廣韻清泉増韻水上溢也一曰水名在楚國集韻或作湧通作踊前天文志水泉涌)桶(斛也史記商君
平斗桶通作甬禮記月令仲春角斗甬又董韻)埇(地名在淮泗一曰道上加土通作甬漢書甬道)踊(説文跳也
从足甬聲一曰刖者屨左傳晏子曰屨賤踊貴又喪記擗踊注男踴女擗集韻或作踴通作涌漢李尋傳涌趯)蛹(説文
繭蟲也从虫甬聲蠶化為蛹蛹化為為蛾韓愈詩眇若抽獨蛹○毛氏韻増)悀(心喜也集韻或作愑愹一曰凡以器盛而
滿謂之悀廣韻出也○平水韻増)慂(勸也方言南楚凡己不欲喜怒而旁人説者謂之慫慂或作臾前衡山王傳曰
夜縱臾如淳曰縱才勇切史讀作勇師古曰奬勸亦或作容史記衡山王傳從容又前郊祀歌旌容容騎沓沓般傱傱孟康曰
容音勇晉灼曰人相從勇)勇(説文氣也一曰健也从力甬聲勇者用也共用之為勇廣韻猛也増韻鋭也果敢也又决
也知死不避集韻本作勈古作甬□)溶(説文水盛也又鴻溶竦踴貌前相如賦紛鴻溶而上厲韓愈時論方洶溶又冬
韻○已上屬拱字母韻)○湩(覩勇切音與重同乳汁也晉載記飱羶飲湩一曰水濁也或作重前匈奴傳不如重
酪之便美又送宋韻)○□(乃瘇切徵次濁音博雅□□多也後崔駰達㫖紛□塞路凶虐播流○今増)○覂
(方勇切次宫清音覆也从西乏聲引顔延之賦馬無覂駕之軼或作泛前武紀泛駕之馬亦在御之而已師古曰馬有逸氣不
循軌轍也又食貨志大命將泛注覆也集韻亦或作□䟪)○捧(敷奉切次宫次清音掬也廣韻兩手承也或作奉史
藺相如傳身所奉飯集韻亦作抙)○奉(父勇切次宫濁音説文□承也从手从収丰聲𨽻作奉廣韻又與也獻也
集韻古作□又宋韻)唪(口髙貌一曰大笑又董韻○毛氏韻増)○腫(主勇切次商清音説文齊也从肉重
聲釋名云鍾也寒熟氣鍾聚也増韻服也)踵(説文追也从足重聲一曰往來貌徐曰猶言繼踵也廣韻足後也増韻又
躡也)種(𩔖也漢宣紀假公田種食増韻又種種猶物物也又荀子隴種而退注遺失貌又種種髪短貌左傳予髪種種
又束冬逞韻)○冡(展勇切音與腫同説文髙墳也从勹豖聲徐曰地髙起若有所包也釋名云腫也象山頂
之髙腫起又山頂曰冡集韻或作塚一曰大也周禮天官冡宰注百官總焉則謂之冡宰列職於王則稱大宰䟽云冡大
之上也論語冡宰注變大為冡進退異名)○寵(丑勇切次商次清音説文尊居也从宀龍聲一曰愛也恩也増
韻又尊榮也或作龍詩何天之龍鄭讀作寵榮名之謂)○□(豎勇切次商次濁音説文脛氣腫本作□从疒
童聲引詩既㣲且□徐按下濕地則生此疾今詩作□漢賈誼傳方病大□集韻或作踵籀作□□○已上屬孔氏母韻)
○宂(乳勇切半清商音説文□散也从宀人在屋下無田事也周書宫中之宂食人也徐曰無定所執也増韻
又雜也剩也忙也又官名續漢志宂從僕射注散從也集韻俗作□非○毛氏曰俗作冗亦非)茸(草生貌前相如
傳叢以蘢茸師古注聚貌又冬韻)䢇(不肖也一曰傝䢇劣也通作茸前賈誼傳闒茸尊顯師古曰下材不肖之人或
作㲩□)氄(説文毛盛也本作□从毛準聲引書鳥獸㲝髦今文作氄集韻或作□䩸氄縟○增韻注作㲝誤)
□(拒也○毛氏韻增)軵(説文反推車令有所付也一曰輕車也淮南子軵車而餉漢馮奉世傳再三𤼵
軵集韻或作輔□蒙古韻宂屬拱字母韻)

　　三(講獨用)

　　講(古項切角清音説文和解也从言冓聲徐曰古人言講解猶和解也廣韻告也謀也論也増韻又究也)
耩(耕也集韻或作□)港(水分流也増韻乂水中行舟道)○控(克講切角濁音打也又送韻○
平水韻増)○項(戶講切羽濁音説文頭後也从頁工聲廣韻頸項釋名确也堅确受枕之處又姓本姬姓國齊
滅之子孫以國為氏)缿(説文受錢器也从缶后聲古以瓦今以竹一同缿如瓶可受投書徐曰謂入而不能出之
器也漢趙廣漢教吏為缿筩史酷吏傳惡少年投缿徐廣音項三蒼胡江切○已上屬講字母韻)􁒍(所項切次
商次清次音執也又奬也漢志􁒍之以行又腫韻○毛氏韻增○已上屬廣字母韻)○䋽(補講切宫清音小兒
皮屨一曰枲屨集韻或作􁢵亦書作􁚩又玉堂閑始以肩揖人曰􁚩輕脱貌又陽董韻)○棒(部頂切宫濁音説文
梲也本作棓从木咅聲謂木杖廣韻又打也或作棒集韻亦作□㭋)蚌(説文蜃屬从虫丰聲廣韻蛤也或作蜯班固答
賓戲隨侯之珠藏於蜯蛤集韻亦作穌又作硥蛖)玤(説文石之次玉者以為系璧从玉丰聲讀若蚌徐曰系璧飾玉
糸也當許慎時未有反字故言讀若也又董韻)䎧(耜屬埤倉䥯器)○厖(母講切宫次濁音豐也厚也詩為下
國駿厖毛傳讀如平聲鄭箋音上聲又江韻○毛氏韻増○已上屬吭字母韻)

　　四(紙與㫖止通)

　　己(苟起切角清音説文己中宫也象萬物辟藏詘之形也徐曰萬物與隂陽之氣藏則歸土屈曲包容象人腹圜曲也
又腹中央也漢書理紀於己月令其日戊己注戊言茂己言起爾雅嵗在己曰屠維月在己曰刖增韻又身也對物而言曰彼己
書謂人莫己若者己又私也論語克己復禮為仁古作亡説文徐曰家語子夏聞讀史記曰晉師以三豕渡河曰己亥也當是
此亡字又寘韻作已誤)紀(説文絲别也从糸已聲禮記衆之紀也注絲縷之數又理也又大曰綱小曰紀總之為綱
周之為紀廣韻極也㑹也事也又經紀也増韻又編著也又記也史本紀注索隐曰本其事而記之又十二年曰一紀取嵗星
一周又十紀書序注張揖云倉頡為帝王生於𤣥通之紀廣雅曰自開闢至獲麟二百七十六萬嵗分為十紀二十七萬六十
年為一紀十紀者九龍五龍攝提合雒連通序命揗飛因提禪通流訖又星紀辰名七政終始於斗牛故曰星紀又國名在東
海贑榆縣杞城後遷劇又姓出丹陽漢紀信○史注臨朐縣東本亦名紀後訛為劇)○几(舉履切音與已同説文□
踞几也象形徐曰人所凭坐也周禮五几玉几彫几彤几䰍几素几廣韻案屬通作机左傳設机而不倚易渙奔其机注承物
者○毛氏曰鉤挑者為几案之几不鉤挑者為几音殳烏短羽也)机(説文木名从木几聲徐按山海經單狐之山多
机木似榆)㲹(水涯)麂(説文大麋也本作􁋙从鹿㫖聲徐按爾雅􁋙大麋旄尾狗足旄音冒今文作麂)○
掎(舉綺切音與己同説文偏引也从手奇聲徐引左傳譬如捕鹿諸戎掎之注掎其足也廣韻牽一腳也罥其首曰角
掎其足曰掎詩伐木掎矣注伐木斧其前乃以繩繫木從後牽倒之又支韻)踦(博雅脛也又公羊傳相與踦閭而語
何休説閉一扇開一扇一人在内一人在外曰踦閭又支韻○監韻舊注蹇也今正)剞(説文剞劂曲刀也从刀奇聲一
曰剞曲刀劂曲鑿又支韻)□(蹇也一曰一足行○今増)庋(閣藏食物也禮記檀弓始死之奠其餘閣也歟注閣
庋藏也或作攱史梁孝王傳義格注如淳曰攱閣不得下士昏禮注作庪楣前接簷為庪集韻亦或作庪㨳)○綺
(去倚切角次清音説文繒也从糸竒聲師古曰今細綾又姓漢四皓綺里季)觭(牛角謂之觭一曰角一俯一仰又支
韻)○起(口已切音與徛同説文能立也从走已聲廣韻又興也作也𤼵也論語起予者商也又姓集韻古作□)
把(説文枸把也从木己聲徐按枸把多生荒城坂岸之上左傳我有圃生之把乎言非其宜也廣韻枸把春名天精子
夏名苟把葉秋名郤老枝冬名地骨根詩緝枸把一名枸檵本草一名仙人杖根名地骨皮春作羹茹㣲苦又木名陸璣曰如
樗理白而滑可為函及橦板其子為蝱左傳把梓皮革自楚往也孔叢子把梓連抱又柳屬生水旁如栁人以為車轂孟子把
栁為桮棬又國名夏後雍丘本把國又姓史禹後有杞氏集韻或作梩○詩緝曰詩有三把將仲子母折我樹杞栁屬也南山
有臺有把湛露在彼把棘山木也杕杜北山言采其杞四月隰有把桋枸把也○詩話曰南山有把注陸璣曰把一名苟骨案
杞大木也陸説盖誤以為枸把也○禮韻舊注枸把今増注)屺(説文山無草木詩陟彼屺兮集韻亦書作㞯)玘
(佩王○毛氏韻増)芑(説文白苗嘉穀从艸己聲引詩維穈維芑今之白粱粟又菜名詩豊芑注陸疏云芑菜似苦莱
莖青白色摘其葉有白汁脆可生食亦可蒸為茹○詩緝李氏曰毛以采芑為菜豊芑為草穈芑為穀王氏皆以為穀○禮韻
舊注穀也今増注)○技(巨綺切角濁音説文巧也从手支聲廣韻藝也又方術也通作伎漢桓譚傳小才伎數之
人注伎方伎也揚子通天地而不通人曰伎與技同又寘韻)伎(説文與也从人支聲廣韻侣也又能也馮驩傳無他
伎能陸機文賦程才效伎唐司空圖曰伎倆雖多性靈惡又支寘韻○毛氏韻増)妓(説文婦人小物也从女支聲徐
曰物猶言人物也廣韻女樂也晉謝安攜妓㳺東山又𡨕韻○毛氏韻増)䗁(蟬也又長足蟲又支寘韻○毛氏韻増)
錡(釡也方言江淮陳楚之間謂之錡又本韻○毛氏韻増)○跽(巨几切音與技同説文長跪也从足忌聲
伸兩足兩膝著地而立身釋名跽也見所敬忌不敢自安史范雎傳秦王跽莊子擎跽曲拳或作􁇶○禮韻注拜也今正)○
螘(語綺切角次濁音説文蚍蜉也从虫豈聲爾雅蚍蜉大螘小或作蟻史記五帝紀鳥獸蟲蟻陸佃曰蟻有君臣之義
故字从義書麻冕蟻裳所以申君臣之義注色𤣥也又浮蟻酒也爾雅酒有况齊浮蟻在上洗洗然亦作蛾禮記蛾子特術之
揚雄賦扶服蛾伏集韻亦或作□○又尾韻)轙(説文車衡載轡者注見支韻疑羈切)艤(南方人謂整舟向岸
曰艤集韻或作檥史注見支韻檥字)礒(石貌廣韻碕礒劉安招𨼆士嶔崯碕礒碕音綺集韻或作硪○毛氏韻増)
齮(齧也前田儋傳齮齕首用事者如淳曰側齧也齕齩也)錡(説文鉏䥏也从金奇聲江淮之間謂釡曰錡徐按左傳
筐筥錡崟之器注有足曰錡一曰蘭錡兵藏又姓後漢錡嵩又支韻)○擬(偶起切音與綺同説文度也从手疑聲廣
韻又議也增韻又傳也又準擬揣度而待也易擬之而後言或作譺史龜策傳以待譺然集韻亦作懝漢書作儀前外戚傳皆
心儀霍將軍女音螘)儗(説文僭也从人疑聲一曰相儗也徐曰按史記僭儗字多如此又比也禮記儗人必於其倫或
作疑前食貨志逺方之能疑者並舉而爭起師古曰疑讀曰擬僭也謂與天子相比儗史蘇秦傳疑於王者又支寘韻)薿
(説文茂也从艸疑聲引詩黍稷薿薿徐曰苗盛之貌或作□通作儗前食貨志儗儗盛貌)孴(説文盛貌从孨曰聲徐按
靈光賦䒦栭欑羅以戢孴讀若薿又晉西河王子孴籀作□集韻或作□○今増)○矣(于已切音與蟻同説文□
語已詞也从矢㠯聲徐曰矣者直疾今試言矣則出氣直而疾㑹意栁宗元曰决辭也)○柅(乃徛切徵次濁音木
名也从木尼聲實如棃一曰椅柅木弱貌又本韻○今増)旎(旖旎旌旗從風貌増韻亦作猗□猶窈窕也通作柅前相
如賦垂雲蜺之徛柅又支韻今増)○俾(補弭切宫清音使也本作□今作俾廣韻又從禆職也或作卑荀子卑民
不迷○案説文俾益也一曰俾門侍人集韻□使也然今經傳皆作俾)髀(説文股也从骨卑聲釋名云卑也在下之
稱増韻股骨也又髖髀股外曰髖髖上曰髖髀古作䠋集韻或作脾又薺韻○禮韻補履切髀字重出今刪)鞞(説文
劒室也从革卑聲徐按左傳藻率鞞琫注刀削也又支齊逈韻)箄(説文簁箄也博雅箄簍□也又支霽韻)○
匕(補履切音與俾同説文□相與比叙也从反人匕亦所以用取飯一名柶廣韻匕匙又匕首通俗文云匕首劒屬其
頭𩔖匕短而便用又考工記匕首劒身長二尺重二斤一兩○俗作匕非匕乃化字)比(説文□宻也二人為□反从為
□相與周宻也徐引國語司馬侯曰罔與比而事吾君矣又並也校也唐比部官名又左傳擇善而從曰比杜預曰比方也又
支直質韻)妣(説文殁母也从女比聲爾雅父曰考母曰妣妣之言嫓也籀省作□)䃾(説文以豚祀司命引漢律
祀司命从示匕聲集韻或省作祀)秕(説文不成粟也从禾比聲書若粟之有秕漢安帝賛秕我王度注喻穢也或作
粃莊子塵垢粃糠集韻或省作□○增韻粃字别出義重今附)朼(所以載牲體集韻或作枇通作匕禮記以匕載鼎實
升諸俎雜記云匕用桑長三尺吉禮用棘喪禮用桑詩有捄棘匕注捄長貌匕所以載肉出鼎○毛氏韻増)○庀
(普弭切宫次清音治也又具也左傳官庀其司或作比周禮大胥比樂官鄭司農讀比為庀謂録具樂官集韻亦或作庇)
疕(説文酸痟也从疒匕聲徐按周禮有疾疕痬者又頭痬也周禮醫師注赤秃一曰痂也瘡上甲○禮韻又卑履切疕
字重出今刪)仳(説文别也从人比聲引詩有女仳離)諀(博雅諀訾毁也或作吡莊子吡其所不為也○增韻
又補履切吡字别出義同○今附)批(手擊唐史批逆鱗又支齊屑韻○毛氏韻増)○婢(部弭切宫濁音
説文女之卑者从女卑徐曰㑹意禮記自稱曰婢子注婢之言卑)埤(田百畝謂之埤又支韻)䠋(形下大也
周禮典同注鍾形下當䠋音婢或作卑考工記上欲尊而宇欲卑注隤下曰宇又禹卑宫室劉音婢○今増)庳(説文
中伏舎从广卑聲一曰屋卑徐曰低小屋左傳宫室卑痺廣韻或作埤前五行志塞埤㙲下卑也相如賦埤溼又支寘韻)○
弭(母婢切宫次濁音説文弓無縁可以解轡紛者从弓耳聲徐曰緣謂飾之也爾雅弓有縁謂之弓無傳謂之弭李巡
曰骨飾兩頭曰弓不以骨飾曰弭孫炎曰縁謂繳束而漆之廣韻弓末也詩象弭魚服注弓反末所以解紒箋云彆以象骨為
之以助御者解紒紒音髻彆音鼈集韻古作□○増韻亦作彌辟餌誤)渳(説文飲歃也从水弭聲又浴尸曰渳周禮
小宗伯大肆以秬鬯渳注大肆謂大伸之也○今增)彌(止也周禮彌災兵漢書彌亂謂止亂也廣韻又息也漢李廣傳
彌節白檀李竒注少安貌通作弭文選弭節又相如賦弭節徘徊揚雄傳靡節並與弭同○禮記郊特牲有由辟焉讀為弭謂
弭災兵陸曰由若祭門之𩔖辟若祭厲之𩔖○案弭弓弭也彌止也通作弭毛氏以彌餌辟字附出弓弭之下誤今増而正)
瀰(説文滿也木作濔从水爾聲或作瀰詩河水瀰瀰注水盛貌集韻亦或作□沔又文選蕪城賦瀰迣平原注相連漸
平貌)敉(説文撫也从支米聲引周書亦未克敉公功一曰愛也安也集韻或作侎□)芊(説文芊羊鳴也象氣
上出與牟同意徐曰牟牛鳴也故曰與牟同意此古楚姓也○毛氏曰上从□下从千今从卄从千誤)○紙(掌氏
切次商清音説文絮一苫也从糸氏聲古人書於帛故裁其邊幅如絮之一苫釋名云砥也平滑如砥一説古以擣絮後漢和
帝時蔡倫字敬仲始用樹膚及敝布魚網為之天下咸謂蔡侯紙又後人以生布作紙絲綖如故名麻紙以穀樹木皮作紙名
穀紙亦曰楮又姓後魏書官氏志云禹後改紙氏或作帋初學記曰古者以縑帛依書長短隨事截之名幡紙字从糸後剉故
布擣抄故从巾)坁(説文箸止也从土氏聲徐引左傳物乃坁伏或作汦亦作汝耆又紙薺韻○毛氏韻増)扺
(説文側手擊也从手氏聲徐引史記扺掌而談又梁到溉扺几於地集韻或作觗批通作扺前朱博傳奮髯扺几文選扺璧於
谷)抵(至也漢郊祀歌扺冬降霜又薺韻○毛氏韻增舊附扺字今别出)砥(説文柔石也本作厎从厂氏聲
徐曰可以為礪漢梅福傳爵禄天下之厎石蕭望之傳厎厲鋒鍔師古曰厎柔石厲卓石或从石作砥今文从或作字詩周道
如砥禮記砥厲亷隅又砥柱山名通作㡳孟子引詩周道如底又支韻)只(説文□語已詞也从口象气下引之形徐
曰□气下引也按詩母也天只不諒人只今試言只則气下引也集韻或作□○佩觿集曰渠只之只本之尒切今讀若質○
孫氏曰只字韻書皆音之移之尒二切俗讀作質者訛杜詩只益丹心苦只想竹林眠寒花只暫香閨中只獨看憶渠愁只睡
之𩔖但當讀作止也)軹(説文車輪小穿从車只聲周禮大馭祭兩軹祭軌乃飲注軹謂兩槥字書云車輪之穿為道漢
書絏子嬰於軹涂詩詁曰軌轊也車軸之耑貫轂者名為轊轂末之小穿容轊者名為軹一曰地名廣韻又縣名在河内古作
􁉃周禮大馭注古書軹為􁉃通作枳)枳(説文木似橘从木只聲徐曰即藥家枳殻也考工記橘踰淮化為枳晏子曰江
南為橘江北為枳又馮衍顯志賦揵六枳以為籬注枳木髙而多刺可為籬又縣名在巴秦王子嬰降枳道旁蘇林曰在長安
東十二里又本韻)咫(説文中婦人手長八寸謂之咫周尺也从尺只聲集韻或作􁇕□)疻(説文毆傷也)
○旨(軫視切音與紙同説文□美也从甘匕聲□今省作日徐曰㫖甘也集韻或作㫖通作指荀子物則指矣説文
古作□集韻亦作□□)指(説文手指也从手㫖聲手指大曰拇二曰食中曰將四五曰無名左傳宣四年注疏五指
巨指食指將指無名指小指又手足皆曰指定十四年闔廬傷將指注足大指言其將領諸指足之用力大指最多手之取物
中指為長故足以大指為將手以中指為將食指者食所偏用服虔曰俗所謂疌鹽指也廣韻又示也斥也增韻又指麾也或
作指賈誼傳頥指如意如淳曰但動頤指麾則所欲皆如意貢禹傳目指氣使師古曰動目以指物出氣以使人集韻亦作脂)
恉(説文意也从心㫖聲廣韻志也増韻意向也通作㫖孝經序㑹五經之旨趣孟子序㫖意合同亦通作指孟子言近
而指遠史記具道本指張湯傳承上指孔光傳希指○今増○説文徐曰指手指也㫖甘美也唯此為意恉字古今假借多致
紛雜)厎(説文本厎礪字注見砥下一曰致也又定也書朕言惠可厎行西旅底貢厥獒或作厎左傳日官居卿以厎日
漢書作底日亦或作耆詩耆定爾功注致也音指與底同又支真二韻○増韻耆字别出今正)○止(諸市切音與紙
同説文止下也象草木出有址故以止為足徐曰初生根幹也一曰已也廣韻停也息也待也増韻又至也靜也居也晦庵朱
氏曰止者必至於是而不遷之意又留也論語止子路宿)芷(香草出近道下濕地可作面脂其葉曰蒿麻可用沐浴本
草一名澤芳一名囂一名葯一名芳草楚詞浴蘭湯兮沐芳又芷陽縣名或作茞禮記内則貌化茞蘭注本又作芷説文楚謂
之離晉謂之䖀齊謂之茞○集韻本音内芷字注香草别出茞字注草名靡蕪今案禮記内則注茞又作芷引漢書韋昭注香
草也又案漢書芷陽縣史記吕不韋傳作茞陽芷茞字異義同)沚(説文小渚曰沚引詩于沼于沚釋名止也可以止息
其上或作洔説文水暫益且止未减也)阯(説文基也从􁂅止聲又交阯郡名劉欣期交州記云交阯之人出南定縣
足骨無節身有毛卧者更扶始得起郭璞云腳脛曲戾相交所以謂雕題交阯與地志云其夷足大指開拆並立指則相交阯
與趾同古字通用應劭漢官儀云始開北方遂交於南以為子孫基阯集韻或作址通作趾左傳畧基趾○平水韻址字别出
誤○禮韻本出址字今正)趾(足也易鼎顛趾注無事曰趾陳設曰足通作止漢志斬左右止)畤(説文天地五帝
所基止祭地也右扶風有五畤好畤鄜畤皆黄帝時所築一曰秦文公立漢郊祀志作畦畤櫟陽師古曰如種韭畦之形於畦
中各為一土封又云祠之必於髙山之下畤命曰畤是則凡土髙處皆曰畤也)○徵(展里切音與紙同火音也爾雅
徵謂之矢漢志徵祉也物盛大而䋣祉也為大為禮為事樂書云聲出於心而齒合吻開謂之徵徵火也其性烈而善燭五音
配夏)○黹(展几切音與紙同説文黹箴縷所紩衣从㡀業省象刺文也徐鉉曰丵衆多也言䈅縷之工不一也爾雅
紩也郭璞曰今人呼縫紩為黹周禮祭社稷五祀則用黹冕謂黹繡衣而冕説文或作□集韻亦作䌤緻又作絺書黼黻絺繡
注鄭云刺也禮記曽子問注禆冕絺冕也絺音張里切又作希周禮司服希冕注本作絺刺粉米無晝也)鵗(北方雉又
微韻)○侈(敞尒切次商次清音説文掩脅也从人多聲一曰奢泰也詩巷伯哆兮侈兮注哆而侈大或作奓西京賦
心奓體忲)鉹(説文曲鉹也一曰鬵鼎从金多聲一曰小刀集韻或作紙又支韻)誃(説文離别也从言多聲按
周景王作誃臺徐引爾雅云堂樓邊小屋此盖小屋連於大屋體其實則别自為一區處也或作謻陸雲與兄書曰曹公所為
屋折其謻堂不可壌直以斧斫之又支韻注)哆(衆意左傳於是哆然外齊侯也一曰張口一曰大貌)恀(恃也
恃事曰恀)䏧(肉物肥美也詩為豆孔庶注䏧也○今増)姼(説文美女也从女多聲又姑姼輕薄貌或作□)㶴
(説文火盛从火多聲)袳(説文衣裾也从衣多聲徐曰禮言大夫袳袂謂其袂張大又地名春秋宣十五年㑹于袳左傳
注袳宋地在沛國相縣西南或作移禮記衣服以移之注廣大也又周禮追師注移袂緣衣之袂也集韻亦作□亦書作袲通
作侈禮記注侈者因物而大之名禮於衣袂半而益一謂之侈袂公羊傳㑹于侈○毛氏韻增)㢋(説文廣也从广侈聲
引國語夾溝而㢋我徐曰㢋我謂牽曳之使勢分廣也或省作㢁唐王忠嗣傳軍㢁翼掩之)懘(惉懘音不和也禮記
惉懘之音作又祭韻)○褫(丑豸切音與侈同奪也易終朝三褫之又解也廣韻又衣絮編也又本韻支寘韻)搋
(折也増韻又拽也或作拸莊子介者拸畫通作扡)䚦(角傾也又人名莊子䚦俞師曠聴之弗聞)扡(落也詩伐
木扡矣箋云析薪者隨其理音勑氐切詩緝曰以手離之也集韻通作拸廣韻俗作扯○禮韻舊作杝誤今正○案詩伐木扡
矣从手也聲初音侈説文引詩伐木杝矣从木旁也音豸音異字異而義實同盖今文毛詩陸徳明所定五經本也許慎説文
所引詩漢五經本也宜有小異禮韻於此音下出杝字既非今文之字又非説文之音兩失之矣今更定别於文尒切増出杝
字)○齒(醜止切音與侈同説文□口斷骨也象口齒之形止聲一曰年也禮記文王世子齒亦齡也注疏男子八
月生齒八嵗而齓女子七月生齒七嵗而齓是人壽之數廣韻又齒録也増韻又列也左傳何敢與諸任齒又以年相序也禮
記入學齒胄又鑿齒獸名長楊賦注服䖍曰鑿齒五尺齒似鑿食人又人名晉習鑿齒説文古作□□)茝(香草注見
前止字又海韻)䊼(績苧一紕謂之䊼○毛氏韻増作紕誤今正)○恥(丑里切音與侈同説文辱也从心耳
聲廣韻慙也集韻或作誀俗作恥非)祉(説文福也从示止聲徐曰祉之言止也福所止不移也○俗作止音誤)○
弛(賞是切次商次清次音説文弓解也从弓也聲徐曰去弦也又前武紀跅弛之士師古曰跅者跅落無檢局弛者弛
廢不遵禮度廣韻釋也説文或作□集韻亦作㢮○禮韻舊出㢮字)阤(壞也又本韻歌哿韻)施(周禮施舍通作
弛禮記孔子閒居弛其文徳注施也又支寘韻○毛氏韻増)豕(説文豕彘也竭其尾故謂之豕象毛足而後有尾徐
曰竭舉也廣韻豬也禮記豕曰剛鬛易坎為豕坎性趨下豕能俯其首又喜卑穢亦水畜也又犬喜雪馬喜風豕喜雨天將雨
則豕進涉水詩烝涉波矣説文古作豕)○矢(矧視切音與弛同説文□弓弩矢也从入象鏑括羽之形古者夷牟
初作矢徐曰􁄅象括羽也孫卿子曰浮游作矢釋名云指也有所指而迅疾周禮矢人謂枉矢絜矢殺矢鍭矢矰矢茀矢恒矢
庳矢集韻或作笑一曰陳也書臯陶矢厥謨左傳公矢魚于棠又誓也論語夫子矢之又正也直也詩矢詩不多又枉矢星名
狀𩔖大流星蛇行而倉黑望之如有毛目)屎(説文糞也本作􁌐从艸胃省集韻或作屎莊子道在屎溺又天文志天屎
星通作矢莊子以筐盛矢史亷頗三遺矢又支韻○今増)○始(首止切音與弛同説文女之初也从女台聲徐按易
至哉坤元萬物資始坤母道也㑹意廣韻初也又旬始星名前相如賦垂旬始以為慘李竒曰旬始如雄雞見北斗旁其怒青
黒色象伏鼈東京賦欃槍旬始注妖氣又州名屬廣漢郡魏改始州宋改隆慶府古作□乨亦作兘)○豸(丈尒切次
商濁音説文豸獸長脊行豸豸然欲有所伺殺形徐曰豸豸背隆長貌廣韻又蟲豸爾雅云有足曰蟲無足曰豸又解也止也
左傳庶有豸乎又西京賦増嬋娟以此豸注姿態妖蠱也又前相如賦陂池貏豸郭璞曰旁頽貌集韻或作□○増韻亦作廌
誤)褫(奪也注見丑豸切○平水韻増)傂(佌傂參差貌通作虒前揚雄傳柴虒參差張揖曰不齊貌如淳音此
豸○今増)廌(解廌獸名似羊能觸邪張敞傳解廌相如上林賦獬廌集韻通作豸後輿服志獬豸又蟹韻)阤
(説文小崩也从􁂅也聲徐按吳都賦崩巒阤岑一曰崖際也相如賦巖阤巘錡集韻或作陁亦作哆○禮韻别出陊字今附)
杝(説文落也从木也聲一曰析薪徐按詩伐木拖矣扡謂觀其理不欲妄挫之也池倚切又見本韻扡字下注○平水
韻増)○雉(文几切音與豸同説文鳥名从隹矢聲有十四種盧諸雉喬雉鳪雉鷩雉秩秩海雉翟山雉雗雉卓雉伊
洛以南曰翬江淮而南曰搖南方曰􁀂東方曰甾北方曰鵗西方曰鷷徐謂雉豸豸然介直貌爾雅雉絶有力奮謂最健鬬也
詩詁云雉種不一皆雞屬漢吕后名雉漢人諱之謂野雞陸佃云周官士執雉士死制故執雉所謂二生一死摰又至有時别
有倫其羽文明可用為儀故古者后服三翟又禮記檀弓申生雉經注疏雉牛鼻䋲也以牛繩自縊而死或謂雉生耿介被人
所獲此自屈折而死一曰陳也又理也又姓史殷後有雉氏集韻或作鴙􁜆古作□)薙(芟也廣韻芟草又霽韻)
埃(城三堵也太𤣥閑黄埃集韻或作垁今文通作雉王肅云城髙一丈曰堵三堵曰雉又禮記坊記都城不過百雉注
雉度名髙一丈長三丈春秋正義曰五版而堵五堵而雉堵四十尺雉二百尺公羊傳百雉而城注二萬尺周十一里三十二
步二尺公侯之制天子千雉伯七十雉子男五十雉胡氏曰雉飛不過二丈曰雉者取其飛之逺近為喻葉氏曰雉守死而不
犯分有自衛之道故都城言雉又灰韻○今増)滍(説文水出南陽魯陽縣東北入汝从水蚩聲晉杜預還襄陽引滍淯
水以浸田後光紀滍川盛溢或作泜左傳夾泜而軍杜注云出魯陽縣入汝○張氏補遺泜字今附○増韻又文里切泜字重
出亦誤今刪)踶(用心力有為之貌莊子踶踶為義○張氏補遺)峙(丈里切音與豸同爾雅供峙具也書峙乃
糗糧集韻或作跱)跱(説文本作歭躇也从止寺聲徐曰跱躇行不進也)畤(説文天地五帝祭地从田寺聲
注見諸市切○平水韻増)庤(説文儲置屋下也引詩庤乃錢鏄集韻或作□)痔(説文後病也从疒寺聲廣韻病
也増韻隐創也莊子䑛痔得車○毛氏韻増)偫(説文待也从人待聲徐按漢書張忠為孫寳設儲偫物以待須索也
通作跱後章紀儲跱)峙(山獨立貌通作峙廣韻峻峙屹立也通作跱晉書三國鼎跱○今増)○是(上紙切次
商次濁次音説文□直也从日正𨽻作是徐曰日中為正是一直不移也増韻是非之對又姓吴志是儀吳人本姓氏孔融嘲
之曰氏字民無上乃改為是説文籀作□)諟(説文理也从言是聲廣韻正也審也書顧諟天之明命朱氏曰諟謂常目
在之集韻或作惿)媞(説文諦也从女是聲一曰妍□也又江淮間謂其母曰媞○毛氏韻増)阺(説文本作
□蜀謂山岸之堆旁著欲落墮者氏象形□聲徐曰□堆之形□音移揚雄解嘲文響若氏隤今文作阺)䟗(説文尌也
从足氏聲一曰蹟聚也○禮韻舊注積也誤)氏(説文本氏崩字注見阺字徐曰姓氏也左傳胙土命氏正義曰氏猶
家也○例曰别而稱之曰氏合而言之曰族又支韻)○視(善旨切音與是同説文瞻也从見示聲廣韻又比也效也
説文古作眎眡亦作眡又寘韻)○市(士止切音與是同説文□買賣所之也市有恒从□□葢象物相及也□古文
及字□之省聲徐曰㑹意𨽻作市應劭風俗通恃也養贍老小恃以不匱也古史考神農作市世本祝融作市周禮司市大市
日側而市百族為主朝市朝時而市商賈為主夕市夕時而市販夫販婦為主又買也論語沽酒市脯又凡貿易賣買皆曰市)
恃(説文賴也从心寺聲廣韻依也集韻或作㤄)○􁓥(甚尒切音與是同説文以舌取食也本作舓从食易
聲今作􁓥或作舐□亦作咶苟子伏而咶天後鄧后傳夢及天而咶之又作狧前吴王濞傳狧糠及米言初狧糠遂及米)○
倚(𨼆綺切羽清音説文依也从人奇聲又姓楚左史倚相集韻或作奇鄒陽傳輪囷離奇通作猗詩猗重較兮注依也)
椅(椅柅木弱貌一曰木名集韻或作檹又廣韻椅柅絡絲柎増韻坐椅○毛氏韻増)輢(説文車旁也从車竒
聲考工記注殳戈戟矛皆插車輢又寘韻)猗(犗犬一曰猗狔弱貌廣韻猶窈窕也又詩猗彼女桑宋云已取葉存條曰
□又支韻○禮韻續降舊注誤)旖(旌旗從風貌集韻或省作旑○毛氏韻増)䭲(䭲馜香也今増)譩(𨼆已
切音與倚同唐辭也又之㣲韻○毛氏韻増)醫(和醴酏為飲也周禮酒正辨四飲之物二曰醫注禮記内則所謂或
以酏為醴凡醴濁釀酏為之則少清矣酏今之粥酏飲粥稀者之清也或作醷臆周禮酒正注鄭司農説内則水漿醷醫與醷
音亦相似文字不同記之者各異耳此皆一物釋文云醷本又作臆○毛氏韻増醷字别出音同○今刪)○喜(許已
切羽次清音説文樂也从壴从口徐曰口豈為喜豈者陳樂立而上見人心之悦則其面目粹然而變知其喜也集韻或作憘亦
作憙史周紀無不心熹前郊祀志天子心獨憙説文古作歖○毛氏曰从壴从口作喜誤)嬉(妹嬉夏桀妻氏唐桓
彦範傳桀奔南巢禍階未嬉通作喜國語桀伐有施人以妹喜女焉又志韻○毛氏韻増)○以(養里切羽次濁音説
文用也本作㠯从反巳巳止也反巳為以𨽻作㠯徐引春秋帥師例能左右之曰㠯經傳又皆作以復古編云古秦刻□今以
字也毛氏曰㠯偏旁作厶如□□字今皆作台䏍故□字亦從厶旁加人廣韻與也又為也論語視其所以通作已荀子所以
為人何已也注與以同)已(説文□本辰巳字注見象齒切止也廣韻此也又甚也訖也増韻又語終辭通作以史越
世家以服為臣漢張良傳殷事以畢並與已通○案辰已字本作已音以詳見象齒字注)苢(説文芣苢一曰馬舄其實
如麥从艸㠯聲徐按本草芣苢一名車前服之令人有子一名當道好生道閒江東呼蝦蟆衣山東名牛舌集韻或作苡詩注
采采芣苡廣韻又薏苡蓮實也通志又薏苡□珠也馬援載薏苡一車○禮韻本出苡字今正)○酏(演爾切音與以
同説文黍酒也从酉也聲一曰甜也賈侍中以為鬻清又支先韻)衪(衣縁也廣韻衣中袖又寘韻)肔(刳腸
也莊子云萇𢎞肔注裂也或作胣)匜(説文似羮魁柄中可以注水洒从匚也聲徐引左傳奉匜沃盥増韻盥手沃水
器又見支韻)迆(説文衺行也从辵也聲引夏書東迆北㑹于淮廣韻又邐也連接也集韻或作迤亦作施孟子蚤起
施從良人之所之注邪也與迆同○増韻亦作也誤)崺(峛崺丘名増韻又山卑長貌揚子觀東嶽而知衆山之峛崺也)
□(自得之語)○里(兩耳切半徵商音説文居也从甲土周禮五家為鄰五鄰為里風俗通云五家為軌十軌
為里里者止也五十家共居止也又路程以三百六十步為一里公羊傳注疏云古六尺為步三百步為里又方一里計十二
萬九千六百步禮記王制注疏步百為畝是長一百步闊一步畞百為夫是一頃也長闊一百步夫三為屋是三頃也屋三為
井闊三百步長三百步是九百畞長闊一里孟子方里而井井九百畞又前食貨志在野曰廬在邑曰里又長安有戚里漢人
君姻戚居之後因謂外戚為戚里又姓左晉大夫里克)理(説文治玉也从玉里聲徐曰物之脉理惟玉最宻故从玉
治玉治民皆曰理廣韻料理也義理也又文也正也増韻膚肉之間為凑理以其有脉理也又治獄官曰理月令命理瞻傷注
治獄官夏曰大理又姓臯陶為大理因官氏焉殷有理徵○左傳昭十三年行理之命注使人也又云行李往來國語行理以
節逆之周禮小行人孔晁注亦作李漢天文志騎官左角曰理史天官書作李盖古文理與李通又見本音李字注)鯉
(説文鱣也从魚里聲本草三十六鱗魚之貴者爾雅翼云唐律取鯉即放號赤鯶公以國姓同音佩用魚符亦取象鯉武后革
李代之以龜集韻或作□)俚(説文聊也从人里聲前季布傳其畫無俚之至耳晉灼曰其計畫無所聊賴徐曰今又謂
俚俗也司馬遷賛質而不俚索𨼆曰俚即鄙也崔浩曰世有鄙俚之語則俚亦野也又南夷種名蠻屬也)悝(憂也通作
里詩云如何里注憂也又灰韻)裏(説文衣内也从衣里聲徐引詩不離于裏廣韻中裏也)李(説文果名从木
子聲爾雅翼木之多子者故从子又姓顓頊之後唐世系表臯陶為堯大理世為理氏紂時有逃難食李得全遂改為李風俗
通云李伯陽之後凡十三望集韻古文書作杍○項氏曰管子書大理皆作李古文理與李通左氏行李行理並見於傳李濟
翁資暇集謂李為古又使字改行李為行使誤又見本音理字注)○邐(輦爾切音與里同説文行邐邐也从辵麗
聲一曰邐迆旁行連接也增韻又迤邐因循也或作麗相如大人賦應龍象輿之蠖略委麗兮師古曰行步進止貌又曰容以
骩麗兮張揖曰骩麗左右相隨貌又支薺霽三韻○増韻别出麗字誤今正)履(兩几切音與里同説文足所依也本
作􁜂从尸从彳攵从舟象履形徐曰履行故从彳文足毛氏曰从舟載也舟能載物履能載人舟又省作履今文皆作履釋名
云禮也飾足以為禮又拘也所以拘於足世本云於則作屝履黄帝時人周禮注複下曰舄襌下曰履又草曰屝麻曰屨皮曰
履又踐也易履霜堅冰至詩君子所履又禄也詩福履綏之又易卦名又姓出姓苑集韻古作□□□□􁜂)○尒
(忍氏切半商徵音説文□詞之必然也从丨□象氣之分散入聲今文書作尒或作尔通作爾徐曰言之助也指事又揖也禮
記祭義注疏君降自阼階南鄉爾卿卿西面爾大夫爾謂揖也又詞助禮擅弓鼎鼎爾猶猶爾○毛氏曰尒从入从􁃷今作
爾誤)爾(説文□本作□麗□猶靡麗也从冂其孔㸚㸚从尒聲此與爽同意徐曰猶厯厯然希踈㸃綴見明也今文作
爾一曰汝也通作尔)邇(説文近也从辵爾聲或作迩廣韻亦作□集韻古作□通作爾漢儒林傳文章爾雅亦通作尔
詩曰莫逺具尔箋云謂進之也疏云尔是近義周禮地官肆長實相近者相尔亦近也又通作尒荀子尒則翫注與邇字同)
○耳(忍止切音與爾同説文□主聴也象形又語已辭又卷耳草名苓耳也廣雅云枲耳郭云胡枲形似鼠耳又熊
耳山名水經注洛水之北有熊耳山雙巒競舉狀同熊耳又𤣥孫之子曰耳孫應劭曰去曽髙逺但耳聞之○毛氏曰本作耳
今作耳俗作耳)珥(耳璫又樹於後曰珥)駬(騄駬周穆王馬名通作緑耳)䋙(䋙䋙轡盛貌通作耳詩六
轡耳耳)餌(米餅又紙寘韻○毛氏韻増)柅(女履切音與爾同説文木名實如棃从木尼聲一曰止輪木又
本韻質韻)鑈(説文篗柄也本作杘从木尸聲徐曰篗即絡絲蒦也杘其柄也絡絲柎也或作檷鑈通作柅○毛氏韻□
○已上屬已氏母韻)○軌(矩鮪切角清音説文車轍也从車九聲又車軸也詩濟盈不濡軌注云車轊頭禮記少儀
其在車左執轡右受爵祭左右軌范乃飲注范謂軾前也與軹同謂轊頭也又車轍也周禮匠人經途九軌増韻又法也漢
賈山至言軌事之大者師古曰軌謂法度左傳講藝以度軌量謂之軌又循也史記星辰軌道賈誼傳諸侯軌道注謂遵法制
也集韻或作□□○詩詁曰詩濟盈不濡軌毛注由輈以上為軌孔疏引説文云車轍也按輪有髙下有廣狹皆定於軌輪中
之軌既同則轍迹亦同後人因謂車轍亦曰軌曲禮驅塵不出軌此以髙下言也中庸曰車同軌此以廣狹言也兵車乘車之
輪其崇六尺有六寸軌車輪之中實得其半水若濡軌則水深三尺三寸孔疏以為轍迹非也濟水之盈安有不濡車轍者乎)
匭(匣也書包匭菁茅注匭匣唐武后置四匭於朝堂上表者投之又吳都賦職貢納其包匭注包裹匭結既包裹又纒
結之)氿(仄出泉也爾雅氿泉穴出注仄出也從旁出也詩有洌氿泉或作軌○禮韻舊注水厓土誤今正詳見厬字注)
宄(説文姦也外為盜内為宄以宀九聲書盜賊姦宄説文古作殳□通作軌前循吏傳姦軌不禁崔實論破姦軌之論)
厬(爾雅水醮曰厬注謂水醮盡也疏云凡水之盡皆曰厬厬則竭涸之一名一曰水厓枯土也○禮韻舊注泉側出誤
今正○案説文厬字注仄出泉也氿字注水厓土徐鍇曰按爾雅氿泉穴出作此氿字水醮曰厬作此厬字以明説文舊注之
交迕也舊韻承用説文舊注今依徐説以爾雅釋文互正之)晷(説文日景也从日咎聲)簋(説文黍稷方器
也从竹皿皀徐曰皀皮逼切米粒也考工記旊人為簋實一觳崇尺厚半寸受斗二升外圓内方曰簋説文古作□朹通作軌
李斯傳飯土匭)○詭(古委切音與軌同説文責也从言危聲一曰詐也増韻又異也)垝(説文毁垣也詩乘彼
垝垣集韻或作陒)佹(重累也一曰依也左傳諸侯佹諸廣韻又戾也考工記輪人菑𤓰不相佹注疏云戾也又欐佹
支柱也前相如賦連卷欐佹集韻或作□)祪(説文祔祪祖也一曰毁廟之主)䤥(説文臿金也从金危聲一曰瑩
鐵廣韻又戾鋸齒也○禮韻舊注函屬誤○今正)庪(閣藏食物也或作庋攱詳見舉綺切注○毛氏韻増舊注祭山
之名誤)傀(怪異也周禮大傀異烖又佳灰賄韻)○巋(苦軌切角次清音山小而衆又㣲寘韻)蘬
(草名爾雅紅蘢古其大者蘬又㣲尾韻○毛氏韻増)○跪(巨委切角濁音説文拜也从足危兩膝隐地體危隉也聲
𩔖云跽也又蟹足曰跪荀子蟹八跪而二螯)○頠(五委切角次濁音説文頭閒習也从頁危聲徐曰低仰便也)
姽(博雅好也宋玉神女賦既姽嫿於幽静一曰閒貌行姽姽也)峗(峻峗山貌後崔羕慰志賦託峻峗以幽處
注山也○今増)瓦(屋甃也莊子纍瓦結䋲又馬韻○毛氏韻増)○彼(補靡切宫清音説文往有所加也从
彳皮聲徐曰彼者據此之稱)佊(埋倉邪也毛氏韻増)○鄙(補美切音與彼同説文五鄼為鄙从邑啚聲周
禮注鄙五百家也又都鄙注都之所居曰鄙増韻又邊也又鄙薄輕易之也書反鄙我周邦○凡□之字當作啚今亦作□俗
作□非)啚(説文□嗇也从口音韋周韋周匝也从㐭㐭受也入皆受之㐭而復口之為嗇也吝積而不散也説文古
作□俗以為圖字非○毛氏韻増)否(惡也詩未知臧否注不善也又本韻有韻詩邦國若否舊音方九切書否徳易
利出否並有兩音)○披(普靡切宫次清音裂也廣韻開也増韻分也散也又披靡震慴貌史記漢書漢軍皆披靡
並上聲又支寘禡三韻)㱟(折也廣韻枝折通作披戰國策本實繁者披其枝前灌夫傳枝大於本必折必披又支韻
○平水韻増)噽(普鄙切音與披同説文大也本作嚭从喜否聲又人名春秋傳吳太宰嚭今作噽)秠(黑黍
也注見支韻攀悲切詩維秬維秠又孚彼切)□(方言南楚謂器破未離曰㩺本作㩺集韻今作□又支韻)○
否(部鄙切宫濁音塞也又易卦名注閉也俗作□非又本韻有韻)痞(説文痛也从疒否聲徐曰又病結也増韻
氣隔不通)岯(山一成注見支韻攀悲切)圮(説文毁也从土己聲引書方命圮族廣韻岸毁又覆也説文或作䤏
○毛氏曰从土己與圯不同圯从巳)○被(部靡切音與否同説文寢衣也注見寘韻平義切一曰反也覆也又姓春
秋傳有大夫被瞻)骳(骩骳屈曲也漢枚乘傳其文骩骳音被又寘韻○毛氏韻増)罷(弱也又易或鼓或罷
徐邈讀一曰散也春秋傳布路而罷漢髙五王傳諸子罷軍一曰遣有罪也又支蟹禡韻○毛氏韻増)○美(母鄙
切宫次濁音説文甘也从羊大與善同意徐曰羊取大者也羊美物也㑹意○毛氏曰从羊从大俗作羙非羙古勞切即今羔
字)渼(水名在京兆杜甫詩有渼陂行○今増)媺(善也周禮地官一曰媺宫室通作美○毛氏韻増)
○靡(母彼切音與美同説文披靡也从非麻聲徐曰披靡分也故从非取相違之義一曰靡曼美色也又奢麗也廣
韻又偃也左傳望其旗靡又順也漢書燕從風而靡書商俗靡靡注紂使師延作靡靡之樂相順從之意書説命注胥靡胥相
也靡隨也古者相隨坐輕刑之名又施靡連延貌前相如傳登降施靡又無也詩靡不有初又草名月令靡草死注薺葶藶之
屬又支寘韻)􁜷(説文乘輿金飾馬耳也又支韻注)○觜(即委切商清音䲭奮頭上角觜一曰星名注見
支韻將支切又廣韻喙也集韻或作□嘴□)嶉(山曲也又前揚雄賦嶉嗺而成觀孟注林木崇積貌今増)○
趡(取水切商次清音説文動也廣韻走也又地名春秋盟于趡)○髓(息委切商次清次音説文骨中脂本
作□从骨隓聲今文作髓或作□前鄒陽傳入於骨髓亦作□揚雄賦䯝餘吾注䯝入餘吾水言其大破死亡也亦作□漢郊
祀志鶴□毒冐集韻又或作䯝□膸)瀡(方言齊人謂滑曰瀡禮記□瀡以滑之)靃(靃靡弱貌一曰靃靃細貌
□鐸韻注○毛氏韻増)靃(草木花敖貌)巂(越巂古邛都國武帝元鼎年開始按郡中有巂水言越此水以
章休盛也集韻或作巂○禮韻舊出巂字)○捶(主繠切次商清音説文以杖擊也从手垂聲或作棰)錘(鍛器
莊子鑪錘之間又支寘韻○毛氏韻増)箠(説文擊馬策也从竹垂聲増韻又杖也漢景帝定箠今通作棰路温舒棰
楚之下集韻或作菙)○水(數軌切次商次清次音説文□準也北方之行象衆水並流中有㣲陽之氣也徐曰衆屈
為水至柔能攻堅故一其内也隷作水釋名準也準平物也禮記月令䟽水訓準是平均法則之稱)凖(平也一曰車轅
脊不停水周禮考工記輈注則利準鄭司農讀如水又凖薛韻○毛氏韻増舊注與水同誤○今别出)○菙(是棰
切次商次清次音木名周禮有菙氏共箠以灼龜集韻或作□)○委(鄥毁切羽清音説文委隨也从女禾徐曰女子
從人者也鉉曰委曲也取禾穀垂穗委曲之貌一曰棄也任也安也又端委禮衣左傳弁冕端委以治民又委積鄭氏曰少曰
委多曰積又姓風俗通有太原太守委進通作骩前淮南傳骩天下正法師古曰骩古委字曲也又支寘韻)骩(説文
骨耑骩奊也从骨九徐曰九屈也一曰骩骳屈曲也前枚乘傳其文骩骳謂曲隨其事也○毛氏曰从八九之九从丸者誤)
○洧(羽軌切羽次濁音説文水出潁川陽城蒙古韻音入魚母)鮪(説文鮥也从魚有聲徐按爾雅鱣屬大者
名王鮪小者叔鮪似鱣而青黒頭小而尖似鐵兠鍪口在領下其甲可用磨革周洛曰鮪蜀曰䱴䲛出鞏山穴中三月遡河上
能度龍門則為龍䱴音亘䲛音母鄧切陸佃云岫居至春始出而浮陽夏小正曰祭鮪魚之先至者也一曰水名出鞏縣西北
武王伐紂使膠鬲禦之鮪水上)痏(説文疻痏也从痏有聲薛宣傳注以杖手歐擊人剥其皮膚腫起青黒而無宿□者
律謂之疻痏疻音侈廣韻又瘡痏顔真卿傳瘡痏未平)○蒍(羽委切音與洧同説文草也从艸為聲史姓晉大夫
蒍伯)□(華榮也)䦱(説文闢門也从門為聲引國語䦱門與之言又姓集韻或作□又佳韻)薳(説文
草也引春秋傳楚大夫薳子馮)○䔺(尹棰切音與洧同説文蓼秀也一曰蔕也集韻或作□)芛(説文草之
皇榮者也从艸尹聲徐曰今俗謂草木華初生者為芛後馬融廣成頌蓶扈蘳熒郭璞注蓶與芛通集韻或作芟)○
壘(魯水切半徵商音説文軍壁也从土畾聲又鬱壘神名東京賦守以鬱壘神荼副馬注東海度朔山有神一神荼二
鬱壘領衆鬼之惡害者執以葦素而用食虎又姓後趙録有壘澄又賄韻注)藟(説文草也从艸畾聲引詩莫莫葛藟
徐曰葛蔓也一曰秬鬯○集韻或作虆)蘽(説文木名从木藟聲爾雅有山蘽虎蘽注江東謂蘡薁為千嵗蘽即今言
萬嵗藤大者如盌冬夏不凋故从木其形蔓似草故从艸在草木之間也集韻或作櫐籒文作□　○毛氏韻増)讄
(説文禱也累功徳以求福从言畾聲徐曰按尚書金縢之辭是也説文或作□集韻亦作□□通作誄今文論語誄曰禱爾子
上下神祇又見誄字注)礧(碨礧山貌集韻或作􁙧㠥亦作𡻭□通作壘莊子庚桑楚居畏壘之山○禮韻舊出􁙧字)
礨(小穴也莊子礨空之在大澤又賄韻○毛氏韻増)􁘍(説文鼠形飛走且乳之鳥本作䴎从鳥畾聲徐曰飛
生鼠也廣韻一曰鼯鼠毛紫赤似□蝠而長一名飛生或作蠝漢書注蠝飛鼠也集韻亦作□□)累(説文増也本作
絫从糸厽厽亦聲又十黍之重也今作累又支寘韻)樏(山行所乘一曰盤隔器名廣韻似盤中有隔也晉王衍傳族人
舉樏擲其而衍初無言一曰木實又支韻)誄(説文謚也从言耒聲廣韻誄壘也壘述前人之功徳周禮小史掌卿大夫
之喪讀誄詩定之方中注喪紀能誄○増韻舊注與讄同誤今仍别出)蜼(獸名似猴卬鼻長尾尾端有岐雨則挂於
木以尾窒鼻周禮司尊彝有蜼彝集韻或作□)○繠(乳棰切半商徵音説文垂也从惢糸聲徐引左傳佩玉繠兮或
作橤文選盧子諒詩橤橤芬華茖○禮韻又汝水切重出今刪)蘂(草木華橤廣韻華外曰萼華内曰蘂集韻或作蘂通
作橤)蕊(草木叢生貌廣韻聚也一曰香草根○禮韻如累切今附○已上屬詭字母韻)○紫(蔣氏切商清音
説文帛青赤色从糸此聲廣韻間色論語注疏北方間色北方正水黑剋火赤故紫色赤黒又姓)訿(説文不思稱意
也本作訾从言此聲引詩翕翕訾訾徐曰言不思稱事之意也今文亦書作訿爾雅曰莫供職也注曰曠職事也韓詩傳云不
善之意集韻或作□又支韻○今増)啙(説文窳也一曰短也漢志啙窳偷生而亡積聚師古曰啙短也窳弱也言短力
弱材不能勤作)呰(説文苛也从口此聲徐引漢傳衛文生買物呵呰减價乃售也)訾(毁也集韻本作疵荀子非
毁疵也今文通作訾又支韻○案説文訾不思稱意也亦書作訿集韻疵毁也通作訾然今文詩又作翕訿而疵毁字相承作
訾久矣)跐(行貌一曰足踐也韓愈曹成王碑行跐汉川又蟹韻)㧗(説文捽也从手此聲又薺韻)姊
(蔣兕切音與紫同説文女兄也从女􁂛聲爾雅男子謂女子先生曰姊)秭(説文五稯也从禾􁂛聲一曰數億至萬曰
秭徐曰六萬四千斤也又爾雅注十億為秭又風俗通曰千生萬萬生億億生兆兆生京京生秭秭生垓垓生壤壤生澗澗生
正正生載載地不能載矣又秭歸縣名今歸州)○子(祖似切音與紫同説文□十一月陽氣動萬物滋入以為稱徐
曰十一月夜半陽氣所起人承陽故以為稱於文併足為子併者在襁褓也象形李陽氷曰子在襁褓中足併也白虎通曰子
孶也孶孶無已也廣韻子息也増韻嗣也又男子之通稱又師古曰子者人之嘉稱又成徳謂之君子禮記注疏孔曰君子有
徳有爵者之通稱王肅云君上位子下民又女亦稱子檀弓夫人自稱曰婢子左傳注卿之妻曰内子又辰名爾雅太嵗在子
曰田敦漢志孶萌於子又四等爵名又國名括地志云子城在渭州莘城縣又姓契母吞乙子而生曰子氏説文古作㜽徐曰
从巛髪也籒作□从囱有髮臂脛在几上也)耔(説文壅禾本也本作耔从禾子聲前食貨志杍附根也今作耔詩或
耘或耔注耘除草耔雝本也疏云播種於甽中苗葉已上稍耨壠草因隐其土以附苗根比盛暑壠淨根深耐風與旱或作芓
周禮注芸芓)仔(説文仔肩克也又任也詩佛時仔肩又支韻)杍(治木器又木工也通作梓)梓(説文
楸也从木宰省聲徐按爾雅椅梓注楸之疏理白色生子者為梓梓實桐皮曰椅古今注一名豫章陸佃曰今呼牡丹花王梓
為木王木莫良於梓詩維桑與梓必恭敬止桑者母之所事梓者以伐琴瑟父之所植爾雅翼云按説文椅梓也梓楸也楸檟
也一物四名集韻或作榟)○此(淺氏切商次清音説文止也从止匕能相比次也徐曰匕近也近在此也)泚
(水清也又薺韻)佌(小也詩佌佌彼有屋集韻或作佃□)玼(説文玉色鮮絜也从玉此聲詩玼兮玼兮集韻或作
□)○徙(想氏切商次清次音説文移也本作􁏞今文轉寫作徙説文古作􁜸集韻又或作□□○案説文□本从
辵从止當作􁏞古文云當作􁜸今文徙字既從古作􁜸又於止下増止亦轉寫之誤也)璽(説文王者印也本作璽从
土爾聲所以主土籒文玉今从籒作璽蔡邕獨斷曰皇帝六璽皆玉螭虎紐文曰皇帝行璽皇帝之璽皇帝信璽天子行璽天
子之璽天子信璽皆以武功紫泥封之一曰信也古者尊卑共之左傳襄公在楚季武子使公冶問璽書追而與之秦漢以來
唯至尊以為稱師古曰璽之言信古者印璽通名)○死(想姊切音與徙同説文□澌也人所離也从歺从人當作
死今文作死增韻□也□也終也禮記死澌也言若水釋澌然而盡也又周禮疾醫注少曰死老曰終)○枲(想里
切音與徙同説文□麻子也从木辝省聲徐曰枲麻有子也廣韻無子曰苴有子曰枲一曰枲牡麻也爾雅翼云有實為苴無
實為枲集韻籀作䢄○从木匹力切麻片也从□誤)葸(博雅慎也一曰質慤貌又畏懼也語慎而無禮則葸或作□又
魏都賦誰勁㨗而無□魯靈光賦心􁚓􁚓以𤼵悸與葸同)諰(説文思之意也莊子諰諰然或作愢又薺韻○毛氏韻増)
禗(禗禗不安貌郊祀歌靈禗禗象輿轙○毛氏韻増)○兕(序姊切商次濁音説文􁡋如野牛而青象形
本作□古文作□从人从凹今文从古徐按爾雅兕似牛注一角青色重千斤皮堅厚可制鎧交州記兕有一角長三尺餘形
如馬鞭柄陸佃云兕善抵觸故先王制罰爵以為酒戒集韻或作□亦作□)似(象齒切音與兕同説文□象肖也本
作佀从人㠯聲今㠯字既作以故又加人作似也集韻或省作仏)姒(爾雅長婦謂稚婦為娣婦娣婦謂長婦為姒婦
注相呼先後或云妯娌杜預曰妯娌相呼曰娣姒自以身年長少為名不以夫之長㓜俗以兄妻為姒弟妻為娣非也又姓禹
母吞意苡而生因姓姒氏集韻或作㚶)耜(説文臿也本作㭒从木㠯聲一曰徙土輂今文作耜廣韻耒耜也増韻柄
曲木曰耒耒端曰耜易斵木為耒剡木為耜周禮考工記古者耜一金兩人併𤼵之今耜岐頭兩金象古之耦詩三之日于耜
注䟽云耒下耓也耓□丁切古史考神農作耜説文或作梩集韻亦或作□把䎣又作拾□)祀(説文祭無已也从示
已聲又地祭也又禮記王者為羣姓立七祀大夫三祀士二祀或户庻人一祀或竈注曰此非大神祈報大事者小神在民間伺小
過作譴告者又年也爾雅商曰祀取四時祀事一終也集韻或作□亦作禩)汜(説文水别復入也从水已聲引詩江
有汜鄭云江水大汜水小一曰汜窮瀆也爾雅水決之岐流復還本水也又水名在河南成臯縣又濛汜日入處西京賦象扶
桑與濛汜○毛氏曰从水从已與汜不同汜从已)巳(説文已也四月陽氣已出隂氣已藏萬物見成文章故已為蛇
象形徐曰巳主蛇象蛇之變化有文章也律厯志曰已藏於巳上音以下音似爾雅嵗在巳曰大荒落又上巳節名韓詩章句
鄭俗以上巳溱洧兩水之上秉簡祓除沈約宋書曰魏已後但用三日不復用巳也又本韻○毛氏曰陽氣生於子終於已已
者終已也象陽氣既極回復之形故又為終已字今俗以有鉤挑者為終已字無鉤挑者為辰巳字是盖未知義也○案史記
巳者言陽氣之已盡也博雅云已㠯也釋名云已已也如出有所為畢已復還而入也是辰巳字不特書作已古亦讀如已矣
之已也)○滓(壯仕切次商清音説文澱也从水宰又濁也晉書塵滓太清)胏(説文食所遺也本作□从
肉仕聲引易噬乾□揚雄説今作胏集韻或作􁝿□)笫(説文牀簀从竹􁂛聲)緇(黒紺色王貢叙傳泥而不緇師
古曰合韻上聲又支韻毛氏韻)○躧(所綺切次商次清次音説文舞履也从足麗聲徐曰躧履謂足根不正納履也
引史記邯鄲女子跕躧履舞者足踵不正納也前雋不疑傳躧履起迎師古曰履不著跟曳之而行言其遽也或作蹝莊子曽
子曳蹝而歌亦作屣通作□又蟹韻○禮韻本音屣字别出義重今刪舊注徐行貌今正)釃(説文下酒也从酉麗聲一
曰醇也徐曰釃猶籭也籭取之也詩釃酒有□注以筐曰釃以藪曰湑又支韻注)纚(説文冠織也从糸麗聲謂以緇
帛韜髮禮記檀弓䟽士冠禮纚廣終幅長六尺前江充傳冠禪纚步摇冠注師古曰纚織絲為之即今方目紗或作縰禮記内
則擳縰注韜髪者後漢輿服志法冠高五寸以纚為展筩又纚纚好貌廣韻又颯纚長紳貌又寘韻○禮記問喪親始死雞斯
徒跣注當作笄纚○増韻舊注與躧同誤)灑(汎也落也又爾雅大瑟謂之灑言琴瑟多變聲流離布出如灑也或作洒
又薺蟹馬寘卦韻)矖(視也集韻或作矖□又支韻)􁟊(説文鞮屬謂革履也或作□又支韻注)蓰
(物數也五倍曰蓰孟子或相倍蓰注一音山綺切又支韻○禮韻續降)簁(簁箄竹器集韻或作□又支佳韻)
漇(流貌劉安招隐士凄凄兮漇漇○毛氏韻増)○史(爽士切音與躧同説文□記事者也从又持中中正
也徐曰記事當主於中正也㑹意又世本黃帝世始立史官蒼頡沮誦居其職又府史周禮注掌書者宰夫之職六曰史掌官
書以賛治史書者周宣王時太史籀所作之書凡五十五篇可以教童㓜又姓周卿史佚之後又志韻)駛(疾也增韻
又馬行疾也又志韻)使(説文令也从人吏聲廣韻役也集韻古作□又志韻)○士(鉏里切次商濁音説文士
事也數始於一終於十孔子曰推一食十為士詩保有厥士注事也勿士行枚注大事曰公小事曰士又漢志學以居位曰士
周禮注王之卿六命其大夫四命士以三命自太宰至下士轉相副貳皆王臣也又禮記鄉論秀士注鄉大夫所考有徳行道
藝者又未娶謂之士詩以榖我士女周易老婦得其士夫又士卒左傳注步卒七十二人甲士三人又獄官曰士書汝作士又
漢制嘗爵為侯而奪免者曰公士又曰士伍謂無爵而與士卒為伍也又姓晉有大夫士蒍)仕(説文學也从人士聲
廣韻仕宦也)柹(説文赤實果从木􁂛聲爾雅翼柹有七絶一夀二多隂三無鳥巢四無蟲蠧五霜葉可翫六嘉實七
落葉肥大木中堅固者惟柹為最○類篇曰俗作柿非是柿音芳吠切削木片也)戺(爾雅本作􁐢落時謂之􁐢一曰
砌今文或書作□)○俟(牀史切音與士同説文大也从人矣聲引詩伾伾俟俟徐曰此直訓大也竚俟字作竢又
姓風俗通有俟子)竢(説文待也从立矣聲徐曰立而待之也漢賈誼傳竢罪長沙師古曰古俟字説文或作□引爾
雅不□不來亦作□䇃集韻又或作□□逘○通作俟)涘(説文水厓也从水矣聲徐曰人至崖止若有俟也詩在渭
之涘)騃(駓騃獸行貌西京賦羣獸駓騃又蟹韻○已上屬紫字母韻)○癸(頸誄切角清音説文􁚰冬時水
土平可揆度象水從四方流入也籀作□从癶矢聲徐曰癸承壬象人足今文从籒作癸律厯志陳揆於癸爾雅癸歸也五行
屬水五運屬火太嵗在癸曰昭陽月在癸曰極又姓齊癸公後)湀(湀辟流水處也爾雅湀辟流川)○跬(夫蘂
切角次清音説文半步也本作䞨从走圭聲徐曰舉一足也今文作跬司馬法一舉足曰跬跬三尺兩舉足曰步步六尺或作頃
禮記頃步而不敢忘注頃當為跬亦作蹞荀子不積蹞步無以至千里又作窺前伍被傳未有窺左足而先應者師古曰音跬
半步也集韻又作)頍(説文舉頭貌从頁支聲又弁貌詩有頍者弁)頯(面頯也莊子其顙頯然注大朴之貌
已上癸字母韻)○毁(虎委切羽次清音説文缺也从王毇省聲論語龜玉毁於櫝中今文省从土一曰壤也廣韻破
也虧也又寘韻)譭(謗也廣韻詆也増韻訾也集韻本作䛼通作毁○今増)燬(火也又焚也詩王室如燬或作
􁉀一曰楚曰燎吳曰􁉀齊曰燬集韻又作媿又尾韻)毇(説文糲米一斛舂為八斗也从臼米从殳糙米也集韻或作燬)
烜(司烜氏取火官名周禮掌以夫遂取明火於日又元阮換韻)䃣(敗也列子事有破䃣而後有舞仁義者○
毛氏韻増舊注與毁同○已上屬毁字母韻)○揆(巨癸切角濁音説文葵也从手癸聲徐引詩天子葵之葵揆也
廣韻度也又百揆舜官也主納舜於此官度百事也○蒙古韻屬癸母韻)○企(遣尒切角次清音説文舉踵望也从
人止聲徐曰止即踵也或作跂詩斯干如跂斯翼山海經有跂踵國人行腳跟不著地如人之跂足也又莊子儒墨乃始離跂
攘臂於桎桔之間集韻或作□又支寘陌韻○已上屬啓字母韻)○唯(愈水切羽次濁音説文諾也从口佳聲増
韻應聲也禮記曲禮必慎唯諾注鄭云唯㳟於諾方氏曰唯者聲連而質諾之辭緩而文又前龔勝傳唯唯師古曰㳟應之詞
又詩其魚唯唯注順從之貌又支韻)踓(走貌集韻或作趡)壝(埒也又寘韻○已上屬企字母韻)○揣
(楚委切次商次清音説文量也度髙下曰揣一曰捶之也从手耑聲廣韻又試也除也集韻或作㪜古作□又歡果韻○已上
屬掛字母韻)




　　古今韻㑹舉要卷十一

　　欽定四庫全書

　　古今韻㑹舉要卷十二

　　元　黄公紹　原編

　　熊　忠　舉要

　　上聲

　　五(尾獨用)

　　蟣(舉豈切音與紙韻已同説文蝨子一曰齊謂蛭曰蟣从虫幾聲集韻或作□又㣲韻)穖(説文禾穖也)
幾(且數問多少之辭廣韻幾何又未多時曰無幾未幾又物無多亦曰無幾又㣲寘未韻)○豈(去幾切音
與綺同説文注見賄韻凱字徐曰今借此為語詞廣韻安也焉也曾也増韻非然之辭又樂也詩飲酒樂豈又海韻○荀幾為
知計哉注或讀為豈)䔇(説文菜名引呂氏春秋菜之美者有雲夢之䔇从草豈聲廣韻似蕨生水中又隊韻注)○
顗(疑豈切音與螘同舊韻語豈切説文謹莊貎从頁豈聲廣韻靖也樂也)螘(蚍蜉音義與紙韻螘字同)○
匪(府尾切次宫清音説文注見下篚字一曰非也易匪寇婚媾又分也周禮匪頒之式)篚(説文本作匪如篋从
匚非聲引逸周書實𤣥黄于匪孟子匪厥𤣥黄今文尚書作篚廣韻方曰筐圓曰篚篋也又車笭也通作棐漢志賦入貢棐注
應劭云方曰箱隋曰棐隋圜而長也師古曰棐與匪同)榧(木名有實出東陽諸郡爾雅翼似煔有美實而材光文彩
如栢古所謂文木通作棐説文徐按王羲之見其門生棐机滑淨即書之棐木似杉而文白○平水韻増)棐(説文輔也
從木非聲徐曰輔即弓檠也故從木書天棐忱辭)蜚(蟲名負蠜也本作□或省作蜚春秋莊二十九年有蜚劉歆云
負蠜性不食穀食穀為災介蟲之孽又㣲寘韻)奜(大也)蜰(爾雅蜚蠦蜰郭云今之臭蟲五行傳云夷狄之物越
之所生南方滛氣本草云□盤一名夜行有短翅飛不逺好夜中行觸之氣出爾雅翼今人謂蜚盤蟲○平水韻増)○
斐(妃尾切次宮次清音説文分别文也引易君子豹變其文斐也徐曰論語斐然成章分别之也通作匪詩淇奥有匪
君子注文章貎萋兮斐兮注文章相錯周禮匪色注采貎)菲(説文芴也詩采葑采菲注菲葍𩔖爾雅蔥菜郭云土𤓰陸
璣曰莖麤葉厚而長有毛菲芴蔥菜土𤓰蓿五者一物也又薄也論語菲飲食又微寘韻)誹(説文謗也从言非聲或省
作非前晁錯傳非謗不治又微末韻)悱(心欲也廣韻口悱悱也増韻悱悱欲言也論語不悱不發)朏(説文月未
盛之明引周書丙午朏月三日明生之名漢律厯志古文月采篇三日曰朏書畢命庚午朏徐音芳尾切又隊月韻)○
陫(父尾切次宮濁音陋也楚辭隱思君兮陫惻集韻或作□)○尾(武斐切次宮次濁音説文□微也从倒毛
在尸後本作尾類篇曰𨽻作尾復古編云𨽻从正毛字廣韻首尾又東方星名十八度尾為大辰又鶉尾次名孟秋日月㑹于
鶉尾又書鳥獸孳尾注交接曰尾又詩𤨏兮尾兮注少好貎又陪尾山名在江夏安陸縣一名横尾一名負尾又姓史有尾生○
集韻古作□)亹(勉也易成天下之亹亹増韻不倦之意易鄭注又役役也或作斖王莽傳斖斖翼翼韓愈秋懐詩斖斖
抱秋明集韻通作娓又元韻)娓(説文順也一曰美也○今増)○扆(隱豈切音與倚同説文戸牖之間謂
之扆从戸衣聲徐按禮記注若今屏風通作依明堂位天子負斧依南鄉而立禮記注疏狀如屏風以絳為質髙八尺東西當
戸牖之間繡為斧文)㕈(博雅隠翳也廣韻藏也集韻或作庡)依(譬喻也禮記不學博依注博依廣喻也又微韻)
偯(説文痛聲也本作㥋从心依聲引孝經哭不㥋徐曰聲之曲引也今孝經作偯注氣竭而息聲委曲也禮記間傳大
功之哭三曲而偯注聲餘從容也増韻哭餘聲也○張氏補遺)○豨(許豈切羽清音説文豕走豨豨聲也从豕希聲
廣韻楚人呼豬亦作豨又㣲韻)唏(説文笑也从口希聲一曰哀痛不泣曰唏又微未韻)俙(僾俙仿佛僾音倚又
微韻)霼(雲貎海賦靉霼注不明貎又未韻○已上屬已字母韻)鬼(矩偉切音與詭同説文鬼人所歸為鬼从
人甶象鬼頭鬼隂氣賊害故从厶爾雅鬼之言歸韓詩外傳人死肉歸於土血歸於水骨歸於石魂氣升於天其隂氣薄然獨
存無所依也故純隂底滯之氣著人為害一曰逺也易鬼方注倉頡篇云鬼逺也又慧也又輿鬼南方宿名四度為宗廟天目
主視明則天榖成又輿鬼中星為積尸氣即魂氣之所歸也)○韙(羽鬼切音與頠同説文是也引左傳犯五不韙
又君子韙之増韻又美之之意)偉(説文奇也从人韋聲徐曰人材傀偉也増韻又大也)瑋(廣雅瑰瑋琦翫也一
曰美玉)煒(説文盛赤也从火韋聲引詩彤管有煒又微韻)颹(大風貌江賦長風颹以増扇○毛氏韻増)
暐(光盛貎)韡(説文盛也本作□引詩鄂不□□从􁄞韋聲今文詩作韡注光明也集韻或作□○禮韻本出
□字)葦(説文大葭也从草韋聲爾雅葦醜芀言其𩔖皆有芀秀遇風則吹揚如雪其聚地如絮詩行葦注疏葦初生名
葭稍大為蘆長成乃名為葦)磈(於鬼切音與委同磈硊石貎)嵔(嵔崔山髙曲下貎集韻本作㟪○平水韻
増○已上屬軌字母韻)虫(詡鬼切音與毁同説文注見下虺字象臥形物之細㣲或羽或毛或蠃或介或
鱗以虫為象廣韻鱗介總名○俗作平聲讀非)虺(説文本作□一名蝮博三寸首大如擘指象其臥形或作虺説文虺
以注鳴詩維虺維蛇爾雅蝮虺舎人曰江淮以南曰蝮以北曰虺陸佃曰虺似蛇而小語云為虺弗摧為蛇奈何爾雅讚曰蛇
之殊狀其名為虺其尾似頭其頭似尾虎豹可踐此難忌履爾雅翼云韓非子蟲有螝者一身兩口爭食相齕乃古虺字○詩
詁云詩維虺維蛇今詳虺蛇異種虺蜴之𩔖也蝮乃蝮蛇郭璞注爾雅乃云蝮虺自一種蛇名為蝮虺耳)蘬(説文人名
本作□或作蘬荀子其在中蘬之言也注與仲虺同集韻亦作􁇅又微紙韻○毛氏韻増)􁉀(火也吳楚之間謂火曰􁉀
集韻或作燬)卉(説文□草之總名从艸屮徐曰指事本作芔前司馬相如賦藰莅芔歙今文作卉書島夷卉服注草
服葛越又草木通言之曰卉詩山有嘉卉侯栗侯梅又未韻○復古編云古芔从三屮今作卉三十并也蘇合切○已上屬毁
字母韻)

　　六(語獨用)

　　舉(苟許切角清音説文□對舉也本作舉从手與聲一曰輿也徐曰輿輦也今文作舉廣韻擎也又立也言也動也
増韻扛也又挈也稱也揚也拔也皆也又小爾雅二十四銖曰兩兩有半曰捷捷曰舉又周禮膳夫王日一舉注殺牲盛饌曰
舉又御韻○集韻俗作攑非是作□亦非)莒(説文草名齊謂芌為莒从艸呂聲増韻草可為繩一曰國名嬴姓即城陽
莒縣在齊今宻州縣亦姓嬴姓之後漢有緱氏令莒誦)筥(説文䈰也从竹呂聲周禮掌器注筥一穧小爾雅把謂之
秉秉四曰筥十筥曰稯十稯曰秺儀禮注疏四秉曰筥此秉謂刈禾盈手之秉筥穧名若今菜易之間如稻聚把有名為筥者
詩彼有遺秉此有不歛穧注疏云穧即筥也三禮圖云筥圓受五升盛饔餼之米致於賔館詩維筐及筥或作􁋒説文飯牛筐
也方言方曰筐圜曰􁋒亦作籧禮記月令具曲植籧筐又作□方言江沔之間謂之籅南楚謂之簍自關而西秦晉之間謂之
箄□)柜(説文木名从木巨聲徐曰柜柳也或作櫸杜甫詩櫸柳枝枝弱)弆(藏也通作去漢陳遵善書與人尺牘
皆臧弆以為榮注弆亦藏也音舉)○去(口舉切角次清音徹也廣韻又除也又魚虞御韻)麮(説文麥甘鬻从
麥去聲徐按釋名曰煑麥曰麮麮之言齲也煑熟齲壊也増韻麥飯苟與之麥麮○毛氏韻増)胠(腋下也又魚韻)○
巨(曰許切角濁音説文注見麌韻矩字一曰大也又姓漢有巨武為荆州刺史通作鉅漢志鉅萬注大也李賀詩文章
鉅工又御韻)鉅(説文大剛也从金巨聲徐按商子論兵曰怨如鉅鐵一曰弓名又鉤鉅潘岳西征賦弛青鯤於網鉅
○増韻與巨同今仍别出)詎(説文詎猶豈也或作渠史張儀傳寜渠能乎注音詎古字少假借用之也漢書渠有其人
乎通作巨漢書公巨能入乎又御韻)距(説文雞距也从足巨聲増韻凡刀鋒倒刺者皆曰距趙廣漢善為鉤距注晉灼
曰距閉也衆莫覺所由以閉其術為距也毛氏曰鉤距如釣鉤之有距吞之則順吐之則逆使人入其術中而不能出以鉤索
其隱情也或作􁏻相如賦建干將之雄㦸注張揖曰雄㦸胡中有􁏻者集韻亦作□)拒(捍也違也廣韻又格也増韻禦
也論語其不可者拒之又左拒陳名左傳攻其左拒通作岠前五行志鄭岠王師揚雄傳岠連卷亦通作距孟子距人於千
里之外汲黯傳智足以距諌)歫(説文止也从止巨聲一曰搶也一曰超距徐曰搶頭撞地也通作距史記拔距注兩
人以手共據地為力而能拔起之也甘延壽傳拔距注師古曰有人連坐相把據地距以為堅而能拔取之言其有手掣之力
蓋拔距之遺俗○毛氏韻増舊與距同今别出)蚷(商蚷蟲名淮南子商蚷馳河)駏(駏驉獸名亦馬名集韻或
作􁓶通作距唐文粹李賀小傳從小奚奴騎距驉)炬(説文束葦燒也本作苣从草巨聲後皇甫嵩傳束苣乗城今文
作炬集韻或作□)秬(説文黒黍也一稃二米以醸本作□从鬯秬聲徐曰今但作秬引左傳黒牡秬黍以享司寒又
詩維秬維秠詩詁云秬是黒黍之大名黒黍中有二米者别名為秠)岠(至也前食貨志銀龜二品元龜岠冉長尺二寸
孟康曰冉龜甲縁岠至也度背兩邉縁尺二寸又晉卞壼傳戴若思之峰岠○今増)怇(慢也又後梁鴻傳嗟怇怇兮誰
留注恐也○今増)苣(説文注見炬字一曰苣蕂草名廣韻胡麻也通志苦苣也野生曰褊苣人家常食曰白苣)
虡(説文鍾鼓之柎也飾為猛獸本作□从虍異象形徐曰柎足也今文作虡周禮梓人為簨虡天下之大獸五羸者羽
者鱗者以為簨簴注羸虎豹屬羽鳥屬鱗龍蛇屬廣韻又飛□天上神獸鹿頭龍身凡鍾之柎飾為此獸故謂之虡釋名横曰
筍縱曰虡虡舉也在旁舉鍾禮記明堂位横簨飾以鱗屬植虡飾以羸屬簨以大版為之謂之業或作簴爾雅木謂之簴所以
挂鍾磬亦作􁐞後輿服志􁐞文畫輈集韻又作□鐻)○語(魚許切角次濁次音舊韻偶許切説文論也从言吾聲徐
按詩曰于時語語論難曰語也語者午也言交午也吾言為語吾語聲也言者直言語者相應答又御韻)齬(説文齒不
相值也从齒吾聲廣韻齟齬不相當也又魚模韻)鋙(説文本作□鉏□也从金御聲徐曰鉏䥏猶犬牙也或作鋙廣
韻鉏鋙物不相當宋玉九辯圓枘而方鑿兮吾固知鉏鋙而難入集韻亦作□又虞韻)峿(岨峿山貎又不安貎陸機
文賦或岨峿而不安又虞韻○毛民韻増)敔(説文禁也一曰樂器椌楬也形如木虎从攵吾聲背有鉏鋙戞之以止樂
爾雅敔謂之籈釋名云衙也衙止也所以止樂樂書敔類伏虎背二十七鉏鋙居宮縣之西象秋物之成终也一名揭集韻或
作梧通作圉詩鞉磬祝圉)衙(説文行貎注見麻韻牛加切又楚辭導飛亷之衙衙一曰縣名在馮翊又姓)圄
(説文本作圉囹圉所以拘罪人从口㚔徐曰㑹意前東方朔傳囹圉空虚今作圄廣韻囹圄周獄名左傳圄伯嬴於轑陽而殺
之月令注疏圄止也所以止出入罪人於舎初學記囹領也圄禦也言領録囚徒禁御)圉(説文注見圄字一曰圉垂
也左傳聊以固吾圉一曰圉人掌馬者又朱圉山名書西傾朱圉又姓左傳大夫圉合陽通作圄前地理志禹貢朱圄山在冀
縣南梧中聚師古注與圉同)禦(説文本作圄守之也从口吾聲徐曰守禦之意今作禦廣韻禁也止也又云應也當
也増韻拒也或作御詩亦以御冬前五行志六沴作見若是共御師古曰共讀曰恭御讀曰禦通作圉詩曾是彊禦前王莽傳
不畏强圉莊子其來不可圉集韻本作衛又御韻○案説文圄　守也从口吾聲圉囹圉也从口羍聲禦祀也从示御聲今文圄為
囹圄字圉為牧圉字禦為守禦字經傳中相承用之乆矣而禦祀之義不復見之)籞(説文禁苑也本作篽从竹御聲
徐按漢書注池篽謂於水邉作小屋落障魚鳥篽者禁苑之遮衛也後章紀注折竹以繩懸連之使人不得往來今文作籞前
宣紀詔池籞本御幸者假與貧民説文或作􁛶集韻亦作衡□)○苴(子與切商清音履中草注見魚韻子余切又虞
麻馬御韻)疽(癰疽又魚韻)○且(七序切商次清音多貎邉豆有且又㳟順貎詩有萋有且注疏其來萋萋
且且敬慎威儀又魚虞馬韻○張氏補遺)○諝(冩與切商次清次音説文知也从言胥聲徐按周禮注有才智之稱
也注見魚韻新於切又禮記大胥周禮胥徒並一音上聲)醑(説文莤酒也本作湑从水胥聲引詩有酒湑我注以筐􁈢
酒曰釃以藪曰湑箋云莤也音縮與束茅縮酒同義今文作醑増韻酒也酒之涕者)湑(説文注見醑字一曰浚也又露
貎説文引詩零露湑兮又其葉湑湑詩詁猶沃沃也○増韻舊與醑同誤)稰(熟穫曰稰又魚韻)胥(説文皆也
相也注見魚韻新於切又詩韓奕侯氏燕胥箋云皆也一音思呂切)○沮(在呂切商濁音止也沮也増韻又遏也鬲
也抑也一曰丘名水出其後又沮陽縣名又魚御韻)咀(説文含味也廣韻咀嚼韓文含英咀華)跙(跙跙行不
進貌○平水韻増)○敘(象呂切商次濁音説文敘次第也从攴余聲爾雅敘緒也孫炎云端緒也増韻又敘述也
又州名漢犍為郡唐式州宋改敘州又姓通作序正義云序敘音義同舉其綱要若繭之抽絲亦通作緒前張蒼傳緒正律厯
與序同○毛氏曰从余从攴今作叙从又誤)漵(水名辰州漵浦縣有漵溪出鄜渠川注于沅楚辭入漵浦兮余邅迴集
韻或作㵰○案説文浦水濵也漵浦猶湘浦澧浦舊韻皆注浦漵誤今正)序(説文東西牆也从广予聲徐曰按書傳所
以序别内外也増韻堂廡也又商學名孟子殷曰序禮記明堂位夏后氏之學注序者次序王事也集韻或作䦽㘧)芧
(木名又芧栗莊子徂公賦芧注芧栗集韻或作□亦書作杼莊子食杼栗又魚韻)藇(美也詩釃酒有藇集韻或作□)
鱮(説文魚名从魚與聲詩其魚魴鱮箋云似魴而弱鱗色白性亦旅行故字从與疏云魚之不美者里語曰網魚得鱮
詳見冬韻鱅字注集韻或作魣)嶼(山在水中廣韻海中洲文選劉淵材吳都賦注嶼海中洲上有石山也)緒
(説文絲端也从糸者聲増韻又基緒統系也又姓)○□(堂與切次商清音説文□烹也从□者聲从水或作□
亦从火作□又省作煑)渚(説文水出常山中丘逢山从水者聲一曰小洲釋名云渚遮也能遮水使廻也廣韻沚也
通作陼爾雅小洲曰陼小陼曰沚相如賦奄薄水陼又魚韻)陼(説文丘如渚者从􁂅者聲爾雅渚者水中可居之小
者丘形似之故名陼丘○毛氏韻増)庶(驅除毒蟲之官周禮庶氏音煮掌以藥煑去病又御韻○今増)○貯
(展呂切音與鬻同説文貯積也从貝宁宁亦聲徐曰㑹意廣韻又居也増韻又盛也或作禇周禮廛人注貨物禇藏於市中亦
作著史記貨殖傳積著之理又廢著鬻財讀曰貯通作禇○増韻真呂切誤)○紵(綿絮裝衣漢劉向傳紵絮斮陳注師
古曰紵絮者可以紵衣之絮也揚子法言紵絮三千廣韻或作䘢通作禇莊子禇小者不可以懐大漢南粤傳文帝遣陸賈遺
南粤王上禇五十衣中禇三十衣下禇二十衣音竹呂切以綿裝衣曰禇上中下綿厚薄多少之差也亦通作□文選齊竟陵
王行狀華衮與緼□同歸□音張呂切又本韻○禮韻舊出禇字今正増韻直呂切誤)宁(説文注見丈呂切爾雅門
屏之間謂之宁孫炎云門内屏外人君視朝所宁立處記天子當宁而立又本韻魚御韻○増韻直呂切誤)○杵
(敞呂切次商次清音説文舂杵也从木午聲徐按舂字注午杵也午者直舂之意世本雍父作杵臼)処(説文□止也从
夂得几而止或作處徐引詩爰居爰處居者定居處者暫止而已㑹意廣韻息也留也定也又制也増韻又分别處置曰區處
前黄霸傳具為區處又女未嫁曰處女士未仕曰處士又姓風俗通漢有北海太守處與又宿韻○禮韻舊出處字)楮
(丑呂切音與處同説文榖也从木者聲集韻或作柠)褚(説文卒也从衣者聲一曰制衣徐曰又衣之槖也引左傳取我
衣冠而褚之又姓左傳褚師叚宋共公子子石食采於褚其德可師號褚師後因氏焉)○暑(賞呂切次商次清次
音説文熱也从曰者聲)黍(説文禾屬而黏从禾雨省聲孔子曰黍可以為酒禾入水也徐曰此秫黍也黍為五穀之
先詩緝云黍有二種黏者為秫可以醸酒不黏者為黍如稱之有秔糯也又秬黒黍也虋赤黍也爾雅翼云禾之秀特舒散象
火為南方之穀黍大抵似稷故古人併言黍稷今人謂為黍穄)鼠(説文□穴蟲之總名象形徐曰上象齒下象腹爪尾
鼠好齧傷故象齒又䑕有齒而無牙詩誰謂䑕無牙廣韻小獸名善盗増韻蟲似獸善竊晝伏夜動陸佃云舊説䑕性疑出穴
多不果故持兩端者謂之首䑕又䑕行一前一郤前灌夫傳首䑕兩端又鳥䑕同穴山在隴西首陽縣有似䑕短尾與鳥為雌
雄故名)癙(憂病也詩癙憂以痒呂氏曰䑕憂幽也劉氏曰䑕病而憂在于穴内人所不知范氏曰凡物之多畏者惟
䑕為甚故謂癙憂通作䑕詩䑕思泣血)○宁(文呂切次商濁音説文□辨積物也象形徐曰象上隆四周之形又本韻
○今増)佇(久立也集韻或作竚又前李夫人傳飾新宮以延貯讀為佇)紵(説文檾屬細者為絟粗者為紵
从糸宁聲詩可以漚紵注疏陸㙨云紵亦麻科生數十莖宿根在地春生荆揚間一歳三收周禮典枲縷紵注白而細疏曰紵
説文或作□俗作苧誤)羜(説文五月生羔也从羊宁聲引詩既有肥羜爾雅未成羊曰羜)泞(澄也増韻澹也
杜甫朝享太廟賦元澤澹泞乎無極○毛氏韻増)眝(張目也)坾(積塵也)杼(説文機之持緯者从
木予聲或作柠集韻亦作䇡又本韻)抒(説文挹也从手予聲一曰除也左傳難必抒矣増韻又引而泄之也班固傳抒
下情而通諷諭通作杼)苧(説文草也本作芧可以為䋲相如賦蔣芧菁蘋集韻或作□)紓(神與切音與苧
同緩也又魚韻)○女(碾與切次商次濁音説文□婦人也象形徐曰如也如男子之教象其衣裳綢繆閉固之象増
韻未嫁謂之女已嫁謂之婦若父母於女子雖已嫁亦曰女又婺女宿名織女三星在天紀東天女也又晉天文志須女四星
天少府也須賤妾之稱又本韻御韻)○墅(士與切次商次濁次音田廬也又圃墅也晉謝安圍碁賭墅集韻或作野○毛氏
曰野古墅字田下已从土後人以其借為郊野字遂復加土於下以别之其因仍重複有如此者)杼(木名栩也又橡
也莊子食杼栗集韻或作芓亦書作柔又本韻○毛氏韻増)桃(杼物之器又豪韻○平水韻増)○許(喜語
切羽次清音説文聽言也从言午聲廣韻可也與也又聽也増均約與之也又容也又進也詩昭兹來許注許進也疏云禮法
既許而後進詩緝陳氏曰語助也又國名炎帝太岳之𦙍甫侯所封又州名漢潁川郡獻帝徙都改許昌後周為許州今潁昌
府建為南輔又姓出髙陽汝南甫侯所封因封為氏又麌韻)○與(演女切羽次濁音説文□黨與也从舁與徐曰
㑹意𨽻作與廣韻善也増韻又及也許也從也又待也論語歳不我與馮衍賦壽冉冉其不與又如也晁錯傳中國之人弗與
也又與與威儀中適貎又容與閑適貎漢郊祀歌澹容與相如賦翺翔容與又楚詞容與注弭案也説文古作□又魚御韻)
□(安行貎从走與聲)歟(歎辭又魚御韻○毛氏韻増)予(説文□推予也象相予之形徐曰□上下
相予也裒多益寡損上益下百姓足君孰與不足故終下引也𨽻作予或作與説文與賜予也一勺為与徐曰不患寡而患不
均故从一勺通作與又魚韻俗作□誤)○呂(兩舉切半徴商音説文注見膂字一曰呂隂律也前律厯志呂旅也
言隂氣旅助陽氣也又長也方言東齊曰□宋魯曰呂又姓出束平禹臣太嶽封呂侯後為氏○凡□之字當作呂俗作吕)
侶(儷也廣韻伴侶増韻徒也又朋也陸璣草木疏麟不侶行)梠(説文楣也从木呂聲廣韻桷端連綿木也○毛
氏韻増)膂(説文本作□脊肉也象形篆文作膂亦通作旅詩旅力既愆詩靡有旅力)旅(説文□軍之五百人
从㫃从从旅俱也故从从徐曰周制一鄙之衆也旅者衆也師克以和故必相順從也衆出則旅寓故謂在外為旅也周禮五
卒為旅又陳也詩肴核維旅書旅天子之命又易卦名注羈旅旅者大散物皆失其所居之時又亞旅官名次卿又姓○案説
文从㫃从从今文作旅盖从㫃下二人増韻作旅誤)􁋗(飯噐也)祣(祭名通作旅周禮掌次王大旅上帝注祭
天於圜丘又國有故而祭亦曰旅樂書云國有大故旅其神而祭姑使其神托宿於此非常祭之禮増韻又祭山川之名論語
季氏旅於泰山集韻或作□亦作臚史記六國表臚於郊祀○毛氏曰祣祭名經傳通作旅傳冩訛耳義當從示○毛氏韻増)
穭(字書云禾自生或作稆唐馬燧傳懐州稆生于境後獻紀羣僚飢乏尚書郎以下自出採稆通作旅後光紀嘉穀旅
生注寄也不因播種而生前天文志參主葆旅如淳曰關中謂桑榆孽生為葆晉灼曰禾野生為旅)儢(儢儢不欲為也
増韻不勉彊貎荀子儢儢注心不力也集韻或作□○毛氏韻増)○汝(忍與切半商徴音説文水出𢎞農盧民入
淮从水女聲又州名春秋為王畿及鄭楚地隋置伊州改汝州又姓晉有汝寛通作女前地理志女陽女隂並與汝同)
籹(粔籹宻餌江南謂之膏環或作□)女(爾也通作汝又本韻御韻)茹(飲也食也禮記茹毛飲血孟子
飯糗茹草又受也詩柔則茹之又貪也一曰菜名廣韻又臭也雜揉也増韻又茅根也又魚御韻○已上屬舉字母韻)○
阻(壯所切次商清音説文險也从􁂅且聲廣韻又隔也憂也増韻山巇曰險水隔曰阻若泛言則山水通用又恃險自
固史記秦地阻山帶河集韻或作岨高唐賦髙丘之岨)俎(説文俎禮俎也从半肉在且上徐曰指事禮記祭器注以
机盛牲體者集韻或作柤亦作□○毛氏曰當作俎俗从爻非)齟(齒不相值曰齟齬又麻韻)詛(呪也又御韻)
○楚(剏所切次商次清音説文叢木一名荆也从林疋聲徐按謝朓詩曰平楚正蒼然平楚叢木廣逺也廣韻萇楚
一曰國名周封熊繹於丹陽至熊通僭稱王遷郢昭王又遷都郢本名荆至成頵始改號楚又三楚史貨殖傳淮北沛陳汝南
南郡此西楚也彭城以東東海吳廣陵此東楚也衡山九江江南豫章長沙此南楚也又姓左傳趙襄子家臣楚隆後為氏又
御韻)礎(楹石也廣韻柱下石也)濋(水名爾雅濟為濋)憷(痛也増韻辛酸痛楚也集韻通作楚○毛
氏韻増)□(説文㑹五采鮮貎从黹□聲引詩衣裳□□徐曰今詩作楚假借也○毛氏韻増)○所(爽阻
切次商次清次音説文伐木聲从斤戸聲一曰處所也詩獻于公所漢制車駕所在曰行在所蔡邕獨㫁曰天子以四海為家
故謂所居曰行在所又語辭論語視其所以觀其所由又誓辭論語予所否者左傳所不與舅氏同心又姓漢武帝近臣所忠
集韻或作□)䝪(説文齎財卜問也从貝疋聲徐曰按詩握粟出卜是也通作糈史司馬季主曰卜而不中不見奪糈)
糈(博雅饊也廣韻祭神米又魚韻○已上屬古字母韻)

　　七(麌與姥通)

　　古(果五切角清音説文故也从十口聲識前言也徐曰古無文字口相傳也増韻逺代也又乆也又老也詩逝不古處
又楚辭與此終古朱氏曰古之所終來日之無窮也周禮考工記輪已庳則於馬終古登阤也注終古常也又姓周大王稱古
公其後氏焉集韻古作□)詁(説文訓故言也从言古聲引詩訓詁徐按爾雅言有古今也㑹意詩注疏詁者古今異言
通之使人知或作故詩注舊本作故前儒林傳訓故大義注故讀作詁又暮韻)估(市税又論價也)牯(牛名○平
水韻増)沽(略也禮記檀弓以為沽也又虞遇韻○今増)酤(一宿酒也又賣酒也通作沽尸子曰沽者知酒
之多少也又虞遇韻○毛氏韻増舊出沽字)罟(説文网也从网古聲徐曰網之總名)苦(惡也周禮辨其良苦
注謂分别縑帛布紵之麤細國語曰辨其功苦韋昭曰堅曰功脆曰苦西京賦鬻良雜苦平凖書鐵噐苦惡索隱音古言苦窳
或作楛荀子注凡器物濫惡者謂之楛通作沽周禮酒正注功沽疏謂善惡亦通作盬○毛氏韻増)鼓(説文□郭也春
分之音从壴支象其手擊之也徐曰郭者覆冐之意前律厯志皮曰鼓師古曰鼓者動也樂書曰鼓所以檢樂為羣音之長伊
耆氏造鼓又土鼓周禮籥章注杜子春以瓦為筐以革為兩面可擊又石鼓在岐陽又量噐也禮記獻米者操量鼓注樂浪人
呼容十二石者為鼓又國名春秋鼓國白狄别種集韻或作□古作□籀文作□○廣韻亦作鼔毛氏曰篆文鼓𨽻省作鼓亦
从􁈖作鼓􁈖音弢與鼔舞之鼓不同鼓从攴蒲卜切俗作皷非)瞽(説文目但有眹也从目鼓聲徐按書説言曰漫若鼓
皮也眹但有黒子外微黒影而已又瞽者為樂師名之曰瞽書瞽奏鼓詩有瞽通作鼓前漢書人表鼓叜)鼔(説文撃鼔
也从攴壴亦聲此鼔擊之鼔也壴陣樂故云亦聲㑹意詩鼔鐘于宮鼔瑟鼔琴又鼔舞也易鼔萬物而不與聖人同憂又鼔之舞
之以盡其神又扇也又冶鑄也胡廣曰當鑄冶之時扇熾其火謂之鼔鑄○毛氏曰鼔舞之鼔與鐘鼓之鼓不同又見鼓字注
○毛氏韻増)股(説文髀也从肉殳聲脛本曰股輔下體者集韻或作􁃏亦作骰)羖(説文羊牡曰羖从羊殳聲
集韻或作􁀶)蠱(説文腹中蠱也引春秋傳皿蟲為蠱晦滛之所生也又臬桀死之鬼亦為蠱从蟲从皿物之用也又
惑也爾雅蠱疑惑人也師巫為蠱以左道惑人又毒也史秦紀以狗禦蠱注熱毒惡氣也又易卦名事也又穀之飛亦為蠱顧
野王云穀乆積變為飛蠱増韻謂蛾也)盬(説文古河東鹽池袤五十一里廣七里周一百一十六里从鹽省古聲又
不堅固也詩王事靡盬又啑也左傳夢楚子伏已而盬其腦又模韻)賈(説文賈市也一曰坐賈售也行賣曰商坐販曰
賈注主市買知物賈又馬禡韻)夃(秦以市買多得為夃注見虞韻攻乎切)○苦(孔五切角次清音説文大
苦苓也从艸古聲一曰急也廣韻勤也患也増韻炎上之味又困悴也陵侮也辛楚也又方言苦快也自山以東或曰逞楚曰
苦泰曰了宋鄭周洛韓魏之間曰苦郭璞曰苦而為快猶以臭為香治為亂反覆用之也又菜名詩采苦采苦毛云苦菜孔疏
云荼也陸云生山田及澤中得霜恬脆所謂堇荼如飴内則濡豚包苦是也月令苦菜秀苦菜似萵苣而細斷之有白汁花黄
似菊)䇢(竹名集韻本作䇢○平水韻増)○五(疑古切角次濁音舊音阮五切説文□五行也从二隂陽在天
地間交午也徐曰乂象交午也二天地也廣韻數也増韻中數也又姓左傳有五奢説文古作乂徐曰但象交午而已)
伍(説文相參伍也从人五聲徐曰二相副謂之貳三人相雜謂之參五人相雜謂之伍十人相雜謂之什百人相雜謂
之伯義同此也禮五人為伍注疏伍聚也左傳先偏後伍伍承彌縫又姓史伍子胥)午(説文□牾也五月隂氣午逆陽
冒地而出也此與矢同意徐曰人為陽一為地丨為隂氣貫地午逆陽也五月陽極隂生仵者正衝之也午亦象衝逆也廣韻
交也又辰名爾雅太歳在午曰敦牂漢志歳在大棣曰午前律厯志咢布於午又馬屬晉司馬氏謂之典午又一縱一横曰旁
午猶言交横也霍光傳使者旁午注分布也禮記内則男角女羈注午違曰羈疏云度尺而午令女剪髮留其頂上縱横各一
相通逹也又劉向傳蠭午注如淳曰猶雜沓也)迕(説文逆也本作牾从午吾聲徐曰相逢也引楚辭重華不可牾兮或
作迕前食貨志好惡無迕増韻違也禮記王肅本迕其衆以伐有道通作午劉向傳朝臣舛午言相背違荀子午其軍注讀為
迕○集韻本作逜○今増)　仵(偶也廣韻偶敵也)　旿(明也)○覩(董伍切徴清音説文見也本作睹从
目者聲古作覩今文从古)堵(説文垣也五版為堵从土者聲徐曰一版五尺也注一丈為版五版為堵疏云版廣二尺
一堵之墻長丈髙一丈箋云春秋傳五版為堵五堵為雉雉長三丈版六尺疏云何休取韓詩版長八尺古之雉制不得其詳
又後樊英傳列環堵之中注靣一堵也又鍾磬編挂之六十六枚在一簴謂之堵又姓左傳鄭有堵叔集韻或作□説文籀作
□亦作陼)暏(説文旦明也从日者聲廣韻詰朝欲明也○毛氏韻増)賭(博奕取財也集韻或作□)楮
(木名又語韻○毛氏韻増)肚(胃也増韻韓愈詩腸肚鎮煎煼音覩又本韻○毛氏韻増)土(圜土獄城也獄城必
圜示仁也又本韻二音○毛氏韻増)○土(統五切徵次清音説文土地之吐生萬物者也二象地之上地之中丨物
出形也鄭𤣥書注云地當隂陽之中能吐生萬物者土周禮五土山林川澤丘陵墳衍原隰又五行之中央主於四季各十八
日又星名一曰填星又地為后土取厚載之義古字后厚通又共工氏子句龍為后土后者主也杜預曰土乃牧飬之官故稱
后又本韻二音)吐(説文寫也从口土聲廣韻口吐也増韻又出也舒也又暮韻)稌(説文稻也从禾余聲引周
禮牛宜稌詩多黍多稌稌利下濕又虞韻)○杜(動五切徴濁音説文甘棠也从木土聲牡曰棠牝曰杜詩杕杜是也
詩注白者棠赤者杜疏云甘棠赤棠子澀而酢語曰澀如杜爾雅注郭云今杜棃陸疏云棠棃詩詁云甘棠即赤棠或名杜棃
又姓帝堯劉累後)荰(荰蘅香草注見庚韻蘅字通作杜)土(桑根也詩徹彼桑土方言東齊謂根曰土或作
赭字林注桑皮也通作杜爾雅注郭璞引詩作桑杜又本韻二音)􁆅(説文閉也从支度聲集韻或作剫通作杜徐曰
今假借也書杜乃擭注謂杜塞捕獸機穽前王陵傳杜門字本作􁆅)○怒(暖五切徴次濁音説文恚也从心奴聲武
也努也若强弩之𤼵人怒則面目張起怒當以心節之故心奴為怒増韻憤也又遇韻)弩(説文弓有臂者从弓奴聲
増韻蹶張曰弩古史考黄帝作弩周禮四弩夹弩庾弩唐弩大弩)砮(石可為矢鏃又虞韻)努(方言勉也廣韻
弩力也増韻用力也古詩少壯不努力○毛氏韻増)○補(彼五切宮清音説文完衣从衣甫聲廣韻補綴増韻又禆
也填也一曰數也十兆曰經十經曰垓十垓曰補集韻或作䋠亦作□古作□)圃(説文種菜曰圃从口甫聲周禮太宰
二曰園圃注樹果蓏曰圃園其樊也集韻或省作甫亦作□)譜(説文籍録也又世系曰譜集韻或作諩春秋序注本
作諩)○普(頗五切宮次清音説文□日無色本作暜从日竝聲徐曰日無光則近逺皆同故从竝日㑹意𨽻作普又
州名漢資中縣周建德四年立普州蜀稱西眉東普又姓後魏十姓獻帝次兄為普氏)浦(説文水濵也从水甫聲徐
按楚辭送美人兮南浦送至於水濵也風土記云大水有小口别通曰浦又姓晉起居注有浦選)誧(人相助也一曰
謀也又虞遇韻○毛氏韻増)溥(説文大也从水專聲廣韻又廣也増韻徧也通作普詩溥天下之下注云亦作普前
漢溥被災害與普同○毛氏曰从浦从寸俗作溥非)○簿(伴姥切宮濁音籍也又笏也左傳黼珽注珽今吏持簿徐
廣云手版也周禮司書注疏古有簡䇿以記事若在君前以笏記之後代用簿簿今手版又車駕次第曰鹵簿炙轂子云車駕
行羽儀雙導謂之鹵簿自秦漢始有其名後胡廣作天子出行鹵簿鹵大楯也所以捍敵部伍之次皆著之簿故言鹵簿五兵
獨言鹵者以行則刀楯在外五禮精義云以大盾領一部之人故名鹵簿漢官儀大駕鹵簿公卿奉引大將軍參乘太僕御屬
車八十一乗千乗萬騎侍御史在左駕馬詢問不法者又領也孔子先簿正祭器苟子五官簿之而不知又鐸韻)部
(説文天水狄部从邑咅聲徐曰部屬也部之言簿也分簿之也呂氏春秋曰黎丘北部太𤣥曰方州部分部諸縣或為四或為
二集韻分也又總也廣韻部伍又部曲又厚韻)蔀(􁂖蔀草名一曰鄣明物易豐其蔀注覆曖鄣光明之物略例大
暗謂之蔀馮云小也又前律厯志以閏餘一之數為蔀首又厚韻○毛氏韻増)○姥(滿補切宮次濁音女老稱又天
姥山名又姓出姓苑)莽(犬逐兔草中又宿草也楚辭夕攬洲之宿莽注冬生不死者爾雅郭云卷葹草拔心不死又草
深平曰莽漢景紀廣薦大莽又荒蕪之地揚雄賦㧞鹵莽屈原賦草木莽莽又莊子鹵莽種之謂輕脱也苟且也又姓前侍中
僕射莽何羅反注孟康曰本姓馬明德皇后惡其先人有反者易姓莽集韻或作茻又蕩厚韻)䥈(鈷䥈溫器又蕩韻○
毛氏韻増)姆(女師也鄭康成曰婦人五十無子出不復嫁以婦道教人者今時乳母也集韻本作娒又候韻)○
甫(匪父切次宮清音説文□男子之美稱也从父用徐曰父老也㑹意𨽻作甫又且也禮記曲禮天王某甫注甫且字
也雜記注疏云五十以伯仲是正字二十之時曰某甫是且字言且為之立字也一曰大也始也廣韻又衆也増韻又我也又
姓風俗通云甫侯之後又國名或作父尼父造父慶父是也又章甫冠名賈誼賦章父薦屨宋戴公之子曰皇父因命族曰皇
父至秦改為皇甫○禮韻本音父字别出今刪而附)莆(説文萐莆也从艸甫聲廣韻堯時瑞草名又虞韻)黼(説文
白與黒相次文也从黹甫聲徐曰其晝形作斧取其威斷也周禮注斧謂之黼謂裳繡斧形以絳帛為質白黒為文司服注疏
云近刃白近上黒取㫁割焉集韻或作□史秦紀天子賀以□□通作斧揚子斧藻其德與黼同)脯(説文乾肉也从
肉甫聲禮記牛脩鹿脯周禮腊人注薄析曰脯捶之而施薑桂曰鍜脩禮記曲禮脯脩注脯訓始始作即成脩亦脯訓治脩治
乃成釋名云搏也乾燎相搏著也)俌(説文輔也从人甫聲徐引爾雅比俌也)簠(説文黍稷圜器也从竹皿
甫聲周禮舎人共簠簋注方簠圓簋疏云内圓外方受十二升曰簠内方外圓曰簋詩有饛簋飱注毛云飱熟食謂黍稷孔疏
云簠盛黍稷簋盛稻梁説文古作􁎽从匚夫聲集韻亦作盙又虞遇韻)府(説文文書藏也从广付聲徐曰按周禮府
若干人史若干人注府治藏史掌書也一曰聚也書惟府辜功又公卿牧守稱府道德之所聚帑藏稱府財物之所聚周禮治
官府注百官所居曰府唐制大州曰府兵衛曰府漢制藏錢之府天子曰少府諸侯曰私府又州名漢屬太原魏置嵐州後唐
立府州又姓漢司徒掾府悝○毛氏曰漢書武帝立樂府師古曰樂府之名始此案孝惠六年使樂府令備其簫管是前此已
有樂府之名矣)腑(人之六腑也通作府周禮疾醫疏以其受盛故謂之府胃為水穀之府小腸為受盛之府大腸為行
道之府膀胱為津滴之府氣之所生下氣象天故寫而不實實而不滿此正府也膽為清淨之府三焦為孤府非正府也又韓
詩外傳喉咽者量腸之府胃者五穀之府大腸者轉輸之府小腸者受成之府膽者積精之府膀胱者湊液之府一説小腸胃
膽大腸膀胱命門為六府)俯(説文低頭也本作頫从頁兆聲引太史卜書頫仰字如此揚雄曰人面頫俗頫字作俛前
晁錯傳在俛仰之間耳韓信俛出跨下東方朔傳鶴俛啄也師古注即俯字經典今文皆作俯又曲也樂記進俯退俯注曲也
言不齊一也通作府荀子府然若渠堰櫽括之於已也列子王府而視之○案古音流變字亦隨異如俯仰之俯本作頫或作
俛今文皆作俯而頫音兆俛音免不復音俯矣)斧(説文斫也从斤父聲廣韻神農作陶冶斤斧書注斧重八斤一名天
鉞禮記檀弓注斧形旁殺刃而長集韻或作鈇樂記軍旅鈇鉞)○撫(斐父切次宮次清音説文安也从手無聲一曰
循也書撫於五辰循于五時也廣韻又持也増韻又慰勉也彈也又按也禮記喪大記君撫大夫注以手按之又州名漢豫章
郡吳分置臨川郡隋平陳置撫州集韻或作□通作拊左傳拊而勉之漢充國傳拊循和輯注與撫同古作□説文云古尚書
撫字也)拊(擊也書於子擊石拊石注拊猶擊也廣韻拍也○増韻舊注樂噐誤)柎(樂噐也實以穅通作拊書
摶拊琴瑟注摶拊以韋為之實之以穅所以節樂禮記樂記云治亂以相注相即拊也裝之以穅穅一名相因以名焉形如鼓
樂書云拊之或摶或拊拊聲大小之辨書謂之摶拊明堂位謂之拊搏以其或拊或搏莫適先後也○今増)弣(弓把
中也禮記曲禮左手承弣)○父(奉甫切次宮濁音説文□矩也家長率教者从手舉杖徐曰指事釋名云甫也始生
已者又詩維師尚父注可尚可父也高祖紀亞父范増如淳曰亞次也敬之如父猶管仲稱仲父楊倞曰仲者夷吾之字父事
之)㕮(㕮咀嚼也)　䭸(牡馬○平水韻増)　輔(説文人頬骨也从車甫聲引左傳輔車相依注輔頬輔也
車牙車也或作䩉古文易咸其䩉今文易作輔注云馬上頷虞云耳目之間稱䩉集韻亦作􁂉又車兩旁木曰輔詩毋棄爾輔
注孔疏云輔是可解脱物如今人縛杖於輻以防輔車也廣韻助也弼也増韻又扶也又四輔官名左輔右弼前疑後丞又四
輔星名杓北極四星曰四輔所以輔佐北極又三輔郡名京兆府左馮翊右扶風前百官志師古注京兆在尚冠前街東入故
中尉府馮翊在太上皇廟西入右扶風在夕隂街北入故主爵府長安以東為京兆長陵以北為左馮翊渭城以西為右扶風
又姓晉大夫輔氏)鬴(説文鍑屬从鬲甫聲徐曰量六斗四升前匈奴傳鬴鍑薪炭或作釜𨽻省作釜古史考黄帝始
造釜又小爾雅區四謂釜集韻亦作□)秿(博雅䆍秿穧也集韻或作□)滏(水名在鄴又礠州滏陽縣因水
名又山海經神菌之山釡水出焉)腐(説文爛也从肉府聲廣韻朽也敗也又宮刑曰腐前景紀死罪欲腐者許之如
淳曰腐宮刑丈夫割𫝑不能復生子如朽木不生實集韻或作焤)○武(罔甫切次商次濁音説文□引楚莊王曰
夫武定功戢兵故止戈為武又左傳戡定禍亂為武増韻又威也勇也剛也又角力也又冠卷曰武禮記玉藻縞冠𤣥武卷音
權雜記委武注秦人曰委齊東曰武又跡也曲禮堂上接武堂下布武錢氏曰每移足半躡之中人之跡尺二寸又𤣥武宿名
楚辭召𤣥武而奔屬注北方七宿謂龜蛇也位在北方故曰𤣥身有鱗甲故曰武又諡法剛彊直理曰武威彊獻德曰武刑民
克服曰武夸志多窮曰武又州名後魏武都郡改武州又姓風俗通云宋武公之後漢有武臣)鵡(説文鸚䳇能言鳥本
作䳇从鳥母聲今文作鵡爾雅青羽赤喙如鶚郭璞云舌似小兒有五色者白者赤者凡鳥四指三指向前一向後此鳥兩指
向後集韻亦作母)碔(碔砆石似玉集韻或作珷亦作璑通作武史記礝石武夫)舞(説文樂也用足相背从舛
無聲徐曰□兩足左右也山海經曰帝後八子始為舞増韻又以手曰舞以足曰蹈又變弄也漢張湯舞知以御人舞文巧詆
或作儛莊子再命而於車上儛説文古作□)廡(説文堂下周屋从广無聲徐曰大屋四邉重簷也按左傳君之廡下
集韻或作□説文籀作□)膴(美也詩周原膴膴又厚也詩則無膴仕又本韻虞韻)嫵(説文媚也从女無聲徐按
相如上林賦嫵媚冉弱或作娬史記相如傳斌媚通作憮張敞傳京兆眉憮)憮(説文愛也韓鄭曰憮一曰不動也从
心無聲又傲也廣韻憮然夫意貌三蒼云怪愕之辭論語夫子憮然何晏曰為其不逹已意而非之廣韻或作㒇)嘸
(嘸然陽應也前韓信傳諸将嘸然注孟康曰不精明也○今増)甒(方言罌周魏之間謂之甒禮記君尊瓦甒此以小為
貴者也注酒器中寛下直上鋭平底集韻或作□亦作□)橆(説文豐也引商書庻草繁橆注見虞韻無字集韻或作蕪
通作廡今文尚書庻草繁廡)侮(説文傷也从人每聲徐曰侮慢易字也廣韻侵也輕也増韻戯弄也或作娒前張良
傳嫚娒亦作務詩外禦其務古作□□漢五行志慢侮之心生古作□)䍙(雉網)堥(瓦器禮記内則有敦堥巵匜鄭
注敦堥黍稷噐又周禮瘍醫注五毒之藥作之合黄堥燒之三日三夜其烟上著以雞羽掃取之以注創○今増)○
祖(總古切商清音説文始廟也从示且聲漢書髙祖注顔師古曰祖始也始受命也廣韻又法也本也上也又祭道神
曰祖詩取羝以軷祖祭也風俗通云祖徂也今人謂餞行曰祖道禮記曽子問道而出注疏引聘禮注祖始也釋酒脯之奠於
軷為行始軷山行之名委土為山伏牲其上一曰共工氏之子好逺遊祀之以為祖神又禮記檀弓主人既祖填地曽子曰祖
者且也注且未定之辭又姓祖已之後出范陽集韻古作□)珇(説文琮玉之瑑从玉且聲廣韻珪上起也増韻珪琮
之瑑凸起也或作駔説文徐按周禮考工記駔琮五寸宗后以為權又駔琮七寸鼻寸有半天子以為權先鄭以為稱錘以起
量為權故有鼻後鄭讀珇為組謂以組繫珇因名駔琮又蕩韻○毛氏韻増)組(説文綬屬小者以為冕纓从系且聲
詩詁云組間次五采為之内則組紃注疏薄闊為組似䋲者為紃音廵又草名爾雅綸似綸組似組東海有之増韻又經緯也
織也詩執轡如組文選組織仁義)○粗(坐五切商濁音説文疏也从米且聲徐曰疏即麤也故爾雅注多謂麤為
粗廣韻略也樂記其聲粗以厲集韻或作麆□通作觕前叙傳觕舉僚職皇甫洪傳觕為之制又虞韻)○塢(於五切羽
清音説文小障也一曰庳城也本作隖从􁂅烏聲徐案董卓為郿隖隖保障也或作塢服虔通俗文營居為塢戴延西征記蠡
城以南有金門塢亦作䃖埤蒼云小障曰䃖集韻又作埡)瑦(説文石之似玉者从玉烏聲)鄔(説文大原縣名
从邑烏聲一曰周地名又姓烏郡司馬牟之後因氏)○虎(火五切羽次清音説文□山獸之君从虍从□虎足象人
足也徐曰象形淮南子虎嘯谷風生唐人避諱稱虎曰武又虎子溲器西京雜記李廣射獵㝠山之北見伏虎射之以其頭為
溲器今人鑄銅象之示服猛也又姓八元伯虎之後説文古作□亦作□○毛氏曰从□音人或作几誤作□非)琥
(説文發兵瑞玉為虎文从玉虎聲引左傳賜子家雙琥一曰禮西方之玉又琥珀藥名松脂入地所化前西域傳作虎魄)
滸(説文水厓也本作□从水午聲或作滸爾雅淮為滸釋云水邊厓岸之地集韻亦作滹)許(許許柹貌詩伐
木許許又語韻○禮韻續降)○戶(後五切羽濁次音説文戶護也半門為戸象形又外曰門内曰戸易節卦初九
不出戸庭九二不出門庭漢武帝千門萬戸之宮又民居曰戸説文古作㦿○毛氏曰俗作戸非)昈(方言效昈文也
一曰赤文又明也揚雄傳昈分殊事)雇(説文九雇農桑候鳥扈民不婬者也从隹户聲春雇鳻鶞夏雇竊𤣥秋雇竊藍扈􁓷怙岵祜酤楛鄠下芐嫭橭○魯
冬雇竊黄棘雇竊丹行雇唶唶宵雇嘖嘖桑雇竊脂老雇鷃徐按春秋左傳帝少昊以鳥名官故有九雇雇扈也扈止也婬過
時也扈民不媱謂止民使無過時也或作□籀文作􁍣通作扈蔡邕獨斷曰春扈氏趣民耕種夏扈氏趣民芸除秋扈氏趣民
收歛冬扈氏趣民蓋藏棘扈氏掌民百果行扈氏晝為民驅鳥宵扈氏夜為民驅獸桑扈氏趣民養蠶老雇氏趣民收麥左傳
九扈為九農正詩交交桑扈又遇韻説文夏后同姓所封戰於甘者在鄠有扈國也从邑戸聲一曰止也徐按春秋
傳曰屈蕩扈之杜預曰止之也又披也按楚辭扈江蘺與薜芷王逸注名披為扈又尾也後從曰扈又跋扈猶强梁也詩皇矣
注畔援猶跋扈也疏云凶横自恣陵人之貌又虜扈縱横行貌亦自縱恣漢書音義云自大也又姓風俗通云趙有扈輙)
􁓷(爾雅山卑而大曰􁓷通作扈)怙(説文恃也从心古聲詩無父何怙集韻或作􁤽)岵(説文山有草木
也从山古聲詩陟彼岵兮小爾雅多草木曰岵無草木曰峐疏云峐當作屺毛傳以山無草木曰岵有草木曰屺與此不同者
當是轉寫誤也王肅解依爾雅)祜(説文徐曰福也从示古聲)酤(一宿酒注見虞韻攻乎切)楛(説文木也
从木苦聲引詩榛楛濟濟徐按周禮楛可為矢周武王克商肅慎氏来獻楛矢石砮書荆州貢惟箘簬楛注堪為矢幹史注徐
曰一作箭足杆杆即楛也足者箭鏃詩疏云東夷所貢陸璣曰楛形似荆而赤莖似著上黨人篾以為牛筥箱噐又屈以為釵
又本韻)鄠(説文右扶風縣名从邑雩聲廣韻在京兆府本夏有扈國増韻今屬鳳翔通志云夏為扈商為崇秦改為
鄠集韻或作□)下(上下注見馬韻亥雅切又詩宗室牖下注陸德明曰叶韻則音戸○毛氏韻増)芐(説文地黄
也从艸下聲引禮記鉶毛牛藿羊芐豕藢爾雅翼云地黄生者以水試之浮者名天黄半沉半浮曰人黄沉者地黄芐字从下
亦趨下之義集韻或作芦今文禮記作苦今増)嫭(好也或作嫮漢郊祀歌衆嫮並又遇韻○毛氏韻増木名
周禮壺涿氏除水蟲以牡橭沈之其神死注山榆也又虞韻○今増)○魯(籠五切半徴商音説文□鈍詞也从鮺省
聲引論語參也魯劉熈釋名曰魯國多山水民性樸鈍増韻愚也又國名少昊之墟周以曲阜封周公子伯禽在大羽䝉羽之
野有阜委曲長七八里其名魯又姓伯禽之後以國為氏出扶風説文古作□史記通作鹵)櫓(説文大盾也从木魯
聲徐按古文尚書血流漂櫓又城上白露屋亦名為櫓一曰戰陣高巢車亦為櫓或作樐郭璞云望樓釋名云露也謂城上守
禦露上無覆屋後公孫瓉傳樓樐千里亦作㯭通作鹵史記始皇紀血流漂鹵又漢鹵簿謂以大盾領一部衆也注見本韻簿
字)艣(所以進船也集韻通作樐櫓)虜(説文□獲也从毌从力虍聲徐按左傳武夫力而拘諸原故从力毌
音貫穿之也獲者以索拘之齊國書曰人尋約吳髮短謂將以䋲索之也復古編云俗从男作虜漢書晉灼曰生得曰虜斬首
曰獲又北狄曰虜以其習尚虜掠也南謂北為索虜北謂南為島夷或作擄通作鹵前高紀母得鹵掠應劭曰與虜同)
鹵(説文鹵西方鹹地也从西省□省鹽形東方謂之㡿西方謂之鹵徐按史記東方食鹽㡿西方食鹽鹵鹵西方鹹地
天生曰鹵人生曰鹽釋名地不生物曰鹵左傳晉有大鹵之地爾雅注齊有海濵廣斥又河東解縣鹽池又沙鹵謂确薄之地
集韻或作滷塷亦作瀂○平水韻滷字重出誤)□(□□言不定也通作鹵莽増韻又鹵莽苟且也○已上屬古字母韻)
○矩(果羽切音與語韻舉同説文巨規巨也本作巨从工象手持之形徐曰本獨音炬或作榘从木矢矢者其中正也今
經傳皆作矩音舉廣韻又常也増韻正方之器又儀也亷隅也亦作距前叙傳疆工踰距注法制也又作句莊子履句屨者知
地形通作萭周禮考工記可規可萭)拒(方陳也史記攻其前拒裴駰説左傳右拒左拒又白帝名曰招拒又語韻)
枸(説文本作䅓䅩䅓也从禾又句聲徐曰䅩䅓屈曲不伸之意䅩䅓之果其狀詰屈亦取此為名按本草樹徑尺葉似
桑柘子作房似珊瑚枝在其耑人噉之即䅩䅓也或作枸詩南山有枸注枳枸也陸璣疏云枸樹高大似白楊生子著枝耑大
數寸甘美如飴八月熟謂之木蜜詩詁云枸木在處有之其子生枝耑横折岐出狀似枅栱土人謂枅栱木通作椇本草枳椇
廣韻枳椇實如珊瑚是白石木之子禮記婦人之贄椇榛脯脩棗栗又尤有遇韻○禮韻舊注蜀以為醬今正○續降椇字重
出今删而附)蒟(説文果也从艸竘聲徐按本草似王𤓰蔓生子長大辛香苖為留藤實似桑椹皮黒肉白食之辛香
左思蜀都賦所謂蒟醬吳都賦所謂東風浮留通志蒟醬曰浮留狀似蓽撥今嶺南取其葉及藤合㯽榔食之通作枸漢南越
唐蒙枸醬又蒟蒻根似芋葉似天南星而大蜀都賦其圃則蒟蒻茱萸又遇韻○毛氏韻増舊注與枸同誤)萭(艸也
又姓注見王矩切○毛氏韻増舊注誤今正)楀(木名又氏也詩楀維師氏注楀氏褒姒族黨○張氏補遺)踽
(説文疏行貌从足禹聲引詩獨行踽踽徐曰疏稀疏也孟子行何為踽踽凉凉注有威儀如無所施之貌並俱禹切或作偊列
子偊偊而步又本韻○毛氏韻増)鄅(説文妘姓之國从邑禹聲引左鄅人藉□讀若矩徐按杜注在琅琊)○
齲(顆羽切音與去同説文齒蠧也本作□或作齲後梁冀妻能為愁眉啼折腰步齲齒笑)踽(疏行貌注見果
羽切)○寠(郡羽切音與巨同説文無禮居也从宀婁聲徐曰階阼升降所以行禮貧無禮故先見於屋室一曰貧寠
也増韻或作窶又御韻)○麌(魚矩切音與語同舊音五矩切麋鹿羣相聚也本作噳从口虞聲引詩麀鹿噳噳今
文詩作麌集韻亦作□)俁(説文大也从人吳聲引詩碩人俁俁詩注容貌集韻或作㒁)○羽(王矩切音
與語同説文羽鳥長毛也象形羽蟲三百六十鳳為之長一曰北方水音漢志羽宇也物聚藏宇覆之為水為智為聽為物樂
書云聲出於腎而齒開吻聚謂之羽羽水也廣韻又舒也聚也又山名東海祝其縣有羽山鯀殛之地杜預曰俗名懲父山祝
其夾谷之地括地志云在沂州又姓鄭大夫羽頡又遇韻○毛氏居正曰俗以舊韻上聲羽字下不注其義去聲羽字下云翼毛
也遂以上聲為宫羽字去聲為羽毛字案詩蜉蝣之羽衣裳楚楚本叶上聲廣韻去聲羽字下亦云羽音然則羽字合於二
聲通押○案説文羽字于甫切本作上聲通用無疑)禹(説文□蟲也从禸象形亦夏王之號顔師古曰禹湯皆字三王䨞萭瑀偊宇雨○取○聚○主宔
去唐之文從高古之質故夏商之王皆以名為號諡法受禪成功曰禹又淵源流通曰禹又姓集韻古作□前藝文志有大□
三老篇傳言禹所作説文亦作□説文雨貌从雨禹聲方語也説文草也从艸禹聲徐案漢書遊俠
傳有萭章字子夏又本韻○今増説文石之似玉者徐按詩傳佩玉琚瑀以納其間偊偊行貌漢東
方朔傳行步偊旅○毛氏韻増説文屋邉从宀于聲徐按左傳在君之宇下是為邉垂也韓詩屋霤為宇陸德明曰
屋四垂也釋名云羽也如鳥羽翼自覆蔽也廣韻又大也又尸子曰天地四方曰宇往古來今曰宙又隤下曰宇周禮考工記
宇欲卑又姓或作㝢荀子賦充盈乎大㝢東京賦德㝢天覆集韻亦作㡰□説文雨水從雲下也一象天曰象雲
水霝其間也於文从天下水釋名云輔也言輔時生養陸佃曰疾雨曰驟徐雨曰零乆雨曰苦又曰愁霖雨晴曰霽晝晴曰啓
雨水曰潦時雨曰澍通志云古作□又作□雨因自而成文亦因□而備體集韻又古作□又遇韻)○取(此主切音
與且同七序切説文捕取也从又耳引周禮獲者取左耳司馬法曰載獻聝聝者耳徐曰㑹意又凡克邑不用師徒曰取廣韻
收也受也増韻索也又㩜也又麌厚韻)○聚(在庾切音與阻同㑹也邑落云聚詳見遇韻從遇切注廣韻衆也共也)○主(腫庾切音與煑同説文注見本音炷字一曰君也掌也廣韻典也守也増韻領也又賔之對也又意所注
也又古者大夫稱主左傳事呉敢不如事主又天子女曰公主周制天子嫁女諸侯天子至尊不自主婚止使諸侯同姓者主之
故謂之公主帝姊妹為長公主帝姑為大長公主後漢封縣公主諸王女封鄉亭公主又遇韻○毛氏曰主上一㸃本音主與
一不同俗作□非)宔(説文宗廟主石也从宀主聲徐曰以石為藏主之櫝也一曰神主通作主徐按左傳許公為反
祏主本作宔字假借作主禮記立之主曰帝禮記外傳曰主用木木落歸本有始終之義天子之主尺二寸諸侯一尺四向孔
穴午逹相通漆書其諡葬後孝子心目無所睹故以神主後光紀奉十一帝神主納高廟注虞主用桑練主用栗集韻或作砫
亦作□○今増)麈(説文麋屬从鹿主聲蜀都賦屠麖麋翦旄麈陸佃曰名苑云鹿大曰麈羣鹿隨之皆視麈所往麈尾
所轉為凖於文主鹿為麈古之談者揮焉良為是也其尾辟塵華陽國志曰郪縣宜君山出麈尾一名荒鹿)炷(説文
□鐙中火炷也本作主从□象形丶亦聲徐曰按爾雅鐙瓦豆也郭璞曰即膏鐙也古以人執燭後易以鐙物為主或从火作
炷廣韻燈炷也)枓(説文勺也从木斗聲徐按字書枓木有柄所以斟水禮記喪大記沃水用枓或省作斗周禮大弭設
斗詩維北有斗酌以大斗並兩音史張儀傳令工人為金斗長其尾又有韻)○􁚈(家庾切音與煑同説文本作□
有所絶止丶而識之也徐曰􁚈猶點拄之拄若漢武讀書止輙乙其處也或作􁚈又􁤶􁚈書𫝑也崔子玉記􁤶􁚈點􁤷狀如連
珠絶而不離􁤶音展豸切􁤷音乃簟切)拄(牚也支也廣韻從旁指也又刺也距也漢朱雲連拄五鹿君或作柱荀子
强自取柱漢章帝紀支拄橋梁)○數(爽主切音與暑同説文計也从支婁聲又責也左傳乃執子南而數之又目也
左傳滋而後有數又幾也孟子數口之家數世之仁音色主切又遇韻○俗作数非)籔(聘禮十六斗曰籔廣韻又窶藪
四足几或作簍通作藪周禮車秉有五藪爾雅釜二有半謂之藪藪二有半謂之缶)藪(窶藪戴器也前東方朔傳窶藪
注以盆盛物戴於頭者則以窶藪薦之通作數楊惲傳鼠不容穴衘窶數○毛氏韻増)○柱(重主切音與宁同説
文楹也从木主聲廣雅楹謂之柱又砥柱山名俗名三門山在黄河中書注孔安國曰河水分流包山而過山見水中若柱又
姓又遇韻)○豎(上主切音與墅同説文豎立也从臤豆徐曰豆噐故為豎立廣韻又童僕之未冠者又貞也又姓左
傳鄭大夫豎柎集韻或作□侸俗作竪非○禮韻續降)裋(説文豎使布長襦方言襜褕自關以西謂之裋褕短褐亦
曰裋褐前貢禹傳裋褐不完史始皇紀賛寒者利裋褐謂褐布豎裁為勞役之衣集韻或作□通作豎荀子豎褐又遇韻○禮
韻續降)樹(扶樹植也注見遇韻殊遇切)○傴(委羽切羽清音説文僂也从人區聲廣韻不伸也荀子周
公傴背或作痀莊子痀僂承蜩集韻亦作□)嫗(禮記注以氣曰煦以體曰嫗又遇韻)噢(噢咻痛聲又遇韻)
○詡(火羽切音與許同説文大言也从言羽聲徐按揚雄曰奢麗誇詡是也一曰徧也和也廣韻又普也禮記德發
揚詡萬物又敏而有勇也)栩(説文杼也从木羽聲其實皁徐曰赤曰皁斗俗謂之様或染皁故曰皁様音象亦栗屬通
志云柞木増韻又栩栩忻暢貌)珝(玉名又人名晉藝術傳有卜珝)訏(訏訏大也詩川澤訏訏又虞韻○禮韻續
降)冔(殷冠名注見虞韻匈于切又禮記殷曰冔音詡詩常服黼冔有兩音廣韻或作□)姁(説文嫗也从女
句聲一曰佚樂謂之姁呂氏春秋曰姁姁然相樂也又漢書高后字娥姁史記義縱姊姁又虞韻)昫(日出溫也又虞
韻)喣(説文吹也本作欨或作煦注見虞韻匈于切又唐魏徴傳護民之勞煦之若子)煦(烝也一曰温潤禮記
注以氣曰煦)膴(脯也注見虞韻微夫切又禮記少儀祭膴注大臠謂刳魚腹讀如冔)咻(噢咻痛聲又尤韻)
○庾(勇主切音與與同説文□水漕倉也从广㬰聲一曰倉無屋者徐按詩傳露積曰庾詩我庾維億注疏庾是未
入倉囷又在邑曰倉在野曰庾又大庾嶺名五嶺之最東者亦曰東嶠又姓出潁川新野二望本堯時掌庾大夫因氏焉集韻
或作㢏㬰○毛氏曰作庾誤)楰(木名䑕梓也爾雅楸屬詩北山有栧陸疏云木理及葉如楸又虞韻○禮韻續降)
㥚(懼也○平水韻増)斞(説文量也从斗㬰聲引周禮漆三斞今作庾爾雅二匊為豆匊二升四豆曰區四區
曰釡二釜有半曰庾又考工記甗人注疏聘禮十六斗曰藪注今謂之逾逾即庾也左傳昭二十六年申豐云粟五千庾杜預
注云庾十六斗知庾有二法或作斔莊子斔斛不敢入於四境注音庾六斛曰斗集韻亦作愉通作㬰)瘐(漢律囚以
飢寒而死曰瘐前宣紀瘐死獄中蘇林曰病也師古曰瘐或作瘉又詩交相為瘉注病也)臾(弓反張多隨曲勢而外周
禮考工記弓人往體多來體寡謂之夾㬰之弓注夹庾之弓合五成規又虞韻○今増)愈(勝也廣韻賢也増韻過也
孟子丹之治水也愈於禹又進也益也又詩憂心愈愈蘇氏曰愈愈益甚之意通作俞荀子俞少俞辱俞務俞逺並讀作愈前
禮志俞甚亡益亦通作瘉前藝文志不猶瘉於野乎又虞韻注)瘉(説文病瘳也从疒俞聲前郊祀志病瘉集韻或作癒
通作愈孟子病愈我且往見今病少愈又虞遇韻)貐(説文䝟貐似貙虎爪食人从豸俞聲徐按山海經䝟貐蛇身人
面通作窳淮南子曰堯之時窫窳鑿齒皆為民害注狀似虎食人長楊賦窫窳其民應劭曰窫窳類貙)窳(説文汚窬
也从穴㼌聲徐按史記舜陶河濵器不若窳窳缺也又墮窳病也又窳渾朔方縣名○禮韻舊注誤今正)寙(嬾也史記
呰寙偷生承慶云懶人不能自起如𤓰瓠在地不能自立故字从㼌又懶人常在室中故从宀○今増)○縷(隴主
切音與呂同説文綫也从糸婁聲)僂(説文尫也从人婁聲引周公韤僂也徐按白虎通周公背僂也廣韻僂傴疾也増韻
又俯也荀子未嘗僂指集韻或作軁)漊(説文雨漊漊也从水婁聲徐曰漊漊小雨不絶之貌一曰汝南謂飲酒習之不
醉曰漊又虞厚韻)嶁(岣嶁衡山也又厚韻或書作㟺)褸(説文袵也从衣婁聲徐按左傳篳簬藍褸方言短衣
以布而無緣者謂之襤褸自關以西謂之䘪䘿南楚謂之須捷或謂之褸裂又衣敝而䊿之曰襤褸通作縷小爾雅布褐而䊿
之謂之藍縷左傳注正義云衣破醜敝為藍褸言其縷破藍藍然)簍(博雅輂也一曰竹籠又厚韻○毛氏韻増)
蔞(草名注見虞韻龍珠切一曰以正輪者考工記為萭蔞○毛氏韻増)婁(卷婁猶拘攣也一曰空也又繫馬曰
維繫牛曰婁公羊牛馬維婁又虞尤厚遇韻○禮韻續降)○乳(繠主切音與汝同説文人及鳥生子曰乳从孚从乙
乙者𤣥鳥明堂月令𤣥鳥至之日祠于高禖以請子故乳从乙徐曰産質也言乳文之也乳者化之信也故从孚廣韻柔也増
韻又湩也又遇韻)醹(説文酒厚也从酉需聲引詩酒醴維醹集韻或作㳶又虞韻○已上屬舉字母韻)

　　八(薺獨用)

　　啓(遣禮切角次清音説文□教也从攴启聲引論語不憤不啓徐曰啓發教道之也廣韻開也又别也増韻又咨也又
左傳分至啟閉注杜預曰立春立夏為啟立秋立冬為閉又啓塞從時門戸道橋謂之啓城郭墻塹謂之塞又左傳軍左翼曰
啟又詩以先啓行王氏曰軍前曰啟後曰殿先軍行之前者所謂選鋒也又爾雅陸佃曰雨而晝晴曰啟又詩不遑啟處注跪
也)棨(説文傳信也从木啟省聲一説形如㦸有旛書之吏執為信一曰㦸衣前匈奴傳有衣之㦸曰棨㦸師古云以
赤黒繒為之古今注棨㦸前驅之器以木為之後代刻偽無復典刑以赤油韜之亦謂之油㦸亦曰棨㦸王公以下通用之廣
韻兵欄也集韻或作□○増韻亦作綮誤)綮(説文□緻繒也一曰徽幟信也从糸啟省聲一曰肉結處又迴韻○増
韻作棨誤)启(説文開也从戸口徐按詩東有启明爾雅明星為启明言晨見東方為開明之始㑹意通作啓今文詩啓
明○毛氏韻增)稽(説文下首也本作䭬从首旨聲或作稽徐曰今書傳大約多作稽也又齊韻○毛氏曰俗作□从禾
誤)○徯(户禮切羽濁音説文待也从彳奚聲徐按尚書徯予后増韻望也或作諐説文徐曰此亦與徯字義相通
亦作蹊集韻又作□傒又齊韻)謑(説文恥也从言奚聲莊子謑髁無任一曰謑詬小人怒也集韻或作䜁又齊韻)○
奚(女官也周禮女奚有兩音一者胡禮切又齊韻○毛氏韻増○已上屬啓字母韻)○掜(吾禮切音與紙
韻螘同擬也一曰不從也増韻寄也捉也莊子終日握而手不掜又屑韻○張氏補遺)○邸(典禮切徴清音説文屬國
舎也从邑氐聲徐曰諸侯來朝所舎曰邸有根柢也根本所在也師古曰漢制郡國朝宿之舎在京師者率名邸邸至也言所
歸至也今人謂逆旅為邸又周禮四圭有邸注邸舍也為圭之舎又本也圭四出中共一璧猶衆枝同一根柢也又掌次設皇
邸注邸後版也鄭云屏風也又姓漢上郡太守邸杜集韻或作䣌)柢(説文木根也廣韻本也通作氐詩維周之氐又
支霽韻)詆(説文訶也从言氐聲或作呧徐曰今人詰難之為呧呵又齊韻)阺(説文秦謂陵阪曰阺从􁂅氏聲
又隴阺也揚雄解嘲響若阺隤師古曰蜀名山旁堆曰阺集韻或作坻○禮韻本出坻字)弤(弓名増韻彫弓也埤蒼云
舜弓名)抵(説文擠也从手氐聲廣韻擲也又當也漢高紀傷人及盗抵罪抵當也謂使各當其罪杜甫詩家書抵萬
金又大抵師古曰大歸也前食貨志作大氐唐書作大底集韻或作抵又紙韻)牴(説文觸也从牛氐聲或作觝韓愈進
學解觝排異端通作抵史記二世作觳抵優俳之觀應劭曰戰國之時稍増講武之禮以為戲樂秦更名角抵角角材抵相抵
觸漢武元封元年作角抵戲注兩兩相當角力角技顔曰抵當也非謂抵觸樂書云或謂蚩尤氏頭有角與黄帝鬬以角觝人
亦通作氐張騫傳角氐又通作邸文選風賦邸華葉而振氣注觸也)軧(車後)疧(病也或作疷詩俾我疷兮又支
韻○毛氏韻増)底(説文山居一曰下也从广氐聲廣韻又止也増韻器臀後廣陵王傳封以方底注方底囊所以盛書
前漢書緑綈方底又海録碎事凡公文中書謂之草樞宻院謂之底三司謂之檢秘府有梁朝宣底三卷或作㡳列子無㡳之
谷名曰歸墟又紙韻)氐(説文至也一曰地也一曰星名又齊霽二韻)提(絶也禮記少儀牛羊之肺離而不提
心又擲也史冐絮提文帝蕭該讀又吳王濞傳引博局提吳太子殺之索隱音底又齊霽韻○今増)堤(説文滯也从土
是聲又塞也或作底孟正塗壅底又齊韻○毛氏韻増)○體(上禮切徴次清音説文總十二屬也从骨豊聲廣韻
身也又生也増韻又肢體也孟子四端猶四體也又詩方苞方體注鄭云體成形也又質也王弼明爻云體質不必齊也又體貌
大臣者謂加容貌以敬之也又體物狀物也或作軆亦作躰荀子脩身篇注物躰不具謂之倚増韻俗作体非体音蒲本切)
涕(説文泣也从水弟聲廣韻目汁詩傳自目曰涕詩燕燕泣涕如雨注泣無聲出涕又素問云涕之與泣譬人兄弟急
則俱死生則俱生據此則泣為淚涕為鼻液今俗謂鼻液為涕詩潸然出涕史記泫然流涕之無從易涕洟禮記遇於一哀而
出涕竝音體又霰韻)緹(説文帛丹黄色从糸是聲周禮緹衣注古兵服之遺色纁也漢官儀云執金吾緹騎二百人説
文或作紙又齊韻)醍(酒赤色通作緹周禮酒正四曰緹齊注音體成而紅赤如今下酒疏云下酒謂糟床下酒其色
紅赤禮韻粢醍注亦作緹又齊韻)○弟(待禮切徴濁音説文□韋束相次弟也言如積壓柔韋順後前不相戾也
故从韋廣韻兄弟爾雅男子先生為兄後生為弟又兩姨之子為外兄弟姑舅之子為内兄弟魏楊阜稱外兄姜叙而皇甫謐
列女傳云叙姑子楊阜則舅子稱姑子為外兄弟姑子稱舅子為内兄弟左傳聲伯之母出嫁于齊管于奚生二子而寡以歸
聲伯聲伯以其外弟為大夫而嫁其外妹於施孝叔杜預曰外弟管于奚之子是同母異父亦稱外兄弟也又霽韻)悌
(易也廣韻愷悌也通作弟詩豈弟君子注豈樂也弟易也又霽韻)娣(説文女弟也又娣姒妯娌也詳見紙韻姒字注
又霽韻)遞(更易也廣韻遞代也増韻又迢遞也傳遞也集韻或作递増韻俗作逓又霽韻)○禰(乃禮切徴
次濁音説文親廟也从示爾聲廣韻祖禰也増韻父廟曰禰又姓魏有禰衡集韻或作祢)檷(絡絲檷也注見紙韻忍氏
切集韻或作鑈鈮)濔(滿也注見紙韻母婢切又衆也詩垂轡濔濔○禮韻續降)瀰(水流貌又支紙韻)
薾(華茂貌或作爾詩彼爾維何注華盛彌漫也○毛氏韻增)泥(泥泥露貌集韻本作􁟞又齊霽韻)○
陛(部禮切音與婢同説文升髙階也从􁂅坒聲漢書應劭曰陛者升堂之階王者必有執兵陳於階陛之側羣臣與至
尊言不敢指斥故呼在陛下者而告之因卑逹尊之意高祖五年諸侯上疏始稱陛下又尊者之階曰納陛孟康曰納内也謂
鑿殿基阯為陛不使露也顔曰尊者不欲露而升陛故内之於霤下也集韻或作㙄)梐(説文梐枑也从木坒聲周禮王
㑹同之舎設梐枑注行馬也)狴(狴犴獄名増韻所以拘囚也或作陛又齊韻)髀(股也詳見紙韻補弭切注
或作䯗韓文陸渾山火詩髤其皮肉通䯗臋本作䏶唐書李甘傳嚙疽刳䏶集韻又作□脾肶)○米(母禮切音與弭
同説文米穬實也象未黍之形徐曰穬顆粒也十其稃彚開而米見也八八米之形也鄭𤣥詩箋米之率糲十粺九鑿八侍御
七又姓)眯(説文艸入目中也从目米聲廣韻物入目也莊子簸糠眯目)䋛(説文繡文如聚細米从糸从米米亦
聲集韻説文或作□引書藻火黺□通作米今文尚書藻火粉米注粉若粟冰米若聚米疏云刺繡為文類聚米形○毛氏韻
増)洣(水名在茶陵○平水韻増)○濟(子禮切商清音説文水出常山東入泜从水齊聲徐曰此非四凟之
濟釋名云濟濟也言源出河北濟河而南通典云水出王屋山頂崖下澄渟不流至孟州濟源縣西二里平地出名濟水王莽
時大旱枯絶廣韻又止也定也齊也又濟濟多威儀貌詩濟濟多士禮記大夫之容濟濟又詩載穫濟濟注禾稠難進不能速
疾又州名本齊地秦屬東郡宋置碻磝戌後魏置濟北郡唐改濟州又姓出襄城集韻古作㴉又霽韻又見本音泲字注)
泲(説文沇也東入于海从水􁂛聲詩出宿于泲注沇水東流書作濟與泲同説文徐曰今多作濟故與常山濟水相亂
此則四瀆之濟前地理志泲河維兖州師古曰本濟水字)㧗(博雅捽也又紙韻○毛氏韻増)○泚(此禮切商
次清音説文清也从水此聲徐按謝朓詩寒流自清泚又孟子其顙有泚注汙出泚泚然也又
紙韻)玼(玉色鮮也又支紙韻)萋(草生貌魏都賦奇卉萋萋叶韻音泚又齊韻○毛氏韻増)緀(帛文貌説文引詩緀兮斐兮又齊韻○毛
氏韻増)○洗(山禮切商次清次音説文滌也本作洒从水西聲孟子願比死者一洒之史記貨殖傳洒削薄技也
前平帝紀洒心自新今經傳洗滌字皆作洗亦作灑揚子巢父灑耳又銑韻○禮韻洒字重出今刪)○薺(在禮切商
濁音草名廣韻甘菜淮南子薺水菜冬水而生夏土而死又其枝葉細靡謂之靡草詩其甘如薺陶云薺類多此是可食者又
支霽韻)齊(齊齊㳟慤貌禮記玉藻篇廟中齊齊又支齊佳霽韻○毛氏韻増)癠(病也又霽也)鮆
(説文刀魚也飲而不食从魚此聲前貨殖傳鮐鮆千斤爾雅翼云與石首魚皆以三八月出江賦鯼鮆順時而往還集韻或作
鱭又支韻)○禮(里弟切音與里同説文禮履也所以事神致福从示从豊徐曰示豊為禮字从示古祗字今作禮禮
重於祭从豊者其器也釋名云體也得其事體也孟子禮之實節文斯二者蓋因人心之仁義而為之品秩使各得其叙之謂
禮又姓左傳禮孔集韻古作礼)澧(説文水出衡山東入汝以水豊聲書東至于澧楚辭濯余佩於澧浦澧是江沅之别
流又州名漢屬武陵郡隋置澧州又姓通作醴史記東至于醴)醴(説文酒一宿熟也从酉豊聲徐按史楚元王為穆生
設醴然則醴甜酒也詩且以酌醴注疏醴不可以專飲饗有醴者天子之禮周禮酒正醴齊注醴猶體也成而汁滓相埓上下
一體如今恬酒詩詁云酒之甘濁而不泲者士冠禮曰甘醴維厚又州名漢屬左馮翊唐置乾州宋改醴州因醴泉縣名)
鱧(説文鱯也从魚豊聲詩魚麗于罶魴鱧爾雅云鱧鯇毛注以鱧為鮦鮦音直冡切爾雅翼云鱧魚圎長斑點有七作
北斗象夜則仰首向北而拱有自然之禮故从禮膽獨甘故从醴通作蠡本草蠡一名鮦今黒鯉魚)蠡(説文蟲齧木中
也从䖵彖聲又物欲絶貌孟子以追蠡又彭蠡湖名一名匯澤今南康宮亭湖也能使分風而船南北在潯陽縣東南湖心有
大孤山周迴四百五十里集韻或作䗍古作□又支齊歌哿韻)劙(刀刺也又直破也又支霽韻○毛氏韻増)盠
(博雅瓢也廣韻簞也又齊韻○毛氏韻増)欐(梁也又車名通作麗莊子梁麗可以衝城又支紙霽韻○今増○已上屬
已字母韻)




　　古今韻㑹舉要卷十二

　　欽定四庫全書

　　古今韻㑹舉要卷十三

　　元　黄公紹　原編

　　熊　忠　舉要

　　上聲

　　九(蟹與駭通)

　　解(舉蟹切角清音説文判也从刀判牛角徐按庖丁解牛㑹意廣韻講也説也脱也散也又禮記經解注解者分析之
名前淮南王傳以出為解顔注解説若言分疎又本韻卦韻)○鍇(口駭切角次清音説文九江謂鐵為鍇从金皆
聲徐按字書曰鐵好也一曰鐵精則白也)楷(説文木名孔子冢蓋樹之者从木皆聲徐按史記注孔子卒弟子各持其
鄉土之樹來種冡上特多楷木廣韻又模也式也法也後李膺傳後進模楷李元禮又楷書也晉衛恒傳上谷王次仲始作楷
法又佳韻)○蟹(下買切羽濁音説文本作蠏有二敖八足旁行从虫解聲今文書作蟹周禮考工記注疏仄行謂之
旁蟹爾雅翼八跪二敖八足折而容俯謂之跪兩敖倨而容仰謂之敖字从解以隨潮解甲也以臍大小為别雄曰狼螘雌曰
博帶陸佃云團臍者牝尖者牡説文或作䲒)獬(獬豸能别曲直之獸詳見本韻廌字注字林字様本作解廣雅作□
集韻或作□觟)嶰(山澗也又谷名通作解律厯志黄帝使伶倫取竹之解谷孟康曰解脱也谷竹溝也取竹之脱無鈎
節者一説昆侖北谷○毛氏韻増)澥(説文勃澥海别名以水解聲徐按列子諸書多謂海為渤澥)解(曉也
散也又物自散解也書序逃難解散増韻又緩也又易卦名又州名秦屬河東郡五代漢割河中之三邑置解州又姓唐叔虞
食邑於解後因氏又本韻卦韻)○駭(下楷切音與蟹同説文驚也从馬亥聲)絯(掛也束也又咍韻)
􁈱(爾雅豕四蹢皆白曰􁈱詩有豕白蹢注疏􁈱者躁疾之言白蹢名之為􁈱是躁疾於餘豕○毛氏韻注亦作駭誤)
駴(疾雷擊鼔曰駴周禮大司馬鼓皆駴車徒皆譟又莊子聖人駴天下注改民之視聽○禮韻續降○已上屬解字
母韻)○掛(古買切角清音别也又置而不用曰掛易掛一以象三陸有二音又合而置之曰掛易再扐而後掛朱氏
曰掛者懸於左手小指之間又掛韻○毛氏韻増○已上屬掛字母韻)○騃(語駭切商次濁音○蒙古韻音入喻
母本作□病也癡也今癡騃字皆作騃又紙韻)○嬭(女蟹切徴次濁音博雅母也廣韻乳也或作㚷亦作妳唐人呼
晝睡為黄妳集韻古作乳○平水韻増)○擺(補買切宮清音開也廣韻撥也増韻排而振之也通作捭鬼谷子有
捭闔篇蘇秦學捭闔揣摩捭之者開也闔之者閉也集韻或書作□)捭(説文兩手擊也从手卑聲吳都賦拉捭摧蔵注
兩手擊絶也又麥韻○毛氏韻増)○罷(部買切宫清音説文□遣有罪从网能網罪網也言有賢才而入网即貰
遣之引周禮議能之辟一曰止也語欲罷而不能廣韻休也増韻又閩人呼父為郎罷唐顧况詩兒餒嗔郎罷又支紙禡韻)
○買(母蟹切徵次濁音説文市也从网貝聲孟登壟㫁而罔市利増韻售人之物曰買从网从貝俗作買非)○
跐(阻買切次商清音蹋也増韻行貎又蹈也又紙韻○毛氏韻増)○灑(所蟹切次商次清次音説文汛也从
水麗聲廣韻灑水也詩弗灑弗掃注疏云灑是散水之名又爾雅大瑟謂之灑長八尺一寸廣八尺八寸二十七絃或作洒説
文云古㠯為洒掃字詩注疏謂以水濕地而掃之前郊祀歌騰雨師洒路陂周禮𨽻僕掌除糞洒又紙薺馬寘卦韻)躧
(徐行也増韻又履不攝根或作蹤又紙寘韻○増韻舊注亦作徙誤)纚(韜髪也集韻或作徙又紙寘韻○今増)○
廌(文蟹切次商濁音説文□解廌獸也似山牛一角古者决訟令觸不直象形或作豸王充論衡解豸者一角羊性
知有罪臯陶治獄其罪疑者令羊觸之又法冠名一曰柱後惠文高五寸一纚為展筒鐵柱卷或謂之獬豸冠一云楚王嘗獲
之以為冠又紙韻)豸(蟲無足注見紙韻丈爾切)○矮(倚蟹切音與賄韻欵同矬也集韻或作㾨躷○毛氏
韻増)○夥(胡買切羽濁次音楚謂多曰夥又果韻毛氏韻増○已上屬改字母韻)

　　十(賄獨用)

　　隗(五賄切音與紙韻洧同陮隗髙也从􁂅鬼聲又大隗山名又姓後漢有隗嚻又灰韻)嵬(􁓈嵬山貌又為狂險
之行者荀子何世而無嵬或作峞通作隗前揚雄賦㟎􁘮隗虖其相嬰師古曰猶崔嵬也又灰韻)䫥(廣雅大貌一曰
頭不正)頠(頭閑習也又人名晉有裴頠○平水韻増)○腿(吐□切徴次清音股也集韻本作脮平水韻増)
○鐓(杜罪切徴濁音矛㦸平底増韻矛㦸趾鋭曰鐏平曰鐓集韻本作錞又隊韻○禮韻續降)憝(恨也又隊
韻)隊(羣也注見隊韻徒對切又至韻○禮韻續降)○餧(弩罪切徴次濁音説文飢也从食委聲漢魏相
傳振乏餧或作餒五經文字云今經典相承以此為餧飼之餧别作餒為飢餓字論語餒在其中矣又寘韻○増韻亦作鯘□
誤)鯘(魚敗也集韻或作鮾脮通作餒論語魚餒而肉敗爾雅魚謂之餒集韻或作腇脮)腇(萎腇耎弱也後
馬援傳豈有萎腇咋舌叉手從族乎○毛氏韻増)○琲(部浼切音與否同珠五百枚也又吳都賦注珠十貫為一
琲或書作□又隊韻)痱(説文風病从疒非聲集韻或作□又微未韻)○浼(母罪切音與美同説文汙也从
水免聲引孟子安能浼我又浼浼水流平貌詩河水浼浼詩緝云濁流)每(説文□草盛上出也从屮母聲徐曰屮
則象上出也𨽻省作每今書作每廣韻辭也頻也又三蒼云每非一定之辭毎亦數也増韻常也各也凡也又貪也前賈誼傳
品庶每生孟康注貪也班固叙傳每生作□又灰隊二韻○毛氏曰今俗作毎非)痗(病也又隊韻)脢(夾脊
肉一曰心上口下易咸其脢一音毎或作脄禮記内則擣珍取牛羊麋鹿麕之肉必脄注音毎又灰隊韻○毛氏韻増)○
漼(取□切商次清音説文深也从水崔聲又灰韻)璀(璀璨玉光)皠(白也)洒(高峻貌詩新臺有洒
○禮韻續降)綷(綷䌨衣聲班倢妤賦紛綷䌨兮綺素聲或作萃相如賦萃蔡又隊韻○毛氏韻増)○辠
(徂賄切商濁音从自辛言辠人蹙鼻苦辛之憂秦以辠似皇字改為罪㑹意又罰罪曰罪書罪人以族)□(説文嵾􁘮
山貌从山辠聲)○□(鄔賄切羽清音説文犬吠聲从犬畏聲一曰幷雜廣韻又鄙也増韻遝也)□(角曲中)
揋(門樞又灰韻)萎(萎腇耎弱也漢馬援傳萎腇咋舌増韻又蓄縮貌又支寘韻○毛氏韻増)○賄
(虎猥切羽次清音説文財也从貝有聲廣韻財也又贈送也鄭康成曰金玉曰貨布帛曰賄)悔(恨也又隊韻注)○
瘣(戸賄切羽次濁音説文病也一曰腫旁出又木瘤也或作壞詩譬彼壞木注病腫旁出)瘣(癖也又人名晉
有慕容廆)匯(説文噐也从匚淮聲一曰回也増韻水回合也書東匯澤為彭蠡又隊韻)㒑(貿物直)囘
(繞也春秋傳右囘梅山徐邈讀唐白敏中傳囘繞干里又灰隊二韻○毛氏韻増)○磊(魯猥切音與壘同説文衆
石也从三石徐曰㑹意集韻或作磥亦或作礌又作礧杜詩水清石礧礧又礧砢大石貌又作礧㠥)礨(礨空小穴莊子
礨空之在大澤又陵阜貌相如賦丘虚堀礨又紙韻○毛氏韻増)壘(魁壘壯貌又畏壘山名又旨韻○張氏補遺)
櫑(櫑具劒上鹿盧飾前雋不疑傳帯櫑具劒注晉灼曰長劒首以玉作井鹿盧形上刻木作山形如蓮花初生未敷時
又灰韻)儡(傀儡木偶戯唐段綸使楊思齊造傀儡太宗怒削綸階或作□風俗通云京師賔婚嘉㑹亦作魁􁩈魁􁩈
喪家之樂又作􁙧樂書云窟􁙧子本喪家樂蓋出於偃師獻穆王之伎高麗亦有之漢末用之嘉㑹一説沛公平城為突厥圍陳平
設木偶美人舞城上閼氏望見退兵亦作􁕒唐書音訓云窟􁕒子亦曰魁􁕒子作偶人以戯本喪樂漢用之嘉㑹集韻又作􁕒
□○毛氏韻増)蕾(蓓蕾始華也廣韻花綻貌○平水韻増○已上屬軌字母韻)○改(己亥切角清音説文
改更也从攴己李冰曰已有過攴之即改也本作改今文作改俗从巳誤)胲(頰下曰胲本作䪱前東方朔傳樹頰䪱或
作胲􁃉増韻又足大指也又備也又咍韻)陔(重也階次也或作閡漢郊祀歌專精厲意逝九閡如淳曰閡亦陔也淮南
子期乎九陔之上師古曰閡合韻音改又灰韻○毛氏韻増)○愷(可亥切角次清音説文康也从心豈聲徐按詩
愷樂飲酒廣韻樂也又軍勝之樂周禮奏愷樂左傳晉文公振　旅愷以入于晉樂書南風謂之愷風天地之怒氣散王師大獻謂
之愷樂人之怒氣已焉或作凱愷風詩作凱風左傳元愷今作元凱舜十六相雲笈軒轅紀帝五十二戰天下大定始作掆鼓
曲靈夔吼鵰鶚爭石墜崖壯士怒𤣥雲朱鷺等曲謂之凱歌所以揚武德亦作豈詩齊子豈弟又飲酒樂豈)鎧(甲也
又隊韻)塏(説文高燥也从土豈聲左傳更諸爽塏杜預曰爽明也塏燥也又隊韻)闓(博雅欲也一曰開也
前相如傳昆蟲闓懌史記作凱澤又灰隊韻)○待(蕩亥切徴濁音俟也増韻擬也遇也又隊韻集韻或作□)
逮(及也増韻又往也追也或作迨詩迨天之未隂雨注及也集韻亦作聿□又隊霽韻)駘(疲也一曰駘蕩散也
廣韻春色貌又鈍也増韻駑駘又灰韻)紿(説文絲勞即紿从糸台聲一曰纒也増韻絲牽難理也又隊韻)詒
(江南呼欺曰詒増韻欺詒誑詐也通作紿又支寘韻)殆(説文危也从歺台聲一曰近也又將也易其殆庶幾乎詩殆及
公子同歸又隊韻)怠(説文慢也从心台聲廣韻懈怠通作殆左傳昭五年兹敝邑休殆又支隊二韻)䈚(竹萌
也或作箈周禮醢人箈菹鴈醢又灰隊韻)靆(靉靆雲貌又隊韻)○乃(曩亥切音與蟹韻嬭同弓曵詞之難
也象氣之出難也𨽻作乃春秋傳乃者難辭金陵王氏曰繼事之辭增韻辭之緩也或作迺説文古作□籀作□集韻古作□
□秦刻石文書乃字)鼐(鼎大者鼐詩鼐鼎及鼒又隊韻)○胐(普亥切宮次清音説文月未盛之明也从月出
引周書丙午朏又尾韻○今増)○倍(薄亥切宮濁音説文反也从人咅聲増韻又物相二曰倍又灰隊韻)○
宰(子亥切商清音説文辠人在屋下執事者从冖从辛辛辠也徐按老子為而不宰宰制之則辛苦故从辛一曰官稱
周禮冢宰注疏宰者調和膳羞之名冢宰亦能調和衆官故名論語注何休云宰猶治也廣韻制也増韻主也又烹也屠也又
姓孔子弟子宰予○荀子望其壙睪如也注當為宰高貌)䏁(説文秦晉聽而不聰聞而不逹謂之䏁从耳宰聲徐曰不
全聾也)縡(事也唐杜黄裳等贊穆天縡集韻通作載又隊韻)載(年也爾雅唐虞曰載取物終更始也又秦
隊韻)○采(此宰切商次清音説文捋取也从木爪徐曰㑹意或从手作採一曰事也書若予采禮記明堂位九采之
國注疏各掌當州諸侯之事又王制千里之外曰采注九州内地其美物以當穀税前刑法志采官也因官食地故曰采地又
姓漢有度遼將軍采皓○毛氏曰采本从爪木後人又加手作採○俗作釆非釆匹竟切)寀(爾雅寀寮官也郭璞曰同
地為寀同官為竂又隊韻)彩(文色也増韻又精光也通作采書五采彰施樂記省其文采注采為文之實文為采之華
漢書想聞風采)棌(木也前相如傳棌椽不斲注柞木也通作采史記采椽不刮注櫟木也又隊韻)綵(繪繒也)
□(髻謂之□)○在(盡亥切商濁音居也存也察也注見隊韻昨代切)○茝(昌亥切次商次清音
説文䖀也从艸臣聲廣韻香草楚辭紉夫蕙茝顔師古曰即今白芷或云麋蕪詳見紙韻芷字注)○欸(倚亥切羽
清音噟也集韻或作唉亦作欵欵乃棹船相應聲又灰隊二韻○毛氏韻増本音别出乃字引太史黄氏曰欵乃湖中節歌聲
元結有欵乃曲欵乃音襖靄案説文欵字元無襖音又案項氏家説曰劉蜕文集有湖中靄廼歌劉言史瀟湘詩有閒歌瞹廼深
峽裏元次山有湖南欵乃歌三者皆一事但用字異爾欵本音哀亦作上聲讀後人因柳子厚集中有注字云一本作襖靄遂
欲音疑為襖音乃為靄不知彼注自謂别本作襖靄非謂欵乃當音襖靄也黄山谷不加深考遂從而實之是特未見劉蜕劉
言史之詩爾靄廼襖靄不妨兩本並行豈必比而同之以為一音也今依項説刪去乃字)靉(雲盛皃又隊韻)靄
(氛也毛氏韻増)藹(多皃草木叢雜又泰代韻毛氏韻増)娭(戲也一曰卑賤者又支韻)毐(人無行又嫪毐
坐滛誅毛氏韻増)○海(説亥切羽次清音説文天池以納百川者也从水每聲爾雅九夷八狄七戎六蠻謂之四
海海晦也取其荒逺冥昧之稱初學記凡四海通謂之禆海裨海之外復有大瀛海環之又州名漢東海郡後魏為海州又姓
集韻或書作□)醢(説文肉醬从酉□聲周禮醢人注肉汁用肉作醢多汁其無汁者自以所用之肉魚鴈為名詩醓醢
以薦注毛云以肉疏云凡作醢者必先膊乾其肉莝之雜以梁麯及鹽漬以美酒塗置甀中百日即成集韻或作□説文籀作
□)○亥(下改切羽濁音説文□荄也有微陽起接盛隂从二古文上字一人男一人女也从乙象褢子之形徐
曰言萬物之荄皆動也从上者陽微在下也十月盛隂感陽萬物皆含育於内象人之懷妊也左傳亥有二首六身徐曰古文
質豎上二畫於左為筭家之二萬乙字曲之上豎下横為筭家之六千左人字曲之上横下豎為筭家之六百右人字亦然為
筭家之單六中隔一位闕六十也故士文伯曰二萬六千六百有六旬也今案李斯所書碑亥字旁人皆作丁字形史趙以其
衆畫適爾類之取説其字義則當从人字也律歴志曰該閡於亥爾雅歳在亥曰大淵獻又姓戰國䇿晉有亥唐説文古作豕
徐曰家語子夏云三豕渡河亥誤為豕當為此亥字也)侅(奇侅非常也又灰韻)劾(鞠也增韻按也法有罪也
又隊德韻○已上屬改字母韻)

　　十一(軫與準通)

　　牝(婢忍切宫濁音説文畜母也从牛匕聲引易畜牝牛吉詩騋牝三千爾雅牡曰隲牝曰騇騇草馬名詩詁禽獸飛曰
䳄雄走曰牝牡然雄狐綏綏則走獸也雉鳴求其牡則飛禽也集韻古作匕)臏(説文膝耑也本作髕从骨賔聲今作
臏徐曰刖刑去膝也増韻去膝蓋骨)○愍(美韻切宮次濁音説文痛也从心敃聲廣韻悲也憐也増韻恤也集韻或
作緡前律厯志魯緡公注師古曰與愍同通作閔春秋魯閔公史記漢書作愍)暋(説文冒也以攴昬聲引書暋不畏死
又真文韻○禮韻續降與敃同今各出)敃(説文彊也从支民聲集韻或作□忞亦作昬書不昬作勞)惛(昬意
荘子惛然若亡而存○今増)閔(説文弔者在門也从門文聲又姓孔子弟子閔損説文古作□亦書作㥸)憫
(憂也或書作□通作閔春秋傳閔雨詩閔周閔君子亦通作惛前相如傳朕甚惛焉)潣(説文水流浼浼貌从水閔聲或
作泯杜詩江流泯泯清)簢(草名爾雅簢筡中中空𩔖竹廣韻可以為席)敏(説文疾也从支每聲廣韻敬也
聰也逹也増韻捷也又五音商謂之敏又足大指謂之敏詩履帝武敏歆鄭云拇也)泯(弭盡切音與愍同水貌一曰盡
也廣韻滅也増韻沒也又真震韻)澠(澠池水名通作黽又蒸獮韻○毛氏韻増)黽(爾雅勉也或作勔亦作僶
選陸機文賦在有無而僶勉詩緝嚴氏曰力所不堪心所不欲而勉强為之曰黽通作閔前漢谷永傳閔免遁樂)脗
(脗合無波際貌又吻韻)○盡(子忍切商清音極也又皆也左傳周禮盡在魯又盡之也晉獻公曰必盡敵一曰任
也増韻縱令也禮記虚坐盡後食坐盡前俗作儘又本韻○毛氏韻増)賮(㑹禮之財又送行財幣也或作贐又本韻
○毛氏韻増)○盡(在忍切商濁音説文器中空也从皿㶳聲一曰悉也竭也終也又本韻俗作尽非)濜
(水急流貌)○軫(止忍切次商清音説文車後横木从車㐱聲軫在輿上以載人物故言軫方以象地詩小戎俴收注
收軫也疏云大車内前軫至後軫其深八尺兵車之軫四尺四寸比之為淺故曰淺軫軫者車上之前後兩端横木所以收歛
所載又南方宿四星十七度軫者言萬物益大而軫軫然又動也又姓集韻或作䡩俗作□非)診(説文視也又候脈曰
診史記倉公傳診脉集韻或作□亦作侯前董賢傳𤼵捾侯視注騐也)聄(説文告也从耳㐱聲或作□通作畛禮記
畛于鬼神注祝告致也)聄(説文目有所限而止也从目㐱聲重也左傳憾而能聄者鮮矣注不能自安自重也又人
名晉右衛將軍陳聄)畛(説文井田間陌也从田㐱聲周禮十夫有溝溝上有畛注十夫二鄰之田溝廣深各四尺畛容
大車集韻古作□又真韻)䂦(以石致川之廉也○毛氏韻増)紾(説文轉也从糸㐱聲増韻轉繩也又捩也孟子紾
兄之臂而奪之食又銑韻○禮韻續降)袗(説文袨服也从衣㐱聲又重衣也盛服也又畫衣孟子被袗衣又單也論
語袗絺綌集韻或作裖通作振禮記玉藻振絺綌不入公門)疹(説文脣瘍本作胗从肉㐱聲籀作疹今文从籀選風
賦中脣為胗又癮疹皮外小起)鬒(説文稠髪也本作㐱从彡又聲引詩㐱髪如雲今文作鬒或作黰左傳有仍氏女黰
黒而甚美光可以鑑注美髮為黰)縝(説文纑也廣韻結也増韻絲縷也又宻也禮記玉縝密以栗或作縝􁡲又真韻)
稹(説文種穊也引周禮稹理而堅又廣韻緻也詩集于苞栩注苞稹也根廹迮相致疏云物叢生曰苞齊曰稹郭璞曰
今人呼物叢緻者為稹)振(振之也又真震韻○毛氏韻増)賑(説文富也从貝辰聲文選西京賦鄉邑殷賑注
富饒又震韻)○辴(丑忍切次商次清音辴然大笑貌○監韻作囅誤)疢(病也美嗜為病又震韻)○
矧(矢忍切次商次清次音説文況也詞也本作矤从矢引省聲从矢取詞之所之如矢也今作矧又禮記笑不至矧注
齒本曰矧大笑則見集韻或作□訠)哂(説文本作弞笑不壞顔曰弞从欠引省聲今文作哂論語夫子哂之或作吲晉
載記千秋一言致相匈奴吲之)○紖(丈忍切次商濁音説文牛系也从糸引聲周禮迎牲君執紖或作絼周禮封人
置絼注著牛鼻所以牽牛者)朕(革制也禮函人眡其朕又寢韻今増)联(目兆)○腎(是忍切次商次
濁次音説文水蔵也从肉臥聲徐按腎主智蔵精皆水之為也)蜃(説文大蛤雉入海化从虫辰聲記月令雀入大水為
蜃蚌屬小曰蜆爾雅翼雀入淮為蛤雉入海為蜃比雀所化為大故稱大蛤一曰蛇化為蜃似蛟無足禮天子玉琫而
珧珌注珧居甲所以飾物爾雅蚌含漿注蜃也蜃小者珧珧即小蚌陳藏噐云車螯大蛤也一名蜃禮鬯人職凡四方山川用蜃器謂
器以蜃飾又周禮掌蜃共白盛之蜃注謂飾牆使白今東萊用蛤謂之蜃灰疏云蜃蛤在泥水中人取之為灰又㡛氏滛之以
蜃注鄭氏曰滛謂薄粉之令白又遂人蜃車注柩路也載柳四輪廹地而行有似於蜃或作蜄史天官書海旁蜄氣象樓臺莊
子以蜄盛溺古人多以蜄為噐非特盛祭肉也集韻亦作􁏒)脤(説文社肉本作祳盛以蜃故謂之祳天子所以親遺
同姓从示辰聲今作脤左傳天王使石尚來歸脤集韻或作􁣎)○引(以忍切羽次濁音説文開弓也从弓丨聲丨音
衮一曰導也爾雅長也増韻延也及也又漢志十丈為引引者信也用竹為之又周禮大司徒六紼六引注疏云六綍在棺曰
紼見繩體行道曰引見用力古作□)鈏(爾雅錫謂之鈏)靷(説文引軸也从革引聲一曰駕車靶在胷曰靷)
縯(引也増韻長也又齊武王名又銑韻○毛氏韻増)戭(長戈也又人名又銑韻○毛氏韻増)濥(濥濥
水脉行地中)螾(説文側行者从虫夤聲周禮考工記卻行螾屬其為物不息引而後伸一名蜿蟺一名曲蟺一名土
龍善鳴於土中江東謂之歌女有一種白頸是其老者或作蚓孟子夫蚓上食稿壌下飲黄泉爾雅螼蚓亦謂之䖤蟺集韻亦
作􁎹)○嶙(里忍切半徵商音嶾嶙山峻貌又真韻)轔(殷轔車聲又真震韻)燐(鬼火曰燐又真震韻)
○璘(玉文又真韻)○忍(爾軫切半商徵音説文能也从心刃聲徐曰能音耐廣韻强也有所不忍又安
於不仁曰忍又震韻○已上屬謹字母韻)○稛(苦韻切角次清音博雅束也國語稛載而歸或作麇左傳羅無勇麇
之亦作麕)○窘(巨隕切角濁音説文廹也从穴君聲徐曰入于穴窮廹也又困也詩又窘隂雨毛注困也鄭云仍也)
僒(傴也漢賈誼服賦僒若囚拘蘇林注人肩傴僒李善文選注曰僒囚拘貌愚者繫縛俗累如囚人拘束通作窘○毛
氏韻注與窘同今各出)囷(圓廩又真韻)菌(説文地蕈从艸囷聲徐按地蕈似釘蓋者曰菌集韻或作蔨又
阮韻)箘(説文箘簬也从竹囷聲一曰博碁集韻古作箟或作䇹通作囷呂氏春秋越駱之囷注竹筍也歐陽詩菌筍比
羔羊)○筍(聳尹切商次清次音説文从竹旬聲徐曰言未放也廣韻竹萌詩維筍及蒲注孫炎云竹初生可為菜殽
陸佃云筍从勹从日包之日為筍解之日為竹一曰旬内為筍旬外為竹又書敷重筍席注蒻竹馬云箁蒻徐云篔竹或作箰
荘子羊奚比乎不箰不箰乆竹也言不復能生箰集韻亦作□俗作笋)簨(簨虡所以懸鍾磬者横曰簨植曰虡釋名
峻也上高峻也集韻或作□亦作□栒通作筍)隼(説文祝鳩也本作鵻今作隼詩鴪彼飛隼注急疾之鳥陸佃曰鷂屬
今鷹之搏噬不能無失獨隼為有準每𤼵必中齊人謂之擊征或謂之題肩或謂之雀鷹師古曰即今所謂鶻一曰鶉子集韻
或作鶽)○準(之尹切次商清音説文平也从水隼聲廣韻均也度也増韻又則也擬也倣也又漢律志䋲直生準
其在五則為揆平取正之器又樂器名狀如瑟長丈而十三弦隠九尺以應黄鍾之律中央一弦下有畫分寸以為六十律清
濁之節又許負書鼻頭曰準漢高祖隆準文穎音如準的之準集韻或作□周禮司裘注以為□亦作准莊子平中准字林云
與凖同)淳(布帛幅廣也周禮内宰出其度量淳制集韻或作敦綧通作純周禮淳制注純謂幅廣制謂匹長鄭注純
制也天子廵狩禮所云制幣丈八尺純四咫○張氏補遺)埻(説文射臬也从土享聲廣韻射的通作準又稕韻)
純(縁也周禮司几筵紛純又攴真䰟混震韻)○蠢(尺尹切次商次清音説文蟲動也从䖵春聲廣韻出也作
也爾雅不遜也集韻古作□或作春周禮梓人春以功)惷(説文亂也从心春聲引春秋傳王室方惷惷焉一曰厚也
集韻或作□通作蠢○今増)䮞(駁馬也)踳(雜也孝經序踳駁尤甚注相乖舛也集韻或作僢亦作蝽)○
盾(堅尹切次商次濁次音説文□□也□者所以蔽身扞目象形徐曰斤象盾形増韻兵器干櫓之屬通作楯又混
韻)楯(説文闌檻也从木盾聲)揗(説文摩也从手盾聲引史記淮南子拊揗其民又震韻○毛氏韻増)○
尹(庾準切羽次濁音説文治也从又丿握事者也指事廣韻誠也進也又正也伊尹人名言湯使之正天下禮記曲禮
脯曰尹祭注疏謂裁截方正而用之又官名應劭曰天子之相稱師尹薛瓚曰諸侯之卿唯楚稱令尹其餘國稱相楚邑大夫
止稱尹如沈尹戍芉尹無宇之𩔖是也今俗呼縣令曰令尹失其義矣又姓集韻古作□□)允(説文□信也从㠯儿
徐曰儿仁人也故為信増韻又肯也通作盾中盾官名前班固叙傳中盾俗作允非)狁(玁狁匈奴别號通作允前漢獫
狁)鈗(兵器○監韻舊注誤○毛氏曰案尚書一人冕執鋭陸音以稅切又徒外切矛也與鈗字不同)蜳(螴蜳
不安定也)○蝡(乳尹切半商徴音蝡蠢蟲動貌淮南子蠉飛蝡動集韻或作蠕□又獮韻○已上屬稛字母韻)
○緊(居忍切角清音説文纒絲急也从臤絲省○已上屬緊字母韻)○隕(羽敏切角次濁次音説文從高
下也从􁂅員聲引易有隕自天廣韻墜也落也或作□列子王若磒虚焉亦作抎史記不戰而抎注與隕同通作霣公羊星霣
如雨)溳(疊波貌)殞(殁也通作隕)愪(憂也)縜(持網䋲也説文苃也謂茅根一曰藕梢又真韻)
霣(説文齊人謂雷為霣一曰雲轉起也集韻古作□○已上屬隕字母韻)

　　十二(吻與隱通)

　　謹(几隠切角清音説文慎也从言堇聲廣韻絜也増韻又毖也專也重也○毛氏曰从□當作□今作堇上从廿从共
誤)瑾(説文美玉从王堇聲山海經鍾山之陽瑾瑜之玉為良堅栗精宻潤澤而有光飢忍切又真震韻○今増)
槿(木名爾雅櫬也又名舜其花朝生暮落一名日及一名蕣華蓋取一瞬之義通作堇禮記月令木堇榮又震韻)
堇(説文□草根如薺葉如細柳蒸食之甘本作蓳从艸堇聲今省作堇爾雅齧苦堇今堇葵一曰黄土子本草注野
菜葉似蕺花紫色莖汁味甘而言苦者古人語倒猶甘草謂之大苦也詩堇荼如飴禮記内則堇荁枌榆注荁似堇而葉大○
嚴氏曰詩注孔氏謂堇即烏頭且引晉驪姬置堇於肉蓋以堇為爾雅芨堇之堇也如此則與鴆毒同與堇荼可食之物非其
𩔖)卺(説文□蠡也本作□从豆蒸省聲徐曰按㛰禮合□用匏謂之□今作□)巹(説文□謹身有所
承也从己丞)○近(巨謹切角濁音廹也廣韻幾也又不逺也指逺近定體古作□毛氏曰凡逺近之近上聲附近
之近去聲)○听(疑謹切角次濁音舊韻語謹切听然笑貌選相如賦听然而笑又真文韻)○齔(初堇切音
與軫韻辴同説文毁齒也从齒从匕匕音化男八月齒生八歳齔女七月齒生七歳齔又震韻)○隱(倚謹切羽清音
説文蔽也从􁂅㥯聲一曰安也廣韻藏也私也又微也増韻又度也又憂戚貌荀子隠隠兮恐人之不當也又姓吳有廷尉左
監隠蕃又焮韻孟子隠几而臥前賈山傳隠以金椎並去聲)檼(棟也増韻屋脊也或作櫽又櫽括揉曲者曰櫽正方
者曰括○増韻櫽字别出今附)濦(水出潁川陽城少室山東入潁或作㶏又文韻○毛氏韻増)􁗬(車聲集韻
或作□通作殷)䌥(縫衣相著　○平水韻増)○嶾(山高○平水韻増)㒚(依人也又文韻○毛氏韻増)
慇(痛也詩憂心慇慇通作隱又文韻○毛氏韻増)殷(雷聲詩殷其靁又殷殷盛貌漢郊祀歌靈殷殷爛揚光集
韻或作磤又山先焮韻○禮韻本出磤字○已上屬謹字母韻)○抎(羽粉切音與軫韻隕同説文有所失也引左傳
抎子辱矣从手云聲徐按呂氏春秋與隕同又聲也揚子鍾鼔不抎○禮韻續降)○惲(委粉切羽清音説文重厚
也从心軍聲廣韻又謀也議也)蘊(説文積也本作薀从艸溫聲徐按春秋左傳芟夷薀崇之注積之低為薀堆之高為
萗今俗作蘊或作菀苑詩我心菀結亦作宛禮記事大積而不宛注古藴字荀子使民夏不宛暍注宛讀為藴藴隆暑氣也又
作怨荀子富有天下而無怨財注讀為藴言無畜私財通作縕易乾坤其易之縕耶又問韻禮韻許上去二韻通押)
韞(藏也増韻包藏也論語韞櫝而蔵諸文選陸機文賦石韞玉而山輝)縕(枲也紼也增韻又絮也論語縕袍注
枲著正義云纊為繭縕為袍鄭𤣥云衣有著之異名纊今之新綿縕謂今纊及舊絮今云枲著者雜用枲麻也禮記注舊絮也
又亂麻蒯通傳束緼請火○増韻附蘊字誤)慍(心所藴積也又問韻禮韻許上去二韻通押)醞(釀也又問
韻)薀(説文本蘊積字又草名左傳蘋蘩薀藻之菜○舊韻附藴字今各出)䡝(轒䡝車名或作轀又元韻○已
上屬隕字母韻)○攟(舉藴切角清音取也或作攈捃又問韻)○麇(苦粉切角次清音羣也左求諸侯麇
至又真文軫韻)○粉(府吻切㳄宮清音説文傅面者从米分聲徐按禮饋食有粉餈米粉也古傅面亦用米粉又染
之為紅粉後乃燒鉛為粉博物志燒鉛成胡粉又曰紂作粉又設采潤色謂之粉澤)○忿(撫吻切次宫次清音説文
悁也从心分聲廣韻怒也又本韻問韻)魵(説文魚出薉邪頭國从魚分聲徐曰薉邪頭東夷也爾雅鰕也)○
憤(父吻切次宮濁音説文懣也从心賁聲集韻或作□亦作賁禮記廣賁之音作而民剛毅荀子下比周賁潰以離上
矣又作馮又問韻)濆(濆湧公羊傳昭五年敗莒師于濆泉注此泉直上而出踊泉也又文韻)墳(土膏肥也
増韻土膏脈起也書厥土黒墳注起也通作賁穀梁傳覆酒于地而賁注賁沸起也又文韻)羵(土之怪増韻土中怪
羊也又文韻)坋(説文塵也从土分聲一曰大防徐曰防隄也或書作坌唐書坌集京師言滃然如塵之㝠合衆多貌
又慁韻)扮(握也○平水韻増)弅(櫽弅高起貌莊子隱弅之丘)忿(怒也記忿懥扶粉切通作憤又
本韻)鼢(地行䑕或作蚡)○吻(武粉切次宮次濁音説文口邉也从口勿聲集韻或作肳亦作㗃叹又作腃周
禮考工記決吻注口腃也疏云鳥乃喙長决物食之時以近喙本决故云決吻又軫韻○増韻亦作䐇誤)刎(㫁也増韻
割也禮記不至者刎其人漢張耳陳餘為刎頸交或作歾史記循吏傳自歾○禮韻續降)脗(脗合又軫韻)
抆(拭也前朱博傳抆拭用之注摩也集韻或作捪又問韻○已上屬衮字母韻)

　　十三(阮與混狠通)

　　衮(古本切角清音説文天子享先王衮龍繡於下裳幅一龍蟠上向从衣公聲徐按周禮衮龍衣也衣五章裳四章凡
九皆絺繡而畫以為衮阿曲也謂繡龍蟠曲也王之卿六命公自衮冕而下如王之服侯伯自鷩冕而下如公之服或作卷禮
記三公一命卷天子卷冕亦作裷荀子天子袜裷衣冕)蔉(壅苖也左傳是穮是蔉)混(大水流皃或作滾又
本韻毛氏韻増)緄(説文帯也織帯也後南匈奴傳遺佩刀緄帶玉篇織成章也又繩也詩竹閉緄縢又元韻)䃂
(鍾病聲謂鍾形大上高則聲上蔵衮然旋如裹周禮高聲䃂)錕(車釭齊燕海岱之間謂之錕)輥(車轂齊等
貌○平水韻増)昆(昆夷漢匈奴傳音古本切通作混䃂又元韻○毛氏韻増)□(説文昆干不可知本作□从欠
□聲徐曰禹父名義當從此字今作□亦省作□又作鮌楚辭鮌悻直以亡身注禹之父名又作□通作鯀今文尚書吁鯀哉
説文鯀魚也徐曰即禹父名也)緷(爾雅百羽為緷或作縳周禮十羽為審百羽為摶十摶為縳○毛氏韻増)㯻
(大束也)○梱(苦本切音與吻韻麇同説文門橛也从木困聲徐曰謂門兩旁挾門短限今人亦謂門限可以施其
兩旁故亦謂之檐限古者多乘車門限必去之也又梱猶欵也欵扣也人物出入多觸叩之也集韻或作閫古作□又願韻)
稇(説文絭束也从禾困聲又縛衣也集韻或作裍亦作麇絭○毛氏曰與軫韻稛字不同稛从囷)悃(説文幅也
从心困聲廣韻至誠増韻悃幅實情也楚辭悃悃欵欵王逸注志純一也亦猶實也)捆(齊等也孟子捆屨織席注捆猶
叩椓也欲使堅故叩之通作梱説文徐曰謂織屨畢必以木椎叩之使平易也○監韻舊注織也誤)齫(齒起貌荀子齫
然而齒墜一曰齧也或作齦○毛氏韻増)壼(説文□宮中道从口象宮垣道上之形徐曰屮象岐道入宮也口其外
闕也本作□今文作壼詩室家之壼注廣也宮中巷路爾雅宮中衖郭璞曰閣門道)○畽(他袞切徵次清音行無亷
隅平水韻増)□(□肉○平水韻増)○囤(杜本切徴濁音説文篅也本作𥫱从竹屯聲猶今俗言倉篅也一曰
箎今作囤判竹圜以盛穀也)純(束也増韻纒也詩白茅純束又重音準韻注○禮韻續降)沌(水不通也一曰
混沌元氣未判莊子曰鑿一竅七日而混沌死)遯(遷也逃也増韻又退也隱也或作遁踲亦作遂前匈奴賛􁀅逃竄伏
又慁韻歐陽氏曰易遯卦徒巽切注又作遁則上去二聲皆有)豚(行曵踵也本作腞今文作豚禮記圈豚行不舉足鄭
𤣥曰圈轉也豚之言若有所循孔子執圭徐趨集韻或作腯又文慁韻○毛氏韻増)盾(人名晉趙盾又軫韻)敦
(不開通之貌春秋傳天下之民謂之渾敦○禮韻續降)○本(補袞切宮清音説文□本下曰本从木一在其下一
記其處也與末同義廣韻始也舊也古作楍俗作夲非他刀切)笨(竹裏)□(説文蒲器□屬所以盛種从甾□聲
集韻或作□亦作畚左傳宣二年寘諸畚注以葦索為之筥屬也)○□(部本切宫濁音舟篷也)輽(車篷
也或作軬㮥又本韻)○懣(母本切宮次濁音煩也集韻或省作□亦作㦖鞔又緩慁韻)悗(廢志也○平水
韻増)○撙(祖本切商清音挫也廣韻挫趨也増韻裁抑也禮記恭敬撙節注鄭𤣥曰撙猶趨也又前王吉傳馮軾撙
銜或作繜荀子恭敬繜屈楊倞註繜與撙同通作僔荀子恭敬而僔)噂(説文聚語也从口尊聲引詩噂沓背憎注噂猶
噂噂沓猶沓沓相對談語背則相憎逐或作僔博雅僔僔衆也亦作譐)䔿(説文□草也从艸尊聲魏都賦嘉穎離合
以䔿䔿)􁗊(説文減也从刀尊聲○毛氏韻増)○忖(取本切商次清音度也廣韻思也孟子他人有心予
忖度之)刌(説文切也从刀寸聲徐按儀禮刌茅博雅㫁也漢元帝賛分刌節度廣韻細切也増韻割也截也又慁韻)
○損(鎻本切商次清次音説文減也从手員聲廣韻傷也増韻又貶也又卦名虧減之義又失也集韻古作扻)○
鱒(粗本切商濁音説文赤目魚从魚尊聲徐按爾雅鮅鱒陸疏云似鯶而鱗細詩九罭之魚鱒魴注大魚也爾雅翼云
魚目中赤色一道橫貫瞳魚之美者今俗呼赤眼鱒食螺蚌多獨行見網輙避又慁韻)壿(説文舞也从士尊聲引詩
壿壿舞也又真韻○舊韻从挑土誤)○穩(鄔本切羽清音説文安也本作㒚从人㥯聲今文借作穩説文穩蹂穀聚
也集韻或作□俗作□非)○混(戸袞切羽濁音説文豐流也从水昆聲一曰雜流又混濁也又混沌隂陽未分或作
渾荀子財貨渾渾如泉源前劉向傳賢不肖渾淆莊子渾沌又渾天圓貌渾然無圭角也又本韻)倱(倱伅不慧貌又
四凶名通作渾敦左注驩兠名今増)棍(束木也揚雄曰棍申椒與菌桂○毛氏韻増)掍(博雅同也廣韻掍同
文選西京賦掍建章注同也與混同又揚雄紛□蘢以掍成師古注有若自然通作混亦通作棍文選揚雄解嘲形之美者不
可棍於世俗之目○今増)焜(説文煌也从火昆増韻焜煌光也或作煇史記相如封禪書煥炳焜煌)輥(説文
車轂齊等貌从車昆聲周禮望其轂欲其輥○今増)緷(束羽也注見本韻古本切○已上屬袞字母韻)○寋
(紀偃切角清音爾雅徒鼓磬謂之寋一曰女字)蹇(説文跛也从足騫省聲又卦名險難也又銑韻舊韻許二韻通押)
謇(方言吃也朱氏曰謇難於言也集韻或作􁙂□通作蹇又銑韻)建(覆也漢書居高屋上建瓴水注翻水也集
韻或作㨴又本韻銑願韻)楗(馬行不利也周禮考工記輈人終日馳騁左不楗杜子春讀又本韻銑韻)○楗
(巨偃切角濁音説文門限也从木建聲所以限門之開一曰拒門木老子善閉者無闗楗而不可開韓愈宮室𤼵關楗集韻或
作□通作揵莊子内犍外揵注閉也又本韻銑韻)鍵(説文鉉也一曰車轄从金建聲又陳楚謂戸鑰曰鍵禮記月令
修鍵閉周禮地官司門掌受管鍵通作健史司馬遷傳大道之要去健羡服虔曰門戸健牡也又銑韻)揵(舉也漢武
帝塞瓠子河下淇園之竹以為揵注如淳曰植竹塞水决之口稍稍布插按植之水稍弱補令宻謂之揵以草塞其𠂻以土填
之有石以石為之又接也前賈誼傳淮陽包陳以南揵之江又元先銑韻○毛氏韻増)鞬(韜也唐元稹䇿文皇鞬櫜
干戈或作建禮記樂記命之曰建櫜又本韻○今増)○巘(語偃切角次濁音山形似甑詩陟則在巘注小山别於大
山集韻或書作巚又銑韻)甗(甑也左傳紀甗玉磬周禮考工記陶人為甗注無底甑又先銑線韻○已上屬寋字母韻)
○偃(於幰切羽清音説文僵也从人匽聲廣韻偃仰又息也増韻服也靡也臥也又偃蹇驕傲又姓通作匽漢郊祀
歌興文匽武王吉傳風寒匽薄又願韻)堰(壅水也増韻埭也通作偃周禮䱷人注梁水偃也又願韻)蝘(蟲名
蜩螗也一曰蝘蜓守宮也詳見青韻蜓字注集韻或作□○毛氏韻増)鼴(䑕名本作鼹今作鼴廣韻形大如牛好偃
河飲水一名鼢通作偃又願韻)鰋(説文鮀也本作□从魚妟聲今作鰋詩鰷鱨鰋鯉注毛云鮎也郭云額白别名鯷江
東通呼鮎為鮧詩詁云鮎腹平著地故得偃名陸佃云鰋偃鯉俯鱧圓魴方鰋鯉言其一偃一俯)鶠(説文鳥也其雌
皇集韻或作鶠)匽(説文匿也从匚妟聲周禮宮人為井匽注匽路厠也鄭𤣥曰匽豬謂霤下之池畜水而流之者)
㫃(説文旌旗之游㫃蹇之貌从屮曲而下垂㫃相出入也古人名㫃字子游盖取此義○毛氏曰凡旌旗之𩔖从㫃與
於字不同)鄢(地名在鄭陳留或作傿前地理志陳留郡傿縣應劭曰鄭伯克叚于鄢是也又潁川郡有傿陵縣又
先韻)○幰(許偃切羽次清音車上張繒曰幰集韻或作□)憲(興盛貌韓愈冠佩立憲憲用中庸引詩憲憲音
又銑願韻○毛氏韻増○已上屬偃字母韻)○圈(窘逺切角濁音畜閑也漢有虎圈又地名公羊文十一年楚伐
圈又姓氏於其國後漢末圈稱又銑願韻)菌(蕈也又軫韻)○阮(五逺切角次濁音説文代郡五阮關也又
姓出陳留又元韻)沅(水名在牂牁○毛氏韻增)○逺(雨阮切音與阮同説文遼也从辵袁聲廣韻遥也増
韻指逺近定體也集韻古作□□又願韻論語敬鬼神而逺之逺之則怨易逺小人並去聲)○宛(委逺切羽清音
説文屈草自覆也从宀夗聲又宛然猶依然也又小貌又爾雅宛中宛丘注丘上有丘曰宛詩宛丘注四方高中央下古作惌
周禮考工記察革之道眂其鑚空欲其惌也又姓左傳有宛春)菀(説文茈菀出漢中房陵从艸宛聲又茂木詩有菀者
柳菀彼桑柔注茂貌有宛鬱二音又勿韻詩菀彼柳斯止音鬱○毛氏韻増)琬(説文圭有琬者从玉宛聲徐曰琬謂
宛然窊也琬之言婉也窊然象柔婉也周禮琬圭以治德結好又換韻)畹(説文田三十畮曰畹从田宛聲楚辭滋蘭
之九畹注王逸云十二畆集韻或作㽜又願韻)婉(説文順也从女宛聲廣韻美也又願韻)涴(宛演水貌又寒
也過韻○毛氏韻増)蜿(蜿蟮蚯蚓也又蜿蜿龍升貌集韻或作䖤又元寒韻)蜿(屈也馬足趺也周禮痬醫注踠
跌)苑(説文所以養禽獸从艸死聲徐曰苑猶院也周禮囿人注疏古謂之囿漢謂之苑風俗通云苑藴也言薪蒸所
蘊積又文貌詩䝉伐有苑通作菀漢百官表牧師菀令王嘉傳詔書罷菀)○□(火逺切羽次清音日氣曝也通作烜
易日以烜之亦作煖樂記煖之以日月○毛氏曰从日从烜俗作恒誤)○咺(説文朝鮮謂兒泣不止曰咺从口旦
聲一曰懼也方言痛也或作喛亦作喧前外戚傳悲愁於邑喧不可止師古曰小兒啼不止也又元韻)烜(光明也又
詩赫兮烜兮注宣著貌一曰有威儀貌通作咺禮記引詩赫兮咺兮又作喧又元紙換韻)諼(許也集韻或作萲又元韻)
䁔(説文大目也从目爰聲又元旱韻)煖(説文温也从火爰聲通作暖又元旱韻○已上屬畎字母韻)○
綣(苦逺切角次清音繾綣不相離散也左傳繾綣從公又願韻)虇(萑葦之𩔖初生者皆名虇郭璞説○已上
屬卷字母韻)○反(甫逺切次宮清音説文□覆也从又厂徐曰又手也厂象物之反覆此指事古作□又元潸願
韻)返(還也通作反)阪(説文坡者曰阪从􁂅反聲一曰澤障一曰山脅集韻或作岅坂)䡊(説文
車耳反出也从車反聲應劭曰車轓為䡊以簟為之或用革所以為藩屏醫塵泥也)○輽(父逺切次宮濁音車上篷
也又見本韻注)飯(食也廣韻餐飯集韻或作餅飰又願韻○毛氏曰凡餐食之飯與飯之之飯皆上聲記飯黍文王一
飯再飯莊子飯牛喪禮飯含之𩔖是也炊黍之飯去聲母摶飯祭先飯之𩔖是也○歐陽氏曰按禮記注飯符晚切云依字書
食旁作卞字扶萬切食旁作反字扶晚切二字不同今則混之故隨俗而音也)笲(竹器所以盛棗脩者又元霰韻)○
晚(武逺切次宮次濁音説文暮也从日免聲)輓(説文引車也从車免聲前張良傳河渭漕輓天下西給京師揚
雄傳婁敬委輅脱輓並音晚或作挽又挽歌執紼者相和聲又願韻)娩(婉娩媚也又獮問韻已上屬反字母韻)○
懇(口很切角次清音誠也廣韻懇惻至誠也又信也或作貇前劉向傳貇貇數奸死亡之誅師古曰欵誠之意亦作頎
禮記頎乎其至也)墾(耕也廣韻力治也増韻耕田用力反土也闢也)齦(齧也義見欣韻疑巾切注又真韻)
○限(魚懇切角次濁音限切急意又産韻○毛氏韻增)眼(出大貌周禮考工記輪人望其轂欲其眼又産
韻○已上屬懇字母韻)○很(下懇切羽濁音説文不聽從也廣韻很戾一曰行難也前宋義曰很如羊羊愈牽愈不進
○已上屬謹字母韻)

　　十四(旱與緩通)

　　笴(古旱切角清音字林箭笴也或作幹周禮槀人注箭幹沈音古旱切亦作竿前匈奴傳生奇材木箭竿注工旱切集
韻又作簳又哿韻)稈(説文禾莖也从禾旱聲引春秋傳或投一秉稈徐曰即稭之和皮者今文左傳作秆集韻或作
□□)○侃(空旱切角次清音説文剛直也从□古信字从巛取其不舎晝夜引論語侃侃如也廣韻强直也又和樂
貌或作偘唐薛延陁傳偘偘不千虚譽又翰韻論語侃侃去聲)衎(説文行喜貌从行干聲又翰韻詩式燕以衎去聲)
○亶(當旱切徴濁音多穀也从㐭旦聲徐曰又厚也一曰誠也増韻信也篤也或作單詩俾爾單厚通作僤詩逢天
僤怒又先翰韻)□(病也書彰善􁉚惡又風病或作􁉚禮記緇衣章義􁉚惡又哿翰箇韻)狚(獦亶也獸名荘子猨
猵狚以為雌司馬氏崔氏皆曰猵狚一名獦牂似猿而狗頭一曰似狼而赤即獦狚非猴也俗本作狙陸音七餘切皆誤又翰
曷韻○毛氏韻増)僤(逺也動也又獮翰韻)○坦(儻旱切徴次清音説文安也从土旦聲集韻或作壇史相
如傳壇以陸離亦作憚荀子是憚憚非變也注與坦同)儃(儃儃舒閒貌莊子儃儃然不趨又本韻寒先翰韻)○
但(蕩旱切徵濁音説文注見袒字一曰徒也廣韻空也增韻語辭或作亶前賈誼傳非亶倒懸而已揚雄傳亶費精神
於此通作儃)袒(説文裼也本作但从人旦聲今文作袒詩袒裼暴虎増韻偏脱衣袖也或作襢詩注襢裼史呂后紀
為劉氏左襢亦作亶荀子露亶者也注讀為袒○案説文徐曰古文但為袒字袒乃綻字復古編云文莧切衣縫解也集韻但
袒二字同出然今文但袒二字用義不同今依廣韻但袒二字各出○歐陽氏曰案孟子袒裼漢書左袒皆在此但人自循習
呼作去聲)觛(説文小觶也从角旦聲)誕(説文詞誕也从言延聲徐曰妄為大言也又大也廣韻欺也增韻詞
放也荀子易言曰誕或作訑莊子天知予僻陋慢訑○潁川語小曰詩書中凡云誕者乃也闊也欺也生民詩上文明言
載生載育故下文云誕彌厥月誕寘之隘巷誕皆訓大非訓生育也今人直謂慶生為慶誕生辰為誕節是為慶大與大節矣)
蜑(蠻屬南夷海種集韻或作䗺亦書作蜒)憚(勞也詩哀我憚人又哿箇翰曷韻○毛氏韻増)潬(江東
呼水中沙処為潬今河陽縣南有中潬城又獮翰韻又寒韻灘字注)○散(蘇旱切商次清次音説文本作□雜肉也
从肉􁒼聲𨽻作散廣韻散誕也增韻疏離而不聚又冗散閒散又莊子郭璞曰不在可用之數楊倞曰不自檢束為散又姓文
王四友散宜生又寒翰韻)饊(説文熬稻粻餭也从食散聲徐曰楚辭粔籹宻餌有棖餭些又翰韻)繖(説文蓋也
从糸散聲廣韻織絲綾為蓋又雨繖晉王雅傳遇雨請以繖入又作□晉輿服志功曹吏□扇騎從亦作□傘韓愈赫赫炎官
張火傘又翰韻)○瓚(在但切商濁音宗廟祼器形如槃一説玉石相半曰埒四玉一石曰琥三玉一石曰瓚諸侯用
之一云受五升口徑八寸以圭為柄用以灌鬯又翰韻舊韻許通押)○䍐(許旱切羽次清音説文网也从网干聲本
作□𨽻作䍐徐曰天子出有䍐車网也又雲䍐大旗為罔今俗謂網旗蔡邕獨斷曰前驅有九旒雲䍐一曰希也前呂后紀刑
罰䍐用又漢䍐幵皆氐𦍑種又姓左傳鄭有䍐氏)暵(乾也易繫辭莫暵乎火集韻或作熯焊又寒翰韻)○
旱(合罕切羽濁次音舊韻下罕切説文不雨也从曰干聲又山名詩旱麓又翰韻)悍(性急也増韻强很也通作
旱史記賈誼傳水激則旱兮矢激則逺讀與悍同)○嬾(魯旱切半徴商音説文懈怠也从女賴聲徐曰女性多怠
也一曰臥食也廣韻惰也或作懶杜詩失學從兒懶亦作孏唐李程性孏集韻又作□㦨孄○説文从負舊韻从頼誤)
讕(詆讕誣言也廣韻謾讕漢書抵讕置辭前谷永傳滿讕誣天注欺㒺也或作讕㦨○毛氏韻増)灡(潘也増韻
米汁也又寒翰韻○已上屬笴字母韻)○管(古緩切商清音説文如箎六孔十二月之音物開地牙故謂之管从
竹官聲周禮小師注管如今賣飴餳所吹者廣雅象簫鄭𤣥謂如篴而小併兩而吹禮記月令均管簫注疏大管謂之喬音驕
長尺圍寸併漆之有底又鍵也禮記喪大記管人汲注掌管鑰之人又筆彄也又主當也荀子人君管分之樞要老子聖人道
之管又管管小見也詩靡聖管管注無所依箋云管管然從心自恣詩緝管小物也蔑棄聖人而管管然自用其私智其所見
亦小也又國名叔鮮所封今鄭州管城縣又姓周文王子管叔之後或作琯説文古者琯以玉舜時西王母來獻玉琯前零陵
文學姓奚於泠道舜祠下得笙玉琯以玉作音故神人以和鳯凰来儀通作筦漢東方朔以筦窺天注古管字)錧(田器
博雅鍊􁖫錧也)館(説文客舎也从食官聲禮五十里有市市有候館候館有積以待朝聘之客又換韻舊韻許上去二聲
通押○俗作舘非是)輨(説文轂耑沓也从車官聲増韻車轂耑鐵通作錧孟子題辭五經之錧轄注方言作輨輨釭也)
痯(爾雅病也詩四牡痯痯注罷貌又換韻)悹(悹悹無依也一曰憂也或書作悺又換韻)斡(運也轉也
前賈誼賦斡流而遷斡棄周鼎食貨志斡鹽鐵斡運山海之貨又未韻)盥(澡手也廣韻洗也増韻以盤水沃洗曰盥
易盥而不薦禮記進盥又換韻)○款(苦管切角次清音説文□意有所欲从欠窾省聲徐曰今人言誠欵也廣韻又
叩也至也惠也愛也増韻又敬也畱也徐也誌也　親也説文或作□○毛氏曰从□省作土俗从匕誤)窾(空也荘子
導大窾通作款前司馬遷傳實不中其聲者謂之款注空也)梡(虞俎名有足如案)○輐(五管切角次濁
音斷刑截所用也又圜貌荘推拍輐斷　或作魭魭㫁無圭角貌又換韻毛氏韻増)○短(覩緩切徴清音説文有所長短
以矢為正从矢豆聲徐曰若以弓為度也廣韻促也不長也)斷(説文截也本作□从斤􁃎􁃎古文絶字今作斷易斷
木為杵増韻翦也又本韻換韻集韻古作□□□俗作　断非○毛氏曰截之使㫁則都管切自然判絶則徒管切)○疃
(土緩切徴次清音説文禽獸所踐處引詩町疃鹿場从田童聲或作畽今文詩町畽鹿場毛傳曰鹿迹也伊川程氏曰廬旁畦
隴也集韻亦作堹□□)○斷(杜管切徴濁音絶也詳見本韻覩緩切注)○煖(乃管切徴次濁音説文溫
也本作煗从火耎聲文選班固賔戯孔席不煗今文作煖或作暖㬉又元韻)愞(弱也怯也漢武帝天漢二年匈奴入
鴈門太守坐畏愞棄市師古音乃管切又銑旱霰過韻○毛氏韻増)餪(女嫁三日送食曰餪平水韻増)○般
(補滿切宮清音漢縣名在今齊州地前地理志平原般縣韋音逋坦切一曰面平貌師古曰爾雅九河一曰鉤般郭璞云水曲
如鉤般桓也然今如韋音今増)○伴(部滿切宮濁音説文大貌从人半聲廣韻又依也増韻陪也又換韻)並
(同並縣名在牂牱或作竝漢昭帝紀同竝二十四邑又前西南夷傳牂牱同竝○毛氏韻増)○滿(母伴切宮次濁
音説文盈溢也从水㒼聲廣韻充也増韻足也又姓出山陽)懣(煩也廣韻煩悶増韻煩冤前戾太子傳王憂懣一音
滿集韻或省作㒼)○纂(祖管切商清音説文似組而赤从糸纂聲前景帝紀錦繡纂組害女紅注赤組一曰集也
集韻或作繤□)纘(説文繼也从糸贊聲集韻古作􁋳通　作纂揚子纂紂之餘漢叙傳纂堯之緒)䂎(廣雅鋋也
一曰矛㦸柄底鋭者曰䂎或作鐏禮記進戈者前其鐏)欑(營欑禜祀之所左傳昭元年注禜祭為營欑○毛氏韻増)
酇(説文百家為酇从邑贊聲酇聚也周禮五家為鄰五鄰為里四里為酇五酇為鄙一曰五鄉為酇又縣名在南陽又
酇列禮記樂記綴兆注綴謂酇舞者之位又奔喪乃為位注位酇列之處又寒歌翰韻)儹(聚也○平水韻増)○
算(損管切商次清次音説文□數也从竹□徐按春秋不可算也論語何足算也廣韻物之數也増韻計也或作選
撰周禮撰車徒注讀曰算又換韻)篹(籩屬一曰竹本素器禮記喪大記食於篹者不盥注竹筥又明堂位玉豆雕篹
注以竹為之刻飾其直疏云似筥直謂柄也集韻或作□通作算○今増)○盌(鄔管切羽清音説文小盂也本作㼝
从瓦夗聲今作盌集韻或作埦椀)○緩(合管切羽濁次音舊韻戸管切舒也増韻遲也集韻或作□)䁔
(大目眥也又元阮韻○毛氏韻增)澣(説文濯衣垢也本作□从水□聲或作澣亦作浣)捖(擊也摩也周禮
考工記捖摩之工音侯管切又黠韻○毛氏韻増)晥(晥城縣名在廬江後馬援傳攻没晥城又潸韻○毛氏韻増)
梡(㫁木也一曰木名又薪蒸束又寒韻○今増)漶(漫漶難測也増韻不分别貌前揚雄傳泰漫漶而不可知
又換韻○毛氏韻増)○卵(魯管切半徴商音説文□凡物無乳者卵生象形俗作夘又元韻○已上屬管字母韻)

　　十五(潸與産通)

　　簡(賈限切角清音説文牒也从竹間聲詩畏此簡書注疏古者無紙有事書之于簡釋名間也編之扁扁有間也一曰
略也書注簡者寛大率畧之名又大也詩簡兮書廸簡在王庭竝注大也增韻又忽慢也又手版古制長二尺四寸短者半之
蔡邕曰漢制長二尺短者半蓋單執一札謂之簡禮記執簡記二簡也連編諸簡乃名為䇿又姓左傳魯大夫簡叔)□
(帬幅相攝也集韻或省作襇○毛氏韻增)柬(説文分别之也从束八八分别也㑹意又選也擇也或作揀通作簡書簡
厥修簡不率教者荀子安燕而血氣不惰柬理也注柬與簡同)暕(隂旦日明)○限(下簡切羽濁音説文阻也
从􁂅艮聲廣韻度也齊也又界也檢也一曰門榍增韻閾也又狠韻)䦘(門閾○平水韻増)僩(下赧切音與限
同説文武貌引詩瑟兮僩兮从人閒聲荀子陋者俄且僩注晉魏間謂猛為僩一曰寛大貌)憪(愉也又不安貌前文
紀􁃊然念外人之有非又刪韻○毛氏韻增)撊(忿貌左傳撊然授兵登陴通作憪唐王叔文傳􁃊然以為天下無人
○已上屬簡字母韻)○撰(雛綰切次商清音持也具也廣韻撰述也増韻造也又則也易以體天地之撰或作篹前
藝文志輯而論篹謂之論語亦作譔前揚雄傳譔為十三卷通作籑前司馬遷父子繼籑其職又銑緩霰韻)饌(具食
也儀禮或作􁌽集韻亦作籑通作篹前元后傳篹食堂名長壽宮又銑霰韻)○綰(鄔版切羽清音説文惡也一曰絳也
絹也繫也又諌韻)○睅(合版切羽次濁次音説文大目也从目旱聲徐按左傳睅其目注出目也)晥(明貌
通作睆詩睆彼牽牛又禮記檀弓華而睆注明貌注刮節目使其睆然又詩睍睆黄鳥注光鮮好貌又窮視貌莊子睆然在纆
繳之中○毛氏韻増)皖(皖城地名後馬援傳攻没皖城○今増)鋎(刀也)莞(小笑貌又寒韻)攌
(史記賈誼賦攌若囚拘○毛氏韻増○已上屬撰字母韻)○眼(語限切角濁音説文目也从目艮聲古作□又很韻)
○赧(乃版切徴次濁音説文面慚而赤也从赤􁄔聲周失天下於赧入秦為家無謚而稱謂其慙故謂之赧徐曰㑹
意集韻或作𧹞亦作□○案説文□展女切从卪从又赧从此􁄔从卩从又服从此□􁄔小異今俗通作赧)戁(説文
敬也从心難聲廣韻悚懼也詩不戁不悚)○版(補綰切宮清音説文判也从片反聲又木片周禮版圖注以版為之
今時鄉户籍謂之戸版又爾雅版版僻也或作板詩上帝板板注反也反謂反側不正通作鈑莊子金鈑六弢)蝂(蝜蝂
蟲名柳文蝜蝂傳通作版平水韻増)鈑(爾雅鉼金謂之鈑禮記五帝共金鈑)○眅(普版切宮次清音多白眼
又眼侵睛謂之眅睛又人名左傳鄭游眅如晉又刪韻○毛氏韻增)○昄(部版切宫濁音大也)反(難也詩威
儀反反沈重讀又元阮願韻○禮韻續降)○矕(母版切宮次濁音説文目矕矕也从目䜌聲廣韻視貌韓愈詩親戚
競覘矕一曰目美貌又山名馬融廣成頌右矕三塗)○䎒(則板切商濁音迅飛貌揚子鷹隼䎒䎒○禮韻續降)○
醆(阻限切次商清音説文酒濁而微清盎齊也禮記醴醆在戸)琖(爵也夏曰琖殷曰斚周曰爵或作琖箋集
韻亦作湔錢)棧(爾雅鍾小者謂之棧東晉元興中剡縣民井中得一鍾長三寸口徑四寸銘曰琖一曰棧也又小橋
曰棧又本韻銑諫韻)○剗(楚限切次商次清音平也廣韻削也通作剷唐杜牧原十六衛府兵内剷杜詩意欲鏟疊
嶂)鏟(平木鐵器又諫韻)丳(燔肉器韓愈詩如以肉貫丳○毛氏韻増)○棧(任限切次商濁音説
文棚也以木戔聲廣韻閣也増韻閣木為路前漢燒絶棧道又姓魏有任城棧潜)轏(臥車也一曰兵車左傳成二年
寢轏中注兵車集韻本作輚通作棧周禮士乘棧車詩有棧之車注詩緝曰不革輓而漆之役車方箱可載任器以共役一曰
竹木之車曰棧)僝(説文具也本作􁃁从人孨聲今作僝尚書方鳩僝功注馬云具也又見也方鳩聚見其功又線韻)
○虥(仕版切音與棧同虎竊毛謂之虥猫又刪諫韻)○潸(數版切次商次清次音淚下貌又刪諫韻)○
産(所簡切音與潸同説文生也从生彦省聲又産業前高祖不事家人生産作業又姓)□(大籥似笛三孔而短
通作産)嵼(􁠬嵼山屈曲貌文選連崗巖以􁠬嵼東方朔七諌望高山之蹇嵼通作産楚辭九草思蹇産以不釋)
滻(水在京兆出藍田谷入灞一曰出涕貌通作産前郊祀志霸産豐澇師古曰霸産出藍田豐澇出鄠)㹌(畜㹌
也通作產○毛氏韻増)汕(魚遊水也又諫韻○毛氏韻増)鏟(平木鐵器又本韻已上屬笴字母韻)















　　古今韻㑹舉要卷十三

　　欽定四庫全書

　　古今韻㑹舉要卷十四

　　元　黄公紹　原編

　　熊　忠　舉要

　　上聲

　　十六(銑與獮通)

　　繭(吉典切角清音説文繭蠶衣也从糸从虫黹省聲本作□今省作繭又□繭猶綿綿也聲容微貌禮記色容繭繭
説文古作絸俗作蠒)襺(説文袍衣也从衣繭聲左傳盛夏重襺詩與子同袍注袍襺也衣有著也通作繭禮記玉藻纊
為繭緼為袍縕謂今纊及舊絮純著新綿為繭雜用舊絮為袍)趼(説文獸足也从足幵聲又胝也廣韻皮起也一曰足
指約中㫁傷集韻或作□通作繭前叙傳申重繭以存荊增韻亦通作蠒謂足胝起如蠒)豣(爾雅麕絶有力曰豣又先
霰韻)□(小束○平水韻増)○遣(去演切角次清音説文縱也从□□聲廣韻送也増韻又袪也逐也𤼵也
又霰韻)○巘(語蹇切角次濁音山形似甄又山峯通作甗又阮韻)讞(議獄也又線薛韻○舊韻許三韻通
押)瓛(玉甑又阮韻)甗(甑也廣韻器也周禮陶人為甗無底甑也又元阮霰韻)齞(説文張口齒見
也文選登徒子色賦齞脣歴齒○毛氏韻増)○扁(補典切宮清音説文署也从戸冊冊者署門戸之文也徐曰門
戸封署也引何晏景福殿賦爰有禁扁又姓盧醫扁鵲又先韻)匾(器之薄者曰匾又不圓貌通作扁前東夷傳三韓兒
生欲其頭扁押之以石)編(絞也漢終軍傳解編髪廣韻又編綃一曰文次第也又先韻○毛氏韻増)○褊
(俾緬切音與扁同説文衣小也从衣扁聲廣韻衣急増韻又褊小陿陋也又敝也)惼(愝惼性狭也爾雅急也莊子惼
心之人不怒通作褊詩維是褊心○毛氏韻増)諞(巧言也書截截善諞言又先韻)○辨(邦免切音與扁同説
文本作辡辠人相與訟也从二辛或作辯左傳君必辯焉又霰屑韻○毛氏韻増)○鴘(披免切宮次清音鷹隼二
歳色赤曰鴘)○翦(子淺切商清音説文□羽生也本作□从羽歬聲歬即前字當作□今書作翦)　剪
(説文□齊㫁也从刀歬聲本作□歬即前字今書作剪又刀名杜詩焉得并州快剪刀剪取吳松半江水爾雅郭璞曰南方人
呼劑刀或作􁦒前嚴助傳􁦒髪文身之民通作翦亦通作揃史記䝉恬傳周公自揃其爪沈於河亦通鬋禮記不蚤鬋劉向列
子序作棧注與翦同)譾(淺也史記能薄材謭集韻或作俴)揃(説文搣也从手前聲通作翦徐案左傳楚姑揃
搣此借翦字又詩實始翦商禮記不翦其類周禮翦氏)煎(裁也増韻煎鞏羌屬趙充國傳先零豪封煎又先霰韻○
毛氏韻増)前(淺黒色周禮木路前樊鵠纓注前讀為緇翦之翦淺黒也又先韻○毛氏韻増)錢(説文鋸也古田
器詩庤乃錢鎛又先韻)帴(狭也周禮考工記以博為帴○毛氏韻増)戩(爾雅履戩福也廣韻福祥也又線韻)
○淺(此演切商次清音説文不深也从水淺聲又莊子少間曰淺集韻或作䙴)○銑(蘇典切宮次清次音
説文金之澤者从金先聲徐按國語玦之以金銑者寒甚矣注銑猶洒也洒洒寒貌言無温潤也一曰小鑿一曰鍾下兩角其
間謂之銑)跣(説文足親地也从足先聲又禮喪則徒跣祭則不跣主恭也燕有跣主歡也或作踐前文紀給喪事服臨
者皆無踐晉灼曰漢語作跣徒跣也前五行志被髪徒踐)洗(説文洒足也从水先聲又潔也又姑洗律名禮記律中姑
洗注所以脩潔百物前律厯志洗㓗也言陽氣洗物辜絜之孟康曰辜必也必使之絜也通作洒莊子去皮洒心)毨
(説文選也仲秋鳥獸毛盛可選取以為器从毛先聲書注孔曰毨理也毛更生整理也正義云毛羽美悦之狀集韻或作□又
紙薺賄馬寘卦韻)先(前也前志太子太傅少傅屬官有先馬張晏曰先馬員十六人秩比謁者如淳曰前驅也國語
曰句踐親為夫差先馬或作洗後漢職如謁者太子出則當直者前驅導威儀也又先霰韻○毛氏韻増)洒(肅恭貌禮
記一爵而色洒如又紙薺賄馬寘卦韻)獮(息淺切音與銑同説文秋田也本作􁒄从犬璽聲今省作獮杜預云以殺
為名順秋氣也集韻或作襧説文徐曰獵者所以為宗廟之事引左傳鳥獸之肉不豋於俎則君不射故从示亦作□俗作狝
非○禮記玉藻君黼裘以誓省注鄭云省當為獮)鮮(説文少也本作尟从是少徐曰是亦正也正者少則尟也今人借
用鮮字或作鱻文選班固賦惟天墜之無窮鱻生民之脢在亦作赻古文易赻不及矣廣韻俗作尠非)蘚(垣衣一曰
白草名増韻苔蘚也)䉳(博雅□䉳籍也廣韻今人戸版籍也)癬(説文乾瘍也从疒鮮聲釋名徙也浸滛移徙青
徐謂癬為徙或作㿅史齊吳疥㿅也)廯(囷廩也又先韻)燹(野火字林逆燒也又至韻)○展(知輦切次
商清音説文轉也本作展从尸□省聲隷省作展一曰誠也詩展也大成又方言荆吳淮汭之間謂信曰展又舒也省視也廣
韻又整也審也適也又姓左傳有展氏)輾(臥而不周曰輾又詩關雎輾轉反側注疏反側猶反覆輾轉猶婉轉通作
展又線韻)蹍(躓也莊子蹍市人之足)□(説文丹縠衣从衣㠭聲通作展詩其之展也注禮有展衣者以丹縠
為衣箋云后妃服之次展衣者宜白縐絺蓋冬則衣展布夏則裏衣縐絺此以禮見於君及賔客之盛服亦通作䄠禮王后服
五曰襢衣色赤鄭𤣥云色白)襢(袒也禮記喪大記設牀襢第注袒簀也又君為廬宮之大夫士襢之謂不障又旱翰
霰韻○今増)○樿(昌善切音與展同説文木也可以為櫛从木單聲山海經風雨之山其木多棷樿白理中櫛又
霰韻)皽(博雅皽膜皮寛也)○闡(齒善切次商次清音説文開也从門單聲廣韻大也明也増韻闢也顯也)
幝(説文車弊貌从車單聲引詩檀車幝幝徐曰車弊則木連及韋革金鐏飾皆起若敗巾故从巾○禮韻續降)
繟(説文帶緩也从糸單聲又霰韻)嘽(緩聲寛綽貌禮記其聲嘽以緩又寒先韻)燀(炊也左燀之以薪又
光明貌又先韻)○蕆(丑展切音與闡同左以蕆事又備也)○顯(呼典切羽次清音明也著也)韅
(牛駕具在背曰韅又霰韻○已上屬繭字母韻)○畎(古泫切角清音説文􁄏水小流也象形本作􁄏引周禮匠人為
溝洫耜廣五寸二耜為耦一耦之伐廣尺深尺謂之􁄏倍􁄏謂之遂倍遂曰溝倍溝曰洫倍洫曰巜巜即澮也古文尚書濬􁄏
巜距巛篆文作畎今文从篆六畎為一畆或作甽漢志始甽田注水不能自通須人甽引之又山谷通水處亦曰甽書禹貢羽
畎夏翟鄭注羽山之谷亦作􁆵漢志一畮三􁆵又作􁆴周禮染人注羽􁆴)狷(有所不為也或作獧又霰韻論語狂狷音
絹)罥(説文挂也本作□从网繯聲徐曰今人多作罥字或作絹後馬融廣成頌絹猑蹏鏦特肩注絹繫也與罥通猑
音昆野馬也又霰韻)詃(誘也又詐也)○犬(苦泫切角次清音説文□狗之有懸蹏者也象形徐曰蹏足
趾也高象犬之長體垂耳也禮記注疏小曰狗大曰犬爾雅未成毫曰狗禮記注鄭𤣥曰犬畜之以口吠者言屬廣雅殷虞晉獒
楚獷韓獹宋㹱並良犬又犬戎西戎之種)○圈(巨卷切音義與阮韻圈同養畜之閑又先阮願韻)○蜎
(葵兖切音與圈同説文井中蟲从虫肙聲爾雅蜎蠉郭璞云井中小蛣蟩赤蟲一名孑孑又周禮考工記欲無蜎注掉也謂若
井中蟲蜎之蜎又姓前藝文志有老子弟子蜎淵著蜎子又先銑韻)○臇(子兖切商清音説文􁂄也从肉雋聲徐按
楚辭鵠酸臇煎鴻鶬文選曹子建七啓臇漢南之鳴鶉注少汁臛集韻或作㷷○毛氏韻増)○選(須兖切商次清
次音説文遣也从辵巽巽遣之也亦聲徐曰亦選擇也又少選須臾也春秋呂覧云以玉筐少選而𤼵視之又數也左傳弗去
懼選通作撰周禮夏官撰車徒又霰韻禮記選賢與能王制選士竝宣變切漢甫刑之制有金選之品音刷)撰(白撰
貨貝名史記平凖書音選擇之選或作饌尚書大傳夏后不殺不刑死罪罰二千饌馬融云音選又潸旱霰線韻○毛氏韻増
附選字今各出)□(網也以繯獸足集韻或作䠣□又霰韻)○雋(徂兗切商濁音説文肥肉也从弓所以射
隹徐曰蒯通著書號雋永言其説有味而長也又姓)吮(説文敕也从口允聲史記吳起為卒吮疽)○轉(陟兖
切次商清音輾轉反側也廣韻動也運也増增又旋也自運也又軫轉無窮也太𤣥經軫轉其道又霰韻○歐陽氏曰此旋轉
輾轉之轉非運轉轉圜之轉)剸(主兖切音與轉同説文截也本作□从首从斷徐曰凡人有剸制若人首一斷不可
復續也今文作剸或作剬又歡先霰韻)膞(説文切肉也从肉専聲廣韻細割也又本韻)鱄(廣韻魚名出洞
庭湖又人名後馬嚴子名鱄又先韻○毛氏韻増)○舛(尺兗切次商次清音説文□對取也从夕㐄相背一曰錯
亂也廣韻剥也増韻舛錯也或作踳揚雄説从足春亦作僢淮南子分流僢馳)荈(荼晚取者多荈)喘(説文疾息
也或作歂○荀子端而言注端讀為喘)□(蠉□動蟲一曰無足蟲或作耑莊子耑耎之蟲肖翹之物莫不失其性注
耑本作□蠉□動蟲肖翹植物也○今增)○篆(柱兗切次清濁音説文引書也从竹彖聲徐曰篆書著於竹竹箋簡
也古書史籀作大篆秦程邈作小篆又夏篆車名鄭司農曰夏赤也鄭曰轂有約也五采畫轂約約鳥孝切)瑑(説文
雕刻圭璧上起兆瑑也从玉篆省聲謂有圻鄂也徐曰瑑謂起為壠若篆文之形或作腞莊子得死於腞楯之上音義云雕俎也
司馬彪説○禮記大圭不琢注琢當為瑑)縳(説文白鮮色也从糸専聲集韻或作摶又混霰韻)摶(周禮百羽
為摶十摶為繟又卷也通作縳爾雅十羽謂之縳左傳縳一如瑱周禮考工記鞄人卷而摶之注讀為縳又寒韻○今増)○
蜎(於泫切音與阮韻宛同蜎蠉井中小蟲又爾雅蜎蠉井中小蛣蟩赤蟲一名孑孑此郭氏説也蜎狂兗切蠉香衮切
今水中小赤蟲無足如縷長二三分後鄭注考工記欲無蜎云掉也謂若井中蟲蜎之蜎若孑孑則化蚊者淮南子孑孑為蟁
説文音吉厥俗名釘倒蟲又文選揚雄賦婣蜎蠖濩之中注張晏曰刻鏤之形師古曰中深廣皃又先韻○毛氏韻増)○
蠉(聲兖切音與□同蟲行也又本韻)○泫(胡犬切羽濁次音説文泫湝流水从水𤣥聲廣韻露光也又泫
然流涕貌又水名上黨泫氏縣泫水所出也)鉉(説文舉鼎具从金𤣥聲易謂之鉉禮謂之鼎易注馬云扛鼎而舉之
也)鞙(大車縳軛靻又䪎鞙刀削)琄(珮玉貌通作鞙詩鞙鞙佩璲不以其長刺無才德而尸位以佩玉也)
繯(説文絡也从系睘聲前揚雄校獵賦虹蜺為繯注韋昭曰繫也○今増)○沇(以轉切羽次濁音説文水
出河東垣縣王屋山東為泲从水允聲廣韻濟水别名又流行貌漢郊祀歌沇沇四塞集韻或作渷古作沿)兗(説文
兖州之兖九州之渥地也本作㕣从□从水敗貌徐曰□以象山門也儿半水水也象圭有少水也今文作兗書濟河惟兖州
前地理志春秋元命苞云五星為兗州兗端也信也又云蓋取沇水以名後魏置南兖州於譙置西兗州於定陶隋改魯州唐
復兖州宋襲慶府又姓集韻通作沇○毛氏曰按説文□从儿从口當作㕣兗兗字皆从此與公厶之字不同今俗書作兖字
者誤)○耎(乳兗切半徴商音説文稍前大也从大而聲)蝡(説文動也从虫耎聲廣韻蟲動也或作蠕荀子
惴耎之蟲肖翹之物惴音喘肖音消又凖韻○荀子臣道臑而動注與蠕同)碝(説文石次玉从石耎聲一曰珉也或
作礝相如賦礝石武夫注礝石白者如冰半赤色亦作瓀禮記士佩瓀玟又作瑌)愞(選愞劣弱也或作懦亦作偄□
通作耎司馬遷傳以耎脆之體)㓴(刺也或作􁎬周禮輈人腛脂之需注故書作􁎬)輭(柔也本作􁍅或作需周禮
考工記薄其帤則需亦作濡莊子以濡弱謙下為表通作耎)臑(荀子篇臣道臑而動先豪號韻○毛氏韻増)
□(説文柔皮革也本作□徐曰北者反覆柔治之也或作□○増韻作兖誤○已上屬畎字母韻)○蹇(九件
切音與阮韻蹇同跛也从足寒省聲廣韻屯難也増韻又卦名又姓蹇叔義與阮韻蹇同舊韻許二韻通押)搴(説文
拔取也本作□南楚語从手寋聲引楚辭朝□阰之木蘭兮今作搴集韻或作□俗作􁌩非是又見先韻注)謇(博雅
吃也本作□或作謇又謇諤忠也直言貌晉王豹傳王臣謇謇音義與阮韻謇同亦當通押下倣此)○鍵(巨展切音
與揵同籥牡也禮記月令注鍵謂鏁之入内者俗謂鏁須周禮司門注疏謂牡者以入者為牡容者為牝音義與阮韻鍵同)
楗(拒門木音義與阮韻犍同)鞬(韜也唐元稹䇿文皇鞬櫜干戈又轄之也後崔寔政論方將拑勒鞬輈以捄之
或作建禮記樂記建櫜音義與阮韻鞬同毛氏韻増)腱(大筋禮記内則注餌筋腱也楚辭注筋頭也又先韻○毛氏韻
増)件(説文分也从人从牛牛大物故可分廣韻分次也増韻又名件也)○典(多殄切徴清音説文□五
帝之書也从册在丌上尊閣之也莊都説典大冊也一曰常也廣韻經也法也集韻古作􁆥又姓魏志有典韋)○腆
(他典切徴次清音説文設膳腆腆多也从肉典聲徐曰不腆之田謂不多也又厚也書荒腆于酒注紂大厚於酒也又書殷小
腆注至也又善也集韻或書作䐌○詩蘧蒢不殄箋云當作腆正義云腆殄古今字異儀禮注腆古作殄)淟(博雅淟涊
垢濁也楚辭切淟涊之流俗前揚雄賦紛纍以其淟涊應劭曰穢濁也又汩没也唐書賛淟汩於隋光明於唐)㥏(説文
青徐謂慙曰㥏从心典聲徐引左思賦㥏墨而謝或作腆)琠(説文玉名从玉典聲徐按符瑞圖有玉典集韻或作□亦
作瑱)靦(説文面見也从面見亦聲引詩有靦面目徐曰凡人所視瞻心實見之故有别識無恥之人面見之而已心實否
也國語范蠡曰雖靦然人面實禽獸也㑹意詩注姡也疏云面見人之貌李氏曰以為媿恥者非集韻或作□□□)○
殄(徒典切徴濁音説文盡也从歹㐱聲徐按左傳俾殄其師廣韻絶也増韻滅也集韻或作填詩哀我填寡○舊韻續
降别出誤)紾(角理觕也周禮老牛之角紾而昔一曰垂絶貌増韻又捩也孟子紾兄之臂有兩音又軫韻○毛氏韻増)
沴(陵亂也莊子隂陽之氣有沴徐邈説又霽韻)典(頎典堅刃貌周禮考工記輈欲頎典一曰車轅束○毛氏
韻増)娗(眂娗不開通貌列子眡娗諈諉張湛曰方言眡娗欺慢之語郭璞以言相嗤弄又迥韻○今増)蜓(蝘蜓
一名守宮詳見青韻注)瘨(病也詩瘨我飢饉)填(盡也詩哀我填寡)○涊(乃殄切徵次濁音淟
涊注見本韻淟字又汗貌枚乘七𤼵涊然汗出)撚(説文執也从手然聲一曰臊也廣韻以指搣物集韻或作捵)○
辨(平免切宮濁音别也増韻判也又牀䏶足第之間易剥牀以辨注足上也或作扁荀子扁善之度通作辯孟子萬鍾
則不辨禮義而受又琰諫霰韻)辯(説文治也从言在辡之間辡音辨罪人相訟也徐曰察言以治之㑹意廣韻理也慧
也)變(正也禮記君死社稷大夫死宗廟謂之變又霰韻○今増)○辮(婢典切音與辨同説文交也从糸辡
聲増韻繆也通作編漢終軍傳解編髮記内則編萑以苴之)扁(石貌詩有扁斯石又婢典切又本韻先獮韻)
艑(艑□舟名廣雅吳曰艑唐劉崇龜傳乗艑亡去又先韻)○緬(彌兗切宮次濁音説文微絲也从糸面聲
廣韻又逺也増韻繆綢反覆也集韻或作□)湎(説文沈於酒也从水面聲引周書罔敢湎於酒廣韻沈湎増韻溺也
沈湎飲酒齊其色詩沈湎滛液注疏沈湎者飲酒過乆若沈浸然湎然俱醉顔色齊同集韻或作䤄亦作□通作沔漢禮樂志
湛沔自若)勔(爾雅劭勔勉也方言周鄭之間相勸勉為勔集韻或作僶通作黽)沔(説文水出武都沮縣東狼
谷入江一曰入夏水廣韻漢水别名一曰流滿貌詩沔彼流水又州名白馬氏之東境元魏置東益州宋改沔州今利路)
□(不明也眩也莊子以黄金注者□○毛氏韻増)澠(澠也縣名在河南府又水名通志云出臨淄北經樂安博
昌縣南入時水其流急諺云疲馬不渡渑水集韻或作黽又殽黽在陜縣東又蒸軫韻)○免(美辨切又與綺同釋
也止也廣韻又黜也脱也去也増韻事不相及也又縱也又姓衛大夫免餘又問韻)冕(説文□大夫以上冠也䆳延
垂瑬纊紞从冃免聲古黄帝初作冕徐曰冕上加之也長六寸前狭圓上廣方朱縁塗之前後䆳延斿其前垂珠也俯仰逶迤
如水之流纊紞黄色也以黄綿綴冕兩旁下繫玉瑱又謂之珥細長而鋭若筆頭以屬耳中無作聰明虚己以待人之意冕之
言俛後仰前俯主於恭也或作絻荀子郊之麻絻漢封禪書若人冠絻焉集韻亦作㡈○禮記士𤣥端諸侯𤣥
端以祭天子𤣥端以朝日於東門之外端皆音冕○毛氏曰从冃與冐同俗从曰誤)勉(説文强也从力免聲廣韻朂也勸也増韻又勤
也通作免前谷永傳閔免遁樂薛宣傳移書勞免之亦通作俛潘岳詩黽俛恭朝命)娩(婉娩順也)俛(説文俯也
古本作頫低頭也引太史卜書頫仰晉衛恒傳蔡邕篆勢思字體之頫仰今文作俛又麌韻)㝃(説文生子免身也从
子免徐曰㑹意通作免又文問韻○毛氏韻増)○丏(彌殄切音與緬同説文□不見也象壅蔽之形徐曰左右擁
蔽面不分也又奉曷韻)眄(目偏合也廣韻邪視又霰韻)○踐(在演切商濁音説文履也从足戔聲徐按
書踐奄言中國天子無所不賔亦無所翦滅故言踐若履行之而已釋名踐殘也使殘壊也廣韻蹋也一曰列也詩籩豆有踐
注行列也集韻或作跈)俴(説文淺也从人戔聲又俴駟孔羣注疏云淺薄金甲)餞(送去食也廣韻酒食送人
也又送也書寅餞注賔導也餞送也導者引前之言送者從後之稱又霰韻)諓(説文善言也从言戔聲一曰謔也又
巧言也漢樊凖疏習諓之言又淺也又先霰韻)○趁(尼展切次商濁音踐也或作蹍)○善(上演切次商次
濁音説文吉也本作譱从誩从羊此義與美同意徐曰羊美物也故於文誩羊為譱篆文作□今文从篆毛氏曰當作善廣
韻大也佳也増韻良也又姓呂氏春秋善卷堯師集韻或作嬗古作譱徐曰齊桓公謂畆丘之鄉人曰至德不孤善言必三故
古善字或从三言俗作□亦作善又線韻○毛氏曰凡善惡之善則上聲彼善而善之則去聲孟子王如善之是也又國語郭
公善善而不能用詩善善之功上字並去聲)膳(説文具食也从肉善聲周禮膳夫注膳之為言善也集韻或作饍通
作善莊太牢為善又霰韻)鄯(鄯善西域國名)單(單父縣名又姓又寒先旱霰韻○毛氏韻増)僤(行動
貌漢相如賦象輿蜿僤於西清又寒旱韻○毛氏韻増)鱓(魚名黄質無文爾雅翼似蛇而無鱗體有涎沬夏日於淺
水作窟荀子蟹非蛇鱓之穴無所寄託或作鱣荀子魚龞鰌鱣後楊震傳冠雀銜三鱣集韻亦作䱇俗作鱔)蟺(䖤蟺
蚯蚓也荀子蛇蟺之穴○毛氏韻増)熯(乾也又炙也又寒旱韻)○蠉(馨沴切羽次清音蟲行也又先霰韻)
○演(以淺切羽次濁音長流也一曰水名又州名)縯(長也又軫韻)戭(説文長搶也从戈寅聲又檮戭人名又軫韻○按
檮戭左傳音上聲漢書韋昭注去聲又音蚓又羊晉切)衍(説文水朝宗於海也从水行一曰廣
也達也樂也散也増韻水溢也又豐也寛也盛也饒也盈也延也又史記封禪書注山阪曰衍又三輔謂山陵間曰衍又周禮
注下平曰衍通作演易大衍注王云演天地之數與衍同亦敷演之義又霰韻舊韻許二韻通押○前溝洫志河災之羨溢中
國也尤甚讀與衍同○案説文从水行俗作□非)綖(冕上覆也前後垂也或作延又先霰韻○毛氏韻増)蜒
(蜿蜒龍貌又先韻○毛氏韻増)羡(璧羡以起度又線韻)○輦(力展切半徴商音説文輓車也从車㚘在車前
引之也㚘音伴並行也从兩夫漢書注駕人以行曰輦司馬法曰夏曰余車殷曰胡奴車周曰輜車夏二十人而輦殷十八人
周十五人増韻又載䭾也又姓)連(難也易往蹇來連又傲慢不前貌荀子其容簡連又前揚雄傳孟軻雖連蹇猶為萬
乗師又先翰韻○禮韻續降)璉(説文瑚璉也本作槤从木連聲或作璉徐按禮記夏之四璉殷之六瑚周之八簋論
語瑚璉注宗廟中黍稷噐)摙(負擔也増韻般運也南史何逺為武昌太守錢買井水不受錢者摙水還之○毛氏韻増)
○熯(忍善切半徴商音乾貌詩我孔㷽矣○已上屬寒字母韻)○卷(古轉切角清音説文膝曲也从卪卷
聲廣韻舒卷之卷又絭卷之也或作捲)菤(菤耳草名)韏(分也爾雅革中絶謂之辨中斷皮也革中辨謂之韏
復方平也辨音片)○臠(力轉切半徴商音説文臞也从肉䜌聲一曰切肉臠也或作脟前相如賦脟割輪焠注脟
與臠同)孌(説文順也本作□从女□聲籀文作孌今文詩从籀又慕也集韻或作□亦書作㜻○已上屬卷字母韻)
○撰(雛免切次商濁音持也禮記撰杖屨注鄭曰持也胡氏曰數視也又則也易以體天地之撰集韻或省作巽)
譔(述也造也為也廣韻又專敬也集韻或作篹通作撰論語異乎三子者之撰又先緩霰韻)僎(説文具也从人
巽聲増韻數也整也又真線韻○已上屬撰字母韻)○峴(胡典切羽濁音山名本作現在襄陽羊祜遊處今文作峴
一曰山小而險一曰嶺上平謝靈運詩苕遞陟陘峴注峴山嶺小高也與現同)晛(日氣一曰明貌詩見晛曰消又日出
好貌又霰韻)睍(説文出目也从目見聲一曰好貌又小視也又睍睆鳥聲詩睍睆黄鳥通作俔韓文伈伈俔俔○毛
氏韻増)俔(譬喻也詩俔天之妹又霰韻○已上屬峴字母韻)

　　十七(篠與小通)

　　皎(吉了切角清音説文月之白也引詩月出皎兮从白交聲集韻或作皎)皦(説文玉石之白也从白敫聲又
論語皦如也注音節明)曒(明也詩有如曒日一曰清别貌集韻或作□○毛氏韻増)繳(纒也劉向别録繳紛
爭言又藥韻○毛氏韻増)璬(説文玉佩也从玉敫聲)○鳥(丁了切徴清音説文□長尾禽總名象形鳥之
足似匕故从匕今文作鳥司馬氏曰篆文从匕𨽻變之一曰當時曰鳥胎卵曰禽又白鳥蚊也丹鳥螢也又前地理志鳥夷注
師古曰東北之夷搏取鳥獸食其肉而衣其皮一説居在海内被服容止皆象鳥○作鳥非)蔦(説文寄生草从艸鳥
聲引詩蔦與女蘿蔓草木作黄絲為赤網色淺大為兔虆又名兔縷一名唐一名蒙一名主女一名兎絲陶隱居云生桑上者
名桑寄生亦有生楊及楓上者各隨其樹名説文或作樢)□(□􁐑繒頭也廣韻絹布頭也又晉天文□雲似䋲其蛪者
類闕旗)芍(草名鳬茈也芍似龍鬚根如指黒色可飱集韻或作□薂)○脁(吐了切徴次清音説文晦而月
見西方曰朓从月兆聲朔而月見東方曰朒月行度嬴則晦見於西縮則朔見於東徐曰此亦日月行度之失又蕭韻)
眺(逺視也増韻目不至也望也集韻或作覜又嘯韻)䠷(身長貌)窕(説文深肆極也注見徒了切又
爾雅輕也又周禮鳬氏為鍾輕則窕謂震掉輕揚也)趒(躍也増韻越也又嘯韻)窱(廣雅窈窱深也又嘯韻)
○窕(徒了切徴濁音説文深肆極也从穴兆聲詩窈窕淑女謂其德深厚沉宻不輕薄也一曰幽閒也詩注窈幽貌
窕閑貌王肅曰善心曰窈善容曰窕一曰貞專貌又本韻)佻(佻佻獨行貌詩佻佻公子一曰偷也集韻或作㺟□)
挑(説文相呼誘也本作誂从言兆聲徐按項籍欲與漢高祖誂戰今文作挑漢書注薛瓉曰擿挑敵以求戰左傳謂之
致師一曰戱也弄也又撓挑宛轉循環貌莊撓挑無極又蕭豪尤韻)掉(搖動也增韻顫也又嘯覺韻)嬥(説文
直好貌从女翟聲一曰嬈也又韓詩嬥歌巴人歌也又嬥嬥往來貌)○褭(乃了切徴次濁音説文以組帶馬也从衣
从馬徐按秦官名簮褭一曰騕褭馬名長喙赤色日行萬里又褭蹏麟趾師古曰古駿馬又褭蹏金名猶今時吉字金挺之類
亦曰馬蹄金往往於地中得之或作裊漢書音義騕裊神馬赤喙黒身與雉兔同明君有德則至又前百官志簪裊漢武功爵
名師古曰以組𢃄馬曰裊簪裊言飾此馬也集韻或書作䮍)㒟(美也廣韻偠㒟増韻舞者㒟身若環也一云偠㒟細
腰集韻或作㜵)嫋(説文娜也从女弱聲廣韻嫋嫋長弱貌又曵貌又風動貌楚辭嫋嫋兮秋風通作䮍謝靈運詩白楊
信褭䮍注風摇貌亦通作裊)嬈(説文苛也从女堯聲又蕭篠韻)嬲(戯相優也晉嵇叔夜書嬲之之不置注擿
嬈也通作嬈説文徐曰擾戯弄也淮南子少而死者其鬼嬈謂擾撓人也)○縹(匹沼切宫次清音説文帛青白色从
糸票聲又蕭韻)瞟(説文目際也从目票聲一曰目小貌埤蒼一目病集韻或作□)醥(酒清謂之醥文選蜀都賦
觴以醥清)膘(説文牛脅後髀前合革肉也从肉票聲徐按詩傳下殺射中膘今謂馬肥為膘肥也言最薄處合革肉言
皮肉相合也又蕭韻)蔈(落也又苕華曰蔈一曰草盛貌)剽(末也莊子有長而無本剽者宙也又蕭小笑韻○毛
氏韻増)○皫(滂表切音與縹同鳥色毛變也禮記鳥皫色而沙鳴鬱又失色不澤美也周禮鳥皫色而沙鳴貍禮
記注通作麃周禮注亦通作犥○増韻麃字别出誤今改)藨(説文草名鹿藿也从艸麃聲爾雅藨麃苺也廣韻可為席
増韻可為屨或作苞曲禮苞屨不入公門集韻亦作炰又蕭韻○増韻苞字别出今正)○眇(弭沼切宮次濁音説
文一小目也从目少聲曰㑹意一曰小也増韻末也盡也又笑韻)渺(渺溔水貌)篎(説文小管謂之篎从竹眇
聲又笑韻)緲(微也本作紗今作緲杜詩築居仙縹緲文選木𤣥虚海賦神僊縹緲飱玉清涯通作眇選瞟眇響像)
杪(木末亦謂歳之杪末也)秒(説文禾芒也从禾少聲秒之言妙也微妙也前叙傳造計秒忽注秒禾芒忽蛛
網細者)淼(大水)藐(逺也左傳以是藐諸孤増韻弱也又輕視貌説大人則藐之又覺韻)○剿(子小
切商清音説文絶也本作劋从刀喿聲引周書天用劋絶其命今文尚書作剿或作□漢武帝紀賦命摷絶而不長又屋韻○
前西域傳封郭欽為剼胡子師古曰字本作劋轉寫訛爾)勦(説文勞也从力巢聲引春秋傳安用勦民孟子題辭心勦
形瘵又爻韻)漅(湖名後明帝紀漅湖出黄金注在今廬州合肥縣文選江賦朱滻丹漅注引水經丹湖在丹陽漅湖
在居巢)巢(居巢國名又縣名居漅湖在縣東南又爻韻)○湫(子了切音與剿同説文隘下也从水秋聲
引左傳晏子之居湫隘一曰水名在周地安定朝那有湫泉又尤韻)○悄(七小切商次清音説文憂也从心肖聲引
詩憂心悄悄徐曰憂思低小也爾雅賢人愁恨也増韻又靜也又笑韻)愀(容色變也禮記愀然作色集韻或作愁)
○篠(先了切商次清次音説文箭屬小竹也本作筱从竹攸聲引書筱簜既敷今作篠文選南都賦注篠出魯郡山
堪為笙)謏(説文小也从言叟聲引禮記足以謏聞又誘也廣韻誘為善也又宥屋韻)○小(思兆切音與蓧
同説文□物之㣲也从八丨而分之　也徐曰丨始見也八分也始可分别也)　○曉(馨鳥切羽次清音説文明
也从目堯聲廣韻曙也又慧也知也増韻了也又開俞也)○杳(伊鳥切羽次清次音説文莫也从日在木下詳見東
韻東字注廣韻深也寛也寂也説文或作□)窔(説文室東南隅也本作□从穴㫐聲今作窔爾雅室東南隅謂之窔荀
子奥窔之間亦作穾通作宎莊子鶉生於宎又嘯韻○舊韻本出穾字今正)窅(説文深目也从穴中目徐曰㑹意)
窈(説文深逺也从穴幼聲集韻或作□通作窅莊子窅然喪其天下韓文窅爾神化)眑(幽靜也漢房中歌清
思眑眑一曰視也○毛氏韻増)○皛(胡了切羽次音説文顯也从三白指事)㵿(渺㵿水逺也一曰㵿溔水
深白貌)芍(鳧茈又本韻)○趙(侯了切音與皛同詩有鎛斯趙禮韻續降○已上屬次字母韻)○
矯(舉夭切角清音説文揉箭也選詩騰猨疑矯箭注矯揉也正曲也前貢禹傳矯復古化注正曲曰矯一曰妄也詐也
擅也漢汲黯傳矯制前武紀注引尚書矯虔韋昭曰稱詐為矯强取為虔師古曰託也妄託上命也又勇也禮記强哉矯又矯
矯强亢貌詩矯矯虎臣又矯矯高舉貌又姓左傳晉大夫矯父通作撟周禮考工記撟幹注居兆切漢書撟當世反諸正前朱
虚傳忠臣撟制注師古曰撟託也託天子制詔也荀子撟然端立而無傾側也亦通作撟荀子撟飾其情漢陳湯傳撟𤼵兵斬
郅支單于史記舌撟然而不下又蕭韻)撟(説文舉手也从手喬聲)蹻(爾雅蹻蹻憍也又彊直貌詩其馬蹻
蹻文武貌詩蹻蹻王之造又舉足加高貌漢紀可蹻足待也又蕭藥韻)蟜(説文蟲名从虫喬聲文選枚乗七𤼵□蟜
螻蟻一曰夭蟜龍貌一曰野人身有獸文又前相如賦夭蟜攴格注頻伸也又姓禮記檀弓蟜固)譑(糾也一曰多言
増韻𤼵人罪也荀子有貪利糾譑之名)敽(説文繫連也从攴喬聲引周書敿乃干徐曰干盾也連盾絲也謂紛小組
帶所以繫盾鼻)糾(窈糾舒遲貌詩舒窈糾兮又笠貌詩其笠伊糾又有韻○今増)○褾(俾小切宮清音袖耑
也或作□亦作裱増韻又卷裘飾也)標(木末也莊子上如標枝廣韻標杪又宵韻)㟽(山顛)○表(彼小
切音與褾同説文□上衣也从衣毛本作□徐曰古者以皮為裘毛皆在外故衣毛為□㑹意𨽻作表一曰識也明也増韻
外也論語必表而出之又杪也末也又牋表釋名云下言於上曰表又表表偉貌集韻古作□亦作□)○摽(婢小
切宮濁音説文擊也从手票聲徐按春秋長木之斃無不摽一曰拊心貌詩寤擗有摽又微腫貌一曰絜鑰牡也又蕭爻笑韻)
慓(説文疾也从心票聲廣韻急性又蕭韻)蔈(草木零落也或作􁍔亦作莩通作摽詩摽有梅○案蔈字或作
􁍔説文□物落也上下相付也又見殍注)○殍(婢表切音與摽同餓死曰殍集韻或作□通作􁍔前食貨志贊塗
有餓􁍔與殍同通作莩孟子野有餓莩又虞韻○案説文□音皫凡从􁌏者皆當作􁌏从爪从又今變為孚轉冩訛耳本非孚
信之孚然今經史承訛難遽改故韻書竝兩存之)○沼(止小切次商清音説文池也从水召聲左傳沼沚之毛注
疏沼者池之别名一曰圓曰池曲曰沼)昭(明也詩其音昭昭又蕭笑韻○禮韻續降)○□(齒沼切次商次
清音糗也集韻或作麨)○少(始紹切次商次清次音説文□不多也从小丿聲徐曰丿音夭○又笑韻)○
趙(直紹切次商濁音説文趨也从走肖聲廣韻少也夂也一曰國名又州名秦邯鄲郡齊趙州宋慶源府又姓本伯益
孫造父封趙城因氏出天水南陽金城下邳潁川又本韻)旐(説文龜蛇四斿以象營室悠悠而長也从㫃兆聲周書縣
鄙建旐徐按周禮注疏龜有甲象其捍難蛇無甲見人避之象其辟害也營室北方七宿也其星象龜形釋名兆也龜知氣兆
之吉凶建之於後察事宜之形兆也爾雅曰長尋曰旐郭璞云帛全幅長八尺杜預曰廣充幅長尋曰旐繼旐曰斾)駣
(駣□馬屬一曰馬三歳曰駣又皓韻)絩(説文綺絲之數也从糸兆聲漢律曰綺絲數謂之絩布謂之總綬組謂之首)
垗(説文畔也為四畤界祭其中从土兆聲廣韻又葬地増韻又壇域塋界皆曰垗通作兆説文引周禮兆五帝於四方
孝經卜其宅兆而安措之注塋域也又樂記綴兆注其外塋域○詩以歸肇祀注鄭云與兆同○今増)兆(説文□
灼龜坼也从卜□象形本作兆徐曰□兆有如此者指事古文作□隷作兆又十萬為億十億為兆又京兆注師古云京大也
兆者衆數言大衆所在○凡□之字當作兆今文皆作兆)肇(説文始也擊也从攴肁聲廣韻又正也敏也長也増韻或
作肇又㦸屬)㨄(刺也集韻或作□通作趙)○紹(市沼切商次濁次音一曰緊糾也爾雅繼也續紹先宗諡
法疏逺繼位曰紹集韻古作綤又姓出姓苑)佋(介也廣韻佋介通作紹又蕭韻○禮祀禮有擯詔鄭𤣥讀為紹)
袑(説文絝上也从衣召聲一曰絝襠一曰衣襟前朱博傳襃衣大袑)○夭(於兆切羽清音説文屈也从太
丿象形徐曰夭矯其頭頸也又蕭皓韻)殀(少殁也短折也孟子殀壽不貳又禮記王制不殀夭注殀斷殺也少長曰
夭通作夭廣韻不盡天年謂之天)䴠(爾雅麋其子䴠)○溔(以紹切羽次濁音浩溔大水貌)舀(説文
□杼臼从爪臼聲徐曰㑹意抒而下取之也　集韻或作抌□亦作□又虞尤韻○毛氏韻増)鷕(説文雌雉鳴也从鳥
唯聲或書作鷕詩有鷕雉鳴)䁘(美目一曰眇䁘視意文選海賦羣妖遘迕眇䁘冶夷○今増)○了(朗鳥
切半徴商音説文□尦也从子無臂象形徐曰尦音鳥旁無輔了尦然也廣韻慧也訖也増韻决也)釕(飾玦謂之釕)
繚(説文纒也从糸尞聲集韻或作繆前相如賦繆繞玉綏又蕭韻)瞭(目明也孟子眸子瞭焉又蕭韻)燎
(説文放火从火尞聲徐引左傳若火之燎于原増韻又火炎也又照也又蕭笑韻)憭(慧也从心尞聲增韻照察也一
曰快也)撩(抉也取也又蕭韻○毛氏韻増)僚(説文好貌从人尞聲又詩佼人僚兮注舒遲貌一曰戯也集韻
或作嫽○禮韻續降)蓼(説文辛菜薔虞也从艸翏聲爾雅翼蓼有紫赤青馬水香禾等種生水澤中最大者名蘢有花
白居易詩水蓼冷花紅蔟蔟蓼者妨稼之草故詩曰以薅荼蓼於調和有用禮記内則膾秋用蓼詩予又集于蓼注蓼辛苦之
菜故以為多難之喻)鄝(國名穀梁傳楚人滅舒鄝通作蓼左傳文五年注蓼國今安豐蓼縣○史記封臯陶後於英六
正義曰英蓋蓼字)○擾(爾紹切半徴商音説文□煩也本作□从手夒聲今文轉寫作擾廣韻亂也一曰順也
史記劉累學擾龍注應劭曰能順養其性又安也書擾而毅徐注安馴之義周禮地官擾邦國注擾亦安也)㹛(説文
牛柔謹也从牛夒聲廣韻牛駲伏又蕭韻)繞(説文纒也从糸堯聲又姓左傳秦大夫繞朝又笑韻)嬈(亂也苛擾
也前晁錯傳除苛解撓又本韻)撓(屈也或作揉又巧韻)遶(字林圍也通作繞又笑韻○已上屬矯字母韻)

　　十八(巧獨用)

　　絞(古巧切角清音説文縊也从交糸徐按左傳絞縊以戮㑹意廣韻縛也又刺也急也論語直而無禮則絞正義云正
曲為直絞刺也人而為直不以禮節則絞刺人之非又爻韻)狡(説文少狗也从犬交聲匈奴地有狡犬巨口而黒身
徐按淮南子曰狡狗之死也刻之若濡言血脈潤也廣韻又狂也猾也建也増韻狡獪)佼(説文好也本作姣从女交
聲徐按史記有長姣美人或作佼詩佼人僚兮廣韻又姣媚集韻亦作妖)　校(疾也周禮考工記中有變焉故校又
曰釋之則不校又廬人􁀎兵細則校注疾也一曰柴也又效韻○毛氏韻増)鉸(鉸刀○平水韻増)筊(竹索
也又爻韻)膠(膠膠和也又動撓貌荘子膠膠擾擾乎又爻韻○毛氏韻増)攪(説文亂也从手覺聲引詩祇攪
我心廣韻手動也増韻亂之也撓也或作捁韓文曹成王碑捁其州)○巧(苦絞切角次清音説文技也从工丂聲廣
韻好也能也善也増韻巧拙之反又機巧也又黠慧又　工於命中曰巧孟子智譬巧又效韻○已上屬絞字母韻)○齩
(五巧切角次濁音蒙古韻音入杲韻喻母説文齧骨从齒交聲張景陽七命口齩飛刀韓愈答孟郊詩從嗔我須齩集韻或作
䶧亦作咬杜詩彭衙行癡女飢咬我○佩觽集曰鳥鳴之咬為齩齧其順非有如此者○毛氏韻増)○飽(博巧
切宮清音説文厭也从食包聲廣韻食多也説文古作□从食□徐曰□音保亦作□)○鮑(部巧切宮濁音説文
饐魚也从魚包聲徐曰饐陳臭也又周禮籩人膴鮑魚鱐注鮑者於楅室中糗乾之出江淮楅音皮逼切􁎛土為室也又姓出
東海泰山河南之望又覺韻)鞄(柔革工集韻或作鞄□周禮通作鮑)□(重地○平水韻増)○卯
(莫飽切宮次濁音説文􁂐冐也二月萬物冒地而出象開門之形故二月為天門本作戼今文作卯徐曰二月隂不能制陽冒
而出也天門萬物畢出也律厯志冒茆於卯爾雅歳在卯曰單閼晉樂志卯茂也謂陽氣生而孶茂也説文古作□○俗作邜
非邜音夗○毛氏曰説文戼从両户相背日出於戼闢户之時凡□□之類从戼與丣不同丣音酉从兩闔户上畫連也日入
於酉闔户之時今經史从戼从丣者皆作卯蓋傳冩承訛已乆唯舊本毛詩及陸德明釋文卯字作卯京本漢書聊字作□留
字作留間存一二耳)昴(説文白虎宿星从日卯聲西陸大梁之次胃昴畢也詩維參與昴注疏昴六星昴之言留也物
成就繫留是也漢志二十八宿舎言陽氣之稽留也又尤韻)茆(鳧葵詩言采其茆音卯徐音柳鄭小同云蓴菜草○
毛丣曰本作􁊹从寅卯之卯舊又力九切案其字从艸从申○之戼音義與柳同乃茆也非鳧葵之茆諸儒音釋互用誤矣)
○爪(則絞切次商清音説文爪丮也覆手曰爪象形徐曰覆手曰爪謂以手抓也為物爪也○案説文爪本為抓爪
之爪非手足甲也増韻亦作蚤誤)笊(笊籬○平水韻増)㕚(説文□手足甲也从又象形或作蚤禮祀不蚤
鬋謂不剪剔其爪也周禮車蚤輻入牙中者也今通作爪又皓韻○増韻附爪字今各出)瑵(説文車蓋玉瑵从玉蚤聲
前王莽傳金瑵羽葆師古讀曰爪謂蓋弓頭為爪形文選東京賦葩瑵曲莖蔡邕獨斷曰金華爪與瑵同)○䝤(竹絞
切音與爪同戎夷别名集韻或作獠㺐又蕭皓韻○増韻都絞切誤)○煼(楚絞切次商次清音説文熬也本作□从
􁘎芻聲徐曰謂熬米麥也今俗作煼煼方言火乾也集韻或作□􁓼亦作□㷅)謅(弄言也一曰聲也又廣成頌輕謅□
悍廋疏㟺領注謅輕捷也○今増)○稍(山巧切次商次清次音漸也又效韻)搜(攪搜亂也韓愈詩炎風日
搜攪注上聲引王褒洞簫賦攪搜學捎逍遥湧躍又尤韻○今増)○橈(女巧切次商次濁音䝉古韻音入泥毋曲
木也又蕭效韻)撓(説文擾也一曰抹也集韻或作摎通作撓易撓莫物者莫疾乎風又孟不膚撓又爻豪小效韻)○
拗(於絞切羽清音手拉也増韻折也尉繚子拗矢折矛又效屋韻○已上屬杲字母韻)

　　十九(皓獨用)

　　杲(古老切角清音説文明也从日在東上徐按淮南子曰日拂於扶桑是謂晨明故東字日在木中登於扶桑是謂朏
明故果字日在木上日晡則反景上照於桑榆故杳字日在木下㑹意詩杲杲出日)皓(潔白也詩白石皓皓○禮記續
降)稾(説文禾稈也从禾高聲徐曰凂於稈又彌麤亂一曰禾莖為稾去皮為秸古有罪者席稾飲水又文草曰稾文
草之未修治也史屈原傳屬稾草未定漢孔光傳削草注服虔曰言已繕冩輙削壊其稾或作菓亦作稿)暠(白貌或作
皓皜)縞(説文鮮色从糸高聲爾雅縞皓也文選雪賦萬頃同縞漢高紀兵皆縞素一曰繒精白者曲阜之俗善作之尤
為輕細故曰魯縞詩縞衣綦巾注薄繒不染故色白又號韻)笴(箭簳周禮考工記妢胡之笴集韻或作槁通作稾周
禮稾人注箭簳謂之稾文選馬融長笛賦特箭稾而莖立)○考(苦浩切角次清音説文老也从老省了聲廣韻校也
成也又方言婦稱妣曰母姼父考曰父姼郭璞曰古者通以考妣為生字之稱易蠱卦有子考母咎謂父也後世父母亡則稱
考妣禮記曲禮皇考注成也言德行之成也又落成曰考左傳考仲子之宮禮記雜記路寢成則考之注設盛食以落之又瑕
釁也淮南子夏后氏之璜不能無考周禮攻周禮官府設其攷注成也又宰夫攷其治○毛氏曰案老字下从匕音化考字从
丂音考反丂亡音切各自成文非反匕為丂也周禮六書三曰轉注謂一字數義展轉注釋而後可通後世不得其説遂以反
此非彼為轉注衛恒書勢云五曰轉注老考是也裴光齊切韻云考字左廻老字右轉其説皆非○周禮稾人試其弓弩注故
書試為考)栲(説文山樗也本作□从木尻聲今文作栲詩山有栲注似樗色小白葉差狹亦類漆語曰櫄樗栲漆相似
如一注疏云栲如櫟皮厚可為車輻詩詁云今山間有木如櫟生子如橡栗而無櫜韜呼如栲平聲與櫟併言亦曰栲櫟)
槀(説文敂枯从木高聲漢房中歌祜槀復産或書作槁孟子則苗槁矣)薧(魚乾周禮辨魚物為鱻薧通作槁)
攷(説文敂也从攴句聲増韻叩也通作考詩弗鼓弗考)○倒(覩老切徴清音仆也又顛倒詩顛倒衣裳又號
韻)禱(説文告事求福也从示壽聲禮記曲禮注求福曰禱求得曰祠籀文作□徐曰从壽省真者精也乆者遲行
也古之人重請也或作□周禮都宗人注□古文也集韻亦作嘄)擣(説文手推也从手壽聲一曰築也或作搗禮記
内則注糗擣熬糓釋文注與搗同杜詩半濕搗香秔集韻亦作□又作捯)禂(説文禱牲馬祭也从示周聲集韻或作□
通作禱今文詩既伯既禱注馬祭也又見虞韻注)島(説文海中往往有山可依止曰島島到也人所奔到从山鳥省
聲書島夷注海曲謂之島或作隝前相如賦阜陵别隝前叙傳伏於海隝亦作隯文選西京賦長風激於别隯集韻又作壽亦
書作嶋史記田儋傳入海居嶋中古作鳥)○討(土皓切徴次清音説文从言寸徐曰寸法也奉辭伐罪故从言㑹意
一曰求也廣韻治也誅也増韻又探也去也)○道(杜皓切徴濁音説文所行道也一逹謂之道本作□隷省作道
徐曰道者蹈也人所蹈也左道者衺僻之徑直道者必循之途於文辵首為道辵者乍行乍止也首始也又廣韻理也衆妙皆
道也増韻三才萬物共由者也又秦漢之制縣管蠻夷曰道無蠻夷曰縣又墓路曰神道後中山簡王傳修冡塋開神道注墓
前開道建石柱以為標謂之神道又州名漢屬零陵郡唐營州改道州又號韻○歐陽氏曰此道德之道如周禮大司樂興道
諷誦言語音導在去聲又文紀道民之路論語道之以政道千乘之國並音導)䆃(擇也一曰治粟又䆃禾官名詳見號
韻注○舊注瑞禾誤○案封禪賦䆃一莖六穗之未謂瑞禾一莖六穗舊韻書即以瑞禾釋䆃字誤也)稻(稌也从禾
舀聲有芒糓即今江南所食稻米水生而色白者爾雅翼稻米柆如霜性尤宜水一名稌然有黏有不黏今人以黏為糯不黏
為秔又江浙間有稻粒稍細成實早土人謂之占城稻)纛(翳也舞者所執集韻本作縣今作纛或作翿又豪號沃韻
漢書黄屋左纛音毒又豪到切)駣(馬三歲名又小韻)○□(乃老切徴次濁音説文頭髓也本作匘从匕匕
相著也巛以象髪囟象囟形今文从肉作□或作􁎱周禮角之本蹙於􁎱集韻亦作□)瑙(博雅碼碯石次玉也廣韻
寳石増韻文石一曰此寳色如馬脑因以為名集韻或作□瑙)惱(説文有所恨痛也本作□从女□省聲今作□廣韻
懊惱也増韻又事物撓心也集韻或作□□亦作憹晉隆安初有懊憹歌俗間訛謡之曲)○寶(補抱切音與巧韻飽
同説文□珍也从宀玉貝缶聲徐曰人所保也廣韻珍寶又瑞也符也増韻又符璽也重也貴也或作珤後漢紀珍珤萬倍
又姓集韻古作□□通作葆史魯世家毋墜天之降葆命讀如寶留侯世家見榖城下黄石取而葆祠之徐廣云史珍寶字皆作
葆)保(説文□養也从人呆省太子有保保其身之動靜衣服飲食也廣韻任也論語不保其往也増韻抱也全之
也安也恃也依也又守也禮記月令四鄙入保又詩神保是饗注朱氏曰神保鬼神之嘉號楚辭思靈保兮賢姱蓋古語也又
州名又姓呂氏春秋楚有保申集韻古作□亦作□□○毛氏曰篆文从人从子从八象人抱子形當作保凡从保者並同今
書作保)葆(説文草盛貌从艸保聲一曰大也梓上苗也前燕王旦傳頭如蓬葆注師古曰草叢生曰葆又鼓上飾也
又合聚五采羽為幢曰羽葆又旅葆野菽實可食又韜藏也莊子此之謂葆光)堢(隄也墇也廣韻堢障小城或作堡通
作保禮記檀弓入保注縣邑小城亦通作葆史記匈奴傳侵盜上郡葆塞)緥(説文小兒衣也从糸保聲李奇曰小兒大
藉齊人名小兒被為褓即裼也詩載衣之裼師古曰即今小兒繃通作保史封襌書隆於繦保亦通作葆魯世家成王少在强
葆)䎂(矢羽也)鴇(説文鳥也肉出尺胾从鳥□聲似鴈而大無後趾虎文陸佃云鴇性羣居如鴈自然而有
行列故从□□相次也又詩肅肅鴇羽注疏鴇連蹄性不樹止樹止則為苦即今俗呼為獨豹者集韻或作䳰亦作䳈□)
駂(馬驪白雜毛郭璞云今烏驄陸佃云取諸鴇也通作鴇詩乗乗鴇○今増)○抱(簿浩切音與巧韻鮑同説
文褱也本作袌从衣包聲今作抱廣韻持也引取也増韻又侠也又爻豪韻)○蓩(武道切音與卯同説文卷耳一
曰葆一曰毒草通作䓮後更始傳戰於䓮鄉字林云毒草因以為名續漢志在𢎞農)○早(子皓切商清音説文□
晨也本作□从日在甲上徐曰甲日干之首也隷省作早増韻初時也又先也通作蚤禮記𤼵揚蹈厲之已蚤史記蚤夜翊翊
有家)藻(説文水草也本作薻从艸水巢聲或从澡作藻引詩于以采藻注疏藻有二種其一葉如雞蘇莖大如箸長四
五尺其一大如釵股葉如蓬蒿謂之聚藻左傳蕰藻之菜是也今俗名爪菜陸佃曰藻水草有文者出乎水下不能出水以澡
自絜書藻火取其清明藻井非特取文亦以禳火今屋上覆橑謂之藻井風俗通宮室象東井刻荷菱水草所以厭火廣韻又
文藻也又前杜詩傳士卒鳬藻注和睦歡悦如鳬之戯於水藻)澡(洒水也廣韻澡洗通作繰禮記緦冠繰纓○荀子慅
嬰注慅當為澡謂澡濯其布為纓)璪(説文玉飾如水藻之文从玉喿聲禮記郊特牲王載冕璪十二旒通作藻禮噐
天子之冕朱緑藻陳氏曰藻絜而文衆采如之故曰藻亦通作繅○禮韻續降)繰(博雅繰謂之縑一曰紺色又豪韻)
繅(文采也周禮典瑞繅藉注繅五采文所以薦玉木為中幹用韋衣而畫之就成也五就五帀也又弁師五采繅十有二
就注繅雜文之名合五采絲為䋲垂於延之前後合十二所謂邃延也集韻通作繰藻)璅(説文石之似玉者又果韻)
棗(説文□羊棗也从重束束音刺兩束古棘字小爾雅棘實謂之棗陸佃云大者棗小者棘酸棗棘也棗性重喬棘
則低矣故並朿為棘通志即孟子所謂養其樲棘俗作棗非)蚤(説文□齧人跳蟲从䖵蚤聲又古爪字本作􁜼或
作蚤爾雅緩輙失之辨之在蚤故為早暮之早其字从爪爪而得之抱朴子􁜼蝨攻君臥不獲安集韻或作䖣䗢)○
草(采早切商次清音説文艸百芔也从二􁁉徐曰總名也本作□凡艸叢生故从二􁁉或作□當作□𨽻省作草又
苟簡曰草草又文稾曰草草剏之本也又草書漢興不知作者姓名章帝時齊相杜度號善作草亦作􁁉前晁錯傳􁁉茅臣亡
識知董仲舒傳朱􁁉生小人之德􁁉説文象􁁉出形有枝莖也偏旁作卄)慅(爾雅慅慅勞也通作草詩勞心草草)
懆(説文懆懆愁也从心喿聲引詩念子懆懆又號韻○毛氏曰詩小雅白華篇念子懆懆陸音七感切又引説文七倒
切云亦作慘北山詩或慘慘劬勞陸音七感切字亦作懆蓋俗書懆與慘更互訛舛陸氏不加辨正而互音之非也白華詩當
作草慥二音不當作七感切字作慘者亦非北山詩慘字當作七感切不當作懆又陳風月出詩勞心慘兮當作懆誤作慘)
○掃(蘇老切商次清次音説文棄也本作埽从土帚徐曰㑹意廣韻埽除或作掃周禮𨽻僕掌五寢埽除注汜埽曰
埽埽席前曰拚或作騷史記李斯傳竈上騷除黥布傳大王宜騷淮南之兵言盡舉之如埽地之為又號韻論語洒掃應對去
聲)嫂(説文□兄妻也本作嫆从女容聲漢馬援傳敬事寡嫆女字曰嫆俗别作㛐非)燥(乾也易火就燥
注音先皁切又號韻二韻許通用)○皁(在早切商濁音黒色一曰馬閑又漢書音義曰食牛馬噐以木作如槽漢
鄒陽傳牛驥同皁方言梁宋秦燕之間謂櫪曰皁又賤人直馬者左傳士臣皁皁臣𨽻又柞栗屬可染周禮山林其植物宜皁
物鄭司農曰柞栗之屬今世謂柞實為皁斗柞即橡也其房可以染黒俗謂黒因為皁又實未堅曰皁詩既方既皁○案説文
□字□斗櫟實也𨽻作草俗既以草為草木字别作皁字為柞櫟之皁以櫟實可染黒故通用為黒色之皁復又作皂字以别
皁櫪之皁其實从白从十从白从七皆無意義)造(作也増韻建也作也為也又天地之撰曰洪造集韻或作□又號韻)
艁(廣韻艁舟以舟為橋通作造詩造舟為梁○今増)○媼(烏皓切音與巧韻拗同説文女老稱从女昷聲
文穎曰幽州及漢中皆謂老嫗為媪又地神曰媼漢郊祀歌媪神蕃釐安世歌后土冨媪張晏曰老母之稱坤為母故稱媪又
沒韻)懊(恨也集韻或作㤇○今增)襖(袍也増韻裘屬)夭(少長曰夭禮記王制不妖夭注斷殺少長曰妖
夭又毋殺胎注疏胎腹中未出者夭胎已出者又宵小韻)䴠(爾雅麋其子䴠又小韻)○好(許皓切羽次清
音美也善也又號韻)晧(合老切羽濁次音舊韻下老切説文日出貌从日告聲徐曰初見其光白也)浩(説文
澆也从水告聲引書浩浩洪水廣韻浩汗大水貌又浩然廣大貌孟子浩然之氣又姓集韻或作澔)昊(説文本作昦春
為昊天元氣昦昦从日㚏夰亦聲或作昊増韻夏曰昊天書注孔安國曰元氣浩然廣大通作皥前鄭崇傳皥天㒺極與昊同
亦通作顥相如封禪書肇自顥穹生民與昊同)顥(説文白貌从景頁引楚辭天白顥顥又南山四顥白首人也徐按班
固西都賦鮮顥氣之清英顥氣白氣也漢房中歌西顥沆碭集韻或作皓漢四皓亦作皥又作暠䯫又作皜孟子皜皜乎不可
尚已○舊韻皓暠字各出○今正)灝(説文豆汁从水顥聲一曰灝灝夷曠廣韻灝溔水勢逺揚子書灝灝爾古注夷
曠咸曰猶漫漫通作皥)曍(説文曍旴也徐曰日轉高曍旴盛也廣韻明也通作皥太皥伏義氏少皥金天氏又史記
注位在東方象日之明故稱太皥又通作昊楚辭太昊又通作顥漢房中歌注韋昭曰西顥西方少皥也又通作皓楚辭厯大
皓以右轉注即太皥也)鎬(説文温噐也从金高聲又地名武王所都在長安西上林苑中豐東二十五里通作鄗史記
周紀復都豐鄗亦通作滈荀子武王以滈史記灃滈)鰝(大鰕)滈(説文久雨也从水高聲又水名水貌前相如賦
翯乎滈滈)薃(侯莎草名)鄗(邑名在趙州漢光武立處分鄗字為高邑又公羊春秋桓十五年公㑹齊侯于
鄗又爻沃鐸韻)○老(魯皓切半徴商音説文□考也七十曰老从毛匕匕化也髪變白也𨽻轉作老廣韻耆老増韻
年高又姓左傳宋有老佐)恅(愺恅心亂)潦(説文雨大貌从水尞聲○禮記曲禮水潦降注雨水謂之潦月令丘
隰水潦注大雨故世謂霪雨為潦又行潦路上流水左傳潢汙行潦之水又豪號韻)橑(説文㭬也从木尞聲廣韻屋橑
簷前木楚辭蘭橑注以木蘭為椽也通作轑前張敞傳得之殿屋重轑中蘇林曰重棼也師古曰今之廊舎一邉虚為兩夏者
又蕭韻)轑(説文車盖弓也从車尞聲一曰輻也徐曰車椽乗車三十八又蕭笑韻)䝤(西南夷謂之䝤集韻
或作僚亦作獠㺐又蕭巧韻)䕩(説文乾梅屬从艸橑聲引周禮饋食之籩其實乾䕩後漢長沙王始煑草為□徐曰
今白梅也説文或作□通作橑)簝(受肉籠周禮牛人與其盆簝以待事○今増)蓼(樛蓼捜索也文選東京賦
穋蓼浶浪音老注所求徧也又小韻○已上屬杲字母韻)










　　古今韻㑹舉要卷十四

　　欽定四庫全書

　　古今韻㑹舉要卷十五

　　元　黃公紹　原編

　　熊　忠　舉要

　　上聲

　　二十(哿與果通)

　　哿(賈我切角清音說文可也从可加聲引詩哿矣冨人廣韻又嘉也)笴(箭幹廣韻箭莖也又旱皓韻)
舸(大船也方言南楚江淮凡船大者謂之舸小舸謂之艖又歌韻)菏(澤名書導菏澤被孟豬徐音柯又音工可
切集韻或作荷亦作□又歌箇韻○毛氏韻増)○可(口我切角次清音說文□肯也从口丁丁亦聲徐曰丂氣躓閡
故从反丂反丂不閡㑹意廣韻許也増韻可否之對又僅可而有所未足之辭論語子曰可也又不可曰可反言之也書試可
乃已言試而不可乃已之也)岢(岢嵐山名又鎮名在嵐州○今增)軻(說文車接軸也又轗軻車行不利故
人不得志謂之轗軻亦作埳軻楚辭埳軻留滯王逸曰不遇也又歌箇韻)坷(坎坷不平貌又箇韻)○我(語可
切角次濁音說文□施身自謂也一說傾側也从戈□取戈自持也□古文垂字故又為傾側之我廣韻己稱又姓我子古賢
著書)騀(說文馬摇頭也从馬我聲)硪(砐硪山高貌集韻或作峨)○嚲(典可切徴清音垂下貌一曰厚
也廣也○毛氏韻增)癉(勞也怒也又旱翰箇韻)哆(張口也廣韻又語聲韓愈元和聖徳詩錯落侈哆又紙馬
禡韻)○拕(待可切徵濁音引也又曵也前紆青拕紫或作拖論語加朝服拖紳文選西都賦拖熊螭集韻亦作扡佗
又歌箇韻)柁(正船木集韻或作舵䑨亦作杕増韻俗作柂)袉(衣裾也)沱(水貌増韻涾沱廣韻又瀢
沱沙水往來貌或作湤杜朝享太廟賦涾湤乎渙汗集韻亦作□沲又歌韻)阤(博雅壊也集韻或作陀亦作陊)
爹(說文爹者父也从父多聲廣韻北方人呼父曰爹韓祭女挐文注徒可切南史人歌曰始興王人之爹赴人急如水
火荆土方言謂父曰爹又麻韻○今増)○娜(乃可切徴次濁音妸娜美貌又舒遲貌亦作婀娜又作阿那晉衛恒
論書或縱肆阿那)那(何也廣韻俗言那事又歌箇韻○毛氏韻増)袲(衰袲衣服長好貌又支紙韻)
橠(□橠木茂盛貌集韻或作難通作儺詩猗儺其枝又歌韻)□(㫊□旗旌貌或作旎楚辭紛旖旎乎都房注旖
一作㫊於可切旎乃可切盛貌)儺(行有節詩佩玉之儺詩注嚴氏曰腰身褭儺又歌韻)○麼(母果切宫次濁
音說文細也从幺麻聲廣韻幺麼細小或作䯢文選班彪王命論幺䯢尚不及數子又箇韻○从麻从幺从么誤)○左
(子我切商清音說文□左手也本作􁃸象形徐曰􁃸佐也右手之佐也或从工作左廣韻左右增韻左右定位左右之對人道
尚右以右為尊故非正之術曰左道謫官曰左遷又手足便右以左為僻故凡幽猥皆曰僻左策畫不適事宜曰左計漢武帝
作左官之律音義曰人道尚右捨天子仕諸侯為左官也自漢以來至唐亦謂去朝廷為州縣曰左遷又證左也楊惲傳左驗
明白言在左右見此事者又姓齊公族左子因氏焉又箇韻)□(□□行不正貌增韻□□足偏廢也古者謂刖為尣
故从尣)○瑳(此我切商次清音玉色鮮白詩瑳兮瑳兮又美貌詩巧笑之瑳又歌箇韻)○娑(想可切商
次清次音馺娑漢殿名在建章宫又邏娑吐蕃城名又歌韻)○娿(倚可切羽清音娿娜弱態又姓莊子娿何甘或
省作妸又書作婀又歌韻)□(□橠木盛貌又柔順貌或作阿亦作猗詩猗儺其枝)○㰤(盧可切羽次濁音大
笑也○平水韻略)○荷(合可切羽濁次音博雅儋也廣韻負也左傳弗克負荷亦作可詩何䉴何笠集韻亦作□
抲又歌箇韻)苛(急也又小草又歌韻)○砢(朗可切半徵商音說文衆石貌磊砢也从石可聲前相如賦水
石磊砢又閜砢相扶持貌前相如賦抗衡閜砢閜音可集韻或作□)㦬(懡㦬慙也集韻或作□)攞(裂也○平
水韻增)邏(遮也巡也又箇韻○已上屬哿字母韻)○果(古火切角清音說文□木實也从木象果形在
木之上徐曰樹生曰果故言在上也指事又果然驗也又腹飽也又果然獸名似猴又州名古巴子國隋隆州唐置果州又本韻
換韻周禮載果注古亂切○俗从艸作菓)惈(爾雅惈敢勇也蒼頡篇殺敵為惈爾雅勝也孫炎曰惈決之惈今通
作果○今増)􁟽(割也唐文粹劉寛夫有􁟽竹論○毛氏韻増)裹(說文纒也从衣果聲廣韻包裹又過韻)
蜾(蜾蠃細腰蜂一名蒲盧俗呼蠮螉莊子細腰者化謂蒲盧也詩螟蛉有子蜾蠃負之詳見青韻螟蛉字注)倮
(韰倮陜隘也文選左思魏都賦風俗以韰倮為嫿通作果荀子韰果其冠又本韻馬韻○毛氏韻増)○顆(苦果切角
㳄清音說文小頭也从頁果聲徐曰今言物一顆猶一頭也又珠琲曰顆又土塊前賈山傳蓬顆蔽冡師古曰塊上生蓬)堁
(掘堁塵起貌又塵塺也又隊箇韻)果(飽貌莊子癡腹果然又本韻)○朶(都果切徵清音說文□樹木
垂朶朶也从木象形此與采同意而下垂徐曰今謂華為一朶□象其垂形杜詩白花簷外朶又張頥貌易觀我朶頥注動也)
揣(揣度也度高曰揣又凡稱量忖度皆曰揣或作挅亦作捶莊子犬馬之捶鉤者注玷捶鉤之輕重玷音點捶音朶集
韻又作□又寒紙韻)崜(山形)埵(堅土又荀子塵埵隴種)□(禾垂貌)鬌(小兒翦髮為鬌禮記
内則注鬌所遺髮也謂留髮為角子者也又本韻)○妥(吐火切徵次清音安也增韻平也帖也或作綏亦作□又
禮記國君綏視注彌高曰綏又執天子之器則上衡國君則平衡大夫則綏之注上衡上於心綏謂下於心則又為小俯之義)
隋(埋祭餘也一曰火裂肉又支寘韻○毛氏韻增)橢(木圜而長曰橢爾雅狹長也廣韻器之狹長一曰車笭中
器通作撱史平準書復小撱之集韻亦通作隋)䲊(說文魚子已生者也从魚憜省聲徐曰魚已生散泊草者也)
墮(墜也杜朝獻太清宫賦墮旄頭注汀火切又本韻○毛氏韻増)媠(好也方言美也南楚之外曰媠又不嚴飾
曰燕媠前張敞傳被輕媠之名又本韻)○惰(杜果切徵濁音說文不敬也本作憜从心隋聲引左傳執王憜今文
作惰古作媠前韋𤣥成詩無媠爾儀谷永傳媠游之具師古云媠亦惰字又箇韻舊韻許上去二聲通押)嶞(說文山之
墮墮从山墮省聲爾雅巒山曰墮廣韻山高詩墮山喬嶽)墮(說文落也本作陊今文作墮或作墯前高紀士卒墯指又
漢王急推墯二子賈誼傳梁王墯焉集韻亦作隓􁃲通作隋詩摽有梅注盛極則隋落者梅又破斧注隋銎曰斧史天官書廷
藩西有隋星立曰少微又本韻支韻)垜(堂塾也一曰射堋集韻或作□)䅜(小積○平水韻增)○跛
(補火切宫清音說文行不正从足皮聲一曰足排之増韻足偏廢說文或作□又寘韻禮記有司跛倚以祭注彼義切)簸
(揚米去糠也从箕从皮聲廣韻簸揚通作播莊子鼓筴簸精又箇韻)播(摇也又布也書播時百榖注波左切又亡逃也
書大誥于伐殷逋播臣又散越也晉史播遷又箇韻)○頗(普火切宫次清音頭不正也又差多曰頗多良久曰頗久
多有曰頗有又歌韻)叵(說文不可也从反可後吕布指劉備曰是兒最叵信韓愈叵堪朋類多又後隗囂傳叵欲討之
注遂也)○脞(取果切商次清音小也廣韻細碎無大畧也)○鎖(損果切商次清次音銀鐺也或作鏁
○毛氏曰从金从小从貝俗作巛誤)瑣(說文玉聲从玉􁄫聲徐按書傳多言玉聲瑣瑣左思詩嬌語連瑣又細也小也
又瑣瑣繁碎猥屑貌易旅瑣瑣又荀子為姦細之行曰瑣又青瑣門名漢制給事黄門之職日暮入對青瑣門拜名曰夕郎孟
康曰以青畫户邊鏤中天子制也師古曰刻為連瑣文而青塗也宫闕簿曰青瑣門在南宫又他門有青塗連瑣者皆謂之青
瑣前王根傳驕奢僭上赤墀青瑣又凡物刻鏤罥結交加為連瑣文者皆曰瑣非特門鏤也文選吳都賦畢罕瑣結又前丙吉
傳案邊長史瑣注張晏曰瑣録也或作璅晉習鑿齒傳璅璅當流離楚辭欲少留此靈璅兮)□(小麥屑)葰
(俊人縣名前地理志屬太原郡在上黨○今増)○坐(徂果切商濁音說文□止也本作□从畱省从土所止也徐白
㑹意古文作□𨽻从古作坐釋名挫也骨節挫屈也增韻行坐之對又箇韻禮記偶坐不辭才臥切)○婐(烏果切羽
清音說文□也从女果聲廣韻婐□身弱好貌一曰女侍曰婐或作果孟子二女果)○火(虎果切羽次清音說文□
毁也南方之行炎而上象形五行之一於卦屬離釋名毁也物入即皆毁壊白虎通曰火之為言委隨也古史考燧人作火一
曰伏羲禪於伯牛鑽木作火禮記月令注疏火化也陽氣用事萬物變化又人火曰火天火曰灾左傳御廩災宣榭火又大火
鶉火辰次之名古作□)○禍(合果切羽濁音舊韻户果切說文神不福也从示从咼聲増韻殃也災也集韻或作
媧古作□通作旤漢五行志妖孽反六畜謂之旤言其著也前賈誼傳殃旤之變未知所終顔曰古禍字亦作□晉五行志雞
□與禍同)輠(說文盛膏器本作楇从木咼聲今作輠徐按古者車行其軸當常滑易故常載脂膏以塗軸此即其器也
齊人謂淳于髠為炙輠謂其言長而有味如炙輠器雖久而膏不盡也集韻或作􁠉又馬韻)夥(說文齊謂多也从多
果聲方言凡物盛而多齊宋之郊謂之夥集韻或作□又蟹韻)髁(不正貌一曰反刻也莊子謑髁無任○毛氏韻増)
○□(魯果切半徵商音說文袒也从衣􁄡聲廣韻赤體或作裸孟子袒裼裸裎左傳欲觀其裸亦作倮禮記月令其
蟲倮注虎豹之屬又作果周禮龜人東龜曰果屬又作臝周禮地官臝物禮記王制臝股肱決射御注擐衣出其臂脛集韻又
作儽)蠃(說文蜾蠃也从虫􁄡聲詳見本韻蜾字注一曰虒蜦又歌韻)蓏(說文在木曰果在地曰蓏一說有核
果無核蓏一說有殻果無殻蓏應劭曰木實果草實蓏在地若瓜瓠之屬集韻或作□通作臝)蠡(疥病左傳為其不疾
瘯蠡或作□亦作瘰廣韻瘰瘻病筋結又支齊歌薺韻)攭(無毛羽貌荀子蠶賦攭攭兮其狀屢化以神○毛氏韻增
○已上屬果字母韻)

　　二十一(馬獨用)

　　賈(舉下切角清音說文賈市也从貝襾聲又國名又姓出河東本周賈伯後又麌禡韻○毛氏曰从襾覆也賈覈覆竝
从此俗作西非)檟(說文楸也从木賈聲徐按爾雅楸小而散曰檟左傳伍員曰樹吾墓檟檟可材也一曰苦荼集韻或
作榎亦作夏禮記學記夏楚二物又見平聲荆字注)假(說文非真也从人叚聲廣韻且也借也又大也又姓漢有假倉
又麻禡陌韻○禮韻許去聲通押)徦(說文至也从彳叚聲引易王徦有廟通作假今文易王假有廟古文書假于上
下徐曰訓至亦同音賈而已毋煩音格也詩昭假遲遲音古雅切又麻陌韻)嘏(說文大遠也从古叚聲徐按詩純嘏
大逺之福也又嘏者祝為尸致告於主之辭禮記嘏以慈告)椵(說文木可作牀几从木叚聲爾雅櫠椵)斝
(玉爵也或作斚夏曰琖商曰斚周曰爵一曰斚受六升又斚彞尊名斚者畫禾稼又禡韻周禮冬烝用斚彞去聲)○下
(亥雅切羽濁音說文丅底也本作丅从反上為丅今作下増韻元在物下之下非自上而下之下禮記解人在一上為上人在
一下為下詩天保君能下下竝户雅切又麌禡韻)夏(說文□中國之人也从夂頁从□□兩手夂兩足本作□徐
曰象有威儀文飾備具行紓遲也㑹意隷作夏又大也大夏禹樂名漢志夏大承帝也又周禮鍾師奏九夏一王夏二肆夏三
韶夏四納夏五章夏六齊夏七族夏八該夏九鷔夏又赤也周禮孤乗夏篆卿乗夏縵染人秋染夏又天官夏采注翟羽也禹
貢夏翟冇虞氏以為緌後世或無故染鳥羽象而用之謂之夏采又國名禹國號又州名漢朔方郡晉末赫連勃勃稱大夏後
魏所滅置夏州集韻古作□又本韻禡韻春秋釋例云除春夏之夏餘皆户雅切)廈(大屋通作夏詩夏屋渠渠禮記
見若覆夏屋者矣注今之門廡旁廣而卑○監韻从厂誤今正○已上屬賈字母韻)○寡(古瓦切角清音說文□
少也从宀頒頒分也宀分故為少也徐曰㑹意釋名倮也倮然單獨也大戴禮五十無夫曰寡爾雅無夫無婦竝謂之寡丈夫
曰索婦女曰婺又詩刑于寡妻注嫡妻也箋云寡有之妻言賢也疏云嫡妻惟一故言寡猶言寡小君又諸侯自稱曰寡人言
寡徳也増韻又孤特也)咼(說文□剔人肉置其骨也象頭隆骨也或作叧集韻亦作剮○今増)　○骻
(苦瓦切角次清音髀骨也本作髁今作骻兩股間也或作胯通作跨漢韓信傳出跨下亦通作袴史記出袴下)跨(踦跨
行不進也又麻遇禡韻)㡁(小衫曰㡁或作袴)銙(帶具唐柳渾傳玉工為帝作帶誤毁一銙集韻或作□錁
○毛氏韻増)夸(夸奓自大也又麻韻○毛氏韻增)瓦(五寡切角次清音說文□土器已燒之總名象形徐
曰象乙乙交相任受也古史考夏昆吾作瓦禮記儒行毁方而瓦合注吕氏曰陶者為瓦必圓而割分之則瓦合之則圓而不
失其瓦之質)○踝(户瓦切羽濁音說文足踝从足果聲廣韻足骨也增韻又腿兩㫄曰内外踝)輠(車轂
轉貌一曰車膏器又果韻)倮(肉袒也或作裸史記南越尉佗傳西甌駱裸國又果韻)觟(說文牝羊角者从角
圭聲徐按淮南子楚文王服觟冠注如今御史冠豸冠又姓後儒林傳中山觟陽鴻以孟氏易教授有名○今増○已上屬寡
字母韻)○雅(語下切角次濁音○䝉古韻音入喻母說文楚鳥也一名鸒一名卑居秦謂之雅从隹牙聲徐曰卑
音匹爾雅注云小而多羣腹下白者江東呼匹鳥文選梁簡文帝詩林暝雅鳥飛孔叢子純黑而反哺者謂之烏小而腹下白
不反哺者謂之雅烏宋咸注竝音五下切荀子注烏有善徳者謂之雅韓愈元和詩魚魚雅雅注魚與烏飛行皆成隊集韻或
作鴉又樂器禮記樂記訊疾以雅注狀如漆筩中有椎周禮笙師應雅注如漆筩而弇口大二圍長五尺六寸以羊韋鞔之冇
兩組疏畫又素也前漢一日之雅又卜式傳雅行躬耕又州名本晉漢嘉郡隋改雅州又麻韻○案說文鳥鴉字本作雅有平
上二音後人以雅為大小雅字而鴉字但从鳥不復从隹雅字故無平聲一音)庌(說文廡也从广牙聲引周禮夏庌馬
庇之廡下使涼也又趣馬注疏放牧處有庌厰以䕃馬又漢書庌舍庌者迓也又禡韻)牙(車罔也周禮考工注爪牙
必正又麻禡韻○毛氏韻增)疋(正也說文古詩大小疋又爾疋書名通作雅又魚語韻○案古文大小雅爾雅字本
作疋今文皆作雅而匹字但音匹矣)○打(都瓦切徵清音擊也北史張彞傳擊打其門杜詩有觀打魚歌棗熟從人
打又迥韻○項氏家說曰俗間助語多與本辭相反其於打字用之尤多凡打疊打聽打請打量打睡無非打者不但擊打之
義而已○禮韻續降)○把(補瓦切營清音說文握也从手巴聲廣韻持也增韻執也秉也又禡韻)○馬
(母下切宮次濁音說文□怒也武也象馬頭髦尾四足之形𨽻作馬増韻乾為馬馬與蠶同氣物不兩大蠶四月死五月再
生蠶盛則馬病故周官禁原蠶周禮八尺以上為龍七尺以上為騋六尺以上為馬又大司馬官名謂大總武事又司馬門名
前項籍傳注宫垣内兵衛所在四面皆有司馬以主事故總稱司馬門又金馬門名前公孫𢎞傳注武帝時相馬者東門京作
銅馬法立於魯殿門外更名金馬門又記少儀不擢馬注疏投壺立算為馬馬有威武射者所尚又投壺注馬者若云技藝如
言當為將帥乗馬也又姓說文古作□籀作□)○鮓(側下切次商清音說文本作□藏魚也南方謂之䰼北方謂之
□今作鮓釋名藴也以鹽米釀魚為菹集韻亦作䱹□)苴(土苴和□草也一曰糟魄增韻查滓也莊子土苴以治天
下一曰不真物也集韻或作苲又魚虞麻語御韻)○姹(丑下切次商次清音說文少女也本作奼从女乇聲廣韻
嬌奼也今作姹增韻女美也又河上姹女水銀也又暮禡韻○毛氏韻増)○灑(所下切次商次清次音落也汛也或
作洒又紙蟹薺寘卦韻)○葰(數瓦切音與灑同葰人縣名在上黨○平水韻増)傻(傻俏不仁一曰輕慧
貌○平水韻増)○槎(仕下切次商濁音說文邪斫也从木差聲引春秋公羊傳山木不槎尚書刋本注刋槎其木集
韻或作□亦作柞後馬融廣成頌焚萊柞木又麻韻)○啞(幺下切羽清音瘖也廣韻不言也集韻或作瘂亦作□又
麻陌韻)○閜(許下切羽次清音大開也廣韻大裂前相如賦谽呀豁閜郭璞曰澗谷之形容杜太清宫賦仡神光
而􁫟閜○毛氏韻増已上屬雅字母韻)○姐(子野切商清音說文蜀人謂母曰姐淮南謂之社从女且聲集韻古
作毑或作她媎又慢也荀子藍苴路作似知而非注苴讀為姐慢也趙㽔注長短經知人篇姐者類智而非智○今増)○
且(淺野切角次清音說文且薦也从几足有二一其下地一曰畧詞廣韻語詞増韻借曰之辭論語且予與其死於臣
之手也又姑且發語辭且夫且如之類是也又與古語載字同且戰且却之類是也又與姑字義同詩且以喜樂且以永日又
此也詩匪且有且又與又字義同詩式歌且舞多且㫖又未定之辭俗言漫且如此禮記且胡為其不可以反宿也又苟且草
率也說文古作□又魚虞語韻詩有萋有且七序切)○寫(洗野切商次清次音說文置物也从宀舄聲禮記器之溉
者不寫其餘皆寫注謂傳之器中廣韻又除也程也增韻傾也輸也又轉本曰寫又摹畫曰寫)□(博雅案謂之□)瀉
(去水也周禮考工記以澮瀉水一曰鑑形通作寫又禡韻)○抯(慈也切商濁音取也○平水韻增)飷(食無
味也○平水韻増)○者(止野切次商清音說文□别事詞也从白旅聲□古文旅今作者凡文有者字所以為
分别隔異也廣韻語助增韻又即物之辭如彼者如此者又此也凡稱此箇為者箇是也○案者古文渚字故从旅聲後人以
者添水作渚以别者也之者故者但為語助又案說文从白當作□今作者○毛氏曰凡稱此箇為者箇此回為者回今俗多
改用這字這字乃魚戰切迎也佩觽集曰迎這之這為者其之者順非有如此者俗又借用這字亦非)赭(說文赤土
也从赤者聲又赤色詩赫如渥赭秦赭衣半道)堵(縣名史記張釋之堵陽人又姓左傳有堵氏又廣韻○今増)○
奲(齒者切次商次清音寛大也)撦(裂開○平水韻増)䰩(醜䰩惡也本作□今省作䰩)奓
(張也推開也莊子奓户而入又麻禡韻○張氏補遺)哆(大貌廣韻脣下垂貌詩哆兮侈兮又邪也揚子未有述邪哆而
稍正也集韻或作移又紙哿禡韻)䞣(距也漢令䞣張百人又陌韻)○捨(始野切次商次清音說文釋也
从手舍聲或作舍論語不舍晝夜○舍从干从口俗作舎非)○惹(爾者切半商徵音詭也䛳也絓也廣韻亂也增
韻引著也集韻或書作□)若(草乾也一曰若若綬垂貌一曰今人謂弱為若又廣韻般若出釋典唐言智慧又増韻浮
屠所居西域謂之蘭若謂空靜處也又藥韻○毛氏韻増○已上屬且字母韻)○灺(似也切商次濁音說文燭㶳也
从火也聲)○社(常者切次商次清次音說文地主也从示土引左傳共工之子句龍為社神一曰周禮二十五家為
社各樹其土所宜之木又禮記祭法王為羣姓立社曰大社又詩以社以方注疏社者五土之神能生萬物者以古之有大功
者配之共工氏有子句龍為后土能平水土故祀以為社后土官名故世人謂社為后土杜預曰在家則主中霤在野則為社
白虎通社土也人非土不立故封土立社示有土也又禮記兩社注疏魯之外朝在庫門内東亳社西國社朝廷執政之處故
云間于兩社又漢昭五年兖州刺史洪賞禁民私所自立社注薛瓚曰二十五家為一社而民或五家十家共為田社是私社
也)○野(以者切羽次濁音說文郊外也从里予聲牧外曰野大野曰平又朴野論語質勝文則野說文古作壄或
省作□漢相如傳膏液潤埜草而不辭也又語韻)也(說文□女隂也象形乀聲徐曰語之餘也凡言也則氣出口下
而盡廣韻語助辭之終也柳宗元曰決辭也說文或作□秦刻古文)冶(說文消也从仌台聲三蒼冶銷也遭熱則流遇
冷即合與冰同志故字从冰又爐鑄謂之冶尸子蚩尤造九冶又鑄匠曰冶前董仲舒傳惟冶者之所鑄又妖冶女態也)蠱
(腹病一曰媚也又麌韻○已上屬灺字母韻)

　　二十二(養與蕩通)

　　㽘(舉朗切角清音博雅境也一曰趙魏謂陌為㽘)䴚(鹽澤也集韻或作□)○忼(口朗切角次清音慨
也廣韻忼慨竭誠也増韻又忼慨感傷之意又倜儻也或作慷又陽漾韻)吭(咽也又聲也集韻或作頑亦作肮又陽漾
韻)○懬(苦廣切音與忼同大也又漾韻)○䭹(語朗切角次濁音馬驚謂之䭹集韻或作□□又陽韻)
○黨(底朗切徵清音說文不鮮也从黑尚聲徐曰莽黨然也廣韻輩也又美也累也增韻朋也徧也庇也又頻也荀
子怪星之黨見又本韻)讜(善言也直言也集韻或作讜又宕韻)欓(越椒也吳越春秋越以甘蜜九欓報吳增
封之禮宋書義熙八年大社欓樹生於壇側欓尚黑宋水徳將王之符也爾雅翼三香椒欓薑也欓出閩中江東集韻通作□
○今増)矘(說文目無睛直視从目黨聲楚辭時曖曃其矘莽注目不明也)䣊(說文地名周禮五百家也从邑
尚聲或作䣣今文通作黨周禮五族為黨五黨為州釋名長也一聚所尊長也○今増)党(党項羌名又姓○今增)
○儻(坦朗切徵次清音倜儻卓異貌廣韻倜儻不羈也史記相如傳俶儻瑰瑋增韻又兾也或然之辭也通作黨前
董仲舒傳黨可得見乎揚雄傳黨鬼神可也京房傳黨焦延壽獨得處士之說又漾韻)曭(日無光)􁑙(月不
明○毛氏韻增)帑(金幣所藏又虞韻)○蕩(待朗切徵清音說文水出河内蕩隂東入黄澤又蕩大也論語
蕩蕩乎民無能名焉又蕩蕩法度廢壊貌詩王道蕩蕩又蕩蕩廣平貌書蕩蕩懐山襄陵言水勢原流無所復見又放蕩無檢
束也又英蕩器名周禮掌節以英蕩輔之注謂為函器盛節一曰畫函集韻或作□通作盪前郊祀志盪盪如繫風捕景又漾
韻)簜(說文大竹也从竹湯聲引書瑶琨篠簜簜可為幹篠可為矢)盪(說文滌器也从皿湯聲廣韻又滌盪
摇動貌易八卦相盪左傳震盪播越又陽漾韻)璗(說文金之美者與玉同色从玉湯聲禮記玉藻諸侯璗琫而璆珌爾
雅黄全謂之璗其美者謂之鏐鏐即紫磨金其上蔚然有紫色若雲氣集韻或作瑒)崵(山名集韻或作蕩通作碭漢高
帝隱處○今增)碭(說文文石也又沆碭秋氣漢郊祀歌西顥沆碭秋氣肅殺注音蕩又陽宕韻)愓(說文放也
本作□或作愓廣韻放愓也不憂也増韻又强恣貌荀子加愓得而不順集韻亦作婸偒又漾韻)○曩(乃朗切徵
次濁音說文曏也从曰襄聲徐曰曩猶攘也相攘却成故舊也莊子曩子行今止也廣韻乆也)瀼(水流貌又水名杜詩
歸瀼西田唐元結家瀼濵又州名地理表廣南化外唐置集韻或作㶞漢書填淤反㶞又陽韻○禮韻本出㶞字)○榜
(補曩切宫清音木片廣韻題榜杜詩天門日射黄金榜増韻又標榜集韻又庚陽漾敬韻)○莽(母朗切宫次濁音說
文□南昌謂犬善逐兔草中為莽从犬从茻茻亦聲隷作莽徐曰㑹意又草名有毒出幽州人或擣和食置水中魚皆死又
草深貌左傳哀元年暴骨如莽杜預草生廣野莽莽然故曰草莽又鹵芥苟且貌又姓前漢反者馬何羅後明徳皇后恥與同
宗改莽氏又麌有韻)漭(沆漭大水貌集韻或作􁥃)㟿(嵣㟿山貌集韻或作㟐文選南都賦嵣㟐嶚刺注嵣㟐山
石廣大貌)㬒(曭㬒不明也)䥈(鈷䥈温器又遇韻○毛氏韻增)蟒(大蛇)茫(沆茫前相如賦鴻濛
沆茫注廣大貌又陽韻○毛氏韻増)○昉(補兩切次宫清音明也増韻旦初明也又始也)倣(效也廣韻學也
增韻傚也依也或作放禮記有放而文前貢禹傳亦相放效論語放於利而行注依也集韻亦作方通作昉唐袁楚客傳非昉
桀歟)瓬(說文摶埴之工也从瓦方聲徐曰摶團也埴黏土也周禮瓬人為簋注疏云作瓦器者相放)○仿
(撫兩切次宫次清音說文相似貌从人方聲徐曰不明也廣韻仿佛史記相如傳若神仙之仿佛或作髣髣髴猶依稀也見不
審貌亦作□俗作彷彿玉篇又作昉佛前禮樂志相放弗音昉彿猶髣髴也說文古作㑂)紡(說文網絲也从糸方聲廣
韻績紡周禮司儀注賄用束紡疏云可為衣服)○網(文紡切次宫次濁音說文网庖犧氏所結䋲以漁也从冂下□
象交文也本作网徐按周易始作网罟以佃以漁冂者䝉覆取之也或作罔徐曰从网亡聲𨽻省作罔五經文字罔罟孟子左
右望而罔市利又罔民也注張羅網以網民前漢禁罔疏闊罔漏于楚今文从糸作網世本庖犧臣芒作網又網户楚辭網户
朱綴注以木為門扉刻為方目如羅網狀即漢所謂罘罳程泰之以為今亮隔○前息夫躬傳發忠忘身自繞罔兮注網字)
魍(說文本作蛧蛧蜽山川之精物淮南子說狀如三歲小兒赤黑色赤目長眉美髪从虫网聲或作蝄今作魎亦作方
周禮方相氏敺方良方音罔良音兩文選東京賦腦方良又作􁁛史記孔子世家􁁛閬左傳宣三年注疏螭魅山林之神罔兩
川澤之神孔叢子土石之怪䕫罔兩水石之怪龍罔象今山鬼一脚即䕫罔兩非水神也賈逵云言冇䕫龍之形而無其體皆
虚無也又見魎字注)輞(車輞車之牙輞輮也集韻或作□)惘(惘敞失志貌謂不稱適罔罔然無知意亦皇遽
貌通作罔前相如傳敞罔麾徙注失志也)誷(集韻本作□今作誷誣也增韻通作罔)罔(說文注見網字廣韻
又無也又論語學而不思則罔注昏䝉無知貌又禮記少儀衣服在身而不知其名曰罔○毛氏曰篆作网今作罔偏旁作罒
罓网俗作□)○駔(子朗切商清音說文牡馬从馬且聲一曰馬蹲駔也徐曰駔駿一曰市㑹史記貨殖傳駔儈㑹
二家交易者如今度市師古曰駔者其首○吕氏春秋段干木晉之大駔又麌韻)髒(骯髒體胖後漢書骯髒倚門邊)
驡(鸗􁓗良馬晉周圯傳斬趙鸗於蕪湖○今增)○蒼(采朗切商次清音莽蒼寒狀一曰近郊之色莊子莽
蒼之野注草野之色又陽韻)○顙(寫朗切商次清次音說文頟也从頁桑聲方言東齊謂頟為顙又陽韻)磉
(柱下石)○嗓(蘇朗切音與顙同喉嗓也○平水韻增)搡(搷搡○平水韻増)□(馬病也○平水
韻増)○□(在朗切商濁音說文妄彊犬也从犬壯聲廣韻大也方言秦晉間人大謂之□或謂之壯又漾韻)○
掌(止兩切次商清音說文手中也从手尚聲廣韻手掌增韻手心也又主也左傳使其後掌之又詩王事鞅掌注鞅荷
也掌捧之也負荷捧特以趨走言促遽也一曰鞅掌失容貌詩疏煩勞狀鄭云鞅如馬鞅之鞅掌以手拘物詩補傳鞅掌皆所
以拘物謂王事所拘又姓晉有琅邪掌同前涼燉煌掌椽)○長(展兩切音與掌同孟也凡齒高位尊皆曰長又周禮
都鄙建其長注謂公卿大夫士子弟食采邑者今曰令長又夷狄首領亦曰長唐書蠻夷君長廣韻又大也又生長孟子苟得
其養無物不長又長養之也漢董仲舒傳陽常居大夏而以生育養長為事又左傳教誨不倦曰長集韻古作□□又陽漾韻)
○敞(齒兩切次商次清音說文平治高上可以逺望也从支尚聲一曰開也露也廣韻高也増韻曠也豁也通作惝
前揚雄賦𢎞惝注高大也)氅(□羽增韻又析鳥羽為旗衣之屬集韻或作鷩)敞(敞怳驚貌増韻又敞惘失意貌
或作惝莊客出而君倘然通作敞漢相如敞罔靡徙)廠(屋無壁)僘(寛也通作敞○毛氏韻增)倘(倘然
止貌莊子倘然止)○昶(丑兩切音與敞同通也明也廣韻又舒也)鋹(利也)○賞(始兩切次商次
清次音說文賜有功也从貝尚聲賞之言尚尚其功也賞以償之一曰玩也増韻又嘉也又姓吳有賞氏)饟(周人謂饋
曰饟增韻糧也饁也或作餉□又陽漾韻○毛氏韻増)○丈(雉兩切次商濁音說文□十尺也从手持十徐曰孔
子云禹聲為律身為度故从手隷作丈漢律厯志竹為引一引一丈說苑十尺為丈又易丈人吉注陸云嚴莊之貌鄭云能以
法度長於人前疏廣傳冝從丈人所勸師古曰丈人嚴莊之稱故親而老者皆稱焉○不从點俗作□非)杖(說文持也
从木杖聲大戴禮武王踐柞為杖之銘曰惡乎失道於嗜慾惡乎相忘於冨貴禮記苴杖竹也削杖桐也一曰殳類又漾韻○
毛氏曰殳杖几杖上聲持杖之杖去聲禮記賜之几杖五十杖於鄉漢書繡衣杖斧皆無音今案几杖之杖本無去聲然經史
既無明音姑從二聲通用唯持杖之杖不可作上聲書左杖黄鉞徐音去聲)仗(刀㦸總名○毛氏曰几兵仗器仗之
仗二聲通用惟憑仗之仗無上聲廣韻注憑也誤)○上(是掌切次商次濁次音說文丄高也此古文上也指事篆
作□徐曰篆文屈曲象陽氣也今文从篆省作上一曰升也廣韻登也增韻自下而上易雲上於天禮記上堂上階又進也
漢書上三千牘集上書囊集韻古作二又漾韻○案諸韻皆以上聲上字為升上之上去聲為本在物上之上今詳說文上字
高也指事而言類篇是掌切則為本在物上之上非去聲也然今俗讀已久)○坱(倚朗切羽清音塵也楚辭坱兮
□兮注王逸曰坱霧眛貌又坱圠無限齊貌漢賈誼賦坱圠無垠又漾韻)泱(淆泱水貌又陽韻)岟(山貌)姎
(女人自穪我也又陽韻)盎(盆也集韻或作㼜莊子甕㼜大癭又漾韻)醠(濁酒集韻或作􁥻通作盎又漾韻)
○沆(下朗切羽濁次音漭沆大水从水亢聲一曰大澤徐按博物志曰停水東方曰都一名沆也一曰沆瀣北方露
氣)魧(海貝也)吭(咽也或作頏又陽韻)□(翓□飛貌通作頏○禮韻本出頏字今增)○養
(以兩切羽次濁音說文供養也从食羊聲廣韻育也樂也飾也又養養心憂不定貌詩憂心養養又姓孝子傳冇養奮集韻古
作䍩又漾韻○从食从羊俗作飬非飬居倦切○毛氏曰凡生養養育與涵養皆上聲如孟子養氣苟得其養學養子而後嫁
之類是也彼非自養而我養之則去聲如孝經以養父母是謂能養孟子養親養志之類是也)懩(心所欲也文選潘岳
射雉賦徒心煩而技懩注有藝欲達曰技懩通作癢杜詩薈蕞何技癢)瀁(滉瀁水貌楚辭沛􁥃瀁而自浮集韻或作
漾潒又漾韻)痒(膚欲搔也廣韻皮瘍或作癢晉范𢎞之傳與㑹稽王牋下官之身有何痛癢通作養荀子骨禮膚理
辨寒暑疾養)○朗(黑黨切半徵商音說文明也本作朖从月良聲今書作朗徐曰月之明為朗古樂府朗月行又
姓集韻或作㫰古作脼)樠(木名本作椚今作□左傳莊四年楚王卒□木之下又見元韻□字注)○壤
(汝兩切半徵商音說文柔土也从土襄聲徐案孔安國曰無塊曰壤九章筭術云穿地四為壤五為堅三壤是息土和緩之名
周禮地官十二壤注壤赤土以萬物自生則言土土吐也以人所耕樹藝則曰壤壤和緩貌土堅而壤濡又境壤糞壤前鄒陽
傳注梁益間所愛謂其肥盛曰壤又擊壤風土記云擊壤者以木為之長三四寸其形如履臘節僮少以為戲分部以擿搏也
將戲先側一壤於地遥於三四十步以手中壤擿之中者為上逸士傳冇壤久五十人擊於廣衢藝經曰擊壤古戲樂書云此
制與堯時異集韻古作□)䑋(說文益州鄙言人盛諱其肥曰䑋从肉襄聲)穰(豐也前張敞傳典京師長安中
浩穰又陽韻)攘(擾也又陽庚韻○已上屬㽘字母韻)○□(舉兩切音與講韻講同說文捔纇也从糸强聲
廣韻絲冇纇又兒寛傳繦屬不絶師古曰繦索也言若繩索之相屬也)鏹(以繦貫錢也通作繦前食貨志藏繦千萬)
襁(負兒衣)○彊(巨兩切角濁音勉也又陽韻)勥(迫也)滰(乾漬米)○仰(語兩
切角次濁音舉也廣韻偃仰又反首望也詩注仰者心慕之辭或作卬詩瞻卬昊天前王褒傳偃卬詘信又陽漾韻)○奬
(子兩切商清音說文本作□嗾犬厲之也从犬將省聲廣韻勸也助也又成也譽也增韻又縱臾之也又崇也或省作將前衡
山王傳皆將養勸之亦作㢡左傳㢡順天法皆㢡王室以㢡天衷)蔣(說文菰䉃也从艸將聲又國名周公子封於蔣
又姓周公之𦙍凡蔣邢茅又陽韻)槳(方言所以隱櫂謂之槳本作□今省作槳前推曰槳後曵曰櫂集韻或作□䒂
亦書作摪)○搶(此兩切商濁音突也增韻又爭取也集韻或作摤又陽韻)○想(寫兩切商次清次音說文
冀思也从心相聲徐曰希冀而思之也史記司馬遷傳讀其書想見其人廣韻思想增韻又意之也)鯗(魚腊也爾雅翼
云南人以魚薧而食之曰鮝集韻或作鱶)○象(似兩切商次濁音說文□南越大獸長鼻牙三年一乳象鼻牙四
足之形一曰南蠻號禮記王制南方曰象注疏放象内外之言周禮象胥注通夷狄之言者曰象又罔象水神水石之怪又舞
名禮記成童舞象樂書云文王之舞盖時雖王事兆見而大統猶未集旣集之日舞之以未成人之童所以謂之象舞又州名百
越地陳置象郡因象山名隋平陳置象州集韻古作象)像(說文似也从人象聲徐按楚辭像設君室靜閑安謂似而
設之也韓子曰象南方之大獸中國人不識但見其畫故言圖寫似之為象增韻形像也又摹倣也易像此者也荀子像上之
意通作象)襐(說文飾也从衣象聲一曰未笄冠者之首飾前元后傳莽建世子襐飾注師古曰盛飾一曰首飾在兩耳
後刻鏤而為之)潒(漭潒水急貌)蟓(蟲名食木葉作繭者)橡(說文栩實本作樣从木羕聲徐曰今俗書
作橡小爾雅柞實廣韻樂實杜詩歲拾橡栗隨狙公通作象周禮掌染注象斗之屬染黒)○鞅(倚兩切羽清音說文
頸靻也廣韻牛羈也增韻牛駕具在腹曰鞅又鞅掌注見本韻掌字)怏(不服也懟也廣韻怏悵也增韻情不滿足也漢
石顯傳塞其怏怏心通作鞅前韓信傳居常鞅鞅周亞夫傳此鞅鞅非少主臣又漾韻)詇(說文早知也一曰問也)
柍(屋中央一曰架屋貌又木名梅也又陽韻)佒(偃佒不能俯貌莊子縁循偃佒注郭云偃佒不能俯執者也一
曰守分歸一謂之佒○毛氏韻增)䬬(博雅滿也一曰飽也集韻本作䭊)○響(許兩切羽次清音說文聲
也从音鄉聲徐曰聲之外曰響響猶怳也怳怳然浮也實而精者曰聲朴而浮者曰響響之附聲如影之著形集韻或作□□
古作竈亦作薌前揚雄傳薌呹肸以棍根注讀與嚮同又作鄉前天文志鄉之應聲通作嚮荀子應之如影嚮莊子砉然嚮然
前天下嚮應亦通作饗前禮樂志五音六律依饗韋昭曰讀曰響)嚮(爾雅兩階間謂之嚮又漾韻注)饗(說文
鄉人飲酒也从鄉从食鄉亦聲徐曰㑹意又陽韻)蠁(說文知聲蟲也从虫響省聲陸佃云爾雅□貉蟲蠁郭云蛹蟲
廣雅土蛹字从響省故曰蠁善令人不迷故从響省又蠅於蠶身乳子既繭化而成蛆俗呼蠁子入土為蠅又前相如賦肸蠁
布寫注盛作也又漾韻○毛氏曰古響字作向晉大夫羊舌肸字叔向左傳香兩切盖取肸向響布之義)曏(說文不乆
也从日鄉聲引春秋左傳曏役之三月又明也莊子證曏今故又前時也又漾韻○毛氏韻增)享(說文□獻也从高
省曰象進熟物形本作亯引孝經祭則鬼亯之篆文作□𨽻作亨易公用亨于天子王用亨于岐山前相如傳稽首來享今
經典相承作享書傳奉上之謂享左傳成十二年享以訓共儉宴以示慈惠杜曰享有禮貌設几而不倚爵盈而不飲肴乾而
不食所以訓共儉宴則折俎相與共食論語享禮有容色廣韻祭也臨也向也歆也受也一曰當也書克享天心通作饗詩既
右饗之禮記祭儀饗者鄉也鄉之然後能饗馬揚子唐虞三代厥饗國久長漢功臣表唐虞饗共己之治亦通作嚮漢宣紀
上帝嘉嚮讀曰饗又通作鄉前文紀専鄉獨美其福又陽韻○毛氏曰易公用亨于天子聖人亨上帝王用亨于帝利用亨祀
竝香兩切俗本有作亨音者人妄加耳)○怳(詡往切音與饗同說文狂貌从心況省聲廣韻敞怳也又怳惚不明
貌揚子神心惚怳或作􁟙漢武帝賦寖淫敞􁟙亦作慌記祭法以其慌惚與神明交)○兩(里養切半徵商音說文再
也从冂从□徐曰□二入也此本為兩再之□今經傳作□積雙□而成為一故从一此㑹意漢志兩者兩黄鍾律之重也李
竒曰黄鍾律十二銖兩其十二故二十四也氣之象一曰偶也易參天兩地地數六二與四兩者為六亦曰兩三為六又周禮
五伍為兩太宰九兩注兩猶耦也所以協耦萬民又匹也左傳重錦三十兩注二文雙行故曰兩三十匹也又車數曰兩後吳
祐傳載之兼兩注車有兩輪故稱兩又漾韻詩葛屨五兩冇兩音詩百兩御之武王革車三百兩竝去聲○从入不从人俗作
□非)□(說文履兩枚也从糸兩聲屨兩枚為緉一曰緉􁖚絞也通作兩詩葛屨五兩一音兩)裲(博雅裲襠謂之
袹腹)魎(說文本作蜽蛧蜽也國語木石之怪䕫蝄蜽前叙傳恐□蜽之責景今俗書作魎或作良亦作閬通作兩詳見
本韻魎字注)掚(飾也周禮環人注掚馬通作兩左傳御下兩馬○已上屬講字母韻)○廣(古晃切角清音
說文殿之大屋从广黄聲一曰闊也廣韻大也増韻闢也播也又州名古百越地秦立南海郡隋置廣州又陽漾韻楚左右廣
周禮廣輪之數竝去聲)○懬(苦晃切角次清音說文廣也又大也从心廣聲一曰寛也徐按漢武帝詔庶僚久懬
㑹意)壙(竁也増韻穴也一曰壙垠原野逈貌又漾韻)○迋(求往切角濁音欺也詩人實迋女注誑也前五
行志是我迋吾兄也又怨也又漾韻)俇(俇俇劇也又遑遽貌楚辭逢此世之俇攘)○往(魚兩切角次濁次音
說文之也本作□从彳□聲𨽻省作往釋名暀也歸暀於彼廣韻去也行也至也集韻古作􁂰前揚雄賦􁂰􁂰離宫殿以相燭
或作􁚙揚雄傳横江湖以南􁚙)暀(光美也廣韻又徳也是也又祭祀之豐也或作皇禮記少儀齊齊皇皇注讀如往爾
雅暀暀皇皇美也又漾韻)○枉(嫗往切羽清音說文袤曲本作□从木□聲𨽻作枉增韻又抑枉也)○慌
(虎晃切羽次清音昏也廣韻慌戃增韻慌惚不分明也禮記祭義何慌惚之冇或作荒前賈誼賦忽荒亦作怳莊神心惚怳又
作恍老惚兮恍又作芒○禮韻恍字重出今删)□(旱熱也)㬻(􁑙㬻月不明貌)爌(爌朗寛明也又本韻
○已上屬廣字母韻)○晃(户廣切羽濁次音說文明也本作晄从日光聲今文書作晃廣韻暉也光也增韻照耀也
或作爌前揚雄傳北壙幽都亦作煌詩注皇皇猶煌煌也音皇又音晃集韻又作爌兤又漾韻)皩(氣容貌又人名晉有
慕容皩)幌(帷幔也)榥(書林)滉(滉瀁水深廣貌或作潢水大至貌荀子潢然兼覆之相如賦灝溔潢
漾郭璞曰水無涯際貌亦作洸荀子其洸洸乎不淈盡似道集韻又作瀇又陽韻○已上屬晃字母韻)○㼽(楚兩
切次商次清音說文磋垢瓦石从瓦爽聲徐曰以碎　瓦石去垢或作磢韓文聖徳詩滌濯剗磢集韻亦作□)􁟺(肉傷也○
平水韻增)搶(頭搶地又陽韻○平水韻增)○□(所兩切次商次清音說文爽明也本作爽从㸚大徐曰㸚
孔歴歴然大其隙光也篆文作□書昧爽微明也一曰差也廣韻烈也猛也責也增韻又清快也集韻古作□又陽韻)漺
(淨也)騻(驌騻良馬或作鸘通作爽左傳唐成公如楚有兩肅爽馬又陽韻)塽(地高明處廣韻塽塏通作爽左
傳乃更諸爽塏)鷞(鷞鳩鷹也又陽韻○已上屬㼽字母韻)

　　二十三(梗與耿靜通)

　　景(舉影切角清音說文光也从日京聲廣韻大也明也詩景行行止謂明徳也又炤也增韻又像也又景星徳星也前
天文志天暒而見景星孟康曰暒精明也有赤方氣與青方氣相連赤方中有兩黄星青方中冇一黃星凡三星合為景星又
諡法布義行剛曰景又州名鉅鹿郡地宋為永靜軍又姓齊景公後漢有景明又本韻○示兒編曰孝經序景行先哲今作景
慕說非或以景顔景蘇命名甚者有景賢之稱是自命為大賢可乎)警(說文言之戒也从言敬敬亦聲廣韻寤也聞言
戒也通作儆書儆戒無虞國語衛武公年九十有五猶箴儆於國)儆(說文戒也从人敬聲引春秋左傳儆宫集韻或
作擏通作憼荀子無私罪人憼革貳兵注與儆同備也)㯳(說文榜也謂輔也所以正弓从木敬聲漢蘇武能㯳弓弩
或書作檠周禮弓人注内之檠中通作擏揚子見弓之張兮何謂也曰擏之而已)境(界也本作竟禮記祭義天子巡
狩諸侯待于竟方氏曰彊土至此而竟也今文作境)○丙(補永切宫清音說文位南方萬物成炳然隂光以起陽氣
將虧从一入門一者陽也徐曰冂猶門也天地隂陽之門户陽功成將去冂也爾雅太歲在丙曰柔兆月在丙曰修漢志明協
於丙又丙穴地名文選嘉魚出於丙穴注穴口向丙又姓齊大夫丙歜)炳(說文明也从火丙聲集韻或作昞亦書作
昺)怲(說文憂也从心丙聲詩憂心怲怲又敬韻)抦(持也或作㨀通作秉)蛃(白蟫魚)邴(說文
宋下邑从邑丙聲在□山又姓左傳晉大夫邴原通作丙漢宣帝紀邴吉傳作丙吉)寎(爾雅三月為寎月集韻本作窉)
秉(說文□禾束也从□持禾徐引論語禾數百二十斤為䄷二石為秉四秉為筥冉子與之粟五秉為禾十石也十
筥曰稯十稯曰秅秅四百秉也又儀禮米數米斛為筥十六斛為秉又小爾雅二鍾謂之秉又把謂之秉左傳或取一秉秆詩
彼有遺秉詩詁云盈手曰秉又敬韻)○餅(必郢切音與丙同說文麫餈也从食并聲徐曰麥曰餅釋名并也搜□麫
使合并方言餅謂之飥或謂之餦或謂之餛文選束晳有餅賦禮韻本作䴵)鉼(金釵也周禮職金注祭五帝則供鉼
金一曰鬴也)倂(合和也又竝也禮記祭義行肩而不倂注疏云謂老幼竝行肩臂不得倂前賈誼傳諸公倂起師古
曰殽雜也或省作幷又青迥敬韻○毛氏韻增)屛(說文屛蔽地从尸幷聲爾雅屛謂之樹廣雅罘罳謂之屛又蕭牆也
鄭𤣥曰天子外屛諸侯内屛大夫以簾士以帷風俗通卿大夫帷士以簾以自障蔽又青敬韻)偋(偋俸密也又除也斥
也荀子㳟儉者偋五兵也或作幷莊子至貴國爵幷焉注棄除也亦作辟莊子至信辟金謂金玉者小信之質爾至信則除矣
通作屛詩作之屛之書屛棄典刑論語屛四惡○毛氏韻增)簈(簈篁車蔽簹也車上竹席障塵者前曰藩後曰簈旁
曰翰㧾曰茀通作屛星孔恂為别駕車舊有屛星如刺史車○案簈篂刺史車非特别駕也俗専以為别駕事誤或作星屛益
誤)○皿(眉永切宫次濁音說文□飯食之器用也象形與豆同增韻食器盤盂之屬)○黽(母耿切音
與皿同說文□鼃黽也从它象形黽屬頭與它同周禮以脰鳴者鼃黽屬蟈氏去鼃黽焚牡蘜以灰洒之則死以其煙被之則
凡水蟲無聲齊魯間謂鼃為蟈黽耿黽也尤怒鳴聒人又獮韻)鼆(蟲名博雅冥也又句鼆魯邑名左傳文十五年門于
句鼆○今增)蠯(蛤屬詳見本韻注)○井(子郢切商清音說文□八家為一井象構韓形□象也徐曰
韓井垣也周禮謂之井樹古者以瓶甕汲本作井今文省作井釋名清也泉清潔者易傳通也物所通用字林周云井以不變
更為義師說井以清潔為義廣雅深也周書黄帝作井世本伯益作井又田九百畝曰井象九區之形又市井邑居為市野廬
為井古者二十畝為一井因為市交易故稱市井前貨殖傳師古曰凡言市井者市交易之處井共汲之所故總言之又卦名
又南方宿名三十三度八星若八家又東井宿名又井井經畫端整貌荀子井井兮其有條理也又往來連屬貌易往來井井
又井幷良易貌又藻井風俗通云堂殿上作藻井以象　東井藻以厭火一曰方井又姓姜子牙之後左傳有井伯)○請
(此靜切角次清音說文謁也从言青聲廣韻乞也求也問也增韻祈也扣也又請給又漢請室請罪之室也又青敬韻漢書奉
朝請去聲音淨)睛(䀩睛目不悅貌又清韻○毛氏韻增)○省(息井切商次清次音說文□視也本作□从
睂省从屮徐曰屮徹也今作省又察也審也古作□又本韻獮韻)箵(笭箵小籠唐元結傳帶笭箵○毛氏韻增)渻
(說文少減也从水省聲一曰水出丘前謂之渻丘又姓)○靜(疾郢切商濁音說文審也从青爭聲徐曰丹青明審
也廣韻安也和也息也增韻動靜之對又澄也無為也寂也又州名通作靖漢書載其清靖亦通作靚前賈誼賦澹乎若深淵
之靚顔注與靜同亦通作竫史記秦紀文公太子竫公與靜同班婕妤賦袂眇眇兮宻靚處王莽傳清靚無塵)竫(說文
亭安也从立爭聲又公羊傳惟諓諓善竫言何休曰竫猶撰也○毛氏韻増)靖(說文立竫也从立青聲一曰細貌又
安也詩靖共爾位又安之也書嘉靖殷邦詩日靖四方又謀也書自靖方言思也東齊海岱之間謂思曰靖又州名唐溪峒誠
州宋置又姓齊靖郭君後)靚(說文召也一曰女容徐靚前漢相如傳靚莊刻飾注粉白黛黑也又敬韻)清(潔也
又清敬韻)穽(陷也本作阱或作穽廣韻坑也一曰穿地陷獸集韻亦作汬)○□(之郢切次商清音說文齊
也从攴从束正亦聲徐曰束之又小擊之使正也㑹意增韻又飭也廣韻俗作□)○逞(丑郢切㳄商次清音說文
通也从辵呈聲楚謂疾行為逞一曰快也廣韻又盡也增韻矜而自呈也又不檢謂之不逞)裎(說文袒也从衣呈聲
方言禪衣趙魏之間無袌者謂之裎又清韻)□(說文直馳也从馬甹聲廣韻馳騁走也)○影(於景切羽
清音物之隂影也本作景莊子飛鳥之景前項羽傳嬴糧景從張釋之傳下之化上捷於景嚮葛洪始加彡作影集韻或書作
澋)○癭(幺郢切羽次清次音舊韻於郢切說文頸瘤也从疒嬰聲徐按張華博物志山居多癭飲泉水之不流者
也集韻或作□􁙭)廮(說文安止也从广嬰聲又廮陶縣名在鉅鹿)○郢(以井切羽次濁音說文故楚都
在南郡江陵百十里从邑呈聲通志云非今郢州今郢州北周置唐冨水郡集韻或作□)梬(說文棗也似柿从木甹聲
文選相如賦楂棃梬栗師古曰即今輭棗爾雅郭云實小而圓紫黑色今呼羊矢棗爾雅翼結實秋晚而紅乾之則紫黒如蒲
萄今謂丁香柿又謂牛乳柿)○浧(以郢切音與郢同沈也○平水韻增)○領(里整切半徵商音說文項
也从頁令聲廣韻理也録也文選劉公幹詩沈迷簿領書注領録也又統領也禮記領父子君臣之節方氏曰承上令下謂之
領又管領也又受也又凡衣要禬著項領處皆曰領漢書音義頸下施衿領正方學者之服此又深衣與古青衿是也又首領
將帥及酋長如人身之有頭項也)嶺(阪也廣韻山坡也増韻山道又五嶺裴潛廣州記云大庾始安臨賀桂陽揭陽
鄧徳明南康記云大庾桂陽騎田九真都龎臨賀萌渚始安越城通作領嚴助傳輿轎而隃領)袊(方言袒飾謂之直袊
謂婦人初嫁上服一曰繞袊謂之帬江東通言下裳曰袊○已上屬景字母韻)○梗(古杏切音與耿同說文山枌榆
冇朿莢可為□荑人荒也塞也大畧也病也詩至今為梗廣韻又直也孔叢子馬回梗梗亮直又枝梗也又桔梗藥名戰國策
求柴胡桔梗於沮澤則累世不得一焉)鯁(說文魚骨也从魚更聲)骾(說文食骨畱咽中也从骨更聲徐曰
古有骨骾之臣遇事敢刺骾不從俗也集韻或作□通作鯁漢陳平傳至諸史中五六處字皆从魚廣韻刺在喉又骨鯁謇諤
之臣謂直言難受如骨之咈咽○歐陽氏曰骨骾二字或作骨鯁說者多誤以骨刺喉為說宋景文以骨强四支冠其上以骨
書之盖欲正世人之失又於本贊尾後出鯁正一語盖欲互見二字可通用二字訓堅强正直之義骨鯁猶言骨立之類)哽
(說文語為舌所介也从口更聲又咽塞也漢書祝哽在前祝噎在後注老人食多哽咽故置人前後祝之又哽咽悲塞也莊哽
而不止則跈通作鯁漢賈山傳祝鯁)□(說文汲井綆从糸更聲廣韻井索方言自關而東周洛韓魏之間謂之綆或謂
之絡關西謂之繘又箄也禮考工記眂其綆欲其蚤之正也又曰綆三寸之二謂之輪之固注輪牽則車行不掉或作䋁漢枚
乗傳單極之䋁斷幹)挭(挭槩大畧平水韻增)○頸(經郢切音與剄同說文頭莖也从頁巠聲)○瑒
(杖挺切次商濁音說文珪尺有二寸有瓚以祀宗廟从玉易聲又陽漾養韻○已上屬剄字母韻)○杏(下梗切羽
濁音說文果也从木可省聲管子五沃之土其木宜杏)荇(說文菨餘也本作莕从艸杏聲徐按爾雅注今之莕菜也
今文作荇詩參差荇菜陸璣云白莖華紫赤浮水上根在水底大如釵股嚴氏云今池州人稱荇為莕公鬚盖細莖亂生有若
鬚然詩云參差信矣陸佃曰荇之言行也蘋言賔藻言澡蘩言盛集韻或作䓷)○幸(下耿切音與杏同說文□吉
而免凶也以屰从夭夭死之事死謂之不幸屰反也反夭不夭也㑹意本作□𨽻作幸增韻非所當得而得其不可免而免曰
幸小爾雅非分而得謂之幸冀望得也又寵也御也愛也又巡幸蔡邕云天子車駕所至見令長三老官屬親臨軒作樂賜以
食帛民爵有級或賜田租故謂之幸晉灼曰民臣被其徳以為徼倖也又顔師古曰幸者可慶幸也故福喜之事皆稱為幸漢
高紀以幸天下或作□楚辭心尚□其弗濟)倖(徼倖也一曰親也又佞倖集韻或作婞通作幸前袁盎傳聖王不徼
幸)行(覽察巡視也禮記月令巡行縣鄙又陽庚漾敬韻○已上屬杏字母韻)○礦(古猛切角清音說文
銅鐵樸石也本作磺从石黄聲今作礦徐曰銅鐵之生者多連石也集韻或作鑛亦作□□卝周禮卝人注小礦也)獷
(說文犬獷獷不可附也从犬廣聲前叙傳獷獷亡秦滅我聖文師古曰麤惡貌言無親也又獷平漁陽縣名)懭(悍也)
􁟧(麥也或作䵃晉皇甫謐傳況臣糠䵃糅之彫胡田夫錦衣不稱其服集韻通作獷)○猛(母梗切宫次濁
音說文猛犬也从犬孟聲廣韻勇猛也又嚴也害也惠也增韻又威也暴也又姓左傳宋大夫猛獲之後)艋(博雅舴艋
小舟)蜢(蚱蜢蝗類似螽而小復古編虬蜢草上蠱廣韻虻蜢又胡蜢蝦蟆屬集韻或作蟒)○卝(合猛切羽
濁次音金玉未成器也周禮有卝人又諫韻○已上屬孔字母韻)○頃(大潁切角次清音田百畝集韻或作□又
凊紙韻)傾(俄傾少選時也又傾刻通作頃又庚韻)檾(說文□枲屬从林熒省聲□匹刃切庶片也爾雅
翼檾高四五尺或六七尺葉似苧而薄實如大麻子今人績為布或作䔛周禮典枲麻草注草葛䔛也集韻或作苘當从林从
林誤)褧(禪縠也詩衣錦褧衣音義與䢛韻褧同○已上屬頃母韻)○永(干景切角次濁次音說文□水長
也象水巠理之長永也廣韻引也遠也遐也方言凡施於衆長曰永又州名唐置以二水名)○憬(俱永切角清音
說文覺寤也从心景聲引詩憬彼淮夷又遠也又迥韻)璟(玉光)囧(說文牕牖麗廔闓明象形又伯囧人名周
大僕正)熲(光也詩不出于熲朱氏詩傳曰與耿同小光也○毛氏韻增)○耿(古幸切音與剄同說文目
着頰也从耳烱省聲杜林說尚也从火睈省聲廣韻耿介也又耿不安也詩耿耿不寐猶儆儆也錢氏曰耿耿小明心有所存
不能忘之貌又國名括地志絳州龍門縣東南十二里耿城故耿國也又姓晉趙滅耿因封蒙古韻耿屬剄韻)○潁
(庾頃切羽次濁音說文水出潁川陽城耿山从水頃聲前地理志云秦潁川郡宋改順昌府○从水从頃俗作頴非)穎
(說文禾末也从禾頃聲引詩禾穎穟穟又詩實穎實栗注穎垂穎也禹貢二百里納秸注秸穎也又云穎是禾穗之挺書異畝
同穎挺上合也小爾雅禾穗謂之穎又錐鋩也史記毛遂傳穎脫而出又筆頭也韓文毛穎傳又揚子秀穎徳行之謂洪又姓
左傳穎考叔)㯋(木名一曰錐柄一曰刀環一曰警枕通作穎禮記少儀枕几穎杖注警枕又郤刃授穎注鐶也注疏
云穎是穎發之義刀之在手禾之秀穗枕之警○動皆謂之為穎○今增○已上屬拱字母韻)打(都冷切徵清音
擊也又馬韻○平水韻增)○蠯(蒲孟切宫濁音說文陛也从䖵庳聲脩為蠯圜為蠇集韻或作蜯亦作蚌又作􁜍又
本韻)○□(蒲幸切音與蠯同俱也又羅列也或作倂○平水韻增)○省(所景切次商次清次音禁署也
本作□从宀省聲或作□今通作省漢書曰舊名禁中避元后諱改名省中顔師古曰省察也言入此中者皆當察視不可妄
也又簡也荀子省官職又少也史記殊恨省略又姓宋大夫省臧又本韻銑韻)眚(說文目病生翳也从目生聲廣韻又
災也一曰過也左傳不以一眚掩大徳又妖病曰眚李竒曰内妖曰眚外妖曰祥)㾪(瘦謂之㾪集韻或作□)○
冷(魯杏切半徵商音說文寒也从欠令聲增韻清甚也又姓又青韻○已上屬肯字母韻)















　　古今韻㑹舉要卷十五

　　欽定四庫全書

　　古今韻㑹舉要卷十六

　　元　黃公紹　原編

　　熊　忠　舉要

　　上聲

　　二十四(迥獨用)

　　剄(古頂切角清音斷首也增韻割頸)○謦(棄挺切角次清音欬也莊　聞謦欬之聲小曰謦大曰欬)綮
(肯綮結處也○已上屬頸字母韻)○頂(都挺切徵清音說文顛也从頁丁聲古作□籀作□集韻或作顁)酊
(酩酊醉甚貌通作艼晉山簡傳茗艼無所知)打(擊也榖梁傳宣十八年注挩謂捶打也音頂又馬梗韻○毛氏韻增)
鼎(說文□三足兩耳和五味之寶器也象析木以炊从貞省聲禹收九牧之金鑄鼎荆山之下入山林川澤者螭魅
蝄蜽莫能逢之又卦名易巽木於火下為鼎彖曰鼎以木巽火烹餁也五鼎牛羊豕魚麋諸侯五卿大夫三又方也漢賈誼傳
天子春秋鼎盛賈捐之傳鼎貴注師古曰方且欲貴也匡衡傳匡鼎來注服䖍曰若言方且來也又鼎鼎太舒緩貌禮記檀弓
鼎鼎爾則小人又州名梁沅州宋朗州改鼎州古作鼑說文徐曰古文以貞為鼎籀文以鼎為貞)○珽(他頂切徵
次清音說文大圭長三尺抒上終葵首从玉廷聲禮記注終葵首者抒上又廣其首方如椎頭是謂無所屈後則恒直玉藻云
天子搢珽方正於天下注笏也挺然無所屈也相玉書曰珽玉六寸明自炤集韻或作珵○毛氏曰俗作􁇀誤)挺(直也
左傳襄五年周道挺挺音他鼎切通作脡禮記鮮魚曰脡祭注直也又本韻○毛氏韻增)□(鹿走貌通作鋌左傳鋌而
走險又本韻○毛氏韻增)脡(脯朐也○舊韻待鼎切誤今正)侹(說文長貌一曰著地一曰代也从人廷增韻又
敬也徑侹直也又侹侹平也韓愈詩石梁平侹侹○舊韻待鼎切誤今正)頲(說文狹頭也从頁廷聲又人名唐蘇頲集
韻或省作□)町(說文田踐處曰町从田丁聲徐曰言平訂訂也廣韻田區畔埒也詩町疃鹿場集韻或作圢䵺○舊
韻圢字别出今附)○挺(待鼎切徵濁音說文抜也从手廷聲一曰直也廣韻挺出又特也又寛也禮記月令挺重
□一曰縣名在膠東又本韻)艇(小船釋名二百斛已上曰艇增韻船小而長)鋌(說文銅鐵朴也从金廷聲
廣韻金鋌也又箭鋌周禮考工記冶氏為殺矢刃長寸圍寸鋌十之注箭足入稾中者也○毛氏韻增)梃(說文一枝
也从木廷聲徐曰梃者獨也挺然勁直之貌孟子可使制梃以撻秦楚之堅甲利兵注杖也漢書陳吳奮其白挺○毛氏韻增)
娗(說文女出病也博雅娗娗容也方言嬀娗慢也廣韻長好貌又靑銑韻○毛氏韻增)莛(廣韻草莖又青韻○
毛氏韻增)霆(疾雷詩如雷如霆徐音挺又青徑韻)訂(說文平議也从言丁　聲又徑韻舊韻許通押)○𩕳
(乃頂切徵次濁音頂顛也集韻或作□)濘(水貌淵謂之濎濘一曰泥○又勁韻)○鞞(補鼎切宫清音說文
刀室也从革卑聲或作鞸詩鞸琫有珌又支齊紙韻)○頩(普迥切宫次清音說文縹色也本作艵从色幷聲徐按神
女賦艵薄怒以自持曽不可乎犯干或作頩又楚辭玉色頩以貶顔一曰歛容○又青徑韻○今増)○並(部迥切次
宫濁音說文倂也本作竝兩立𨽻作並廣韻比也増韻皆也又叢也又相扶傍也史記過秦論竝起而亡秦又敬緩宕韻○舊
韻本出竝字)倂(竝立也又競也漢高皇帝與諸公倂起又與公倂倨謂對敵而相拒也又敬韻○毛氏韻增)○
茗(母迥切次宫次濁音茶晚取者集韻或作榠)酩(酩酊醉甚集韻或作佲　　□通作茗又見本韻酊字注)冥
(暗也詩維塵冥冥注昏蔽也又青徑錫韻)瞑(瞑䁄目不明又閉目也又青先徑霰韻○毛氏韻增)溟(溟涬水貌
文選江賦電往杳溟又青韻○毛氏韻增)○醒(銑挺切商次清次音醉寤也又青徑韻)惺(字林悟也又青
韻○毛氏韻增○已上屬景字母韻)○悻(下頂切羽濁音說文很也本作婞从女幸聲或作悻又恚貌孟子悻悻然
見於其面楚辭鮌悻直以亡身)涬(溟涬自然氣也又大水又混茫貌)涬(涬冷寒也)脛(胻也廣韻腳脛
集韻或作踁又徑韻○已上屬杏字母韻)○褧(犬迥切音與耿韻頃同檾也引詩衣錦褧衣變古从衣耿聲徐曰檾
枲屬集韻古作顈禮記雜記下三年之喪既顈注草名無葛之鄉去麻則用顈又靜韻又見絅字注○増韻檾字别出誤)絅
(襌也禮記玉藻云禪為絅大學衣錦尚絅或作□通作褧詩衣錦褧衣亦通作顈士昬禮云女從者畢袗𤣥袗顈黼鄭云顈襌
也又通作憬景儀禮婦乗以几姆加景乃驅鄭云景如明衣加之以為行道禦塵今文作憬○詩詁云今詳詩之褧記之絅昬
禮之顈景音義皆通皆嫁時在塗之衣也)○濙(烏迥切羽清音洴濙小水貌集韻或作螢滎)熒(聽熒疑惑
也或作瑩莊子是黄帝之所聽瑩謂聽之而惑也又清徑韻○舊韻本出瑩字今正)○詗(火迥切羽次清音知處告
言也廣韻又明悟了知也又勁韻)○迥(户茗切羽濁音說文逺也从辵冋聲增韻寥遠也通作泂詩泂酌彼行潦
說文徐曰當作迥今借作泂字俗作□非)泂(說文滄也从水冋聲)炯(光也又古迥切○已上屬頃字母韻)

　　二十五(拯與等通)

　　肯(居等切角次清音說文□骨間肉肎肎等也从肉咼省一說骨無肉也本作□今文作肯增韻筋肉㑹處曰肯莊
子技經肯綮之未嘗廣韻可也詩恵然肯來漢書或作肯漢西域傳桀黠不肯給)○等(得肯切徵清音說文齊簡
也从竹寺寺官曹之等平也徐曰簡簡牘也官曹之書也㑹意廣韻齊也類也比也軰也增韻又等級也前賈誼傳至亡等也
又候待也稱輕重也)○䣙(普等切宫次清音國名穆天子傳西征至于䣙又前功臣表䣙成制侯周緤一曰縣名在
扶風或作傰前王子侯表煬侯傰○今增○已上屬肯字母韻)○拯(之庱切音與耿韻整同上舉也本作抍引易抍
馬壯吉周禮職幣注疏振猶抍也撿也以財與之謂之抍知其足剩謂之撿唐楊於陵傳抍贍貧民今文作拯左傳宣十三年
出溺為拯今易拯馬壯吉廣韻救也助也増韻又援也或作􁄲古易不􁄲其隨陸音拯今作拯亦作丞文選羽獵賦丞民乎農
桑聲類云丞亦拯字又作氶晉譙王氶集韻又作承撜)􁜰(軺車後登也集韻或書作䡕)○庱(丑拯切音
與耿韻逞同吳興庱亭名孫權射虎處)㱡(色拯切次商次清次音㱡㱡欲死貌)冼(□冼寒貌□其拯切○已
上屬景字母韻)

　　二十六(與厚黝通)

　　九(已冇切角清音說文□陽之變也象其屈曲究盡之形徐曰初畫起於東氣之始屈曲究極終歸西北乾位陽所
動也廣韻數也又究也又陽九阨也選吳都賦世濟陽九注易无妄曰災氣有九陽阨五隂阨四合為九一元之中四千六百
一十七歲各以數至陽阨故曰百六之㑹又尢韻)久(說文□从後灸之象人兩脛後有距也引周禮久諸牆以觀其
撓徐曰周禮廬人試廬灸諸牆以視其撓之均廬矛㦸柄也謂挂於兩牆也廣韻長久也)玖(說文石之次玉黒者詩貽
我佩玖)灸(說文灼也从火久聲徐曰今人灸以艾注之也增韻灼體療病也○毛氏韻增)韭(說文□菜名一
種而久生者也象形在一之上徐曰一地也韭刈之復生異於常草故自為字禮記韭曰豐本爾雅翼□之美在白韭之美在
黄皆惡其末之盛齊民要術韭高三寸便翦不用日中諺曰觸露不搯葵日中不翦韭通志性温謂之草鍾乳集韻或作韮)
○糗(去久切角次清音說文熬米麥也禮記内則糗餌注擣熬穀以為糗餌與餈同周禮籩人注擣粉熬大豆為之
疏云穀大豆也又姓風俗通云漢有糗宗為嬴長又宥韻)○臼(巨九切角清音說文□舂也本作□𨽻省作臼古者
掘地為臼其後穿水石象形中象米也徐曰臼字中四注與函字下鼠字上及古文齒字皆偶相似而非也世本雍父作臼又
姓左傳華貙家臣臼任)舅(說文母之兄弟為舅本作□从男臼聲今書作舅又母之父為外舅又夫之父亦曰舅禮
記舅姑詩注疏舅之言舊家長之稱○荀子晉之咎犯注與舊同)䊆(說文舂糗也从米臼聲)咎(說文災也
从人各各者相違也徐按太𤣥曰天違人違天下之事乖矣各者不同也不同違也㑹意廣韻愆也惡也過也災也又豪韻)
䛮(毁也○平水韻增)麔(說文牝麋从鹿咎聲)舊(前叙傳曷惟其舊又有韻毛氏韻增)○蟉
(渠黝切音與叴同蚴蟉龍貌又尤韻)○有(云九切角次濁音說文□不冝有也引春秋傳日月有食之从月又聲
徐曰月能掩日掩而有之之象一曰質也廣韻有無増韻對無之稱又果也取也又也又姓孔子弟子有若集韻古作􁃸又宥
韻○說文从月从又當作有增韻从肉誤)右(左右手之右說文注見佑字又人道尚右以右為尊故尊文曰右文尊武
曰右武莫能尚者亦曰無出其右前東方朔傳以奢靡為右又宥韻)佑(說文□助也本作右从口又徐曰又手也言
不足以佐故手助之㑹意延九切今相承作佑又見宥韻注○案說文佐佑之佑本作右音有今从人作佑而且音又而右為
左右手之右舊韻書謂左右手之右音有佐佑之佑音又故右字上聲佑字去聲是亦不詳說文之義矣○今増)友
(說文□同志為友从二又相交徐曰二手相順也友有相佐佑之義故从二手又善於兄弟為友集韻古作□亦作□○案
說文从二又又手也今人上从古文作􁃸俗又加點非)○紐(女九切徵次濁音蒙古韻音入娘母說文糸也从糸
丑聲廣韻結也)杻(木名爾雅杻檍似棣細葉材中車輞詩北山有杻注枝葉茂好葉如練而細蘂正白盖樹今宫園種
之正名萬嵗或謂之檍陸疏云葉似杏而尖白色皮正赤其理多曲少直材可為弓弩榦又本韻)鈕(說文印鼻也从
金刃聲増韻又鏡鼻弩鼻又姓東晉有□滔古从玉作㺲廣雅印㺲謂之鼻)狃(說文犬性忲也从犬丑聲徐曰忲慣
習也左傳狃於蒲騷之役一曰忲驕也廣韻相狎也通作忸荀子忸以褒賞注與狃同)忸(愧也又屋韻)○酒
(子酉切商清音說文就也所以就人性之善惡从水酉聲一曰造也吉凶所造起也釋名酉也釀之米麴酉懌而味美亦曰蹴
也能不自彊相蹴持也元命苞曰酒乳也戰國策曰帝女儀狄作世本少康作一曰杜康作􁊽酒說文少康一名杜康周禮三
酒一事酒二昔酒三清酒又元酒明水也又祭酒尊稱前伍被傳號為劉氏祭酒如淳曰祭祠時尊長以酒沃酹又酒泉縣名
在肅州匈奴傳水甘如酒因名又姓集韻或書作□亦作□)○滫(息有切商次清次音乆泔也从水脩聲禮記内
則滫滫以滑之又溲也苟子蘭根白芷漸之滫中或作糔内則為稻粉糔溲之以為酏注糔讀與滫㵦之滫同亦或作溲内則注糔溲亦
傳異語也○案釋文滫息酒切溲所九切切異而音同又注糔與滫同又云糔溲亦傳異語也字異而義同集韻訓滫溲也誤增韻秦人
謂滫曰溲亦誤)詠(誘也○平水韻増)○肘(陟肘切次商清音說文臂節也从肉寸寸手寸口也徐曰寸口
手腕動脈處也一曰一肘二尺一曰一尺五寸為一肘四肘為一弓三百弓為一里集韻或作䏔通作□)○帚(止酒
切音與肘同說文□□也从手持巾掃冂内也古少康作箕□􁊽酒徐曰□除也巾可以拂也从巾取象冂門内也或作箒)
鯞(小魚)○丑(敇九切次商次清音說文□紐也十二月萬物動用事象手之形時加丑亦舉手時也徐曰
从□从□象手有所執也昧爽為丑人皆起有為也漢志紐牙於丑爾雅歲在丑曰赤奮若)杻(說文械也本作杽从
木在手指事也今借作杻增韻手械也集韻或作□鈕又本韻)○醜(齒九切音與丑同說文可惡也从鬼酉聲釋名
臭也如物臭穢也廣韻又類也一曰竅也禮記内則鼈去醜又齊比也學記比物醜類孟子地醜徳齊集韻或作□古作置)
○首(始九切次商次清次音說文□頭也本作􁄥象形又髮髻也古文作首巛象髮髹禮謂亂髮為髹今文作首
从古文之省也廣韻又表也又魁帥也又有韻)守(說文□守官也从宀官府也从寸法度也廣韻主守也增韻攻守
之守又執守莊子守而勿失集韻或作□又宥韻)狩(冬獵也注見宥韻舒救切又文選班固賔戲孔終篇於西狩師
古曰合韻音守)手(說文□拳也象形徐曰五指之形𨽻作手廣韻手足之手又貪縱為非曰放手後漢書殘吏放手
又失棄本業曰游手集韻古作□)○紂(丈九切次商濁音說文馬緧也从糸肘省聲方言自關而西謂䋺曰紂一
曰商辛别號諡法殘義損善曰紂集韻或作)䈙(竹易根而枯曰䈙)○受(是酉切次商次濁音說文□
相付也从□又舟省聲徐曰取上下相受也一曰承也廣韻容飾也盛也又得也繼也増韻又取也領也集韻古作□○毛氏
曰从􁌏从冖俗或作受非受音朋到切下从文)授(說文予也从手受聲増韻付也又宥韻○毛氏韻增)綬(說文
韍維也从糸受聲應劭漢官儀曰綬長一丈二尺法十二月廣三尺法天地人此佩印之組也古者佩玉有數五伯戰兵解去
韍佩留其係璲徐廣曰今名璲為綬秦以系組連結於璲轉相結受故謂之綬漢加官印縌長三尺二寸與綬同系而首半之
佩綬相迎受故曰縌紫綬以上縌綬之間得施玉環鐍)壽(說文□久也本作□从老省􁀂聲𨽻作□傳寫作壽
廣韻壽考又年齒皆曰壽左傳人壽幾何前賈誼傳壽不得長又宥韻舊韻許上去二聲通押)○吼(許后切商次清
音說文厚怒聲本作㖃从口后聲或作吼廣韻牛鳴增韻虓聲集韻亦作呴左傳柩有聲如牛注如牛呴聲亦作吽)○黝
(幺糾切羽次清次音舊韻於糾切說文微青黑色从黒幼聲或作幽詩其葉冇幽記幽衡○禮韻幽字重今刪)岰(山曲
貌)泑(澤名在崑崙下)怮(說文怮怮憂貌从心幼聲)眑(幽靜也又眑逺又篠韻)○懮(於九
切音與黝同舒遲貌毛詩舒懮受兮)○厚(很口切羽濁次音說文□山陵之厚也本作□从厂从□司馬氏曰𨽻
作厚今為厚薄之厚廣韻又重也廣也增韻又醲也又姓古作垕亦作□○案說文别出□字注厚也从反亯徐曰亯進上也
以進上之具反於下則厚也引周易博厚配天地即今厚薄之厚字)后(說文□繼體君也象人之形施令以告四方
故从􁄓从一口發號者君后也又天子妃曰后禮記曲禮注疏云后後也後於天子亦以廣後𦙍也又姓漢有少府后蒼又宥
韻舊韻許二聲通押)詬(謑詬恥也前賈誼傳焦詬亡節謂無志分也集韻或作訽毛氏韻增)郈(說文東平無鹽
鄉增韻魯邑又姓左傳魯大夫郈昭伯又宥韻)後(說文遲也从彳幺夂徐曰幺猶四繯躓之也夂者後也廣韻先後增
韻前後之後又然後語辭通作后禮記大學物格而后知至知至而后意誠漢書師古注后與後同又宥韻)○酉
(以九切羽次濁音說文□就也八月季秋可為酎酒徐曰就成也也前律厯志留熟於酉廣韻飽也老也爾雅太歲在酉曰
作噩又姓魏有酉牧古文作丣徐曰丣字从一卯丣古卯字也卯為春門萬物已出酉為秋門萬物已入故一卯閉門象也
俗作酉非)庮(說文久屋朽木也从广酉聲引周禮牛夜鳴則庮謂如朽木臭也又尤韻)槱(積木燎之也廣韻燎
以祭天也又詩薪之槱之注積木燒也集韻或作梄通作蕕又尤宥韻)輶(輕車也又輕也詩徳輶如毛又尤韻○禮
韻續降)莠(說文禾粟不揚生草从艸秀聲徐曰粟下揚謂禾粟下播揚而生引左傳其莠猶在乎韋□問甫田維莠
驕驕今何草曰今狗尾也爾雅翼莠似稷無實詩不稂不莠詩詁稂似禾穗莠似苗)琇(玉名集韻或作璓)羑
(說文進善也从善省久聲又道也書誕受羑若又羑里地名在河内蕩隂羑水出焉前地理志在亳州一曰殷名獄曰羑里文
王拘於羑里通作牖史記文王拘牖里文選班彪游居賦嗟西伯於牖城)誘(說文相□呼也本作㕗或作誘廣韻導也
引也教也進也集韻亦作䛻)卣(中尊也獻象之屬或作脩周禮鬯人廟用脩鄭曰脩讀曰卣又尤韻)牖(說文
穿壁以木為交牕也从片□聲徐曰但穿明則為牕牖者更以木為交欞也古者一室一户一牖一曰在牆曰牖廣韻道也向
也又開明也詩天之牖民又户牖地名陳平封户牖侯)攸(懸危貌左傳湫乎攸乎徐邈讀一曰所也又尤韻○毛氏
韻增)○柳(力九切半徵商音說文小楊也本作桺从木酉聲丣古文酉字也𨽻作柳陸佃云柔脆易生與楊同類縱
横顛倒植之皆生本草柳葉狹長枝條長軟又杞柳陸佃云生水傍䈎麤白色理微赤今人以為車轂又檉柳木赤色細文通
志柳一名天棘又星名柳八星天之厨宰柳為鳥注主草木南方朱鳥之宿爾雅咮謂之柳又曰柳鶉火也又細柳地名在長
安西又柳谷禮記鄭注引伏生尚書云度西曰柳谷柳諸色所聚日將没其色赤兼有餘色故曰柳又州名隋象州唐改柳州
以柳江名又姓出河東展禽食采於柳為柳氏後遷晉之解縣○俗作栁桺竝非)􁠈(喪車也通作柳釋名喪車其盖
曰柳服䖍曰東郡謂廣轍車為柳李竒曰大牛車鄧展曰喪車也禮記檀弓注牆柳衣也疏引周禮縫人云衣翣柳之材柳之
言聚諸飾所聚又池視重霤注柳宮象以竹為池衣以青布懸銅魚或作簍檀弓設簍翣注周禮簍作柳亦作橮縫人注故書
作□鄭司農讀為柳集韻又作□僂)□(緒風謂之□集韻或作□)茆(說文鳬葵也从艸卯聲詩薄釆其茆徐音
柳干寶云今之䳈蹏草堪為菹何承天云出河東鄭小同云江南人名蓴生陂澤水或名水葵一云今之浮草即猪蓴○增韻
注溝􁊹誤)□(說文曲梁寡婦之笱魚所畱也从四魚聲徐曰爾雅凡曲者為□注曰凡以薄為魚笱者曰□郭曰以薄為
魚笱其功易成集韻或作□亦作□○詩詁曰古者獺祭魚然後虞人入澤梁川澤之利不使人得専之惟寡婦者上所矜閔
使得織薄曲絶水為梁以笱承之以時得魚若遺秉滯穗之意□乃曲梁之笱非曲梁也)□(說文流清貌从水劉聲引
詩瀏其清矣又尤宥韻)□(好也詩佼人懰兮注好貌集韻或作㚹通作劉)□(婺婦埤倉妖也廣韻美也通作
懰又尤韻○毛氏韻增)蟉(蚴蟉龍貌又尤韻)○蹂(忍九切半商徵音說文復也本作猱从彳柔聲徐曰
謂往來蹂踐之也今从足作蹂通作輮漢李陵𫝊深輮戎馬之地)揉(說文屈伸木也本作煣从火柔聲増韻矯煣曲
直之也集韻或作揉又尤宥韻)輮(說文車輞也从車柔聲周禮考工記注牙謂輪□世或謂之罔又宥韻)糅
(雜也文選謝靈運雪賦紛糅亂而遂多又宥韻○毛氏韻增)厹(說文獸足蹂地也厶象形九聲引爾雅狐狸貛貉醜
其足蹯其跡禸○毛氏韻增舊附蹂字○今各出○已上屬九字母韻)○糾(吉酉切角清音說文繩三合也从系
丩聲徐曰調三股繩也廣韻督也急也增韻又絞也彈也又察也周禮大司徒糾萬民注糾猶割察也又繚戻也毛詩糾糾葛
屨又舒遲之貌又詩舒窈糾兮又笠貌毛詩其笠伊糾或作糺)朻(爾雅木下句)赳(説文輕勁有材力也从走丩聲
詩赳赳武夫又爾雅勇也)○朽(許久切羽次清音腐也○已上屬糾字母韻)○耇(舉后切角清音說文
人老面黎若垢也从老省句聲增韻耇老壽也詩遐不黄耇注黄髮耇老人髮白後黄也集韻或作耈)笱(說文曲竹
捕魚也从竹句句亦聲詩魚笱在梁注以竹為之魚入其中)苟(說文草也从艸句聲一曰且也增韻苟且草率也又
誠也湯盤銘苟日新孟子苟得其養又與若同中庸苟無其徳又但也揚子非苟知之又姓出河内河南西河三望漢有苟參
集韻或作□)枸(本作□博雅□乳苦杞也今文省作枸増韻枸檵也又尤麌遇韻)狗(說文叩也叩气吠以
守从犬句聲徐曰叩者聲有節若扣物爾雅犬未成毫曰狗家獸也爾雅長喙獫短喙猲長喙善獵短喙善吠以守或作㺃荀
子曾不如相雞㺃之可以為名也)玽(說文石之次玉者从王句聲)詬(辱也前路温舒𫝊國君舍詬又本韻
今増)垢(說文濁也从土后聲一曰塵也增韻塵垢滓汙所集也集韻或作坸)○口(去厚切角次清音說文□
人所以言食也史記倉公𫝊注口泄也言可舒泄言語也廣韻又姓今同州有之)叩(說文扣也本作噭从言口口亦
聲徐曰頻繁哀求之意也今文作叩廣韻先相叩可也又叩頭稽顙也通作扣)扣(說文牽馬也从手口口亦聲廣韻牽
也或作敂通作叩又宥韻)釦(說文金飾器口又讙動也春秋外𫝊三軍皆讙釦以振旅)○偶(語口切角次濁
音蒙古韻入影母說文桐人也从人禺聲前公孫賀𫝊偶人注師古曰刻木為人象人之形偶竝也對也又儷也廣韻合也又
二也雙曰偶隻曰竒又匹也諧也適然也通作耦史記木耦龍易隂卦耦左傳嘉耦曰妃又宥韻○史記天官書氣相遇音偶
封禪書木禺龍郊祀志木寓龍竝與偶同)耦(說文耒廣五寸為伐二伐為耦从耒禺聲徐曰上古二人共一垡論語長
沮桀溺耦而耕前漢志后稷始甽田以二耜為耦注併兩耜而耕又二人為一耦左傳射者三耦周禮射人王六耦諸侯四耦
大夫三耦又姓漢有侍中耦嘉)喁(相呼聲莊子後者唱喁又虞冬韻)髃(說文肩前也从骨禺聲徐引詩𫝊上
殺中髃集韻或作腢)藕(說文芙蕖根本作蕅从艸水禺聲今作藕陸佃云藕偶生凡芙蕖行根如竹行鞭節生一葉一
華華葉常偶生故謂之藕藕生應月月生一節閏輒益一集韻或作□)○斗(當口切徵清音說文□十升也𧰼
形有柄前漢志斗者聚升之量又宿名又星名詩維北有斗陸佃曰斗冇環域北斗七星古者罍取𧰼於雷斗取象於斗或作
豆周禮考工記梓人一獻而三酬則三豆矣注當作斗俗作㪷○毛氏曰考工記一豆注當作斗豆即古斗字左傳豆區釜鍾
當音斗後人誤作俎豆之豆讀之今俗書作㪷盖誤倂耳)枓(枓栱也廣韻柱上方斗一曰勺也史記趙世家使㕑人操
銅枓以食代王通作斗詩酌以大斗)蚪(蝌蚪蟲名爾雅謂之活東古今注一名懸針一名𤣥魚爾雅翼蝦蟇曳腸水際
草上纏繳如索日見黑點漸深至春水時鳴以聒之則蝌斗皆出謂之聒子古謂鸛影抱蝦蟇聲抱頭圓色黑始出有尾無足
稍大足生尾脫一曰月大生前兩足月小生後兩足倂頭尾言之如斗故謂蝌斗通作斗古蝌斗字取𧰼於此書序注蒼頡書
頭麤尾細狀復團圓似水蟲科斗字源云庖犠氏𫉬景龍作龍書炎帝因嘉禾作穗書蒼頡變古文作鳥跡篆少昊作鸞鳯書
高陽作科斗書)陡(晙立也本作阧今作陡崖壁峭絶也通作斗)○妵(他斗切徵次清音說文女字也从女
主聲增韻好貌又人名左華妵居于新里毛氏韻増)黈(黄色又冕旁纊曰黈前黈纊充耳通作斢)○鋀(徒口
切徵濁音說文□本作□从金□𧰼形酒器或作□)揄(引也又虞宥尤韻)○㝅(乃后切徴次濁音乳子也
或作榖左傳□榖於莬楚人謂乳為榖集韻亦作㝅□又作□□啂又作□)○走(了口切商清音說文□趨也
本作走从天止天者屈也走則足屈㑹意𨽻省作走釋名疾行曰趨疾趨曰走增韻指趨走之體而言也後蘇亮𫝊走□以摩
硏編削之才注謂馳走之人謙稱也司馬遷𫝊太史公牛馬走又宥韻)○趣(此苟切商次清音促也又趣馬官名
周禮有趣馬注養馬者或作趨又虞遇沃韻)鯫(小人也又魚名又尤宥韻)取(𫉬也詳見麌韻此主切注○舊
韻許上去二聲通押)○叟(蘇后切商次清次音說文□老也本作叜从灾又聲灾者衰惡也今文作叟或作□□
亦作傁左傳趙傁在後又尤韻)瞍(說文無目也本作□从目叜聲今文作瞍詩朦瞍奏公周禮大師注字林云目有珠
無眸子詩注疏云目珠黒白分明而無眸子又尢韻)藪(說文大澤也从艸數聲九州之藪揚州具區荆州雲夢豫州圃
田青州孟諸兗州大野雍州弦蒲幽州奚養冀州揚紆幷州昭餘祁風俗通藪厚也有草木魚鼈所以厚養人也周禮太宰四
曰藪注無水曰藪爾雅十藪魯大野晉大陸秦揚陓宋孟諸楚雲夢吳越之間具區齊海隅燕昭餘祁鄭圃田周焦䕶前嚴助
𫝊八藪為囿師古注魯晉秦宋楚吳齊鄭或作掫禮記麟鳯在郊掫注聚草也與藪同集韻亦作□○増韻注十六斗誤)籔
(說文炊䉛也从竹數聲廣韻漉米器一曰十六斗又簍也前楊惲傳䑕不容穴銜簍籔也集韻或作䈹)蔌(爾雅菜謂
之蔌又屋韻)嗾(使犬聲或作□左傳公嗾夫獒焉注族本作□集韻亦作㖩)○掫(側九切次商清音夜
戒守冇所擊也左傳陪臣于掫又曰賔將掫即今擊柝杜注云行夜也集韻或作趣)○溲(所九切次商次清次音說
文浸沃也本作􁊎从水叜聲今作溲又水調粉麫也又晉戴逵以雞卯汁溲白瓦屑作鄭𤣥碑集韻古作□又尤篠韻)醙
(白酒也)獀(春獵名國語獀于農隙或作蒐又尤韻)○□(於口切羽清音說文□棰擊物也本作毆从殳
區聲或作敺今文作□俆曰以杖擊也集韻或作摳○毛氏曰毆擊字本从殳或作攴攴敲也今書作文與歐吐不同歐字从
欠伸之欠今俗□擊字作歐非又魚虞韻)嘔(說文□吐也本作歐从欠區聲漢申屠嘉歐血而死丙吉𫝊醉歐丞相
車茵今作嘔釋名嘔傴也將有所吐棄而傴也集韻或作􁓐㰶□亦作□又宥韻)○塿(郎口切半徵清音培塿小
阜也或作婁左傳部婁無松栢)嶁(文字音義云山巔也又麌韻)􁏨(􁏧􁏨環餠也干寳司徒儀吏死祭用􁏧􁏨
三十)漊(通水溝也又虞麌韻)簍(竹器廣韻籠也)甊(瓿甊甖也○已上屬苟字母韻)○掊(彼口
切宫清音擊也又本韻尤韻)○剖(普后切宫次清音說文判也从刀咅聲蒼頡篇剖折也廣韻又破也増韻或作
部荀子若聲部發於天地之間通作掊莊子吾為其無用而掊之與剖同)掊(擊也莊子自掊擊於世俗又本韻注○毛
氏韻增)○秠(匹九切音與剖同字林云黑黍一桴二米詳見支韻注○禮韻从□誤)○部(薄口切宫
濁音說文天水狄部从邑咅聲一曰統也界也廣韻署也増韻部曲也又姓出姓苑)蔀(草名廣雅􁂖蔀魚薺也又覆曖
物易豐其篰王弼云蔀鄣光明之物也略例云大暗謂之蔀一曰術家推閏法為蔀首前律厯志以閏餘一之歲為蔀首詩文
王受命注疏云三統厯七十二歲為一蔀二十蔀為一紀積二千五百二十嵗凡紀首者甲寅日甲子即以甲子自為一蔀又
姥韻)培(說文附婁小山也本作附从􁂅什聲引春秋傳附婁無松栢徐曰今文作培廣韻小阜也集韻或作㟝亦作垺)
䏽(豕肉醬)瓿(說文甂也从瓦咅聲前揚雄傳覆醬瓿注音部小罌也増韻甒也注甒即􁂭也或作䍌)○
母(莫後切宫濁音說文□牧也从女象懐孕形一曰象乳形蒼頡篇云其中兩點象女之乳増韻摹也嬰兒所摹也
又禽獸之牝皆曰母孟子五母雞二母彘)拇(說文將指也从手母聲徐按闔閭傷指而卒凡書𫝊謂大拇為將指次頭
指為鹽䜴指將指者謂為諸指之帥也)䳇(鸚䳇能言鳥也集韻或作□)畝(說文□本作畮从田每聲司
馬法六尺為步步百為畮秦孝公制二百四十步為畮或作畞徐曰十其田制从久聲當作畝今文轉寫作畝又省作畒禮記
儒有一畒之宫注疏徑一步長百步為畒折而方之則東西南北各十步為宅牆方六丈伊川程氏曰古者百畒止當今之四
十一畒今之百畒當古之二百五十畒○史記魯世家異母同穎假借作母與畒同)某(說文酸果也从甘从木一曰某
者未定之位宅也徐按尚書惟爾王孫某禮記孝王某孔安國注云某名也臣諱君故曰某凡不知名者皆言某廣韻詔前人
之言也增韻某甫代名也凡未名主名與不敢斥其名者皆以此代之集韻或作厶古作呆增韻俗作某)莽(南昌謂犬
善逐草中為莽詳見養韻母黨切注)牡(說文畜父也从牛土聲飛曰雌雄走曰牝牡詩四牡注牡馬也又門關鍵也前
五行志門牡自亡師古曰牡所以下閉者又牡荆木名前郊祀志牡荆畫幡晉灼曰牡荆節間不相當者月暈刻之為劵以畏
病集韻或作□○說文徐曰按解經𫝊者多言飛者曰雌雄走者曰牝牡然爾雅釋鳥云鷯鶉其雄鶛牝痺左傳云龍一雌死
至於草木無足致者則云牝麻牡荆雄黄雌黄是雌雄牝牡可得通言不可偏滯而拘執也)茂(美也注見宥韻莫候
切又漢書叙傳述王子侯表云支葉碩茂顔師古曰合韻音莫口切)○缶(俯九切次宫清音說文□瓦器所以盛酒
漿秦人擊之以節謌象形詩坎其擊缶注疏若今擊甌又可盛水盛酒即今瓦盆見禮器禮記注○案爾雅盎謂之缶以筭法
推之掬四謂之豆積之至於缶二謂之錘錘則缶四石也或作缻史記廉頗𫝊秦王擊缻○俗作缶非)不(說文□
鳥飛上翔不下來也从一一猶天也象形又虞尤宥勿韻)否(說文不也从口不不亦聲徐曰不者不可意見於言也一
曰口不許也増韻又不□也通作不史項羽傳不者吾屬皆為所虜又旨韻舊韻臧否字許二聲通押○已上屬掊字母韻)
○婦(扶缶切次宫濁音說文服也从女持帚灑埽也徐曰對姑曰婦服也服勤事也於文女帚為婦禮記士妻曰婦
人服事於夫也又子之妻曰婦又好貌荀子琴婦好又曰其容婦通作負漢書高祖從武負貰酒師古曰老母為負俗或作媍)
負(說文□恃也从人守負有所恃也㑹意一曰受貸不償也一曰器也通作偩史記栗姬偩貴注恃也○負从人俗
从力从刀竝非)萯(說文王萯也从艸負聲史記月令苦菜秀注夏小正云王萯秀又萯山地名殷王孔甲田于萯山之
陽又遇韻)偩(依也禮記禮樂偩天地之情注依象也又方氏曰負之而行也)阜(說文□大陸山無石也本作
􁂅象形徐曰彌高大也故从三戶今文作阜釋名土山曰阜厚也言高厚也又通也盛也又曲阜地名史記注帝王世紀炎帝
自陳營都於魯曲阜黄帝自窮桑登帝位後徙曲阜少昊邑于窮桑都曲阜又為大庭氏之故國曲阜在魯城中長七八里今
兗州仙源縣集韻或作峊古作□○已上屬婦字母韻)

　　二十七(寢獨用)

　　錦(居飲切角清音說文襄色織文也从帛金聲徐曰襄雜色也漢魏郡有縣能織錦綺因名襄邑釋名錦金也作之用
功重其價如金故字从金帛拾遺記員嶠山有冰蠶霜覆之然後成繭其色五采後代効之染五色絲織以為錦)○噤
(渠飲切角濁音寒閉口也)凚(寒貌玉篇寒極也又韓愈鬭雞聯句磔毛各凚㾕又心韻○毛氏韻増)唫(口急
貌又侵韻○毛氏韻增)○吟(疑錦切角次濁音噤吟顉頥貌前揚雄傳蔡澤噤吟而笑唐舉又侵沁韻○毛氏韻
增)○稟(筆錦切宫清音說文腸榖也从㐭从禾徐曰公稟賜之也冰飲切廣韻又與也增韻供也給也受也又受
命曰稟左傳稟命則不威文中子奚適而無稟又本韻俗作稟非○毛氏曰今俗以白事為稟古無此義)○品(不錦
切宫次清音說文衆庶也从三口徐按國語天子千品萬官廣韻官品也又𩔖也式也法也又量也二口則生訟三口則能品
量又格物也禮記檀弓品節斯斯之謂禮注疏云階格也増韻又物件曰品禮記郊特牲籩豆之實水土之品也不敢用䙝味
而貴多品為制斷也)○􁃵(子朕切商清音􁃵丘縣名前地理志應劭曰叔敖所邑○毛氏韻増)○寢(七稔
切商次清音說文臥也本作寢从安祲聲前趙廣漢傳夜不寢至旦今省作寢釋名侵也侵損事功也廣韻室也天子所居曰
路寢正朝也次燕寢次小寢又寢廟禮記月令注凡廟前曰廟後曰寢前傅昭儀𫝊注如淳曰廟之前曰殿半以後曰寢周禮
𨽻僕掌五寢之埽注天子七廟惟祧無寢疏云祭在廟薦在寢爾雅室有東西廂曰廟無曰寢又凡居室皆曰寢禮記庶人祭
於寢又陵寢樂書云三代以前未有墓祭至秦始出寢起於墓側漢因秦上陵皆有園寢又息也前刑法志兵寢刑措唐裴度
傳汲黯在朝淮南寢謀集韻古作寑前蘇武傳霍光寑其奏車千秋為高寑郎注高廟衛寑之郎古亦作􁛻)㾛(體陋
也廣韻㾛陋又貌醜或作侵史魏其傳武安者貌侵短小謂醜惡也通作寢貌不揚曰寢)鋟(爪刻也公羊傳鋟其板鏤
板也又侵韻)○伈(斯甚切商次清次音伈伈恐貌平水韻增)○枕(章荏切次商清音說文臥所薦首者
从木冘聲釋名檢項也又姓出下邳又沁韻○毛氏曰衾枕之枕上聲詩角枕粲兮之𩔖是也以首枕物去聲論語曲肱而枕
之是也)○瀋(昌枕切次商次清音說文汁也从水瀋聲左傳猶拾瀋也集韻或作沈禮記檀弓為榆沈故設橃)
○墋(楚錦切音與瀋同土也一曰不清澄文選漢功臣贊茫茫宇宙上墋下黷注垢也集韻或作堪)○踸
(丑甚切音與瀋同說文踸踔行無常貌或作趻莊子吾以一足趻踔而行集韻亦作􁖟)○審(式荏切次商次清次
音說文□悉也本作宷从宀釆徐曰宀覆也釆列也能包覆而深别之也篆作審今文从篆增韻又詳也熟究也又寒韻)嬸
(俗謂叔母曰嬸○平水韻增)諗(說文深誎也从言念聲引辛伯諗周桓公廣韻告也謀也又沁韻)淰(魚駭
貌禮記龍以為畜故魚鮪不淰淰之言閃也一曰濁也廣韻又潣淰水動貌又琰忝韻)瞫(說文深視也一曰下視也
又竊見也从目覃聲集韻或作䚓)沈(國名左傳文三年伐沈注汝南平輿縣北有沈亭又姓文王第十子食采於沈
子孫以國為氏集韻或作邥又侵韻)○㾕(所錦切音與審同寒病也从病辛聲徐按字書寒□也增韻又□澤謂之
㾕□)槮(積柴水中以取魚詳見感韻桑感切注○毛氏韻増)○朕(直稔切次商濁音我也蔡邕曰古者上下
共稱咎繇與帝舜言稱朕屈原曰朕皇考曰伯庸伊尹曰惟朕以懌周公曰朕復子明辟至秦始皇二十六年始尊為天子之
自稱漢因之不攺集韻古作□)螣(龍𩔖能興雲霧又蒸職韻○毛氏韻增)○甚(食荏切次商次濁次音說
文□尤安樂也从甘匹匹耦也徐曰子甚宜其妻㑹意廣韻□過也又陸賈名聲籍甚音義曰言狼籍甚盛集韻古作□□
又沁韻舊韻許二韻通押)葚(說文桑實从艸甚聲集韻或作黮詩食我桑黮又感勘韻○毛氏韻增)○飲
(於錦切羽清音說文□歠也本作㱃从欠酓聲今文作飲增韻飲食也又凡可飲者亦謂之飲周禮四飲左傳下取飲注云
飲謂酒也集韻古作□□淾□□又心韻○毛氏曰論語蔬食飲水漢書日飲亡何是自飲也)○廩(力錦切半徵商
音說文□榖所振入宗廟粢盛倉黃㐭而取之也本作㐭𧰼屋形中有户牖以防蒸熱或作廩禮記月令注疏榖
藏曰倉米藏曰廩或作稟禮記中庸既稟稱事毛氏曰古作稟後世加广以别之歐陽氏曰古者紿人以食取之於倉廩故因稱稟紿廩
食集韻古作□□)懍(懼貌廣韻又畏也前食貨志晁錯曰直為此懍懍注危也通作廩賈誼傳真為此廩廩漢循吏
傳廩廩乎徳讓君子之遺風集韻或作伈又感韻)凜(淒清也)○餁(忍甚切半徵商音說文火熟也本作
飪从食壬聲引論語失飪不食今文作餁集韻或作□䏕㶵□)衽(說文衣䘳也从衣壬聲又禮記玉藻衽當旁注裳幅
所交裂也疏云裳交接處廣韻又臥席也周禮玉府衽席注衽單席又禮記注方氏曰别言之則坐者為席臥者為祍合言之
則衽亦席也又禮記喪大記君盖用漆三衽三束注衽小要也疏云衽謂燕尾合棺縫束謂以皮束棺又心韻)荏(說文
桂荏蘇从艸任聲徐曰荏白蘇桂荏紫蘇又詩藝之荏菽注管子云山戎出冬葱及荏菽布之天下今胡豆也又爾雅翼云北
土以大麻為油江東以荏子為油廣韻又荏苒猶侵尋也又柔弱也論語色厲而内荏詩荏苒柔木)恁(說文下齎也从
心任聲徐曰心所齎卑下也一曰思也廣韻念也集韻或書作□)稔(說文穀熟也从禾念聲廣韻年也古人謂一年
為一稔取穀一熟也)腍(飫也廣韻味好增韻又熟也禮記郊特牲腥肆爓腍祭○毛氏韻増○已上屬錦字母韻)

　　二十八(感與敢通)

　　感(古禫切角清音說文動人心也从心咸聲廣韻動也增韻感應格也觸也又勘韻)䃭(以石盖也一曰石篋
封襌所用)㔶(箱𩔖廣韻又覆頭也增韻器盖又送韻)灨(水名出豫章南康章貢二水合流即其處立縣因以
為名或作贑前地理志豫章贑縣水出西南北入大江注如淳音感集韻亦作贛又送勘韻)○敢(古覽切音與感
同說文□進取也从􁌏古聲本作□𨽻作敢　廣韻勇也犯也増韻又忍為也集韻古作□□)澉(澉濩味淡廣韻澉䭕
無味又韓愈納涼聯句澉淡甘𤓰濯注猶洗滌也文選淡澉手足○毛氏韻增)○坎(苦感切角次清音說文陷也从
土欠聲增韻險也小阱也又卦名又爾雅小罍謂之坎孫炎曰酒罇也或作埳莊子埳井之蛙集韻亦作􁤑臽)輡(輡□
車行不平也一曰不得志或作轗增韻轗軻不利也通作埳坷亦通作坎坷○毛氏韻增本出轗字)惂(說文憂困也从
心臽聲)欿(欿然不足意孟子如其自視欿然一曰欲得也○毛氏韻増)竷(說文繇也舞也樂冇章从夅从
章从夊引詩竷竷鼓我徐曰夅猶降也又樂器名工人侯暉依琴造竷通作坎今文詩坎坎鼓我○今增)○顉(五感
切角次濁音說文低頭也从頁金聲引左傳迎于門顉之而已徐曰點頭以應也或作頷徐曰今左傳作頷假借之也集韻亦
作頜)○黕(都感切徵清音說文滓垢也从黑尤聲廣韻又黑貌文選潘岳籍田賦翠幕黕以雲布俗作黕)紞
(說文冕冠塞耳者从糸尤聲詩葛覃注紞織五采如縚狀用縣瑱又擊鼓聲晉書紞如打五鼓)眈(虎視又覃韻)○
膽(覩敢切音與黕同說文連肝之府也从肉詹徐按白虎通府者六府也肝仁不忍故膽斷恩仁者必冇勇人怒無不
色青是其效也)䃫(石䃫藥名○平水韻增)○襑(他感切徴次清音說文衣博大也从衣尋聲又侵韻)醓
(說文血□也本作□从血䏙聲引禮冇□醢以牛乾脯粱麴鹽酒也今文作醓禮記醓醢以薦徐曰周禮加籩之實集韻或作
□)嗿(說文聲也从口貪聲引詩有嗿其饁増韻衆聲)○菼(吐敢切徵清音說文雚之初生一曰薍一曰鵻
本作􁓭从艸剡聲今作菼菼草色如鵻在青白之間詩大車注菼鵻也八月萑􁊦注疏初生為菼長大為薍成則名萑又名鵻
一物四名郭云菼似葦而小又云蒹似萑而細是蒹小於萑萑小於葦字說蘆謂之葭其小曰萑荻謂之蒹其小曰葦其始生
曰菼又謂之薍荻强而葭弱荻高而葭下故謂之荻菼菼中赤始生未黑黒已而赤故謂之菼其根旁行牽揉槃互其行無辨
而又强故又謂之薍)􁉫(說文帛鵻色也从糸剡聲引詩毳衣如􁉫徐曰此帛色名染之如生菼色今人所染麥緑也盖
此菼亦名為鵻非獨其色也廣韻青黄色又衣采色鮮集韻或作緂􁡴通作菼今文詩毳衣如菼廣韻从裧○說文俗作毯非)
毯(毛席纎五采如縚為之或作㲜晉張軌傳㲜布三萬匹)倓(安也安然不管也荀子倓然見管仲之能足以
託國也又本韻)○􁇡(徒感切徵濁音說文除服祭名从示覃聲喪二十七月而禫鄭𤣥曰澹澹然平安之意新安朱
氏家禮曰禮大祥後口月而禫閒一月也自喪至此計閏　凡二十七月二十五月祥後便禫當如王說是月禫徙月樂)醰
(長味又覃韻)嘾(舍深也莊大甘而嘾)黮(說文桑葚之黑从黒甚聲廣雅黒也又寢勘韻)霮(霮䨴繁雲
貌集韻或作䨢亦作􁠡通作黮文選束晳補亡詩黮黮重雲又寢勘韻)啿(豐厚貌漢郊祀歌羣生啿啿又豏韻○毛
氏韻增)湛(水名前地理志荆州其浸潁湛李軌讀又史記相如傳紛湛湛其差錯兮今增)○髧(髮垂貌詩
髧彼兩髦)萏(說文菡簡芙蓉華未發為菡􁉬已發為芙蓉本作簡从艸閻聲今文作萏廣韻荷花未舒又葩華貌杜朝
享太廟賦雲菡萏以張盖張說華山銘菡萏森爽集韻或作□□)窞(說文坎中小坎从穴臽臽亦聲易入于坎窞一
曰㫄入也徐曰坎中復冇坎也增韻或作欿又坎欿地名)○啖(杜覽切音與禫同說文噍啖也从口炎聲或作噉韓
愈答張籍詩初味猶噉蔗集韻亦作啗又作餤嚪)淡(說文薄味也从水炎聲廣韻淊淡水滿貌又揚雄傳秬鬯泔淡
注滿也又琰勘韻○史記叔孫通傳攻苦食啖正義云當作淡師古曰上去聲通)賧(蠻夷贖罪貨晉食貨志元后渡
江蠻陬賧布不有指準注蠻夷以財贖罪○禮韻本出倓字○今正)憺(說文安也从心詹聲增韻恬憺又動也唐□憺
四夷又闞韻)澹(水貌也又闞韻)濫(竹聲樂記注竹聲濫注濫之猶擥聚也○毛氏韻増)○湳(乃咸
切徵次濁音說文郡名後西羌傳先零卑湳竝皆强富○今増)○寁(子感切商清音說文居之速也从宀疌聲引詩
不寁故也又葉韻)□(姓也出蜀郡晉桓温傳温伐蜀其將□堅勸李勢降○今増)○慘(七感切商次清
音說文毒也从心參聲廣韻慘感也増韻愁恨也○增韻亦作􁂋誤)黲(說文淺青黒色从黒參聲廣韻一曰敗也又文
選漢功臣贊茫茫宇宙上黲下黷)憯(說文痛也从心朁聲增韻病而痛也一曰憎也集韻或作㿊前諸侯表響應㿊
於謗議)㬱(曾也○平水韻增)○糝(桑感切商次清次音說文以米和羹也本作糂从米甚聲古文作糝
今从古文徐按孔子厄於陳蔡藜羹不糝一曰粒也又周禮醢人糝食注菜餗蒸注鄭𤣥謂取牛牛豕肉三如一小切之與稻
米二肉一合以為餌煎之集韻或作糣亦作□)槮(小爾雅聚柴木水中魚寒入其裏因以薄圍捕之或作罧爾雅通作
糝又豪侵寢沁韻)參(雜也周禮司表注大射大侯九十參七十干五十陸徳明音素感切與糝同通作糝禮記鄉射
記注大侯九十弓糝侯七十弓又侵覃談勘韻○毛氏韻增)○槧(在敢切商濁音斷木為槧削版牘也又鹽豔韻)
○歜(徂感切音與槧同昌蒲葅左傳享有昌歜集韻或作□)○晻(鄥感切羽清音說文不明也从日奄
聲廣韻晻藹暗也集韻或作隌通作闇又勘琰韻)馣(馣馣香也)菴(菴靄翳薈也文選蜀都賦茂八區而奄靄
又覃勘韻○毛氏韻増)唵(進物也○平水韻増)埯(坑合之窊○平水韻增)闇(隱晦貌禮記中庸君
子之道闇然而日章又勘韻○禮韻續降)喑(喑醷聚氣貌增韻又泣不止又侵覃沁韻○毛氏韻增)揞(博雅
藏也廣韻手覆也)黭(說文果實黭黯黑也从黑弇聲又卒至貌荀子黭然而雷擊之又豏韻○毛氏韻增)揜
(手揜物也○平水韻增)匼(奄媚迎合也唐蕭復傳盧杞諂諛阿匼又合韻○毛氏韻增)○喊(虎覽切羽
次清音聲也増韻譁聲又揚子狄牙能喊注喊猶咂物聲集韻或作嚂又豏韻○禮韻續降)鬫(聲大貌詩鬫如虓虎
又前叙傳七雄虓鬫又豏鑑韻○本从鬥俗今从門)豃(深谷貌又開也文選江賦豃如地裂集韻或作嵌○毛氏韻增)
㯺(堅土廣韻地之堅者周禮草人彊㯺用蕡李心𫝊三禮辨云蕡麻實盖焚其枝葉以糞田集韻或書作□又檻韻)
○頷(户感切羽清音說文顄也本作頜从頁合聲今通作頷廣韻漢班超虎頭燕頷又面黄也又楚辭長顑頷兮何
傷注不飽貌或作圅口上曰臄口下曰圅亦作顄前王莽𫝊侈口蹙顄集韻又作□□□)菡(說文芝曰菡􁉬本作䓿从
艸圅聲𨽻作菡徐曰菡猶含也未吐之意又見本韻萏字今增)憾(恨也又或作感左傳唯蔡於感禮記中庸注人猶有
感又勘韻増韻許二韻通押)撼(說文揺也从手感聲又動也通作感詩無感我帨兮)○壈(盧敢切半徵商
音坎壈不平一曰失志也増韻屯蹇不得志也集韻或作□通作□)□(輡□車不進)懍(坎懍困極也或作廩
前揚雄𫝊下隂潛以慘廩又寒添貌又寢韻)○覽(魯敢切音與壈同說文觀也从見􁍇亦聲徐曰監臨也㑹意又
姓姓苑云出彭城通作攬晉蘭亭叙後之攬者亦將有感於斯文)攬(說文撮持也本作擥从手監聲史記袁盎𫝊擥
轡今作攬或作㩜後光武紀總㩜權綱)欖(橄欖果名集韻或作□○已上屬感字母韻)

　　二十九(琰與忝儼通)

　　檢(居奄切角清音說文書署也从木檢聲徐曰書函之盖也三刻其上䋲緘之然後填以泥題書而印之也前武紀注
封禪有金策石函金泥玉檢謂以玉為檢束也一曰俗謂燕尾今世書袠簽後公孫瓚𫝊皁囊施檢注今俗謂之排増韻又檢
柙防範也三倉云法度也又今俗謂文書藳為檢子又姓出姓苑)撿(束也增韻拘撿又巡察也搜也校也抳也舉也
漢書法令撿式注局也謂防束也○毛氏韻増)瞼(目上下瞼也○毛氏韻增)臉(頰也○　毛氏韻増)○儉
(巨險切角濁音說文約也从人僉聲論語注去奢從約謂之儉廣韻又少也饑饉也又姓出姓苑集韻古作□)芡(說文
雞頭也从艸欠聲方言南楚謂之雞頭北燕謂之䓈青徐淮泗之間謂之芡一名鵠頭一名鴈頭韓愈詩一名鴻頭爾雅鉤芙
葉大如荷皺而有刺俗謂雞頭盤根謂之䓈菜莖謂之蒍□亦堪為茹通志芡蒍子曰鉤曰芙曰鴈曰雞曰鵠葉如荷而大葉
上蹙衂如沸實有芒刺有喙若雞鴈之頭實内有子圓白如珠又芡葉向日菱葉背日陸佃云荷華日舒夜歛芡華晝合宵)
○儼(疑撿切角次濁音說文昂頭也从人嚴聲一曰好貌一曰㳟也或作嚴書嚴恭寅畏注疏嚴有兩音荀子嚴嚴
兮其能欽己也前匡衡傳正躬嚴恪通作曮詩注碩大且曮)曮(日躔)噞(噞喁魚口上見也又鹽豔韻)广
(說文广因巖為屋象對刺高屋之形徐曰因广為屋故但一邊下增韻楝頭曰广广屋之𩔖如廳廂廊廡庠序等字皆从广)
隒(說文崖也从􁂅兼聲増韻又山形如重甑爾雅重甗曰隒又詩葛藟在河之漘注水隒形似累兩重甑上大下小李
云阪也注疏云山基有重岸)○點(多忝切徵清音說文小黒也从黒占聲廣韻點畫增韻點注又更點)玷
(玉病又缺也又豔韻)蒧(人名孔子弟子曾蒧公西蒧奚容蒧○毛氏韻增)○忝(他點切徵次清音說文辱
也从心天聲増韻累也又豔韻)餂(鉤取也孟子以言餂之又忝㮇韻○毛氏韻増)○簟(徒點切徵濁音說文
竹席也从竹覃聲方言宋魏之間謂之笙或謂之籧筁自關而西謂之簟或謂之䇽粗者謂之籧篨禮記内則歛枕簟注席之
親身也詩簟茀朱鞹注方文席也)驔(說文驪馬黄脊詩有驔有魚増韻馬豪骭白又覃韻○毛氏韻增)橝
(屋梠名○平水韻増)扂(户牡也所以閉户韓進學解椳闑扂楔○禮韻續降)○淰(乃玷切徵次濁音說文濁
也从水念聲又寢琰韻)㚩(纎細也)○貶(悲撿切宫清音說文損也从貝乏聲徐曰目乏為貶㑹意增韻
又謪也抑也集韻或作􁡦亦作辨禮記玉藻立容辨注讀為貶自卑貶謂罄折也通作舁前相如傳舁君自損)○漸
(疾染切商濁音說文水出丹陽黟南入海从水斬聲地理志漸江今浙江也廣韻漸次也進也稍也事之端先覩之始也增韻
事之由來也又卦名又鹽銜韻)蔪(說文草相蔪苞从艸斬聲徐曰蔪相入也引書草木蔪苞通作漸今文尚書草木漸
苞又鹽韻)壍(地勢也史記李斯𫝊陗壍之勢異注陗峻則難登平壍則易陟○今増)○颭(職琰切次商清
音風動物也廣韻風吹落水増韻風蕩激也)○諂(丑琰切次商次清音說文諛也本作讇从言閻聲漢五行志為
佞讇之計劉輔傳朝廷無讇諛之士今省作諂徐曰陷也陷君於惡始則陷於人陷於人者必及其身於文言臽為諂一曰面
從曰諛佞言曰諂)○閃(失冉切次商次清次音說文闚頭門中也从人在門中廣韻出門貌増韻又嚲避也又豔
韻)㴸(水動貌○平水韻增)陝(說文𢎞農陝也古虢國王季之子所封从􁂅㚒聲又州名周召伯分陝之地漢
𢎞農陝縣後魏改陝州○毛氏曰說文从􁂅从㚒㚒音閃从二入與陜隘字不同)覢(說文暫見也从見炎聲蒼頡篇
覢覢視貌或作□亦作睒說文引郭璞江賦獱獺睒瞲乎厱空增韻又晶熒貌韓愈詩太白睒睒注暫視也太𤣥經瞢復睒天
不見其軫注天道高逺不見其軫也通作䀹)淰(淰躍踊也逸也又驚貌禮記禮運魚鮪不淰又寢忝韻○毛氏韻增)
○剡(時染切次商次濁次音縣名在㑹稽)○□(衣撿切羽清音說文□覆也大有餘也又欠也从大申
申展也徐按詩奄有鳧繹㑹意廣韻忽也止也藏也取也遽也同也又姓左傳秦奄息又鹽豔韻○當作□俗作奄)掩
(說文歛也小上曰掩从手奄聲廣韻閉取也一曰撫也止也增韻遮也又乗其不備而覆之曰掩爾雅矜憐撫掩之也郭璞曰
撫掩猶撫指謂慰恤也或作揜易困剛揜禮記誠之不可揜○禮韻揜字舊各出增韻并)崦(崦嵫山名口所入集韻或
作􁠪又鹽韻)晻(日無光也前晻薆咇茀又感勘韻)閹(寺人孟閹然又鹽韻)罨(䍐也所以取魚亦鳥
網文選蜀都賦罨翡翠又合韻○毛氏韻增)渰(說文雲雨貌从水弇聲引詩有渰淒淒詩注雲興貌集韻或作□漢
書作黭劉氏曰天將降雨則地氣上騰薰蒸為濕潤渰浸萬物又覃韻○毛氏韻增)弇(說文盖也又鍾形中寛周禮弇
聲鬱集韻或作□□又覃豔韻)○埯(倚厂切羽清音土覆物也)䣍(國名○平水韻増)○鼸(下忝
切羽濁音䑕名也)○琰(以冉切羽次濁音說文璧上起美色也从玉炎聲琰之言炎也光炎起也又圭之銳上者
周禮琰圭九寸)䎦(利耜也或作覃詩以我覃耜注利也又覃感韻)錟(利刃也史記錟戈在後又非錟於句㦸長
鍛又談韻毛氏韻增)燄(說文火行微燄燄也又豔韻)剡(說文銳利也从刀炎聲徐按周易剡木為矢禮圭剡
上削令上銳也爾雅剡㗉利也又前賈誼𫝊剡手以衝仇人之匈師古注利也又斬也荀子安欲剡其頸集韻或作掞又本韻)
灩(㶑灩水滿貌集韻或作灧亦作淊淡又豔韻○毛氏曰禮韻上聲灧字从色注㶑灧去聲豔字从盍注㶑灩廣韻注
灧俗茜字書有灩字無灧字此俗書傳寫之誤後人不復改正耳)○斂(力諫切半徵商音說文収也从支僉聲增
韻収聚也厯法春夏曰發秋冬曰斂又姓姚秦録有輔國將軍斂憲从支當作攵○作㰸非歛呼談呼甘切)瀲(瀲灩
水滿貌或省作澰又豔韻)羷(字林角三觠為羷)蘞(說文白薟也本作薟从艸僉聲今文作蘞詩蘞蔓于野廣
韻藥名本草一名兔荄作藤生根似天門冬又鹽嚴豔韻○毛氏韻増)溓(廣韻漬也一曰冰其薄曰溓又黏也周禮
考工記雖有深泥亦弗之溓也○毛氏韻増)○冄(而琰切半商徵音說文□毛□□也本作冄象形徐曰冄弱也
象毛細而下垂或作冉廣韻冉冉行貌楚辭老冉冉其將至兮又姓也)䒣(荏䒣草盛貌一曰柔弱貌又荏䒣猶侵尋
也又展轉也通作荏染詩荏染柔木)染(說文以繪染為色从水杂聲周禮杂人又姓○毛氏曰从九俗从丸非○已上
屬檢字母韻)○歉(苦簟切角次清音說文歉食不滿从欠兼聲廣韻食不滿也穀梁傳一穀不升曰歉一曰不滿
貌集韻或作䭑通作嗛荀子畏謹而嗛前郊祀志今縠嗛未報注師古曰少意言稼穡尚欠未𫉬豐年又添韻)嗛(說文
口有所䘖也从口兼聲一曰鳥獸頰貯食又添韻)慊(恨也一曰不滿也一曰愜也通作謙禮記大學此之謂自謙注
讀為慊慊之言厭也謂誠意自足通作嗛荀子嗅之而無嗛於鼻注與慊同史記文紀天下人民未冇嗛志又添帖韻)○
黶(幺琰切羽清音舊韻於琰切說文中黒也从黑厭聲廣韻面有黑子又豏韻集韻或作□)魘(驚夢廣韻睡中
魘也增韻氣空心懼而神亂則魘韓愈遊湘西寺詩怵惕夢成魘又葉韻)檿(說文山桑有點文者从木厭聲引詩其檿
其柘爾雅中弓車轅周禮考工記弓人檿桑次之國語檿弧箕服書厥篚檿絲注食檿之蠶絲可以弦琴瑟集韻通作酓史記
夏紀厥篚酓絲或書作􁎉)□(􁐴也增韻笮也伏也服也通作厭左傳將以厭衆又惡也語天厭之注有兩音又鹽艷葉
合韻○毛氏韻増○已上屬檢字母韻)○險(虛檢切羽次清音說文阻難也从􁂅僉聲廣韻危也增韻巇險又深陷不
可測也或作嶮前蒯通傳銳氣挫於嶮塞亦作儉荀子下疑俗儉注讀為險)譣(詖也廣韻或作險詩險詖私謁)玁
(周謂北夷曰玁狁集韻或作獫又長喙犬○已上屬歛字母韻)

　　三十(豏與檻范通)

　　減(古斬切角清音說文損也从水咸聲増韻減耗也又姓○从水俗作减非)鹻(鹹也本作鹼或作􁙞)○鬫
(虎檻切羽次清音虎聲也又感勘陷韻)○豏(下斬切羽濁音豆半生也)㺌(說文犬吠不正也从犬兼聲一
曰兩犬爭也徐曰謂小犬學吠聲未正也)喊(怒聲廣韻喊聲揚子秋牙能喊又感韻○毛氏韻増)○檻(户黤
切音與豏同說文櫳也从木監聲一曰圏也徐曰古謂檻車又軒牕之下為欞曰闌以版曰軒曰檻又以檻禽獸故曰圈)轞
(車聲亦書作□文選出車□□通作檻詩檻檻)艦(戰船)濫(爾雅濫泉正出郭璞曰正出涌出也集韻或作□通
作檻詩觱沸檻泉又感勘陷韻)㯺(堅土詳見感韻㯺字　注○已上屬減字母韻)○□(忙范切宫次濁音馬首飾
文選西京賦金□鏤錫或作㚇說文惱蓋也象皮包覆惱下冇兩臂而文在下徐曰漢制乗輿馬金㚇注馬頭上如金華亦象
形或作□又見東韻鍐字注)○范(父鋄切次宫濁音說文草也从艸氾聲又姓晉隨㑹食采於范其後氏焉出南
陽濟陽二望)􁍨(蟲名蠭也通作范禮記檀弓范則冠而蟬冇緌)笵(說文法也从竹氾聲竹簡書也古法有竹
刑一曰模也通俗文規模曰笵以土曰型以金曰鎔以木曰模以竹曰笵廣韻常也式也通作範增韻又防範隄防模範也)
範(□也从車笵省聲)􁉂(說文車軾前也本作軓从車凡聲禮立當前軓又大馭祭軓乃飲今文作􁉂增韻轊
頭也)犯(說文侵也从犬已聲廣韻干也僭也後順紀熒惑犯南斗前書音義云謂十寸内光芒相及集韻古作□)○
斬(阻減切次商清音說文截也从車斤斬法車裂也加以刀禮秋官掌戮掌斬又蓋也孟子君子之澤五世而斬又斬
衰謂裳下不緝正割如斬)○摻(所斬切次商次清次音博雅取也一曰執也詩摻執子之手兮注擥也又鹽成勘韻)
㺑(說文犬容頭進也从犬參聲一曰賊疾也徐曰言犬進狹處)㨻(博雅投也一曰取也)摲(芟也文選
前長揚賦麾城摲邑注李曰摲之言芟也○今增)○湛(文減切次商濁音說文没也从水甚聲廣韻水貌又安也
一曰湛水豫州浸増韻澄也澹也又湛湛露貌又姓古作淡又侵覃鹽韻○歐陽氏曰湛露直減切俗循習呼作去聲非)啿
(豐厚貌漢郊祀歌羣生啿啿又感韻○毛氏韻增)○嶃(土減切音與湛同山高峻貌集韻或作巉□又衘韻○舊
韻巉字仕檻切重出○今增)○黯(幺減切羽次清次音舊韻乙減切說文深慘色廣韻又傷别貌)黬(直聚
氣也一云釡底黑莊子有生黬也○毛氏韻增)黤(青黑色又琰韻)黭(黭黮果實黑貌又卒至貌荀子黭然而雷
擊之○毛氏韻增)黶(黒痕又人名晉有樂黶又琰韻○已上屬咸字母韻)














　　古今韻㑹舉要卷十六

　　欽定四庫全書

　　古今韻㑹舉要卷十七

　　元　黄公紹　原編

　　熊　忠　舉要

　　去聲

　　一(送獨用)　　　二(宋與用通)

　　三(絳獨用)　　　四(寘與至志通)

　　五(未獨用)　　　六(御獨用)

　　七(遇與暮通)　　八(霽與祭通)

　　九(泰獨用)　　　十(卦與怪夬通)

　　十一(隊與廢通)　十二(震與稕通)

　　十三(問與惞通)　十四(願與慁恨通)

　　十五(翰與換通)　十六(諫與襉通)

　　十七(霰與線通)　十八(嘯與笑通)

　　十九(效獨用)　　二十(號獨用)

　　二十一(箇與過通)二十二(禡獨用)

　　二十三(漾與宕通)　二十四(敬與諍勁通)

　　二十五(徑與證通)　二十六(宥與候幼通)

　　二十七(沁獨用)　二十八(勘與闞通)

　　二十九(豔與㮇通)　三十(陷與鑑梵通)

　　禮部韻略(二千二百十五字)　　　　禮韻續降(四十字)

　　禮韻補遺(八字)　　　　　　　毛氏韻増(四百三十五字)

　　平水韻増(九十九字)　　　　　　今増(一百五十一字)

　　一(送獨用)

　　貢(古送切角清音説文獻也从貝工聲徐按貢公獻之也周禮太宰以九貢致邦國之用一曰祀貢二曰嬪貢三曰器
貢四曰幣貢五曰材貢六曰貨貢七曰服貢八曰斿貢九曰物貢又八則五曰賦貢注功也九職之功所税也又税名孟子夏
后氏五十而貢又薦也又姓)贛(説文賜也从貝□省聲徐曰端木賜故字子贛通作貢説文籀作贛又感勘韻)
灨(説文水名出豫章集韻本作􁠜通作贛又感勘韻)㔶(説文小杯也从匚贑聲集韻或作□又感韻)
􁥪(地名集韻本作贑○平水韻増)□(讓食鳥○平水韻増)虹(螮蝀注見東韻又地名漢孔光左遷虹長
音貢集韻或書作􁇰前地理志沛郡􁇰又東江絳韻○毛氏韻増)羾(飛至也甘泉賦登椽欒而羾天門或書作□)
○控(苦貢切角次清音説文引也从手空聲前匈奴傳引弓控弦廣韻又告也詩集傳控持而告之又控制也詩抑
磬控忌注止馬曰控謂勒止也又凡韻)倥(倥偬困貌○平水韻増)鞚(馬勒也)悾(博雅誠也又慤
也又東江韻)空(窮也詩節南山不宜空我師注不宜使小人尊官以困窮我之民聚也又缺也揚子酒誥之篇俄空
焉又虚也論語回也其庶乎屢空注九縱切唐詩潭影空人心又東董韻)○凍(多貢切徵清音説文仌也从仌東聲
廣韻氷凍也又東韻)涷(爾雅暴雨又水名詳見東韻都籠切注)蝀(説文螮蝀也从虫東聲注見東韻虹字又
董韻注)棟(説文極也从木東聲爾雅棟謂之桴釋名中也居屋之中)湩(説文乳汁也从水重聲徐按列子乳
湩有餘或省作重漢匈奴傳不如重駱之便美又腫宋韻)○痛(他貢切徵次清音説文病也从疒甬聲廣韻傷也増
韻隠也又楚也疼也)○洞(徒弄切徵濁音説文疾流也从水同聲廣韻空也増韻又洞洞敬也又董韻)峒
(山嵾嵳不齊也一曰山穴也廣韻磵深也通作洞又東韻)詷(謥詷急言一曰同也又東董韻)恫(憁恫不得志又
東韻)絧(鴻絧相通貌羽獵賦鴻絧緁獵又東董韻○毛氏韻増)挏(説文􁌾引也从手同聲漢冇挏馬官作馬
酒徐按漢書百官表謂取馬乳作酒又東韻○今増)筒(説文通簫也从竹同聲徐曰通洞無底通作洞漢書元帝能吹
洞簫又東韻○毛氏韻增)衕(説文通街也从行同聲又東韻)動(動之也凡物自動則上聲彼不動而我動之則
去聲又董韻○毛氏居正曰按祕書省校書式諸書本字下雖無音而九經子史别有音訓可引援者亦皆點發案揚雄傳清
静字本作上聲師古合韻音去聲則動静之動亦可作去聲合上去二聲通押○毛氏韻増)慟(説文大哭也増韻哀
過動心)○􁈀(蒙弄切宫次濁音葢衣也廣韻蓋巾象形中幪巾又東韻○案禮韻一東韻􁈀字从冡本韻从蒙今正)
濛(微雨又東韻○案禮韻一東韻濛从蒙本韻从冡今正)艨(艨艟戰船又東韻毛氏韻増)雺(説文
天氣下地氣不應曰雺本作霿或作雺集韻亦作霧又東韻○案禮韻一東韻雺字本韻霿字義同互出今正)夢(莫鳯
切音與􁈀同説文不明也一曰草中曰夢又雲夢澤名詳見東韻○䝉古韻音入微母○案説文夢不明也㝱寐也二字二義
今别出㝱字)懜(惛也或作懵又東徑韻○毛氏韻増)㝱(説文寐而覺者也从宀从爿从夢徐曰㝱之言蒙也
不明之貌爿者倚著也宀屋也卧安則夢多也今經典相承通作夢周禮六夢一正夢無所感動平安自夢二愕夢驚愕而夢
三思夢覺時所思念之而夢四寤夢覺時所道之而夢五喜夢六懼夢又太卜三夢一致夢二觭夢三咸陟注人精神所寤集
韻或作􁎶○今增)瞢(目不明也又東蒸徑韻)○諷(方鳯切次宫清音説文誦也从言風聲徐按諸經注
背文曰諷一曰諫刺也増韻託音曰諷或作風詩序上以風化下下以風刺上疏云微加曉告也)○賵(撫鳯切次
宫次清音贈死之物公羊傳賵者以乘車束帛車馬曰賵貨財曰賻衣被曰禭玩好曰贈注賵猶覆也賻猶助也禭猶遺也知
生者賵賻知死者贈禭穀梁傳歸死曰賵歸生曰賻又乘馬曰賵衣服曰禭貝玉曰唅錢財曰賻白虎通云賻助也賵赴也所
以助生送死集韻古作□)麷(熬麥也又東韻○毛氏韻増)○鳳(馬貢切次宫濁音説文神鳥也天老曰鳳
之象鴻前麐後蛇頸魚尾鸛顙鴛腮龍文龜背燕頷雞喙五色備舉从鳥凡聲陸佃云羽蟲三百六十鳯為之長又凡鳥為鳳
總衆鳥者也又州名秦隴西後魏南岐州改鳳州因鸑鷟山名説文古作□象形鳳飛羣鳥從以萬數故亦以為朋黨字或作
鵬○中从凡从鳥作鳯非)○糉(作弄切商清音角黍也風土記以菰葉裹黏米集韻或作粽續齊諧記屈原五日投
汨羅楚人至此日以竹筒貯米投水祭之漢建武中區曲白日見人自稱三閭大夫謂曰聞君當見祭可以楝葉塞筒上以綵
絲纏之二物蛟龍所憚也今人作粽并戴楝葉五色絲皆汨羅遺俗也)緵(爾雅緵罟謂之九罭一曰百囊罟又東韻)
㚇(鳥飛歛足也注見東韻祖叢切○禮韻舊出翪字今正)傯(倥傯苦也一曰困貌集韻或作揔又董韻)○
謥(千弄切商次清音謥詷言遽貌)憁(憁恫不得志一曰心急一曰無知也)○送(蘇弄切商次清次音
説文遣也本作□□作□𨽻从籒省作送増韻將也隨也又贈行曰送漢陸賈傳它送亦千金蘇林曰非槖中物故曰它送又
詩抑縱送忌注毛云發矢曰縱從禽曰送詩詁云止馬曰控騁馬曰送)鬆(□鬆髪亂貌又冬韻○毛氏韻増)○
中(陟仲切次商清音當也詩周室中興左傳序紹開中興増韻又注的也孟子射者正己而後發發而不中又要也周
禮凡官府鄉州及都鄙之治中受而蔵之鄭司農注治中謂其治職簿書之要也又當其中而􁚈之曰中莊子老𥅆中其説
曰太謾又著其中曰中莊子中身當心則為病即今中風中惡中讒之中又東韻本韻漢上林賦酒中樂酣注謂飲酒半醉半
醒也直衆切與仲同○増韻毛氏曰中字實與衆字音同周禮天官注陸徳明丁仲切葢以吳音呼之誤也今案丁有二音音
釘者在蒸韻丙丁是也屬端母徵清音音爭者在庚韻詩伐木丁丁是也屬知母次商次音正與陟仲切音同初未嘗誤由毛
氏自以釘音讀丁其誤宜也)衷(折衷平也史記孔子世家折衷於夫子折斷也衷當也又後梁統傳爰制百姓于冊
之衷注不輕不重又左傳衷戎師前後擊之通作中漢貢禹傳微夫子之言則亡所折中又東韻○毛氏曰中衷義同者不得
重押)○衆(之仲切音與中同説文□多也从乑从目目亦衆意徐按國語三人為衆數成於三也集韻古作□又
東韻)○甕(烏貢切羽清音説文甖也本作瓮从瓦公聲又反瓶也今作甕易井卦甕敝漏亦作罋又作􁃪前張騫傳
大宛國獻大鳥卵注大似一二石􁃪又冬韻○禮韻舊出瓮字)○烘(呼貢切羽次清音烘燎火乾也又東韻○毛氏
韻増)○哄(胡貢切羽濁音衆聲廣韻唱聲又騶哄呵喝聲集韻本作□)鬨(鬭聲孟子鄒與魯鬨又絳韻
毛氏曰當作鬨从鬥从共鬥音鬬兩士相對兵伏在後象鬬之形廣韻云今與門户字同其實非也)洚(洪水也増韻水
不遵道注見東江韻又孟子注洚洞無涯音哄)○弄(盧貢切半徴商音説文□玩也从双玉引詩載弄之璋徐曰㑹
意増韻戲也前昭紀上耕鉤盾弄田瓚曰弄田在未央宫師古注謂天子所戲弄又侮也鄧通𫝊此吾弄臣)哢(鳥吟
聲柳宗元乞巧文啽哢飛走)梇(説文木名从木弄聲益州有梇棟縣徐曰漢縣名○今增)礱(磨也又東韻○
毛氏韻増○已上屬貢字母音)○䛪(去仲切角次清音多言也又詢問也○平水韻增)䠻(曲躬也一曰役
使也○平水韻増)㑋(小貌一曰寒也又屈也○平水韻增與䠻同誤)○仲(直衆切次商濁音説文中也从
人中中亦聲増韻次也禮記周人冠而字五十乃加伯仲又姓風俗通云氏於字伯仲季是也湯左相仲虺或省作中爾雅中
籥禮記月令律中中吕班馬字𩔖云二史伯仲字多作中○禮韻張氏補遺増中字今附)蟲(蟲食物也集韻或作蚛又
東韻毛氏韻増○已上屬供字母韻)

　　二(宋與用通)

　　供(居用切角清音説文設也从人共聲一曰供給也徐按左傳君謂許不供増韻又養也具也或省作共漢文帝詔共
養于高廟共養長信宫論語子路共之注九用切同又鍾韻)○恐(欺用切音與送韻䛪同疑也増韻慮也億度也
集韻古作□又腫韻)○共(渠用切角濁音説文□同也从廿廾徐曰廿音入二十共也㑹意本作□𨽻作共廣韻
皆也増韻合也公也説文古作□徐曰兩手共之也)○縱(足用切商清音説文緩也一曰舍也从糸從聲廣韻放也
増韻肆也或有作從論語從之純如也前王吉𫝊放從自若集韻古作□又冬韻)○從(才用切商濁音説文□
隨行也从辵从从亦聲徐曰古但為相隨行字本作□𨽻作從論語從我者其由與又從天子駕曰法從侍從又漢時謂隨使
出疆為少從亦曰傔從傔兼也音欠又冬韻)○頌(似用切商次濁音説文注見冬韻容字注一曰告成功之詩詩
吉甫作頌穆如清風廣韻又歌也周禮太師注頌誦也誦今之徳廣以美之集韻或作□通作訟説文徐曰古本毛詩雅頌字
多作訟)誦(説文諷也从言甬聲徐以為臨文為誦誦從也以口從其文也廣韻讀誦也増韻又公言之也)訟
(説文爭也从言公聲又卦名易訟卦注反爭也言之於公从言从公廣韻又争罪曰獄争財曰訟又責也論語未見能見其過
而内自訟注包曰訟猶責也集韻古作䛦亦作㕬吅又東韻)○憃(丑用切商次清音愚也詳見絳韻陟降切注)
○重(儲用切商濁音説文□厚也从壬東省聲徐曰壬者从人在土上故為厚也一曰再也左傳不重傷重忍辱
也廣韻更為也集韻古作□□又東腫韻○案舊韻注輕重之重在上聲重再之重在去聲今按説文厚也即與輕重義同
増韻申明動静字既許於上去二聲通押則重字亦合通押)○雍(於用切羽清音九州名雍擁也東崤西漢南商
北居庸四山之所擁翳也禹貢黒水西河惟雍州又國名左傳郜雍曹滕社曰雍國在河内山陽縣西今懷州修武縣又姓文
王子雍伯之後集韻古作邕増韻亦作雝又作廱前百官表有廱大宰又五行志淮南王遷于蜀死廱與雍同又冬腫二韻)
壅(塞也一曰加土封也培也或作㙲亦作□○禮韻本出㙲字)饔(熟食又朝食曰饔夕食曰飱或作􁈰又冬
韻○毛氏韻増)□(韡靿集韻或作□○平水韻増)□(襪靿或作□○平水韻増)灉(爾雅水自河出為灉
注見冬韻於容切)○用(余頌切羽次濁音説文用可施行也从十中廣韻使也貨也通也以也使也庸也増韻又
器用也又姓漢有用虯為髙唐令○已上屬供字母韻)○統(他綜切音與送韻痛同説文紀也从糸充聲一曰攝
理也廣韻總也増韻綱也緒也總御也又董韻經史無明音者二韻通押)○雺(莫綜切音與􁈀同天氣下義與送韻
雺同)○葑(芳用切音與賵同菰根也注見冬韻方容切)封(爵土也書往即乃封徐邈讀又冬豔韻○毛氏
韻増)○俸(房用切音與鳯同秩禄也或作奉史蕭相國𫝊奉法何獨以奉漢公孫𢎞傳奉禄甚多又腫韻)縫
(衣㑹也周禮有縫人注去聲又冬韻)○綜(子宋切音與􁙑同説文機縷也从糸宗聲三蒼云綜理經也謂機縷特絲
交者屈伌制經今得開合)䝋(牡豕○平水韻増)○宋(蘇統切音與送同説文居也从宀木一曰木者所以
成室以居人也一曰地名即閼伯之商丘商後微子所封又州名隋置宋升應天府又姓)○種(朱用切音與中同説
文蓺也本作穜从禾童聲徐曰布之也今文皆作種注見東韻穜字)○湩(竹用切音與中同乳汁也又腫送韻○已
上屬貢字母音)○匈(許用切羽次清音讙議聲莊子君子不為小人匈匈也而輟行或作哅荀子或以為哅哅又冬
腫韻蒙古韻屬供韻毛氏韻増)

　　三(絳獨用)

　　絳(古巷切角淸音説文大赤也从糸夅聲又地名晉穆侯遷都於絳通志云晉景公遷新田為絳謂平陽為故絳又州
名魏東雍州周為絳州又縣名又姓集韻或作紅)降(説文下也从􁂅夅聲廣韻又歸也落也増韻又貶也集韻古作
夅又江韻)洚(水不遵道孟子洚水警予洚水者洪水也又曰水逆行謂之洚水洪者大也通作降書降水儆予又東江
送韻)虹(字林螮蝀注見東韻胡公切又周禮眂祲九曰隮注虹也又古巷切又縣名詳見東送韻)○巷(胡降
切羽濁音説文□邑中道也从􁄤共言在邑中所共本作□變𨽻作□篆文□从共从邑今文从篆省作巷廣韻街巷増
韻直曰街曲曰巷又宫中長廡相通曰永巷列女傳周宣姜后脱簪珥待罪永巷後改掖庭師古曰永長也宫中長巷又天子
公侯通稱唐郭子儀傳永巷家人三千或作衖三蒼云街交道也衖宫中别道也楚辭五子用失乎家衖亦作閧揚子一閧之
市)鬨(説文□閧也本作鬨从鬥共聲引孟子鄒與魯　鬨今文通作閧又見送韻注○已上屬絳字母韻)○憃
(陟降切次商清音説文愚也本作戇从心贛聲徐引史記汲黯之戇前髙紀王陵少戇集韻或作憃亦省作贛又冬江宋韻)
○堫(楚降切次商次清音不耕而種謂之堫集韻本作䎫又東江韻)○淙(朔降切次商次清次音水出貌
又東江韻○毛氏韻増)○䡴(丈降切次商濁音衝城車一曰陷陣車又冬韻)撞(擣擊也又冬韻)憧
(戇憧兇頑貌又意不定也又冬韻○毛氏韻増)幢(后妃車幰又江韻○毛氏韻増)○漴(土降切音與䡴同水
所衝決又東韻○毛氏韻増○已上屬誑字母韻)

　　四(寘與至志通)

　　寄(居義切角清音説文記也从宀奇聲廣韻附也増韻又寓也𫝊也又禮記王制東方曰寄注疏云傳寄言語)徛
(爾雅石杠謂之徛詳見支韻徛字注集韻或作□○増韻亦作□非是)○冀(几利切音與寄同説文北方也从北
異聲徐曰北方之州也爾雅兩河間曰冀州廣韻九州名也増韻又欲也又州名北周魏州唐改冀州五代漢改大名府又秦鉅
鹿郡地魏置北冀州又姓晉大夫冀芮或作兾書禹貢兾州晉地理志兾州其地有險有易帝王所都亂則兾安弱則兾强
荒則兾豐舜以南北闊大分衛以西為并州燕以北為幽州)驥(説文千里馬也孫陽所相者从馬冀聲徐曰孫陽即
伯樂也亦曰王良國語謂之郵無䘏或作驥論語驥不稱其力)懻(彊直貌又懻忮恨也前地理志趙俗懻忮薛瓚曰北
土謂彊直為懻師古曰堅也或作□)穊(説文稠也从禾既聲前劉章傳深耕穊種穊密也集韻或作□亦作穖)
覬(説文􁝂幸也从見豈聲廣韻覬覦希望也或作㡬左傳庸可㡬乎前郊祀志㡬遇其真○増韻亦作懻非是)
洎(灌釜也史記封禪書水而洎之徐廣曰灌釜中曰洎音冀又本韻○毛氏曰此古溉字○毛氏韻増)○記
(居吏切音與寄同説文疏也从言已聲徐曰疏謂一一分别記之也廣韻志也又書疏也前待詔鄭朋奏記於蕭望之奏記自
朋始注記書也)其(語已辭詩彼其之子或作忌詩叔善射忌又良御忌亦作已又作㤅近詩往近王舅注近辭也音記
通作記禮記表記引詩彼記之子注疏云語辭也)○器(去冀切角次清音説文皿也象器之口犬所以守之史記
舜作什器於壽丘又姓出姓苑集韻或作􁐩増韻亦作噐)○亟(去吏切音與器同説文□敏疾也从人口又二二天
地也徐曰承天之時因地之利口謀之手執之時乎時不可失疾也㑹意廣韻數也孟子亟問亟餽鼎肉又遽也又職韻)○
芰(竒寄切角濁音説文菱也从艸支聲風俗通云兩角為菱四角為芰總謂之水栗説文或作茤古作□)騎
(乘馬也増韻又馬軍曰騎禮記曲禮前有乘騎注疏云古又不騎馬經典無言騎者今言騎是周末時禮又姓燕有騎劫又支
韻)䗁(長足蟲注見支韻丘奇切○毛氏韻増)妓(女樂注見紙韻巨綺切○毛氏韻増)技(巧也注見
紙韻巨綺切○毛氏韻増)○臮(巨至切音與芰同説文衆辭與也引虞書臮咎繇从􁂁自聲今文尚書作暨又及也
史夏紀蠙珠臮魚注古暨字也説文古作□通作洎)洎(説文灌釡也从水自聲又潤也又本韻)垍(説文堅土
也讀若臮从土自聲)暨(説文目頗見也从日既聲)□(説文仰塗也从土既聲或書作塈書惟其塗塈茨又息也
詩民之攸塈又未韻)蔇(至也左傳善鄭以勸來者猶懼不蔇○毛氏韻増)○忌(渠記切音與芰同説文憎
惡也从心己聲廣韻忌諱又畏也止也増韻嫉也又姓風俗通云周公忌父之後集韻古作坖通作□)鵋(鵋䳢今之
角鴟○平水韻増)誋(説文誡也从言忌聲徐曰今言誡誋是也増韻告也○毛氏韻増)惎(説文毒也从心
其聲一曰教也意也謀也増韻又□惎集韻古作□亦書作㥍)諅(志也又忌也○平水韻増)綦(履飾也禮記綦
屨注屨繫音忌又兩足不能相過榖梁傳注齊謂之綦楚謂之踙衛謂之輒○毛氏韻増)○義(宜寄切角次濁音説
文已之威儀也从我美省我者已也人言之已斷之為美也釋名云宜也裁制事物使合宜也或作誼説文所宜也徐按史記
仁義字作此漢董仲舒傳摩民以誼仁誼禮智信五常之道古文尚書遵王之誼唐明皇詔改作義又姓漢有義縱集韻亦作
□竩通作羛)議(説文語也一曰謀也从言義聲徐曰定事之宜也廣韻擇也評也通作誼董仲舒傳論誼考問又紙
韻)􁘕(白􁘕馬名列子右驂赤驥而左白􁘕注古義字○毛氏韻増)儗(佁儗固滯貌史相如賦仡以佁儗注
不前也佁音熾又支紙韻今増)○劓(疑器切音與義同舊韻魚器切説文刖鼻也本作㓷引易天且㓷今文作劓前
武紀畫象注劓者以赭著其衣)○地(徒二切徵濁音説文元氣初分輕清陽為天重濁隂為地萬物所陳列也从土
也聲徐曰地者迆也迆而髙也山嶽丘陵墳衍迆而卑也皋隰汙潢故曰地有二形髙下平也元命苞曰地者易也言養萬物
懷任交易變化含吐應節也又東西二億三萬三千里南北二億三萬一千五百里夏禹所治東西二萬八千里南北二萬六
千里或作坔埊後趙充國傳肥饒之埊籒文作□□前班固賓戲天墬之方)○臂(卑義切宫清音説文手上也从
肉辟聲廣韻肱也増韻腕也)嬖(説文便辟也愛也从女辟聲又賤而得幸曰嬖増韻便幸左右近習者也或作辟荀
子尊其便辟注左右親信又霽韻)○畀(必至切音與臂同説文相付與之約在閣上也从田丌聲徐曰閣所以承
物也徐引左傳執曹伯卑宋人集韻或作□古作􁏀○毛氏曰从田从丌俗作廾誤)□(腳冷濕病○平水韻増)比
(密也増韻又及也禮記比御而不入孟子比其反也又本韻又支紙質韻○毛氏韻増)庇(説文廕也从广比聲或作
芘又支韻)○譬(匹智切宫次清音徐曰猶匹也匹而諭之也或作辟孟辟若掘井又支紙梗霽陌韻)○鼻
(毗至切宫濁音説文引氣自畀也从自从畀徐曰畀與也助也㑹意増韻面之中部易艮為鼻鼻始也人之肧胎鼻先受形故
謂始祖為鼻祖古作自○从自从畀俗作□非)比(近也廣韻又阿黨也又卦名比輔也子夏傳曰地得水而柔水得地
而流故曰比又頻也禮記比年入學注每嵗也漢書注比年猶頻年也又周禮地官五家為比取其相聨比而居也又小司徒
三年則大比謂使天下更簡閲民數及財物鄭司農云五家為比故以比為名今八月案比是也又王制比以成之注已行故
事曰比疏云例也又本韻支紙質韻○禮記樂記引詩克順克㑭注當為比聲誤)紕(爾雅飾也詩素絲紕之又支紙
韻○毛氏韻増)批(細櫛○平水韻増)□(有□國名象所封或作庳孟子封之有庳亦作卑漢鄒陽傳舜封象
於有卑通作鼻史記帝王世紀有鼻括地志今鼻亭神　在零道縣北六十里王𨼆晉書云太原陵縣北部有鼻墟)○避
(毗義切音與鼻同説文迴也从辵辟聲廣韻違也或作辟論語辟世之士孟子伯夷辟紂)○寐(蜜二切宫次濁音説
文卧也从㝱省未聲徐曰寐之言迷也不明之意也廣韻􁇃也増韻眜也目閉神蔵莊子其寐也神交)媢(夫妒婦也
増韻嫉妒也又號職韻○毛氏韻増)○寘(支義切次商清音止也又置也周禮寘之圜土又廢也○記中庸其如示
諸斯乎注讀如寘置也荀子示諸櫽括注讀為寘○俗作寘非)忮(説文恨也从心支聲徐按論語不忮不求一曰懻忮
强害也廣韻傷害也或作伎詩鞫人伎忒)觶(説文鄉飲酒觶从角單聲引禮記一人洗觶受四升増韻實曰觴虚曰觶
禮記尊者舉觶卑者舉角疏云觶適也飲當自適受三升角觸也不能自適觸罪過也受四升説文或作□觗古作□周禮考
工記梓人為飲器注疏鄭𤣥云觶字角旁支今角旁單或角旁氏又支韻)○至(脂利切音與寘同説文□鳥飛從髙
下至地也象形从二猶地也不上去而至下來也廣韻到也増韻又極也)摯(説文握持也从手執廣雅解也又國名詩
摯仲氏任注毛曰摯國任姓又姓左傳周禮有擊荒)贄(説文至也本作􁆕从女執聲引虞書雉􁆕今文作贄鄭𤣥曰贄
之言至所以自致周禮以禽作六贄以等諸臣孤執皮帛卿執羔大夫執鴈士執雉庶人執鶩工商執雞左傳男贄大者玉帛
小者禽鳥女贄不過榛栗棗脩或作質左傳周鄭交質孟子庶人不傳質為臣通作摯周禮以玉作六摯禮記凡摯天子鬯諸
侯圭史記作執五帝紀三帛二生一死執)鷙(説文擊殺鳥也从鳥執聲廣雅鷙執也取其能執服衆鳥漢杜詩傳湯武
善御衆故無忿鷙之師注擊也凡鳥之勇獸之猛皆曰鷙或作□禮記月令鷹隼蚤□通作摯禮記曲禮前有摯獸則載貔貅
注疏云猛而能别人儒行摯蟲攫搏注疏云獸摯从執下手鳥鷙从執下鳥)礩(柱下石増韻礎也又質韻○毛氏韻
増)○志(職吏切音與寘同説文□意也从心之聲志者心之所之也本作□今作志詩在心為志論語注謂心
之所主也廣韻意慕也又爾雅骨鏃不翦羽謂之志)誌(説文記也从言志聲或作識書序識其政事論語女以予為多
學而識之者與又器之𣢾鏤為識前郊祀志文鏤無𣢾識史記韋昭注𣢾刻也師古曰識記也通作志漢書十志亦通作幟後
虞詡傳縫其裾為幟注記也)痣(黑子也集韻或作䏯通作誌史髙祖紀左股七十二黑子師古曰吳楚俗謂黒子為
誌通呼黶黑子○毛氏韻増)織(織文也錦綺屬禮記玉藻士不衣織注染絲織之周禮王府文織注畫及繡錦詩織
文鳥章注紋織書厥篚織文集韻或作綕□又職韻)幟(旗也注見本韻昌志切集韻或作□通作志史記沛公以周昌
為職志職主也志旗幟也○今増)○致(陟利切音與寘同説文□送詣也从至从夊徐曰春秋左傳叔孫如宋
致女齊使來致郈皆送致之也㑹意廣韻至也増韻極也又使之至也又趣也三蒼云到也又與也又禮記曲禮獻田宅者操
書致注疏云圖書於板委曲言之而致之又前嚴延年傳文致不可得反師古曰致至密言其文案整齊又後陳寵傳除文致
之請謂人無罪文飾於法中又本韻○毛氏从夊音綏俗作致)輊(説文坻也本作□从車執聲徐引潘岳賦如□如軒
軒舉也詩作輊如輊如軒朱氏曰輊車覆而前軒車却而後後馬援傳居前不能令人輊居後不能令人軒言無所輕重集韻
或作輖􁐄䡹通作摯)質(物相贅也集韻或作劕又質韻)躓(説文跲也从足質聲)懫(止也忿也或作懥大
學心有所忿懥則不得其正)騺(馬重貌)疐(説文礙不行也从叀引而止之也叀如叀馬之叀與牽同意徐
曰同所引也按詩載㚄其尾廣韻又頓也集韻或作􁏽亦作嚔詩願言則嚔注跲也詩詁云人欲去而止之也又作疌􁁮通作
躓唐韓愈進學解跋前躓後○増韻躓㚄同今依舊韻各出)○智(知義切音與寘同説文識詞也本作□从白亏
知徐曰知者必有言故於文白知為智白者詞之氣也亏亦氣也知不窮氣亦不窮也今經傳皆省作智増韻心有所知也又
姓晉有智伯或作知論語知者樂水中庸知者過之)○置(竹吏切音與寘同説文赦也从网直直與罷同意徐曰亦
㑹意置之則去之也廣韻安置也設也又建也増韻又驛傳也馬遞曰置步遞曰郵漢烏孫傳有便宜因騎置以聞師古曰即
今鋪馬也黄霸傳郵亭鄉官注師古曰行書舍傳送文書所止處如今驛館孟子速於置郵而傳命集韻古作□□)○笫
(爭義切音與寘同牀格謂之笫又紙韻)○熾(昌志切次商次清音説文盛也从火戠聲集韻或作□説文古作□)
幟(旗也廣韻旛也或作織漢志旗織加其上音熾亦作旘又作□志前叔孫通傳張旗志音昌志切又本韻)饎
(説文酒食也从食喜聲方言熟食一説炊黍稷或作糦詩大糦是承亦作喜詩田畯至喜讀為饎又作□􁇎周禮□人主炊官
注一作饎集韻又作□○平水韻糦字重出)埴(黏土也或作􁢐晉成公綏傳天地賦海岱赤􁢐華梁青黎集韻亦作
戠)○眙(丑吏切音與熾同説文直視也从目台聲徐曰視不移也按靈光殿賦序覩斯而眙又驚貌後西都賦猶
愕眙而不能階又支韻)○翅(施智切次商次清次音説文翼也从羽支聲又不翅過多也或作􁡨史記楚世家三
國布􁡨亦作翄前禮樂志幡比翄回集貳雙飛常羊又作翨周禮翨氏掌攻猛鳥以時獻其羽翮集韻亦書作□)施
(惠也與也論語博施於民易徳施普也集韻古作□又本韻支韻○毛氏曰凡施設之施平聲施與之施並平去通押)鍦
(江淮南楚之間謂矛為鍦或作鉈亦作鉇荀子宛如鉅鐵釶注大□曰鉅釶與鍦同○毛氏韻増)啻(説文語時不啻
也从口帝聲一曰諟也餘也或作翅孟子奚翅食重)○試(式吏切音與翅同説文用也从言式聲引書明試以功増
韻又嘗也探也較也集韻或省作式)弑(説文臣殺君也从殺省式聲釋名云伺也伺間而後得其便左傳注自虐其君
曰弑廣韻大逆也一曰自外曰戕内曰弑或作殺榖梁傳殺其君前髙紀項羽無道放殺其主並讀曰弑集韻亦作煞□○今
増)識(記也左傳注楚以茅為旌識申志切謂以旌旗為表又表識謂有所標表令異日可識知也漢劉向傳不可不
識也師古曰墓須表識式志切又職韻○今増)幟(旗也或作織史髙紀旗織皆赤音式志切陳湯傳旛織讀曰幟式志
切又本韻注○今増)始(方始為之也禮記月令桃始華蟬始鳴音式志切又紙韻○毛氏韻増)失(過也縱也
晉應吉甫宴射詩過則有失叶韻音試又質韻○毛氏韻増)○緻(直利切次商濁音説文密也从糸致聲或作致
禮記必工致為工又考工記注冥均致貌地官膏物注謂楊柳之屬理致且白如膏)穉(説文幼禾从禾犀聲晚種後熟
者詩彼有不穫穉劉氏曰穗之低小刈所不及又閟宫稙穉菽麥注後種後熟故幼穉増韻大凡人物幼小皆曰穉或作稚集
韻亦作䆈䄺䕌)謘(語諄謘也荀子衆積謘謘乎又支韻○毛氏韻増)遲(待也又欲速而以彼為緩曰遲使彼
徐行以待此亦曰遲或作遟荀子遟彼止而待我漢髙祖遟明圍宛又支韻)治(理也攻也理效也古作乿又支韻○
毛氏曰治本平聲修治字借為去聲經典釋文治字平聲皆無音假借作治道平治字皆直吏切)○値(直吏切音
與致同説文持也从人直聲詩値其鷺羽一曰逢遇也廣韻又捨也當也或作直禮記月令注宿直謂值某星前張敞與朱邑
書直敞逺守劇郡甯成𫝊無直甯成之怒匈奴𫝊直上谷注姚氏云古字例以直為值)植(種也又槌也禮記月令具
曲植注𧖟器縣𧖟薄柱又楨榦也周禮大司馬大役屬其植注築城楨也疏云枝榦之屬一曰將吏也周禮注鄭司農植謂部
曲將吏主帥監作者左傳宋城華元為植又立也禮記檀弓行并植於晉國漢賈誼賦方正倒植又倚也論語植其杖而芸又
職韻)置(樹也貫而立也詩置我鞉鼓周禮凡試廬事置而揺之○禮韻續降)褫(解也脱也荀子極禮而褫又奪
之又支紙韻○毛氏韻増)彘(邑名在汾上左傳厲王居于彘左傳音直吏切又豕也又祭韻二音通用○毛氏韻増)
○示(神至切音與値同説文示天垂象見吉凶所以示人也从二三垂日月星也徐曰二上字也左畫為日右畫為
月中為星也畫縦者但取其光下垂也又示亦神事也故凡宗廟社神祗皆从示舊韻垂示也増韻又呈也古作不經史或借
作視詩視民不恌禮記幼子常視無誑並注古示字漢髙祖視項羽無東意注師古曰漢書多以視為示古字通用孔氏詩解
古字以目視物以物示人同作視眎)謚(説文行之迹也本作諡从言兮聲皿闕今文作謚増韻誄行之號以易名也或
作□漢書賜之令□)○膩(女利切次商次濁音説文上肥也从月貳聲集韻或作□)○豉(是義切次商次
濁次音説文配鹽幽尗也本作敊从尗支聲徐曰尗豆也幽謂造之幽暗也徐曰俗作䜴史貨殖𫝊鹽豉千合秦漢以來始有
䜴字爾雅翼云楚辭大苦鹹酸辛甘行説者曰大苦豉也言取豉汁調以鹹酢椒薑飴蜜則辛甘之味皆發而行)○嗜
(時利切音與豉同説文喜欲之也从口耆聲或作耆禮記耆欲將至孟子耆秦之炙集韻亦作□□□又作呩)視(瞻也
注見紙韻善旨切上去二音通押○棄經傳自陸氏定為釋文學者執以為據然於音切實有未辨有字同義同音同而援引
數家反切者有字同義同而前後異音自相牴牾者如論語孟子視字並無音毛詩視聽字亦無音禮記前後皆無音唯曲禮
視瞻母回有上去二音尚書前後皆無音唯洪範三曰視音上聲同此字義牴牾如此若如舊韻申明有獨音者只從獨音押
用却成拘攣近嵗毛氏於増韻内陳乞凡字同義同者不問有音無音二音三音或至數音並令通用今韻凡例己見前注兹
又明載釋文牴牾之失學者可以無惑)○侍(時吏切音與䜴同説文承也从人从寺徐曰承其不及也廣韻近也
又從也○舊韻侍寺各出增韻與寺同非是)寺(寺人奄官也詩寺人之令集韻或作䦙又本韻)蒔(説文更别
種也从艸時聲徐曰若秋稻也増韻植立也又支韻)○意(於記切羽清音説文志也察言而知意也从心音徐曰見
之於外曰意意猶抑也含其言欲出而抑之増韻心所嚮也又支職韻)薏(薏苡草名一曰蓮的中集韻本作□)○
倚(於義切音與意同因也加也持也又記内則欠伸跛倚音於義切又紙韻今増)猗(相附著也詩兩驂不猗注
言御者之良也於寄切又支韻○今増)輢(車旁曰輢)○懿(乙兾切音與意同説文專久而美也从壹从恣
省聲廣韻温柔聖克也増韻大也又姓秦録有吏部懿横又支韻)饐(説文飯傷濕也从食壹聲集韻或作□饖古作
䭇又覃韻)撎(説文下手舉手也从手壹聲俯手拜也儀禮鄉飲酒入門之法推手曰揖引手曰撎左傳肅手至地注若
今之撎周禮肅拜注鄭司農云但俯下手今時撎是也説文舉手下手其勢如今揖之小别晉宋儀法賤人拜貴人撎)○
戲(香義切羽次清音説文三軍之偏也一曰兵也从戈䖒聲徐曰所謂戲下也廣韻戲弄也謔也歌也又姓又支韻)
○齂(虛器切音與戲同説文卧􁇃也从鼻隶聲爾雅齂息也説文或作呬東夷謂􁇃曰呬選思𤣥賦呬河林之蓁蓁
注引爾雅息也亦作嚊校獵賦吸嚊潚率師古曰吸嚊開張也前志魯慎公執立嚊)屭(奰屭壯大貌一曰作力貌文選
魏都賦巨靈贔屭集韻本作屓吳都賦巨鼇贔屓唐韓愈月蝕詩寒氣奰屓頑無風)豷(説文豕息也从豕壹聲徐曰息
喘息也又人名寒浞生澆及豷封於戈少康使其子后杼誘而殺之○毛氏曰从豕壹監本从犭誤)燹(野火也从火豩
聲又銑韻○毛氏韻増)咥(説文大笑也从口至聲引詩咥其笑矣又質屑韻○毛氏韻増)○憙(許記切音
與戲同説文悦也从心喜喜亦聲徐曰喜在心憙見為此事是悦為此事也㑹意或省作喜封禪書天子心獨喜其事扁鵲傳
喜方者並許既切集韻亦書作憘又止韻)嬉(美姿顔色又支紙韻)○縊(么易切羽次清次音舊韻於賜切説
文經也从糸益聲引左傳夷姜縊廣韻自經死也増韻絞也又霽韻)○易(以䜴切羽次濁音説文本作㑥注見下又
易難之對易不難也又簡易平易又禮記易直子諒之心生又和易也又治也禮記易墓非古也孟子易其田疇以百畝之不
易為己憂又昔韻)㑥(説文輕也从人易聲徐曰人所為輕易也廣韻相輕慢也揚子藺相如而不易或作敡説文侮
也徐曰輕簡為□通作易○毛氏韻増)施(及也詩施于孫子又延也詩施于中谷又孟子施從良人之所之趙岐注
邪施而行又本韻支韻)袘(裳下禒也鄭𤣥曰袘之言施以緇縁裳象陽氣下施集韻或作□緆亦作□又衣袖也選
相如賦揚袘戍削○毛氏韻増)貤(説文重次第物也从貝也聲徐曰路之邪次第為迆物之重次第為貤前武紀受爵
賞者無所流貤師古曰欲賣爵者無有差次不得流行故為差級凡物一重為一貤又延也相如賦貤邱陵集韻或作□又支
韻)移(羨也禮記郊特牲以移民也注移之言羨也以豉切又大傳絶族無移服注不相服又邊也大也又支韻○今
增)○肄(羊至切音與易同説文習也本作□籀作肄篆文作肄徐按左傳肄業及之廣韻又嫰條也詩伐其條肄
注疏餘也斬而復生是為餘如今孽生左傳晉國不恤宗國之闕而夏肄是屏又曰杞夏餘也是斬而復生之餘詩詁云枿也
或作肆禮記玉藻肆束及帶鄭讀為肄餘也左傳講肆注音肄)勩(説文勞也从力貰引詩莫知我勩通作肄又霽韻)
隶(本也又及也○平水韻増)廙(恭也一曰行屋下聲又職韻)○異(羊吏切音與易同説文□分
也从丌畀畀予也徐曰將欲予先分異之也廣韻奇也増韻又􁁣也違也不同也集韻古作□通作异列子囚纍梏何以异哉)
异(説文舉也从□㠯聲引書岳曰异哉又已也退也書正義云异聲近已已訓止是停住之意故為退也廣韻又歎也
又支韻)食(人名史審食其酈食其通作異荀悦漢紀並作異基又職韻○平水韻増)詒(遺也貺也或作貽又
支賄隊韻)○詈(力智切半徵商音説文罵也从网言徐曰㑹意一曰正斥曰罵旁及曰詈)荔(荔支又薜荔草
名楚辭被薜荔分女蘿○平水韻增)離(去也増韻漸相逺離又肉不附骨也亦作离前王孫傳离精神离形又支霽韻)
○利(力至切音與詈同説文銛也刀和然後利从刀和省徐曰㑹意廣韻吉也又通也宜也財用也功用也又州名
巴蜀地晉西益州梁改利州又姓漢有利乾為中山相説文古作□)莅(説文臨也本作䇐从立隶聲今作莅或作蒞亦
作位通作涖詩公劉成王將涖政　説文徐曰俗作涖借也又涖涖水聲)○吏(良志切音與詈同説文治人者也从一从
史史亦聲徐曰吏之理人心主於一史者為君之使也前志注師古曰理也理其縣内又曰其執法如一所使者也受命於天
謂之天吏受命於君謂之官吏府史之屬亦曰吏)○二(而志切半商徵音説文地之數也从偶一古作弍徐曰義
與弌同通作貳詩序都人士衣服不貳注變易無常謂之貳孟子市賈不貳注市無二價本文作貳注作二二貳字同)貳
(説文副益也从貝弍聲徐曰副貳者相禆益也周禮小宰之貳注副也鄉大夫賢能之書内史貳之注副寫其書又副車曰貳
車又疑也書任賢勿貳詩無貳爾心又攜貳離心也集韻或作㒃○禮記月令宿離不貸又毋或差貸並音二又音慝)樲
(酸棗也从木貳聲孟子養其樲棘爾雅注實小味酢)○餌(仍吏切音與二同説文粉餅也本作□从􁘎耳聲或作餌
周禮羞籩之實有糗餌粉餈注合蒸曰餌粉之曰餈又内則去其餌注筋腱也又釣啗魚者莊子以五十犗為餌漢賈誼三表
五餌集韻亦作㢽□又紙韻○説文徐曰按周禮注粉稻米餅之曰餈又劉熙釋名云蒸燥屑餅之曰餈皆非也粉米蒸屑皆
餌也非餈也許慎曰餈稻餅也謂炊米爛乃擣之不為粉也粉餈以豆為粉糝餈上也餌則先屑米為粉然後溲之故許慎云
餌餅也餈之言滋也餌之言堅潔若玉珥也諸家之説莫精於説文)珥(説文瑱也从玉耳亦聲徐曰瑱之狀首直而末
鋭以塞耳故曰亦聲一名耳璫又挿也漢志侍中珥貂又周禮山虞致禽而珥焉鄭司農云珥者取禽左目以效功又紙韻)
鉺(鉤也韓文城南聨句修箭裊余鉺○毛氏韻増)衈(殺牲血祭名周禮注割牲耳血及毛祭也禮記雜記下其
衈皆於屋下注謂將刲割牲以釁先減耳旁毛薦之可聽聲者告神欲其聽之又毛牲曰刉羽牲曰衈通作珥周禮肆師祈珥
注當為衈)咡(口旁曰咡禮記曲禮負劒辟咡詔之注傾頭與語)刵(説文斷耳也从刀耳引書無或劓刵)
毦(㲥毦罽也一曰績羽為衣一曰兜鍪上飾)髶(去髮飾也又文選東京賦髶髦補繡○今増)聏(和也
莊子以聏合驩音義云和萬物也又支韻○毛氏韻増○已上屬寄字母韻)○恚(於避切羽清音恨怒也)烓
(行竈又霽韻)○遺(以醉切羽次濁音贈也増韻餽也周禮遺人謂以物有所贈遺也集韻或作□又支韻)壝
(堳埒也又周禮掌舍壝宫注委壝土起堳埒以為宫又支紙韻)瞶(目疾又未隊韻○毛氏韻増)蜼(説文如母
猴卬鼻長尾从虫隹聲爾雅似彌猴鼻露而上尾長數尺末有岐雨中自縣於樹以尾塞鼻又紙宥韻○已上屬恚字母韻)
○□(磬致切角次清音説文□捐也从□推□□也从㐬㐬逆子也徐曰逆故推之也本作□今文省作□説文
古作弃集韻又作□□○禮韻本出弃字誤増韻作棄亦誤)○企(去智切音與□同説文舉踵也从人止聲徐曰
止即踵也説文古作□集韻亦作□通作跂詩跋予望之又紙韻)跂(垂足也又登也莊子楊墨乃始離跂自以為得
方言登也梁益之間曰跂又詩跂彼織女注跂隅貌疏云織女三星鼎足望之跂然而成三角又支紙陌韻○舊韻與企同今
正)蚑(蟲行貌又支韻○已上屬計字母韻)○恣(資四切商清音説文縱也从心次聲秦刻石文作資)○
積(子智切音與恣同聚也儲蓄也左傳居則具一日之積注杜預曰芻米菜薪周禮牛人注積所以給賓客之用又遺
人掌委積以待施惠司徒注少曰委多曰積集韻或書作□通作柴又陌韻○禮韻續降柴字各出今正○案禮韻柴字子智
切音與積同説文積也義與積同又案詩注柴積禽也凡薪禽之積皆曰柴毛氏曰禽柴委積義同不可重押又云舉柴與委
積義異可分押字同注同而謂義異自為牴牾)㧘(説文□頰旁也从手此聲或作柴○今増)○刺(七賜切商
次清音説文君殺大夫曰刺刺直傷也从刀朿朿亦聲爾雅殺也公羊傳刺之者殺之也廣韻又針刺也以針黹物曰刺又棘
芒也漢如負芒刺又刺取之也前郊祀志刺六經中作王制丙吉傳刺取知虜入雲中又訊也周禮司刺掌三刺一訊羣吏二
訊羣臣三訊萬民又刺史官名漢武帝初置刺史掌奉詔察州成帝更名牧哀帝復為刺史又書姓名於奏白曰刺漢書漫刺
集韻俗作刺非刺來末切戾也又昔韻)□(説文數□也从言朿聲謂數其過而諫之通作刺詩下以風刺上孟子刺
之無刺也○毛氏韻増)庛(耒面也周禮考工記車人為耒庛長尺有一寸鄭注耒下前曲接耜者集韻或作□□
毛氏韻増)○次(七四切音與刺同説文不前不精从欠二聲徐曰不前是次於上也不精是其次也廣韻次第也又
左傳凡師再宿為信過信為次又位次也周禮大次小次若今更衣處掌次注自修正處又前河間傳造次必於儒者注師古
曰謂所嚮必行也論語造次必於是注急遽也正義云猶言草次鄭云倉□説文古作□集韻亦作□○本从二聲當作次俗
作次非)佽(説文便利也从人次聲引詩決拾既佽又佽飛漢武官名宣紀募佽飛射士注輕疾若飛師古曰取其便
利服䖍曰周時渡江越人在船下負船將覆佽飛入水殺之漢因以材力名官如淳曰吕氏春秋荆有兹非得寶劒渡江中流
兩蛟繞舟拔劒刺蛟兹佽音相近一曰遞也助也或作㐸荀子注荆有㐸飛得寶劒於于越集韻通作次)絘(説文績所
緝也一曰税布也)䯸(説文用梳比也从髟次聲通作次周禮追師掌為副編次注次第髮長短為之所謂髲説文注
副者覆首以為飾若今步揺服之從王祭編者列髮為之若今假紒服之以桑次者次第髪長短為之若今髲鬄服之以見王
燕居則纏笄總)○賜(斯義切商次清次音説文予也从貝易聲徐曰易從難易之易賜之言易有故而與之也上予
下曰賜下獻上曰貢子貢名賜互取義也又姓集韻或作錫)瀃(泄水門一曰停水曰瀃増韻障水也)澌(水索
盡也禮記注苑之言澌也或作□又支齊韻)杫(方言俎机西南蜀漢之郊曰杫漢尚書郎藥崧獨直臺上無被枕杫
自此詔給集韻或作□亦作㮐)○四(息利切音與賜同説文□隂數也象四分之形毛氏曰从囗从八囗象四方八
者别也説文古作□籀作亖)泗(説文受泲水東入淮从水四聲周禮職方氏注疏泗水出魯國濟隂乘氏史注泗水
源在兖州泗水縣東陪尾山其源有四因以為名)柶(説文上也从木四聲徐曰所以楔齒禮記檀弓楔齒注疏招䰟
後用柶拄亡人之齒令開使含禮記喪大記注疏柶長六寸兩頭屈曲)駟(説文一乘也从馬四聲徐曰四馬也詩載
驂載駟注王肅云古者一轅之車駕三馬則五轡夏后氏駕兩謂之麗殷益一騑謂之驂周又益一騑謂之駟又質韻)肆
(説文極陳也本作肆从長聿聲今作肆一曰故也詩肆不殄厥愠注肆故今也又遂也晦庵朱氏曰承上起下之辭又是伐是
肆注犯突也左傳若使輕者肆焉廣韻又恣也放也又市鬻之舍周禮司市掌以陳肆辨物鄭𤣥曰肆謂陳物處又既刑陳尸
曰肆論語肆諸市朝又周禮小胥縣鐘磬半為堵全為肆注編縣之二八十六枚在一簴謂之堵鐘一堵磬一堵謂之肆左傳
鄭賂晉侯歌鐘二肆注列也又姓集韻或作□又作肄)○笥(相吏切音與賜同説文飯及衣之器从竹司聲徐按
書惟衣裳在笥从竹司聲廣韻竹器圓曰簞方曰笥漢書餅一笥)伺(奄闚也廣韻伺候察也増韻偵候也或作覗通
作司)司(主也前匡衡叙𫝊困于二司魏都賦藥劑有司並叶音去聲又支韻増韻與伺同今各出)僿(無悃誠貌
史髙祖贊文之敝救以僿一曰細碎也又代韻)思(慮也念也増韻意也情緒也選揚雄甘泉賦儲精垂思尚書序研精
覃思又悲也詩鼠思禮哀以思言悲也又書欽明文思注道徳純備謂之思又支韻)○字(疾置切商濁音説文乳也
从宀子聲徐按易女子貞不字十年乃字乳也又愛也左傳大不字小周禮地官注小國貢輕字之也又文字字者孳也相生
無窮黄帝臣□誦倉頡觀鳥跡以作文字説文序云依𩔖象形謂之文形聲相益謂之字文者物象之本字者孳乳而生集韻
古作□)牸(牝牛也又凡獸育子者曰字史記亭有畜牸馬嵗課息通作字史平準書乘字牝者擯而不得聚㑹増韻
注亦作孳誤)孳(乳化曰孳書鳥獸孳尾注乳化曰孳交接曰尾古作□又支韻)○自(疾二切音與字同説
文□鼻也象鼻形一曰從也已也　廣韻用也由也率也説文古作􁢻白)○漬(疾智切音與字同説文漚也廣韻浸
潤也又禮記四足曰漬注謂相瀐汚而死左傳曰大災者何大漬也疏云更相染漬而死古作泲○毛氏曰凡言漸漬皆當如
本音今俗讀漸如尖漬如㧘)眥(目匡也増韻目際也又厓眥舉目相忤貌又衣交袵處曰眥爾雅衣眥謂之襟言袵
交處如人眼唇眥頭集韻或書作眦前相如賦中必決眥又霽卦韻)骴(説文鳥獸殘骨曰骴骴可惡也从骨此聲引禮
記月令掩骼埋骴今文禮記作胔注骨枯曰骼肉腐曰胔釋文露骨曰骼有肉曰胔或作髊吕氏春秋髊枯骨也亦作㱴周禮
庶氏注㱴死人骨集韻又作□又支韻)○寺(祥吏切商次濁音説文□廷也有法度者也从寸之聲徐曰寸法
度也守也釋名嗣也治事者相嗣續於其内廣韻官之所立職有九寺漢書注凡府庭所在皆謂之寺又漢西域白馬䭾經來
祠止於鴻臚寺遂取寺名初置白馬寺今浮屠所居皆謂之寺亦以官府得名也)嗣(説文諸侯嗣國也从冊口司聲
徐按尚書史祀冊謂冊必於廟史讀故从口㑹意廣韻繼也又姓衛嗣君後集韻古作□)飤(説文糧也从食人廣
韻食也増韻又以食食人也集韻或作飼亦作食詩飲之食之孟子食志論語蔬食簞食又作飴晉王薈𫝊以私米作饘粥以
飴餓者音嗣)○胾(側吏切次商清音大臠也禮記左殽右胾注肉體曰殽切肉曰胾)椔(木立死也通作
菑詩其菑其翳注立死曰菑自斃曰翳疏云立死之木妨它木生長為木之害故曰菑生木自倒枝葉覆地為聲䕃故曰翳又
支韻)緇(黑色注見支韻莊持切又前叙𫝊吉困于賀涅而不緇去聲○今増)菑(植物地中謂不菑又周禮考工
記注博立梟棊於中央亦為菑或作倳太宰任百官注任猶倳也立事曰倳亦作事○毛氏韻増)輜(車輻木入轂中
者輜通作菑考工記察其菑○今増)剚(挿刀也集韻或作□通作倳蒯通説范陽令曰天下之人所以不敢倳刃於公
之腹也亦通作事廣韻事刃○史張耳𫝊莫敢倳刃注穡吏切)○廁(初吏切次商次清音説文清也从广則聲徐曰
此溷廁也古謂之清者以其不潔常當清除之也又釋名云雜也言人雜厠其上一曰間也次也又居髙臨垂邊曰廁武帝踞
廁見衛青一曰髙岸夾水曰廁前劉向𫝊北臨廁服䖍曰廁側近水増韻或作廁)○□(疏吏切次商次清音馬行
疾也集韻或作駛又紙韻)使(將命者又遺人聘問曰使論語蘧伯玉使人於孔子又紙韻)○􁟊(所寄切音
與□同鞮屬注見紙韻)屣(履不躡根注見紙韻)灑(説文汛也或作洒注見紙韻)曬(曝也注見卦韻
又漢中山靖王傳白日曬光幽𨼆皆照)釃(以簁􁈢酒注見支韻)䚕(視也吳都賦䚕海陵之倉○毛氏韻増)
○事(茌吏切次商濁音説文□職也从㕜之省聲徐曰亦取於正也古作□此之字省也今從古作事廣韻使也
立也又大曰政小曰事又紀綱法度曰政動作云為曰事三公之任曰三事六卿之任曰六事増韻又奉也營也治也○已上
屬恣字母韻)○媿(基位切角清音説文慙也从女鬼聲徐曰易慙媿女子也或作愧集韻亦作謉□)騩
(説文馬淺黒色从馬鬼聲徐曰漢儀丞相見免乘騩馬自府歸也又支微韻)攰(弊也力乏也廣韻瘦極魏蔣濟傳彫
攰之民不為國用竇平音媿○毛氏韻増)􁎌(爾雅祭山之名注見紙韻○毛氏韻増)○喟(丘媿切角次清
音説文太息从口胃聲或作嘳屈原賦永歎嘳兮集韻亦作㕟又卦韻)䙡(經也増韻衣糸又泰韻○毛氏韻増)巋
(獨貌莊子巋然而有餘又微紙韻)○觖(窺睡切音與喟同怨望也又屑韻)○匱(求位切角濁音説文
注見鐀字一曰乏也詩君子不匱注竭也又姓)鐀(説文匣也本作匱从匸貴聲前髙紀金匱石室或作鐀前司馬遷傳
紬石室金鐀之書俗作櫃)饋(説文餉也从食貴聲周禮膳夫注進食於尊曰饋或作歸禮記雜記下歸於賓館論語歸
女樂歸孔子蒸豚通作餽孟於齊餽兼金集韻古作□)蕢(説文草器也从艸貴聲古作臾徐曰象蕢形引論語有荷
臾而過孔氏之門今論語作蕢集韻或作䕚)簣(土籠也書功虧一簣論語未成一簣集韻或作籄亦作㙺後律厯志
為山露而不終踰乎一㙺通作匱前王莽𫝊綱紀咸張成不一匱注匱者織竹為器所以盛土○毛氏韻増)○偽
(于睡切角次濁次音説文詐也从人為聲徐曰假也偽者人為之非天真也故人為為偽又歌韻)○轛(追萃切徵
清音車横軫又隊韻)○賁(彼義切宫清音説文飾也从貝卉聲又卦名又姓漢賁赫又微文元刪吻問韻)跛
(偏任也禮記立毋跛禮器有司跛倚以臨祭増韻偏任為跛倚物為倚偏任者一足仄立也又果韻)詖(説文辨論也古
文以為頗字从言皮聲徐按詩譣詖私謁之心崔云不正隂險不平之言廣韻慧也佞也又戈韻)陂(傾也易無平不
陂増韻傾衺也集韻通作詖又支歌韻○唐𤣥宗詔改尚書無偏無頗為無陂云毎讀尚書至洪範無偏無頗遵王之義三復
斯文並皆協韻惟頗一字實則不倫又周易泰卦無平不陂釋文陂字亦有頗音陂之與頗訓詁無别為陂則文亦㑹意為頗
則聲不成文)披(柩行夾引棺者禮記士執披檀弓設披周禮司土注所以夾持棺者有紐以結之謂之戴鄭司農云
挾持棺度險者又支紙禡韻○毛氏韻増)佊(邪也廣韻引論語子西佊哉又哀也又紙韻○毛氏韻増)貱(説文
移予也从貝皮聲左傳楚薳啟疆曰齊與晉貱此久矣寡君無適與也而傳諸君一曰益也○今増)波(循水行也前諸
侯王表波漢之陽西域傳傍南山北波河又歌韻○今増)藣(筍簴飾也)○祕(兵媚切音與賁同説文神也从
示必聲徐曰祕之言閉祕不可宣也廣韻密也視也勞也又姓西秦録有僕射祕宜或作秘)泌(説文狹流也又質韻
唐李泌簿必切在入聲)柲(説文欑也从木必聲徐按欑即矛㦸柄亦謂之廬亦曰矜謂合竹木為之也詩荷戈與祋
注疏云戈柲長六尺六寸集韻或作鉍)䪐(弓紲也考工記注紲弓䪐引詩竹䪐緄縢今文詩作竹閉詩詁云竹閉䪐
也䪐弓檠也通作柲詩注弓檠曰柲弛則縳於弓裏備損傷以竹為之○今増)閟(説文閉門也从門必聲増韻深也幽
也)毖(說文慎也从比必聲徐曰慎密也廣韻告也一曰逺也)鄪(邑名在魯或作費論語固而近於費集韻
亦作􁝮又作粊周禮雍氏注引書費誓作粊誓魯東郊地)轡(説文馬轡也从絲从軎増韻馬韁禮記曲禮注疏云御馬
索車四馬各兩轡以驂馬内兩轡繫於軾驂馬外轡及夾轅兩服馬轡分置兩手故詩云六轡在手陸佃云御者駑馬以鞭為
主駻馬以轡為主集韻或作䩛)○濞(匹備切宫次清音説文水㬥至聲从水鼻聲又劉濞吳王名又霽韻)淠
(水出汝南弋陽垂山東入淮又霽韻○毛氏韻増)○帔(披義切音與濞同説文𢎞農謂帬帔也从巾皮聲集韻或
作被襬)○髲(平義切宫濁音説文鬄也从髟皮聲)被(説文寢衣長一身有半从衣皮聲一曰加也廣韻覆
也増韻覆也覃及也又䝉也又紙韻○舊韻上去二聲通押)鞁(説文車駕具也从革皮聲徐曰猶今人言鞁馬也通
作犕説文引易犕牛乘馬又國語兩鞁將絶轡也能止馬者○禮韻續降)骳(骩骳屈曲貌又紙韻)備(平祕切音
與髲同説文具也本作□从用苟省苟音亟急則□也𨽻作􁕊今文通作備廣韻防也成也皆也副也成也増韻預辦也説文
古作□慎也○毛氏曰今俗作俻)犕(牛八嵗謂之犕廣韻牛具齒也又屋韻○毛氏韻増)糒(説文乾也从米
􁕊聲廣韻糗也増韻乾飯也又卦韻)奰(説文壯大也本作□从三目三大三目為□三大為□益大也今文省作奰一
曰迫也又怒也詩内奰於中國不醉而怒謂之奰)贔(贔屭也又鼇也一曰雌　鼇為贔廣韻壯士多力貌)○媚
(明祕切宫次濁音説文説也从女眉聲廣韻嫵媚又蠱也又愛也詩媚于天子)郿(縣名在古扶風詩王餞于郿董卓家
郿塢又支韻○毛氏韻増)篃(竹名一尺數節葉大如扇)魅(説文本作鬽老精物也从鬼彡彡鬼毛也或作魅周
禮神位注疏鬽人面鬼身四足好惑人山林異氣所生説文古作彚籀作呆亦作祙○増韻舊注以鬽為俗非是)○靡
(縻詖切音與媚同偃也曳也散也前揚雄賦聖風雲靡注師古協韻去聲又支紙韻○毛氏韻増)○醉(將遂切商
清音説文卒也各卒其度量不至於亂也从酉卒一曰酒潰也)檇(檇李地名左傳越敗吳於檇李或作雋前地理志雋
李通作醉公羊傳醉李又支韻○今増)○翠(七醉切商次清音説文青羽雀也出鬱林从羽卒聲爾雅翠雛注似
燕漢南越王獻翠鳥千増韻赤羽曰翡青羽曰翠翠小如燕毛青黑色翎深青有光彩飛水上食魚翡大如鳩毛紫赤翎㸃㸃
青不深無光彩林棲不食魚今俗呼翠亦曰翡翠杜詩翡翠對鵾雞是也又翡翠碧玉也能肖金韓文詩以翡翠對琉璃是也
又姓)臎(肥也又□也廣韻鳥尾上肉通作翠禮記内則舒鳬翠○今増)○邃(雖遂切商次清次音説文深逺
也从穴遂聲俗作䆳省)粹(説文不雜也从米卒聲易純粹精也又純也前賈誼𫝊粹於羣下蘇林曰粹純也言是埶
悉在羣下又隊韻)睟(視正貌一曰潤澤貌孟子睟然見於面)誶(説文讓也从言卒聲徐按國語吳還自伐
齊誶申胥廣韻又言也引詩歌以誶止詩緝云當以誶止為正又隊韻前賈誼𫝊立而誶語音碎)祟(説文神禍也从
示出徐曰禍者人之所召神因而附之祟者神自出之以警人者前江充𫝊祟在巫蠱注師古曰禍咎之微鬼神所以示人説
文籀作□)○萃(余醉切商濁音説文草貌从艸卒聲一曰聚也又卦名通作崪前相如賦萬物鱗崪又隊韻)瘁
(病也又勞也詩維躬是瘁邦國殄瘁盡瘁仕國通作萃荀子勞苦頓萃)悴(説文憂也从心卒聲讀與易萃卦同)顇
(説文顦顇也从頁卒聲徐按楚辭形容顦顇勞苦見於貌也或作萃左𫝊雖有姬姜無棄嶣崒亦通作瘁前班固賓戲朝而榮
華夕而焦瘁又通作悴國語曰以憔悴杜詩江山憔悴人○増韻悴瘁字併出誤今各出)踤(集也太𤣥鷺踤于林又術
韻)○遂(徐醉切商次濁音説文亡也从辵㒸聲一曰因也逹也廣韻進也成也安也止也往也從志也又周禮五
縣為遂鄭司農曰百里外六遂遂人主之又左傳遂伐楚注杜預曰遂者兩事之辭又擅成事也公羊傳大夫無遂事易無攸
遂又因循也荀子小事殆乎遂又州名晉遂寜郡後周遂州宋遂寜府又姓○學記術有序注當為遂○凡从㒸之字音遂増
韻當作㒸作㒸非)燧(説文塞上亭守烽火者本作□前相如賦舉㷭􁝀或作□韓安國傳置□□亦作燧晝□燧夜
舉燧以警寇集韻古作□増韻又火燼又論語鑽燧改火各異木鑽燧謂鑽木取火也或曰取火之木也)鐩(説文本作
鐆陽鐆也从金隊聲通作遂周禮司烜氏以夫遂取明火於日注陽遂也夫音符)澻(田閒小溝也或作㴚通作遂周
禮夫間有遂遂上有徑廣二尺深二尺禮記作術月令審端經術經音徑術音遂注小溝也)襚(説文衣死人从衣遂
聲引左傳楚使公親襚禮記少儀臣致襚於君疏云襚者遂彼生時之意公羊傳衣被曰襚集韻或作􁎜)璲(珮玉也詩
鞙鞙佩璲鄭𤣥謂以瑞玉為珮也)繸(爾雅繸綬也郭云佩玉組所以連繫瑞玉後輿服志自綬以上繸皆三尺二寸
與綬同采古偑璲也佩綬相繸故曰繸集韻或省作□亦作□)隧(墓道也謂掘地通道以葬周禮冡人丘隊注羨道也
疏云天子有隧諸侯已下有羡道隧則上有負土左傳隧而相見注若今延道又徑路皆曰隧詩大風有隧注道也前西域𫝊
起亭遂注師古曰隧者依深險處開通行道或作𡑞晉杜預遺令𡑞道唯塞其後而空其前集韻或省作隊)旞(説文
導車所以載全羽以為允允進也从於遂聲徐按全羽全剥鳥羽也周禮全羽為旞增韻全羽繫旌上也集韻或作□)□
(説文羅也从木㒸聲引詩隰有樹□爾雅□羅郭云今楊檖一曰赤羅子似梨小酢可食其文細密如羅故曰羅又有白者皆
文木赤羅為上)彗(説文□埽竹也从又持□徐曰指事廣韻帚也漢髙紀太公擁彗注顔云彗者所以掃又禮記策
彗注晦庵朱氏曰策之彗若今鞭末韋帶一曰妖星也爾雅彗星欃槍左傳晏子曰天之有彗以除穢也文紀長星出東方注
文穎曰彗孛長三星其占畧同孛光芒短其光四出蓬蓬勃勃彗光芒長參參如掃彗長星光芒有一直指或竟天或十丈三
丈二丈大法孛彗多為除舊布新火災長星多為兵革集韻或作篲又祭韻○禮韻本出篲字今正)穗(説文□禾成秀
本作􁋻从禾𤓰徐曰𤓰禾為􁋻俗作穗或作□亦作穟引詩禾役穟穟詩詁云穟穗通禾多穗也○平水韻穟字重出)○
惴(之瑞切次商清音説文憂懼也引詩惴惴其慄)諈(爾雅諈諉累也郭璞曰以言相屬也列子注煩貌○毛氏
韻增)錘(鍛器莊子在爐錘之間一曰爐烹物之具錘成物之具又權也詳見本韻注又支紙韻)○吹(尺偽
切次商次清音嘘也又風也又支韻)䶴(説文籥音律管壎之樂也从籥省炊聲或作龡通作吹禮記月令命樂工習吹
凡吹笛籥成音者皆謂之吹爾雅徒吹謂之和又後班超𫝊古今樂録横吹胡樂張騫入西域𫝊其法於長安又支韻○今増)
○出(尺𩔖切音與吹同自内而外也詩匪舌是出又書寅賓出曰出納五言注尺遂切又如字易河出圖出涕沱若
皆兩音増韻出之也凡物自出則入聲使之出則去聲又術韻)○縋(馳偽切次商濁音説文以繩有所縣也引春秋
傳夜縋納師从糸追聲集韻或作䋘)槌(説文關東謂之槌關西謂之持从木追聲徐曰江淮謂之槌此則架𧖟薄之木
也所謂縣𧖟曲杙又支灰韻)膇(足腫也左傅重膇之疾集韻或作□)硾(􁀙也一曰揣量物輕重也吕氏春秋
硾之以石集韻或作倕増韻亦作磓礈)錘(博雅錘謂之權廣韻稱錘一曰八銖集韻通作鎚又支紙韻)腄
(東萊縣名漢郊祀志立祠之罘山於腄主父偃𫝊飛芻輓粟起於黄腄又支韻○毛氏韻増)甀(説文小口罌本作□
或作甀又鄉名在沛郡史髙紀破布軍㑹甀漢書注師古文瑞切)○墜(亘𩔖切音與縋同説文陊也本作䃍前叙
𫝊薄姬䃍魏徐曰今作墜亦作隧為國之基隊矣左傳㑭隊其師又作隧前班固賓戲厥宗亦隧王莽𫝊不隧如髮又作□唐
髙鉢𫝊□舊典)懟(説文怨也孟子以懟父母集韻或作譵又隊韻)○諉(女恚切商次濁音説文累也从言委
聲爾雅諈諉累也又前賈誼𫝊尚有可諉者蔡謨曰託言也)○瑞(𣗳偽切次商次濁次音説文以玉為信也从玉
耑徐曰耑諦也周禮六瑞王執鎮圭公執桓圭侯執信圭伯執躬圭子執榖璧男執蒲璧又典瑞掌玉瑞玉器之藏注人執以
見曰瑞禮神曰器瑞符信也又祥瑞也徐曰天以人君有徳符將錫之以厯年錫之以五福先出此以與之為信也又州名本
唐筠州以土産篁竹名宋改瑞州)睡(説文坐寐也从目垂聲増韻今睡眠同稱)倕(人名堯時有工倕陸音如
字又音睡又支韻)○餧(於偽切羽清音説文食牛也本作萎从艸委聲今作餧廣韻餧飯也又賄韻)􁍈
(禮記内則實諸醯法益州有鹿􁍈取鹿殺埋令臭乃出食之○今増)委(委積牢米薪芻之總名注見本韻積字又末曰
委禮記學記或源也或委也注源泉所出委泉所聚陸音於偽切又支紙韻)骩(骩骳屈曲貌漢枚乘傳其文骩骳又
紙韻○毛氏曰案漢書骩骳字音委被然委被字皆有兩音舊韻収骩字入去聲骳字入去聲兩有未盡今皆作兩音収入仍
依被字例許令通押○毛氏韻増)○睢(香萃切羽次清音恣睢暴戻一曰自得貌後茍彧𫝊負功恣睢肆怒貌又
支齊韻)○位(喻累切羽次濁音蒙古韻音入魚母列中庭之左右謂之位从人立徐曰會意廣韻正也列也莅也
聖人之大寶曰位凡凡所當立者皆曰位古作立禮小宗伯掌神位注故書位作立鄭司農云古者立位同字古文春秋公即
位為即立)○為(于偽切音與位同助也増韻所以也縁也被也又護也與也又支韻)○類(五遂切半徴商
音説文□種類相似唯犬為甚故从犬頪聲今文但从　大廣韻善也法也等也又勤施無私曰𩔖集韻古通作□)禷
(説文以事類祭天神从示類聲書𩔖于上帝又師祭也詩是𩔖是禡注於内曰類於外曰禡)蘱(説文煎茱萸从艸類
聲又地名公羊𫝊宣十年伐邾婁取蘱○今増)率(計數之名又總率也易略例率相比而無應音𩔖周禮太宰注賦口
率出錢徐劉音𩔖又質韻○毛氏韻増)淚(目液又霽韻)○累(力偽切音與𩔖同事相縁及也増韻縈也
玷也古作纍或作絫前𡊮盎𫝊吾不足絫　公注古累字又支紙韻○已上屬媿字母韻)○季(居悸切角清音説文少稱
从子稚省廣韻小稱也又末也凡時之末月曰季月世之末曰季世又姓左傳季友)○悸(其季切角濁音説文心動
也从心季聲徐按靈光賦心愧愧而發悸詩垂帶悸兮)○隋(呼患切羽次清音周禮守祧既祭則蔵其隋鄭司農
注神前沃灌器名鄭𤣥云尸所祭肺脊黍稷之屬蔵之以依神或作綏禮記郊特牲祭黍稷加肺謂綏祭也集韻亦作墮挼又
支果韻○今増)○毁(況偽切音與隋同齓也廣韻男八嵗女七嵗而毁齓増韻隳之也又紙韻○毛氏曰凡成毁之
毁上聲莊子其成也毁也之𩔖是也非自壞而隳毁之則去聲孟子毁其宗廟之類是也惡聲今聞之毁譽則毁上聲譽去聲
孟子不虞之譽求全之毁是也忌其人而毁之媚其人而譽之則毁去聲譽平聲論語誰毁誰譽是也然論語譽字有音毁字
無音經子史中成毁之毁與隳毁之毁皆無音姑從通用唯讀書㸃校者不可不知○毛氏韻増)○侐(火季切音
與隋同静也詩閟宫有侐又職韻○毛氏韻増○已上屬季字母韻)○帥(所𩔖切次商次清次音將也本作衛通作
帥今將帥皆作此字増韻主也領也率也統也亦通作率詩旄丘方伯連率之職史建元年表殺其渠率○案曹憲文字指歸
云帥佩巾也或作帨字从巾今借為將帥帥師字借作率)率(捕鳥畢所以掩取又本韻質韻○已上屬怪字母韻)














　　古今韻㑹舉要卷十七

　　欽定四庫全書

　　古今韻㑹舉要卷十八

　　元　黄公紹　原編

　　熊　忠　舉要

　　去聲

　　五(未獨用)

　　旣(居氣切音與寘韻寄同説文小食也从皀旡聲徐引左傳日有食之既盡食之也一曰已也又姓吳王夫既之後通
作溉史記五帝紀溉執中而徧天下注古既字)漑(灌也又隊韻○増韻亦作洎誤今刪)曁(諸暨邑名又本韻寘
韻○毛氏韻増)○氣(丘既切音與器同説文□本作气雲氣也象形徐曰象雲起之貌今作氣即説文餼字也古作
㫓□廣韻道書作􁁿)乞(與也廣韻與人物也或書作□前朱買臣𫝊吏卒更□匄之師古音氣又□韻○毛氏韻増)
○禨(其既切音與芰同福祥又沐而飲也記玉藻進禨注飲作樂也沐必進飲盈氣也以新沐體虚補益氣故沐而
飲謂之禨又見微韻注)璣(珠不圓者又微韻)㡬(近也廣韻未巳也増韻將及也列子齊桓公破之降北國
㡬克舉又微尾寘韻○毛氏韻增)曁(及也音義與寘韻奇寄切同)刏(刲也周禮有刏衈毛牲曰刏羽牲曰
衈詳見微韻居希切注又泰隊韻)○毅(疑既切音與義同舊韻魚既切説文妄怒也本作毅从殳□□豕怒毛豎
也今文作毅一曰有決也廣韻果敢也左傳殺敵為果致果為毅又州名河東化外唐置毅州)藙(説文煎茱萸从艸毅
聲引漢律㑹稽獻藙一斗禮記三牲用藙爾雅謂之榝爾雅翼云古者膾春用葱秋用芥豚春用韭秋用蓼脂用葱膏用薤三
牲用藙和用醯獸用梅皆薰辛之物通志云欓子曰食茱萸曰越博雅欓越吳茱萸俱名藙内則所用藙欓子也)○沸
(方未切宫清音説文涫也本作􁍟从鬲沸聲徐按相如上林賦湁潗鼎􁍟或省作沸廣韻又泉涌出貌又泰勿韻○増韻􁍟字
重出今附)髴(髣髴見不審貌杜詩殺伐思髣髴或作􁑢前郊祀歌相放􁑢師古音昉沸又勿韻)誹(謗也増韻
非議也或作非前鼂錯𫝊非謗不治注讀曰誹又微尾韻)芾(小木盛貌詩曰蔽芾甘棠集韻或作茀又勿韻○説文本
从□艸木盛貌當作市俗作帀非)○費(芳味切宫次清音説文散財用也从貝弗聲徐曰財散出如湯沸然廣韻
耗也増韻糜也又本韻寘勿韻)○屝(父沸切宫濁音説文履屬从尸非聲徐按左傳屝屨資糧釋名草履曰屝曰不
借言賤易有宜各自髙不假借也方言屝麤屨絲作曰履麻作曰屝喪禮謂之菅屨前武紀唐虞畫象注犯宫者屝草屨也通
作菲記曲禮苞屨注或為菲前刑法志菲履赭衣而不純注扶味切與屝同)厞(説文𨼆也从厂非聲徐按楚辭𨼆思
君兮厞側記喪大記取廟之西北厞薪用爨之又集韻或作陫□又微韻)痱(爾雅病也廣韻熱瘡増韻風病或作腓又
避也通作萉前叙𫝊安滔滔而不萉兮卒憤身虖世注師古音扶味切又微賄韻前賈誼策病痱音平聲)○菲(薄也
又微尾韻○毛氏韻増)蜚(説文臭蟲負蠜也本作□从蟲非聲省作蜚左傳有蜚不為災不書通志即草蟲也春秋
書蜚以其能害稼本草謂之蜚蝱亦謂之蜚蠊又獸名山海經蜚如牛白首一目蛭尾行水則竭行草則枯見則有兵疫郭璞
贊云蜚之無名體似無害所經枯竭甚於鴆厲萬物攸懼思爾遐○又微尾韻)翡(説文赤羽雀从羽非聲詳見寘韻翠
字注)䠊(説文跀也从足非聲廣韻刖足也或作剕書剕辟疑赦集韻亦作□)費(姓也夏禹之後出江夏紂時有
費仲後漢汝南費長房孫盛蜀譜云益州諸費有名位者多又本韻寘勿韻○禮韻舊注邑名○案廣韻集韻注止云姓也監
本禮韻注又邑名今考論語固而近於費悲位切在寘韻地理沿革表無音今依集韻正之歐陽氏韻注引漢費直治易扶味
切乃在前費字下亦誤)狒(説文本作􁔊周成王時州靡國獻􁔊􁔊人身反踵自笑笑即上脣揜其目食人北方謂之
土螻爾雅􁔊如人被髪迅走一名梟羊俗謂山都今交州山中有之或作彿亦作􁋃文選呉都賦􁋃􁋃笑而被格又作􁘟
校獵賦蹈飛豹絹嘄陽師古曰嘄陽􁘟􁘟也人面黑身有毛集韻又作􁤮□)昲(乾也方言物乾曰昲列子肴未
昲○毛氏韻増)□(説文枲實也本作萉今作□或作蕡又書作黂爾雅黂枲實禮曰苴麻之有黂○毛氏韻増别出萉
字注引班固幽通賦誤今刪)䆏(説文稻紫莖不黏也从禾糞聲徐曰即今紫華稻)○未(無沸切宫次濁
音説文□味也六月之辰也五行木老於未象木重枝葉　也支辰名太嵗在未曰協洽前律厯志眛薆於未又猶未也)味
(説文滋味也从口未聲五味酸鹹甘苦辛又五味禮瘍醫以酸養骨以辛養筋以鹹養脉以甘養肉以滑養竅)○衣
(於既切音與意同服之也増韻著衣也又微韻)䵝(深黒也韓文徐偃王廟碑䵝䏞就滅○今増)○欷(於既
切音與戲同泣餘聲也増韻亦作唏)愾(説文太􁇃也从心氣氣亦聲引詩愾我寤歎又至也記愾乎天下矣又隊迄韻
左傳敵王所愾在隊韻)餼(説文饋客之芻米本作氣从米乞聲引春秋傳來氣諸侯徐曰气古雲氣字今文作餼詩
牲牢􁈰餼箋云牛羊豕為牲繫養者曰牢熟曰饔腥曰餼生曰牽疏云牲可牽行餼是已殺語餼羊注牲生曰餼是已殺未煑
説文或作䊠亦作既記中庸既廩稱事)熂(芟草燒之曰熂)霼(靉霼雲貌又尾韻)墍(仰塗也師古曰
即今仰泥書惟其塗塈茨又詩頃筐墍之詩緝曰塈从土本訓塗謂取之於地霑土濕也集韻或作□古作􁢋又至韻)□
(息也通作塈詩伊余來塈民之攸塈○今増)摡(博雅取也一曰拭也集韻或作□又隊韻)黖(物生貌選吳都
賦萬物蠢生芷芷黖黖○毛氏韻増○已上屬寄字母韻)○貴(歸謂切音與寘韻媿同説文本作䝿物不賤也从貝
臾聲臾音匱漢食貨志鹽鐵器苦惡賈䝿又商者少物䝿𨽻作貴釋名歸也物所歸仰也廣韻尊也髙也增韻貴賤之反又州
名春秋駱越地隋鬱州唐改貴州又姓陸終之後風俗通貴遷為廬江守説文古作□)瞶(極視見也一曰目無精也
又寘隊韻○毛氏韻増)○胃(于貴切音與偽同説文□穀府也从□从肉象形𨽻作胃白虎通脾之府穀之委
故脾稟氣於胃又西方宿名十四度為五穀之府記月令日在胃集韻或作􁋂○毛氏曰胃下从月偏旁肉字也又加月於旁
此後人妄添耳)謂(説文報也从言胃聲徐曰謂之是報之也廣韻言也告也増韻與之言也又事有可稱曰有謂失於
事宜不可名言曰亡謂非與之言而稱其人亦曰謂論語子謂子賤子謂仲弓是也指事而言亦曰謂詩謂天葢髙之𩔖是也
稱其言亦曰謂論語此之謂也其斯之謂與是也)渭(説文水出隴西首陽渭首亭南谷東入河杜林説夏書以為鳥
鼠山雍州浸也史注渭有三原並出鳥鼠山今名青雀山涇濁渭清又州名秦隴西郡後魏莊帝置渭州以渭水名唐没吐蕃
置於平涼)蝟(説文□蟲似豪猪从□胃省聲𨽻作彚爾雅彚毛刺今文作蝟陸佃云可治胃疾灸轂子云刺端分兩
岐者蝟如棘針者䖶蝟似鼠性獰鈍物少犯近則毛刺攢起如矢漢賈誼傳蝟毛而起或作猬選西京賦摣狒猬集韻亦作□)
㥜(博雅忼慨也曰心不安貌)　媦(説文楚人謂女弟曰媦从女胃聲公羊傳楚王之妻媦○今増)緯
(説文織横絲也从糸韋聲從曰經横曰緯緯在杼經在柚又家語南北為經東西為緯又天象定者為經動者為緯又緯書䜟
緯也)圍(繞也又微韻○毛氏韻増)彚(説文本作􁃣从木􁃣字之貌或作□今文書作彚一曰類也易以其彚征
集韻亦作􁀑○案諸韻蝟彚一字而彚𩔖之義不明監韻蝟彚各出而蝟蟲之字重見惟集韻别出説文□字亦作􁀑今考易
泰卦以其彚征吉注音謂古文作􁀑乃知□字今作彚𫝊寫譌矣○今增)○魏(虞貴切音與偽同本作□注見微韻
今人省山以為魏一曰地名春秋時晉地畢萬仕晉封魏城因以為國左傳魏大名也又象魏闕名象者法象刼者髙巍魯人
因謂教令之書為象魏左哀三年命蔵象魏周禮太宰象魏注疏周公謂之象魏雉門之外兩觀闕髙巍巍然孔子謂之觀春
秋定二年雉門災及兩觀觀者以其有教象可觀望又謂之闕謂闕中通門莊二十一年鄭伯享王于闕西辟注象魏也又州
名秦為東郡隋武陽郡唐改置斑川又姓)犩(獸名如牛而大肉重數千斤或作□又微韻)○尉(紆胃切音
與餧同説文□從上按下也从􁇒又持火所以熨繒也徐曰􁇒音夷安平也此㑹意𨽻作尉風俗通火斗曰尉俗曰候也後光
紀廷尉秦官聽獄必質於朝廷與衆共之尉平也故稱廷尉前百官志太尉秦官應劭曰自上安下曰尉武官悉以為稱又姓
左傳鄭大夫尉止又勿韻○案説文从􁇒从火从又又偏旁手字也持火所以申繒音畏今俗又加火作熨音鬱)慰
(説文安也从心叞聲一曰恚怒也通作尉前車千秋傳尉安黎庶師古曰尉安之字本無心後俗所加)蔚(説文牡蒿
也从艸尉聲詩匪莪伊蔚一曰草木盛貌増韻又文深密貌易其文蔚也有兩音又勿韻)霨(雲起貌)罻(説文
捕魚網从网尉聲徐按禮曰鷹祭鳥然後設罻羅又勿韻)畏(説文□惡也从田虎省徐曰鬼頭而虎爪可畏也㑹意
廣韻畏懼増韻忌也又心服也怯也古作□或作威古文尚書威畏同天威棐忱今文作畏記引書徳威惟威注讀作畏又天
明畏徐音威又灰韻○已上屬媿字母韻)○諱(許貴切羽次清音説文誋也从言韋聲又𨼆也又護短曰諱又生曰
名死曰諱)卉(草之總名詩卉木萋萋古作芔又芔然猶歘然也前相如上林賦芔然興道而遷義史記作喟然又藰莅
芔歙注師古曰林木鼓動之聲音劉利諱翕史正義作劉涖喟吸又屋韻注○已上屬諱字母韻)

　　六(御獨用)

　　據(居御切角清音説文杖持也从手豦聲廣韻依也引也増韻按也拒守也又姓出姓苑通作据漢揚雄傳三謩九据
集韻俗作㩀非)鐻(器名埤倉云形似夾鍾削木為之莊子梓慶削鐻又魚語韻○張氏𥙷遺)踞(説文蹲也从足
居聲増韻蹲踞獸直前足坐也又漢汲黯𫝊上踞廁視之廁臨髙垂下也廣韻又踑踞大坐也一作箕踞言傲坐申兩足以手
據膝形如箕通作倨漢張耳傅髙祖箕倨)倨(説文不遜也从人居聲徐曰不順廣韻倨傲或作裾荀埤下裾拘注與倨
同方也漢趙禹為人廉裾亦通作居前郅都傳丞相條侯至貴居也)鋸(説文槍唐也从金居聲廣韻刀鋸古史考孟莊
子作鋸)据(拮据手病詩予手拮据又魚韻)居(居居懷惡不相親比貌一曰處也詩維鳩居之又職思其居注
音去聲又止也詩日月其居又坐也周禮神位以猶鬼神示之居音紀慮切又支魚韻○毛氏韻增張氏補遺與倨同今正)
舉(稱引也禮記儒行其任舉有如此者徐音倨漢揚雄解嘲蔡滭雖噤吟而笑唐舉師古協音居御切崔駰達旨或望
色而斯舉音據又語韻○毛氏韻増)○去(丘據切角次清音説文厺又相違也从大厶聲廣韻離也増韻來去離去
相去去就之去又魚虞語韻)㰦(張口貌廣韻欠㰦通俗文張口運氣謂之欠㰦詩終風注嚏作㰦今俗云欠欠㰦㰦
又體倦則伸志倦則㰦或作呿莊子口呿而不合○毛氏韻増别出呿字誤)胠(脅也又魚語洽韻○毛氏韻増)○
遽(其據切角濁音説文傳也从辵豦聲一曰窘也徐曰傳驛車也禮大夫稱傳遽之言傳車尚速故又為窘迫也前嚴
助傳薄遽師古曰薄迫也遽速也廣韻急也疾也又猝也又魚韻○増韻亦作渠誤)蘧(蘧蘧有形貌莊子蘧蘧然周也
音渠又其據切又魚韻○毛氏韻増)懅(懼也慙也後王霸慙懅而退)醵(合錢飲酒禮記周禮其猶醵歟集韻
或作䣰)勮(説文務也廣韻動也又人名唐有王勮○毛氏韻増)詎(字林未知詞也又豈也或作巨前公巨能
入乎亦作渠詩庭燎注未渠央音其據切義與遽同言未便至夜分也又魚語韻○毛氏韻舊注與遽同今仍各出)○御
(魚據切角次濁次音舊音牛據切説文使馬也从彳卸徐曰卸解車馬也彳行也或行或卸皆御者之職也㑹意大司徒六藝
注五御鳴和鸞逐水曲過君表舞交衢逐禽左保氏疏鳴和鸞者和在式鸞在衡升車則馬動馬動則鸞和應逐水曲者隨逐
水勢屈曲而不墜水過君表者毛傳云褐纒旃以為門裘纒質以為槸閒容握驅而入擊則不得入穀梁傳云艾蘭以為防置
旃以為轅門以葛覆質以為𣙗流旁握御轚者不得入是過君表即褐纏旃是也舞交衢者御車在交道車旋應舞節逐禽左
者御驅逆之車逆驅禽獸使左當人君以射也又步輓輦車詩徒御不驚説文古作馭从又馬徐曰㑹意集韻或作御一曰侍
也進也又勸侑曰御記御食於君内則五日之御注謂侍夜勸息也釋名語也尊者將有所欲先語之亦言其職卑尊者所勒
御如御牛馬然又荀子御珽注尊者謂之御卑者謂之服御者言臣下所進御也又天子所止謂之御前曰御前書曰御書服
曰御服皆取統御四海之義又姓左傳有大夫御叔又語禡韻)禦(止也扞也拒也集韻或作衙亦作圉通作御又語韻
○毛氏韻増)語(説也告也増韻以言告人也又語韻)䱷(捕魚也禮䱷人一音御或作漁選揚雄解嘲或横江
潭而漁叶韻去聲又魚韻○毛氏韻増)○怚(將豫切商清音説文驕也本作㜘从女虘聲或作怚亦作姐晉嵇康
𫝊幽憤詩恃愛肆姐不訓不師集韻又作□)沮(水名注見魚韻又漸沮浸濕之地詩汾沮洳記王制沮澤注謂萊沛
下濕地又語韻)苴(茅苴注見魚韻又終軍白麟對苴白茅於江淮一音子豫切又魚虞語禡韻○毛氏韻増)○覰
(七慮切商次清音伺視也集韻或作䁦通作狙張良𫝊狙擊始皇○俗作覷非)狙(説文玃屬一曰狙犬暫齧人者揚子
狙詐注七余千預二切吳氏曰狙善詐故以為名又魚韻)蜡(周禮蜡氏掌除骴注骨肉腐臭䵷蟲所蜡又禡韻○張氏
補遺)○絮(息據切商次清次音説文敝緜也从糸如聲徐曰精者曰綿繭内衣護蛹者與其外膜緒雜為之曰絮一
曰冐絮頭上巾也又本韻)○著(陟慮切次商清音明也立也中庸明則著注著形之大者明著之顯者廣韻又補也
成也定也増韻又紀述也集韻本作箸古作□又本韻魚語藥韻)○翥(章恕切音與著同説文飛舉也从羽者聲
翔翥字集韻或作䬡○俗作上聲讀誤)庶(除毒蠱物也周禮有庶氏掌除毒蠱又本韻○今増)○絮(摛據
切次商次清音調也記毋絮羮注絮猶調也謂詳於味疏云就食器中調足鹽梅是嫌食惡又本韻)○處(昌據切音
與絮同所也詳見語韻注又州名隋置○俗作䖏非)○恕(商署切次商次清次音説文仁也从心如聲廣韻仁恕増
韻以已體人曰恕論語其恕乎已所不欲勿施於人伊川程氏曰中心為忠如心為恕集韻古作忞又本韻)庶(説文
□屋下衆也从广炗炗古文光字廣韻侈也又冀也近也幸也又庶㡬也又嫡庶嫡子一人餘為恕庶恕也嫡當也又姓又
本韻)○箸(遲據切次商濁音説文飯攲也从竹者聲徐曰今俗譌作筯史紂為象箸前張良𫝊借食前箸籌之廣韻
匙筯増韻挾也或作櫡史絳侯世家又不置櫡○禮韻舊出筯字)躇(躊躇不進貌漢武帝賦哀裵回以躊躇音去聲
又魚藥韻○毛氏韻増)著(朝内列位前五行志晉叔向曰朝有著定師古曰朝内有定處所音直庶切一曰門屏之
間又詩俟我於著乎而地理志師古曰地名濟南著縣又門屏閒或作宁詳見語韻宁字注又本韻魚藥韻記樂著太始前食
貨志黑子之著面並直略切○毛氏韻増)除(去也詩日月其除風雨攸除又開出也詩何福不除又魚韻)○女
(尼據切次商次濁音以女妻人書女于時孟子涕出而女於吳又語韻)○署(常恕切次商次濁次音説文部署也
各有所网屬也徐曰署置之言羅絡之若罘网也廣韻書也又官舍曰署國語位政之建也署位之表也謂表識也)曙
(旦也廣韻曉也集韻或省作暏)○飫(依據切羽清音説文燕食本作□引詩飲酒之□今文作飫廣韻飽也厭也或
作饇詩如食宜饇集韻亦作􁞶秗通作淤後廣成頌淤賜犒功與飫同)棜(承樽器如案無足記禮器大夫士棜禁注
斯禁也如今方案隋長局注棜長四尺廣二尺四寸深五寸無足赤中畫青雲氣菱苕華禁長廣同通局足髙三寸漆赤中棜
是轝名上有四周下無足今斯禁亦無足似木轝因名棜)淤(説文澱滓濁泥又方言水中可居為洲三輔謂之淤上林
賦行乎洲淤之浦集韻或作􁒾通作閼史河渠書填閼之水又魚韻)瘀(説文積血病从疒於聲増韻氣血壅宋玉九辯
形銷鑠而瘀傷○毛氏韻増)菸(蔫菸敗也廣韻臭草詩中谷有蓷注暵菸貌楚辭葉菸邑而無色○今増)○嘘
(許御切羽次清韻吹也韓文元和聖徳詩紫燄嘘呵音去聲又魚韻○毛氏韻増)○豫(羊茹切羽次濁音説文象
之大者不害於物从象予聲一曰逸也叙也廣韻安也厭也増韻遊也悦樂也又卦名又猶豫獸名性多疑居山中忽聞有聲
則豫上樹下上不一故不決者言猶豫禮記作猶與又州名書禹貢荆河惟豫州秦三川郡後魏置司州改豫州晉地理志豫
飾也言稟中和之氣性理安舒舒音豫又姓集韻或作舒余説文古作□)與(及也廣韻參與也増韻干也通作預)鸒
(説文卑居也注見魚韻)譽(説文稱也从言與聲又姓晉有平原太守譽粹詳見魚韻注)礜(説文毒石出漢
中从石與聲𧖟食而肥鼠食而死)藇(藷藇廣韻俗作蕷○禮韻本出蕷字今正)穥(禾稼謂之穥一曰穥穥黍
稷美也)歟(歎也詳見魚韻注○毛氏韻増)輿(舁車也増韻兩手對舉之車詳見魚韻注又地理志汝南郡平
輿故沈子國○禮韻本出轝字)預(先也安也集韻或作忬通作豫)澦(灩澦水名在瞿唐峽口灩澦如馬瞿唐莫
下灩澦如象瞿唐莫上集韻或作豫)悆(喜也通作豫)○慮(良橡切半徴商音説文謀思也从思虍聲思有
所圖曰慮慮猶縷也増韻憂也疑也又總計曰亡慮前漢書注師古曰舉凡之言無非思慮而大計増韻猶言多少如是無疑
也又姓又魚韻)爈(燒也南史山澤熂爈)鑢(説文錯銅鐵也从金慮聲徐曰摩錯之也或作䥨禮考工記注摩䥨
之器集韻或作鋁)□(詐也)濾(漉去滓也)勴(説文助也本作□从力非慮聲或作勴増韻又贊也勉也)
錄(寛省也太𤣥蹛于狴獄三嵗見錄王涯説通作慮史慮囚又屋燭韻○毛氏韻増)寠(貧無禮居或作窶又
侯虞韻○毛氏韻増)○茹(如倨切半徵商音説文飤馬也从艸如聲徐曰飤餧也一曰菜也茅根也易泰卦拔茅連
茹又食也受也詩柔亦不茹莊子不茹葷又測度也詩玁狁匪茹不可以茹又魚語韻)洳(説文漸濕也从水挐聲或
作洳詩汾沮洳又魚韻)如(似也左傳不如從長陸徳音讀蘇文忠和陶詩乃比藺相如音去聲又魚韻○毛氏韻増
○已上屬據字母韻)○楚(創據切商次清音心利也又辛痛集韻本作憷○毛氏韻増)○詛(莊助切次
商清音説文訓也从言且聲廣韻呪詛周禮詛呪注沮謂呪之使沮敗一曰大事曰盟小事曰詛詩以詛爾斯注以禍福之言
相要曰詛左傳詛射者反慮切或作□前五行志劉屈氂坐祝□要斬亦作謯前上官后𫝊祝謯後宫又作作詩侯作侯祝又
語韻)○疏(所據切次商次清次音條陳也又託也集韻或作○又魚韻)○助(牀據切次商濁音説文佐
也从力且聲廣韻又益也)耡(説文商人七十而鋤鋤耤税也引周禮以興鋤利甿音助又音鉏注謂起人民令相佐助
也通作助孟殷七十而助助者藉也集韻或作鉏筯又魚韻○已上屬顧字母韻)

　　七(遇與暮通)

　　屨(俱遇切音與遇韻據同説文履也从履省婁聲又鞮也徐曰鞮革履也周禮注禪下曰屨複下曰舄詩詁士冠禮夏
葛冬皮)鞻(四夷舞者所扉也周禮鞮鞻氏掌四夷之樂又尤韻○増韻併與屨同今仍各出)句(詞絶也文
詞止處曰句詩關雎注疏古謂之言秦漢以來乃有句稱論語注此我行其野之句句必聨字而言句者局也聨字分疆所以
局言者又虞尤麌有韻)絇(纑繩廣韻絲絇又虞韻○禮韻舊注絲數誤)蒟(木實可為醬詳見麌韻注)瞿
(説文鷹隼之視也从隹瞿亦聲徐曰驚視貌㑹意禮記檀弓曽子聞之瞿然又瞿瞿如有求而弗得注疏云眼目速瞻之貌玉
藻親容瞿瞿注不審貌詩狂夫瞿瞿注無守貌謂精神不直志無所守又詩良士瞿瞿注顧禮義也或作懼漢東方朔𫝊懼然
易容後申屠剛𫝊懼然自刻又虞韻)○驅(區遇切音與去同馬馳也又逐也禮大司馬驅逆之車詩載驅並炁音去
聲公羊傳驅除又去聲又虞魚尤韻)○懼(衢遇切音與遽同説文恐也从心瞿聲集韻或省作瞿古作□□)具
(説文共置也从外目省古以具為貨徐曰㑹意廣韻備也辦也又器具也又詩則具是□詩詁云具也又姓左傳有具丙○周
禮内饔掌共注共當為具)□(寒□餅屬通作具)颶(海中大風韓愈赴江陵詩颶起最可畏注嶺南録異云嶺
嶠夏秋雄風曰颶□千里投荒雜録云南方颶風以其四面風俱至蘇文忠颶風賦颶風者具四方之風永嘉人謂之風癡○
毛氏韻會)○遇(元具切音與御韻御同説文逢也从辵禺聲徐曰遇之言相偶也榖梁不期而㑹曰遇又冬朝之名
又待也賈誼傳上設禮義廉恥以遇其臣又姓風俗通云漢有遇冲為河内太守)寓(説文寄也从宀禺聲或作寓通
作偶)禺(説文禺母猴屬頭似鬼从田从内徐曰肉禽獸迹也又冬虞韻)虞(度也又娯樂也揚雄賦反五帝之虞
協韻去聲○毛氏韻增)○芌(王遇切音與御同説文天葉實根駭人故謂之芌从草亏聲徐曰芌猶言吁也吁驚
詞芌狀如䠓鴟故駭或作芋前東方朔傳關中宜薑芋師古曰芋葉似蒻荷而長不圓其根正白可食亦有紫者杜詩紫収岷
嶺芋本草一名士芝)􁓛(爾雅注江東呼美人虹為􁓛音王遇切又虞韻○毛氏韻増)吁(歎也廣韻疑怪辭又虞
韻○毛氏韻増)羽(鳥翅又羽音詳見虞韻羽字注二聲合通押○舊注羽毛之羽在上聲者非非是)雨
(説文水從雲下也一象天冂象雲水靈其間也自上而下曰雨詩雨雪其雱雨我公田又麌韻○案説文雨本去聲今風雨字
在上聲而雨下之雨在去聲)○足(子遇切音與椇同一云足恭便僻貌又周禮地官注足其不足曰足又燭韻)
○娶(逡遇切音與御同説文取婦也从女取聲通作取詩韓侯取妻)趣(説文疾也从辵取聲引史記欒布使
趣陽又向也又行之速也又督迫也禮記月令仲秋趣民收斂季秋乃趣獄並七住切又指意也孝經序㑹五經之指趣或作
趨詩巧趨蹌兮前漢注趨讀曰趣謂趣向之史記燕世家士争趨燕通作取史始皇紀夷主以為名異取以為髙前酷吏𫝊取
為小治姦益不勝又虞有沃韻)○聚(從遇切商濁音説文㑹也从􁂁取聲一曰邑落曰聚前漢音義大曰鄉小曰
聚集韻或作鄹又麌韻舊制許通押)□(説文土積也从土聚省聲徐曰今爾雅書注聚字多如此)冣(説文積也
从同取取亦聲徐曰古以聚物之聚為冣上必有覆冐之也亦通作聚○今增)○注(朱戊切音與著同説文灌也从
水主聲増韻灌注水流射也又眷注意所主也前漢書天下安注意相又側注漢髙山冠名其體側立而曲注或作屬禮考工
記犀甲十屬注上旅下旅札續之數疏云取注著意一葉為一札亦作主荀子主量必平以法與注同○周禮瘍醫祝藥讀如
注荀子紸纊同○禮韻續降屬字别出増韻主祝紸三字别出今並正)註(拏也方言南楚謂之支註一曰解也識也
廣雅疏也通俗文記物曰註通作注)炷(燈也燼所著者又麌韻○前武紀光集于靈壇一夜三燭音注與炷同)鉒
(博雅署置也一曰以物送終謂之鉒○平水韻増)䪒(戎服蔽䣛也一曰皮袴通作注左傳有韎韋之跗注杜預曰韎
赤色附注戎服若袴而屬於附與袴連者)澍(時雨或作霔詳見殊遇切注○禮韻舊出霔字今正)咮(蟲喙集韻
或作註通作注周禮考工記以注鳴者又宥韻)鑄(説文銷金也从金壽聲廣韻鎔鑄也一曰國名又姓堯後以國為氏
古作□)馵(説文馬後左足白也从馬二其足引易為馵足徐曰指事陸佃云馬足葢取其躁故二絆其足言制之而
動今字書馵从馬一絆其足馵二絆其足􁁍口其足又詩駕我騏馵爾雅云膝皆白惟馵四骹皆白驓)駐(株遇切音
與著同説文馬立也从馬主聲増韻止馬)軴(車止也○平水韻増)柱(牚也刺也漢書連柱五鹿君又前天文志
三淵葢五車之三柱晉灼音注又麌韻○毛氏韻増)住(立也廣韻停手又本韻○毛氏韻増)□(説文馬不行也
从辵□聲或省作□又冬韻○毛氏謂増)○戍(舂遇切音與絮同説文守邊也从人持戈徐曰會意廣韻又遏也舍
也)隃(西隃鴈門地名又虞蕭韻)輸(委也送也漢有三輔委輸官増韻凡以物送之曰輸音平聲指所送之物
曰輸音去聲委亦去聲史扁鵲𫝊因五蔵之輸又虞韻)束(約也周禮司約注約言語之約束約音於妙切束詩注切
又沃韻○毛氏韻増)○住(㕑遇切音與箸同止也又姓出姓苑)○樹(殊遇切音與御韻署同説文生植之
總名从木尌聲徐曰樹之言豎也廣韻立曰樹又姓出姓苑集韻古作尌□)澍(説文時雨生萬物从水尌聲尌音豎
又本韻)裋(説文豎使布長襦从衣豆聲集韻或作□前貢禹𫝊穅豆不贍裋褐不完師古曰䄈者童豎所著褐毛
布衣○今増)○嫗(威遇切音與飫同説文母也廣韻老嫗又禮記煦嫗覆育注以氣曰煦以體曰嫗又麌韻)饇
(飽也音義與御韻飫同)嘔(和悦貌前王褒𫝊嘔喻受之應劭讀又虞尤有韻)燠(燠咻痛念之聲集韻或作
噢又麌號屋韻)○煦(吁句切音與嘘同説文烝也一曰赤貌一曰温潤)昫(説文日出温也从日句聲又昫
行縣名)呴(氣以温之也或作欨亦作咻休周禮考工記夫角之末休於氣通作煦禮記嫗煦覆育)䣱(説文
醉醟也从酉句聲或作酗書沈酗于酒以酒為凶曰酗前趙充國𫝊醉酌羌人師古曰即酗字醉怒曰□)○裕(俞戍
切音與豫同説文衣物饒也从衣谷引易有孚裕無咎徐按易謙徳之裕也廣韻道也容也寛也集韻又書作䘱)欲
(貪也注見沃韻俞玉切又潘岳西征賦泊恬静以無欲或作慾詩螽斯注情慾亦音喻○毛氏韻増)籲(説文呼也从頁
籥聲引書無辜籲天一曰和也)諭(説文告也从言俞聲及其未悟告之使曉廣韻譬諭也諫也又姓東晉有諭歸撰西
河記集韻或作喻)覦(欲也前游俠𫝊覬覦一音諭又虞韻○今増)俞(呴俞色仁也又前王子侯表俞閭煬
侯注師古音喻又虞韻○今増)瘉(病也詩交相為瘉又虞韻○毛氏韻増)○屢(龍遇切音與慮同數也增
韻頻數又疾也或作婁詩婁豐年集韻古作□)僂(痀僂身曲病莊子痀僂承蜩一音屢増韻尫僂又尤虞宥韻○毛氏
韻増)○孺(儒遇切音與茹同説文乳子也从子需聲一曰輸也輸尚小也徐按史記孺子可教禮大夫曰孺人猶言
小童也爾雅屬也詩和樂且孺程氏曰親慕之意小兒親慕父母謂之孺子書孺子幼小之稱又姓集韻或作􁆐)乳
(育也莊子盗跖聲如乳虎如注切前蘇武𫝊羝乳注顔音人喻切又麌韻○已上屬據字母韻)○顧(古慕切角清音
説文還視也从頁雇聲詩顧瞻周道箋云回首也書顧命注鄭𤣥曰臨終出命故謂之顧顧將去意廣韻又眷也又發語詞漢
志贊顧古為之有數唐書贊顧不諒哉又韋顧二國名又姓出吳郡集韻古作□俗作頋非是頋古文脣字○書我不顧行遯
徐音鼓詩曰月寜不我顧徐協韻音古禮記君子寡言而行以成其徳注鄭曰寡當為顧聲之誤也音古)雇(傭也説文
注見麌韻後五切今相承假借為雇賃字通作顧前平紀女子犯罪出顧山錢鼂錯𫝊斂民財以顧其功師古曰顧讎也若今
言雇賃也亦通作故史馬唐𫝊注漢軍法故行與雇同又麌韻)固(説文四塞也从囗古聲徐按淮南子謂九州之險為
九州之塞大汾也黽阸也荆皖也方城也殽阪也井陘也令庇也句注也居庸也一曰堅也一曰再辭禮記投壺敢固以請注
固之言如故固辭言如故辭者重辭也又本然之辭孟子固所願也廣韻一也常也増韻又執滯也集韻古作怘)凅
(塞凝閉也西京賦凅隂沍寒)錮(説文鑄塞也从金固聲徐曰鑄銅鐵以塞隙也後漢有黨錮謂塞其仕進之路也廣
韻禁錮重繫也)鯝(魚腸杭越問謂魚胃為鯝○平水韻増)稒(稒陽縣名前地理志五原治稒陽屬并州集韻
或作㧽○今増)痼(説文久病也本作㽽从疒古聲今作痼徐按劉楨討反嬰沈痼疾竄身清漳濱一曰小兒口生瘡通
作固禮記月令國多固疾亦通作錮賈誼𫝊必為錮疾)故(説文使為之也从支古聲徐曰故使之也廣韻舊也事也
又禮記曲禮疏故者承上起下之語又大故喪事也又前蘇武　𫝊物故師古曰謂死也言其同於鬼物而故也魏臺訪問物故之
義高堂隆答曰物無也故事也言死者無所復能於事又姓通作固史記晉世家必問於遺老而咨於固實韋昭曰故事之是
者)酤(一宿酒又賣也注見虞韻攻乎切詩無酒酤我鄭音故漢摧酤注工護切又麌韻)沽(酪也注見虞韻
攻乎切又麌韻○増韻併與酤同今正)詁(訓也通古今之言也注見麌韻果五切通作故前賈誼𫝊為左氏𫝊訓故
師古曰故者通其指義増韻按師古云今俗本改毛詩故訓𫝊作詁失之訓者釋所言之理故者明所載事物之故)蠱
(事也惑也注見麌韻果五切又易蠱卦陸氏一音故又馬韻○毛氏韻増)○庫(苦故切角次清音説文兵車蔵也从
車在广下廣韻貯物舍又姓風俗通云古守庫大夫之後以官為氏)袴(説文脛衣也本作絝从糸夸聲或作絝漢外戚
𫝊窮絝注今之緄襠袴又馬禡韻)胯(股也一曰奎也集韻或作跨亦作□又麻馬禡韻)○誤(五故切角
次濁音説文謬也从言呉聲通作悞揚子陳平之無悞)悞(欺也又惑也通作誤荀子誤於亂説増韻併與誤同今仍
各出)悟(覺也廣韻心了集韻古作□籒　作□通作寤前項羽贊尚不覺寤)晤(説文明也从曰吾聲引詩晤辟
有摽又對也詩可與晤語或作旿)䎸(聽也○平水韻増)捂(斜相抵觸也前司馬遷𫝊或有抵捂注師古曰
抵觸也捂相支拄不安也史記序今屋梁上斜柱是也斜觸謂之捂下觸謂之抵抵捂言其參差也通作梧前項籍𫝊莫敢枝
梧注如淳曰音悟巨瓚曰小柱為枝邪柱為梧又虞韻)梧(魁梧大貌前張良𫝊贊注師古曰魁大梧者言可驚悟又
虞韻○増韻併與捂同今各出)忤(説文逆也本作啎从午吾聲今作忤或作牾前王莽傳𫝊所牾意亦作午荀子午其
軍禮記午其衆以伐有道又作蘁莊子使人乃以心服而不敢蘁之通作悟史記韓非𫝊大忠無所拂辭悟言無所擊排拂當
為怫悟忤古字假借亦通作迕前食貨志好惡乖迕)逜(爾雅相干逜也)寤(説文寤覺而有言曰寤从㝱省吾聲
一曰晝見而夜㝱也増韻寐覺也説文或作□)遻(遇也前班固賦乘髙而遻神或作􁒜莊子􁒜物不慴亦作迕又作俉
史天官書其人逢俉化言通作牾屈原懷沙賦重華不可牾兮注王逸曰逢也)㦍(倉卒也後寒朗𫝊錯㦍不能對注五
故切○増韻本出愕字誤)○妒(都故切徵清音説文婦妒夫也从女户聲史項紀嫉妒吾躬或作妬詩螽斯注以色
曰妒以行曰忌婦妬曰妬夫妬曰媢)奼(美女也○毛氏韻増本出姹字誤)㓃(説文奠酒爵也从冖託聲引周
書三宿三祭三㓃徐曰奠置也言三進三祭三醊置爵於地也爵有羃冂冒之也今文尚書作咤集韻或作宅詫又禡韻○監
韻舊作□誤今正)秅(禾束也十稯曰秅四百秉也周禮掌客三秅又縣名在濟隂成武集韻或作秺前功臣表秺侯
商丘成)蠹(説文木中蟲从䖵橐聲或作螙象䖵在木中形集韻亦作□○増韻作蠧誤)斁(説文敗也本作
□从歺睪聲引商書彞倫攸□今文尚書作斁集韻或作□亦作睪又昔韻)○兔(土故切徴次清音説文□獸
名象踞後其尾形陸佃云兔吐也明月之精視月而生故曰明視咀嚼者九竅而胎生獨兔八竅五月而吐子通作菟前賈誼
𫝊搏畜菟嚴延年𫝊韓盧取菟　歐陽氏曰兔从免字加一點俗作兎非)鵵(鳥名爾雅鶅鵵一曰木鵵○平水韻増)
菟(菟絲草名○毛氏韻増與兔同今别出)吐(寫也出也舒也歐也又麌韻)○度(徒故切徵濁音
説文□法制也从又庶省聲徐曰又手也布指知尺舒肱知尋故从手五度分寸尺丈引周禮明堂度九尺筵又躔度周天
三百六十五度四分度之一一度一千九百餘里洛書甄曜度一度為千九百三十二里天地相去十七萬八千五百里又鐸
韻)渡(説文濟也从水度聲廣韻過也去也集韻或作□通作度前賈誼𫝊度江河亡維楫)鍍(塗金也飾物也
集韻或作塗又虞韻)○笯(奴故切徵次濁音説文鳥籠也从竹奴聲徐按楚辭鳯凰在笯又虞麻韻)怒(説文
恚也从心奴聲或作㣽□又麌韻○増韻許於上去二聲通押)○布(博故切宫清音説文□枲織也从巾父聲本从
□非从□本作□𨽻作布葢省文也徐曰古衣帛助之以狐豹熊虎之皮故為巾惟布為宜小爾雅麻紵葛曰布一曰散也爾
雅祭星曰布謂散食於地廣韻陳也又錢别名周禮錢行之曰布蔵之曰泉漢志布於布錢之流布廣於布帛又姓陶偘列𫝊
有江夏布興又或作尃史司馬相如𫝊尃結縷又雲尃霧散注古布字通作抪前中山靖王𫝊塵埃抪散)抪(擊也持也)
圃(種菜曰圃又圃田鄭地列子居鄭圃又麌韻)○怖(普故切宫次清音説文惶也本作悑从心甫聲或作
怖廣韻惶懼也)鋪(設也陳也賈肆也一曰鋪首著門銜環者又虞韻○毛氏韻増)誧(謀也又虞麌韻○毛氏韻
増)○步(蒲故切宫濁音説文□行也从止□相背□音撻爾雅堂下謂之步步布也堂下布武白虎通云人踐
三尺法天地人再舉足步備隂陽也司馬法六尺曰步又輦行曰步書王朝步自周輦行也後世稱輦曰步輦謂人荷而行不
駕馬又徒鼓瑟謂之步又水際曰步韓文羅池廟碑步有新船又姓○毛氏曰从□當作□作少誤)□(習馬步也通作
步左傳左師見夫人之步馬也○今増)荹(説文亂草徐曰部歛之也○平水韻増)捕(説文取也从手甫聲
増韻摛也)哺(説文哺咀也从口甫聲廣韻食在口也又口飼也韓文詩雞來哺其兒通作餔孟子徒餔啜也)餔
(餹餔餌也集韻或作䊇□○禮韻本出䊇字)酺(㑹聚飲食也一曰災害之神馬病蝗螟皆祭之周禮族師祭酺注酺
者為人物災害之神集韻或作脯○校人冬祭馬步注杜子春云步當為酺)鞴(鞴靫盛箭室通作步又一名箙又寘
屋韻○毛氏韻増)○暮(莫故切宫次濁音説文□日且㝠也从日在茻中□本作莫徐曰平野中望日且莫將
落如在艸茻中也今俗作暮又姓)慕(説文習也从心莫聲一曰思也於文心莫為慕莫亦模也愛而習翫模範之也
増韻又系戀也)募(説文廣求也从力莫聲増韻又招也)墓(説文丘也从土莫聲鄭𤣥曰冡塋之地孝子所思慕
之處禮記檀弓墓而不墳注墓謂兆域今之封塋也土之髙者曰墳周禮墓大夫注疏庶人不封不樹故不言塜而云墓)謨
(謀也前叙𫝊叔孫是謨合韻音慕○毛氏韻増)慔(説文勉也从心莫聲徐按　爾雅自勉强也○平水韻増)○付
(方遇切次宫清音説文□予也从手持物以對人曰付㑹意増韻授也又本韻)　傅(説文相也从人尃聲又師傅官
名傅傅之徳義又本韻虞韻)□(説文華葉布也从艸傅聲)賦(説文歛也从貝武聲徐曰分也分取之分也爾
雅量也廣韻又班也又詩有六義一曰賦釋名敷布其義漢書不歌而頌曰賦又書禹貢厥賦惟上上錯注賦謂土地所生以
供天子又周禮太宰八則五曰賦注賦口率出錢又前刑法志畿方千里有税有賦税以足食賦以足兵戎馬車徒干戈素具
故亦謂兵師為賦左傳悉索敝賦是也又貢士曰賦前鼂錯𫝊以臣充賦猶民歸賦於縣官故曰上以正取謂之賦又發施也
詩賦政于外又給與也責取也禀受也)富(説文備也詳見宥韻方副切注○案説文富福務切舊韻但於宥韻収入
今増)○赴(芳遇切次宫次清音説文趨也从走仆省聲廣韻奔赴爾雅至也)訃(告也廣韻告喪也通作赴
禮記雜記凡訃於其君注作赴)仆(説文頓也从人卜聲廣韻僵仆也或作踣莊子申徒狄因以踣河亦作掊史吕后紀
掊兵罷去集韻又作䞳趏又宥徳屋韻)簠(祭器廣韻簠簋詳見麌韻匪父切毛氏韻増許於平上去三聲通押)○
副(貳也又后夫人首飾詳見宥韻敷救切○詩副笄六珈注芳富切○今増)報(疾也禮記喪服小記報葬注讀
為赴疾之赴謂不及期而葬又號韻○今増)○附(符遇切次宫濁音迎也託也廣韻寄也增韻依也麗也又益也
又詩予曰有疏附注率下親上曰疏附又姓晉書有附都)胕(肺胕也通作附前劉向𫝊臣幸得託肺胕注肝肺相附著
又衛青𫝊注肺胕謂親戚若身之於心膂○平水韻増)祔(説文後死者合食於先祖从示付聲又合葬曰祔或省作
付周禮大祝付練祥掌國事注付當為祔祭先王以祔後死者)駙(説文副馬也一曰近也疾也又駙馬都尉官名漢武
帝置掌駙馬魏晉尚公主並加之或作䮛)鮒(説文魚也从魚付聲徐按鮒小魚也陸佃云此魚旅行吹沬如星以相即
謂之鯽以相附謂之鮒爾雅翼鮒似鯉色黑古謂鰿今作鯽又易井谷射鮒注子夏云蝦蟇莊子涸轍之鮒集韻或作□)柎
(楄柎藉尸木増韻榆柎木名又周禮疾醫注榆柎黄帝時醫一作俞柎史記作俞跗揚雄𫝊作臾跗又虞韻)坿(白坿
前相如賦雌黄白坿蘇林曰白坿白石英也○毛氏韻増)跗(足上也莊子沒足濡跗○禮韻續降)傅(著也詩亦
傅于天左傳毛將安傅又周禮小宰聽稱責以傅别注券書傅著約束於文書别為兩兩家各得一又蕭何𫝊關中老弱未傅
者悉詣軍注民年二十三為正年五十六衰老乃得免今老弱未傅者未二十三為弱過五十六為老傅著也言著名籍給公
家徭役又牽合曰傅㑹○禮韻續降)賻(助也所以贈終布帛曰賻公羊𫝊錢財曰賻榖梁傳歸生曰賻)負(擔也
背荷也孤負也从人从貝俗作負又有韻注○毛氏韻増)萯(王萯草名又有韻注○毛氏韻増)偩(偩抱也又
有韻注○毛氏韻増)婦(妻也詳見有韻扶缶切注又白居易琵琶行音附○毛氏韻増)○務(亡遇切次宫次
濁音説文趣也从力敄聲徐曰言趣赴此事也廣韻事務也専力也)婺(説文不繇也从女敄聲一曰婺女星名又州名
漢屬㑹稽西部都尉陳置縉州隋平陳以地當婺女之分置婺州)瞀(目不明一曰俯視又尤韻)騖(説文亂馳
也从馬務省聲漢書音義云直騁曰馳亂馳曰騖)鶩(本作䨁􁊻鶵也或作鶩増韻舒鳧鴨也又屋韻)霧(説文
地氣發天不應也本作霚从雨敄聲徐曰釋名云霚冒也今俗作霧元命包曰隂陽亂為霧氣䝉冒覆地之物也説文籒作雺)
○作(臧祚切商清音造也後廉范𫝊范叔度來何暮不禁火民安作俗作做非是又箇鐸韻○毛氏韻増)○措
(倉故切商次清音説文置也从手昔聲廣韻舉也投也増韻安著也施布也或作厝前賈誼𫝊抱火厝之積薪之上通作錯史
秦紀舉錯必當)錯(金塗謂之錯又姓太宰後集韻本作䥄又鐸韻○増韻併與措同今仍各出)醋(説文醶也
本作酢从酉乍聲徐曰今人以此為酬酢字反以醋為酢字時俗相承之變也禮記内則漿注酢胾雜記下無鹽酪注酪酢胾
今作醋又鐸韻)○素(蘇故切商次清次音説文白緻繒也本作□从糸􁄗取其澤也𨽻作素質也列子太素者質之
始也又空也左傳僖二十八年其衆素飽注空也序素王注家語齊太史子餘歎美孔子言天其素王之乎言無位而空王之
也故舊平常曰雅素又霍光𫝊注菜食無肉曰素食又生帛也禮記雜記純以素又姓○増韻从生从糸誤)愫(誠也
真情也通作素)榡(器未飾也通作素周禮稾人獻素注形法定為素○今増)傃(向也衣循其常分曰傃通作素
禮記中庸傃其位而行注讀曰素今本作素又素𨼆行怪注讀如攻城攻其所傃之傃傃猶鄉也謂方向辟害晦庵朱氏曰漢
書作索葢字之誤○荀子蘇刀者死注讀為傃)嗉(鳥吭容食處爾雅其粻嗉)訴(説文告也本作□从言㡿聲今
文作訴廣韻又訟也毁也説文或作􁝈亦作愬詩薄言往愬論語膚受之愬)㴑(説文逆流而上曰㴑洄㴑向也水欲
下違之而上也一曰順流而下曰㴑游逆流而上曰㴑洄或作遡揚子其遡於日乎亦作溯又作泝左傳沿漢泝江注杜預曰
沿順流泝逆流)塑(埏支象物也古今竒字或作塐揑土容也通作素○禮韻本出塐字)○祚(存故切商濁音
説文福也从示乍聲廣韻禄福也)胙(説文祭福肉也从肉乍聲又建置社稷曰胙左傳胙之土而命之氏正義云胙
報也有徳之人必有美報又守社稷曰胙左傳無克胙國又福之使社稷之長曰胙揚子天胙明徳又國名)飵(相謁
食也○平水韻増)阼(説文主階也从􁂅乍聲廣韻東階也禮記冠於阼注疏主人接賓處)葄(藉也唐李揆𫝊
葄枕圖史○毛氏韻増)○數(雙遇切音與疏同枚也廣韻算數也周禮有九數方田梁米差分少廣商功均輸方
程贏不足旁要世本曰𨽻首作數又名數之數禮記表記取數之多者仁也又麌覺韻)捒(裝捒○平水韻増)○
汙(烏故切羽清音説文薉也从水于聲一曰小池為汙廣韻又染也集韻或作洿□)□(貪也集韻本作□通
作汚亦作洿前貢禹𫝊洿朝之臣)惡(恥也憎也集韻或作䛩又虞禡鐸韻)䜑(相毁也○平水韻増)堊
(白飾也涂也禮記喪大記既練居堊室既祥黝堊注地謂之黝牆謂之堊疏云黝黑也平治其地令黑堊白也新塗堊牆屋令
白稍飾故又周禮注素車以白土堊車薻車以蒼土堊車又鐸韻○毛氏韻増)嗚(歎傷也後漢袁安𫝊喑嗚流涕注一
故切又虞韻○毛氏韻増)○謼(荒故切羽次清音説文􁏝也从言虖聲廣韻號呼也前息夫躬𫝊痛入天兮嗚謼師
古音火故切或作嘑孟子嘑爾而與之亦作呼左傳周麾而呼史楚世家疾呼曰靈王至矣漢書内呼字皆去聲又虞韻)
戽(戽斗抒水器○今増)○護(胡故切羽次清次音説文捄視也廣韻助也増韻擁全之也)濩(布濩
散也)頀(大頀湯樂名通作濩左傳見舞韶濩者亦通作護荀子武象起而韶護廢)䪝(佩刀飾也○平水韻増)
穫(焦穫地名在周詩整居焦穫又鐸韻○禮韻續降)互(差也又交互也又周禮鼈人掌取互物注鄭司農曰
有甲者䓣胡龜鼈之屬又牛人共牛牲之互鄭司農謂互者福衡之屬𤣥謂若今屠家懸肉格)枑(説文行馬也从木互
聲周禮設梐枑再重徐按周禮掌舍之職若今行馬以為衛也漢魏三公門視行馬枑者交互其木以為遮闌也)冱
(固寒也廣韻寒凝也禮記月令沍塞注疏沍閉也謂堅固之隂閉塞不通陽處通作涸漢郊祀志秋涸凍五行志金鐵冰滯涸
堅不成與沍同)瓠(説文匏也从𤓰夸聲徐曰𤓰根秪柔弱又康瓠瓦為之爾雅康瓠謂之甈康空也楚辭斡棄周鼎寶
康瓠兮又姓淮南子瓠巴善鼓琴又虞韻)嫮(美容貌或作嫭前揚雄𫝊知衆嫭之嫉妒兮又麌韻)涸(水竭也謝
惠連雪賦焦溪涸又鐸韻)○路(魯故切半徴商音説文道路也从足各徐曰道路人各有適一曰道容三軌曰路爾
雅一達謂之道路釋名云露也言人所蹈而露見也又大也周禮閽人注路門大也人君所居皆曰路以大為名又勞弊也孟
子是率天下而路也又姓又鐸韻)璐(説文玉也从玉路聲)露(説文潤澤也从雨路聲五經通義云和氣津凝
為露蔡邕月令云隂之液也白虎通云露者霜之始又見也左傳昭元年勿使有所壅閼湫底以露其體列子形其露又姓漢
有上黨都尉露平)簬(説文箘簬竹名从竹路聲引夏書惟箘簬楛集韻或作□古作簵)鷺(説文白鷺也从
鳥路聲爾雅鷺舂鉏郭璞云頭翅背上皆有長翰毛陸璣云水鳥也好潔而白腳長喙長頭上有毛數十枚長尺餘楚威王時
有朱鷺又鼓吹朱鷺曲集韻或作□亦作□鴼)潞(説文冀州浸从水路聲徐按周禮潞出歸徳縣漢書云潞縣古潞子
國又州名隋上黨郡唐為潞州宋隆徳府)輅(説文車軨前木也从車各聲徐曰各非聲當从路省文釋名天子乘玉輅
以玉飾車輅亦車也謂之輅者言行於道路通作路周禮巾車王五路玉路以祀金路以賓同姓以封象
路以朝異姓以封革路以即戎以封四衛木路以田以封蕃國王后之五路重翟厭翟安車翟車輦車左傳篳路注杜預曰柴車也又禡麥韻前婁
敬傳脱輓輅在入聲)賂(説文遺也从貝路省聲以財與人也○已上屬顧字母韻)













　　古今韻㑹舉要卷十八

　　欽定四庫全書

　　古今韻㑹舉要卷十九

　　元　黄公紹　原編

　　熊　忠　　舉要

　　去聲

　　八(霽與祭通)

　　罽(居例切音與寘韻寄同説文魚网从网㓹聲徐曰今謂織皮為罽又罽賓國名隋漕國居葱嶺南)􁆮(説文
西胡毳布从糸罽聲廣韻織毛為之若今毼及鸜毹之𩔖集韻或作□□通作罽前髙紀賈人毋得衣錦繡綺縠絺紵罽)
□(井一有水一無水曰□)猘(狂犬集韻或作□)○愒(去例切音與器同説文息也从心曷聲詩
不尚愒焉汔可小愒徐曰愒猶憇也今文或作憇亦作□詩召伯所□爾雅同亦作偈前揚雄賦度三巒兮偈棠梨師古讀曰
憇集韻又作□又奉薛韻○禮韻本出憇字)掲(説文髙舉也从手曷聲又褰裳渡水由膝以下曰掲論語淺則掲又
月曷薛韻)䔾(䔾車香草爾雅䔾車氣輿謝嶠讀通作掲楚辭畦留夷與掲車又屑韻○今増)甈(爾雅康瓠謂之
甈又破也周官牧人注毁甈用尨釋文丘例切又本韻○今増)○偈(其例切音與支同武貌前揚雄賦旟旐郅掲師
古曰竿杠之狀前陳湯𫝊西破呼偈服䖍曰小國名)碣(山名書夾右碣石韋昭讀又碑碣也或作嵑後竇憲𫝊封神丘
兮建隆嵑注方者謂之碑圓者謂之碣嵑亦碣也又屑月韻○今増)○劓(牛例切音與議同去鼻刑集韻本作劓)
甈(燥也破䘫也揚子剛則㓷注五計切○禮韻續降○俗呼入聲如臬字者誤)○帝(丁計切徴清音説文
□諦也王天下之號也从二來二古文上字束千陽切刺也審諦之也易緯帝天號也徳配天地不私公位稱之曰帝呂氏
春秋曰帝者天下之所適王者天下之所往帝天號王人稱爾雅君也尚書五帝少昊顓頊髙辛唐堯虞舜又五人帝大皥炎
帝少昊顓頊黄帝又天之神也程氏曰以主宰謂之帝五天帝青帝靈威仰赤帝赤熛怒白帝白招拒黄帝含樞紐黒帝叶光
紀)諦(説文審也从言帝聲集韻或作諟諦)締(結不解也又本韻齊韻○舊韻注引過秦論締字在此誤今正)
蔕(説文瓜當也从艸帶聲徐按當底也韓子云玉巵無當又泰夬韻)螮(螮□○平水韻増)柢(説文
木根从木氐聲徐曰華葉之根曰蔕木之根曰柢通作氐○舊韻許平上去三聲通押)泜(水名在常山注見支韻章
移切○毛氏韻増)氐(宿名注見齊韻都黎切)疐(去本也爾雅棗李曰疐之禮記削瓜士疐之注去疐而已
疏云謂脱葉處又至韻○俗作疐非)嚏(説文悟解氣也从口疐聲引詩願言則嚏徐曰腦鼻中氣壅塞噴嚏則通詩注
云今俗人嚏云人道我集韻或作㗣)○替(他計切徴次清音説文□廢一偏下本作暜从竝自聲徐曰竝立而一下
也或作暜从竝曰曰音越亦作㬱从兟曰兟音七感切今文作替廣韻廢也代也滅也増韻又委靡也又屑韻)涕(泣也
廣韻涕淚増韻目湆又鼻液或作洟禮記不敢唾洟注與涕同吐細切又見薺韻土禮切注)鬀(説文□髮也从髟弟
聲大人曰髠小兒曰鬀盡及身毛曰剔或作鬄前司馬遷傳其次鬄毛髮集韻亦作剃)殢(極困也集韻本作□○毛
氏韻増)揥(所以摘髮詩象之揥也注疏云以象骨搔首若今箟兒又詩佩其象揥詩詁云女子著揥於首男子佩之
或作楴廣韻楴枝整髮釵也)􁊧(説文褓也从衣啻聲引詩載衣之􁊧詩疏云縛兒被齊人名褓或作□韓詩載衣之
禘亦作裼今文詩載衣之裼)薙(除草也禮記月令季夏燒薙注先薙其草燒之大雨流水停於其中地美可稼或作
雉又紙韻)􁟋(履中薦也○平水韻増)第(大計切音與地同説文□韋束之次弟本作弟或从竹作第廣韻
次第也増韻第宅漢書注孟康曰有甲乙次第故曰第也初學記出不田里門面大道者名曰第爵雖列侯食邑不滿萬戸不
得作第又但也酈食其傳第言之陳勝傳弟令母斬爰盎傳君弟去弟第同○舊韻注作苐非苐草也)弟(説文注見
第字一曰順也徐曰積之而順不相戾者莫近於韋故取名於韋束之次弟又孝弟孟子堯舜之道孝弟而已矣通作悌論語
入則孝出則悌又薺韻○舊韻注兄弟之弟在上聲)悌(易也又愷悌通作弟詩豈弟君子又薺韻○舊韻許上去二聲
通押)娣(女弟一曰母之女弟廣韻娣姒詳見紙韻姒字注又禮記曲禮大夫不名世婦姪娣注疏云妻之妺從妻來為
妾者也)睇(説文目小視也从目弟聲南楚謂眄曰睇集韻或作眱古作眤)珶(佩玉選洛神賦抗瓊珶以和予
○毛氏韻増)遞(説文更易也从辵虒聲廣韻更遞也増韻又傳遞也或作迭禮記禮運五行之動迭相竭也集韻亦
作递増韻俗作逓又薺韻○歐陽氏韻舊注此迢遞之遞非遞代之遞今正)遰(説文去也廣韻迢遰也逺也又避也
又祭韻)禘(説文禘祭也从示帝聲引周禮五嵗一禘禘者祭其祖之所自出以其祖配之審諦昭穆而配於太祖禘
異於祫者毁廟之主陳於太祖廟與祫同未毁廟之主各就其廟祭此其異也樂書注禘以諦昭穆之尊卑必於四月以陽上
隂下有尊卑之義祫以合羣祖必於十月以萬物歸根有合本之義)締(結不解也漢賈誼過秦論合從締交音締又本
韻齊韻)杕(説文樹貌从木大聲引詩有杕之杜木獨生又盛貌○从木从大从犬誤)軑(説文車輨也一曰地
名又泰韻)釱(説文鐵鉗也从金大聲廣韻以鎖加足増韻在頸曰鉗在足曰釱又泰韻)踶(躗也又蹋也漢武紀
詔馬或奔踶而致千里又齊韻○毛氏韻増)提(擲也史記以冒絮提文帝前呉王濞傳引博局提呉太子又揚子搥
提仁義又齊韻○毛氏韻増)題(視貌詩題彼脊令一曰顯也又齊韻○禮韻續降)鬄(髲也集韻或作髢亦
作錫)鶗(鶗鴂子規也或作鷤揚雄傳鷤䳏先鳴詳見齊韻田黎切注○毛氏韻増)逮(説文及也从辵逮聲又禮
記孔子閒居威儀逮逮注安和貌又賄隊韻)棣(説文白棣也从木棣聲爾雅常棣棣陸疏如李而小子如櫻又有赤
棣亦似白棣華如刺榆微員子如郁李五月熟又唐棣栘也郭璞曰栘白栘似白楊江東呼夫栘詩詁云本草郁李一名雀李
一名車下李一名棣疑唐棣即赤棣常棣即白棣也詩緝云常棣玉李花鄂相承甚力何彼穠矣言唐棣與論語所舉偏其反
而則栘也常棣詩與采薇維常之華則棣也又無棣地名召康公命太公北至無棣今滄州有無棣縣又州名漢千乘郡地隋
置棣州又隊韻)○泥(乃計切徴次濁音滯也論語致逺恐泥増韻執不通又齊薺韻)○閉(必計切音與臂
同説文閉闔門也从門才才所以距門也廣韻掩也増韻塞也也又禮記月令鍵閉注鍵牡閉牝也疏云何氏曰鍵是門扇後
樹兩木穿上端為孔閉者將扃關門以内孔中又屑韻)箄(甑蔽也所以蔽甑底又周禮考工記輪箄則車行不掉又
支紙韻)嬖(説文便嬖愛也義與寘韻世義切同)○蔽(必袂切音與臂同説文蔽蔽小草也从艸敝聲一曰
奄也或作萆史淮隂侯𫝊草山而望師古曰蔽隱也集韻亦作弊)弊(斷也周禮大司冦以邦成弊之春秋傳弊獄邢
侯通作蔽書惟先蔽志又本韻○今増)鷩(爾雅鷩雉郭璞云似山雞而小冠又薛韻周禮鷩冕音鼈)鄨(䍧牁
縣名前地理志犍為郡符縣温水南至鄨今増)○嫓(匹詣切音與譬同説文妃也从女□聲廣韻配也偶也)
睤(睤睨傍視也集韻或作㑭魏公子𫝊㑭倪亦作䁹晉桓温𫝊䁹睨漢廷窺覦周鼎又作辟前灌夫𫝊辟倪兩宫間○
増韻又作僻誤)壀(壀堄城上垣或作□僻左傳注杜預曰陴城上僻倪亦曰埤堄○今増○増韻併與睨同誤今各出)
濞(水暴至聲通作□又寘韻)○淠(匹世切音與譬同説文水出汝南弋陽垂山入淮从水卑聲又博雅淠淠
茂也詩萑葦淠淠又動也詩其旂淠淠一曰舟行貌詩淠彼舟流○禮韻續降)○潎(匹曳切音與譬同説文於水中
擊絮也从水敝聲徐曰莊子所謂洴澼絖絖與纊同史記諸母漂是也一曰清一曰魚游貌集韻或作□)○敝(毗祭
切音與鼻同説文􁰁也一曰敗衣从文㡀聲㡀音敝象衣敗之形又姓左傳齊有敝無存)獘(説文頓仆也从犬敝聲引
左傳與犬犬獘廣韻困也或作斃又左傳多行不義必自斃)弊(惡也通作獘前元紀重以周秦之弊又本韻)
幣(説文帛也从巾敝聲一曰財也周禮職幣集韻或作􁣽亦作□)○薜(蒲計切音與鼻同説文牡賛也从艸
辟聲廣韻薜荔増韻薜荔香草又前司馬相如𫝊薜莎青蘋注張揖曰薜藾蒿集韻或作蘗)□(鳥罔)○袂
(彌蔽切音與寐同説文䄂也从衣夬聲)○霽(子計切商清音説文雨止也从雨齊聲又漢魏相𫝊霽威嚴唐魏徴
𫝊霽威同義如雨止也通作濟史宋世家曰雨曰濟)擠(説文排也推也从手齊聲漢薛宣𫝊擠排宗室莊子因其脩以
擠之又齊薺韻)濟(渡也通也方言過渡謂之涉濟師古曰以舟船曰濟又相濟也賙捄也又益也左傳以水濟水又止
也詩不能旋濟又事遂也又薺韻)􁰂(露髻曰􁰂選東京賦朱鬕􁰂髽注露髻曰􁰂以麻雜為髻如今撮也○今増)
○祭(子例切音與霽同説文□祭祀也又右手也□肉也从示右手持肉廣韻享也薦也至也察也又怪韻○毛
氏曰當作□俗从癶非)際(説文壁㑹也从􁂅祭聲廣韻邊也畔也又前翼奉𫝊五際注夘酉午戌亥隂陽終始際㑹
之嵗則有變改之政)穄(説文糜也从禾祭聲廣韻黍穄増韻粟名吕氏春秋曰飯之美者有山陽之穄)○切
(七計切商次清音衆也又一切大凡也又前平帝紀一切滿秩如真師古曰權時也如以刀切物茍取整齊又屑韻)砌
(階砌也増韻或作墄三輔黄圖未央前殿右墄左平一音砌)􁑅(説文察也从目祭聲一曰衺視文選顔延年詩聆龍
􁑅九淵嵇康琴賦明嫿􁑅恵○毛氏韻增)妻(以女嫁人曰妻又齊韻)○細(思計切商次清次音説文□微
也本作□从糸囟聲𨽻作細廣韻小也増韻密也)壻(説文夫也从士胥徐曰胥有才智之稱又長也壻者女之長也
説文或作婿集韻俗作智□非)栖(雞所止也又禽鳥所宿又齊韻毛氏韻増)○嚌(才諸切商濁音説文嘗也
从口齊聲引書太保受同祭嚌又唐文藝𫝊擩嚌道真集韻古作□)懠(爾雅怒也詩天之方懠一曰愁也疾也又齊韻)
穧(穫刈也一曰撮也廣韻刈禾把數詩此有不斂穧注疏云禾鋪未束者禮記坊記注穫者之遺餘也詩詁云一筥之
齊盈手曰秉四秉曰筥又薺韻)􁍂(博雅醬也)劑(説文齊也从刀齊聲廣韻分劑又藥劑唐儒學𫝊武為救世砭
劑通作齊周禮食醫注食有和齊藥之𩔖也前藝文志百藥齊和與劑同史記封禪書諸藥齊又支韻)齊(和也又酒
以度量節作者謂之齊周禮五齊三酒又火齊珠名一曰似雲母重疊而開色黄赤如金出日南韓文注別之
則如蟬翼積之則如紗縠之重沓又齊韻増韻併與劑同今仍各出)○薺(草名通志薺菜甚小自生園圃實曰蒫爾雅蒫薺實詩其
甘如薺謂此菜之美或以謂薺苨又脂薺韻)癠(病也一曰短也禮記玉藻親癠注方氏曰人氣體和則齊不和則害
於齊故謂之癠)齌(炊餔疾也○今増○増韻併與劑同誤)眥(説文目匡也从目此聲廣韻目際集韻或書作
眦又寘卦二韻)○制(征例切音與寘同説文□裁也从刀从未未物成有滋味可裁斷也㑹意本作□𨽻作制一
曰止也廣韻禁制也勝也増韻正也御也檢也法禁也造也又漢書師古注天子之言一曰制書二曰詔書制書者謂為制度
之命也文中子讀書有制曰帝者之制其有大制制天下而不割者乎史紀古作□□又薛韻)製(説文裁衣也从衣制
聲又衣也左傳衣貍製孔徳璋北山移文焚芰製而裂荷衣通作制)䱥(魚可為醬晉虞嘯𫝊天時尚温䱥魚蝦鮓未可
致文字集略或作鰶)㫼(明也或作晣選思𤣥賦雖司命其不晣亦書作晢詩明星晢晢又薛韻)淛(江名山海
經禹治水以至淛河或作浙莊子淛河之水注即今淛江又薛韻)折(斷之也左傳司馬置折俎徐邈讀班固賦
秦成力折叶韻音制又齊薛二韻○毛氏韻増)○掣(尺制切音與䀫同爾雅甹夆掣曳集韻或作□摯)觢
(説文一角仰也从角挈聲引易其牛觢或作挈徐按爾雅角一俯一仰觭皆銿㸷鄭云其牛挈通作掣今文周易其牛掣○舊
韻注與掣同誤)懘(惉懘音敗不和也又禮記惉懘之音或滯亦作慸史樂書㤐慸之音又紙韻)○傺(丑例
切音與眙同博雅逗也一曰侘傺失意貌楚辭忳鬱邑余侘傺兮吾獨窮困此時也又止也○毛氏韻増)揥(所以摘髪
者注見他計切○毛氏韻増)袲(衣長好貌又哿韻○毛氏韻増)○世(始制切音與翅同説文世三十年為
一世从卅而曳長之亦取其聲又一代為一世孟子夏后殷周之世論語百世可知也又當時天下為世孟子生斯世也又父
子相代為一世周禮大行人世相朝也注父死子立曰世又姓風俗通戰國時秦大夫世鈞集韻古作□芔俗作丗)貰
(説文貸也从貝世聲廣韻賖也又恕也又禡韻)勢(威力也廣韻形勢増韻又氣燄也又外腎為勢宫刑男子割勢○歐
陽氏曰从幸非俗作埶)○殺(所例切音與翅同降也前韋𤣥成𫝊親疏之殺漸隆揚雄𫝊事㒺隆而不殺集韻或
作閷又黠韻○今増)○滯(直例切音與緻同説文凝也从水帶聲一曰積也廣韻廢也止也増韻淹也留也通作蹛
史記平準書留蹛無所食古今字詁云蹛與滯同)㿃(久痢也三蒼云㿃下病釋名云下重而赤白曰㿃言厲䐭而難
差廣韻或作䐭)彘(説文□豕也後蹏廢謂之彘从彑矢聲从二匕彘足與鹿足同又地名史厲王奔彘又姓左傳彘
恭子又寘韻)○誓(時制切音與䜴同説文約束也从言折聲徐曰與之為約也約信曰誓集韻古作□)逝
(説文往也从辵折聲廣韻行也去也増韻又亡也或作遰前賈誼𫝊鳳縹縹其髙遰集韻亦作遞)筮(説文□易卦用
蓍也从竹□□古文巫徐曰巫主筮也㑹意隸省作筮廣韻決也龜曰卜蓍曰筮或作簭周禮簭人)噬(説文啗也喙也
从口筮聲)澨(説文埤増水邊土人所止者从水筮聲引書過三澨左傳則決睢澨注水厓又水名)遾(爾雅遏遾
逮也郭璞云東齊曰遏北燕曰遾皆相逮及也通作噬詩噬肎適我注逮也朱氏曰𤼵語辭亦通作逝詩逝不古處蘇氏噬逝
通○毛氏韻増)忕(習也後馮異𫝊虜兵臨境忸忕小利注忸忕慣習爾雅忸復注郭璞云慣忕復為之也左傳一夫不
可忸注忕也時世切又時沒切今増)○瘞(於罽切音與意同説文幽薶也从土㾜聲禮記瘞埋於泰折或作瘞)
餲(説文飰餲也从食曷聲又夬曷韻)○医(壹計切音與意同盛矢器从匚矢矢亦聲引春秋國語兵不解
医㑹意)瞖(目疾)繄(語助一曰歎聲一曰赤黑繒詳見齊韻煙奚切)翳(説文華蓋也从羽殹聲廣韻羽
葆又隱也奄也鄣也又木蔽者翳詩其菑其翳謂草木藤蔓所蔽翳也又鳥名似鳳山海經有五采之鳥名曰翳又舞者所持
羽也詩君子陽陽左執翿注翿翳也翳舞者所持謂羽舞也又詩值其鷺翿注翳舞者所持以指麾爾雅翿纛也纛翳也郭云
今羽葆幢舞者所以自蔽翳或翟或鷺羽名曰翳又姓史秦紀柏翳之後又齊屑韻)蘙(蘙薈草茂貌)嫕(婉嫕
順柔貌或作瘱漢外戚𫝊婉瘱有節操注師古曰婉順瘱静)曀(説文隂而風也从日壹聲暗曀之謂引詩終風且曀)
㙪(説文天隂塵也从土壹聲引詩㙪㙪其隂或作㙠通作曀今文詩曀曀其隂)殪(説文死也从歺壹聲又殺
也古作□)縊(經也音義與寘韻縊同)○曳(以制切音與易同説文□㬰曳也从申丿聲○監韻有㸃誤
説文㬰曳也舊注曳曳誤増韻或作抴誤)洩(洩洩舒散貌通作泄詩泄泄其羽又薛韻)􁣼(衣長貌一曰袖也或
作袣選相如賦曳獨繭之䄖袣注褕襜褕袣䄂也集韻或作􁣼)泄(説文水受九江博安洵波北入氐从水世聲又多人
貌詩行者泄泄兮又孟子泄泄猶沓沓也又去也詩俾民憂泄注出也𤼵也又前漢嚴助𫝊夏月暑時歐泄霍亂之病相隨屬
也注師古曰吐也弋制切○舊韻併與洩同今各出)呭(説文多言也从口世聲引詩無然呭呭或作詍荀子辨利非以
言是則謂之詍注辨説利口而飾非以言亂是則謂之泄引詩無然詍詍集韻亦作㖂䛖通作泄今文詩無然泄泄)枻
(揖也一曰柂集韻或作拽)抴(捈也)跇(踰也廣韻超踰也史記樂書跇萬里)裔(説文衣裾从衣冏聲徐曰
裾衣邊也故謂四裔又苗裔種𩔖也又容裔縱肆貌又裔裔羣行貌相如賦淫淫乎裔裔集韻或作裔古作裔)㵝(溶㵝
水貌)㵩(烝葱也集韻或省作渫亦書作㳿禮記内則葱㳿處末)勩(勞也音義與寘韻勩同)○詣
(研計切音與易同説文候至也从言旨聲徐曰徑候而詣之也増韻又造也)栺(枍栺木名漢有枍栺宫以木而名西
都賦洞枍栺以與天梁枍音翳)睨(説文邪視也从目兒聲集韻或作倪)堄(壀堄城上垣博雅埤堄女牆通作睨
杜詩睥睨登哀柝盖女牆間箭眼以窺望城下因以為名亦通作倪左傳守陴者皆哭集注杜預曰陴城上僻倪也又齊佳韻)
帠(法也莊子汝又何帠以治天下感子之心為○今増)羿(説文□本作□羽之□風謂箭乘風而疾也从羽
幵徐曰羿猶翳也亦古諸侯一曰射師揚雄賦羿氏控弦今文省作羿書有窮后羿語羿善射説文或作㢨)寱(説文
瞑言也从㝱省臬聲徐曰今人謂寐中有言為寱語唐元結有寱論譏諫官不言又莊子又得㝱必且寱焉又㦣也○毛氏韻
増)○藝(倪祭切音與易同説文□種也从坴□持種之本作埶引詩我埶黍稷徐曰坴土也今俗作藝一曰技
能也禮記禮運功有藝注猶才也又六藝禮樂射御書數又準也集韻或作蓺藝古作秇)槸(木枝相磨)褹(複襦
謂之筩褹或作袂)□(寐聲列子啽□呻呼○今増)○麗(郎計切音與詈同説文旅行也鹿之性見食急
則必旅行从丽聲引禮麗皮納聘盖鹿皮也又美也著也増韻又附也又姓集韻古作□幵又支紙韻○毛氏曰□音戾不从
兩日)䕻(説文草木生著土从艸麗聲通作麗百菓草木麗乎土)儷(偶也左傳不以庇其伉儷或作㒧亦省作
􁃞通作離)欐(小舟一曰車名又棟名列子餘音繞梁欐三日不絶又居則連欐殷敬順曰阜棟也通作麗莊子求髙明
之麗者斬之又梁欐可以衝城○毛氏韻増)攦(折也撕也莊子攦工倕之指而天下始人有其巧矣又屑韻○毛氏
韻増)戾(説文曲也从犬出戸下戻者身曲戾也徐曰犬善出卑戸㑹意一曰至也詩魯侯戾止廣韻又争也待也利也
立也増韻又違也又定也詩靡所止戾又禮記祭義桑于公桑風戾以食之注風戾之使露氣燥方氏曰風至則乾又狠戾也
又漢書有功無其意曰戾集韻古作□)唳(鶴鳴又嘹唳雁聲)淚(涕淚也音義與寘韻淚同又疾流貌淮南
子水淚破舟○毛氏韻増)綟(説文帛艾草染色从糸戾聲廣韻緑色又綬名晉百官令三公緑綟綬通作盭漢百官志
諸侯王金爾盭綬晉灼曰草染緑増韻併與戾同今仍各出)棙(琵琶其撥曰捩又關棙○今増)悷(懔悷悲貌)
□(飉□風聲)蜧(神蛇廣韻大蝦蟆集韻本作蜦)荔(説文草名似蒲而小根可為㕞从艸劦聲本草馬蘭
江東呼旱蒲多植於階庭又荔支果名本草閩中第一蜀州次之嶺南為下又薜荔草名狀如烏韭在屋曰昔耶在牆曰垣衣
或寅縁古木開花結實謂之木饅頭)珕(説文蜃屬从王劦聲引禮記佩刀士珕琫而珧珌徐曰音如厲盖今牡蠣之屬
集韻或作蛠)䬅(急風選江賦廣莫䬅而氣整集韻或作䬅○毛氏韻増)隷(説文□附著也本作隷篆文
□徐曰今人書用此字作隷一曰賤稱師古曰屬著於人也禮記八曰徒徒隷也増韻僕隷也又隷書晉衞恒𫝊隷書者篆
之捷也一云秦後盱陽變卜篆為𨽻書或言程邈獄中所造出於徒隷漢謂隷書曰佐書俗作隷○項氏家説曰程迴可久辨
隷書曰周興嗣千文杜藁鍾隷蕭子雲啓云論草隷法逸少不及元常子敬不及逸少任玠五體序云篆則科斗玉筯垂露薤
葉隷則羲獻鍾庾歐虞顔栁八分則酌乎篆隷之間者也書苑云蔡文姬言割程隷字八分取二分割李篆字二分取八分於
是為八分書以諸家參之則今之稱隷者八分書也古之稱隷者真書行書也唐與國初並無此誤自歐陽以來始誤故少游
遂疑程邈帖不當為小楷疑非秦書盖不知先有真書後有八分書也○案唐六典校書郎正字所掌字體有五一古文二大
篆皆不用三曰小篆印璽旗幡所用四曰八分石經碑碣所用五曰隷書典籍表奏公私文疏所用則程説信矢)劙
(方言解也又割也直破也或作蠫荀子蠫盤盂刎牛馬忽然耳集韻亦作􁋕㓯又支薺韻○毛氏韻増)盭(説文□
弼戾也从弦省从□皿盩引戾之也史記膠西王𫝊為人賊盭相如傳盭夬之垂淚又疾名賈誼𫝊又苦炙盭又山名霍去病
𫝊隃烏盭通作戾)沴(説文水不利也从水㐱聲廣韻妖氣孔光𫝊六沴之作五行志氣相傷謂之沴沴猶臨莅不和
意通作戾又銑韻)離(去也又支韻○張氏補遺)○例(力制切音與詈同説文□比也从人□聲隷省作例
廣韻皆也又凡例也左傳序其𤼵凡而起例或作列周禮稻人以列舍水列者非一道以去水也从□隷省作列凡从□者並
同)栵(爾雅栵栭也樹似槲􁂶而□卜注江淮之間呼小栗為栭又薛韻○張氏補遺)迾(遮也一曰車駕清道
集韻古作迣又薛韻)裂(囊有縁飾之曰裂禮記鞶囊盛帨巾者用韋今用繒有縁飾則是鞶裂鄭康成説或作厲詩垂
帶而厲注厲帶之垂者左傳鞶厲游纓杜注大帶也與裂同又人名左傳紀子帛名裂繻一音厲又薛韻○毛氏韻増今於二
韻通押)厲(説文注見礪字一曰嚴也論語聽其言也厲又危也易厲无咎又岸危處曰厲詩在彼淇厲又詩深則厲又
醜惡也莊子厲與西施厲之人夜半生子又諡法殺戮不辜曰厲又姓漢有魏郡太守厲温)礪(説文本作厲旱石也
从厂蠆省聲徐曰旱石麤悍石今作礪通作厲詩取厲取鍜又磨也左傳秣馬厲兵摩厲以須荀子鈍金必待礲厲然後利又
泰薛韻)□(鬼災曰□集韻或省作□通作厲禮記祭統七祀曰泰厲注厲王殺伐疏云泰厲古帝王無後者此鬼無
所依好為民作禍春秋傳鬼有所歸乃不為厲)糲(米不精者詳見泰韻落盖切注)□(木穰又泰韻)勵
(説文勉力也从力厲聲通作厲宣帝厲精求治循吏𫝊璽書勉厲有修飭振起意)蠣(説文蚌屬本作蠇似螊微大今
民食之一曰□百嵗化為蠇或作蠣廣韻牡蠣集韻亦作□)癘(説文惡瘡疾从疒厲省聲又疾疫周禮疾醫四時皆
有癘注氣不和之疾集韻或作􁣴亦作㾐□公羊傳莊三十一年大災㾐也通作厲史記豫讓漆身為厲徐曰人體著漆多生
瘡史記嚴安𫝊民不夭厲注病也○已上屬寄字母韻)○計(吉詣切角清音説文㑹也筭也从言十徐曰十者物
成數㑹意廣韻籌策也又最簿漢制郡國嵗時上計師古曰今諸州計帳又姓後漢計子勲)繼(説文續也从糸㡭聲
或作㡭反􁃎為㡭􁃎古絶字俗作継非是)繫(説文繫􁂤也一曰維也从糸􁀎聲一曰惡絮或作􁀎周禮司門注􁀎馬景
帝詔農桑􁀎畜注師古謂食養之畜謂收放也亦作係易係遯有疾厲左傳係輿人)轚(車舝相擊也又櫂相擊拶周禮
舟車轚互注轚互謂迫隘處又錫韻○毛氏韻増)髻(束髮也或作結史陸賈𫝊椎結箕踞音椎髻漢書注一撮之髻
其魋如椎集韻本作紒又屑韻)􁕇(地名或作薊)○契(詰計切音與器同説文大約也从大㓞聲引易後代
聖人易之以書契徐按周禮司約掌萬民之約大約劑書於宗彝注大約邦國約也劑即契劵也韓子宋人得契密數其齒謂
以刀分之有相入之齒縫也刀判缺之故曰契劑亦分也劵猶辨也禮記曲禮執右契注兩書一札同而別之又合也又憂苦
詩契契寤歎又屑韻○毛氏曰从刀从丰从大丰音害今作㓞誤)栔(説文刻也从木㓞聲或作鍥亦作㓶晉虞溥𫝊
㓶而舍之金石不知㓶而不舍金石可虧又屑韻)挈(鑚龜也通作契詩爰契我龜注契龜而開出其兆楚木然火謂之
㓞周禮菙氏共燋契又絶也相如賦挈三神之歡○毛氏韻増)○系(胡計切羽濁音説文□繫也从糸丿聲丿音曳
復古編云糸莫狄切細絲五忽廣韻緒也増韻繼也聨屬也後漢光武糸唐統接漢緒或作繫周禮瞽矇奠世繫小宰辨昭穆
注世繫謂帝繫諸侯卿大夫世本之屬周易繫辭焉而明吉凶説文亦作□籀作絲)係(説文絜束也从人糸聲増韻又
聨絡也前賈誼賦使騏驥可係覊兮孟子係累其子弟或作結前張釋之𫝊結韈注師古讀曰係通作繫)禊(隂惡祭廣
韻祓除不祥也)妎(苛妎又泰韻)盻(説文恨視貌从目兮聲引漢西京賦盻渭殿一曰下視又諫韻○佩觿集
曰流俗以盻恨之盻為盼睞之盼莫以為非○毛氏韻増曰説文盻胡計切陸徳明引説文五體切又匹莧切今依佩觿集増
收于此與諫韻通押○已上屬計字母韻)○劌(姑衞切音與寘韻媿同説文利傷也从刀歳聲廣韻割也禮記君子
比徳於玉亷而不劌義也)劂(欹劂刀也増韻曲刀集韻或作􁁕又勿月韻)撅(掲也増韻掲衣也禮記内則不
涉不撅○毛氏韻増)橛(夏俎名通作嶡禮記夏后氏以嶡注嶡之言蹷也)蹶(僵也一曰跳也廣韻行急遽貌
禮記曲禮足毋蹶増韻動也詩良士蹶蹶注動而敏于事集韻或作□亦書作蹷荀子蹷蹷然惡之動又月韻)鱖(説文
魚也从魚厥聲廣韻大口細鱗有斑文一曰婢魚爾雅翼云凡牛羊之屬有肚故能嚼魚無肚不嚼鱖獨有肚能嚼音譙集韻
或作鱥)○衞(干嵗切音與偽同説文宿衞也从韋匝也从行行列也㑹意廣韻䕶也垂也加也又國名在河淇間
故殷虛在漢為河内朝歌縣武王滅殷分其畿内為三國弼以封紂子武庚鄘管叔尹之衞蔡叔尹之以監殷民謂之三監後
殺武庚以殷餘民封康叔為衞君弼鄘二國併於衞又州名衞為翟所滅齊桓公遷衞于河南東魏為義州周武帝攺衞州又
姓衞康叔後國滅因氏俗作衞)熭(説文暴乾火从火彗聲或作􁤳漢賈誼策日中必􁤳注臣瓉曰太公六韜日中不􁤳
是謂失時操刀不割失利之期言當及時也集韻亦作□)轊(説文車軸也本作□从車象軎之形徐曰指事或作轊集
韻亦作䡺􁘞)□(劎鼻玉王莽碎玉劎璏集韻或省作彘亦作㻰)○蕝(祖芮切音與醉同束茅表位也漢叔
孫通為綿蕝之儀春秋傳置茅蕝也或作蕞史記禮書綿蕞徐廣曰表位摽準如淳曰置設綿索為習肄處謂以茅翦植地為
纂位又泰薛韻○毛氏韻増)○脃(此芮切音與翠同説文□小耎物易斷也从肉絶省聲考工記弓人夫角之末
故脃本作脺亦作膬枚乗七𤼵甘膬腥膿通作毳荀子事小敵毳前丙吉𫝊數奉甘毳)毳(説文獸細毛也从三毛又
本韻)○歲(須鋭切音與遂同説文□木星也越歴二十八宿宣徧隂陽十二月一次从步戊聲律厯書名五星為
五步釋名云嵗越也越故限也又年曰嵗楚辭獻嵗𤼵春獻進也注春為𤼵生言新嵗進而𤼵生也爾雅夏曰嵗郭璞曰嵗星
行一次増韻木星謂之嵗星與年嵗義實相因以其一年行一次十二次而周天故曰嵗星此星行一次而四時功畢故年謂
之嵗陸佃云於文禾千為年步戌為嵗年取禾一熟嵗騎兩稔故步戌至戌謂之嵗九月建戌也集韻古作□俗作嵗)
繐(説文細疏布也从系惠聲一曰布縷細也荀子菲繐萱縷注繐衰小功之服四升半凡布細而疏者謂之繐今南陽
有鄧林繐布集韻或作□又本韻)○篲(旋芮切音與寘韻遂同説文埽竹也義與寘韻彗同○歐陽氏韻注在至
韻者非○今正)○綴(株衞切音與惴同説文合者也从糸从叕亦聲廣韻連綴也又薛韻)餟(説文祭酹也从
食叕聲史武紀其下四方為餟食或作醊史封禪書為醊食羣臣從者亦作腏漢郊祀志腏與綴同謂聨續而祭)畷
(井田間道井畔相連者選吳都賦畦畷無數又禮記郊特牲八蜡郵表畷謂田官督約百姓於田間又薛韻)錣(説文
羊車騶箠也著箴其耑長半分本作芮从竹内聲或作錣增韻亦謂之䥍)○贅(朱芮切音與惴同説文以物質錢也
从敖貝敖者猶放謂貝當復取之一曰最又男附女家謂之贅壻説文徐曰男無聘財以身自質於妻家為贅壻前賈誼𫝊家
貧子壯則出贅師古曰贅壻言不當出在妻家猶人身之有肬贅又屬也詩具贅卒荒老子餘食贅行注行之無當曰贅又㑹
也前武紀毋贅聚又贅疣也莊子附贅縣肬又項椎骨莊子句贅指天)○毳(充芮切音與吹同獸毛之縟細者又
本韻注)橇(禹泥行所乘通作毳前溝洫志禹泥行乘毳孟康曰毳布箕擿行泥上又宵韻)竁(説文穿地也从
穴毳聲引周禮大喪甫竁注始為穴也杜子春注南陽呼穿土為竁選顔延年詩月竁來賓注窟也又線韻)喙(口也
又廢宥二韻)○稅(輸芮切次商次清次音説文□租也从禾兑廣韻歛也公羊傳税敝者何履敝而税也又以
物遺人曰税禮記檀弓未仕者不税人如税人則以父兄之命注謂遺人又未韻)帨(佩巾也禮記内則紛帨注拭物
之巾詩無感我帨兮集韻或作帥)蛻(説文蛇蟬所解皮也从虫税省聲又泰韻)涗(説文財温水也从水兑聲
引周禮以涗漚其絲又㡛氏注以灰所泲水廣韻又清也禮記郊特牲明水涗齊貴新也注五齊濁泲之使清謂之涗齊祭統
夫人薦涚水注謂盎齊也)裞(説文贈終者衣被曰裞从衣兑聲前朱建𫝊乃奉百金祱又禮記注日月已過乃聞喪而
服曰裞通作税)䬽(説文小餟也集韻或作鑴)説(誘也増韻説誘謂以言語諭人使从已也又屑未韻)○
叡(俞芮切羽次濁音説文深明也从□从目从谷省从□取其䆤也目取其明从谷取響應不窮□在安切或作睿書
睿作聖古文作􁄼前五行志思心之不􁄼是謂不聖籀作壡)銳(説文芒也从金兑聲廣韻天官書三星隨北端兌集
韻籀作㓹)梲(説文杖也禰衡𫝊持三尺棁杖捶地大罵今増蒙古韻叡字屬鋭韻)○汭(儒税切半商徴音説
文水相入也廣韻水曲書東過洛汭注水北曰汭詩詁云小水入大水之處又水名周禮職方注汭出豳地疏云汭皇澗或作
内前溝洫志盟津雜内通作芮詩芮鞠之即毛𫝊云芮水厓鄭箋云水内曰芮水外曰鞫)枘(刻木耑所以入鑿廣韻枘
柄宋玉九辯圓枘而方鑿兮吾固知鉏鋙而難入通作内周禮考工記調其鑿内而合之)芮(説文芮芮草生貌从草内
聲徐曰芮芮細貌若言蚊蚋也又國名詩虞芮質厥成蘇氏曰虞在陜之平陸芮在周之馮翊又姓周司徒芮伯之後)
蜹(説文秦晉謂之蜹楚謂之蚊从虫芮聲一名□雞荀子醯酸而蜹聚焉陸佃云蜹喜亂飛如蚊而小望之如霧因雨
而生一名瞀芮列子瞀芮生乎腐蠸腐蠸即黄甲小蟲○已上屬媿字母韻)○桂(涓恵切音與寘韻季同説文江
南衆木百藥之長从木圭聲廣韻叢生合浦巴南山峯間無雜木葉長尺餘冬夏長青花白山海經云八桂成林陸佃云木葉
皆一脊惟桂三脊本草桂心通血脈宣導百藥又巖桂花名又州名秦屬桂林郡蕭梁立桂州唐升静江節度宋為静江府又
姓)筀(竹名)䳏(鷤䳏鳥名揚雄𫝊一名子規一名杜鵑一名買䤥常以立夏鳴鳴則衆芳皆歇而農事興音決
又音桂詳見支韻鶗字注)○嘒(呼恵切羽濁音説文小聲也从口彗聲詩鳴蜩嘒嘒又和也詩嘒嘒管聲集韻或作
嚖□)暳(小星謂之暳通作嘒詩嘒彼小星注微貌)噦(聲徐有節也詩鸞聲􁋋􁋋徐邈讀音呼恵切又奉隊月薛
韻○毛氏韻増)○慧(胡計切音與隋同儇也从心彗聲徐曰儇敏也廣韻解也増韻性解也姸黠也通作恵)
轊(車軸頭也注見本韻于嵗切)惠(説文仁也从心叀徐曰為惠者心専也㑹意廣韻順也増韻恩也賜也又
書一人執恵注三隅矛斜刅宜芟刈又州名隋循州宋改恵州又姓出瑯琊周恵王之後梁有恵施○案説文慧儇也恵仁也
二字二義禮韻但出慧字亦作恵今各出)蕙(香草廣韻蘭屬本草云薰草生下濕地麻葉方莖赤花黑實如蘼蕪陳藏
器云即零陵香爾雅翼蕙似蘭花亦春開蘭先而蕙繼之蘭一荑一花蕙一荑五六花山林中十蕙而一蘭通作恵前揚雄𫝊
𤼵蘭恵與穹窮)譓(辨察也廣韻多謀智也集韻本作譿)憓(愛也○已上屬季字母韻)

　　九(泰獨用)

　　蓋(居太切角清音説文□苫也从艸盇聲本作葢今文作蓋廣韻覆也掩也一曰疑辭又𤼵語端也増韻又大凡也
又通俗文曰張帛也禮記敝蓋不棄為埋狗也又車蓋周禮考工記輪人為蓋以象天崇十尺又地名前地理志洙水西北至
蓋俗作盖)匃(説文乞也乞人為匃或作匄蒼頡篇匄乞請也通俗文求願曰匄前陳湯𫝊匄費無節西域𫝊乞匄亡所
得又乞與也漢西域𫝊我匄若焉亦作丐唐杜甫賛沾丐後人多矣)○磕(丘蓋切角次清音説文石聲从石盍聲或
作礚楚辭悼漏湍之礚礚漢相如賦琅琅礚礚又盍韻)愒(貪也左傳玩嵗而愒日注玩愒皆貪也又祭薛韻集韻或
作□渇)嘅(説文嘆也从口既聲引詩嘅其嘆矣徐曰意氣有所鬱嘅然也又代韻)○艾(牛蓋切角次濁
音説文冰臺也从艸又聲徐曰即今灸艾也博物志削冰令圓舉以向日以艾承其影得火故號冰臺一名醫草陸佃云醫用
艾灸一灼謂之一壯以壯人為法老幼羸弱依此量力减之一曰老也禮記曲禮五十曰艾方言東齊魯衞之間凡尊者謂之
傁或謂之艾爾雅艾歴也郭璞曰長者多更歴也詩朕未有艾又養也詩福禄艾之方言汝潁梁宋之間謂養為艾又美好也
孟子知好色則慕少艾又過半也詩夜未艾注久也又詩或肅或艾毛云治也又息也止也左傳襄九年大勞未艾又安也詩
保艾爾後一曰邑名在南昌風俗通云又姓集韻或作□又廢韻)㣻(本作乂創乂懲也今文通作艾孟子自怨自艾
漢魏相𫝊無所懲艾又廢韻)○帶(當蓋切徴清音説文□紳也象繫佩之形帶必有巾从重巾徐曰􁃯其帶上
連屬結固處詩垂帶而厲毛注帶所以束衣説文篆作□)㿃(病也○平水韻増)蔕(草木根也詳見祭韻丁計
切注)蹛(踶也又匈奴地有蹛林服䖍曰匈奴八月中㑹祭處師古曰蹛者繞林木而祭鮮卑之俗秋天之祭無林木者
衆騎馳遶三周乃止又見祭韻直例切注)遞(繞也前王莽𫝊依諸將之遞據相扶之勢注圍繞也又祭韻○今増)○
泰(他蓋切徴次清音説文□滑也从廾水大聲隷作泰一曰通也増韻又寛也安也又爾雅丘右陵曰泰又西風曰
泰風又卦名又尊名禮記明堂位泰有虞氏之尊注泰用瓦又山名秦山在兖州博城縣西北三十里又州名晉海陵郡唐置
呉州南唐為泰州説文古作夳亦省作太○从水俗作小非)太(説文本古文夳字省作太廣韻大也極也又甚也過
也或作大易保合大和易有大極詩大叔于田大王荒之禮記大上貴徳天子建官先六大漢匡衡𫝊大上者民之父母通作
泰前𡊮盎𫝊以泰常使吳孟子以為泰乎前志收泰半之租○毛氏曰經史古太字無㸃後人加㸃以別小大之大又後漢郭
泰字林宗今書作太注范曄父名泰故改為太○按集韻本作夳或作太大泰禮韻泰太字別出今依監韻)忕(奢也
集韻或作㥭通作汰又祭韻○禮韻作忲誤今正)汰(沙汰也或作汏又曷韻)○大(徙蓋切徴濁音説文
□天大地大人亦大焉象人形徐曰本古文人字増韻小大之對又箇韻)軑(博雅輪也又地名漢地理有軑縣又霽韻)
釱(鉗也鐵鉗械足者又霽韻)汏(説文浙㶕也从水大聲徐曰水激過也楚辭齊吳榜以激汏廣韻濤汏也又曷
韻)○柰(乃帶切徴清音説文果也从木示聲廣志柰有青赤白三種一曰那也能也説文徐曰亦假借此為柰何
也廣韻如也遇也増韻能如之何曰柰何又問如之何曰柰何又無如之何亦曰柰何又代韻○俗作捺奈並非増韻別出奈
字今仍併)○貝(博蓋切宮清音説文□海介蟲也居陸名贆在水名貝象形徐曰下象其垂足尾也古者貨貝而
寶龜周有泉至秦廢貝行錢詩錫我百朋注貨貝五貝為朋漢食貨志大貝牝貝么貝小貝不成貝言有五種其中以相與為
朋非揔五貝為一朋也陸佃云貝中空如科斗而有首尾以其背用故謂之貝又樂書有𣑽貝大可容數斗蠡之大者南蠻國
吹以節樂爾雅翼大貝出日南可為酒杯又錦文也詩成是貝錦注如餘泉餘蚳之貝文蚳音遲疏云餘蚳貝甲黄質白文餘
泉白質黄文書厥篚織貝注鄭𤣥曰貝錦名凡織者先染其絲職之即成文又州名秦鉅鹿郡周置貝州以貝丘名)狽
(狼屬生子欠一足二足相附而行離故猝遽謂之狼狽神異經云狽無前足附狼而行)伂(顛伂仆也通作沛論語顛
沛必於是注偃仆也偃是仰倒仆是踣倒詩顛沛之掲注沛扳也)沛(説文水出遼東畨汙塞外入海从水市聲又沛
國郡名徐曰本作□今假借作沛又沛豐邑師古曰秦泗水郡之屬縣豐者沛之聚也又澤名左傳齊侯田于沛又姓又本韻)
○霈(普蓋切宫次清音多澤也廣韻霶霈也或作沛孟子沛然誰能禦之沛然下雨選吳都賦包暘谷之滂沛)
肺(茂貌詩其葉肺肺又廢韻)浿(水出樂浪唐李勣為浿江道揔管又怪韻○毛氏韻増)○斾(蒲蓋
切宫濁音説文㡭旐之旗沛然而垂从㫃市聲廣韻旗也繫旐曰斾詩胡不斾斾注旒垂貌旐以全帛為之續旐末為燕尾者
斾左傳建而不斾言張斾也又斾斾揚起之意詩荏菽斾斾注長也通作沛易豐其沛注幡幔也亦通作茷詩白茷央央○从
㫃从沛省不从巾俗作斾非)沛(草生水中曰沛禮記王制沮澤注沮謂萊沛草所生曰萊水所生曰沛公羊傳草棘
曰沛又漸如曰沛孟子沛澤多而禽獸至注草木所生劉熙曰水草相生後崔駰達旨蝱蚋之趣大沛又本韻○毛氏韻増)
茷(草多貌一曰茷茷有法度詩其旂茷茷或省作□)柭(生柯葉貌詩柞棫柭矣又隊韻○禮韻續降)
軷(出行祭道神也詳見末韻蒲撥切注○毛氏韻増)○眛(莫貝切音與媚同説文目不明也从目未聲又
隊韻)昧(㝠也増韻微晦字林斗杓後星一曰縣名在益國又怪隊韻)沬(水名在蜀西又易日沬子夏易𫝊云
小星也又已也江文通詩服義方無沬又隊韻)○蔡(七蓋切商清音説文草也从艸祭聲一曰國名周蔡叔度所封
在汝南今上蔡縣後遷州來以州來為下蔡今新蔡縣又龜名論語居蔡注長尺二寸正義食貨志云元龜為蔡家語臧氏有
守龜名蔡一曰出蔡因以為名又山名在雅州即禹貢蔡蒙旅平地理表今曰周公山又書二百里蔡馬融云法也受王者刑
法而已又州名漢屬汝南郡後魏置豫州後周攺蔡州又姓出濟陽集韻古作□又曷韻)䌨(綷䌨紈素聲或作縩班婕
妤賦紛綷縩兮紈素聲)○藹(於蓋切羽清音説文臣盡力之美引詩藹藹王多吉人从言葛聲毛𫝊云藹藹猶濟
濟也廣韻又晻藹樹繁茂貌又姓晉南海太守藹奐又賄隊韻)靄(雲集貌或作䨠文選謝靈運雪賦連氛累䨠又賄隊
曷韻)馤(馤馤香氣韓文城南聨句逕蘭銷晚馤又賄隊韻○毛氏韻増)壒(塵也文選軼埃壒之混濁集韻通作
堨)□(日色又人名前王子侯表髙郭節侯□)濭(晻濭鬱隂前郊祀歌露夜零晝晻濭○今増)○
害(合蓋切羽濁次音舊韻下蓋切説文傷也从宀从口言從家起也丰聲徐曰禍嘗起於家而生於忽微故害从宀増
韻利害之對又傷也忌也妨也不利也又曷韻○毛氏曰中从丰丰音害)妎(妬也通作害又霽韻)○賴(落蓋
切半徴商音説文贏也从貝剌省聲一曰恃也廣韻蒙也幸也利也徐曰史記無賴注江湖間謂小兒無利入於家曰亡賴利
即贏也又張釋之傳尉亡賴注尉窘亡聊賴自以不當上意故耳一曰江淮間謂小兒多詐狡獪為亡賴又顧藉也孟子富嵗
子弟多賴又方言讎也南楚之外曰賴秦晉曰讎又國名又姓集韻古作□)瀨(説文水流沙上也从水賴聲伍子胥
有下瀨船漢武帝有下瀨將軍注師古曰瀨疾流也又湍也吳楚謂之瀨中國謂之磧)籟(説文三孔籥从竹賴聲大
者謂之笙其中謂之籟小者謂之箹樂書云郭璞謂簫一名籟廣雅籟謂之簫又凡孔竅機栝皆曰籟莊子人籟則比竹是已
地籟則衆竅是已天籟則人心之自動者是已)藾(草名爾雅藾蕭革也又䕃也莊子隱將芘其所藾○毛氏韻増)
癩(説文惡疾也本作癘史豫讓漆身為癘曹相國世家子襄病癘歸國今作癩)䄤(祙䄤祝詞)厲(惡也
注見祭韻力制切莊子兩音又厲鄉地名史老子𫝊厲鄉音賴苦縣城東有厲鄉祠老子所生○毛氏韻増)糲(説文
本作䊪粟重一柘為十六斗大半斗舂為米一斛曰糲前司馬遷𫝊糲粱之食音賴今文作糲又祭曷二韻注通押)蠣
(蚌屬注見祭韻力制切)賚(説文賜也從貝來聲引周書賚爾秬鬯徐曰天下罔不欣賴也又代韻舊韻注許通押○
已上屬蓋字母韻)儈(古外切音與寘韻媿同㑹合市人牙儈也或作㑹史貨殖𫝊子貸金錢千貫節駔儈○从㑹當
作儈凡从㑹者並同)襘(説文帶所結也从衣㑹聲増韻領之交㑹也左傳衣有禬帶有結視不過於帶禬之間通作㑹
禮記韠㑹去上五寸注謂止領縫領之所用蓋與紕同疏云㫄縁謂之紕上縁謂之㑹)檜(説文松葉柏身从木㑹聲
爾雅翼性耐寒其材大可為棺槨及舟今人亦謂之圓柏又一種名檜柏左傳成二年棺有翰檜注翰㫄飾檜上飾又未韻)
澮(説文水流澮澮也本作巜廣二尋深二仞為巜徐按釋名水注溝曰巜巜㑹也小水之所聚㑹也今文作澮周禮十
夫有澮澮上有道又論語疏方百里為同同間有澮又水名通志云水出絳州翼城澮髙山西入汾集韻古作□□又夬韻)
膾(説文細切肉也从肉㑹聲論語膾不厭細牛羊魚之腥聶而切之為膾又肉腥細者為膾大者為軒又宗膾國名堯
欲伐宗膾注疏小蕃國集韻或作鱠○禮韻本出鱠字)獪(説文狡獪也从犬㑹聲徐曰獪所㑹合也又夬韻)
䯤(説文骨摘之可㑹髮者引詩䯤弁如星从骨㑹聲廣韻五采束髮或作鬠荀子沐浴鬠體亦作􁎥士喪禮􁎥用組與
䯤同以組束髪乃著弁謂之䯤沛國人謂反紒通作㑹周禮弁師㑹五采注故書作䯤今文詩㑹弁如星)旝(説文旌旗
也从㫃㑹聲引詩其旝如林左傳旝動而鼓注杜預曰旃也通帛為之蓋今大將之麾一曰建大木置石其上𤼵機以槌敵晉
卞壺𫝊自當矢旝徐曰按諸書皆言旌旗惟許慎言潘岳閒居賦謂之礟通作檜)鄶(説文祝融之後妘姓之後潧洧
之間从邑㑹聲通作檜詩譜云髙辛氏火正之墟豫州外方之地榮波之南周武王封於濟洛汭潁之間為檜子詩詁云在新
鄭通作㑹史楚世家㑹人索隱曰鄶也)劊(説文斷地从刀㑹聲又隊韻)會(緫合也周禮司㑹注大計也小
宰出入以要㑹注計最之簿書月計曰要嵗計曰㑹又弁中曰㑹詩㑹弁如星鄭𤣥謂弁之縫中言際㑹之處又㑹稽山名在
越州又㑹稽郡也又本韻)廥(説文芻稾之藏从广㑹聲)○□(苦㑹切音與喟同説文穅也从禾㑹聲又過韻)
○外(魚㑹切音與偽同舊音五㑹切説文外逺也卜尚平旦今若夕卜於事外矣㑹意古作外廣韻表也増韻外内
之對又疏斥也霍光𫝊盡外我家○今文从古作外)○祋(都外切音與對同説文殳也引詩荷戈與祋从示殳一説
城郭市里髙縣羊皮有不當入而欲入者暫下以驚牛馬名曰祋一曰祋祤縣名在馮翊前郊祀志鳳凰集祋祤○毛氏曰監
本从衣誤今正)杸(木名又虞韻○毛氏韻増)○娧(吐外切徴次清音舒遲貌一曰喜也或作脱詩舒而脱脱
兮)稅(日月已過聞喪而服曰税禮記檀弓小功不税又祭末韻)駾(説文馬行疾來貌又隊韻)蛻(蟬蛇
解又祭韻)兌(成蹊也詩行道兑矣又本韻祭隊薛韻○禮韻續降)○兌(徒外切徴濁音説文説也从儿㕣聲
㕣音兌又卦名増韻通也穴也直也詩松柏斯兌今文作兊)􁫶(博雅補也)銳(矛屬書一人冕執鋭又祭韻○
毛氏韻増)□(削也)奪(禮記檀弓齊莊公襲莒于奪又末韻○毛氏韻増)○最(祖外切音與醉同説
文□犯取也从冃取聲徐曰犯而取也故軍功上曰最下曰殿漢書音義上功曰最前書注凡言殿最者殿後也課居後也
最者凡要之首言課居先也廣韻極也増韻又凡也尤也○毛氏曰从冃从取監本从日誤)蕞(地名在秦一曰在新
豐又束茅表位也漢書綿蕞有兩音又本韻祭薛韻○毛氏韻増)棷(澤也禮記麒麟在郊棷徐音最又厚韻○毛氏
韻増)稡(禾秀不實也又爾雅序㑹稡舊説唐書稡其行事又月韻○毛氏韻増)○襊(取外切音與翠同緇
衣冠也一曰衣游縫○毛氏韻増)㝮(説文塞也从宀□聲唐陸贄闗中事狀儻有賊臣陷㝮注塞外道○毛氏韻増)
竄(逃匿也選西都賦豺狼懾竄又翰韻○今増)○蕞(徂外切音與萃同小貌又本韻祭薛韻)○
薈(烏外切音與倭同説文草多貌从艸㑹聲引詩薈兮蔚兮)懀(憎懶嫌惡也一曰悶也)濊(説文汪濊
深廣貌从水歳聲又隊曷韻)○□(呼外切音與睢同説文聲也从言歳聲引詩有□其聲)噦(説文車鑾
聲本作鉞从金戊聲引詩鑾聲鉞鉞或作鐬亦作􁋋今文詩鸞聲􁋋􁋋又霽隊月薛韻)翽(説文飛聲也从羽歳聲引
詩鳳凰于飛􁦣􁦣其羽)○會(黄外切羽濁次音説文□合也从亼曽省益也増韻緫也要也聚也又周禮時見
曰㑹又州名漢金城郡西魏置㑹州説文古作㣛集韻古作□□□□合又本韻)禬(除殃之祭曰禬周禮女祝禬禳
之事注除災害曰禬禬猶刮去也卻變異曰禳攘也)繪(説文五采繡从糸㑹聲又畫也論語繪事後素或作䙡通
作㑹)璯(玉飾冠縫)○酹(魯外切音與𩔖同説文餟祭也从酉寽聲廣韻以酒沃地又隊韻○已上屬媿字母
韻)




　　古今韻㑹舉要卷十九

　　欽定四庫全書

　　古今韻㑹舉要卷二十

　　元　黄公紹　原編

　　熊　忠　舉要

　　去聲

　　十(卦與怪夬通)

　　懈(居隘切角清音説文怠也从心解聲或作解詩夙夜匪解)繲(故衣也埤倉浣衣也)廨(公舍)解
(除也一曰聞上也唐進士由鄉而貢曰解又𤼵也又本韻蟹韻)○戒(居拜切音與懈同説文□警也从奴戈持以
戒不虞也㑹意廣韻□也具也備也易注洗心曰齋防患曰戒通作誡易小懲而大誡賈誼𫝊前車覆後車誡)誡(説文
敕也从言戒聲廣韻言警也増韻警敕之辭曰誡文中子續詩四曰歎以陳誨立誡於家也續書有誡有訓)悈(説文
飾也从心戒聲一曰急也慬也)介(説文□畫也从大从八一曰助也古者主有擯客有介孔叢子士無介不見史魯
仲連𫝊注相佑助曰介又甲也詩嗟嗟保介注保車右也介甲也左傳伯有介而行又間厠也大也又因也左傳介人之寵敢
介大國又耿介也易憂悔吝者存乎介孟子不以三公易其介又側畔也楚辭悲江介之遺風又微貌孟子山徑之蹊介然又
一夫曰介左傳一介之使書若有一介臣又介介猶耿耿也後馬援𫝊介介獨惡是耳又姓介之推)界(説文境也从田
介聲廣韻垂也増韻分畫也限也又離間也選揚雄解嘲范雎界涇陽注界者間其兄弟使疏也集韻本作畍或作堺□古作
□)魪(比目魚選吳都賦罩兩魪注魚一目須兩魚並合乃能游爾雅翼南越謂之板魚淛謂之鞋底魚亦謂之箬葉
魚)玠(説文大圭也引周書稱奉玠玉从玉介聲集韻或作琾今文書詩通作介圭)㠹(幘也通作介)价
(説文善也从人介聲引詩价人維藩)􁙉(説文􁙈􁙉也从尣介聲)芥(説文菜也从艸介聲廣韻辛菜爾雅翼芥
似菘而有毛極辛苦其餘皆菜茹之美者字説介也界我者也𤼵汙散氣又草芥方言江淮南楚曰蘇自閩以西或曰草或曰
芥又纎芥細微也又芥蔕注見泰韻帶字通作介左傳介其雞杜注擣芥子播其羽後竇融𫝊長無纎介之怨孟子伊尹一介
不取注介草也)疥(説文瘙也从疒介聲廣韻瘡疥周禮疾醫夏有痒疥疾注疏云四月純陽五月隂起惟水沴火為甲
疥有甲故有疥痒疾或作蚧後鮮卑𫝊蔡邕議邊垂之患手足之疥瘙中國之困胷背之瘭疽瘭必燒切瘙新到切集韻亦作
□)䯰(説文簪髻也从髟介聲徐曰簪髻即假髻也一曰覆髻)犗(説文騬牛也廣韻犍牛也増韻凡畜健强
者皆曰犗後陳宫𫝊宫刑或云犗刑又莊子任公子為大釣巨緇十五犗為餌注騬牛)届(説文□行不便也从尸
由聲本作屆从塊字也今文作届一曰極也徐曰極即至也古作艐爾雅艐至也郭璞曰古届字集韻古亦作暨)○□
(口戒切角次清音鼓名集韻或作楷)○邂(下解切羽濁音説文邂逅不期而遇也从辵解聲)解(散也増韻
物自散解也前賈誼𫝊所排擊剥割皆衆理解也師古音胡懈切又周禮考工記弓人凡茭解注接中也一曰解廌獸名又曲
解縣名又本韻蟹韻)○械(下介切音與邂同説文桎梏也从木戒聲廣韻杻械一曰器之緫名又有盛為械無盛為
器又公羊傳攻守之器曰械一曰持也)䪥(説文菜也似韭从韭㕢聲爾雅一名鴻薈或作薤爾雅翼薤似韭而無實
集韻或作□)瀣(沆瀣海氣王逸楚辭六氣注春食朝霞日欲出時黄氣秋食淪隂日沒時赤黄氣冬食沆瀣北方夜
半氣夏食正陽南方日中氣并天𤣥地黄之氣文選相如大人賦呼吸沆瀣兮餐朝霞注上胡朗切下音韰又隊韻)齘
(齒相切也増韻齒上下相抵處周禮考工記函人凡甲衣之欲其無齘也廣韻䫴齘切齒怒貌○毛氏韻増○已上屬懈字母
韻)○卦(古賣切角清音説文筮也从卜圭聲筮而畫之三變而成畫六畫而成卦周禮太卜掌三易之法一曰連
山二曰歸藏三曰周易其經卦皆八其別皆六十四孔穎達疏云卦之為言掛也掛萬象於上也)掛(別也又揲筮置
耆於小指間曰掛易注置而不用曰掛又駭韻○禮韻舊與挂同今各出)挂(懸也増韻挂物也又剛挂弩矢鏃名潘岳
射雉賦出剛掛以潛擬通作掛)絓(罥也前叙𫝊不絓聖人之綱集韻或作罣)詿(説文誤也漢景帝紀詔曰吳王
濞為逆詿誤吏民)○怪(古壊切音與卦同説文異也从心圣聲圣音怪増韻竒也揚倞曰非常之事曰怪集韻或
作恠)壞(説文毁也本作􁆏从支裏聲引書序􁆏孔子舊宅本作此字今文作壞又本韻○毛氏曰凡物不自敗而毁之
則音怪物自敗則胡怪切如左傳魯城門壞是也)○夬(古邁切音與卦同説文□从□手也□象決形徐曰□
物也所以決之之器也易夬決也指事)澮(爾雅水注溝曰澮詳見泰韻注)獪(博雅擾也一曰狡也集韻或作
㹟狤又泰韻○禮韻元出㹟字)○蒯(苦怪切角次清音説文□也本作□从艸㕟聲徐引詩雖有絲麻無棄菅
□今文作蒯廣韻茅𩔖爾雅草中為索三輔黄圖上林苑中蒯池生蒯草以織席又姓漢有蒯通集韻或作䓒通作蕢史記孔
子弟子蕢瞶與蒯同)蕢(草名赤莧也又人名禮記有杜蕢蕢尚又山名前髙紀踰蕢山又寘韻○監韻此字下注土也
増韻注亦作塊凷皆誤○諸韻舊注蕢桴土鼔在隊韻此非亦誤今正)塊(土也詳見隊韻苦潰切又莊子大塊注苦
對切又苦怪切○毛氏韻増)喟(太息也集韻或作嘳㕟又寘韻)○快(苦夬切音與蒯同喜也廣韻稱心也
可也増韻又爽快也急疾也)噲(説文咽也从口㑹聲一曰嚵噲也又詩噲噲其正注猶快快也詩話云人聲也又姓
孝子𫝊有噲參)○聵(魚怪切角次濁次音聾也或作□□又寘隊韻)○嘬(楚快切次商次清音一舉盡臠
記毋嘬炙)○壞(胡怪切羽濁次音説文敗也从土褱聲廣韻自破也又本韻)○畫(胡界切音與壞同界
也繒也爾雅形也釋名挂也以五色挂物象也或作畫漢制畫衣冠而民不犯又陌韻)罫(礙也又棊局線間方目)
繣(徽也周禮大司馬銜枚注繣結也)澅(水名在齊前功臣表澅清侯參一音胡卦切○今増)絓(説文
繭滓絓頭也一曰以囊絮練也増韻絲結也○今増)○話(戸快切音與壊同説文□合㑹善言也从言􁅞聲本作
䛡引左傳告之䛡言今文作話詩出話不猶増韻語話也集韻或作􁍎籀作譮)躛(過也左傳哀二十四年是躛言也釋
文過謬之言也服云偽不信言也又霽韻○毛氏韻増)吳(譁也大言也詩不吳不傲説文本作㕦又虞禡韻○毛氏
韻増○已上屬卦字母韻)○拜(布怪切宮清音説文本作􁆡首至地也从手□□音忽徐曰□進趣之疾也故拜从
之古文作□揚雄説从兩手下也今文从古作拜禮記拜服也稽首服之甚也周禮太祝辨九□一曰稽首二頓首三空首四
振動五吉拜六凶拜七竒拜八褒拜九肅拜鄭𤣥曰拜而后稽顙吉拜稽顙而后拜凶拜婦人吉事肅拜凶事手拜詩詁云九
拜鄭説皆非一稽首謂下首至地稽留乃起二頓首謂下手置首於地即起三空首謂下手首不至地四振動謂恐悚迫蹙而
下手五吉拜謂雍容而下手七竒拜竒不偶也謂禮簡不再拜也八褒拜謂荅拜也古文報亦作褒九肅拜謂直身肅容而微
下手如今婦人拜鄭以稽首為頭至地頓為叩地空謂頭至手所謂拜手吉為拜而稽顙凶為稽顙而后拜竒為先屈一膝或
為倚拜毛鄭以褒拜為持節拜鄭大夫以振動為兩手相擊皆非也集韻古作□□□○増韻亦作扒誤)扒(拔也通作
拜詩勿翦勿拜詩詁云拜謂攀下其枝如人之拜○今増)○敗(北邁切音與拜同毁之也陸徳明曰毁他曰敗春秋
敗某師詩勿翦勿敗又本韻○毛氏曰凡物不自敗而敗之則北邁切物自毁壊則薄邁切)○派(普卦切宫次清
音説文巜巛水之衺流別也本作􁂁从反永徐曰永長流反則分派也今文又増水作派○毛氏曰或作沠非沠音孤水名也)
○湃(怖拜切音與派同滂湃水聲或作㵒史相如𫝊滂㵒)浿(説文水出樂浪鏤方東入海一曰出浿水縣唐
李勣為浿江道揔管又泰韻)○粺(旁卦切宫濁音説文穀也从米卑聲一曰粟一石舂米一斗四升集韻或作□)
稗(説文禾別也从禾卑聲徐曰似禾而別也稊稗也廣韻草似榖一曰生水中謝靈運詩蒲稗相因依又細也漢志小
説謂之稗説如淳曰細米為稗街談巷説甚細碎之言又稗官師古曰小官也漢名臣奏唐林請省置吏公卿大夫至都官稗
官各減什三○唐陸贄𫝊筭稗販之緍稗謂小販之民今本作禆誤)○□(步拜切音與粺同説文􁄠也本作□从心
􁕊聲徐曰今作憊廣韻羸困也通俗文疲極曰憊疲劣也説文或作□通作敗荀子惡敗而出妻)韛(吹火韋囊或作
□囊亦作排後杜詩造作水排鑄農器注冶者為排以炊炭今激水鼓之當作囊古字通用晉杜預作人排南史韋孝寛以皮
排吹之埤蒼又作□)糒(乾糗又見寘韻注○毛氏韻増)○敗(薄邁切音與粺同説文毁也从支貝徐曰多藏
必厚亡増韻又破也彫也肉臭壞也集韻古作贁□又本韻)唄(西域謂誦曰唄廣韻梵音也唐王縉佐代宗作内道
場晝夜梵唄○毛氏韻増)○賣(莫懈切宫次濁音説文□出物貨也从出買聲徐曰貨精故出則買之也㑹意本
作□𨽻省作賣賣本音育徐曰今假借為貨賣)○韎(暮拜切音與賣同赤韋也一曰北狄之樂又隊卦韻)霾
(風而雨土又支佳韻)○邁(莫敗切音與賣同説文逺行也从辵蠆省聲増韻往也過也老也説文或作□)勱
(勉也通作邁左傳引書臯陶邁種徳注勉也)佅(東夷樂名通作昩禮記明堂位昩東夷之樂也周禮通作韎)○
債(側賣切次商清音逋財也増韻負也通作責周禮稱責注疏責謂貸錢而生子又陌韻)責(誚也左西鄰責
言注毛氏韻増)○瘵(側界切音與債同病也)祭(國名又祭韻)○瘥(楚懈切次商次清音瘉也
廣韻病除也通作差又歌韻)差(較也左傳宣十二年注拔旗投衡止不帆風差輕注音初邁切又過失也書𦙍征注
過差非度穀梁傳僖十年注未有過差並一音初賣切又支皆歌麻禡箇韻)衩(博雅䘯結袵謂之褸衩又衣袒也○
今増)□(水浦)○蠆(丑邁切音與瘥同説文□毒蟲也象形長尾為蠆短尾為蠍盖象其奮螯曳尾之形孝
經緯云蜂蠆垂芒為其毒在後詩卷髮如蠆注蠆螫蟲末揵然似婦人髪末上曲卷然爾雅翼葛洪云蠍前謂之螫後謂之蠆)
□(□芥刺鯁也或作蔕前司馬相如賦曽不蔕芥賈誼𫝊細故蔕芥注顔師古曰小鯁也亦作慸史記細故慸葪)○
曬(所賣切次商次清次音暴也集韻通作䵘又寘韻)灑(汛也集韻或作洒古作湔又紙薺蟹馬韻)○
鎩(所戒切音與曬同説文鈹有鐔从金殺聲一曰長矛集韻或作□又黠屑韻)殺(疾也削也周禮注殺衰小
之也又噍殺樂音樂記其音噍以殺集韻或作閷煞又寘曷屑黠韻)○眦(土懈切次商濁音眦睚恨視貌又瞋目貌
前杜欽𫝊睚眦必報注睚舉眼也眦即眥字謂目匡也舉目相忤必報之也睚音厓集韻或作□晉載記睚□亦作疵又書作
眥後左雄疏髠鉗之戮生於睚眥孔光𫝊厓眥又霽韻)○砦(士邁切音與眦同藩落也廣韻山居以木柵集韻或
作柴莊子柴柵通作寨塞羊樓宿處也)○隘(幺解切羽次清次音陋也或作阨孟子伯夷阨)搤(扼也又麥
韻)○噫(乙界切音與隘同飽食息也莊大塊噫氣又支韻)□(不平聲或作阨)○嗄(幺邁切音
與隘同氣逆也老終日號而不嗄又禡韻)餲(飰敗也語食饐而餲又祭曷韻)喝(噎聲相如賦榜人歌聲流喝又
嘶聲韓詩注秋蟬喝栁又曷韻毛氏韻増○已上屬蓋字母韻)

　　十一(隊與代廢通)

　　憒(古對切音與寘韻媿同心亂也)慖(埤蒼恨也)幗(婦人喪冠本作簂後烏桓𫝊婦人著句決飾以金碧
猶中國有簂步也或作幗續漢輿服志夫人紺繒幗釋名云皇后首飾上有垂珠步則揺之亦作蔮士冠禮注滕薛名蔮為頍
今未笄冠者着卷幘頍象之所生也又陌韻○毛氏韻増)刏(刲也一曰礪刀廣韻刏刀使利又斷也又微未泰韻)○
塊(苦潰切音與喟同説文􁐖墣也从土凵凵屈象形徐曰指事本作凷禮記寢苫而枕凷前律厯志野人舉凷而與之
今作塊又莊子大塊噫氣大塊者造物之名亦自然之稱言通生萬物又漢書師古注塊然獨處之意如土塊也或作蕢禮記
禮運蕢桴而土鼓注讀為凷堛也謂摶土為桴亦作蒯周禮注蒯桴葦籥集韻又作□又賄卦韻)堁(博雅塵也一曰
堆土又哿過韻○増韻併與塊同誤○今仍各出)○磑(魚對切音與偽同説文䃺也从石豈聲世本公輸般作磑
晉王戎有水磑又灰韻)○對(都内切音與寘韻轛同説文□應無方也从丵从口从寸寸法度也本作􁗠漢文帝
以責對而為言多非誠故去其口从士徐曰士事也取事實也當作對今作對廣韻答也當也配也增韻又揚也又月韻)
轛(車箱名増韻車横軨又立曰轛横曰軹周禮考工記去一以為轛圍或作□又見寘韻注○禮韻續降)碓
(説文舂也从石佳聲廣韻杵臼増韻舂具廣雅□□也又桓譚新論宓犧制杵臼之利後世加巧借身踐碓而利十倍通俗文
又水碓曰轓車孔融曰水碓之巧勝於聖人斷木掘地又杜預作連機碓)敦(器名周禮珠槃玉敦注敦槃𩔖珠玉以為
飾古者以槃盛血以敦盛食鄭司農云玉敦歃血玉器又周禮九嬪凡祭祀賛玉齍注玉齍玉敦受黍稷器禮記明堂位有虞
氏之兩敦注黍器又灰寒蕭準阮願號韻)○退(吐内切音與泰韻娧同却也本作□从彳日久古文从辵作退徐曰
日夕乞出是退也史記君子以嗛退為禮隷从古作退一曰行遲説文或作□集韻亦作□)○隊(徒對切音與兌
同説文從髙墮也見寘韻注廣韻又羣隊也又賄至韻○荀子仁人之兵兌注兌猶聚也與隊同)䨴(霮䨴雲貌集韻
或作□□)薱(草木盛貌選東京賦蓊鬱夔薱)憝(説文怨也从心敦聲引書凡民罔不憝又惡也書元惡大憝或
作譈孟子引書凡民罔不譈亦作懟徐按國語曰以我為懟怨乎注銜怨也集韻亦書作憞揚子楚憞羣䇿注廢也増韻亦作
譵又賄韻)鐓(説文矛柄下銅鐏引詩叴矛鋈錞或作鐓禮記曲禮進戈者前其鐏進矛㦸者前其鐓注鋭底曰鐏取其
鐏也平底曰鐓取其鐓也疏云矛㦸柄尾也又諄賄韻)駾(突也詩混夷駾矣注駾突也疏云混夷惶怖驚走奔突入
柞棫之中陸音徒對切又泰韻○毛氏韻増)○内(奴對切徴次濁音説文入也从冂入自外而入也徐曰冂音坰
㑹意増韻中也裏也内外之對又房室曰内漢晁錯𫝊一堂二内又天子宫禁謂之内漢制天子内中曰行内行内猶禁中也
唐有三内皇城在長安西北隅曰西内東内曰大明宫在西内之東南内曰興慶宫在東内之南集韻古作□又祭合韻)○
背(補妹切音與寘韻蓋同説文脊也从肉北聲又曰身北曰背又堂北曰背詩焉得諼草言樹之背𫝊云北堂鄭云房
中半以北為北堂増韻又負也又本韻)輩(説文若軍𤼵車百兩為輩从車非聲廣韻等輩又𩔖也又比也太宗逺輩
堯舜又輩行也集韻或作軰)○配(滂斾切音與帔同説文酒色从酉已聲廣韻合也増韻侑也對也又品配又流
刑律也)妃(匹也偶也通作配又微韻)胐(月未盛之明增韻月三日明生之名書畢命庚午朏廣韻又向曙色
又尾月韻)○佩(蒲妹切音與髲同説文大帶从人凡巾佩必有巾故从巾巾謂之飾徐曰从凡巾為佩㑹意也釋名
云佩陪也言其非一物有陪貳也増韻服之也又賄韻陸徳明云佩字从人俗作玉傍者非然循襲既久不敢去也蔡氏曰稱
其服用則字从人名其器則字从玉)珮(佩玉也廣韻玉之帶也三禮圖凡玉佩上有雙衡衡長五寸博一寸下有雙璜
璜徑三寸衝牙蠙珠以納其間上下為衡半璧為璜璜中横以衝牙以蒼珠為瑀荀子珮寶玉集韻通作佩○禮韻舊與佩同
今依集韻各出)背(違也廣韻棄背書既往背師保之訓徐音扶代切増韻孤負也又反面也或作偝禮記投壺毋偝立
注不正鄉前一音符代切亦作負史記晉世家負父之命正義音佩又作倍禮記樂記倍畔孟子師死而遂倍之史記倍約倍
盟通作北)㔨(人名晉有㔨督晉載記石勒初名㔨○今増)北(分異也書分北三苗史五帝紀一音佩又敗也
榖梁隱十年注戰不逐北又音佩又徳韻○毛氏韻増)邶(説文故商邑自河内朝歌以北是也从邑北聲鄭𤣥曰殷
紂畿内地名屬古冀州自紂城以北曰邶或作鄁)倍(反也又賄韻○禮韻續降)焙(煏也集韻本作□)
孛(説文□􁃣也从□人色也从子引論語色孛如也徐曰人色勃然壯盛似草木之茂也子人也㑹意一説彗星也
春秋星孛在北或作茀榖梁文十四年有星孛入于北斗孛之為言猶茀也注步内切史記天官書星茀于河亦作勃今文論
語色勃如也)誖(亂也逆也或作悖左傳歸餘於終序則不悖孝經悖徳悖禮並蒲對切亦作哱記緇衣注曰哱而煩
又作怫史自序五家之文怫異音悖集韻古作□又本韻月韻○毛氏曰陸徳明顔師古音布内切者皆誤盖吳人呼布為步
不知非正音也韻略作蒲昧切者是今案集韻誖字一音輩一音佩一音勃毛氏不知韻略失收而謂陸顔之音為誤也)
㫲(暗也)琲(珠百枚為一琲一説珠十貫或書作㻗孫權貢珠百㻗又賄韻)拔(拂取也増韻枝葉生也詩
松柏斯拔柞棫拔矣又未黠韻○毛氏韻増)萯(草名一曰山名前宣紀行幸萯陽宫應劭曰宫在鄠秦文王所建○
今増)○妹(莫佩切音與媚同説文女弟也从女未聲廣韻姊妹又歸妺易卦名)昧(説文昧爽旦明也从日未
聲一曰闇也書昧昧我思之注不明也亦作曶史記曶爽索隱音昧集韻古作􁇞)眛(目昏也又卦韻)沬(微晦
也一曰水名在衞又詩沬之鄉矣注在衞通作妹書明大命于妹邦又小星也易日中見沬古今易作昧又泰韻)韎
(説文茅蒐染韋也一入曰靺从韋未聲左傳成十一年注韎聲也今絳草茅蒐急疾呼茅蒐成韎也即今之蒨又卦韻)佅
(東夷之樂曰侏詳見卦韻莫敗切注○今増)每(田美左傳原田毎毎又灰賄韻○毛氏韻増)痗(病也詩亦
孔之痗有兩音又賄韻)脢(脊肉也博雅胂謂之脢一曰口下心上或作脄禮記内則取牛羊麋鹿之肉必脄之有上
去二音又灰賄韻○毛氏韻増)沕(潛藏也前賈誼𫝊沕淵潛以自珍音昧○今増)瑁(瑇瑁龜屬身似龜首尾如
鸚鵡甲有文異物志生南海大者如蘧篨背上有鱗鱗大如扇有文章將作器則煮其鱗如柔皮應劭曰雄曰瑇瑁雌曰觜􁎃
或作蝐赤作冒相如賦毒冒元龜又號韻)媒(莊子媒媒晦晦注晦貌又交韻○毛氏韻増)○晬(祖對切音
與醉同子生周嵗也一曰晬時者周時也)綷(㑹五采繒色集韻本作□或作□)祽(博雅祭也廣韻月祭名)
○倅(取内切音與翠同副也又副車曰倅車周禮戎僕掌王倅車之政又夏官諸子游倅使修徳學道注游倅子之
未仕者或作萃周禮車僕掌戎路輕車苹車之萃注萃猶副也又月韻○禮韻續降別出萃字重今刪)淬(滅火器廣
韻又染也犯也○増韻舊注寒也誤)焠(説文堅刀刅也从火卒聲史記天官書火與水合為焠漢書王褒𫝊清水焠其
鋒注顔師古曰焠謂燒而内水中以堅之也又燒也荀子有子惡卧而焠掌注灼也通作淬説文徐曰淬劒燒而入水也)
□(博雅寒也○今増)啐(説文驚也从口卒聲増韻又咄啐嘑也○禮韻舊注誤)啛(先嘗也通作啐
廣韻先嘗也禮記雜記下主人啐之○今増)○碎(蘇對切音與䆳同説文䃺也从石卒聲廣韻細破也増韻細碎
也)粹(碎米荀子舍粹折無適也注讀為碎又寘韻○毛氏韻増)誶(告也増韻誚也詬也前賈誼𫝊立而誶語
又離騷下章亂曰誶又寘術韻)○穢(烏廢切音與未韻尉同説文蕪也从艸嵗聲徐曰田中雜草也廣韻惡也増韻
又汚也或作薉周禮保氏注禁除薉惡荀子涂薉則塞通作􁐯李尋𫝊盪滌濁􁐯)濊(汪􁐯深廣貌漢湛恩汪􁐯集韻或作
□又泰未韻)獩(獩貊東夷國名廣韻夫餘國名前武紀東夷薉君南閭等注服䖍曰獩貊在辰韓之北髙句麗沃沮
之南東窮于大海晉東夷𫝊夫餘印文稱穢王之印)○誨(呼内切音與寘韻睢同説文曉教也从言每聲徐曰丁寧
誨之若決晦昩也引詩誨爾諄諄集韻古作□)晦(説文月盡也从月毎聲徐曰晦昩也爾雅霧謂之晦)悔(惧也
廣韻改悔也又賄韻舊許通押)􁄋(説文易卦之上體也引商書洪範曰貞曰􁄋通作悔徐曰今借作悔字注内卦曰貞
外卦曰悔)靧(説文洒面也本作沬从水未聲前律厯志王乃洮沬水前天馬歌霑赤汗沬流赭今作□或作頮今文尚
書洮頮水説文古作湏)○潰(胡對切音與㑹同説文漏也从水貴聲一曰散也左傳民逃其上曰潰注衆散流移
若積水之潰自壞之象倉頡篇旁決曰潰又詩有洸有潰項氏曰洸水涌也潰者其勢横暴四出故怒之盛者為潰又遂也詩
是用不潰于成又草木潰茂)繢(説文織餘也一曰畫也从糸貴聲或作繪論語繪事後素通作㑹書以五采彰施于
五色作㑹又奉韻)䜋(説文中止也从言貴聲司馬法師多則人䜋増韻覺悟也一曰䜋嘷啁欺)聵(聾也又寘
怪韻○毛氏韻増)瞶(目疾又寘未韻○毛氏韻増)闠(説文市外門也从門貴聲)回(曲也前趙充國
𫝊多陂回逺千里注迂也増韻又繞也又避也又畏避不盡情前王温舒𫝊即有避回注避回謂不盡意捕擊盜賊又灰賄韻)
匯(水回合也又賄韻)䔇(菜名吕氏春秋菜之美者有雲夢之䔇又尾韻)○纇(盧對切音與寘韻𩔖
同説文絲節也又疵也唐李遜𫝊治條疏纇又戾也左傳忿纇無期)耒(説文□手耕曲木也从木推手古者垂作耒
耜古史考神農作耒禮記月令修耒耜注疏耒以木為之長六尺六寸庇底長尺有一寸中央直者三尺有三寸句者二尺二
寸又紙韻)礧(埤蒼推石自髙而下也前相如賦礧石相擊或作壘前李陵𫝊下壘石亦作礌雷周禮職金用金石注槍
雷椎掠之屬雷當為礌掠宅耕切前晁錯𫝊具藺石如淳曰城上雷石又作擂唐李光弼𫝊擂石車○増韻舊出礌字)
攂(攂鼔○平水韻増)酹(醊祭以酒沃地又泰韻○已上屬媿字母韻)○喙(許穢切音與未韻諱
同説文口也从口彖聲易為黔喙通俗文云獸口又漢志喙為鳥星又祭宥韻)􁍋(博雅殢􁍋極也廣韻困劇也集韻或
作􁍌□通作喙詩維其喙矣)顪(頤下毛一曰頰謂之顪莊子擪其□集韻或作􁋋)􁦣(飛羽聲詳見泰韻注
○毛氏韻増○已上屬季字母韻)○溉(居代切音與泰韻蓋同説文水出東海从水既聲一曰灌注也又沆溉水流聲
又寘未韻)摡(説文滌也从手既聲引詩摡之釜鬵周禮大宗伯眡滌濯注摡祭器也世婦率女宫而濯摡又拭也通作
溉今文詩溉之釜鬵可以濯溉禮記器之溉者不冩注疏陶梓之器並可滌潔仍於器中食之)槩(説文扢斗斛从木既
聲徐曰扢戞摩之也此即斗斛量槩也廣韻平斗斛木又節槩操介也又感槩前郭解傳注師古曰感意氣而立節槩又感觸
經心也莊子豈能無㮣然於心又大槩大率也集韻或作扢亦書作概周禮鬯人用概注概尊以朱帶者注疏黒漆為尊以朱
帶落腹名概取横概之義又吳都賦俗有節概之風又史范睢傳意者臣愚不概於王心邪又史伯夷傳其文辭不少概見)
㧉(博雅磨也)剴(切近也唐魏徴二百餘奏無不剴切當帝心董衡音又灰韻前温舒傳音平聲)○慨
(口溉切音與磕同忼慨壯士不得志也从心既聲徐曰内自髙亢憤激也又竭誠貌史太史公曰婢妾賤人感慨而自殺者非
能勇也通作愾晉段灼傳私懷忼愾陸機議論忼愾)嘅(歎也又泰韻)鎧(説文甲也从金豈聲管子葛廬之山
發而出黄金蚩尤制以為鎧廣雅䤴甲介鎧也周禮司甲注苦愛切注疏云古用皮謂之甲今用金謂之鎧又賄韻)闓
(開也前相如傳昆蟲開懌師古讀為凱)欬(説文逆氣也从欠亥聲又謦欬或作咳禮記咳而名之又灰韻)愾
(怒也左傳敵王所愾而獻其功又太息也滿也又曷物韻)○礙(牛代切音與艾同説文止也从石疑聲廣韻距也増
韻妨也阻也限也或作硋晉王澄傳公羊大體乖硋亦作㝵南史引浮屠書作㝵通作閡後虞詡傳勿令有所拘閡亦通作咳
列子雲霧不咳其親)儗(儓儗癡貌前相如傳仡以佁儗一音態礙張揖注不前也又寘韻)閡(説文外閉也从
門亥聲前律厯志該閡於亥注藏塞也又灰賄韻)○戴(丁代切音與帶同説文分物得増益曰戴从異􁄖聲一曰
首戴廣韻荷戴一曰國名又姓出濟北本宋戴穆公後風俗通云氏於諡戴武宣穆是也或作載禮記月令載青旂詩載弁俅
俅説文古作戴)襶(褦襶不曉事○今増)貸(他代切音與泰同説文施也从貝代聲又借也又寘職韻○周禮泉
府凡民貸者音特)態(意也)○詒(徒耐切音與大同莊子誒詒數日失魂魄也誒音愛又支寘賄韻○毛氏
韻増)紿(欺也又絲縈難理也又賄韻○毛氏韻増)怠(懈也倦也詳見海韻注○毛氏韻増)䈚(竹萌或作
箈詳見海韻注○毛氏韻増)殆(危也近也詳見海韻注○毛氏韻増)待(俟也擬也遇也詳見海韻注○毛氏
韻増)○代(待戴切音與大同説文更也从人弋聲徐曰迭代也弋音近特故得以弋為聲也廣韻又年代増韻又世
也又國名前地理志代郡亳丘有五原關常山關屬幽州又應劭曰古代國又州名漢代郡魏為州又姓史記趙有代舉)
岱(説文太山也从山代聲徐曰按白虎通東山萬物更代之處一曰岱宗泰山為衆山之宗泰山盤道凡五十餘盤經
小天門大天門周迴三千里在今襲慶府奉符縣西北三十里黄河去泰山二百餘里風俗通云岱宗之洞岱胎也宗長也萬
物之始隂陽之交觸石膚寸而合不終朝而徧雨天下故為五嶽之長)袋(囊也)黛(説文畫眉墨也本作黱从
黑□聲徐曰衞之處子粉白黱黑今作黛字釋名云黛代也滅去眉毛以此代其處通俗文染青石謂之點黛増韻青黛似空
青而色深)逮(説文及也大學菑必逮夫身一音代前刑法志逮繫注師古曰及也辭之所及則進捕之故謂之逮一曰
逮者在道將送防禦不絶若今𫝊送囚増韻或作迨詩迨其謂之迨天之未隂雨與逮同集韻古作逯又賄霽韻)曃
(曖曃不明貌)靆(靉靆雲貌通俗文雲覆日為靉靆廣雅靉靆翳薈也雲興盛貌又賄韻)棣(棣棣閑習貌詩
威儀棣棣又霽韻○毛氏韻増)埭(壅水也増韻壅水為堰集韻或作□亦作□)瑇(瑇瑁注見本韻瑁字集韻
或作□亦作毒又作玳)○耐(乃代切音與柰同説文罪不至髠也本作耏从彡从而亦聲徐曰但鬀其頰毛而已
彡猶芟也㑹意或作耐徐曰諸法度字皆从寸前髙紀耐以上請之如淳曰耐猶任也任其事也言任罪不至髠之事後漢注
輕刑之名一嵗刑為罰作二嵗刑已上為耐集韻或作□前髙紀師古曰應氏説耏當音而如氏之説則乃代切)能
(忍也前晁錯𫝊能寒能暑又技能也荀子能有所合謂之能注音耐謂能任其事又姓通作耐禮記聖人耐以天下為一家又
灰蒸韻○増韻與耐同今依集韻各出)􁙫(埃􁙫日無光也)柰(果名又泰韻○毛氏韻増)奈(如也那也
遇也又泰箇韻○毛氏韻増)鼐(鼎之絶大者又賄韻)○再(作代切音與載同説文□一舉而二也从冓
省徐一言舉二也廣韻重也兩也俗作再非)載(説文乗也从車􁄖聲引易大車以載増韻承也勝也一曰年也唐虞
曰載以年運而往為義又語助也則也詩載號載呶又始也孟子自葛載又盟辭也左傳束牲載書又國語大史司載糾䖍天
刑又韋昭注載謂天之刑罰又詩上天之載謂洪造也又典籍曰載籍取記載之義又賄韻唐武后作□)縡(事也唐穆
天縡通作載書熙帝之載又賄韻)○菜(倉代切音與蔡同説文草之可食者从艸采聲増韻蔬也通作采周禮大
胥春入學舍采鄭司農曰舞者皆持芬香之采或曰士見師以菜為贄鄭𤣥曰舍即釋也采讀為菜始入學止舍菜禮先師也
菜蘋蘩屬○歐陽氏曰从木从𤓰不从米)寀(官也爾雅尸寀也寀寮官也郭璞曰寀地同地為寀同官為寮)采
(臣食邑漢志顔師古曰采官也因官食地故曰采地周禮天官八則注公卿大夫采邑音菜又孟子元士受地視子男注所受
采地之制音菜前食貨志注采官也因官食地故曰采地集韻本作埰通作寀又賄韻)縩(綷縩衣鮮又奉韻)○
塞(先代切音與賽同説文隔也从土□聲廣韻邊塞也禮記明堂位四塞告至注夷服鎮服藩服在四方為蔽塞者又
職韻)僿(無悃誠也一曰細碎也史髙祖賛文之弊捄以僿有二音又寘韻)簺(説文行棊相塞謂之簺从竹塞
塞亦聲徐曰今博蒲馬箸其采有簺也廣韻格五戲前吾丘壽王𫝊善格五孟康曰格音各行伍相各劉徳曰格五棊行簺法
曰塞白乘五至五格不得行故云格五通作塞又職韻)賽(報也通作塞漢郊祀志冬塞禱祈謂報其所祈周禮都宗
人禱祀注祭謂報塞也)○在(昨代切商濁音説文存也注見賄韻在字禮韻舊許通押)裁(製也公羊傳辨
而裁唐房𤣥齡𫝊率二人討裁又鑒別也後李膺𫝊獨持風裁范滂𫝊清裁唐楊綰𫝊品裁精允又僅也史張儀𫝊雖大男子
裁如嬰兒言又灰韻)栽(説文築牆長版从木􁄖聲徐按左傳水昏正而栽謂始立楨榦及版築之也又灰韻)載
(舟車運物也詩不輸爾載又運也又本韻)酨(説文酢漿从酉􁄖聲禮記禮運注才再切周禮酒正三曰漿注酨醬酨之
言載米汁相載)○愛(於代切音與藹同説文□恵也从心兂聲徐曰愛字从此兂音既本作㤅隷作愛廣韻憐也
増韻慕也恩也寵也好樂也説文古作□)靉(靉靆雲暗貌)曖(晻曖日不明貌)僾(説文仿佛也从人愛
聲徐曰見之不明也禮記祭義祭之日入室僾然必有見乎其位釋文微見意)薆(爾雅隱也一曰草木盛貌増韻又晻
薆香氣相如賦晻薆苾茀)藹(叢雜貌義與泰韻藹同毛氏韻重出)靄(雲集貌義與泰韻靄同毛氏韻重出)
欸(應聲詳見賄韻注○毛氏韻増舊有乃字今刪○案欵乃二字俗音襖靄者誤已見賄韻欸字注増韻於此既増欸
字又増乃字相承之誤矣)○瀣(戸代切音與害同沆瀣北方夜半氣又見卦韻注)○劾(戸槩切音與害
同説文法有罪也从力亥聲又見賄職韻注)○徠(落代切音與賴同説文勞勑也本作勑从力來聲今作徠荅其
勤曰勞撫其至曰徠亦作倈前原涉𫝊勞倈慰勉又作來詩注勞來還定安集之又史周紀日夜勞來定我西土又灰韻)
睞(説文目童子不正也从目來聲廣韻傍視也増韻又盻睞)賚(賜也音義與泰韻賚同)萊(草萊又灰
韻○已上屬蓋字母韻)○乂(疑刈切音與寘韻義同舊魚刈切説文治也本作䢃从辟乂聲引書有能俾䢃今文
作乂通作艾孟子淑艾注治也又祭韻)刈(説文□芟草也从□□相交徐曰象刈草之刀形本作乂後人又加
刀作刈鄭𤣥曰芟草曰刈通作艾詩奄觀銍艾前賈誼𫝊胡亥殺人若艾草菅又絶也五行志國未艾)㣻(説文懲也
从心乂聲或作艾前魏相𫝊無所懲艾)○廢(放吠切音與未韻沸同屋傾也从广𤼵聲一曰置也廣韻止也増韻
弛也不舉也替也圯也放也大也爾雅捨也又墮也左傳廢于鑪炭又月韻)癈(説文痼疾也从疒𤼵聲増韻固疾不
復可用者通作廢記孤獨廢疾)祓(廣韻除惡祭也通作弗又勿韻○毛氏韻増)茇(竹葦絙也史記河渠書瓠
子歌搴長茭兮沈美玉注作苃茇音廢又勿曷韻○毛氏韻增)茀(福也詩茀禄爾康矣鄭音廢又未隊勿月韻○毛氏
韻増)○肺(芳廢切音與費同説文金藏也从肉市聲)杮(説文削木札樸也从木市聲陳楚謂之札杮徐曰札
即木牘也後方術楊方𫝊風吹札杮是也通作肺前劉向田蚡𫝊注○今増)吠(房廢切音與罪同説文犬鳴从犬从
口集韻或作犻□)茷(草葉盛貌又奉韻○已上屬竒字母韻)

　　十二(震與稕通)

　　菣(去刃切角次清音説文香蒿也从艸臤聲徐按爾雅注今謂青蒿説文或作□又霰韻)○僅(渠吝切角
濁音説文才能也从人堇聲徐曰僅能是財能也才財皆借為纔字一曰劣也廣韻又餘也少也或作□禮記檀弓□有存者
注少也亦作厪漢董仲舒箃厪能勿失賈誼𫝊其次厪得舍人注與僅同通作慬公羊傳定八年慬然後得免亦通作堇前地
理志堇堇物之所有師古讀曰僅又欣韻)墐(説文塗也从土堇聲詩塞向墐戸又欣韻)瑾(美玉楚辭懷瑾握瑜)
饉(説文蔬不熟曰饉从食堇聲廣韻無穀曰饑無菜曰饉韓詩三榖不升曰饉)殣(説文道中死人所覆也从
歹堇聲引詩行有死人尚或殣之又餓殍也左傳道殣相望通作墐今文詩尚或墐之注疏埋藏之名路冡也)覲(説文
諸侯秋朝曰覲勞王事从見堇聲廣韻見也周禮太宗伯秋見曰覲注覲之言勤也欲其覲王之事禮記曲禮天子當依而立
諸侯北面而見天子曰覲通作殣前郊祀歌殣冀親以肆章注見也)堇(藥草烏頭又菜也紫葉可食而滑詩堇荼如飴
又隱韻○堇當作□今文作堇从省○毛氏韻増)瘽(病也前文紀瘽身從事又欣韻○今増)○憗(疑僅切角
濁次音舊韻魚謹切説文問也□散也从心猌聲一曰説也皆也廣韻又閑也且也爾雅强也詩不憖遺一老注心不欲自能
彊之辭又缺也左傳文十二年兩君之士皆未憖也又𤼵語音左傳憖使吾君聞以為快一曰傷也方言陳潁之間謂之憖)
垽(澱也増韻滓也又焮韻○毛氏韻増)○儐(必仞切宫清音説文道也从人賔聲徐曰道賔也周禮大宗伯
注出接賔曰儐入詔禮曰相古者諸侯自相為賔之禮各有副賔副曰介主副曰儐又陳也詩儐爾籩豆通作擯論語君召使
擯亦通作賔禮記大夫有所往必與公士為賔注賔謂作介莊子賔者以告列子音義云賔者通客之人又真韻)擯
(弃也廣韻擯斥通作賔列子厭葱韭以賔寡人又退仁義而賔禮樂又真韻)殯(説文死在棺將遷葬柩賔遇之从歺
賔賔亦聲夏后氏殯於阼階商人殯於兩楹之間周人殯於賔階夏后質居於主位殷人敬疑於賔主兩楹之間周人文所以
即逺也廣韻殯殮増韻菆塗又虞殯送葬歌曲也左傳公孫夏命其徒歌虞殯)鬢(説文頰髮也从髟賔聲増韻額旁髮)
○晉(即刃切商清音説文□進也本作㬜日出萬物進从日臸聲徐曰臸到也隷作晉又易卦名又抑也周禮田
僕王提馬而走諸侯晉大夫馳注抑之止奔也又國名通志云晉都唐謂之夏墟周封叔虞初謂之唐子爕始改為晉以有晉
水又州名春秋晉地後魏唐州改晉州又姓唐叔虞之後以晉為氏魏有晉鄙古文竒字作□俗作普非)縉(説文帛赤
色从糸晉聲引左傳縉雲氏廣韻淺絳色一曰赤多白少為縉又縉雲氏黄帝官名或云黄帝煉金丹有縉雲之瑞自號縉雲
氏夏為縉雲官)搢(插也禮記内則搢猶极也通作縉前郊祀志縉紳者弗道李竒曰縉插也插笏於紳荀子縉紳而無
鉤帶亦通作薦史記薦紳謂薦笏紳帶間也又通作晉周禮典瑞王晉大圭又線洽韻)瑨(美石本作璡石之似玉者)
進(説文登也从辵閵省聲廣韻前也善也増韻薦也效也集韻古作□籀作□通作薦列子王薦而問之)○
親(七刃切商次清音婚姻相謂為親左傳庶人工商各有分親注上去二音今世俗謂姻家為親家又真韻○毛氏韻
増)○信(思晉切商次清次音説文誠也徐曰於文人言為信言而不信非為人也廣韻又驗也極也用也重也増
韻慤實不疑不差爽也伊川程氏曰以實之謂信孟子有諸已之謂信又左傳再宿為信又州名漢太末縣唐置信州因元載
之請謂其信可美又姓魏信陵君之後説文古作㐰訫又真韻)訊(説文問也从言卂聲廣韻又告也又詩執訊𫉬醜注
詩詁云訊者敵人之長可訊問者醜衆也或作訙荀子雲賦行逺疾速而不可託訙者説文古作□集韻亦作□又作誶詩執
訊連連注又作執誶詩歌以訊之釋文作誶音信)阠(陵名)汛(説文灑也或作洒前東方朔𫝊洒掃之職注師
古音信)迅(説文疾也从辵卂聲)奞(説文鳥張毛羽自奮从力佳通作奮汛亦通作訊詩奮訊其羽○今増)
囟(説文囟頭㑹□蓋也象形徐曰頭囟也或作□禮記内則男角注夾□曰角集韻亦作甶□顖䪿○今増)申
(舒也莊子鳥經熊申音信又真韻○毛氏韻増)○燼(徐刃切商次濁音説文火餘也本作㶳从火㶳省聲徐曰盡字
从此今俗作燼廣韻燭餘一曰薪也左傳注火之餘末)賮(説文㑹禮也从貝㶳聲廣韻環賮又財貨也増韻㑹禮之
財也又贈行曰賮或作□亦作進前髙紀蕭何主進又賭博之財曰進陳遵與宣帝博數負進唐書厚進今人謂博勝曰得進
得多曰厚進又軫韻)藎(説文草也从艸盡聲本草藎草可以染一曰進也詩王之藎臣吕氏曰忠愛之篤進進無已集
韻或作□□)盡(竭也又盡之也又軫韻○毛氏韻増)○震(之刃切次商清音説文劈歴振物者从雨辰聲
易卦名震為雷謂雷震之所為也繇曰震來􁀉􁀉又直謂雷為震也廣韻又動也懼也起也威也集韻或作□通作振史五
帝紀振驚朕衆又真韻前趙充國𫝊是討是震音真左傳邑姜方震音身)振(説文舉救之也从手辰聲一曰奮也史荆
軻𫝊不振注救也廣韻又烈也整也書班師振旅又詩振旅闐闐注箋云振猶止也又禮記中庸振河海而不洩注振猶收也
又真韻)賑(説文富也从貝辰聲徐曰振起之也廣韻贍也通作振漢紀議振貸易振民注濟也又軫韻)侲
(童子也漢制儺於禁中用侲子謂逐厲童子也又真韻)娠(説文女姙身動也从女辰聲春秋傳后緍方娠一曰官婢
女隷曰娠又燕齊間謂養馬為娠通作震詩載震載夙疏云懷妊而身動又真韻○増韻與震同今各出)䟴(動也或作
蜄史律書辰者言萬物之蜄也又真韻○増韻與震同今各出)袗(𤣥服也一曰衣前禪集韻或作裖一曰畫也禮記月
令軫輅釋文云當作袗有上去兩音孟子被袗衣注畫也亦當有兩音○毛氏韻増)挋(説文給也一曰約也集韻又拭
也爾雅挋拭刷清也禮記喪大記挋用浴衣疏引士喪禮注晞也清也)甄(掉也鍾病也周禮薄聲甄又真先韻○禮
韻續降)○鎮(陟刃切音與震同説文博壓也本音真亦安之也又山名周禮四鎮揚州㑹稽青州沂山幽州醫無
閭兾州霍山皆山之重大者又州名漢恒山郡後周立恒州唐改鎮州五代唐改真定府又姓集韻古作鋴又真軫韻○周禮
珍圭通鎮音)填(定也又星名土星也通作鎮史天官書填星注鎮一宿二十八嵗周天又曰鎮黄帝舍樞紐之精前
蕭何𫝊填國家注師古曰與鎮同又真先銑霰韻)瑱(玉充耳也又真霰韻)○疢(丑刃切次商次清音説文
熱病从火从疒㑹意集韻或作疹籀作胗又軫韻)趁(説文□也从辵㐱聲徐曰自後及之也廣韻趁逐也選陸機文
賦舞者趁節以□袂集韻或作□俗作趂)○眒(試刃切次商次清次音張目也前相如𫝊倐眒倩利注疾貌○今增)
○陣(直刃切次商濁音説文列也本作敶从攴陳聲徐曰古書軍敶多如此經典或省作陳今作陣本因陳列為名
末代改从車佩觿集云軍陳為陣始於王羲之小學章)􁩌(木名或作榐)診(説文視也徐按診脈言視脈也
又軫韻○毛氏韻増)○酳(士刃切音與陳同潄也禮記曲禮客不虛口注𦙍也潄口也以酒曰酳以水曰潄疏云演
也言食畢以酒演養其氣)○慎(時刃切次商次濁次音説文謹也从心真徐曰心真為慎不鹵莽也説文古作□徐
曰􁁉□為□屮草也日暵之下故當慎之古亦作眘前武紀海外肅眘莫不來賀注東夷今挹婁之地在夫餘東北千餘里大
海之濵又史記虞卿𫝊王眘勿于)○印(伊刃切羽次清次音説文□執政所持信也从𤓰从卪卪象相合之形
今文作卩子結切瑞信也手爪以持印㑹意廣韻符印也印信也亦因也封物相因付増韻刻文合信也漢官儀諸侯王黄金
印槖駝鈕文曰璽列侯黄金龜鈕文曰章御史大夫金印紫綬文曰章中二千石銀印龜鈕文曰章千石至四百石皆銅印文
曰印又姓左傳印叚之後王父字為氏)○𦙍(羊進切羽次濁音説文□子孫相承續也从肉从八象其長也幺
亦象重累也徐曰㑹意廣韻繼也嗣也一曰國名又姓説文古作□)靷(駕牛馬具在胷曰靷詩隂靷鋈續注靳環靳者
言其常處游在驂馬背上左傳如驂之有靳集韻籀作□又軫韻)紖(牽車紼也周禮大紖音𦙍或作引禮記曽子問
君之喪既引注以刃切又弔於喪者必執引注車曰引棺曰紼何氏曰天子千人諸侯五百大夫三百士五十集解方氏曰引
在前紼在旁又檀弓其慎也蓋殯也注慎當為引殯引飾棺以輤葬引飾棺以栁翣又軫韻)􁈹(説文擊小鼓引樂聲
也从申東聲禮記樂記注合奏鼓􁈹周禮太師注先擊小鼔乃擊大鼓為之先引故曰􁈹讀如道引之引詩有瞽應􁈹縣鼓)
○吝(良刃切半徴商音説文恨惜也从口文聲易噬嗑小吝謂小有悔恨也廣韻悔吝又羞吝易恒卦或承之羞貞
吝家人終吝皆謂可羞吝朱氏曰吝者文之以口説文古作咳集韻或作□□□)悋(鄙也又慳也或作□文中子問
易篇改過不恡亦作憐荀子無邑憐之心増韻俗作恡通作吝論語出納之吝注嗇於出納也亦通作遴前魯恭王𫝊晚節遴)
磷(薄石也論語磨而不磷増韻又石礫也又真庚韻杜詩此道未磷緇韓文萬世無緇磷並平聲)遴(説文行難
也从辵粦聲増韻又謹選也集韻或作憐一曰慙恥也)瞵(説文目睛从目粦聲引吳都賦鷹瞵鶚視一曰視不明貌
又真刪韻)蹸(説文轢也从足粦聲廣韻車踐也或作轔選揚雄賦轔輕飛史記掩兔轔鹿亦作躪前王商𫝊蹂躪集韻
又作躙通作閵前相如𫝊徒車之所閵轢)粼(説文水生厓石間粼粼也从巜粦聲徐曰水流石間不駃也或作潾又真
韻○監韻舊注誤)甐(器也○毛氏韻増舊注動也誤)鄰(敝也通作甐周禮考工記不甐於鑿又真韻○毛氏
韻増)􁟢(竹𩔖或作甐通作粼爾雅粼堅中○今増)粦(説文㷠兵死及牛馬之血為粦粦鬼火也从炎从舛徐
曰舛者人足言光行著人或作燐詩疏淮南子久血為燐又陳思王螢火論或謂之燐陸佃云燐火之微名故此兩者通謂之
燐集韻或作䗲又真軫韻)藺(説文莞屬可為席徐曰一名馬藺又藺石前晁錯𫝊注城上雷石也又姓)○刃
(而振切半商徴音説文刃刀堅也象刀有刃之形徐曰若今刀刃皆別鑄剛鐵故从一増韻刀加距為刃今俗作刄)訒
(説文頓也从言刃聲徐曰頓者多頓躓也廣韻難言也論語其言也訒通作認荀子外是者謂之認注難也)仞(説文
伸臂一尋八尺从人刃聲小爾雅四尺包咸鄭𤣥皆謂七尺漢書應劭注五尺六寸師古曰非也八尺曰仞取人伸臂一尋書
為山九仞釋文云七尺又度深曰仞左昭三十一年仞溝洫通作軔孟子掘井九軔注八尺也)牣(説文滿也从牛刃聲
引詩於牣魚躍牛大物故為滿集韻或作㸾)軔(説文礙車也从車刃聲徐曰止輪之轉其物名軔廣韻礙車輸木王
逸云止輪木去木動輪而𤼵行)韌(堅柔也集韻本作肕今作韌亦作靭忍周禮山虞注柔忍通作刃詩荏苒柔木注柔
刃之木荏苒然禮記月令納材葦注此時柔刃)認(識也増韻辨識通作仞列子仞而有之前儒林𫝊喜因不肯仞○已
上屬靳字母韻)○俊(祖峻切商清音説文材過千人也从人夋聲北蘇綽𫝊萬人之秀曰俊或作儁左傳得儁曰克
又以其中儁也亦省作儁漢禮樂志進用英雋又作峻禮記大學克明峻徳通作畯史記宋世家畯民用章亦通作駿史屈原
𫝊誹駿疑桀)畯(説文農夫从田夋聲一曰典田官詩田畯至喜注毛云田大夫箋云司嗇今之嗇夫詩詁云周禮無
田畯之職蓋六遂中鄰里鄙鄼縣遂之長髙者為大夫卑者為士通稱為田畯蓋農田之俊也一曰農神周禮籥章龡豳雅擊
土鼓以樂田畯鄭司農云古之先教田者記郊特牲注司嗇后稷是也)駿(説文馬之良材者从馬夋聲周穆王八駿
驊騮騄駬赤驥白兔義渠黄騟盜驪山子一云赤驥盜驪白義渠黄驊騮騟□山子又大也詩駿命不易)餕(博雅熟食
謂之餕饔一曰食餘曰餕又食人之餘曰餕禮記餕餘不祭集韻或作䉵)晙(明也又早也)㕙(狡兔名古東郭
之狡兔○増韻作狻誤今正)○峻(須閏切商次清次音説文髙也本作􁛓从山陵聲或省作峻廣韻險也長也峭
也集韻亦作□􁪀又作埈通作駿詩崧髙駿極于天○舊韻注誤今正)浚(説文扜也从水夋聲徐曰抒取出之也左
傳浚我以生注取也一曰水名在衞今浚儀縣又邑名詩在浚之下注衞邑又須也書浚明注須也須明行之)鵔(説文
鵔鸃鷩也从鳥夋聲漢初侍中服鵔鸃冠)駿(疾速也増韻嚴急也詩駿𤼵爾私注疾也又駿奔走在廟増韻云亦取敏
疾之義或作浚禮記大𫝊浚奔走注息俊切○禮韻續降與峻同今増)葰(薑屬又前相如𫝊實葉葰楙注張揖曰甬
也○今増)濬(説文深通川也本作䜭从□谷□殘也谷坑坎意也引書䜭畎澮距川或作□古作濬今文从古書濬畎
澮又濬哲文明注深也又州名北魏黎州宋通利軍升濬州通作浚易浚恒注求深者也鄭作濬晁曰濬古文浚篆文也)
恂(容貌嚴栗也禮記大學恂慄也有兩音又真韻)迿(先也公羊傳定四年朋友相衞而不相迿注出表辭也猶
先也謂不當先相擊刺又真韻○毛氏韻増)筍(齊魯以北謂竹輿為筍公羊文十五年筍將而來也音峻又準韻○
毛氏韻増)○殉(松閏切商次濁次音以人從死也禮記檀弓不殆於用殉乎哉注殺人衞死又從也孟子以身殉道
以道殉身又求也書敢有殉于貨色)徇(説文行示也本作□从彳匀聲引司馬法斬以□徐曰且斬且行以令於衆今
文作徇字詁云巡也廣韻自衒名行也又巡師宣令也書王乃徇師又順也歸也通作侚前五行志始皇大臣二十人皆車裂
以侚集韻或作□)侚(説文疾也从人旬聲史記黄帝幼而侚齊又音迅○今増)○稕(朱閏切次商清音束
稈也古作□)埻(壘土也一曰射臬廣韻射埻増韻射的又本韻)諄(告也廣韻告之丁寧也左傳襄三十一年
諄諄若八九十者漢五行志注師古曰重複貌詩誨爾諄諄注之順切又忠謹之貌後卓茂𫝊勞心諄諄又方言齊魯凡相疾
惡謂之諄憎或作啍荀子無取口啍注與諄同誕也莊子釋夫恬淡無為而悦夫啍啍之意又真韻)純(縁也爾雅縁謂
之純郭璞曰衣縁飾也禮記雜記純以素注在下曰純又之真元混準韻)訰(亂也又真韻)○舜(輸閏切次
商次清次音説文䑞草也本作□楚謂之葍秦謂之藑蔓地連華象形从舛亦聲隷作舜又有虞氏號張晏曰仁聖盛明曰
舜舜之言充也書注馬云舜名舜死後賢臣録之故變名言諡説文古作□)蕣(説文木槿朝華暮落者从艸舜聲爾
雅釋草椵木槿一名櫬樹如李陸佃云取瞬之義今人言一瞬集韻或作□通作舜詩顔如舜華)瞬(説文開闔目數
揺也本作瞚从目寅聲莊子終日視而目不瞚今文作瞬廣韻目動也或作眴前項籍𫝊眴籍曰可矣謂動目使之史屈原𫝊
眴兮窈窕亦作眣公羊文十年眣晉大夫使與公盟以目通指也集韻又作瞤)鬊(説文鬢髮也从髟春聲禮記喪大記
注亂髮也前天文志黑雲狀如焱風亂鬊)○順(殊閏切次商次濁次音説文理也从頁川聲左傳慈恵徧服曰順廣
韻從也増韻不逆也和也集韻古作㥧亦作巡□)揗(摩也又準韻)○釁(許刃切羽次清音説文血祭也
象祭竈也从爨省从酉酉所以祭也从分分亦聲徐曰酉酒也分分牲也亦分布也廣韻牲血塗器祭也増韻血者幽隂之物
釁用血所以厭變怪禦妖釁也禦妖釁而謂之釁猶治亂曰亂也周禮天府上春釁寶鎮及寶器注殺牲以血釁之太祝隋釁
凡血祭曰釁或謂器成必有釁隙殺牲取血塗其釁隙以厭除不祥又詩斯干疏引禮記成廟則釁之其禮雍人舉羊升屋南
面刲血流於前乃降路寢則考之而不釁注設盛食以落之又賈誼𫝊釁面吞炭鄭曰漆面以易貌顔曰熏也以毒熏入之周
禮女巫釁浴謂以香薰香藥沐浴或作衅禮記樂記車服衅而藏之亦作興禮記既興器用幣)舋(隙鏬也通作釁左宣
十二年觀釁而動注間隙之名龜瓦裂皆曰釁又争端○蒙古韻釁字屬焮韻)○閏(儒順切半徴商音説文餘分月
五嵗再閏告朔之禮天子居宗廟閏月居門中从王在門中周禮閏月王居門中無月也史記黄帝起消息正閏餘漢書音義
以嵗之餘為閏説文通論曰一嵗本有三百六十六日天順動而不止不能無小失故節減其六日又減小月六日以順天象
三嵗足得一月餘六日故三嵗而閏又餘六日積二嵗又餘二十四日故五嵗再閏閏之言撋也若今俗縫衣一長一短則蹙
其長以就短謂之撋項氏曰年以日月十二㑹為一周故止於三百五十四日而成年嵗以星度中朔術為一周故必三百六
十六日而後成嵗盖五年餘兩月而後五氣之氣始備而度始周此所以再閏而無餘日七閏而無餘分也)潤(説文
水曰潤下从水閏聲廣韻潤澤又益也又州名漢丹陽郡隋置潤州宋鎮江軍升府)䏰(朐䏰蟲名巴郡有朐䏰縣地下
多此蟲因以為名○今増○已上屬麇字母韻)○櫬(初覲切次商次清音説文棺也从木親聲左傳士輿櫬又椑棺
也左襄元年注疏親身棺也君即位為禆謂杝棺親尸者)襯(近身衣也)藽(木槿通作櫬)齔(毁齒也
作亂又隱韻注○已上屬艮字母韻)







　　古今韻㑹舉要卷二十

　　欽定四庫全書

　　古今韻㑹舉要卷二十一

　　元　黄公紹　原編

　　熊　忠　舉要

　　十三(問與焮通)

　　靳(居焮切角清音説文當膺也从革斤聲徐曰靳固也靳制其行也引左傳如驂之有靳一曰吝也又左傳
杜預注□而相愧曰靳服䖍云恥而惡之又姓楚有大夫靳尚楚宋公靳之後)㨷(説文拭也从手堇聲集韻或作
□)斤(爾雅斤斤察也詩斤斤其明又後吳漢傳斤斤謹質形於體貌李巡云精詳之察孫炎口重慎之察又文
韻)○近(巨靳切商濁音説文附也从辵斤聲増韻親也近之也集韻古作□又隠韻)○垽(語靳
切角次濁音説文澱也从土沂聲徐曰按爾雅澱謂之垽増韻又滓也又震韻)○㒚(於靳切羽清音依人也集
韻或作傿㥼又隠韻)隱(築也前賈山傳隠以金椎又隈也廣韻隈隠之隠孟子隠几而臥又隠韻)㶏(水名
又縣名後堅鐔傳封㶏强□注縣屬汝南○今増)櫽(説文栝也从木隱聲徐按尚書有隠括之噐隠審也括撿
括也即正邪曲之噐也通作隠荀子隠括之側多曲木又吻韻○今増)殷(當也増韻中也莊子其不殷非天之
罪又文刪先隠韻○毛氏韻増○已上屬靳字母韻)○焮(香靳切羽次清音炙也左傳行火所焮一曰爇也集
韻或作炘○已上屬焮字母韻)○運(王問切角次濁音説文迻□也从辵軍聲廣韻動也轉輸也増韻又行也
用也一曰地南北謂之運國語廣運五里東西為廣南北為運又五運五行氣化流轉之名又運祚也漢髙帝賛漢承堯
運謂厯數也又姓出姓苑)暈(日光氣也本作煇廣韻日月傍氣周禮眡祲十煇一祲二象三鑴四監五闇六瞢七
彌八叙九隮十想今作暈)䩵(説文攻皮治鼓工从革軍聲周禮考工記䩵人為臯陶注臯陶鼓匡鄭司農云鼔木
長六尺六寸集韻或作韗□□□通作煇禮記祭統煇甲吏之賤者又願韻)鄆(説文河内沁水鄉从邑軍聲魯
昭公出居之地廣韻又州名古兖州之域魯之附庸國漢東平國隋置鄆州又姓魯大夫食采於鄆後因為姓)餫(野饋)
韻(説文和也从音員單出為聲成文為音音員為韻經籍志畧吕静韻集夏侯該韻略陽休之韻畧周思言李奉
節音韻杜素卿韻畧隋陸法言著廣韻唐孫愐著唐韻又宋丁氏與温國司馬氏作集韻字五萬五千五百三十五増二
萬七千三百三十分為十卷古作均或作韵)員(伍員人名後人慕之為姓前凉録有金城員敞唐員半千又文
先韻毛氏韻増)○醞(紆問切羽清音説文釀也从酉昷聲又吻韻)溫(溫藉也増韻含蓄也詩飲酒温
克注箋云猶能温藉自持以勝陸音去聲禮記禮運温之至也注為温藉重禮又内則□色以溫之通作醞前王張孔馬
傳贊其醞藉可知也又文吻韻毛氏韻増舊與醖同○令各出)○慍(説文怒也心所愠恨从心昷聲廣韻恚也
倉韻篇恨也又吻韻舊韻許上去二聲通押)縕(枲也紼也廣韻亂麻史記蒯通傳束縕請火又奥也易乾坤其
易之縕邪又吻韻舊許二聲通押又文魂韻)熅(以火伸物也通作温又文韻)蘊(積也廣韻習也或作
蕰又吻韻舊許二聲通押又文韻○已上屬運字母韻)○攈(俱運切角清音説文拾也从手麇聲前刑法志
蕭何攈摭秦法師古注収拾也集韻或作捃亦作攟又吻韻○禮韻本出捃字)○郡(具運切角濁音説文周制
天子地方十里分為百縣縣有四郡故春秋傳上大夫受郡是也至泰初置三十六郡以監縣从邑君聲釋名羣也人所
羣聚漢書注韋昭曰秦漢之制中國為内郡縁邊鄣塞為外郡漢新置郡國六十七合秦三十六郡為一百三後漢郡國
一百五晉平吳後天下一統凡州十六後魏明帝州四十六鎮十二郡國二百八十九隋平陳罷州為郡唐貞觀中改郡
為州三百五十八)○訓(吁運切羽次清音説文説教也从言川聲徐曰訓者順其意以訓之也廣韻誡也男
曰教女曰訓爾雅訓道也道説文義又姓集韻古作□又文韻)馴(順也易馴致其道徐邈讀史記五帝紀堯能明
馴徳注順也又五品不馴同又真韻○已上屬攈字母韻)○糞(方問切次宫清音説文□棄除也从廾推□
棄米也官溥説似米而非米者矢字徐曰此似米糞除也艸音拲反兩手米音瓣本作粪隷作糞禮記曲禮為長者糞注
掃席前曰糞左傳糞除宗祧糞除先人之敝廬廣韻又穢也又月令糞田疇注疏壅苗根也或作􁈤詩於粲洒埽注粲然
已灑􁈤矣亦作拚禮記掃前曰拚説文又作□埽除也與糞同集韻又作□□□□坋□□古作□)瀵(水名爾雅
瀵大出尾下在河東汾隂縣壅其流為陂以種稻廣韻有三眼一在蒲州衆眼大如車輪濆沸涌出一在同州界夾黄河
一在河中皆潜通大小並相似但深不測○今増)奮(説文翬也从奞在田上徐按爾雅鷹隼醜其飛也奞注鼓
翅輕疾也廣韻揚也鳥張毛奮奞也奞音迅又姓左傳楚司馬奮揚○俗作奮非)僨(説文□也从人賁聲引左
傳鄭伯之車僨于濟或作賁亦作焚左傳象以齒焚其身)奔(覆敗也詩行葦注奔軍之將注陸音奮通作賁
記賁軍之將又䰟思韻増韻附僨字禮韻本出賁字)忿(怒也䅌也廣韻有兩音又吻韻○毛氏韻増)
湓(芳問切次商次清音水聲廣韻含水噀也集韻或作㖹○平水韻増)○分(符問切次宫濁音别也又
均也左傳救患分災禮記分毋求多周公相分魯公以大路大旂又散也栁文序白三光五嶽之氣分又分位也漢出師
表職分漢書天人之分際又名分又荀子分分兮其有終始也又分劑限量也又文吻韻)憤(房問切音與分同懣
也語不憤不啓發憤忘食字書有兩音又吻韻○毛氏韻増)蕡(雜香草周禮籩人朝事之籩其實䵄蕡臬實也
鄭司農云熬麥曰䵄麻曰蕡徐音蒲悶切誤當房問切又文韻○毛氏韻増)○問(文運切次宫次濁音説文
訊也从口門聲又聘也禮小聘曰問久不相見使人問安否以講好又問遺因問遺物也又姓㐮州有之)聞(聲所
至也詩聲聞于天聲聞于外又名聞曰聞詩令聞令望書無窮之聞通作問匡衡傳淑問揚乎疆外又文韻)汶
(説文水出琅琊至安丘束入濰从水文聲水經云出泰山萊蕪西南入泲地理表汶山在茂川汶山縣岷山在其西北)
紊(説文亂也从系文聲書有條而不紊又文韻)抆(拭也又吻韻)絻(䘮冠禮記檀弓注以布廣
一寸從項中而前交于額上又郤向後統髻又左傳晉趙鞅納衛太子子成使太子絻杜預注絻者始𤼵䘮之服又公羊
傳二十五年注弔所執紼曰絻或作㡈亦作免䘮服小記集解吕氏曰免以布為卷幘以約四垂短髮而露其䯻於冠禮
謂之闕項冠者先著此後加冠故古者有罪免冠而闕項存因謂之免以其與冕音相亂故改音問又䘮禮去冠括髪又
袒免服輕于緦又獮韻○禮韻續降)娩(生也通作免禮記内則免薧注新生者又獮韻○毛氏韻増)璺
(玉破増韻璺罅方言秦晉噐破而未離謂之璺○已上屬睔字母韻)

　　十四(願與慁恨通)

　　建(居萬切角清音説文立朝律也从聿从廴徐曰聿律也定法也廣韻樹也置也又木名在蜀木直上百仞
無枝又鼓名前何並傳剝其建鼓師古曰一名植鼓謂植木而旁懸鼓所以召集號令又州名本吳建安郡唐立建州宋
升建寧府又阮韻漢建瓴水音上聲)○健(渠建切角濁音説文伉也从人建聲増韻强也有力也不倦也又阮
韻)楗(説文木限也一曰剛木又阮獮韻○毛氏韻増)腱(筋本也○平水韻増○已上屬建字母韻)○
堰(於建切羽清音障水也集韻或作隁亦作􁇚又作偃周禮□人注梁水偃也偃水為濶空也以笱承其空又阮
韻注)郾(説文□川縣从邑匽聲或作鄢)匽(路厠也周禮為其井匽注鄭司農曰匽路厠也鄭康成曰匽豬
謂霤下地受蓄水而流之者又阮韻○毛氏韻増)鼴(䑕名又見阮韻注)○獻(許建切羽次清音説
文宗廟犬名羮獻犬肥者以獻从犬鬳聲廣韻進也禮記注吕氏曰凡以物相饋下之于上曰獻上之于下曰賜敵者曰
遺又賢也書萬邦黎獻論語文獻不足故也又諡法知質有聖曰獻又聰明叡哲曰獻又姓風俗通有秦大夫獻則或作
鮮禮記月令鮮□開冰又支歌韻周禮獻尊七何切○俗作献非)憲(説文□敏也从心目害省聲徐按禮曰
𤼵慮憲目與心應為敏一曰周禮懸法示人曰憲法後人因謂憲為法爾雅憲制法則也又詩無然憲憲注猶欣欣也又
諡法博聞多能為憲又州名本摟煩監唐置州又元獮阮韻)軒(切肉如藿葉也禮記内則注細切為膾大切為
軒謂藿葉切之又元韻○毛氏韻増○已上屬見字母韻)○圈(其願切角濁音養蓄閑一曰邑名或作圈詳見
阮韻注又先獮韻)○願(虞怨切角次濁音説文大頭也从頁原聲廣韻欲也念也忍也増韻覬望也集韻一
曰毎也雖也)愿(説文謹也从心原聲書愿而恭注慤謹良善之名或作原荀子原慤注原讀作愿論語鄉原徳
之賊孟子其惟鄉原)謜(説文徐語也从言原聲引孟子謜謜而來又元韻)遠(于願切音與願同離也逺
之也又阮韻)瑗(説文大孔璧人君上除陛以相引从玉爰聲爾雅曰好倍肉謂之環肉倍好謂之璧徐曰瑗之
言援也故曰以相引也肉璧之身好其孔也又人名衛蘧瑗又線韻)轅(轘轅地名左傳釋文音又元韻○毛氏韻
増)○怨(紆願切羽清音説文恚也从心夗聲廣韻恨也増韻仇也讐也説文古作□亦作㤪史記封禪書百
姓㤪其法集韻又作□□忋又元韻)畹(田畝三十為畹又阮韻)婉(頥也美也又阮韻○毛氏韻増)○
楦(呼願切羽次清音説文履法也本作楥从木爰聲除曰織履中模範故曰法今文作楦又元韻○已上屬□字
母韻)○睔(古困切角清音目大也廣韻大目露晴又人名左傳襄公元年鄭伯睔卒○今増)○困
(苦悶切角次清音説文故廬也从木在囗中徐曰舊所居廬故其木乆而困弊也一曰極也廣韻窮也悴也病之甚也增
韻又倦也又卦名説文古作􁅢)閫(門橛通作梱又見混韻注)○諢(吾困切角次濁音弄言也或作顐元
結時議諧臣顐官怡愉天顔○今増)○頓(都困切徵清音説文下首也从頁屯聲徐曰頓首下首也周禮注拜
頭叩也增韻又貯也又宿食所也次也又食一次也杜詩頓頓食黄魚又壞也左傳襄四年甲兵不頓昭元年師徒不頓
又陡頓遽也又地名國名漢書注南頓故頓子國又姓魏華佗傳有頓子獻又沒韻本韻)敦(竪也又爾雅丘一成
為敦丘漢班固賔戯欲從旄敦而度髙乎太山又太嵗在子曰困敦通作頓詩至于頓丘又灰元歡蕭凖號韻)○
褪(吐困切徵濁音卸衣也又花謝也○毛氏韻増)○鈍(徒困切徵濁音説文錭也从金屯聲廣韻不利
也頑也通作頓史記賈誼賦鏌鋣為頓漢賈誼䇿芒刃不頓翟方進傳遲頓不及事○禮韻續降别出今附)遯
(説文逃也从辵豚聲又卦名或作遁詩勉爾遁思亦作􁀅前匈奴賛􁀅逃竄伏又混韻)腯(牲充也增韻肥也又
人名禮記微子舍其孫腯而立衍有上去二音又混狠韻○毛氏韻増)○嫰(奴困切徵次濁音少弱也一曰
好貌集韻或作媆)○奔(補悶切宫清音急赴也増韻奔走凑集也又元問韻○毛氏韻増)○噴
(普悶切宫次清音吒也一曰鼓鼻廣韻吐氣増韻噀也集韻或作□吩又元韻)○坌(蒲悶切宫濁音塵也増韻
塵塕也前相如賦坌入曾宫之嵯峩唐儒學傳坌集京師又並也集韻或書作坋前貨殖傳胃脯注以末薑椒坋之又吻
韻)湓(博雅清也一曰水聲又涌也前溝洫志河水湓溢又元韻)○悶(莫困切宫次濁音説文頓也从
心門聲増韻煩懣心鬱也或作懣亦作滿漢書憂滿不食又作惛亦書作㥃)○焌(祖十切商清音説文然火
也从火夋聲周禮遂□其焌焌火在前以焞焯龜注謂以契柱燋火而吹之鄭𤣥云取鋭頭以灼龜又術韻)捘
(推也左傳定八年捘衛侯之手増韻又擠也掐也又諄韻)○寸(村困切商次清音説文□十分也人手郤一寸
動□謂之寸口从又一徐曰一者記手腕下一寸此指事也廣韻十粟為分十分為寸十寸為一尺家語布指知寸漢志
刌也有法度可刌凡法度字从寸)刌(斷也切也度也○毛氏韻增)○巽(蘇困切商次清次音説文
巺具也从丌□聲庶物皆具所以薦之篆文作巽今作巽又卦名入也柔也卑也)潠(噴水也集韻或作□亦作
噀後欒巴噀酒)遜(説文遁也从辵孫聲引春秋公遜于邾廣韻从也伏也恭也順也増韻辭避也或作愻亦作孫
今文春秋夫人孫于齊公孫于邾論語孫以出之通作巽書汝能庸命巽朕位)○鐏(徂悶切商濁音説文柲下
銅也从金尊聲禮記曲禮進戈者前其鐏注銳底曰鐏又緩韻)鱒(魚名也)○惛(呼困切羽次清音不
憭也又元韻)○慁(胡困切羽濁次音説文憂也从心圂聲一曰擾也徐按左傳主不慁賔一曰辱也禮記儒
行儒有不慁君王漢陸賈傳無久慁公為也集韻或書作㥵)溷(説文亂也从水圂聲又濁也賈誼賦謂隨夷溷
兮跖蹻亷又厠也晉左思傳門庭藩溷皆著紙筆又元韻)○論(慮困切半微商音議也又真元韻禮記文王世
子論説平聲王制必即天論音倫○已上屬睔字母韻)○卛(俱願切角清音説文抒蒲也集韻或作□)○
券(區願切角次清音説文契也从刀􁔚聲􁔚别之書以刀判契其旁故曰契以木牘為要約之書以刀剖之屈曲
大牙徐按韓子曰宋人得遺契而數其齒釋名綣也相約束繾綣為限也○毛氏曰从刀不从力券古倦字也)絭
(攘臂繩又線諫燭韻)綣(繾綣厚意増韻不以分離貌又阮韻)勸(勉也从力雚聲廣韻奬勉也助也教也悦
从也集韻或作□○已上屬卛字母韻)○販(方願切次宫清音説文買賤賣貴者从貝反聲徐曰善販者旱
則資舟水則聚車人棄我取與常情反集韻或作□通作反荀子積反貨而為商賈又元阮潸韻)畈(田畈平疇
也○毛氏韻増)汳(水出浚儀縣北又線韻○毛氏韻増)○嬎(孚萬切次宫次清音説文生子齊均也从
女□聲增韻又兔子也爾雅兔子嬎集韻或作□)○飯(扶萬切次宫濁音説文食也从食反聲周書云黄帝
炊糓為飯集韻或作□亦作飰又阮韻)○萬(無販切次宫次濁音説文□蟲也象形从厹陸佃曰蜂一名
萬其字象形盖蜂類衆多動以萬計又樂名大□禮湯武以萬人得天下故千舞稱萬舞樂書武舞謂之千舞千其名也
萬其數也又州名漢朐䏰縣地唐南浦州改萬州又姓孟子門人萬章集韻古作□□□)万(數也廣韻十千為万
通作萬左傳万盈數○舊韻附萬字)曼(説文引也从又冒聲徐曰古云樂有曼聲是長之聲也又修廣也詩孔曼
且碩又澤也前佞幸傳言其質柔而色黑光澤也又虞歡換韻)蔓(説文葛屬从艸曼聲廣韻爪蔓又莚也左傳無
使滋蔓蔓難圖也又姓楚有蔓成然)輓(引車或作挽又阮韻○已上屬旰字母韻)○恨(合艮切羽次濁
音舊韻下艮切説文怨也从心艮聲○已上屬靳字母韻)艮(古恨切角清音説文□很也本作皀从七□猶目
相上不相下也狠戾不進之意㑹意增韻堅也限也又卦名○已上屬艮字母韻)

　　十五(翰與換通)

　　旰(居案切角清音説文日晚也从日干聲引春秋傳日旰君勞廣韻晏也集韻或作□)涆(涆涆水流
疾貌文選吳都賦彪彪涆涆)盰(説文曰多白也一曰日張)骭(説文骹也从骨干聲増韻交骨也史甯成
歌短衣單穿通至骭又謨韻)秆(木莖藳左傳或取一束干又旱韻○毛氏韻増)皯(説文面黑氣从面干
聲醫方云皯黯集韻或作□○今增)幹(能事也易幹父之□一曰草木莖也詩詁曰木旁生者為枝正出者為幹
一曰助也廣韻又强也又弓弩曰幹周禮考工記荆之幹又脊骨也左傳唯是楄柎所以藉幹通作榦書禹貢杶榦栝栢
詩詁云枝幹本作幹後人改从木又寒韻揚子井幹音寒前劉向傳石顯幹尚書與管同)榦(説文築牆耑木也从
木幹聲徐曰築牆兩旁木也從以制版者詩之屏之翰注䟽築牆所立兩木幹所以當牆兩邊制土者一曰井欄承轆轤
者通作幹易貞者事之幹也注言事以正立猶垣牆有板幹前枚乗傳單極之䋁斷幹師古曰幹者交木井上作此幹字)
个(射侯舌也周禮考工記梓人為侯上兩个與其身三注讀為幹○今增)○看(墟旰切角次清音説
文睎也注見寒韻集韻或作㸔)侃(説文剛直也从㐰㐰古文信也从巛取其不舎晝夜也廣韻正也集韻或作偘
又旱韻)衎(說文行喜也廣韻樂也詩嘉賔式燕以衎苦旦切又旱韻)○岸(疑旰切角次清次音舊韻
魚旰切説文水涯而髙者从屵干聲徐按爾雅重厓岸注兩厓累也又魁岸雄傑也前江充傳為人魁岸師古曰岸者有
亷稜如崖岸之形又露頟曰岸光武岸幘見馬援)䮗(馬頭有白𤼵色从馬岸聲徐曰所謂馬𤼵言色有淺處若
將起然廣韻馬白頟至脣又□䮗馬行貌一曰馬流星貫脣謂之䮗)豻(説文胡地野狗从豸干聲徐按爾雅注貙
之大者也又豻侯射的也記豻侯又嶽曰□或作狂犬所以守故謂獄為犴詩宜犴宜獄今文作岸楊子狴犴使人多禮
亦作干周禮司表注大射干五十注讀曰豻又寒韻)矸(山石貌甯戚謌南山矸白石爛廣韻石浄貌又本韻)○
諺(五旦切角次濁音叛諺不恭増韻畔諺剛猛也書乃逸乃諺或作喭論語注子路失於畔喭正義曰舊作□喭
失言也言子路性行剛强常失於禮容又線韻○禮韻續降)○旦(得案切徴清音説文旦明也从日見一上
一地也徐曰日出於地也廣韻早也又前漢書城旦輕刑之名正義云晝日司冦虜夜暮築長城故曰城旦又真韻禮記
郊特牲旦明之義音神)􁈑(説文㦧也从心旦聲廣韻傷也增韻欵誠也通作旦詩信誓旦旦毛云明白有如皦
日之意鄭云言其􁃻惻欵誠)狚(獦狚獸名似狼而赤一名猵狚莊子猨猵狚以為雌崔云一名獦䍧似猿而狗
頭以猨為雌又旱曷韻○獦音葛廣韻作獵誤俗本莊子作猵狚釋文音七余切亦誤○今増)鴠(説文渇鴠也从
鳥旦聲引詩相彼鳱鴠尚或惡之鳴急旦也廣韻鳱鳥増韻鳱鴠求旦之鳥似雞晝夜常鳴又名側挂通作旦禮記曷旦
一作鶡旦一作渇旦文選鳱旦鳱音渇)癉(病也書畢命彰善癉惡注明其為善病其為惡有上去二音又旱哿
箇韻○毛氏韻増)○炭(他案切徴次清音説文燒木未灰也从火屵聲又姓西京雜記有長安炭□)
歎(説文吟也从欠□省聲徐曰此悲歎也増韻又嘅歎則息大而長故曰長大息後人作太息一曰太息欲言不
能吞恨而太息也籀文作□或作嘆又寒韻)灘(爾雅太嵗在申曰涒灘又寒韻)○憚(徒案切徴濁音
説文忌難也从心單聲廣韻難也増韻畏也又旱哿箇曷韻)彈(説文行丸也从弓單聲集韻或作□亦作□又
寒韻)僤(説文疾也以人單聲引周禮句兵欲無僤又旱禰韻)撣(觸也又寒韻○毛氏韻増)但(任從
也廣韻辭也増韻徒也或作儃亶又寒旱韻○毛氏韻増)袒(裼也本作但今文作袒或作襢詩襢裼暴虎又旱韻
毛氏韻増)澶(漫也廣韻澶漫増韻縱逸淫衍也莊子澶漫為樂又先韻○毛氏韻增)壇(壇曼寛厚貌文
選相如賦案衍壇曼注師古寛廣貌又寒獮線韻○今増)訑(慢訑弛縱意増韻放也莊子天知子辟陋訑慢或作
誕又之歌旱韻○毛氏韻増)○難(乃旦切徴次濁音阻也廣韻患也増韻阨也冦也憂也禮記臨難母苟免
又書而難任人注拒也孟子禽獸又何難焉注責也又寒歌韻)攤(按也廣韻按攤也又寒韻)㬮(説文安㬮
温也从日難聲)○贊(則旰切商清音説文見也从貝从兟徐曰進見也貝以為禮執贄而進有司贊之廣韻佐
也出也助也書序注明也明以注解)讚(解也明也廣韻稱人之美或作囋荀子問一而告二謂之囋注楊倞曰囋
即讚字謂以言强贊助之義與讚同)酇(説文百家為酇酇聚也南陽有酇縣蕭何子孫所封又歌歡緩韻周
禮酇長作管切)灒(説文汗灑也一曰水中人也从水贊聲或作濺史記藺相如傳以頸血濺大王音贊集韻亦作
淺湔○今増)○粲(蒼按切商次清音説文稻重一䄷為粟二十斗為米十斗曰毇為米六斗大半斗曰粲从
米□聲徐曰漢刑法志有罪者白粲謂舂也廣韻鮮好貌又僾也察也爾雅餐也飯也又笑貌見齒粲然又姓)燦
(明也通作粲)璨(説文玉光璀璨)㛑(説文三女為□□美也本作□从女歺聲徐按國語人三為衆女三
為□□美物也今文通作粲詩見此粲者又姓出姓苑)○散(先旰切商次清次音説文雜肉也本作散从肉
􁒼聲𨽻作散廣韻又分離也布也又飲噐禮記賤者獻以散注鄭𤣥曰五升曰散孔曰散者訕也飲不自節為人謗訕明
堂位以禘禮祀周公用玉琖加以璧散注加爵也散以璧飾其口因爵之形為飾又旱韻)繖(盖也詳見旱韻注)
饊(□稻又旱韻○毛氏韻増)○瓚(才旱切商濁音説文三玉二石禮天子用全純玉上公用□四玉一
石侯用瓚伯用埒玉石半相埒也徐曰瓉亦圭也圭狀剡上邪鋭之於其首為杓形謂之瓉於其柄為注水道所以灌瓉
之古贊進也以進於祌一曰祼噐禮記郊特牲灌以圭璋疏云圭璋為瓚之柄瓉所□鬯書秬鬯圭瓚詩玉瓚注疏漢禮
瓚槃大五升口徑八寸下有槃口徑一尺則瓚如勺為槃以承之天子之瓚其柄之圭長尺有二寸其賜諸侯盖九寸以
下指其體謂之玉瓚據成噐謂之圭瓚又旱韻周禮冬官侯用瓚上去二音詩釐爾圭瓚才旱切)○按(於旰
切羽清音説文下也从手安聲廣韻抑也止也又察行也考也騐也又撫也史記平原君傳毛遂按劒以前鄒陽傳按劒
相眄通作案爾雅案酒下□也前丙吉傳無所案驗史記周紀案兵毋出亦通作桉前賈誼傳桉之當今之務鄒陽傳桉
劒)案(説文几屬从木安聲徐曰案所凭也周禮掌次張氊案注以氈為牀於幄下史記髙祖過趙趙王自持案
進食三國志曹公作欹案卧視書一曰木名集韻或作按)○漢(虚汗切羽次清音説文漾也束為滄浪水从水
難省聲出興元府嶓冡山至漢陽為漾水至武都為漢水一名沔水史記注出梁州金牛縣又天河也詩維天有漢陸佃
云萬物之精上為列星河精上為天漢詩倬彼雲漢注水氣之在天為雲水象之在天為漢前天文志漢者亦金散氣其
本曰水星多則水少則旱孟康曰多少謂漢中星又國名又州名漢屬廣漢郡唐置州又姓集韻古作□)暵
(説文乾也耕暴田曰暵从日􁄘聲易□萬物者莫熯乎火廣韻口氣乾集韻或作㷬又旱韻)○翰(侯旰切羽
濁次音説文天雞赤羽也从羽翰聲引逸書文翰若翬雉廣韻鳥羽也髙飛也又詞翰又白色禮記檀弓戎事乘翰注白
色馬易白馬翰如又左傳成二年棺有翰檜注疏云楨幹翰也築牆所立兩木翰當牆兩邊障土者詩之屏之翰大宋維
翰又寒韻)瀚(北海名一曰混瀚水貌増韻又浩瀚廣大貌集韻或作澣通作翰前霍去病傳翰海)扞(説文
忮也从手千聲一曰衞也増韻又抵也禮記學記扞格或作捍禮記内則右佩玦捍注捍猶拾也可以捍弦亦作干詩公
侯干城又寒韻禮韻本出捍字)○釬(説文臂鎧也从金干聲一曰固金鐵藥廣韻釬金銀令相著一曰矛鐏又
急也莊子有緩而釬集韻或作銲又寒韻○禮韻銲釬重出)汗(説文人液也从水干聲又寒韻)閈(説文
門也从門干聲里門曰閈又廣韻居也垣也)旱(説文不雨也从日干聲又旱韻)駻(説文馬突也从馬旱
聲徐引刑法志羈鞿而御駻馬又姓孔子弟子馯臂)□(射韝以皮□臂)悍(説文勇也从心旱聲有力也字
从心蒼頡篇桀也周禮注楚性急悍)垾(堤垾)○爛(郎旰切半徵商音説文熟也本作爤从火蘭聲今文
省作爛廣韻火熟方言自河以北趙魏之間火熟曰爛孟子糜爛其民又明也燦爛集韻或作燗亦作煉)瀾(潘也
潘瀾米汁本作灡今作瀾禮記内則注瀾力旦切周禮槁人注潘瀾戔餘又瀾漫淋漓貌又波也大選劉公幹詩安得肅
肅羽從爾游波瀾又寒旱韻)讕(詆讕誣言相被也増韻謾讕集韻或作譋諫又寒旱韻)瓓(玉采也)
糷(餅麋相著也爾雅摶者謂之糷集韻或省作□□)連(石山名又釋也禮記内則連以湯古作涷訛冩
作連又轉為連又先獮二韻○毛氏韻増○已上屬旰字母韻)○貫(古玩切角清音説文錢貝之貫从毌貝徐
曰㑹意毌古安切廣韻事也詩三嵗貫女穿也累也行也増韻以緡穿錢曰貫又條貫規繩也漢書同條共貫條者綱目
分析貫者聨絡貫穿又木貫鄉籍也又姓漢冇趙相貫髙又歡誎二韻孟子不貫與小人乘前賈誼傳習貫如自然並音
慣左傳貫三人耳音官)鸛(説文小爵也本作雚从萑吅聲引詩雚鳴于垤今俗作鸛陸璣曰似鶴好水將隂雨
則鳴其巢旁為池含水滿之取魚置中以食其雛陸佃云禽經仰鳴則晴俯鳴則隂通作觀莊子觀雀○毛氏曰从
􁁯从吅从隹隹即鳥也後人又加鳥字从卄誤)觀(説文諦視也从見雚聲又易卦名所觀也示也天觀在上謂大而在
上為人所仰望又中正以觀天下國語觀兵漢書觀以珍寶皆謂有以示人使人來觀又爾雅觀謂之闕孫炎云宮門雙
闕舊縣法象使人觀之處釋名觀以上觀望也三輔黄圖云登之可以逺觀故謂之觀廣韻樓觀又道宫謂之觀又壯觀
竒觀謂景趣壯麗事端竒偉有可觀者又左傳宣十二年注積尸封土其上謂之京觀集韻古作舊又歡韻)灌
(説文水出盧江雲婁北入淮从水雚聲一曰溉也莊子時雨降而猶灌溉廣韻澆也漬也又聚也詩集于灌木注疏云木
族生曰灌又其灌其栵又禮記投壺奉觴曰賜灌注飲也周禮以灌賔客又後雷義為灌謁者注漢官儀謁者以郎中䄮
滿嵗稱給事謁者未滿嵗稱灌謁者胡廣云明章二帝服勤園陵謁者灌栢後遂稱云又灌灌猶欵欵也詩老夫灌灌)
懽(懽懽搖搖愛無告又寒韻)爟(説文取火於日官名从火雚聲周禮司爟掌行火之政令舉火曰爟廣韻
烽火集韻或作烜熛)瓘(玉也左傳瓘斚玉瓉注杜六珪也廣韻玉升)矔(説文目多精也从目雚聲益州
謂瞋目曰矔又人名左傳文七年鱗矔為司徒○毛氏韻増)館(説文客舍也从食官聲引周禮五十里有市有
館館有積以待朝聘之客又客舍皆曰館詩適子之館兮又以館館客也集韻或作舘又旱韻)涫(沸也一曰縣名
在酒泉又歡韻)棺(以棺殮也禮記曽子問棺載之矣古患切又寒韻)悹(説文憂也从心官聲集韻或作
悺又旱韻)痯(爾雅痯痯病也集韻或作􁟌又旱韻)祼(説文灌祭也从示果聲酌鬯以灌地詩祼將于京嚴
氏曰郊特牲灌以圭璋注以圭瓚酌鬯始獻神書洛詰王入太室祼夏氏曰灌也謂以圭瓚酌於爵以獻尸尸受酒而不
飲因灌於地故謂灌也論語既灌朱氏云灌者方祭之始用鬱鬯之酒灌地降神或省作果周禮大宋伯大賔客則攝而
載果注載為也集韻亦作淉通作盥)盥(説文澡手也从白水臨皿左傳奉匜沃盥㑹意又旱韻)冠(男子
二十加冠曰冠白虎通男子㓜要必冠女子㓜嫁必　筓又為衆之首曰冠又姓列仙傳有仙人冠先又寒韻)○玩
(五換切角次濁音説文弄也从王元聲玉篇戯也説文或作貦)翫(説文習厭也从習元聲引左傳翫成而愒日廣
韻習也増韻狃也狎也厭也游觀也爾雅串習也集韻或作抏史記扁鵲傳案抏)妧(好貌○平水韻増)
輐(輐斷刑截所用者通作魭莊子推拍魭斷又旱線韻)○鍛(都玩切徵清音説文小冶从金段聲徐曰
椎之而已不消故曰小冶蒼頡篇椎也廣韻打鐵増韻冶金曰鍛俗作煅)碫(博雅礱碫礪也通作鍛詩取□取鍛)
腶(腶修捶脯施薑桂也○張氏補遺)斷(决也又斷斷專一貌又本韻旱韻)段(周禮段氏為鎛
噐又本韻○毛氏韻増)○彖(吐玩切徴次清音説文彖豖走也象形一曰易斷卦辭易注王弼曰彖者統
論一卦之體繫辭曰彖者材也謂明卦中剛柔之材陸徳明曰彖者斷也○毛氏曰从互音計彖頭也象其鋭而上見俗
作彐)褖(黒衣王后服或作縁禮記士妻縁女亦作稅周禮注税衣)○段(徒玩切徴濁音説文推物也从
殳耑省聲廣韻分段也増韻片段又體段又欵段馬名後焉援傳御欵段注欵猶緩也言形段遲緩也又姓段干木後集
韻古作□)椴(木名似白楊増韻櫬椴木槿)毈(説文卵不孚也从卵段聲廣韻卵壞揚子雌之不才其卵
毈矣○毛氏韻増)斷(説文截也从斤􁃎􁃎古文絶字𨽻作斷増韻絶也古作□□又本韻旱韻)○愞
(奴亂切徵次濁音説文弱也本作偄从人从耎今作愞前武紀坐畏愞棄市或作耎史天官書是謂耎又作懦需周禮考
工記輈人馬不契需注讀為畏需謂不傷蹄不需道里乃亂切集韻又作燸又旱銑過線韻)糯(説文沛國謂稻
為稬本作稬从禾耎聲徐曰稬懦也今文作糯説文古謂稯為秫稻為糯今則同之又箇韻○毛氏韻増)壖(水□
地一曰域下田官之餘地前漢音義郭旁地又線韻○今増)○半(愽漫切宫清音説文□物中分也从八
从牛牛為物大可以分也徐曰大則分又本韻)絆(説文馬繫也从系半聲廣韻羈絆増韻繫足曰絆絡首曰羈)
靽(駕牛具在後曰靽)○判(普半切宫次清音説文分也从刀半聲廣韻剖判増韻分也又半也周禮
媒氏掌萬民之判注判半也得耦為合主合其半又韓詩龜判錯衮□注璋判白龜青純判半也半圭曰璋又斷也唐選
舉志試身言書判又宰相出典州曰判通作□字林□合其半以成夫婦儀禮夫婦□合亦通作泮史記陸賈傳自天地
剖泮)泮(説文諸侯饗射之宫也西南為水東北為墻从水半半亦聲徐曰天子辟雍水周之諸侯泮宫水纔其半
㑹意詩泮水注半水者盖東西門以南通水北無也或作頖禮記諸侯曰頖宫鄭曰頖頒也所以頒政教集韻通作沜)
冸(冰釋也通作泮詩迨冰未泮)胖(説文半體肉从肉从半十亦聲周禮共其膴胖注胖如脯而腥者又
腊人注夾脊肉又云禮家以胖為半體胖之言片也析肉意也一曰廣肉増韻脅側薄肉禮記内則鵠鴞胖又切肉也○
禮韻續降)拌(棄也又史記龜策傳䥴石拌􁄺○今増)伴(伴奐廣大有文章也一曰自縱弛之意詩伴奐
爾游矣陸音判又本韻○毛氏韻増)沜(水涯○平水韻増)叛(煥也文選叛赫戯以煇煌集韻或作炍又
本韻今増)○半(大片也漢李陵傳一半冰注師古曰半讀曰判又本韻○毛氏韻増)○畔(薄半切宫
濁音説文田界也从田半聲左傳政如農之有畔或作泮詩隰則有泮)伴(説文大貌从人半聲詩伴奐注廣大
有文章又縱弛貌徐音畔増韻又侣也依也陪也又本韻旱韻○毛氏韻増)叛(説文半也从半及聲徐曰離叛
也廣韻奔也増韻背叛跋扈也通作畔書畔官離次論語佛肸以中牟畔)○縵(莫半切宫次濁音説文繒無文
也从糸曼聲漢律賜衣者縵表白裏又莊子縵者注寛心也又大恐縵縵齊死生貌又周禮磬師教縵樂注雜聲之和樂
者樂記不學操縵注雜弄也疏云調絃也又前食貨志一嵗之収常過縵田畮一斛以上注師古曰謂不為甽者又寒誎
韻周禮巾車卿乗夏縵莫干切)幔(説文幕也从巾曼聲廣韻帷幔或作幕又背也前罽賔國錢文幕為人面)
䡬(説文衣車葢也从車曼聲)謾(欺語増韻又且也通作漫又寒先誎韻)漫(水敗物也増韻水漫
滛敗物又大水貌汗漫渺茫也一曰徧也又汚也荀子汚僈注楊倞曰當為漫亦汚也水冐物謂之漫莊子以辱行汚漫
我又瀾漫淋漓貌又漫漫隂滛貌通作曼前鄒陽傳長夜曼曼何時旦又寒韻)墁(塗具也廣韻所以塗飾牆集韻
通作鏝槾又寒韻)曼(曼衍無極貌前相如傳案衍璮曼増韻又未也通作漫莊澶漫毛氏韻増)○鑽
(祖筭切商清音説文所以穿也从金贊聲廣韻錐鑽博雅鍴謂之鑽集韻或作欑又寒韻)○竄(取亂切商次清
音説文匿也从鼠在穴中徐曰㑹意漢書奉頭鼠竄廣韻逃也誅也放也書竄三苖于三危又蔵也又改易也韓愈詩漬
墨竄古史集韻或作□)攛(擲也)○爨(説文□齊謂之炊爨臼象持甑□為竈口卄推林内火徐曰
取其進火謂之㸑取其氣上謂之炊祭祀之禮饔爨以炙肉廩爨以炊米又姓革陽國志昌寜大姓有爨習集韻或作□
籀省作□○禮記奥者老婦之祭注奥當為㸑字誤)○筭(蘇貫切商次清次音説文長六寸計厯數者从竹弄
言常弄乃不誤也徐曰㑹意世本黄帝時𨽻首作筭數又九章筭術漢許商杜忠吳陳熾魏王粲並善之劉徽九章算術
方田一粟米二差分三少廣四商功五均輸六盈不足七方程八句股九又籌也畫也又前漢書注年十五至五十六出
賦錢人百二十為一筭為治庫兵革馬髙帝紀初為筭賦或作算論語何足算也通作笇史吳王濞傳上方與鼂錯調兵
笇軍食)笇(竹噐集韻或作□)蒜(説文葷菜从艸祘聲徐曰辛臭之名也漢張騫使西域得大蒜胡□
爾雅翼大蒜為葫小蒜為蒜又多食髪早白○毛氏韻増)○攅(在玩切商濁音聚也平水韻増)○惋
(烏貫切羽清音驚歎也又阮韻)腕(説文本作掔手掔也从手臤聲揚雄曰掔握也今文作腕或作捥左傳捘衛侯
之手及捥史記封禪書扼捥自言亦作掔儀禮鉤中指繼于掔掌後節中又作掔漢書搤掔㳺談集韻又作□□史記亦
書作□)○喚(呼玩切羽次清音説文呼也集韻或作嚾亦作讙通作奐)渙(説文流散也从水奐聲又
卦名離也又詩方渙渙兮注春水盛貌箋云冰已釋則水渙渙然)煥(明也廣韻文彩明貌通作奐)奐
(説文取奐也一曰大也从卄夐省聲又詩泮奐爾游矣注優㳺也又禮記美哉奐焉注衆多貌)漶(漫漶難測貌一
曰不分别又緩韻)○換(胡玩切羽次濁次音説文易也○毛氏曰从手从側人从穴从卄當作奐)逭
(説文逃也書自作孽不可逭集韻或作□□亦作䠉)○亂(盧玩切半徴商音説文□治也从􁄍从乙乙治之也
徐曰乙者治之難也治亂謂之亂書亂而敬論語亂臣十人一曰紊也廣韻又兵冦也不理也又古賦末有亂師古曰
理也摠理一賦之終又横流而濟曰亂書亂于河詩涉渭為亂爾雅正絶流曰亂集韻俗作乱非佩觿集曰亂辭从舌其
沿訛有如此者○已上屬貫字母韻)

　　十六(諫與襇通)

　　諫(居晏切角清音説文証也从言柬聲徐曰間也君所謂否臣獻其可以間隔之於文言柬為諫柬者分别
善惡以陳於君白虎通云閒也更也是非相間革更其行也詩箋諫之言千也千君子之意而告之周禮司諫注諫猶正
也以道正人行廣韻諫諍直言以悟人也又姓風俗通漢有治書侍史諫忠)○襇(居諫切音與諫同裠幅相
厠也又産韻)㵎(説文山夾水从水間聲一曰㵎水出𢎞農新安入海史記注㵎水源出洛州新安入瀍與穀水
合流經洛州入洛廣韻又溝㵎集韻或作𡼏)鐗(車閒鐵也○平水韻増)覵(視也或作瞷孟子王使人
瞷夫子吾將瞷良人之所之又刪韻)閒(厠也瘳也論語病間又代也廣韻泆也隔也増韻又訾也非也論語人不
間於父母昆弟之言禹吾無間然矣又與也左傳又何閒焉注杜預曰間猶與也又爾雅俔也郭璞曰左傳謂之諜今謂
之細作亦曰游偵又致隙曰閒左傳間惎王室又以計離間敵人曰反閒又投間隙而出曰間出又漢書間道注師古曰
投空隙而行不公顯也又微行曰閒行又前袁盎傳請閒注欲因閒隙有請白又時日也史記武紀閒者河溢五帝妃書
缺有間又刪韻)○莧(狹澗切羽濁音莧菜一曰莖葉皆髙大而見故字从見指事爾雅有六種蕢赤莧又霰韻
○已上屬諫字母韻)○慣(古患切角清音説文習也本作摜从手貫聲今文作慣或作貫孟子我不貫與小人
乗詩射則貫兮亦作串詩串夷載路注毛云串習又作遦續降貫字重出)摜(帶也○平水韻增)卝(束髪
貌詩總角卝兮或作丱又梗韻)○薍(五患切角次濁音説文􁓭也从艸亂聲八月薍為葦爾雅注蘆菼似葦而
小詩葭菼掲掲注菼薍也江東呼烏蓲音丘陸璣云薍或謂之荻至秋堅成謂之雚其初生三月中其心挺出本大如箸
上錯而細揚州人謂之馬尾韓文詩漁釣老葭薍○毛氏韻増)○番(甫患切宫次清音數也遞也更也杜詩㑹
須上番看成竹又元戈韻○毛氏韻増)○簒(初患切次商次清音説文逆而奪取之曰篡从厶算聲又弋取
也揚子鴻飛㝠㝠弋人何篡焉集韻或作□○揚子俗本作慕非○毛氏韻増)○綰(烏患切羽清音繫也史記
獨檀綰事廣韻鉤繫也集韻或作綄又澘韻)○患(胡慣切羽濁次音説文憂也从心上串串亦聲徐曰患之
言貫也貫于心也廣韻病也亦慮也惡也苦也增韻禍也又姓出何氏姓苑又删韻)擐(貫也左傳擐甲執兵躬擐
甲冑又刪韻)轘(説文車裂人从車睘聲左傳轘諸栗里又刪韻)環(繞也周迴也漢髙紀守濮陽環水常
山王傅環城過市莊子王二環之或作還周禮還人音去聲鄭司農還市朝而為道莊子相與還而觀之又刪韻○毛氏
韻増)豢(以穀養圈豕也又牛馬曰芻犬豕曰豢孟子芻豢悦我口又養也左傳董父能擾龍曰豢龍氏或作圂禮
記少儀君子不食圂腴亦作㹖莊子㹖三月矣)弮(弩弓史記長平四十萬衆張虚豢猶可畏也或作絭又先線韻
○毛氏韻増)宦(説文□仕也从宀臣徐曰執事於中也左傳為宦女一曰閽人又學也宣三年趙盾見靈輙
曰宦三年矣注服䖍云宦學也學職事為官也又官也禮記雜記宦千大夫注家臣也集韻或作倌亦省作□俗作䆠非)
幻(胡慣切音與患同説文□相詐惑也本作予从反予徐曰反道相與為幻惑也𨽻作幻書無或譸張為幻廣
韻幻化増韻又妖術也或作眩前張騫傳□靬眩人師古曰昡與幻同即今吞刀吐火植𤓰種木屠人殺馬術皆是又霰
韻○已上屬慣字母韻)○鴈(魚澗切角次濁音蒙古韻音入睮母説文鵝也从鳥从人厂聲徐曰鴈足似人
也白虎通摯必用厲取其隨時以知保身又知有去就之義而不失其序大曰鴻小曰鴈隨陽鳥也陸佃云法言曰能來
能往者朱鳥之謂與燕一名𤣥鳥鴈一名朱鳥亦名陽鳥詩陽鳥攸居過鴈南翔不過衡山今有回鴈峯説文或作雁)
贗(偽物也韓文詩居然見真贗注古只作鴈韓非子齊伐魯索讒鼎魯人以其鴈往齊人曰鴈魯人曰真陸機曰
人莫分於真鴈宋華願兒稱廢帝為贗天子贗字始見於此集韻或作偐○毛氏韻増)○襻(普患切宫次清
音衣系為襻周庾信館賦裙斜假襻集韻或作䙪亦作□)扳(引也挽也又刪韻)盼(匹莧切音與攀同説
文日好流視本作盼詩美目盼兮从目分詩注眸子黒白分貌集韻或作盻今文詩論語美目盻兮○案孫愐唐韻盻恨
視也胡計切止一音集韻盼或作盻當是見詩論語以盼為盻然毛注釋文皆止作盼以是知變而為盻者猶未逺也)
○瓣(皮莧切宫濁音説文𤓰中實也从𤓰辡聲徐曰𤓰也一名瓠犀也廣韻𤓰瓠瓣也増韻𤓰之觚瓣也集韻
或作分又刪韻)辦(具也前韓信傳多多益辦通作辨周禮以辨民器史記項梁常為主辨秦紀倚辨於上)
辨(説文判也从刀辡聲又牀䏶足第之間易剥牀以辨徐一音瓣又銑琰霰韻○今増)○慢(莫管切宫
次濁音説文惰也从心曼聲一曰慢不畏也廣韻怠也倨也或作僈荀子寛而不僈集韻亦作漫通作謾前董仲舒策桀
紂暴謾○禮記大學舉而不能先命也注命讀為慢)嫚(説文侮易也从女曼聲増韻辭語渫汚也前漢單于為書
嫚吕太后)縵(緩也周禮教縵樂杜子春説通作僈荀子不由禮則勃亂偍慢亦通作慢又寒換韻○今増)○
鏟(初諌切次商次清音平鐵也増韻平木之噐又韜也損削也唐史埋光鏟采又産韻)剗(攻也平治也本
作□今文作剗韓文詩活計似鋤剗或作剷杜牧原十六衞府兵内剷又産韻○毛氏韻増)○訕(所晏切次
商次清次音説文本作姍从女刪省聲前諸侯王表姍笑三代徐曰漢書多用此字今文作訕又删韻)汕(説文
魚游水貌从水山聲引詩烝然汕汕徐曰舒散貌又爾雅巢謂之汕郭璞曰今之橑罟也又産韻)潸(涕流貌又
刪潸韻)○棧(仕諌切次商濁音棚也又閣也漢書棧道注今謂之閣道漢王燒絶棧道集韻或作㮍)
輚(埤蒼臥車也通作棧詩有棧之車注役車詩詁六案周禮巾車士乘棧車庶人乘役車則棧車非役車也既夕
禮公賵當前輅北面致命奠幣於棧上則士車之上有棧矣今人編竹置本亦謂之棧則棧車編竹為輿也又産韻)
虥(虎淺毛也韓愈詩惟是彪與虥又先潸韻)○綻(直莧切次商濁音説文衣縫解本作袒从衣旦聲徐
曰今俗作綻字禮記内則衣裳綻裂紉箴請補綴或作䘺後崔實政論補䘺決壞増韻亦作䋎○禮韻䋎字各出今附)
○晏(於諌切音與翰韻同天清也从日安聲選揚雄賦天清日晏注晏無雲三輔人以日出清濟為晏晏而温
又爾雅晏晏柔也詩古笑晏晏注和柔也一曰□也論語何晏也又霰韻)鷃(鴽屬爾雅鳸鷃或作鴩陸佃云品中
膳羞禮記内則鶉鴳鴳不木處安矣故謂之鴳莊子斥鴳笑之集韻或作鷃)○骭(下患切音與翰同骹也廣韻
脛骨也又翰韻○已上屬旰字母韻)








　　古今韻㑹舉要卷二十一

　　欽定四庫全書

　　古今韻㑹舉要卷二十二

　　元　黄公紹　原編

　　熊　忠　舉要

　　十七(霰與線通)

　　見(經甸切角清音説文視也从目儿聲徐曰目儿為見㑹意增韻目有所覩又姓出姓苑又本韻)○
俔(輕甸切角次清音説文譬諭也从人見聲一曰聞見徐曰㑹意詩俔天之妹廣韻罄也集韻或作悓又銑韻)
涀(水出髙陵)牽(挽也本作掔或作□増韻又挽舟索一名百丈亦作掔又先韻)菣(香蒿集韻或作
□又震韻)○徧(卑見切宫清音説文匝也从彳扁聲廣韻周也或作遍亦作辯禮記宰辯告諸母名曲禮然後
辯殽)變(彼卷切音與徧同説文更也从支􁄰聲徐曰支有為也廣韻化也通也易也增韻又放也轉也又災異也
變故也易解自有而無謂之變自無而有謂之化又姓出姓苑集韻古作□□俗作变非又銑韻)○片(匹見
切宫次清音説文□判木也从半木徐曰木字之半也廣韻半也判也增韻又瓣也)㸤(革中絶也爾雅革中㸤謂
之韏○増韻附片字今各出)騗(躍上馬○平水韻增)○薦(作甸切商清音説文獸之所食艸从薦艸
徐按薦草之深厚者漢景帝紀廣薦大莾唐契苾何力傳逐薦草美水以為生又甘美草三蒼云六畜所食曰薦廣韻又
薦席藁口薦莞曰席又籍也一曰草名爾雅薦黍蓬野茭也不能結實惟堪薦席一曰進也易殷薦之上帝又周禮籩人
薦羞之事注未食未飲曰薦既食既飲曰羞榖梁八年注無牲而祭曰薦薦而加牲曰祭)箭(子賤切音與薦冋説
文矢也从竹前聲釋名進也方言自周而東謂之矢江淮之間謂之鍭闗西曰薦郭璞曰箭竹名因以為號廣韻箭竹髙
一文節闊三尺可為矢爾雅東南之美有㑹稽之竹箭禮記禮器猶竹箭之有筠注箭篠也又赤箭藥名韓文進學解赤
箭青芝集韻或作□亦作翦)煎(熬也廣韻又甲煎香名又先獮韻)濺(水激也史記五歩之内以血濺
大王集韻或省作淺通作湔左傳僖二十三年奉匜沃盥既而揮之注揮湔也音薦又先韻)戩(爾雅履戩福也
孫炎説方言福祿謂之祓戩又獮韻○毛氏韻增)搢(挿也或作縉亦作薦詳見震韻搢字注)○蒨
(倉甸切啇次清音草盛貎或作芊廣韻芊菄草木相雜貎)倩(説文人美字也从人青聲徐曰倩葢美言也若草木
之葱倩蕭望之字長倩東方朔字曼倩亦美也又士之美稱前朱邑傳陳平雖賢須魏倩而後進師古曰倩士之美稱也
又美笑貎詩巧笑倩兮謂好口輔也方言東齊人謂女壻為倩郭璞曰言可借倩也一曰無亷隅又敬韻)綪(赤繒
也从茜染故謂之綪从糸青聲左傳綪筏旃旌)輤(喪車飾也鄭康成説將殯之車錦大夫以布士以葦席殯謂之
輤𦵏謂之柳禮記雜記其輤有裧注輤取名於襯輿讀如蒨斾之蒨集韻通作□○今増)茜(説文茅蒐也从艸西
聲西音先可染絳色漢貨殖傳千巵茜集韻或作□通作蒨芊)○縓(取絹切音與蒨同説文帛赤黄色一染謂
之縓再染謂之䞓三染謂之纁从糸原聲禮記黄裏縓縁注縓纁之類淺赤色今之紅也與茜相近又先韻)○
霰(先見切商次清次音説文稷雪也从雨散聲徐按詩如彼雨雪先集維散郭璞謂雨雪雜下也雪初作未成花
同如稷粒撒而下陸佃云□俗謂之米雪今名濇雪亦曰濕雪詩補傳撒米雪又曰粒雪又曰釋名云星也水雪相搏如
星而散劉向曰盛隂雨雪凝滯而冰寒陽氣薄之不相入則散而為霰大戴禮曾子曰盛陽之氣在雨水則温暖為雨隂氣散
而脅之不相入則轉而為雹盛隂之氣在雨水則凝滯為雪陽氣薄而脅之不相入則消散而下為霰或作䨘爾雅雨䨘
為霄注水雪雜下謂之霄雪箋云將大雨雪時必㣲温雪自上下遇温氣而搏謂之霰乆而寒勝則大雪集韻亦作□又
作□)先(相導前後曰先後増韻先之也又先事而為曰先易先天先甲先庚禮記月令先立春又當後而前曰先
左傳不先父食孟子疾行先長後漢光武沈幾先物廣韻又娣姒曰先後前郊祀志神君者長陵女子以乳死見神於先
後宛若師古曰先蘇見切後胡搆切古謂之娣姒今閩俗呼先後吴楚俗謂妯娌音軸里又銑韻)線(私箭切音
與霰同説文縷也本作綫从系戔聲古文作線今从古周禮縫人掌王官縫線之事集韻或作綖□亦作絤周禮考工記
鞄人察其線欲其蔵也注讀為絤謂縫車之縷)○荐(才甸切商濁音説文薦席也从艸存聲徐曰荐猶踐也又
草也左傳㐮四年戎狄荐居注服云草也古狄人逐水草而居徙無常處或作薦○禮韻注誤今正)臶(重也廣韻
再至也通作洊易水洊至洊雷震亦通作荐左傳今有荐饑爾雅仍饑為荐通作薦詩天方薦瘥饑饉薦臻注薦荐義同
○禮韻續降别出薦字今附)栫(博雅籬也廣韻圍也左傳定八年栫之以棘杜預曰擁也)袸(衿也)
○賤(才線切音與荐同説文賈少也从貝戔聲徐曰賤之言踐輕也廣韻輕賤也韻卑也貴賤之反又姓集韻
古作□)餞(説文送去也从食戔聲引詩顯父餞之徐曰以酒食送也餞猶羡也引也又詩泉水飲餞于禰注祖
而舎軷飲酒其側曰餞重始有事於道也又獮韻)諓(善言也)○戰(之膳切次商清音説文闘也从
戈單聲左傳皆陳曰戰一曰懼慄也恐也集韻或作□以戈擊獸也亦作單列子墨杘單至張湛曰輕發也殷敬順曰戰
激之至亦作□)顫(説文頭不正也从頁亶聲徐曰俗言顫掉廣韻四攴寒動也又先韻○毛氏韻増)○
繟(尺戰切次商次清音緩也寛綽也又帶緩也)○硟(展繒石○平水韻增)○扇(式戰切次商次
清次音説文扉也从户羽一曰竹􁊦曰扇木曰□禮記月令乃修□扇一曰動也助也增韻又箑也方言自闗而東謂之
箑自闗而西謂之扇世本武王作翣崔豹古今注舜作五明扇)煽(説文熾盛也本作傓从人扇聲引詩豔妾傓方
處今文詩作煽徐曰人櫂力相成若火之相扇也通作扇前叙傳梁籍扇烈)○宴(伊甸切羽次清次音説文
安也从宀妟聲爾雅宴宴居息也詩宴宴居息易隨卦入宴息集韻通作燕)燕(説文㷼𤣥鳥也籋口布翅枝
尾象形徐曰籋音聶小鉗也其名自呼曰鳦作巢避戊巳世説蓐濕為窠聲多稍小者漢燕紫胷輕小者越燕胸斑黑聲
大者胡燕其作巢喜長古今注一名天女一名摯鳥陸佃云一名鷾鴯莊子鳥莫知于鷾鴯禽經云鳥向啼背棲燕背飛
向宿又飛燕馬名集韻或作鷰亦書作䴏晉載記墓容雋䴏巢于正陽之西構又先韻)醼(合飲也本作燕詩以
燕嘉賓廣韻古無醼通用燕字通作讌亦通作宴左傳宴有折爼又天子享卿當用宴禮國語親戚宴饗賈逵曰不脱屨
升堂曰宴)嚥(吞也或作咽又嗌也)曣(博雅曣㬗温也史記封禪書至中山曣温或作晏○今増)嬿
(説文女字廣韻曣婉並也通作燕詩燕婉之求)○衍(延面切羽次濁音説文□水朝宗子海貎从水行一曰
水溢也又大貎廣韻豐也増韻又寛也盛也盈也又山阪曰衍周禮地官注下平曰衍三輔謂山陵閒曰衍又蕃衍茂盛
詩蕃衍盈升又曼衍獸名因以謂巴渝之戯前西域賛漫衍魚龍之戯又獮韻舊許通押)羡(延也文選西京賦羡
公侯卿士又餘也周禮小司徒凡起徒役毋過家一人以其餘為羡鄭司農云羡饒也孟子以羡補不足又周禮璧羡以
起度注云羡長也此璧徑長尺以起度量鄭云羡不圜貌葢廣徑八寸袤一尺考工記玉人職曰璧羡度尺好三寸以為
度鄭司農曰羡徑也好璧孔鄭𤣥云羡猶延也其袤一尺而廣狄焉又墓道史記衛世家共伯入釐侯羡又盛貌史記相
如封禪書大漢之徳沕潏曼羡又先韻本韻)埏(地際也前相如封禪書下泝八埏叶音弋戰切又先韻○毛氏
韻増)綖(冕上覆也通作延禮記玉藻前後䆳延詳見先韻綖字注○毛氏韻増)狿(獌狿獸名似貍而長
或作蜒前相如傳蟃蜒貙豻郭璞曰大獸似貍長百尋音萬延師古戍戰切通作延西京賦巨獸百尋是為曼延○今増)
莚(蔓莚不斷貌或作葕通作延又先韻)延(及也又先韻○已上屬見字母韻)○睊(規縣切角
清音側視貌孟子睊睊胥讒)罥(説文網也本作繯今作罥一曰綰也或作羂亦者作絹周禮翨氏注直其所食
之物於絹中鳥來下則絹其足又銑韻)絹(規掾切音與睊同説文繒如麥䅌从系肙聲廣韻縑也釋名䋌也絲
厚而䟽或作縳周禮内司服注素紗今曰縳音絹集韻亦作□又獮混韻○毛氏韻増)狷(有所不為也論語必
也狂狷乎或作獧孟子必也狂獧乎又銑韻)悁(躁急也集韻或作懁又先韻)鄄(說文衛地今濟隂鄄
域从邑垔聲左傳莊十四年㑹鄄集韻或作甄)○倦(逵眷切音與願韻圈同罷也从人卷聲徐曰罷疲守也又
勞也廣韻厭也懈也或作惓列子惓則飲神瀵晉王羲之傳及其所之既惓亦作劵説文徐曰今用倦字無復作券也周禮
考工記輔人左不劵後鄭云今倦字集韻又作□□)韏(爾雅革中㸤謂之韏廣韻縁鞾縫又先韻○毛氏韻増)
○瑗(于眷切音與願同説文大孔璧人君上除陛以相引从玉爰聲徐曰爰之言援也爾雅好倍肉謂之瑗肉
悟好謂之璧肉璧身也好孔也肉好均謂之環)媛(説文美女也人所欲援也从女爰聲引詩邦之媛兮廣韻淑媛
也詩注邦人所依倚以為援助詩詁云女賢也又元韻)援(助也廣韻接援救助也又畔援䟦扈也又元換韻禮
記舉賢援能中庸在下位不援上漢翟方進𫝊欲用攀援並平聲)院(説文垣也本作寏从宀奐聲或作院徐曰
今言院即取名於周垣也増韻有垣墻者院又胡官切)○選(須絹切次啇次清次音擇也禮記禮運選賢與
能音宣而切論語舜有天下選於衆音息戀切禮記王制弁之司徒曰選士宣變切一曰銓官唐官志銓選又數也禮記
孔子閒居不可選也又詩舞則選兮注謂於倫等最上音雪戀切又白選貨貝名集韻或作撰又獮韻)□(説文
川也从􁄆巽聲廣韻罥獸足網又獮韻○毛氏韻増)○旋(隨戀切角清濁音遶也或作還莊子相與還而觀之
又先韻)漩(水回也本作㳬从水旋省今作漩通作旋杜詩最能行撇旋捎□無險阻)○囀(株戀切次
商清音聲轉也廣韻韻也又鳥吟)轉(説文運也从車專聲廣韻流轉増韻又選轉又車上衣装曰轉左傳襄二
十四年踞轉而鼔琴又獮韻○歐陽氏曰物自轉之轉上聲以力轉物之轉則去聲)𫝊(驛遞也釋名𫝊𫝊也人所
止息去後人不來轉轉相𫝊無常人也前酈食其𫝊注髙陽𫝊舍師古一音張戀切廣韻又郵馬曰𫝊古者以車駕馬来
詣京師謂之𫝊車其後人置單馬乘之謂之驛騎若今遞馬凡四髙足馬為置𫝊中足為馳𫝊下足為乗𫝊漢律諸當乗
𫝊及發駕置𫝊者皆持尺五寸木𫝊信詳見東韻封字注又闗𫝊張晏曰𫝊信若今過所如淳曰兩行書繒帛分持其一
出入闗合之乃得過謂之𫝊師古曰今或用棨刻木為合□或用繒帛周禮司闗以節𫝊出之又必有節以𫝊輔之行夫
掌邦國𫝊遞之小事並張戀切漢書又闗毋得用𫝊張戀切又本韻先韻孟子置郵𫝊命音平聲)釧(之囀切音
與轉同斷也廣韻切□也増韻截也又歡先獮韻)○釧(摳絹切次商次清音鐶也増韻臂鐶續漢書孫程等
十九人立順帝各賜金釧指鐶)竁(説文穿地也从穴毳聲周禮小宗伯卜𦵏兆甫毳注鄭大夫讀為穿杜子春讀
為毳皆謂𦵏穿㼅也今南陽名穿地為竁周禮注甫竁始為穴也又祭韻)穿(貫也前司馬遷𫝊貫穿經傳班彪𫝊
貫穿經傳又先韻)僢(禮記王制南方曰蠻注浴則同川卧則僢䟽云首在外而足相向内典瑞注云僢而同邸
○今增)○傳(柱戀切次商濁音訓也釋名云傳也所以傳示人春秋三傳詩毛氏傳書孔氏傳漢有傳記博
士皆謂訓傳又史氏紀載事□以傳于世亦曰傳諸史列傳是也又續也孟子傳食於諸侯謂遞續禄食又本韻先韻)
摶(束也周禮羽人十羽為審百羽為摶十摶為縳又除轉切又歡韻○今増)瑑(説文圭璧上起非瑑也从
玉彖聲徐曰瑑謂起為瓏若篆文之形人獮韻○毛氏韻増)○絢(翾縣切羽次清音引詩素以為絢兮从系
旬聲徐按論語注絢文貎集韻或作□通作絞)洵(逺也詩于嗟洵兮有平去二音有真韻○禮韻續降)眴
(説文目摇也从目徐按史記項梁眴籍曰可行矣謂動目而私視之也又前相如賦目㝠眴而亡見注師古曰視不諦也
冥音面又真稕韻)夐(説文營求也引書夐求于野又勁韻)○韅(馨甸切音與絢同駕牛具本作顯革
省作韅在背曰韅又銑韻)顯(明也又人名禮記檀弓子顯致命於穆公呼遍切又銑韻○毛氏韻増)駽
(呼縣切音與絢同青驪曰駽詩駜彼乘駽○禮韻續降)○䬼(縈絹切羽次清次音説文猒也从食冐聲増韻
饜飫)○縣(熒絹切羽濁音釋文懸也懸於郡也本作寰穀梁傳寰曰諸侯注古縣字楚莊王滅陳為縣縣名自
此始周禮五鄙為縣二千五百家此六遂之為縣四甸為縣此州里之縣也周制天子地方千里分為百縣縣有四郡上
大夫受縣下大夫為郡至秦天下置三十六郡以監天下之縣無蠻夷曰道又赤縣神州中國也又唐制赤縣謂畿縣也
又先韻○禮韻寰字各出今正)眩(説文目無常主从目𤣥聲目眩眩也書若藥弗瞑眩注潰亂也方言凡飲藥而
毒東齊謂之瞑眩或作𤣥荀子上周宻則下疑𤣥矣與眩同謂幽深難知)炫(明也火光也通作𤣥前相如封禪書
米色𤣥耀○毛氏韻增)玹(玉名也)祇(好衣也前鄒陽傳祇服叢臺之下集韻或作䘩)䝮(行䝮
賣○平水韻增)衒(説文自矜本作衒行从言或作衒廣韻自衒􁘎自媒也通作眩)○掾(俞絹切羽次濁
音説文縁也从手彖一曰官屬)緣(説文衣純也从系彖聲禮記深衣純袂縁純邊廣各寸半注純謂縁之也縁袂
謂其口也縁緆也縁邉衣裳之側鄭康成注即夕禮云飾衣領袂口曰純裳邉側曰緆緆音以䜴切綼下口又音錫又飾
也前公孫𢎞傳縁飾以儒術注譬之于衣加純縁也又先換韻)○􁗷(儒轉切半商徴音城下田或作堧○又僊
獮過韻)愞(柔怯漢書畏愞或作□○又先獮過韻○已上屬睊字母韻)○譴(詰戰切角次清音説
文謫問也从言遣聲廣韻責也怒也讓也前賈誼傳大譴大何)繾(繾綣不已之意詩以謹繾綣○張氏補遺)
遣(祖奠也增韻將𦵏而祭曰遣奠既祭包牲體載之以車隨柩而行曰遣車禮記檀弓國君七个遣車七乗大夫
五个遣車五乗注人臣賜車馬者乃得有遣車个謂所包遣奠牲體之數○廣韻人臣賜車馬曰遣車誤)○彦
(疑戰切角次濁次音説文美士有文人所言也从彣厂聲徐曰爾雅美士為彦人所唁詠从文从厂从彡俗作彦)
諺(説文傳言也从言彦聲廣韻俗言集韻古作彦又翰韻)唁(説文弔生也从口言引詩歸唁衛侯穀梁
傳弔失國曰唁公羊傳注弔亡國曰唁弔失國者弔弔喪主曰傷弔所執紼曰絻集韻或作□亦作喭)甗(説文
甑也从瓦鬳聲徐按左傳紀公之甗爾雅重甗隒郭璞讀)讞(議罪也増韻議獄又獮薛韻舊許三韻通押)○
殿(丁練切徴清音軍前曰啟後曰殿又軍敗後奔曰殿馬融曰殿在軍後前曰奔後曰殿論語奔而殿又鎮也詩
殿天子之邦又殿最漢書音義云上功曰最下功曰殿注殿後也謂課居後也又本韻)○瑱(他甸切徴次清
音説文以玉充耳从玉眞聲引詩玉之瑱也徐按詩充耳琇瑩注毛云充耳謂之瑱天子玉諸侯以石左傳錦縛一如瑱
謂卷𦂳似充耳也集韻或作□顚亦作琠□又霰韻)○電(堂練切徴濁音説文隂陽激曜陸佃云與雷同氣𤼵
而為光雷从回電从申隂陽以回薄成雷申洩為電或曰雷出天氣電出地氣故電从坤省釋名云殄也乍見則殄滅也
禮記月令二月始電疏云電陽光陽微則光不見此月陽氣漸盛以擊於隂其光乃見公羊傳電雷光也淮南子雷以電
為鞭集韻古作□)甸(説文天子五百里地从田包省聲甸之為言治也記大司馬方千里曰國畿其外方五百里
曰侯畿又其外方五百里甸畿又禮記王制千里之内曰甸服注冶田出穀税曰甸服王治王田以供祭祀又六十四井
之地記郊特牲注十六井為丘四丘六十四井曰甸疏云一甸之中出長轂一乗甲士三人步卒七十二人又周禮載師
以公邑之田任甸地注公邑謂六遂餘地又縣師掌邦國都鄙稍甸郊里之地域注自邦國以及四郊之内又治也甸師
注郊作曰甸詩維禹甸之注治也又先韻)佃(説文中也从人田聲引左傳乗中佃一轅車徐曰佃訓中也古載物
大車雙轅乗車一轅當中也廣韻營田増韻治田或作田詩無田甫田増韻亦作畋書畋爾田尚永力畋爾田又先韻)
鈿(以寳飾器或作鐏又晉輿服責人太平髻七鐏公主夫人五鐏世婦三鐏又先韻)殿(説文擊聲也本
作殿从殳□聲𨽻作殿廣韻宫殿増韻堂髙大者初學記秦始皇本紀始作前殿摯虞云其制有經左墄右平平以文磚
相亞次墄者為階級風俗通殿堂象東井形刻為荷菱藻水物以厭火災師古曰古者屋之髙嚴通呼為殿不必宫中若
黄霸令郡國上計吏條對有舉孝子先上殿注殿丞相所坐屋今惟天子宸居為殿又先韻)澱(説文滓垽也从
水殿聲増韻又藍澱或作□亦作□説文□謂之垽垽滓也又作靛以藍染也)奠(説文□置祭也从酋酋酒也
下其丌也禮有奠祭徐曰祭進奠置書奠髙山大川奠置定也禮記注定器於地為奠廣韻設奠禮又薦也陳也禮記釋
奠注鄭云設薦饌酌奠而已無迎尸以下之事賈氏曰奠之為言停停饌具而已或作奠太𤣥經云天地奠位)塡
(塞也又眞先震銑韻)闐(于闐西域國或作窴又先韻)淀(淺泉廣韻陂淀泊屬)涏(涏涏光澤貌廣
韻美好前五行志燕燕尾涏涏○毛氏韻増)○晛(乃見切徴次濁音説文目見也从日見亦聲廣韻日光詩
見睍曰消又集韻或作㬗又銑韻)輾(女箭切音與晛同轉輪治穀也)碾(所以轢物器也集韻本作碾或
作榐○監韻舊附輾字今各出)○便(毗面切宫濁音安也宇統人有不善更之則安故从更从人㑹意廣韻利
也増韻宜也順也又即也莊子未嘗見舟而便操之也又近便也又前武紀便殿火注凡言便殿便宫便坐者皆非正大
之處所以就便安也又先韻)卞(皮變切音與便同縣名在魯一曰躁疾也左傳邾莊公卞急而好絜又法也書
康王之誥□循大卞注大法也又姓出濟隂本周曹叔振鐸之後支子封于卞遂以建族)汴(説文本作汲水出陳
留浚儀隂溝至蒙為雝水東入于泗唐李晟傳李希烈訌鄭汳今作汴水經云即今蒗蕩渠又州名秦屬三川郡東魏置
梁州五代周改汴州)抃(説文拊手也本作拚从手弁聲今作抃廣韻擊手樂書帝嚳命人作唐歌有抃以為節今
龜兹樂人彈指為歌舞之節亦抃之細又手搏口抃通作卞前甘延壽傳試卞為期門前成紀賛時覽卞射武戯蘓林曰
手搏為卞角力為武戯亦通作弁前嚴延年傳吏皆股弁師古曰股戰若弁弁謂舞手又王莽傳予甚弁焉師古曰疾也
一曰舞手言驚懼也)弁(説文□冕也本作覍周曰覍殷曰□夏曰収从貌象形籀文从□今文省籀作弁禮記
冠禮注鄭云弁名出于槃槃大也所以自寛大白虎通弁攀持髪詩突而弁兮䟽云弁者冠之大號又禮記弁行剡剡起屨
疏云弁急也剡剡身起貌集韻或作□又歡韻)昪(説文喜樂貌从日弁聲廣韻日光貌集韻或作忭)閞
(説文門□攎也或作㭓)匥(博雅笥也廣韻竹器集韻或作笲又元韻)○面(彌箭切宫之次濁音説文
□顔前也象面形𨽻作面顔額也廣韻向也前也漢書注如淳曰君臣位南北面賓主位東西面凡物皆有背有面又相
背曰面項羽傳馬童面之師古者面謂背之不面向又面縛亦反偝而縛之杜預以為但見其面非也劉攽刋誤曰面謂
直向之耳後世以相向為當面相背為背面杜詩當面論心背面笑有方面當四方之一面也又前張敵傳以便面拊馬
師古曰所以障面不欲見人則得其便亦曰屏面今沙門所持竹扇上衺平而下圓即古便面也俗作靣非)偭
(説文鄉也引少儀尊壺者偭其鼻一曰偕也楚辭偭規矩以改錯賈誼賦偭􁰃獺以隠處集韻或作□)麪(眠見
切音與面同説文麥禾从麥丏聲文選束哲麪賦重羅之麪塵飛雪白或作□)眄(説文目偏合也从目丏聲一曰
袤視也集韻或作䀎)㴐(滇㴐水大貌)暝(瞑眩劇也或作泯文選相如賦視眩泯而亡見注目不安貌又
先青迴徑韻)○羨(似面切商次濁音説文貪欲也从㳄羑省徐按詩無欲歆羨欲也羑訓誘之也㑹意廣韻
貪慕也一口餘也又車道禮記檀弓注夾羡道為位又本韻獮韻)○𩥇(陟扇切次商清音馬卧土中廣韻馬
上浴也)襢(説文丹縠衣本作□説文弜聲今作襢或作展周禮内司服展衣又獮旱翰韻)○纒(直碾
切次商濁音繞也廣韻繳也增韻約也又先韻)邅(轉也逐也又先韻○毛氏韻增)○繕(時戰切羽次濁
次音説文補也从系善聲又左傳隠元年繕甲兵注治也又周禮繕人注勁也善也詩叔于田序繕甲治兵注繕也増韻
繕葢整茸補治之又編錄云字謂之繕寫集韻或作㪨)膳(説文具食也从肉善聲徐曰言具備此食也庖人和
味必加善故从善師古曰熟食曰饔具食曰膳又周禮掌王之食飲膳羞注膳牲肉也或作饍亦作善莊子具太牢以為
善又獮韻)鄯(説文鄯善西胡國也从邑善善亦聲徐按後漢西域鄯善班超所䕶也又獮韻○毛氏韻増)
禪(説文祭天也从示單聲封禪築土曰封除地曰禪古者天子巡守至于西岳則封泰山而祭天禪小山而祭山
川書舜典嵗二月東巡狩至于岱宗柴望秩于山川是也齊桓公欲封泰山管仲設辭以拒之謂非有符瑞不可封禪至
秦始皇感于神僊之説欲禱祠以求長生遂以封禪為異典項氏曰除地為墠後改曰禪神之矣一曰譲也王侯功不敢
當故譲于山或作䄠前武帝元鼎二年修天文䄠文穎曰祭也晉灼曰古禪字師古曰朝日夕月即天文䄠之謂也又禪
位也謂除地為墠告天而傳位後因謂之禪袁宏曰崇其壇場謂之封明其代興謂之禪荀子堯舜䄠讓注與禪同亦作
儃揚子允哲堯儃舜之重注禪同又作嬗前律厯志堯嬗舜以天下文紀嬗天下晉灼曰古禪字又先韻○詩詁封禪字
漢書作䄠从亶从單世多通用惟連言墠壇則不可不分别耳)墠(除地也禮記去墠為壇通作壇左氏傳不為壇
升僕詩東門之墠注作壇又獮韻)樿(木名禮記禮器樿杓注木白理又曰櫛用樿又獮韻○毛氏韻増)
單(單父邑名又姓又寒先旱韻○毛氏韻增)擅(説文專也从手亶聲增韻又据也○荀子勝人之勢亶有
之讀作擅)○硯(倪甸切羽次濁音説文石滑也从石見聲廣韻筆硯釋名云研也研墨使和濡也增韻墨池文
房四諸黄帝得玉一紐治為墨篆曰帝鴻氏之硯是知硯其來尚矣集韻或作䂩通作硏)研(磨也増韻又窮
也晉潘凡釋奠頌精氣既研作去聲用又先韻○毛氏韻増)豜(爾雅麕絶有力豜又先銑韻)○練
(郎甸切半徴商音説文練繒也从系柬聲廣韻白練又精熟曰練漢宣帝紀練章程又選也漢郊祀歌練時日又姓也)
湅(説文㶕也从水柬聲廣韻熟絲也周禮考工記慌氏湅絲又翰韻)鍊(説文治金也从金柬聲廣韻鍊
金漢王褒四子講徳論精鍊藏於鑛璞言金也又藥治五金也或作煉通作練漢書鍜練注言深文之吏入人之罪猶工
冶陶鑄鍜練使之成熟)楝(説文木也鵷雛食其實爾雅翼楝木髙文餘葉密如槐而尖三四月開花紅紫色實
如小鈴俗謂之苦楝子亦名金鈴子可以練故名楝唐詩二十四畨花信風楝花風具終也或作欄周禮考工記㡛氏以
欄為灰注欄木灰音練通作練莊子非練實不食)揀(揀擇又潸韻○平水増韻○已上屬建字母韻)○
見(形甸切羽濁音顯也露也又本韻俗通作現)莧(菜名易莧陸夬夬孟喜音胡見切又僴韻注○已上
屬現字母韻)○眷(古倦切音與願韻卛同説文顧也从目􁔚聲引詩乃眷西顧書皇天眷命注視也謂視而
回首又眷屬也或作睠詩睠言顧之亦作婘史樊噲傳諸吕婘屬集韻又作□)卷(曲也又書卷揚子一卷之書必
立之師増韻可舒卷者曰卷編次者曰帙又先獮混韻)絭(攘臂繩)○戀(龍眷切半徴商音慕也增
韻眷也念也通作攣漢外戚攣攣傳顧念)孌(從也廣韻順也增韻婉孌美好集韻本作戀亦書作□又獮韻)
攣(手足曲也或作臠韓文詩澁旋皮卷臠又先韻○已上屬卛字母韻)○饌(雛戀切次商濁音説文具
食也本作䉵从食算聲今作饌或作􁌽通作篹漢元后傳篹食堂名長夀宫又澘獮韻)襈(衣縁也)撰
(持也集也增韻撰述或作篹漢班固探篹前記通作䉵司馬遷父子繼籑其職亦通作譔又緩獮潸韻)僎(具也
又見也或作僝書共工方鳩僝工又諄獮韻○毛氏韻增)譔(專教也又先澘獮韻○已上屬慣字母韻)

　　十八(嘯與笑通)

　　叫(吉弔切角清音説文呼也从口丩聲徐曰直聲呼也集韻或作嘄□通作嘂周禮雞人掌夜謼旦嘂百官)
嘂(説文髙聲从㗊丩聲一曰大呼引春秋公羊傳魯昭公嘂然而哭又大塤謂之嘂或作訆説文大呼也从言丩
聲引春秋傳或訆于宋太廟○今增)噭(説文吼也从口敫聲徐按漢書噭咷楚歌是也廣韻深聲莊子噭噭然隨
而哭之又喙也數馬以噭漢貨殖傳馬蹏噭千唐崔光逺傳得馬二千噭○毛氏韻增)徼(循也前百官志中尉
掌徼循師古曰徼謂遮繞一曰境也謂以木石水為界相如使蜀南至䍧柯為徼又漢書盗出徼外鑄錢顔曰徼猶塞也
東北謂之塞西南謂之徼塞者以障塞為名徼者取徼遮之義廣韻又小道也增韻又邏卒曰游徼一曰徼妙老子常有
欲以觀其徼常無欲以觀其妙注妙至變也徼至精也又蕭韻)譥(説文痛呼也一曰訐也前藝文志譥者為之○
今増)○竅(詰弔切角次清音説文空也从穴敫聲莊子萬竅怒號)􁒗(説文旁擊也从手敫聲春秋公
羊宣六年注􁒗猶􁒗也集韻或書作撽○毛氏韻増)○顤(五弔切角次濁音説文髙長頭从頁堯聲徐按靈光
殿賦䫜顤顤而睢睽胡人貌也○今増)澆(寒浞子名左傳羿生澆又藺韻○張氏補遺)􁞁(仰鼻也晉
王沉釋時論鼻􁢿􁞁而刺天上寥○毛氏韻増)○弔(多嘯切徵清音説文□問也从人持弓弓葢往復弔
問之義徐曰弔喪當有助故从人持弓廣韻弔生曰唁弔死曰弔傷也愍也或作吊增韻又至也詳見錫韻注)釣
(説文鈎魚也从金勺聲淮南子詹公釣千嵗之鯉詹公古善釣者吕氏春秋曰太公釣于滋泉以遇文王)蔦(寄生
草○平水韻増)糶(他弔切徴次清音説文出穀也从出从䊮䊮穀也亦聲廣韻賣米集韻俗作粜省)
眺(説文目不正也从目兆聲廣韻視也増韻望也又篠韻)趒(越也集韻本作趠今作趒或作超增韻又
作跳前漢王跳獨與滕公共車晉灼曰跳獨出意又篠韻)覜(説文諸侯三年大相聘曰覜覜視也从見兆聲廣韻
周禮曰大夫衆來曰覜寡來曰聘增韻案周禮宗伯殷頫曰視注殷頫謂一服朝之嵗以朝者少諸侯乃使卿以大禮衆
聘疏云一服朝之嵗謂在元年七年十一年注頫有平去二音又蕭韻)頫(俯首而聴謂之頫又麌韻○毛氏韻
増)窕(輕也左傳楚師輕窕又宵篠韻)窱(說文杳窱也从穴條聲廣韻深逺貌通作窕荀子充盈大宇而
不窕又篠韻)○尿(奴弔切徴次濁音説文人小便也本作􁟉从尾水或省作尿亦作溺前周仁傳常衣弊補
衣溺袴師古讀曰尿為小袴以藉其尿又錫韻○張氏補遺)○剽(匹妙切宫次清音説文刼也从力票聲廣
韻強取也通作剽徐曰今人言剽刼前賈誼傳剽吏而奪之金又宵韻)剽(説文砭刺也从刀票聲廣雅刺也蒼
頡篇截也又蕭小韻)彯(畫飾也又蕭韻)漂(浮也廣韻水中打絮韓信寄食漂母又地名前地理志沛郡漂
陽又蕭韻)僄(輕也廣韻身輕便也或作嫖又蕭韻)慓(疾也廣韻急疾也通作剽前張良傳楚人剽疾又周
亞夫傳楚兵輕剽難與爭鋒亦作票前五行志崇聚輕票無誼之人○今增)摽(擊也廣韻摽落又蕭爻小韻)
□(輕脆也周禮革人糞種輕□用犬又宵韻○今增)○醮(子肖切角清音説文冠娶祭名从酉焦聲
禮記醮於容位冠禮也注醮以酒澤之疏云醮者醮盡之義又父親醮子而命之迎婚禮也集韻或作□)燋(灼龜
炬也又宵藥韻)僬(行貌禮記庶人僬僬注疏卑貌)趭(博雅犇也廣韻走貌前河東賦神騰鬼趭注走也○
今增)癄(病也縮也又前禮樂志纎微癄瘁之音○今增)釂(説文飲酒盡也从酉爵聲集韻或作□通作醮)
灂(車轅漆也周禮考工記軌中有灂又環灂謂漆斷鄂如環又藥韻○毛氏韻增)爝(説文□火祓也从火
爵聲吕不韋曰湯得尹尹爵以爟火釁以犧豭莊子日月出矣爝火不息注爝火猶炬火也又藥韻)皭(皭□白也
又藥韻)􁟪(物縮小也)○陗(七肖切商次清音説文陖也从􁂅肖聲徐曰高竦也廣韻山峻廣韻又急也或
作峭)㴥(峻波)哨(説文口不容也从口肖聲徐按投壺禮曰枉矢哨壺謙言壺小不足容也禮考工記哨小也一
曰壺口不正也增韻□口壺也又多言貌揚子禮義哨哨兩音又蕭韻○毛氏韻增)悄(怠也)俏(俏措好貌○平
水韻增)篍(説文吹簫也从竹秋聲廣韻竹蕭洛陽亭長所吹又肖九韻○毛氏韻增)○嘯(先弔切商
次清次音説文吹聲也从口肅聲或作歗詩其歗也歌箋云蹙口而出聲又質韻)○笑(仙妙切音與嘯同説文喜
也本从竹从大而不述其義李陽冰刋定説文从竹从夭義云竹得風其體夭屈如人之笑廣韻欣也増韻喜而解顔啓
齒也又嗤也哂也或作咲漢揚雄傳樵夫咲之亦省作关前薛宣傳壹关相樂○歐陽氏曰俗从竹从犬非笑乃他計切)
肖(説文骨肉相似也从肉小聲人言不似其先故曰不肖廣韻似也小也法也象也或作宵前刑法志人宵天地
之貌應劭曰宵類也頭圜象天足方象地師古曰義與宵同庸妄之人謂其不肖言其狀貌無所象似也亦作俏列子佹
佹成者俏成也初非成也佹佹敗者俏敗也初非敗也似成敗也又蕭韻)鞘(刀室也本作鞘廣韻刀鞘今作鞘或
作削禮記少儀削授拊漢書質氏以酒削而鼎食注師古曰人有刀劒室惡者為洒濯之更飾令新集韻又作皵又爻韻)
○噍(才笑切商濁音説文齧也从口焦聲前漢書無噍類如淳曰無復有活而噍食者青州呼無孑遺為無噍
類史記相如傳噍咀芝英或作嚼又蕭韻○禮韻本出嚼字)譙(説文嬈譊也从言焦聲廣韻責也增韻以辭相
責史記萬石君傳有過失不譙讓或又作誚説文引尚書王亦未敢誚公又蕭韻)○要(𤣥笑切羽次清次音
舊韻一笑切約也論語久要不忘平生之言增韻樞要也要㑹也凡要也周禮月有要又欲也又蕭韻)約(契也禮記
學記大信不約注於要切周禮司約注約言語之約束也亦有兩音前禮志治本約師古讀曰要又藥韻○禮韻續降○
已上屬叫字母韻)○驕(嬌廟切角清音驕驁馬行貌前相如賦裾以驕驁注張揖曰裾直項也驕驁縦容也
又蕭韻○毛氏增韻)撟(輮也周禮考工記弓人撟幹欲孰於火又小韻○張氏補遺)矯(許也又强亢貌
又高舉貌又小韻○毛氏韻增)○嶠(渠廟切角濁音山鋭而高也增韻山道一曰石絶水亦書作㠐又先韻)
轎(博雅􁠈也一曰小車也又藍輿也漢淮南王安諫擊閩越書與轎而隃嶺注臣瓚曰今竹輿音橋増韻去聲通
用又宥韻○毛氏韻增)橋(牛貫鼻木一曰桔橰也禮記奉席如撟衡注井上㮮橰衡上低高前揚雄傳萬騎屈
橋其召切又蕭韻○今增)○□(牛召切角次濁音□□不安也韓文詩我亦平行蹋□□○今增)窔
(隱暗處東南隅謂之窔○平水韻增)○調(徒弔切徴濁音賦也試也廣韻選也韻調增韻音調樂律也才調韻
致也又算度也又蕭尢韻)掉(説文摇也从手車聲引春秋左傳尾大不掉廣韻振也增韻顫也或作挑又蓧覺韻)
嬥(嬥嬈不仁貌○平水韻增)藋(説文蓳草一曰拜商藋从艸翟聲爾雅商翟赤似蔾廣韻蔾藋左傳斬之
蓬蒿蔾藋而共處又灰藋子炊為飯香滑葉心有白粉似藜心赤莖大堪為杖集韻或作□□)蓧(説文芸田器本
作莜从艸條省聲𨽻不省作蓧論語以杖荷蓧集韻或作□)銚(燒器又蕭韻)○驃(毗召切宫濁音
説文黄馬𤼵白色一曰白髦尾从馬票聲廣韻驃騎官名○舊韻注誤今正)票(勁疾貌前霍去病傳票姚校尉
師古音頻召切姚羊召切服䖍音飄搖又宵韻○今增)○廟(眉召切宫次濁音説文尊先祖貌也从广朝聲
徐按古今注廟貌也所以彷彿先人之容貌爾雅室有東西廂曰廟禮記月令注凡廟前曰廟後曰寢又廟在公宫南之
左周禮左祖右社又廊廟後申屠剛傳廊廟之計既不豫定注廊殿下屋廟太廟國事必先謀于廊廟之所古作庿)○
妙(彌笑切音與廟同精微也廣韻好也增韻神化不測也易神也者妙萬物而為言也又竒妙也又小年也杜詩
明公獨妙年或作眇後元帝紀窮極幼眇儒林傳谷永疏總五經之眇論)篎(爾雅管之小者謂之篎又小韻)○
照(之笑切次商清音説文明也从昭从火增韻明所燭也又日曰照或省作焒亦作昭中庸亦孔之昭有平去二
音唐武后作曌又蕭韻)詔(説文告也从言从召召亦聲詔者上下通用之義釋名詔照也照人暗不見事以此
示之使昭然也爾雅導也郭璞云教導之也周禮太宰以八祗詔王注告也莊子子不聴父之詔又父詔其子如淳曰告
教也又廣韻上命也秦漢以下天子獨稱之又待詔官名漢書應劭曰諸以才技召未有正官故曰待詔成帝紀注自漢
至唐遂有待詔之名)○少(失照切次商次清次音幼也增韻老少之少又小韻)燒(爇也又野火曰燒又
蕭韻)○召(直笑切次商濁音説文呼也从口刀聲王逸曰以手曰招以言曰召)○邵(時照切次商次
濁次音説文□晉邑从邑召聲又州名吳邵陵郡唐置邵州宋升寶慶府又姓周文王子邵公奭之後或省作召詩召
南注在岐山之陽扶風雍縣南有召亭又姓漢有召信臣)邵(説文□高也从卩召聲今作卲年高徳卲从邑誤
○今增)劭(説文勉也从力召聲廣韻自强漢書劭農晉灼曰勸勉也又蕭韻)紹(繼也書紹復先王之
大業左傳序紹開中興無音合通用又小韻○毛氏韻增)○穾(一叫切羽清音説文本作窔□窔深也廣韻隠
暗處苟奥窔之間今俗作穾一曰室中東南隅謂之穾又宋玉九辯冬有穾夏注複室也或作宎莊子鶉生於宎集韻亦
作㝔人作窔窈)歊(許照切羽次清音熱氣前揚雄傳散歊烝又蕭屋鐸韻○毛氏韻增)膮(豕羮又蕭
韻○毛氏韻增)燿(弋笑切羽次濁音説文照也从火翟聲廣韻燿燿鮮明貌詩熠燿其羽人熠燿蟲光似螢
又陳思王螢火論詩曰熠燿宵行章句以為鬼火或謂之燐未為得也近董逌云自是一物夜行地上如蠶喉下有光詩
詁云非蟲名止謂其光閃動又炫燿漢書燿名譽通作耀)曜(光也又日曰曜靈或作耀左傳光逺自它有耀者也
穀梁傳序七耀為之盈縮注日月五星皆照天下故謂七曜集韻古作□○禮運附燿字集韻燿曜各出今正)□
(白色也)鷂(説文鷙鳥从鳥䍃聲爾雅負雀郭云鷂也盖鶻類南方無鷹唯呼此為鷹莊子鷂為鸇鸇為布穀久
復為鷂此物變也又蕭韻)姚(剽姚勁疾貌漢以名兵官霍去病為嫖姚校尉亦作票姚荀悦漢紀作票鷂嫖姚勁
疾並皆音去聲又蕭韻○毛氏韻增)○料(力弔切半徵商音説文□量也从米在斗廣韻料度也增韻計也理
也又禄料也又蕭韻)嘹(鳴也又聞逺聲廣韻病呼人蕭韻)􁣶(魚罟也)嫽(説文女字从女尞聲
又好也方言青徐之問謂好為嫽又蕭條韻○毛氏韻增)鐐(字林美金又蕭韻○毛氏韻增)璙(玉名又蕭
韻○毛氏韻增)膫(炙也又蕭韻○毛氏韻增)鷯(爾雅鶉一名鷯又蕭韻○毛氏韻增)燎(力照切音
與料同説文□紫祭天本作□从火从□□古慎字漢志尞火注尞以為明火以為溫為冬寒也又曰尞禋本从火後
人又加火作燎今經傳皆作燎詩庭燎注疏庭燎者樹之於庭燎之為明是燭之大者禮記郊特牲云庭燎之百由齊桓
公始注庭燎之差公五十侯伯子男三十天子百古制未得以聞要以物百枚並而纒束之今則用松葦竹灌以脂膏鄭
云在地曰燎執之曰燭又曰樹之門外曰大燭於内曰庭燎周禮閭人門蟟注地燭疏云天子百根葦以布纒之以蜜塗
之正若今蠟燭對人手執者為手燭廣韻照也又放火也集韻或作□通作轑前杜業傳所以熏轑天下師古讀曰燎又
蕭篠韻)㙩(説文周垣也从土尞聲徐按西都賦㙩以周垣○今增)繚(繞也纒也莊子繚意絶體而爭
又蕭篠韻○毛氏韻增)獠(説文獵也从犬尞聲徐按爾雅宵田為獠詩伐檀注疏郭璞曰獠燎也今夜獵載鑪
照江東亦呼獵為獠管子獠獵畢弋是獠為獵别名相如賦羣相與獠於蕙圃又蕭巧皓韻○毛氏韻增)療(說文
治也本作􁈛从疒樂聲或作樂詩泌之洋洋可以樂飢今文作療)蟉(蜩蟉龍首貌前相如賦蜩蟉偃蹇怵㚟以
梁倚注張揖曰蜩蟉掉頭也師古曰盧釣切又尤韻○今增)熮(火貌又蕭韻○毛氏韻增)廖(人姓又蕭
韻○毛氏韻增)○饒(人要切半商徵音益也增韻又豐也賸也又蕭韻○毛氏增韻)繞(纒也史記苛察
繳繞增韻又旋而遶之也後漢書繞出延岑軍後廣韻又卷取物貌集韻或作撓又篠韻○毛氏韻增○已上屬撟字母韻)

　　十九(效獨用)

　　教(居效切角清音説文□上所施下所效也从攴孝徐曰攴所教道人也孝音教效也㑹意廣韻教訓也
又法也語也增韻授也又元命包云天垂文象人行其事謂之教教之為言效也又詔命帝曰詔王及后曰教或作學古
文作□説文教从言以言教之也又爻韻)校(説文木囚也从木交聲徐按校者連木也易荷校滅耳此桎也荷校
滅趾梏也又漢書校獵謂連木接以闌禽獸又軍中有校隊亦是也前成紀大校獵謂以木自相貫穿為闌接耳校人職
云六廐成校是以遮闌為義又本韻)挍(比挍也又撿也計量也又報也今通作校論語犯而不校前賈捐之傳貫
朽而不可校○陸氏釋文曰校户教切字从木若从手是比校字今人多亂之○毛氏韻增)鉸(鉸刀裝鉸○平
水韻增)較(直也一曰不等增韻又相角也集韻或作䡈又覺韻)窖(説文地藏也本作窌从穴夘聲徐按
周禮囷窌倉城逆墻六分今作窖禮記月令竇窖注入地隋曰竇方曰窖或作奅韓文詩投窌閙䃔䃧注窖也)覺
(寤也增韻夢醒曰覺又覺韻)榷(杠也又𣙜酤漢初𣙜酒詁注如淳音較章昭曰以木渡水曰榷謂禁宮酤釀獨
官開置如道路設木為榷獨取利也師古曰榷者步渡橋爾雅謂之石杠今之略彴人覺韻○今增)○敲(口教
切角次清音擊也又方言楚凡揮棄物謂之敲又爻韻)礉(石不平或作磽亦作䃝又爻韻○監韻本作磽字)
墝(土不平又爻韻○毛氏韻增舊附礉字今正)骹(脛也周禮考工記參分其股圍去一以為骹圍又爻
巧韻○毛氏韻增)巧(技巧又巧韻○舊韻許二韻通押)○拗(於教切羽清音心戻也王篇拗捩固
相違也○蒙古韻拗字屬誥韻)靿(靴靿○平水韻增)袎(襪袎○平水韻增)○孝(許教切羽
次清音説文□善事父母者从老省从子承老也禮記孝者畜也順於道不逆於倫之謂畜又姓風俗通云秦孝公後)
嗃(大□也増韻叫呼聲又鳴也莊子猶有嗃也又爻覺鐸韻○毛氏韻増)○效(後教切羽濁次音説
文注見傚字一曰具也效力也増韻勉也又授也左傳宣王有志而後效官又呈見也獻也進也禮記效馬效羊唐書持
衆美而效之君通作効前韓信傳願効愚忠蘇武傳殺身自効漢書諸校効首虜注謂各致其所獲也又見傚字注)
傚(説文象也本作效从文交聲今文作傚廣韻學也増韻倣也詩君子是則是傚又民胥傚矣或作殽禮記殽以
降命亦作爻易爻法之謂坤通作效左傳引詩民胥傚矣亦通作効漢彭越傳仲可効之馬援傳願汝曹効之又通作斆
漢張釋之傳豈斆此嗇夫嗇禮韻續降效力之效與倣傚之傚不同許雙押)効(功也効騐也荀子儒効漢尹賞
傳追思其功効或作佼史記趙世家宜為上佼而今乃扺辠通作效前藝文志已試之效○毛氏韻増)校(教學
之宫夏曰校詩子衿注鄭謂學為校言其校正道藝也又禮記祭紇夫人薦豆執校注豆中央直者也一曰械也又木為
欄格軍部及養馬用之故軍尉馬官皆以校名又見居效切注)恔(方言快也孟子於人心獨無恔乎○禮韻續降)
斆(教也書惟斆學半或作學禮記學學半檀弓叔仲皮學子栁小樂正學于大樂學舞于戚文王世子學世子又
學記學不躐等並音效皆教也又覺韻○已上屬教字母韻)○樂(魚教切角次濁次音蒙古韻音入喻母欲
也好也又笑覺鐸韻)○豹(巴校切宫凊音説文似虎圜文从豸勺聲陸佃云豹花如錢黒而小於虎文一名程
列子曰程生馬注即豹也古詩餓狼食不足飢豹食有餘言狼貪豹廉有所程度而食其字从勺是也廣志狐
死首丘豹死首山又姓風俗通曰八元叔豹之後)䶂(鼠屬能飛食虎豹○平水韻增)爆(火裂又覺韻禮運本作爆)
儤(越也唐志新到官府併上者謂之儤今俗謂程外課作者為儤上增韻吏官連直也禮韻本作□)犦
(牛名出合浦又覺韻禮韻本作□)○砲(披教切宫次清音機石也本作礮今作砲軍器石也漢甘延夀𫝊投
石絶等倫張晏曰范蠡兵法飛石重十二斤為機法行三百歩礟葢出此事始曰諸葛亮起衝車郝昭以繩連石磨四角
車折即礮事也唐李密傳以機𤼵石為攻城具號將軍礮通作抛後袁紹傳曹操發石車擊袁紹軍中呼霹靂車注即今
抛車集韻亦作□)抛(擲也又爻韻○毛氏韻增)窌(南窌地名前衛青傳封公孫賀為南窌侯禮韻續降)
○皰(皮教切宫濁音説文面生氣也从皮包聲徐曰面瘡也淮南子潰小皰而𤼵痤疽韓文詩其尞脊皴皰集
韻或作胞□又作靤䶌疱今增)鉋(鉋刀治木器○平水韻增)○貌(眉教切宫次濁音説文□頌儀也
从人从白本作皃徐曰頌古容字白非黒白字直象人而形前王莽𫝊皃狠自臧籀文作貌徐曰豸獸豸豸然貌之嚴毅
今文从籀又廟貌荀子注廟者尊嚴之名又今謂畫物為貌荀子貌而不功又委貌冠名或作䫉前刑法志人宵天地之
䫉荀子疏房檖䫉集韻通作緢)○罩(陟教切次商清音説文捕魚器从网卓聲徐按爾雅籗謂之罩网捕魚籠
也詩烝然罩罩注李巡曰編細竹以為罩無竹則以荆為之楚籗詩詁云魚罟有自上而下者有自下而上者今人謂自
上籠下為罩則罟之自上而下者今提罟也汕撩罟則自下而上者淮南子罩者抑之罾者舉之為之難易得魚一也汕
即罾集韻或作䈇説文亦作䍜覆鳥令不能飛)○抓(側教切音與罩同𤓰刺也○平水増韻)笊(笊籬
○平水韻増)○鈔(楚教切次商次清音略取也或作抄通俗文遮取謂之抄又寫録之目亦謂之鈔又爻韻)
訬(輕也前叙傳江都訬輕○今増)䜈(代説也又爻韻)趠(敕教切音與鈔同超也廣韻行貌又
越也通作踔後漢踔宇宙而遺俗廣成頌云踔攳枝杪注杪標端也踔跳也三都賦騰踔飛超又覺韻)踔(説文
踶也从足卓聲徐曰踶亦當蹋意莊子䕫踸踔一足蹋也又踸踔不常貌又孟子注踸踔譎詭也又覺韻)○稍
(所教切次商次清次音説文出物有漸也从禾肖聲徐曰周禮謂羣臣之禄食為稍食稍稍給之也廣韻均也小也又漸
也韓文詩余初不下喉近亦能稍稍又巧韻)哨(凡物之殺鋭曰哨集韻本作䏴又笑韻○今増)○削
(本作□國甸大夫稍稍所食邑引周禮任削地在天子三百里之内謂天子之田稍稍以封大夫也今文作削周禮天官
家削之賦通作稍載師以家邑之田任稍地注家邑大夫之采地又笑藥韻○禮韻續降)○櫂(直教切次商濁
音行舟也廣韻檝也釋名在旁撥水又短曰檝長曰擢集韻或作棹䑲通作濯前百官志上林苑有輯濯令丞師古注輯
與楫同濯直教切皆所以行船相如賦注所以制船○已上屬誥字母韻)○橈(女教切次商次濁音説文曲也
从木堯聲徐按周易大過棟橈棟曲也禮記月令毋或枉橈增韻摧折也左傳成三年師徒橈敗又弱也前酈食其傳謀
橈楚權又蕭巧韻)撓(擾也屈也漢劉向守正不撓賈山旗旗不撓又六國撓而從之或作鐃莊子萬物無足以
鐃心通作橈易橈萬物者莫疾乎風又爻豪小巧韻)淖(説文泥也从水卓聲左傳掀公以出於淖字林濡甚曰淖
亦溺也濕也一曰和也儀禮普淖黍稷也注普大也淖和也德能大和乃冇黍稷又姓齊有淖齒)鬧(不靜也喧
囂也又猥也或作□復古編云别作亥丙非从門从市○䝉古韻撓字屬效韻)

　　二十(號獨用)

　　誥(居號切角清音説文告也从言告徐曰以文言告曉之也故曰有文告之辭一曰告上曰告發下曰誥周
書五誥古者上下有誥漢武帝元狩六年初作誥古作告書大誥注大靠集韻古作□)浩(水名在金城郡前地
理志浩亹又皓韻○今增)郜(説文周文王子所封國从邑告聲在濟隂左傳郜雍曹膝注今單州城武縣又姓)
告(説文□牛觸人角著横木所以告人也从口从牛引易童牛之告廣韻報也增韻啟也又休假曰告後陳忠
傳光武絶告寕之典音義云告寧休謁之名吏休假曰告吏二千石有予告賜告凡予告者在官有功法所當得賜告者
病三月當免天子優賜其告便帶印綬將官屬歸家養疾髙紀注師古曰請休或謂之謝謝亦告也又唐制授官之符曰
告身又姓又屋沃韻○毛氏曰凡告命告假之告止音去聲餘經史告字有音無音合二韻通用)髙(度高曰高
左傳城過百雉注一雉之牆高一丈一音古報切又豪韻)膏(潤也以脂膏潤物曰膏詩羔裘如膏陰雨膏之膏潤
天下又豪韻)縞(白縑一曰帛已練研者曰縞韓文薦士詩强箭射魯縞又皓韻○毛氏韻増)○犒
(口到切角次清音餉也本作□今作犒集韻亦作䐧又作槁槀周禮槁人注槀人主冗食者疏云以在朝不得伸家亦枯
槁以須犒勞之五經文字注勞師借犒字為之)○傲(疑到切角次濁次音舊韻魚到切説文倨也从人敖聲廣
韻慢也增韻又樂也或作傲亦作敖詩彼交匪敖禮記曲禮敖不可長注敖者矜慢在心之名亦書作㥿古作㜜通作驁
漢竇嬰𫝊諸公稍自引而怠驁莊子惠以歡為驁亦通作謷○韋陟傳視僚黨謷然又通作謸荀子歌謠謸笑)驁
(説文本作䮯駿馬以壬申日死乗馬者忌之从馬敖聲今作驁又驁夏樂章名又豪韻栁文鼓吹曲斮梟驁注音平聲)
謷(志逺貌又詩執我仇仇注仇仇猶謷謷)鏊(餅鏊○平水韻增)㟼(動摇貌前河東賦嘻嘻旭
旭天地稠㟼○今増)奡(説文嫚也从􁄥从夰夰亦聲又論語奡盪舟陸地行舟之人増韻寒浞子名多力者也)
○到(刀號切徴清音至也从至刀聲又姓出彭城楚令尹屈到之後)倒(顛倒又皓韻注)禱(求福
曰禱廣韻祭也増韻又祈請也又皓韻)○導(大到切徴次清音説文導引也从寸道聲徐曰以寸引之也又
治也増韻又啟迪也通作道論語道之以政道千乗之國前文紀道民之路在務本周禮注先王所以教道民者古作□)
䆃(説文禾也从禾道聲司馬相如云䆃一莖六穗也徐曰禾之名也一説以粟為米曰䆃漢有䆃官故相如曰䆃
六穗之禾犧共觗之獸直以䆃為禾者誤通作導前百官志少府有導官渇官渇官主餅餌導官主擇米又皓韻○毛氏
韻増)道(言也禮記道學也道盛徳至善民之不能忘也左傳道二國之言無私孟子道性善又由也禮記極髙明
而道中庸民道之而有功又皓韻○禮記續降舊附導字今各出)燾(説文溥覆照也从火夀聲徐按左傳如天
之無不覆燾或作敦周禮司几筵毎敦一几鄭𤣥曰敦讀為燾覆也通作幬禮記如天之無不覆幬集韻亦作儔)
幬(禪帳也又幔轂革周禮考工記欲其幬之亷也又虞尤韻○舊韻附燾字今各出)翿(説文翳也所以
舞也本作翳从羽□聲徐曰今俗作翿通作纛爾雅翿纛也纛翳也詩注纛也翳也所持以自蔽故加羽又豪皓沃韻)
纛(左纛也以旄牛尾為之在左騑馬首蔡邕説廣韻大如斗繋於左騑馬軛上亦名羽葆幢又軍中大皂旗名皂
纛二儀實録云纛皀繪為之似蚩尤之首軍𤼵祭纛用白馬為牲集韻或作翢又豪皓沃韻○歐陽氏曰漢書左纛注音
毒又徒到切據此則去入二聲纛字通押如翿舞之字當從平上去三聲通押)蹈(行貌廣韻踐也釋名蹈道也以
足踐之如道詩序注動足履地)悼(説文懼也从心卓聲陳楚謂懼曰悼一曰傷也又禮記七年曰悼注憐愛也)
盜(説文私利物从㳄欲也欲皿為盜㑹意左傳竊賄為盜或作温史記周繆王得驥温驪索隠音盜竊也淺青色
趙世家盜驪驊騮)陶(驅馳之貌詩駟介陶陶又宵豪韻○禮韻續降)○臑(乃到切徴次濁音説文臂
羊矢也从肉需聲徐曰史記龜前臑骨帶之入山林不迷葢骨形象羊矢因名之廣韻臂節禮記少儀臂臑注疏肩腳也
祭統注肱臂又虞豪先獮韻)○報(慱耗切音與效韻豹同説文當罪人也从□从􁄔􁄔服罪也徐按尚書報
以庻尤史記張湯爰書論訊鞠報􁄔音展㑹意也論囚曰報一曰答也告也増韻復也酬也又禮記郊時牲報本反始注
疏謝其恩謂之報歸其初謂之反又下淫曰報又淫季父之妻曰報左宣三年報鄭子之妃又豪韻○周禮褒􁆡注讀為
報再拜也禮記禮有報音褒報𦵏者報虞母報徃鄭皆讀如赴)○暴(薄報切音與皰同説文□晞也从日从
出从艸从米徐按姦偽之人競滋穀以要利將糶必先日暴之艸者以手榷聚反覆之意也本作暴𨽻作暴此曬暴之暴
又徒搏曰暴詩袒裼暴虎又國名詩蘇公刺暴公也注云畿内國又姓漢繡衣使者暴勝之集韻古作□俗作曝非是)
瀑(説文疾雨也从水暴聲引詩終風且瀑一曰沬也一曰瀑霣也通作暴今文詩終風且暴疾風暴雨之暴又屋
韻)□(説文□疾有所趣也从日出□卝之徐曰曝曬字與此别本作□今作□亦通作暴廣韻猝也急也○
今増○案説文瀑疾雨也虣強侵也暴疾也猝也並通作暴今韻書惟暴虣字各出而□字不載今依説文増入○案禮
韻所載之字多从𨽻省惟此□字皆从古今正)䤖(一宿酒也)𫀆(衣前襟一曰裘也増韻又今朝服垂衣一
曰長襦又爾雅襽也集韻或作□亦作□亦書作袌又豪韻○毛氏韻增本出袌字誤○今正)菢(鳥㐲卵又覆也
韓文薦士詩鶴翎不天生變化在啄菢集韻或作勽亦作抱○毛氏韻増)虣(强侵也增韻猛也虐也周禮大司徒
以刑教民則民不虣又司虣同通作暴詩強暴之男盂子暴君代作論語不戒視成謂之暴禮記暴政)○㡌
(莫報切音與貌同説文冃小兒及蠻夷頭衣也从冂二二其餙也木作冃徐曰今作㡌㡌名猶冠義取䝉復其首本纚也
古者冠無幘冠下有纚以繪為之後世因施㡌於冠因或裁纚為㡌自乗輿宴居下至庻人無爵者皆服之江左時野人
已著㡌人士亦往往而見但無頂園矣後乃髙具屋云集韻或作□通作冐史記薄大后以冒拏提文帝○毛氏曰本作
冒上从冃監木从曰誤)瑁(説文諸侯執圭朝天子執玉以冐之似犂冠周禮天子執瑁四寸从玉冐冐亦聲徐
曰圭上有物冒之也犂冠即犂鑱也今字書作犂錧音義同通作冒周禮考工記冒者言徳能覆葢天下集韻古作瑁又
隊韻)􁀬(説文夫妬婦也从女冐聲一曰不相視也又怒也史記王后亦以妬媢不嘗侍病黥布傳注男妬曰媢王
充論衡妬夫媢婦通作冐書冐疾以惡之又至韻○禮韻續降)冒(説文□蒙而前从冃目冃音宻以物自䝉蔽而
前也謂貪冐若目無所見也廣韻渉也増韻貪也又犯也又假檷曰冐前衛青傳冒姓為衛氏師古曰冒謂假稱若人首
之冇覆冒又禮記䘮大記君錦冐黼殺大夫𤣥冒黼殺士緇冒赬殺注冒者既襲所以韜帬重刑殺冒之下帬韜足上行
者士䘮禮注云冐制如直囊上者曰質下者曰弑集韻古作□又隊徳韻史記冒頓王吉冐霧露李陵傳冒白刃左傳貪
冒之民並音墨○增韻注誤今正)耄(説文本作□年九十曰□从老蒿省聲徐曰今作耄禮記曲禮八十九十
曰耄注惛忘書百年耄荒通氏旄孟子反其旄倪亦通作眊前孫宅傳年七十誖眊武紀哀大老眊古作□)芼
(説文草覆蔓引詩左右芼之从艸毛聲廣韻菜食爾雅又搴也擇也謂抜取菜芼以頻蘩為羮禮記内則注芼謂菜釀疏
云用菜雜肉為羮又豪韻)眊(説文目少睛也从目毛聲孟子眸子眊焉注䝉䝉目不明貌集韻或作毣)□
(鳥輕毛○平水韻増)耗(耗亂不明集韻或作耗○毛氏韻增)○竈(則到切商清音説文炊竈也从穴鼀
省鼀黽也象竈之形徐曰穿地為竈淮南子炎帝作火死而為竈神集韻或作□亦作窖)躁(説文疾也从辵喿聲
廣韻動也增韻急進也釋名燥也如物燥則飛揚論語言未及之而言謂之躁注不安静也國語驕躁浮暴賈逹曰躁擾
也或作趮周禮矢人為矢羽殺則趮注旁掉也　前天文志辰星出入趮疾常主夷狄又静吉趮凶)○操(七到切商
次清音説文把持也从手喿聲増韻又節操所操守也又持也又曲名劉向别録其道閉塞悲愁而作者名其曲曰操言遇災
害不失其操也又風調曰操文中子聲存而操變矣又豪韻)鄵(地名在鄭左傳鄭伯卒于鄵○今増)造
(説文就也从辵告聲譚長説造士士也徐按禮有造士廣韻至也又兩造獄之兩争也書吕刑兩造具備注兩謂囚證造
至也増韻詣也進也前張揚傳造請公卿師古曰造至詣也請問謁也又造次急遽也又造父人名師古曰午到切又皓
韻)艁(説文古造字从舟徐曰天子艁舟今通作造詩造舟為梁注天子造舟方言浮梁以舟為橋也○今增)
糙(米穀雜○平水韻增)慥(慥慥言行相顧貌中庸君子胡不慥慥爾)○噪(先到切商次清次音
説文鳥羣鳴也本作喿从品在木上後人又加口作噪集韻或作□)譟(説文擾䀨也从言喿聲周禮車徙皆譟左
傳魏人鼓譟而出○増韻附噪字今各出)燥(説文乾也从火喿聲又皓韻易火就燥在上聲)埽(拚徐也禮
記汜埽曰埽廣韻埽灑也増韻又隄岸曰埽或作掃論語洒掃應對又皓韻)瘙(疥瘙○平水韻増)○
漕(在到切商次清次音説文水轉穀也从水曹聲王隆小學篇以水通輸曰漕又豪韻詩思須以漕野處漕邑並
音曹)鑿(穿空也増韻孔竉周禮考工記量其鑿深以為輻宋玉九辯圓鑿方枘又莊子六鑿相攘又鐸韻○禮韻
續降)○奥(於到切羽清音説文□宛也本作寘从宀□聲徐曰宛深也故从宩古審字也人所居故从宀㑹
意俗作奥廣韻内也主也藏也爾雅西南隅謂之奥禮記解孔氏曰室嚮南戸近東向角則西南隅隠奥人事故名為奥
馬氏曰奥者主人之所安息也入則退安於静故位乎西南地道也朱氏曰古人室在東南隅門開東北隅為穴入西北
隅為堂西南隅為奥人隨進先見東北却到西北然後西南此至深密之地又屋韻)墺(説文四方土可居从土奥
聲集韻或作□通作隩書四隩既宅亦通作奥前地理志四奥既宅又屋韻○監韻舊注誤今正)澳(深也一曰
水名又屋韻)隩(説文水隈崖也通作澳禮記大學引詩瞻彼淇澳亦通作奥今文詩淇奥又屋韻○禮韻舊附
墺字今正)燠(説文熱在中也从火奥聲通作奥前五行志厥罸常奥又麌遇屋韻)□(妬食○平水韻增)
懊(爾雅忼也一曰頑也廣韻懊悔增韻恨也)○耗(虚到切羽次清音説文□稻屬本作秏从禾毛聲引
吕氏春秋飯之美者𤣥山之禾南海之秏一曰减也董仲舒傳秏矣哀哉師古曰虚也今文作耗增韻又敗也又荀子多
而亂曰耗又韓詩注惡也又董仲舒䇿察天下之息耗注息生也耗虚也一云息耗善惡也又豪韻)好(説文好者
好也本音上聲愛而不釋也女子之性柔而滯有所好則愛而不釋故於文女子為好又璧孔也周禮考工記璧羨度尺
好三寸以為度注羨徑也好璧孔又姓出纂文又皓韻)藃(廣韻縮也增韻暴起貌周禮考工記轂雖敝而不藃
又覺韻)○號(胡到切羽濁㳄音教令也一曰名稱增韻又召也呼也通作号又豪韻)㗁(風聲莊子
作則萬竅怒呺増韻叫呼怒聲又蕭豪韻○毛氏韻增)臯(呼也周禮令臯舞劉昌宗説或作譹增韻譹哭聲又
豪韻○毛氏韻增)○勞(郎到切半徴商音慰也廣韻勞慰也杜預曰勞者敘其勤以答也又諸侯相朝逆之
以饔餼謂之郊勞又豪韻)澇(水名出扶風鄠縣入渭又淹也○舊韻附潦字今各出)潦(積水又霪雨又
豪皓韻)嫪(説文婟也从女翏聲廣韻悋物也又聲類云婟嫪戀惜也韓文薦士詩感物増戀嫪又説文士無行
者曰嫪毒上郎到切下烏改切又姓又尤韻○毛氏韻増○已上屬誥字母韻)

　　古今韻㑹舉要卷二十二

　　欽定四庫全書

　　古今韻㑹舉要卷二十三

　　元　黃公紹　原編

　　熊　忠　舉要

　　二十一(箇與過通)

　　箇(居賀切角清音説文竹枚也从竹固聲徐曰人言一箇一枚依竹木而言之廣韻箇數荀子負矢五十箇
又凡也或作个前貨殖傳竹竿萬个孟康曰个者一个兩个左昭元年齊公孫竈卒晏子曰又弱一个焉又明堂四面旁
室曰个禮記月令天子居青陽左介亦作介左傳亦不使一介杜預曰單使禮記大學若有一个臣注古賀切)○
軻(口箇切角次清音說文椄軸車也从車可聲一曰轗軻不得志)坷(坎坷地不平又哿韻)○餓
(牛箇切角次濁音說文飢也从食我聲廣韻不飽也)臥(王貨切音與餓同說文伏也从人臣取其伏也人臣事君
俯僂也廣韻寢也釋名化也精氣變化不與覺時同也又寢室曰卧三國志延入卧内○从人監韻作卜誤)○
癉(丁賀切徴清音說文勞病也从疒單聲或作憚詩憚我不暇哀我憚人又旱哿翰曷韻)○馱(唐佐
切徴濁音畜負物也廣韻負馱或作他方言凡以驢馬馲駝載物者謂之負他又歌韻)大(巨也又泰遇韻)○
柰(乃箇切徴次濁音能也廣韻柰何増韻又遇也又泰代韻)那(語助集韻或作哪亦作□)○左
(子賀切商清音說文□手左相佐也从􁃸工徐曰工所作為也㑹意廣韻助也書左右有民左右厥辟宅師易以左右
民凡言左右左扶曰左右扶曰右又貳也副也集韻或作佐亦作㝾又哿韻)作(為也造也起也韓文詩方橋如
此作又御鐸韻俗作做非做音直信切○今増)○磋(千个切商次清音磨治也廣韻磨治象牙也又歌韻)
蹉(足跌也又過也或作差周禮注九數有差分重差之法又歌韻)○些(蘇个切商次清次音說文語辭
見楚辭宋玉招䰟沈氏筆談云䕫峽湖湘人凡禁呪語末皆云娑婆訶三合而為些也麻哿霽韻)娑(邏娑吐番
都城名唐薛仁貴為邏娑道行軍總管唐新史云吐蕃號君長曰賛普賛普居跋布川或邏娑川或作逤通作些杜詩和
親邏些城又哿韻○毛氏韻増)○呵(許箇切羽次清音嘘氣也韓文元和聖徳詩柴燄嘘呵又責也又歌韻○
毛氏韻増)○賀(何佐切羽濁次音說文以禮物相奉慶也从貝加聲又姓出㑹稽河南二望本慶封之後漢侍
中慶純避安帝諱改為賀)□(掖䄂也○平水韻増)荷(儋也負荷也又勞也加也或作何通作賀唐郝處俊
傳羣臣皆賀㦸侍○毛氏韻増○已上屬箇字母韻)○過(古臥切角清音越也度也又誤也失也罪愆也責也
又經過也又易卦名大過小過徐邈音又戈韻)裹(纒也包也又指所包之物也杜詩藥裹闗心又果韻○毛氏韻
增)□(麤糠又泰韻)○課(苦臥切角次清音試也从言果聲廣韻稅也第也增韻又計也程也)
堁(堀堁塵起貌文選風賦堀堁揚塵方言又火也又本韻果隊韻)○唾(吐臥切徵次清音説文口液也
从口垂聲集韻或作涶)佗(加也詩予之佗矣又支歌韻○毛氏韻増)扡(引也論語加朝服扡紳亦作拕
漢龔勝𫝊加朝服拕紳又作拖文選相如賦拖蜺旌又歌哿韻○毛氏韻増)大(猛也甚也禮記童子不衣裘裳
注鄭康成為大温也陸徳明音泰徐邈音唾○毛氏韻増)○惰(徒臥切徴濁音懈也怠也増韻不恭也論語語
之而不惰書股肱惰哉或作憜漢𤣥成詩戒供事靡憜亦作媠前兩龔𫝊媠謾亡狀又作墮史相如傳不敢怠墮集韻又
作□□又果韻舊韻許二韻通押)○愞(奴臥切徴次濁音弱也或作愞集韻亦作偄又作□又緩獮援線韻)
稬(稻名廣韻秫名増韻稻之黏者可為酒集韻或作糯又翰韻○増韻作穤誤今正)􁗷(城下田集韻或
作堧壖又先獮線韻)○播(補過切宫清音說文種也从手番聲一曰布也廣韻揚也放也棄也増韻又逋也越
也遷也又州名西南徼外蠻夜郎且蘭地唐置播州又姓播武殷賢人集韻古作□□又果韻)譒(說文敷也从言
番聲引書王譒告之修徐曰布言之也今文通作播)磻(石名可為矢鏃増韻以石維隿繳又歡戈果韻○毛氏韻
増)簸(揚米也通作播又果韻)○破(普過切宫次清音說文石碎也从石皮聲廣韻破壞增韻剖也
裂也劈也折也又曲破樂名樂書云唐明皇天寳樂章多以邉地名曲如伊州甘州之類曲終繁聲名為入破江南李煜
樂有念家山破)○磨(莫臥切宫次濁音說文石磑也本作䃺从石靡聲今文省作磨天文志如蟻旋磨又歌韻)
○縛(符臥切次宫濁音束也繫也一曰所以束也又藥韻○毛氏韻増)○挫(祖臥切商清音說文
摧也从手坐聲又國語賈逵注折其餘曰挫又周禮考工記輪人揉牙内不挫注折也通作銼史記楚世家兵銼藍田)
蓌(詐拜也廣韻拜失容也禮記介者不拜為其拜而蓌拜朱氏曰蓌猶言有所枝拄不利屈伸集韻或作夎亦作
䟶又禡韻)○剉(干臥切商次清音説文折傷也从刀坐聲廣韻破也增韻刴斫也或作挫前王莾使虎賁以斬
馬劍挫忠)莝(説文斬芻也从草坐聲徐引詩秣之剉之則此莝字史記范雎傳置莝豆其前集韻或作摧今文詩
摧之秣之注云今莝字)○坐(徂臥切商濁音説文坐止也本作□从土从畱省徐曰土所止也與留同意古
文作坐今从古行所止處也論語席不正不坐孟子千嵗之日至可坐而致廣韻又被罪也増韻又坐獄對理曰坐左傳
鍼莊子為坐又果韻)座(坐具廣韻牀座通作坐漢梅福傳當戸牖之法坐顔曰戸牖之間謂之扆言負扆也法坐
正坐也聴朝之處漢孔融傳坐上客常蒲○毛氏韻増)○涴(烏臥切汚也廣韻泥若物也集韻或作汙又歡
阮韻○毛氏韻増)堁(塵也注見本韻苦臥切○毛氏韻増)○貨(呼臥切羽次清音説文財也以貝化
徐曰可以交易曰貨貨化也引書貿遷有無化居蔡氏化清經曰貨者化也變化反易之物鄭康成曰金玉曰貨布帛曰
賄泉穀曰財)○和(胡臥切羽濁次音應也廣韻聲相應也爾雅徒吹謂之和又周禮小師與其和注和錞于
也又調也前藝文志百藥齊和又戈韻)○邏(郎佐切半徴商音說文廵也从辵羅聲廣韻游兵増韻遮也游
偵也又哿韻)摞(理也○平水韻増○已上屬過字母韻)

　　二十二(禡獨用)

　　訝(五駕切角次濁音蒙古韻音入瑜母説文注見迓字又疑也廣韻嗟訝也増韻疑怪也)迓(説文
本作訝相迎也引周禮諸侯有鄉訝从言牙聲徐按周禮使將至使卿訝謂以言辭迎而勞之也又訝士注迎也又士官
之迎四方賓客掌訝注賓客來主迎之今文作迓書旁作穆穆迓衡或作御詩百兩御之以御田祖注迎也音迓亦作輅
左傳狂佼較晉人注迎也音迓僖五年輅晉侯又作衙周禮田僕設驅逆之車注驅禽使前趨獲逆衙還之使不出圍)
庌(說文廡也从广牙聲庌舍庇馬周禮夏庌馬徐曰庌以涼馬又馬韻)砑(碾也)牙(車輮周禮
輪人牙也者以為固抱也注輪謂牙也又麻馬韻○毛氏韻增)○霸(必駕切宫清音說文注見陌韻匹陌切又
國語注霸把也把持諸侯之權莊子注五霸夏昆吾商大彭豕韋周齊桓晉文孟子注五霸齊桓晉文秦穆宋襄楚荘又
州名秦上谷郡地唐置霸州五代周改莫州又姓益州耆舊傳有霸相或作伯國語若入必伯諸侯莊子五伯荀子感動
天下五伯是也○毛氏曰案荀子伯讀曰霸又如字孟子注伯者盖取牧伯長諸侯之義後人恐與侯伯字相混故借用
霸字别之漢人遂以霸道與王並失之矣○从月从䨣聲○歐陽曰俗从西作覇非)灞(水名出藍田谷在長安東
三十里古曰兹水吕氏春秋太公釣於滋水秦穆公更名霸漢書棘門霸上師古曰即今霸頭後人加氵作灞)壩
(鄣水又堰也集韻或作灞)靶(説文轡革从革巴聲御人所把處前王褒傳王良執靶)弝(弓弣中手執處
也周禮考工記作把○毛氏韻増)杷(柄也晉王濛卒劉惔以飛杷塵尾置棺中或作欛廣韻刀柄又麻韻○毛
氏韻増作把誤)○帊(曹罵切宫次清音博雅帳也博韻帊幞通俗文帛三幅曰帊帊衣襆也或作帕二儀寔録
禹會塗山之夕大風雷震有甲步卒千餘人其不被甲者以紅綃帕抹其額自此遂為軍容之服釋文元和聖徳詩以紅
帕首集韻亦作袙)怕(懽也集韻或作□亦作□又鐸韻)○杷(步化切宫濁音田器也又本韻麻韻
○今増)䆉(䆉稏稻也集韻或作𥝧○今増)罷(皮駕切音與把同休也已也廢也黜也了也引漢髙紀酒
罷又諸侯罷麾下又支紙蟹韻○毛氏韻増)○禡(莫駕切宫次濁音說文師行所止恐有慢其神下而祀之
曰禡从示馬聲引周禮禡於所征之地徐曰禡之言罵也詩是類是禡注於内曰類於野曰禡或作貉周禮肆師祭表貉
則為位注師祭樂書云周官言貉詩記言禡一也亦作伯詩既伯既禱其神先儒以為蚩尤或曰黄帝)榪(牀端
横木也又曽子問輿機而往注疏云機以木為之如牀先用一䋲繫兩頭之榪○今増)□(說文詈也从网馬聲
徐曰謂以惡言加网之也通作傌前賈誼傳髠刖答傌○从网俗作罵誤○増韻傌字各出○今附)䣕(前地理犍
為郡郁䣕縣又書作䣖晉志建寜郡存䣕○今増)鬕(抹頟切文選東京賦朱鬕□髽注絳帕額也一曰帯結飾
○今増)○咤(□嫁切次商清音説文噴也叱怒也本作吒从口乇聲徐按蜀書諸葛亮奏彭羕舉頭視屋噴
吒今作咤禮記曲禮毋咤食注疏云謂於口舌中作聲似嫌主人之食史記淮隂侯傳喑噁叱咤又通俗文痛惜曰咤集
韻或作喥又本韻暮韻)䖳(䖳蟦蟲名水母也廣韻一名蟦形如羊胃無目以蝦為目文選江賦水母曰蝦爾雅
翼又名鮓魚又名樗蒲魚今浙人通呼蝦䖳又名海靼生東海正白濛濛如沬又如凝血從廣數尺方圓生氣物也有知
識無腹藏○今増)㓃(説文奠爵也从冂託聲廣韻祭奠酒爵或作宅亦作□通作咤書三咤一曰懲也又鄭𤣥
云徐行前肅却行曰咤又暮韻○毛氏韻増)□(少女廣韻美女也又河上奼女水銀也又馬暮韻)哆
(張口貌廣韻哆㕦大口貌又紙哿馬韻○毛氏韻増)奓(張也開也又麻馬韻○毛氏韻増)○詐(側嫁
切音與咤同說文欺也从言乍聲廣韻偽也詭譎也荀子匿行曰詐)醡(酒􁈢也廣韻壓酒具也又證俗文打油具
集韻或作笮苲亦作榨□又作□○今増)溠(説文水在漢南荆州浸引春秋左傳除道梁溠又周禮河南曰豫州
其浸波溠)咋(語聲○平水韻増)○詫(丑亞切次商次清音誇也廣韻誑也集韻或作□亦作咤趙歧
孟子注夸咤通作姹前相如傳誇姹亦通作侘史記韓安國傳以侘鄙縣)侘(侘憏失志貌見楚辭○今増)○
差(異也韓文搜簸真差事又支皆歌麻卦過韻○毛氏韻増)汊(楚嫁切音與詫同水歧流也韓文曹成王
碑行跐川汊又雁□地名○毛氏韻増)衩(廣雅梢袺衽為之褸衩一曰襢衣○今増)○嗄(所嫁切次
商次清次音聲變也老子終日號而不嗄注云不變也集韻或作□古作□又夬韻)沙(聲澌也増韻聲破曰澌禮
記内則鳥皫色而沙鳴注如字一音所嫁切周禮内饔沙鳴同又歌麻韻○毛氏韻増)○乍(助駕切次商濁
音說文□止也一曰亾也从亾一一有所礙也徐曰出亾得一則止暫止也指事𨽻作乍廣雅暫也蒼頭篇乍兩辭也増
韻初也忽也猝也甫然也)䄍(索也合聚萬物索饗百神也廣韻年終祭名廣雅夏曰清祀殷曰嘉平周曰大䄍秦
曰臘通作蜡禮記禮運注疏祭百神曰蜡祭宗廟曰息民陸佃曰蜡讀曰乍一有一無為乍物之生死少老一有一無何
有窮巳是之謂蜡○禮韻舊出蜡字蜡蟲名也今正)蓌(詐也挫也拜失容節也禮記曲禮為其拜而蓌拜又過韻
○毛氏韻増)○亞(幺駕切羽清音説文□醜也象人局背之形賈侍中説吕為次也廣韻又就也増韻少
也或作惡易繫辭言天下之至賾而不可惡也陸一音於嫁切又麻韻)啞(啞啞鳥聲○平水韻増)稏
(䆉稏稻名通作罷亞○毛氏韻増)婭(兩婿相謂曰婭通作亞詩瑣瑣姻亞爾雅劉熙曰一人取姊一人取妹相
亞次又並來女氏則姊夫在前妹夫　在後故各自謂亞○已上屬訝字母韻)○駕(居訝切角清音説文馬在軛中
从馬加聲廣韻行也乘也又唐制天子居曰衙行曰駕又車乘也漢制六駕屬車八十一乘又取也又具車馬曰駕孟子
今乘與已駕矣漢髙帝令有明徳者郡守必身勸為之駕禮記曲禮君車將駕又騰駕也揚子仲尼駕説又陵駕也文選
詩髙浪駕蓬萊又君崩曰晏駕前天文志宫中晏駕注韋昭曰凡初崩為晏駕者臣子之心猶謂宫車當駕而出也集韻
籀作挌)架(博雅杙也所以舉物本作椵或作榢今俗作架廣韻舉□也増韻又屋架也唐初税閒架又棚也又
架造曰架亦書作枷禮記不同椸枷)稼(説文禾之秀實為稼莖節為禾以禾家聲一曰在野曰稼詩十月納禾稼
曾孫之稼注有藁之禾一曰種之曰稼斂之曰穡周禮司稼注種穀如嫁女以有所生也)嫁(説文女適人也从女
家聲廣韻家也故婦人謂嫁曰歸言歸其家方言自家而出謂之嫁爾雅往也又推惡於人曰嫁怨嫁禍)幏(説文
枲屬蠻夷賨布从巾家聲漢制名賦夷羣為幏猶中國言税後巴郡蠻其民戶出幏布八丈二尺)假(以物貸人
也廣韻借也又方言至也邠唐冀兖之問曰假或曰􁌌郭璞音駕一曰休告也集韻或作叚亦作下又馬陌韻舊制許馬
韻通押假至之假陌韻通押)斝(鬱酒之尊畫禾稼者又爵名周禮斝彝注畫為禾稼之狀詩冼爵奠斝注夏曰
醆殷曰斝周曰爵俗作斚又馬韻)價(售直也廣韻價數増韻物所直或作賈周禮展成奠賈語求善賈而沽諸
孟子則賈相若)○髂(兵駕切角次清音腰骨也揚雄解嘲折脅拉髂集韻或作䯊□又陌韻○毛氏韻増)○
罅(虗訝切羽次清音說文裂也从缶虖聲缶燒善裂也廣韻孔罅韓文補苴罅漏或作㙤増韻亦作釁坼釁也)
諕(誑也集韻或作□○今増)嚇(以口距人謂之嚇莊子以梁國嚇我増韻又笑聲或作赫詩反予來赫集
韻亦省作哧又陌韻)謑(怒言○平水韻増)○暇(亥駕切羽濁音閑也从日叚聲書不敢自暇増韻閑
暇無事也)假(美也詩假樂成王或作嘉孟子離婁注詩大雅嘉樂之篇禮記中庸嘉樂君子又麻韻○禮韻續降)
下(降也廣韻行下也増韻自上而下也易自上下下詩序君能下下左傳將有所求必先下之又姥馬韻)
芐(草名地黄也廣韻蒲苹草禮記閒傳父母之喪居堊室芐剪不納注今之蒲苹疏云苹為席剪頭為之不編納
其頭而藏也○平水韻増)夏(時也前志夏假也萬物假大増韻春夏之夏非華夏夏商之夏又馬韻○已上屬駕
字母韻)○跨(沽化切角次清音説文渡也从足夸聲廣韻越也増韻足過也又騎也杜詩平明跨驢出集韻
或作□亦作夷前諸侯王表夷州兼郡又麻馬韻韻)胯(股間也本作骻今作胯或作袴史記韓信𫝊出袴下集韻
亦作□通作跨)○化(火跨切羽次清音說文□教行也从人从七七亦聲化變化也化教化也七之在人廣
韻徳化變化増韻凡以道業誨人謂之教躬行於上風動於下謂之化荀子注改其舊質謂之變馴致於善謂之化一曰
因形而易謂之變離形而易謂之化又天地隂陽運行則為化春生冬落則為變又自少而壯壯而老則為變自有而無
自無而有則為化寒署相易則為變萬物生息則為化又泛言改易亦曰變化易擬議以成其變化又從化曰化老子曰
我無為而民自化又以徳化移民曰化又人死曰化莊子其死也物化又從物而移曰化禮記物至而人化物也又貨賄
貿易曰化書想遷有無化居又革物曰化周禮飭化入材化治絲枲又大宗伯合天地之化注能生非類曰化鷹化為鳩
之類皆身在而心化若䑕化為鴽雉化為蛤蜃之等皆據身亦化故云能生非類又州名漢屬合浦郡宋檀道濟立羅州
唐攺辯州五代梁攺勲州宋攺化州集韻古作□)○華(胡化切羽濁次音說文□山在𢎞農華隂本作□
𨽻作□今通作華華山西嶽東北冀東南豫西南梁西北雍華山十字分之山海經太華山削成而四方髙五干仭廣十
里又州名後魏東雍州西魏攺華州又姓出平原宋戴公考父食采於華因氏又麻韻)樺(說文木也本作樗從
其皮裏松脂从木雩聲徐按此即今人書樺字以其皮卷之然以為竹裹松脂亦所以為燭也集韻或作檴通作華莊子
原憲華冠縦履注以華木皮為冠前相如賦華楓枰櫨師古曰華即今之樺皮貼弓者○今増)嬅(女名○平水韻
増)摦(鍾横大也左傳昭二十一年鍾大者不摦)擭(機檻也書杜乃擭注捕獸機檻禮記中庸驅而納諸
罟獲陷穽之中而莫之知辟増韻柞擭也淺則施之周禮阱擭注擭柞鄂也堅地阱淺則設柞鄂於其中疏云堅柞於中
向上鄂鄂然所以載禽獸又鐸陌韻○禮韻續降)獲(爭取也増韻得也周禮司常凡射共獲旌注獲者所執一
音胡霸切文選西都賦觀三軍之殺獲叶韻音摦又鐸陌韻○毛氏韻増)鱯(魚名似鮎口大○平水韻増)
㕦(口大貌又譁也詩作呉不呉不揚陸徳明云譁也何承天云呉字誤當為㕦从口下大魚之大口者曰㕦胡化
切陸音話呉字古今相承不敢改又模夬韻○禮韻續降○已上屬跨字母韻)○藉(慈夜切商濁音説文祭籍
也一曰草不編狼藉从草耤聲徐按易藉用白茅廣韻藉地増韻薦也又薦玉曰藻籍六采三等以朱白蒼畫之又藴藉
謂如醖釀及薦藉道其寛重博厚也盖含蓄包容之意集韻或作□亦作耤又借也孟子注藉交報仇前霍光傳藉曰未
知亦既抱子前郭解傳以軀借友報仇師古曰古籍字謂借助也又藉田應邵曰藉者帝王典籍之常又風俗通曰古者
使民如借故曰藉田鄭𤣥曰藉之言借也韋昭曰借民力以治之以奉宗廟且以勸率天下使務農也又盧植曰藉耕也
左傳鄅人藉稻故知藉為耕前文紀開藉田臣瓉曰藉謂蹈藉師古曰瓉說是宣王不藉千畆則知藉非假借明矣)○
謝(詞夜切商次濁音説文辭去也从言射聲一曰告也前陳餘𫝊厮飬卒謝其舍謂以辭相告也廣韻辭謝也増
韻又代謝退也又衰也彫落也尺廣雅往也去也又拜賜曰謝又聴也禮記曲禮若不得謝注謝猶聴也又拜賜曰謝又
國名詩于邑于謝注周之南國今唐州湖陽縣)榭(説文䑓有屋從木射聲一曰已屋無室爾雅有木曰榭郭璞曰
即今堂堭春秋宣榭火杜預曰屋歇前書䑓榭陂池正義云榭是䑓上之屋歇前無壁今之㕔是也又公羊傳注有東西
廟曰廟典東西廟有室曰寢無室曰榭)㴬(水名○平水韻增)○射(神夜切商濁音説文弓弩發於
身而中於逺也从寸法度也亦手也周禮注射之言繹也各繹己志疏云繹陳也射義云内志正外體直乃能中之五射
白矢參連剡注襄尺井儀白矢者矢貫侯過見其鍭低參連者前放一後三矢連續去剡注者羽髙鏃低去剡剡然褰尺
者襄音讓臣與君射讓退一尺井儀者四矢貫侯如井之容又姓三輔決録云漢大鴻臚射咸本姓謝名服天子以為將
軍出征姓謝名服不祥改射咸或作䠶韓安國𫝊弧矢身獵又本韻昔韻○歐陽氏曰泛而言射則在去聲若射者正己
射之有志之類是也以射其物而言則在入聲如射隼射宿射鳥氏射天地四方之類是也)麝(說文獸如小麋
臍有香从鹿射聲一云冬食柏夏食諸蟲陸佃云从鹿从射虎豹之文麝之香來射故从射為人所追逐即自投高巖舉
爪剔出其香就𣙗且死猶拱四足保其臍象退齒犀退角麝退香皆輙藏覆知自珍其貨也西北之麝噬虺而食柏故其
香結東南山谿有松無柏故麝不結)貰(貸也廣韻賖也又祭韻注)○夜(寅謝切次商次濁音説文□
舎也矢下休舎从夕亦省聲今文省作夜廣韻暮也又夜干草名前禮樂志俠嘉夜又姓)射(僕射官名漢官儀曰
僕射秦官僕主也古者重武事毎官必有主射課督之關中語轉為此音漢獻帝始分置左右唐改左右匡政又改左右
相前百官志僕射官名軍屯吏騶卒永巷宫人皆有取其領事之號又本韻昔韻○已上屬藉字母韻)○借
(子夜切商清音假也貸也又助也漢朱雲𫝊少時借客報仇又推奬也或作藉史記留侯世家臣請藉前箸為大王籌之
陳涉世家藉第令毋斬又本韻昔韻)唶(廣韻鳴也一曰歎聲漢蘇伯阿望見夀陵郭唶曰氣佳哉鬰鬰葱葱然又
陌韻○毛氏韻増)○缷(四夜切商清次音說文舎車解馬也从日止午聲増韻脱衣解甲曰缷舟人出載
亦曰卸)瀉(去水又馬韻○毛氏韻増)○柘(之夜切次商清音説文桑也从木石聲詩其檿其柘陸佃
云柘宜山石可為弓材桑寔曰葚柘寔曰佳又州名古𦍑地唐置柘州或書作䂞前地理志瑯琊注髙䂞山)蔗
(説文藷蔗从草庶聲今甘蔗通志蔗有三㮔赤崑崙蔗白竹蔗亦曰蠟蔗小而燥者荻蔗通俗文荆州出竿蔗集韻或作
□□通作柘前禮樂志泰尊柘槳相如傳諸柘)鷓(鷓鴣鳥似雉南飛○平水韻増)蟅(説文蟲也一曰
蝗類一曰䑕婦或書作䗪周禮赤犮氏注貍蟲䗪肌蛷之屬○今増)炙(燔肉廣韻周書曰黄帝始燔肉為炙韓文
元和聖徳詩萬牛臠炙又詩楚茨或燔或炙毛𫝊云燔取膟膋炙炙肉也箋云燔燔肉也炙炙肝也之赦切行葦或燔或
炙箋云燔用肉炙用肝者夜切又昔韻)○舎(式夜切次商次清次音説文□市居曰舎从亼􁁉象屋也口象
築也徐曰亼衆集也􁁉立桂㧫棁之形口音闈㑹意周禮掌舎也舎所解止之處左傳凡師一宿為舎増韻又三十五里
為一舎又釋典一俱盧舎注四里為一俱盧舎一里三百六十步一俱盧舎計一千四百四十步又釋也左傳舎爵策勲
又舎人官名師古曰舎人親近左右之通稱後遂以為私屬官號又馬昔韻○新安朱氏曰舎止息也論語不舎晝夜謂
䁱夕不息今或音擒非是用之則行舎之則蔵亦音赦○毛氏曰當作舎監本作舎誤)赦(説文置也从攴赤聲
徐曰放置之也周禮司刺掌三赦之法注赦舎也通作舎前朱博𫝊姦以事君常刑不舎注師古曰置也又麻韻韓文讀
東方朔雜事詩事在不可赦平聲)厙(姓也出姓苑今台括有之後竇融傳金城大守厙鈞前書音義厙姓為倉
庫後今𦍑中有姓厙音舎云承釣之後○今増○已上屬借字母韻)

　　二十三(漾與宕通)

　　亢(口浪切角次清音髙極也一曰星名詳見陽韻注又蔽也左傳昭元年大叔曰吉不能亢身焉能亢宗又
漢書注上下相當無所卑屈曰亢又陽韻論語陳亢音剛)炕(乾也又旱也愆陽曰炕旱又炕陽張皇自大貌前五
行志有炕陽之應○毛氏韻増)犺(説文健犬也从犬亢聲又猰犺不順貌晉周嵩狼犺○毛氏韻増)抗
(説文扞也双手亢聲廣韻以手抗舉也増韻抵也蔽也通作亢前項籍傳不亢於九國之師)杭(杭木也通作抗
禮記禮器注𦵏者杭本在上茵在下又陽韻○毛氏韻増)忼(説文慷也从心亢聲増韻渇誠也又忼慨感傷之意
又豁逹亦作慷又陽蕩韻○毛氏韻増)伉(匹也廣韻伉儷敵也増韻配偶也一曰健也前宣紀選伉健習騎射
者師古曰伉彊也史郅都伉直司馬曰伉健也又直也揚子事勝辭則伉又蔵物也)閌(説文閌閬髙門韓詩又盛
貌通伉伉詩臯門有伉主髙貌)康(禮記康圭疏屏音亢又陽韻○張氐補遺)○枊(魚浪切角次濁音徐
按蜀縣主簿解綬縛督郵馬枊晉王諡縛宋武帝於馬枊今京師有馬枊洲枊者旁有一􁅝昂起也又陽韻)○讜
(丁浪切徴清音善言中理又蕩韻)當(主也廣韻主當又底也韓子玉巵無當注無底也徐云今俗猶有匡當之
言又中也禮記樂記注當謂不失其所又陽韻)擋(摒擋通作當阮孚傳屏當不盡○平水韻増)瓽(説文
大盆也从瓦上聲一曰井以甎為甃者文選揚雄酒箴為瓽所轠又姓後秦姚弋仲將甕耐虎唐有瓽金毗○毛氏韻増)
○儻(他浪切㣲次清音倜儻大志一曰希望也廣韻倖也増韻又或然也又蕩韻)盪(滌器也一曰行
也論語奡蕩舟陸地行舟也又姓又蕩韻)湯(熱水灼也一曰蕩也増韻熱沃禮記月令如以熱湯○毛氏韻増)
蕩(蒗蕩渠名又本韻蕩韻○毛氏韻増)○宕(大俍切徵濁音説文過也今言放宕也一曰洞屋从宀碭
省聲又州名秦漢諸羌地後魏内附周置宕州陜西化外)碭(説文又石也从石昜聲一曰□碭山名漢髙祖隠芒
碭山澤間顔注下音宕又陽蕩韻)𦿆(䕞𦿆藥草廣韻毒藥或作菪唐安禄山誘奚契丹飲以莨菪酒而阬之○
毛氏韻増)　惕(説文放也从心昜聲荀子加惕悍而不顧或作湯詩子之湯兮序言游蕩無度也通作宕亦通
作蕩又蕩韻○毛氏韻増)踼(跌踼行失正也又陽韻)逿(失據倒也漢書陽醉逿地)蕩(大也
廣逺之稱又流蕩滌蕩又蕩韻○毛氏韻増許二韻通押)盪(動也易八卦相盪増韻推盪也又本韻蕩韻○毛氏韻増
二韻通押)○儾(奴浪切徴次濁音緩也○平水韻増)灢(水名灢水濁○平水韻増)○謗(補曠
切宫清音説文毁也从言旁聲廣韻誹謗増韻訕也)榜(進船也廣韻棹舩一歇晉張載傳吳榜越舩又船師日榜
人張協七命榜人奏採菱之歌或作搒前相如賦搒人歌張揖曰月令命搒人舩長也主倡聲而歌者○禮韻本出搒字)
○滂(普浪切宫次清音滂沛雨盛下貌列子雲雨之滂潤又陽韻○毛氏韻增)○傍(蒲浪切宫濁音
近也増韻倚也或作並史記始皇紀並河以東前武帝紀並海亦作竝郊祀志北竝勃海通作旁前溝洫志旁南山食貨
志旁北邊以歸又陽庚韻)徬(説文附行也又周禮牛人與其牽徬注在轅外輓牛人御之居前曰牽居旁曰徬通
作傍詩我車我牛注有牽傍者去聲又陽韻○毛氏韻増)旁(旁午交横貌唐書白居易傳諭問旁午音夫聲又陽
庚韻○今増)○放(甫妄切次宫漬音説文逐也从攴方聲古者臣有罪宥之於逺也春秋正義云臣事君三
諌不從有待放之禮左傳放其大夫胥申父正義云放者有罪當刑而不忍刑之寛其罪而放棄之也廣韻又肆也記曲
禮毋放飯謂去手中餘飯於噐中人所穢也廣韻又肆也逸也又管仲曰令而不行謂之放陸機文賦禁邪制放又置也
論語隠居放言注謂置之不復言世務又捨也又陽養韻)舫(説文舩也从舟方聲引禮記月令舫人習水者廣韻並
兩舩增韻方舟也又爾雅泭也水中泭筏或作枋役本彭傳乘枋箄下江關注枋箄以木竹為之浮水上即舫字古通
用)妨(博雅娉也一曰害也廣韻妨礙也韓文岳陽樓詩宇宙隘而妨又陽韻○毛氏韻増)○訪(敷亮
切次宫次清音説文汎謀曰訪以言方聲徐曰此言汎謀謂廣問於人也増韻及也見也)○防(符訪切次商濁
音隄也止水也春秋序聖人包周身之防上聲或作坊又陽韻○舊制通押)○妄(無放切次宫次濁音説文
亂也从女亡聲廣韻虚妄誣也増韻誕也罔也又陽韻)忘(棄忘也廣韻遺忘也周禮三宥一曰遺忘又陽韻)
望(説文出亡在外望其還也从亡朢省聲廣韻看望増韻瞻望睎也又祭名又聞望名聞曰聞為人所仰曰望又
責望怨望○周禮内饔豖盲視而交睫腥注盲當為望○當从壬从王誤)朢(説文月滿也與日相望如朝君也从
臣从月从壬壬朝廷也徐曰假借作望增韻今經典通作望後律厯志分天之中相與為衡謂之望謂月半日月正相對
其平如衡左傳注月體無光待日照而光生半照即為弦全照乃成望交在望前朔則日食望則月食交在望後望則月
食後月朔則口食交正在朔則日食既前後望不食交正在望則月食既前後朔不食大率一百十三日有餘而道始一
交非交則不相侵犯故朔望不常有食周禮卿士注月大十六日望月小十五日望説文古作□○案說文日月之望本
作朢瞻望之望从亡朢省聲今通作望而古文制字之義遂亡廣韻朢望字各出增韻但出望字而注云亦作□於瞻望
之義不通今増)○葬(則浪切商清音説文□藏也从死在□中一其中所以薦之易古者葬厚衣之以薪徐
口一狀其薦耳集韻或作㘸亦作塟又陽韻)髒(骯髒倖直貌)○喪(四浪切商次清次音廣韻亡也
増韻死也又失也易不䘮匕鬯禮記子夏䘮其明又仕失位曰䘮論語二三子何患於䘮乎禮記䘮欲速貧集韻古文作
□又陽韻俗作䘮誤)○藏(才浪切商濁音物所蓄曰藏通俗文庫藏曰帑人蓄物也禮記月令謹蓋藏詩亶侯
多藏周禮大府受藏之府易慢藏誨盜並去聲或作臧漢書陳臧錢又出御府之臧以澹之又陽韻)臟(腑也通作
藏周禮疾醫九藏謂正藏五又胃旁胱大小腸後馬融𫝊平和府藏注韓詩外傳精藏於腎神藏於心魂藏於肝魄藏於
肺志藏於脾此謂五藏亦通作臧前王吉傳吸新吐故以練五臧○毛氏韻増)奘(駔大也又蕩韻○毛氏韻増)
○障(之亮切説文隔也从􁂅章聲廣韻界也増韻塞也又堡障尹鐸曰以為繭絲乎抑為堡障乎或作鄣前張
湯傳居一鄣閒謂塞上要險處築城為障蔽春秋齊人降鄣亦作墇又作㢓省作章雜記四靣有章又屐障晉石崇有錦
歩障五十里又陽韻)嶂(山之髙險者廣韻峯嶂增韻山峯如屏障者)瘴(癘也廣韻熱病也)帳
(知亮切音與障同説文張也从巾長聲一曰幬謂之帳漢東方朔傳造甲乙帳又釋名小帳曰斗帳形如覆斗通作張前
髙紀張飲三日注張帷帳説文徐曰史籍或偕張字)張(陳設也周禮邦之張事前成帝紀注共具張設王尊傳共
張如法而辦龔遂傳水衡共張宫館又張弦曰張文選嵇康琴賦田連操張一曰自侈大也左傳隋張必棄小國又陽韻)
漲(大水又水泛溢杜詩江漲柴門外集韻或省作涱又陽韻)脹(腹大也廣韻脹滿通作張左傳晉景公張
如厠○毛氏韻増)○唱(尺亮切次商次清音説文導也从口昌聲廣韻𤼵歌増韻引也先也或作倡左傳内
外倡和為忠史記禮書一倡而三歎集韻亦作誯釋文又作昌籀作□)悵(丑亮切音與唱同説文望恨也从心
長聲廣韻失志也集韻或作脹)韔(説文弓衣也从韋長聲引詩交韔二弓或作䩨詩虎䩨鏤膺注弓室通作鬯詩
抑鬯弓忌詩詁云鬯即韔也)鬯(説文鬯以秬釀鬱草芬芳攸服以降神也从凵凵器也中象米也所以扱之
引易不䘮匕鬯徐曰秬黑黍也服服事也周人尚臭灌用鬱鬯又□象秬及鬱形増韻秬黑黍鬯香草以黑黍米摶鬱金
草取汁而煮之和釀其氣芬香調鬯故謂之秬鬯又陸佃云秬者百穀之華鬯者百草之英故先王煮以合鬯記曰鬱合
鬯蕭合黍稷則鬯自是一物)暢(長也通也廣韻達也又禮記月令命之曰暢月注充也言萬物充實孟子草木
暢茂又姓陳留風俗傳曰暢氏出齊唐有詩人暢當通作鬯漢志條鬯該成安世樂清明鬯矣師古注古暢字)瑒
(説文圭尺有二寸有瓉以祠宗廟者从王易聲徐曰瓉亦杓也又梗陽蕩韻)○餉(式亮切次啇次清次音説
文饋也从食向聲爾雅饁餉饋也廣韻自家之野曰餉或作饟史髙紀老弱罷轉饟詩其饟伊黍集韻亦作□□又養韻)
向(國名一曰沛縣左傳取向注莒邑今沛郡向域一曰周邑杜預云河内軹縣西有地名向上詩十月之交作都
于向以居徂向又姓出河内本宋文公支子向文旰孫以王父字為氏又本韻養韻○歐陽氏曰劉向𫝊注顔曰近代學
者讀向為餉既别無所憑只當作本字為勝)殤(未成人死者或作傷前李夫人𫝊方時隆盛年大傷兮協音式
向切又陽韻○毛氏韻増)○仗(直亮切次啇濁音兵器五刃縂名兵人所執曰仗又唐制殿下兵衛曰仗増韻
又憑倚也通作杖漢西域𫝊烏弋國以金銀飾杖顔師古注謂所執兵器漢李尋𫝊近臣亦不足杖矣又養韻)杖
(説文持也从木丈聲書王左杖黄鉞左傳杖信以待晉又所以扶行者周禮共其杖函又養韻○案説文杖持也直向切
書左杖黄鉞去聲則杖執之杖當在此又案集韻去聲杖字注所以扶行也引周禮共其杖函則几杖之杖當在此合援
毛氏有音無音二音三音皆當通押之例舊韻謂杖鉞之杖當在上聲非是)長(度長短曰長一曰餘也廣韻多
也冗也剰也論語長一身有半晉書平生無長物文選陸機文賦故無取乎冗長又陽養韻)○釀(汝亮切次
啇濁音説文醖也作酒曰釀从酉襄聲増韻後人因謂酒為釀)○尚(時亮切次啇次濁音説文□曽也庶幾
也从八向聲徐按左傳尚克知之庶幾知之也曽尚氣皆分散也故从八廣也又髙尚也又飾也加也又凡主天子之物
皆曰尚尚醫尚食等是也如淳曰尚主文書曰尚書増韻又尊也又娶公主謂之尚言帝王之女尊而尚之不敢言娶漢
王吉𫝊娶天子女曰尚公主娶諸侯女曰承翁主尚承皆卑下之名一曰配也漢司馬相如𫝊卓王孫自以使女尚司馬
長卿晚顔注尚配也易得上於中行王弼以為配又猶也詩尚有典刑又姓後漢髙士尚子平通作上詩上慎旃哉漢匡
衡𫝊治天下審所上顔注崇尚也賈誼策上親上齒上賢上貴又養韻)上(説文□髙也指事廣韻君也天子也
又太上極尊之稱蔡邕曰上者尊位所在但言上不敢言尊號耳増韻在上之上又養韻)償(還也左傳西隣責言
不可償也又陽韻)○盎(於浪切羽清音説文盆也以皿盎聲又盛貌孟子盎於背注其背盎盎然盛朱氏曰
盎體厚盈溢之意又盎齊酒名周禮酒正注盎猶翁也盛而翁翁然葱白也又姓出姓苑或作㼜)醠(濁酒又蕩
韻)坱(塵也又蕩韻)○吭(合浪切羽次濁音舊韻下浪切咽也廣韻鳥咽又吞也文選蜀都賦哢吭
清渠或作肮史記婁敬𫝊不搤其肮集韻亦作頏亢又陽蕩韻)□(翓□飛貎通作頏亦作亢前揚雄傳鄒衍以頡
亢取世資又陽蕩韻○毛氏韻増)□(竹竿也集韻或作笐亦作桁杜詩翡翠鳴衣桁韓文寄崔立之詩桁挂新
衣裳又庚陽韻○毛氏韻増舊出桁字)沆(沆碭白氣之貌漢郊祀歌西顥沆碭又沆瀣又蕩韻○今増)
行(次也一曰行行剛健貌又輩行也漢且鞮單于曰漢天子我丈人行注尊老之稱又陽青耿敬韻)○
漾(餘亮切羽次濁音説文水出隴西柏道東至武都為漢以水羕聲孔安國曰泉始出為漾東南流為沔至
漢中東行為漢一曰水貎増韻蕩漾浮游貌或作漾史記夏紀嶓冡導漾亦作養前地理志養水○下从永俗作水非)
様(法也廣韻式様○毛氏韻増)羕(説文水長貎从永羊聲引　詩江之羕矣从今文詩作永)養
(供也下奉上曰養論語是謂能飬孟子以天下飬集韻或作䍩又養韻)恙(説文憂也从心羊聲一曰蟲入腹食人心
古者草居多被此毒故相問無恙乎又神異經北方有獸曰㺊㺊恙也黄帝殺之由是人無憂疾謂之無恙)煬
(説文炙燥也从火煬聲廣韻向也暴也又陽韻)颺(風所飛颺也後陳登曰饑即為用飽則颺去去聲又陽韻)○
浪(郎宕切半徵啇音説文倉浪水南入江廣韻波浪又姓晉永嘉末張平保靑州為其下浪逄所殺又陽韻漢樂
浪郡音郎)狼(博狼地名在陽武漢書張良𫝊秦皇帝東逰至博狼沙中師古音浪通作浪史記留侯世家博浪又
陽韻○毛氏韻増)埌(博雅墦埌冡也一曰壙埌原野迥貎莊子以處壙埌之野注猶曠蕩也○今増)閬
(説文門髙也从門良聲又地名巴郡有閬中縣又閬風仙苑前相如賦登浪風而遥集張揖曰在崑崙閶闔之中又州名
秦巴西郡西魏隆州唐改閬州又陽韻)○讓(人様切半啇徵音説文相責讓也从言襄聲一曰謙也廣韻退
讓論語注先人後己謂之讓通作攘前漢書揖攘師古曰古讓字藝文志堯之克讓○已上屬鋼字母字)○壯
(側亮切次啇清音説文大也从士爿聲曲禮三十曰壯鄭云氣力浸强之名廣雅健也馬云傷也郭璞云今淮南呼壯為
傷爾雅八月為壯又大壯易卦名注威盛强猛之名又前趙后傳額上有壯髪師古曰壯髪當額前侵下而生今俗呼圭
頭者是也○从爿从士从土非)○創(楚亮切次商次清音懲也傷也集韻或作創古作□)凔(説文寒也
从仌倉聲荀子疾養滄熱漢枚乘傳欲湯之凔集説或作滄)愴(説文傷也从心倉聲廣韻悽愴禮記霜露既降
君子有悽愴之心注初亮切又陽韻)倉(喪也詩倉兄填兮又陽韻○毛氏韻增)刱(説文造法刱業也从
井刅聲徐曰井法也刅音瘡廣韻初也通作創孟子創業垂統前漢上聖創道徳之塗)○狀(助亮切次啇濁
音説文大形也从犬壯省聲一曰類也廣韻形狀増韻札也形象也又形容之也陳也莊子自狀其過以不當亡者衆又
牒也又無狀猶言無顔面以見人後章紀察尤無狀者謂其罪惡尤大無可寄言故言無狀○已上屬壯字母韻)○
彊(居亮切音與絳韻繮同屍勁硬又陽養韻平水韻増)○强(其亮切角次清音勉强牽强又自是也又
木强不柔和貌荀子率羣臣百吏而相與强曰穚君橋音矯此謂君不肯為而强之也又陽養韻毛氏韻増)倞
(强也又人名楊倞注荀子又本韻)弶(字林施罟於道莊子音義蹄免弶也一曰以弓罥鳥獸集韻或作摾○毛
氏韻増)○仰(疑向切角次濁音舊韻魚向切廣韻恃也増韻資也漢志仰給縣官或作卬荀子上足卬則下
可用也注古仰字下託上曰卬又養韻○毛氏曰中从匕筯之匕从□誤)○將(即亮切啇清音説文注見陽韻
帥也廣韻將帥増韻將之也禮記注方氏曰才足以將物而勝之謂之將智足以帥人而先之謂之帥又陽韻)醬
(説文□醢也本作□从肉酉酒以和醬也爿聲今文作醬从酉將聲醢肉醬也禮記肉則濡雞醬醢又豉醬檀弓醯醢
百甕醢醬也論語不得其醬不食又菜葅亦謂之醬禮記内則芥醤又漢武帝使唐䝉風曉百越食蜀蒟醬集韻或省作
□籀作□)○蹡(七亮切商次濁音走也廣韻踉蹡行不正貎集韻或作蹌亦書作□又陽韻○毛氏韻増)○
相(息亮切商次清次音視也助也廣韻又扶也増韻又儐也導也又爾雅七月為相又丞相官名仲虺為湯左相
漢書曰相國丞相皆秦官金印紫綬掌丞天子助理萬物又禮記曲禮舂不相注送杵聲胡氏云荀子成相漢藝文志詩
賦類有成相雜詞十一篇蘓氏云謳謡名又藥器記治亂以相注相即拊也亦以節樂拊者以韋為表裝之以糠糠亦名
相因以名焉又樂書云八音以鼓為君以相為臣是相為鼓助其狀如鼙韋表糠裏以漆趺局承而擊之所以輔樂又州
名秦邯鄲郡地魏曹操所都後魏置相州取河亶甲居相之義唐曰鄴郡又姓後秦録有馮翊相雲作徳獵賦又陽韻)
○匠(疾亮切商濁音説文木工也从匚斤斤所作器也廣韻工匠又姓風俗通云氏於事者巫卜醫匠)○
怏(於亮切羽清音説文不服懟也从心央聲廣韻情不足也通作鞅漢周亞夫傳此鞅鞅非少主臣也又養韻)
䬬(飽也○平水韻增)鞅(説文頸靼也从革央聲音隠唱切一曰馬駕具詳見養韻注○今増)○
向(許亮切羽次清音説文□北出牖也从口从􁄒引詩塞向墐户徐曰塞向避北風也忩所以通人氣故从口㑹
意一曰趣也救也集韻或作□通作鄉又禮記明堂位刮楹逹鄉注夾戸忩又養韻)珦(説文玉名从王向聲)
鄉(面也對也禮記負斧依南鄉書席間南鄉或作嚮易嚮明以治今文通作向又陽韻○禮記本出嚮字)
曏(説文不乆也从日鄉聲引左傳曏役之三月徐按不久猶言未久也若今人言適来也増韻曩也通作鄉論語
鄉也吾見於夫子而問知史秦紀非及鄉時之士亦作向况又陽養韻)䦳(説文門䦳也从門鄉聲爾雅兩階間
謂之䦳郭璞曰人君南鄉當階門也今増)蠁(禹蟲知聲者又　養韻○毛氏韻增)況(許放切音與向同説文寒
水也从水兄聲集韻或作湟亦作兄一曰益也矧也譬擬也善也又興況況味又脩况琴名通作况佩觽集曰况者𤼵語
之辭經史多混○䝉古韻況屬況韻)貺(賜也廣韻又與也通作況漢武帝紀天子況施拜況于郊又臨訪曰来訪)
軦(黄軦蟲名莊子黄軦生乎九猷○毛氏韻增)兄(滋也詩倉兄填兮職兄斯引又庚韻禮韻續降)○
諒(力譲切半徴商音説文信也从言京聲廣韻又相也助也增韻方言衆信曰諒又照察也集韻或作亮漢五行
志盡諒隂之哀史記亮闇孟子君子不亮惡乎執注信也書寅亮天地注敬信天地之教通作凉詩涼彼武王職凉善背)
涼(薄也一曰冷也通作凉左傳虢多凉徳又陽韻)掠(搒也禮記月令仲春命有司毋肆掠注考掠捶治人
也前陳萬年傳下獄掠治廣韻又奪也取也左傳襄十一年禁侵掠漢髙紀毋得鹵掠晉紀諸葛瑾掠柤中帝自討之注
力譲切増韻又拂過也鞠也又藥韻)倞(逺也又索也禮記郊特牲祊之為言倞也通作諒又本韻○毛氏増韻)
悢(博雅悢悢悲也後陳蕃傳天之於漢悢悢不已注悢悢猶眷眷也文選臨别悢悢如何可言集韻或作掠亦作
□)緉(説文履兩枚也从糸从兩兩亦聲一曰絞也通作兩詩葛屨五兩亦通作量晉阮孚曰未知能著㡬量
又又養韻)兩(乗也匹也又車數漢書注車一乗曰一兩言其輪轅兩兩而耦也詩百兩將之注百乗也疏云車有
兩輪馬有四足故車稱兩馬稱匹又小爾雅倍丈謂之端倍端謂之兩左傳幣錦二兩杜預曰兩疋也又養韻)量
(斗斛曰量増韻龠合斗斛曰兩又能容謂之量漢仁君恢山藪之量又陽韻○已上屬絳字母韻)○誑
(古況切角清音説文欺也本作□从言□聲𨽻省作誑或作迋詩人實迋女亦作誆史鄭世家解揚誆楚毋降)
㤮(惑也○平水韻増)廣(古曠切音與誑同度廣曰廣又禮記檀弓廣輪掩坎注輪従也横量曰廣従量
曰輪又廣輪廣袤東西曰廣南北曰輪曰袤一曰兵車名古傳左右廣注十五乗為一廣一廣一百二十五人又副車曰
貳廣又蕩韻)横(俎跗横木禮記明堂位夏后以嶡注中足為横距之象集韻或作櫎又庚韻○今増)○
曠(苦謗切角次清音説文明也从日廣聲廣韻空明也逺也大也从也闊也前鄒陽傳獨觀昭曠之道注師古曰
昭明也曠廣也匡衡傳曠然大變其俗又費日曰曠日又男子壯無室曰曠孟子曠夫集韻或作曠通作慮前元紀衆僚
久慮師古曰空也古曠字亦通作壙文選漢武帝賦託沈隂以壙久前韋𤣥成傳五世壙僚應邵曰五世無官壙空也荀
子敬謀無壙又通作廣前五行志師出過時兹謂廣荀子人主胡不廣然注開泰貌讀為曠)纊(説文絮也从糸
廣聲引左傳三軍之士皆如挟纊廣韻細綿也書厥篚纖纊小爾雅絮之細者禮記喪大記屬纊以候絶氣注今新綿昜
口鼻上以為候或作絖)壙(塹穴也廣韻墓穴増韻竁也又野也孟獸之走壙又蕩韻)暀(干况切角
次濁音光美也或作旺又養韻)王(興也書伏羲王天下又陽韻)迋(往也又養韻○已上屬誑字母韻)

　　二十四(敬與諍勁通)

　　敬(居慶切角清音説文肅也从支苟㑹意廣韻恭也慎也禮記曲禮注在貌為恭在心為敬又貌多心少為
恭心多貌少為敬程氏曰主一無適之謂敬又姓陳敬仲之後後漢有揚州刺史敬歆集韻或作憼○毛氏曰从苟音棘
俗作敬非)竟(説文樂曲盡為竟从音从人徐曰樂人曲所終也廣韻窮也終也増韻已也又姓又靜韻)鏡
(説文景也从金竟聲釋名有光景也増韻鑑也)獍(獸名食父通作鏡前郊祀志祠黄帝用一梟破獍孟康曰梟鳥
食母破鏡食父如貙而虎眼)○慶(丘正切角次清音説文□行賀人也从心从夕吉禮以鹿皮為贄故従
鹿省徐曰久行也㑹意又福也易大有慶也又州名元魏朔州隋立慶州又姓左傳齊大夫慶封集韻古作□又陽庚韻
○从心从乆从必誤作慶非)○競(渠映切角濁音説文□彊語也从誩二人本作競𨽻作競一曰逐也廣
韻强也爭也髙也遽也増韻盛也集韻或作□亦作傹周禮鐘師注繁遏執傹也又作倞開元五經文字詩秉心無倞彊
也無倞維人遽也俗作􁔛非)檠(有足所以几物廣韻檠子疊名増韻榜也又隔子漢地理志朝鮮民飲食以籩
豆師古曰以竹曰籩以木曰豆今之檠也又庚梗韻)擎(舉也又庚韻○毛氏韻増)儆(戒也廣韻儆慎唐趙
憬傳崔敬為部刺史不法音競又梗韻○毛氏韻増)○迎(疑慶切角次濁音舊韻魚慶切迓也親迎壻迎女歸
也又庚韻)○柄(陂病切宫清音説文柯也从木丙聲廣韻本也權也或作棅徐按史記天官書斗柄字多作此
棅亦作秉周禮封人注有秉前五行志殺生之秉終矣世家持國秉又作枋)怲(憂也詩憂心怲怲注憂盛滿又
梗韻)併(卑正切音與柄同説文並也从人并聲廣韻兼也増韻合也皆也或作并孟子題辭後為魯所并又賈誼
過秦論并吞八荒又庚靜迥韻)屏(除也又棄也禮記王制屏之逺方有兩音前音必政切通作併荀子不能併己
之私欲注棄也又清靜韻)○聘(匹正切宫次清音説文訪也从耳甹聲徐曰聘訪問之以耳也公羊傳大夫來
曰聘穀梁傳聘問也周禮王人注衆来曰頫特来曰聘儀禮大問曰聘小聘曰問增韻俗作䀻)娉(説文問也从女
甹聲増韻娶問也通作聘又青韻)○病(皮命切宫濁音説文疾加也从疒丙聲廣韻憂也苦也増韻疵也患
也)平(平物賈也周禮質劑注市中平賈今時月平是也質人注質平也主平定物賈並去聲揚子一閧之市必
立之平注皮命切又平其不平曰平漢書廷尉平亦音病又先庚韻)枰(博雅榻也廣韻獨坐板牀一曰投博局文
庚韻○毛氏韻増)偋(説文窶也廣韻隱僻也又靜韻○毛氏韻増)並(偕也與也併也本作竝今作並
或作併又緩迴宕韻○毛氏韻増)○命(眉病切宫次濁音説文命使也从口令徐曰㑹意天與之本曰性性
有善惡命有吉㐫授之以性配之以命受氣有善惡天無可以奈何亦以吉凶之命配之此定命也於文口令為命令者
使令也口者出令也天不言亦以寤寐禎祥告之也中庸天命之謂性孟子莫之致而至者命也廣韻又教也道也信也
計也召也増韻命令大曰命小曰令上出為命下禀為令又必也射命中謂擬而必中也又名也前張耳傳嘗亡命逰外
黄師古曰命者名也脱其名籍而逃亡史記信命世之宏才注索隠曰命者名也言賢人有名於世也)鳴(相呼
也文選馬融長笛賦求偶鳴子音命又庚韻○毛氏韻増)詺(彌正切音與命同目覩物也廣韻詺目増韻辨别物
名唐于志寜傳昔陶𢎞景注詺目或作名○毛氏韻増)○精(子正切商清音强也又庚韻)○婧
(七正切商次清音説文竦立也从女青聲増韻又女貞潔也又靜韻○毛氏韻増)凊(説文□寒也从仌青聲徐
按冬溫而凊或作清莊子爨無欲清之人陸徳明曰字宜从冫从氵者假借又本韻庚韻)倩(假也増韻借也方言
東齊之間壻謂之倩郭璞曰言可假借也唐陸贄備邊六失疏姑息如倩人又霰韻)靘(䒌靘青黒色又本韻○毛
氏韻増)○性(息正切商次清次音説文人之陽氣性善者也从心生聲通論人因五方之風山川之氣以生
故曰性者生也既生有稟曰性故於文心生為性廣韻性行增韻天理在人曰性董仲舒曰質樸之謂性又曰性者生之
質又土性或作生周禮司徒以土㑹之法辨五土之物生杜子春讀為性又貉𨽻注不生乳劉音色敬切)姓(説文
人所生也引天子因生賜以性从女生聲古者神母感天而生子故从女白虎通姓生也人所稟以生也左傳注以此為
祖父之相生雖百世此姓不改又姓氏姓者所以繫統百世代不别氏者所以别子孫所出世本言姓即在上言氏即在
下史記便章百姓鄭曰百姓羣臣之父子兄弟又禮記玉藻子姓之冠注疏孫之子之所生故曰子姓又姓前貨殖傳臨
菑人姓偉貲五千萬集韻古作□)○淨(疾正切商濁音説文無垢薉也本作瀞从水靜聲今假借作浄或作
清詩采蘋注絜凊陸音凈周禮庭氏注令國中絜清音靜楚辭収潦而水清注作瀞通作靚)靜(寂也定也揚雄
解嘲爰清爰靜逰神之庭顔注合音才性切通作靚賈誼賦若深淵之靚顔注與靜同揚雄甘泉賦稍暗而靚深注即靜
字又靜韻毛氏韻増)○靚(説文召也从見青聲廣韻粧飾也増韻明也粉白黛緑謂之靚□或作靘韓文東都
遇春詩挑季晨□靘)請(謁也廣韻延請又朝請漢官名張禹首為之又漢書奉朝請師古注才性切春朝為朝秋
朝曰請呉王濞使人為秋請又清靜韻)靖(安也又安之也又謀也詳見静韻注○毛氏韻増上去二聲通押)
阱(説文陷也从􁂅井井亦聲徐曰􁂅其岸㑹意中庸納諸陷阱之中孟子為阱於國中周禋雍氏注穿地為􁎧以
禦禽獸超踰則陷世謂之䧟阱説文彧作穽古作汬又靜韻)○正(之盛切次商清音説文正是也从一从止
徐曰守一以正也廣韻正當也長也定也平也君也増韻又嵗之首月曰正月四月正陽亦曰正月又清韻○毛氏曰嵗
首正月本去聲秦始皇名政改従平聲董仲舒策正次王王次春顔師古音去聲凡正朔三正之類平去二聲皆可通用)
政(説文正也从攴正聲周官司馬掌邦政九伐之法支擊也故従支周禮注所以正不正者釋名云政正也下所
取正増韻以正理立典常法則曰政政之所行曰事左傳杜預曰在君為政在臣為事又大曰政小曰事論語其事也如
有政吾其與聞之又以法正民曰政以道誨人曰教又姓又庚韻周禮均人掌均地政又土均掌平土地之政並音征)
証(説文諌也从言正聲)○遉(丑正切次商次音音邏候也璔韻㢘視也探伺也通作偵㳺偵謂之細作
傳謂之諜爾雅曰間伣也東觀漢記使先登偵之後清河王傳偵伺得失廣雅云間也晉藝術傳戴洋謂此室宜逺偵邏)
偵(問也)○聖(式正切次商次清次音説文通也从耳呈聲通論曰通而先識曰聖於文耳呈為聖
从耳非任耳也心通萬物之情若耳之通聲風俗通云聖者聲也言聞聲知情書傳無所不通之謂聖廣韻生也聲也增
韻睿也集韻古作□唐武后作□)生(所慶切次商次清次音産也又庚勁韻○毛氏韻増)○鄭(直正
切次商濁音説文京兆縣周厲王子友所封从邑奠聲宗周之㓕鄭遷溱洧之上今新鄭是也釋名町也其地町然平也
一曰重也鄭重殷勤也又州名秦屬三川郡宋司州後魏北豫州隋置鄭州又姓)○盛(時正切次商次濁音
多也廣韻長也璔韻茂也大也又受物曰盛東方朔傳壺者所以盛也叶音去聲又姓漢西羌傳有北海太守盛苞其先
姓奭避元帝諱改姓盛又庚韻)晟(明也熾也○毛氏韻增)○映(於慶切羽清音隐也廣韻明也増韻
明相照也或作胦□亭詩前序暎帶左右與映同)○硬(喻孟切羽次濁音舊韻魚孟切博雅□也廣韻堅牢
也増韻堅也强也也集韻或作鞭)令(力正切半徴商音説文發號也□从亼卩徐曰亼集可號亼者也亼而
為之節制會意廣韻命也又律也法也善也増韻又告也一曰官署之長又漢法縣萬戸以上為令以下為長又時令月
令所以紀十二月之政又先庚青韻)零(零落又先青韻○毛氏韻増○已上屬敬宇母韻)○勁(堅正
切角清音説文强也从立巠聲廣韻健也增韻堅也遵也○禮記急繕其怒與勁同)更(居孟切音與勁同説文㪅
改也本作㪅从攴丙聲𨽻作更増韻再也又庚韻)賡(續也書乃賡載歌孟加切劉皆行切○今増)○
輕(牽正切角次清音疾也左傳戎輕而不整○已上屬勁字母韻)○行(下孟切羽濁音説文言迹也从
彳从亍通論行者行也以所履行行有小大深淺小曰行大曰徳於文彳亍為行左右足相副而行徳在内主於心行在
外主於行彳行也廣韻行迹又事也增韻言行又廵視也禮記月令廵行國邑縣鄙漢書按行行部又陽庚耿宕韻○已
上屬行字母韻)○迸(北諍切宫清音説文散走也从辵并聲增韻涌也又斥逐也禮記大學迸諸四夷或作跰
史記歳星晨出為跰踵)榜(北孟切音與迸同進舟也又笞也集韻或作搒廣韻搒人船人也又庚宕蕩韻)○
諍(側迸切次商清音説文正也从言爭聲謂能止其失也廣韻諫諍通作爭孝經天子有爭臣七人)倀
(廣韻朚倀失道又陽韻○毛氏韻增)○瞠(耻孟切次商次清音直視貌莊子瞠若乎其後又更韻○毛氏韻增)
○鋥(除更切次商濁音磨鋥出劔光或作䂻○平水韻增○已上屬亘字母韻)○孟(莫更切音與宋
韻霿同説文長也从子皿聲廣韻勉也又始也又州名漢河内郡古孟津唐置孟州又姓魯仲孫氏為三桓之孟故曰孟
集韻古作□)盟(盟津地名武王㑹諸侯處集韻或作明通作孟)○横(戸孟切音與哄同不順理也孟
子有人待我以横逆増韻不以理也又庚韻)蝗(螽也禮記華孟切已上屬貢字母韻)○夐(虗政切羽次清
音説文營求也从􁍘人在穴引商書使百工營求諸野徐曰營經營也日經營而得之然後指使人求之攴所以指畫也今書
作夐廣韻逺也増韻又冠絶也又線韻)詗(説文知處告言之从言同聲増韻候伺也漢書為中詗又㢠韻○攴从攵
从夂非)○詠(為命切角次濁次音説文歌也从言永聲增韻詠歌謳吟也或作咏亦作永書歌永言聲依永)泳
(潛行水中也詩泳之㳺之)禜(説文設綿蕝為營以禳風雨雪霜水旱癘疫於日月星辰山川从示从營省聲一曰禜衞使災
不注禮記雩禜祭水旱幽禜祭星祭法雩禜幽禜祭壇禜之言營也左傳日月星辰之神則雪霜風雨之不時山川之神
則水旱癘疫之不時於是乎禜之周禮又禜門用瓢齎)醟(説文䣱也从酒熒省聲徐曰酒失也周禮司救衺惡
注酗醟疏云小人飲酒一醉日富亦因酒為榮酉是酒省水之字集韻或作□○已上屬供字母韻)












　　古今韻㑹舉要卷二十三

　　欽定四庫全書

　　古今韻㑹舉要卷二十四

　　元　黄公紹　原編

　　熊　忠　舉要

　　二十五(徑與證嶝通)

　　徑(吉定切音與敬韻勁同説文步道从彳巠聲小道不通車故曰步道今之移路爾雅直波為徑郭璞曰徑
廷也又周禮遂上有徑或作逕通作經禮記月令審端經術亦通作俓史記相如傳俓峻赴險)經(織也廣韻經緯
韓文東都遇春詩渚牙相緯經又縊也荀子救經而引其足禮記檀弓雉經有兩音又責韻)俓(直也堅也通作
徑)○罄(詰定切角次清音説文空也本作□从穴巠聲引詩瓶之□矣徐曰今作罄詩瓶之罄矣左傳室如
縣罄注垂盡矣○禮記樂記石聲磬注當為罄字誤)磬(説文樂石以石殸聲縣簴之下殳擊之古者母句氏作磬
周禮磬人為磬倨句一矩有半鄭氏云先度其矩為句一矩為股而求其弦既而以一矩有半觸其弦則磬之倨句也是
罄之折弑其形必曲五經要義云立秋之樂三禮圖云股廣三寸長尺三寸半十六枚同一簴謂之編磬郭璞曰磬形似
犂琯以玉石為之又詩抑磬控忌補傳曰騁馬曰磬謂使之曲折如磬止馬曰控謂有所控制不逸今人稱馬韁為磬控
又齊人相絞訐為掉磬北海人以激事為掉磬又縣縊殺之曰磬禮記文王世子磬于甸人古作硜籀文作殸)輕足
(一足行也通作鑋左傳鑋而乘於他車以歸杜預曰鑋一足也又清韻)○興(計應切羽次清音象也又比興也
周禮注比者比方於物興者託事於物關雎注興是譬喻之名意有不盡故題曰興詩詁云興者感物而𤼵如倉庚于飛
熠燿其羽昔我往矣楊栁依依之類毛鄭以雎鳩鵲巢為興則非增韻興况意思也又蒸震韻)嬹(説文悦也从女
興聲通作興禮記學記不興其藝不能學業注喜也又蒸韻○毛民韻増○已上屬勁字母韻)○凝(住孕切音
與敬韻迎同止水也增韻氷堅又蒸韻)○矴(丁定切徴清音錘舟石集韻或作碇亦作磸)釘(黄金
也增韻又以釘釘物又青韻)訂(平議也字林又逗遛也周禮司弓矢注前後訂一音當定切又迥韻舊與二韻
通押)飣(置食也唐書飣坐棃集韻或作□○毛氏韻增)定(營室星也作宫以營室中為正詩定之方中注
定星昏中而正於是可以營制官室故謂之營室昏中而正謂小雪時其體與東壁連正四方左傳水昏正而栽注十月
定星昏而中於是植板築而興作定在北方水宿孫炎曰定正也一曰定謂之耨又禮器羮定詔於堂注疏羮肉湆定孰
肉又爾雅斪斸謂之定注安也又本韻)顁(題也通作定詩麟之定)○聽(他定切徴次清音説文聆
也廣韻待也謀也集韻古作□又青韻禮記大𫝊南靣聽天下體寧切○毛氏曰下從壬音珽俗从土非聽音忒䁿聴乃
欲臥貌)庭(逕庭激過也一曰不近人情増韻又隔逺貎莊子大有逕庭又青韻○毛氏韻增)侹(直也
廣韻俓侹也代也敬也韓文答張籍詩石梁平侹侹又迥韻○毛氏韻増)汀(汀瀅小水又青韻○毛氏韻增)○
定(徒徑切徴濁音説文安也以宀正聲增韻靜也止也凝也決也一曰丘左有澤曰定又諡法純行不差曰定又
州名漢中山郡唐改定州以安定天下為名古作正通作奠周禮奠弛也瞽矇世奠繫讀為定謂帝繫諸侯世本之屬又
本韻)廷(正也直也朝位也廣韻朝廷又青韻舊韻許二聲同押)霆(疾雷也詩如雷如霆又青迥韻○毛
氏韻増)○甯(乃定切徴次濁音説文所願也从用寜省聲徐曰甯猶寜也今俗言寧可如此為甯可如此又
邑名又姓又青韻○从用从心俗作寗以必非)寧(反詞晉書寧馨兒謂如何生此兒也又青韻○毛氏韻増)
濘(説文滎濘也从水寜聲徐曰春秋左傳戎馬旋濘泥濘也又迥韻)佞(説文巧讇髙材也从女仁聲一
曰从信省女子之信近於佞又不佞自謙之詞)○凭(皮孕切宫濁音依几也又蒸韻)○暝(莫定切音
與命同夕也增韻又晦也或省作㝠蔡文姬𫝊㝠當寢兮不安又青韻)瞑(説文翕目也从目㝠㝠亦聲徐按書
若藥弗瞑眩謂若藥毒使人目閉而眩之也又先青迥霰韻)○甑(子孕切音與精同説文甗也本作䰝从鬲
曾聲鬵屬也甗無㡳曰䰝徐曰今俗作甑古史考黄帝始作甑周禮考工記甑實三輔注量六斗四升曰鬴籀文作□)
○靘(千定切音與婧同䒌靘靚黑色○平水韻增)○醒(新佞切音與性同醉解也廣韻酒醒又青
迥韻)腥(説文星見食豕肉令肉中生小息肉也集韻或作胜又青韻)○證(諸應切音與正同説文告
也从言登聲廣韻騐也增韻候也質也監本从登)烝(氣之上逹也廣韻熱也増韻鬰熱易小過烝而為兩章勝
切晋天文志夏至南天氣至故烝熱也或作蒸列子温蒸同乎炎火又蒸韻○毛氏韻増)承(承鄉漢侯國名師古
音證東漢縣名左傳宣四年伐莒注承縣之甑切或作丞又蒸韻)○稱(昌孕切音與遉同權衡也分寸起於
秒秒禾芒也故程器字皆以禾荀子建國家之權稱一曰宜也廣韻愜也足也銓也又正斤兩也又度也量也易稱物平
施又適物之宜也易巽稱而隱又相等也元載𫝊凡物稱是又衣單複具曰稱左傳祭服五稱又副也孔光𫝊無以報稱
又舉也前食貨志亡者取倍稱之息如淳曰取一償二為倍稱師古曰稱舉也今俗所謂舉錢又名稱凡名號謂之稱孟
子題辭子者男子之通稱論語君稱之禮記稱孝稱弟或作秤陸贄狀衡者秤也唐文粹縣令箴如秤之平姚崇有執秤
箴又小爾雅斤十謂之衡衡有半謂之秤又蒸韻)○勝(詩證切音與聖同克也廣韻勝負之對又加也優過
之也又戴勝鳥名月令注織紝之鳥爾雅戴鵀注頭上毛花成勝故今呼戴勝又爾雅翼胡麻黒者巨勝一曰一葉兩莢
又曰莖圓胡麻方者巨勝又四角四稜胡麻八稜巨勝集韻古作□)○乗(實證切音與鄭同車也一曰物雙曰
乘左傳以乘韋犒師増韻又四數曰乘乘馬乘矢乘鴈又晋史記曰乘趙岐曰興於田賦乘馬之事又乘丘縣名前地理
志泰山乘丘縣集韻或作椉□又田制四丘曰乘論語道千乘之國馬曰司馬法六尺為步步百為畆畆百為夫夫三為
屋屋三為井井十為通通十為成成出革車一乘千乘之賦其地千成居地方三百一十六里有畸包曰千乘百里之國
井田方里為井十井為乘馬依周禮包依王制孟子注兩存之疏云兵車一乘甲士三人步卒七十二人計千乘有七萬
五千人則是六軍矣通作甸周禮四丘為甸禮記郊特牲注甸或謂之乘又蒸韻○車乘之乘去聲乘駕之乘平聲惟三
都賦輕脱躧於千乘音承恨賦喪金輿與玉乘亦作平聲注乘玉輅也此則車乘之乘亦可作平聲用)嵊(山名
在剡縣江淹詩人行嶀嵊外○毛氏韻增)賸(益也餘也詳見本韻注俗作剩非是)甸(治也詩信南山維禹
甸之鄭音乘又霰韻注○禮韻續降)瞪(澄應切音與鄭同直視貌集韻本作眙史記淳于髠𫝊目眙不禁又庚蒸
韻)○應(於證切音與映同答也廣韻物相應也又當也又樂名周禮笙師應樂注應長六尺五寸象柷有椎
連底左右相擊以應柷樂書云應樂猶鷹之應物其獲也小故小鼓小舂謂之應所以應大也小鞞曰應鼓又天子之門
曰應門詩迺立應門注正門也又州名鴈門地唐置應州又蒸韻)噟(以言對也又蒸韻○毛氏韻増)○
孕(以謹切羽次清音説文□褢子也从子几徐曰凡音殊草木之實垂亦取象于几朶字是也人褢姙似之㑹
意廣韻懐孕集韻或作□亦作􁎺􁏹通作繩○从夃从子非)○繩(草含實曰繩周禮薙氏秋繩而芟之注含實曰
繩芟其繩則實不成又蒸韻○毛氏韻增)鱦(爾雅鱦小魚家語巢父漁者曰魚之小者名鱦吾大夫欲長之或作
䱆○毛氏韻増)媵(説文送也本作□从人灷聲今文作媵詩江有汜美媵也釋文古者諸侯娶夫人則同姓二國
媵之詩序因謂從嫁之女為媵公羊諸侯一娶九女二國媵之媵特送昏之名史伊尹為有莘媵臣古史載湯婚有莘以
伊尹為媵送女楚辭魚鱗鱗兮媵予爾雅媵將送也孫炎曰將行之送也即不指為妾釋名姪娣曰媵媵承也承事適也
今三品曰姬五品曰媵集韻或作□)賸(説文物相増加也从貝􁔚聲一曰副也徐曰今鄙俗謂物餘為賸古者一
國嫁女二國往媵之媵之言送也副貳也義出於此廣韻長也増韻冗長也益也餘也唐書殘膏賸馥又本韻注)○
凌(里孕切音與令同冰也周禮凌人詩豳風七月三之日納于凌隂有平去二音又蒸韻注)○扔(如證
切半商徴音博雅引也一曰就也推也數也後馬融𫝊廣成頌竄伏扔輪𤼵作梧轊注槯也言為輪所摧也○今增○已
上屬敬字母韻)○脛(形定切音與行同説文胻也从肉巠聲釋名莖也直而長似物莖也廣韻腳脛或作踁□又迥韻○
已上屬行字母韻)亘(居鄧切角清音説文□竟也象舟竟兩岸徐曰竟者竟極之也横亘之也詩造舟為梁梁
横亘也廣韻通也增韻延袤也説文本作㮓古作亘今文从古也○毛氏曰中从舟當作□今作亘誤)恒
(月弦也詩如月之恒注月上而弦就盈又徧也詩恒之秬秠又常也周禮考工記弓人恒由此作前叙傳潜神黙記
恒以嵗月○毛氏韻増)絙(急張也盡也又索也又登也)䱴(魚名前相如賦䱴䲛漸離李奇曰周洛曰鮪蜀曰䱴
䲛出鞏山穴中三月遡河上能度龍門之限則得為龍集韻或省作䱎○今増)堩(博雅道也曽子曰葬引至于堩)
○隥(丁鄧切徵清音説文仰也廣韻小坂增韻又登陟之道又梯隥集韻或作嶝磴)墱(飛陛謂之墱西都賦
凌墱道而超西墉墱陛級也又水分泒魏都賦墱流十二同源異口注天井優在鄴城西南分為十二墱○毛
氏韻增)鐙(馬鞍具廣韻鞍鐙也又豆下跗禮記祭統執鐙又登韻)凳(字林牀屬或作橙○毛氏韻增)
○鄧(唐亘切微濁音説文曼姓之國今屬南陽从邑登聲又州本秦南陽郡隋置南陽縣改鄧州又姓出
南陽安定二望)蹬(説文蹭蹬增韻失道又困頓也杜詩蹭蹬無縱鱗)幐(囊屬增韻囊可帶者又蒸韻)
○堋(逋鄧切宫清音説文喪葬下土从土崩聲左傳朝而堋禮謂之封周官謂之窆又壅江水灌溉曰堋又射
埒也集韻或作塴□又蒸韻)○増(子鄧切商清音賸也增也益也又蒸韻○毛氏韻増)○贈(昨亘
切商濁音説文玩好相送从貝曾聲増也既辭又以此增益之左傳郊勞至于贈賄白虎通贈之為言稱也又禮記車馬
曰賵布帛曰賻珠玉曰含衣服曰襚縂謂之贈○禮記承舍鄭𤣥注承讀曰贈聲誤)○稜(魯鄧切半徵商音杜
詩塹扺公畦稜注京師農人指田逺近多云幾稜又蒸韻○毛氏韻增○已上屬亘字母韻)○懜(母亘切音
與送韻􁈀同説文不明也从心夢聲又悶也集韻或曰瞢通作瞢左傳不與於㑹亦無瞢焉又東送韻)瞢(目不
明也又東登送韻○已上屬貢字母韻)○瑩(縈定切羽次清音説文玉色引論語如玉之瑩又潔也又清迥
韻)鎣(器也磨也又飾也)瀅(汀瀅小水或作滎亦作瀯韓文詩曲江汀瀅水平盃○蒙古韻瑩屬敬韻)

　　二十六(宥與侯㓜通)

　　救(居又切角清音説文止也从支求聲廣韻䕶也増韻振也拯也又爾雅絇謂之救郭璞曰救絲以為絇或曰亦
罥名又姓風俗通漢有諫議大夫救仁或作􁄉文字音義云禁也助也亦作捄前董仲舒䇿捄溢扶衰増韻作救非○周
禮司救劉音枸)廏(説文馬舎也从􁍠聲引周禮馬有二百十四匹為廏廏有僕夫徐按周禮馬四匹為乘乘馬一
一師四圉三乘為皁一趣馬三皁為繫一馭夫六繋為廏一僕夫凡二百一十六應乾之策此言十四傳冩誤也釋名云
聚也生馬之所聚也又姓廣韻姓苑灸廏並姓説文古作□俗作廐非是)灸(灼也増韻灼體燎病又有韻)○
疚(病也一曰久病)究(説文窮也从穴九聲徐曰九亦究竟之意當言九亦聲廣韻又深也謀也盡也増韻
推尋也又究究相憎惡貌詩自我人究究又學究官名古作□)○糗(丘救切角次清音熬米麥也又有韻)
舊(巨救切角濁音説文䲭舊留也从萑臼聲徐曰即怪䲭也今借為新舊字廣韻故也増韻對新之稱又久也昔
也老宿也又姓出姓苑又有韻○毛氏曰从􁁯从隹从杵臼之臼俗作舊監本从卄誤○復古編曰説文䲭舊留从萑臼
或作鵂同俗作舊奮並非)柩(説文棺也从匚从木久聲禮記在牀曰尸在棺曰柩曲禮注柩之言究也白虎通久
也久不復變也小爾雅有屍謂之柩空棺謂之櫬集韻或作□籀文作□亦省作舊周禮注疏舊古字通用○監韻本
出舊字今正)○宥(尤救切角次濁音説文寛也以宀有聲徐曰寛之而已未全放也又州名靈夏南境唐置
以寛宥為名通作又禮記王制王三又然後制刑注又當作宥一曰不識二曰過失三曰遺忘)侑(説文耦也本作
姷从女有聲或从人作侑廣韻勸食禮宮伯以樂侑食鄭云勸食也文子三皇五帝有勸戒之器名侑巵注欹器也通作
宥周禮大司樂王食三宥鄭云勸也左傳王享醴命之宥杜云助也所以助歡敬之意亦通作右詩彤弓一朝右之詩詁
云古者饗燕有物以將其意謂之右右侑宥通毛以為勸杜以為助其義一也)囿(説文苑有垣也从口有聲禽獸
有囿初學記猶有也有蕃曰園有牆曰囿一曰以琙養禽獸者曰囿詩王在靈囿注疏囿者築牆為界域而禽獸在其中
又園亦曰囿説文徐曰苑其周名也園樹果菜也周禮有囿游之禁則亦樹以果菜也或作□从二林又屋韻)右
(説文□手口相助也从又口徐曰以謀以力也㑹意言不足以左復手助之廣韻佐也助也增韻左右相助也謂於其
左右而扶助之書左右有民左右厥辟宅師易以左右民詩保右命之或作佑又有韻)祐(説文助也从示右聲
諸福祐也廣韻神助也易祐者助也通作右詩維天其右之亦通作佑書惟天佑于下民)又(説文□手也象形三
指者手之别多畧不過三也徐曰凡手拇指頭指力之率其後二指佐佑之不動故略為三也増韻古右手字廣韻又猶
更也○本作又今作又偏旁作􁃸)○謬(眉赦切宫次濁音説文狂者之妄言从言翏聲廣韻誤也詐也欺也
又或作嘐)繆(戻也廣韻紕繆一曰名與實異曰繆又姓漢儒林傳有申公弟子繆生又尤幽篠屋韻○禮韻續降)
○僦(即就切商清音説文賃也从人就聲前漢或不償其僦費服䖍曰雇載云賃又屋韻)○秀(息救
切角次清音説文□禾實也有實之象也下垂也象形廣韻出也榮也増韻茂也美也又詩實𤼵實秀注疏云木謂之
榮草謂之華不榮而實謂之秀榮而不實謂之英又草木之華曰秀詩出其東門注荼茅秀謂茅花也論語秀而不實謂
華而不實也新安朱氏曰吐華曰秀又三秀芝草也楚辭采三秀於山間王逸曰芝草也文選煌煌靈芝一年三秀又秀
才士之美稱漢吳公聞賈誼秀才名召置門下秀才之名始此光武名秀改為茂才又州名漢屬㑹稽郡五代晋錢元瓘
奏置秀州宋慶元改嘉興府)琇(石次玉詳見有韻琇字注又都人士充耳琇實陸音秀)繡(説文五采
備也以系肅聲廣韻五色備也増韻畫也周禮考工記畫繢五采兼備謂之繡文又五采刺文也詩詁云禮記繡黼丹朱
中衣謂刺繡也盖繡黼之文于丹朱之領與詩素衣朱繡同如書宗彝藻火粉米黼黻絺繡謂以六者繡之于裳也又姓
漢游俠𫝊有馬領繡君賓又蕭韻)宿(列星也舍也書洪範四曰星辰注二十八宿音秀又止息也文選吳都賦
窮飛走之棲宿協音秀又屋韻○増韻古作宿○歐陽氏曰从穴从亻从百不从曰)○就(疾僦切商濁音説文
就髙也从京以尤尤異于凡也徐曰尤異也尤髙人所就之處語曰就之如日日髙人就之會意廣韻成也迎也即也増
韻從也終也帀也禮記禮器大路繁纓一就注疏五采一帀曰就成也五采匝則一成)鷲(説文鳥黑色多子从
鳥就聲西域有靈鷲山陸璣云鵙鳩目上骨露幽州謂之鷲集韻或作鷲亦書作□師曠禽經南方有鳥名曰羌□黄頭
赤目五色皆備通作就前匃奴傳生竒材木箭竿就羽注就大鵰也)○岫(似救切商次濁音説文山穴从山由
聲廣韻山有穴曰岫文選東京賦王鮪岫居集韻或作䜬)袖(説文袂也本作褎从衣􁋻聲禮記狐青裘豹褎麛裘
青豻褎前楊惲𫝊舊褎低昂亦作褏前淮南厲王𫝊自褏金椎椎之俗今省作袖袂是袖之大名袪是袖頭之小稱其通
皆為袂)○祝(職救切次商清音説文祭主賛詞从示从人口一曰从兌省集韻詛也又願也或作呪亦作詋
又作詶又遇屋韻○平水韻呪字别出誤)晝(陟救切音與祝同説文日之出入與夜為界从晝省徐曰㑹意論語
今汝畫畫止也若夜至畫而止也又邑名孟宿于晝又姓風俗通晝大夫之後因氏焉)咮(説文喙也本作噣从
口蜀詩小星注三星五噣爾雅噣謂之栁今作咮左傳咮為鶉火詩不濡其咮廣韻鳥口或作喙漢天文志栁為鳥喙易
説卦黔喙注音畫亦作喙前東方朔傳鶴俛喙也又作注史記天官書栁為鳥注周禮考工記以注鳴者精列蟋蟀蛬晉
成公綏賦朱鳥奮翼于注又尤虞遇韻)○臭(尺救切次商次清音説文禽走臭而知其迹者犬也故从犬徐
曰以鼻知臭故从自廣韻凡氣之總名易㢲為臭其臭如蘭禮記臭隂臭隂無聲無臭月令其臭羶注疏通于鼻者謂之
臭荀子香臭注氣之應鼻者為臭故香亦謂之臭内則容臭注疏庾氏曰以臭物可以脩飾形容故謂之容臭)殠
(説文腐氣也本作□从歺臭今文作殠前楊敞𫝊得漢美食好物以為殠惡楊王孫𫝊下不亂泉上不泄殠通作臭增韻
對香而言則為惡氣海濱逐臭之夫左傳注疏臭是氣總名元非善惡之稱既謂善氣為香故専以惡氣為臭○今増)
嘼(丑救切音與臭同獸可畜者詳見本韻許救切注)○狩(舒救切次商次清次音説文火田也从犬
守聲爾雅火田為狩孫炎曰放火燒草守其下風杜預曰狩圍守也冬物畢成獲則取之無擇也詩車攻注孔云狩者獵
之總名冬獵大于三時故名以狩又天子適諸侯廵所守曰廵狩)守(諸侯為天子守土故稱守漢置郡太守増
韻守之也所守也為之守也又有韻)獸(説文守備者从犬嘼亦聲徐曰獸守山也周禮獸人掌罟田獸辨其物名
字林兩足曰禽四足曰獸一曰四足而毛曰獸飛曰禽走曰獸周禮獸醫注疏在野曰獸在家曰畜禮記曲禮注獸者守
也言力多不易可擒必須圍守然後可獲)首(嚮也禮寑常東首增韻頭向也禮記北首丘首論語東首莊子南首
而卧一曰有咎自陳曰首又有韻)收(獲也増韻獲多又歛也易井収勿幕又尤韻)○胄(直又切次
商濁音説文□𦙍也从肉由聲徐按尚書教胄子廣韻胄子國子也增韻裔也又系也嗣也集韻或作伷亦作□)
冑(説文□兜䥐从冃由聲徐曰介冑字从冃冃音冒或作□亦書作䩜荀子䩜帶劍書正義云古之甲冑皆用
犀兕未有用鐡者而兜鎧之字皆从金盖後世始用鐵也○毛氏曰冑與胄子之胄不同經典多混之傳冩誤也)
宙(説文舟輿所極覆从宀由聲徐按淮南子往古來今曰胄凡天地之居萬物猶室居之遷貿而不覺)紬
(博雅集也一曰緒也史記紬金匱玉室之書注綴集也又尤韻)籒(説文讀書也从竹㩅聲引春秋傳卜籒徐曰諷
誦書也卜籒謂讀卦爻辭也又史籒周宣王時太史名作大篆故稱籒文)酎(説文三重醇酒从酉時省明堂月令
曰孟秋天子飲酎徐按左傳見於嘗酎西京雜説漢制嘗以正月作酒八月乃熟以獻宗廟張晏曰酎之言醇也杜預曰
酒之新熟重者為酎)繇(占辭謂卦兆辭也古作籒顔師古曰左傳始作繇前文紀注占謂其繇本作籒字)○
糅(女救切次商次濁音説文雜飰也本作粈从米丑聲徐按史記多言漢粈之霸道也今文作糅廣韻雜也今謂
異色物相集曰糅史屈原𫝊同糅玉石前劉向𫝊邪正雜糅忠佞並進)狃(習也廣韻又就也○又有韻)○
授(承呪切次商次濁音説文予也从手受聲廣韻付也又姓出姓苑集韻或作□唐武后改作□○又有韻)
綬(韍維也詳見有韻注廣韻又綵衣貌又周禮司几筵注疏綬是薄帔有文章而狹)壽(久也詳見有韻
注○禮韻許二韻同押)售(説文賣去手也引詩賈用不售又償也詩注物貴則其售賈貴或作讎漢志収不讎
揚子欲讎偽者必假真詩無言不讎有兩音又尤韻)○幼(伊謬切羽次清次音説文少也从幺从力徐曰㑹意
禮記曲禮人生十年曰幼○从力从刀誤)○詬(許候切羽次清音説文謑詬恥也从言后聲廣韻又怒也増韻
又詈也又巧言也前賈誼𫝊集詬亡節顔曰無志分也或作訽左傳昭二十年余不忍其訽又崔駰逹㫖數冒訽以干進
並恥也)怐(怐愗愚也集韻或作佝○毛氏韻増)蔲(豆蔲草實生交趾唐杜牧詩豆蔲梢頭二月春)
鱟(海中介蟲山海經形如恵文青黒色十二足悉在腹下長五六尺似蟹雌常負雄漁者取之必得其雙子如麻
子南人以為醬爾雅翼云亦如便面過海輙相負於昔髙尺餘如帆乘風遊行今鱟背有骨髙七八寸如石珊瑚俗呼鱟
帆又其衆如􁇌筏名鱟􁇌善侯風故其音如候其相負雖風濤終不解故號鱟媚失雄則不能獨活○毛氏韻増)
吼(厚怒也又聲也又厚韻)○候(胡茂切羽濁次音説文伺望也本作候从人矦聲今文書作候徐曰
候守疆吏也周禮郊有候館國語候不在疆廣韻伺候也増韻待也又氣候也證候也又姓周禮有候人其後氏焉○俗
作候非)堠(記里堡廣韻今封堠也韓文有路旁堠詩○毛氏韻増)鍭(爾雅金鏃箭羽鄭云鍭猶
候也候物而射之㦯作翭禮記喪禮鯸矢一乗又侯韻)后(君也又皇后天子之妃白虎通云天子之配至尊故稱后
商之前皆稱妃周始立后正嫡曰王后秦曰皇后漢祖母稱太皇太后母稱皇太后又古謂官長曰后后稷是也又見厚
韻注○舊韻許通押)逅(説文邂逅相遇也从辵后聲詩邂逅相遇増韻不期而㑹曰邂逅)詬(博雅詬罵
又見本韻許候切注)郈(魯叔孫氏邑名在東平無鹽縣或作□又厚韻)後(詩傳相導前後曰先後又方言
娣姒曰先後又厚韻○毛氏曰此後于人不敢先而後之先此而後彼之後也如論語顔淵後老子自後者人先之左傳
魯以周班後鄭孟子後其君後長者董仲舒傳先詐力後仁義之類是也)○狖(余敕切羽濁音獸似猨卬鼻長
尾本作貁从豸穴聲揚雄反離騷蝯貁擬而不敢下或作狖蒼頡書狖似貍搏鼠集韻或作□○毛氏曰案鼠屬善旋鼬
也説文誤以為狖監韻註亦誤今正)柚(説文條也似橙而酢从木由聲引書厥包橘柚陸佃云秦風有條者是也
柚皮苦橙皮甘書注大曰橘小曰柚吕氏春秋果之美者有雲夢之橘柚或作㒡列子吳楚之國有大木焉其名為櫾實
丹而味酸食其皮汁已憤厥之疾注引山海經荆山多橘柚)鼬(説文如鼦赤黄色尾大食鼠者从䑕由聲韓文
詩倐閃雜鼯鼬注野䑕善登木陸佃云似貂俗謂䑕狼一名鼪集韻或作□○毛氏曰此即䑕屬善旋者○毛氏韻増)
猶(獸名如麂善登木多疑慮史記髙后紀猶豫未决索隠曰猿類卬鼻長尾性多疑案狐性多疑度河而聼水聲
老子猶乎冬涉川則是狐類也一曰隴西謂犬子為猶又尤韻○毛氏韻増)槱(説文積火燎之从木从火酉聲
引詩薪之槱之周禮以槱燎祠司中司命徐曰槱燎祭名也或作□説文柴祭天神又見有韻注詩薪之槱之讀上聲)
褎(盛飾貌詩褎如充耳又實種實褎注毛云長也詩詁云禾盛貌前董仲舒褎然為舉首注盛服貌)蜼
(字林獸似獼猴鼻露向上尾長四五尺有歧雨則自縣于樹以尾塞鼻集韻或作□猚又㫖至韻)哨(不正也禮
記投壺枉矢哨壺又以救切又宵笑韻○今增)○澑(力救切半徵商音説文水出鬱林从水畱聲廣韻又水澑
水垂下也通作霤漢枚乗𫝊泰山之霤穿石)􁇲(説文屋流水也从雨留聲徐曰屋簷滴雨為霤通作溜)
□(説文中庭也从广畱聲徐曰屋霤其地謂之廇通作霤儀禮有東霤又有門内霤中霤中宫神名古者室有複
穴皆開其上以取明雨則霤之後因名室之中庭為中霤以其居中故為土神杜預曰土正曰句龍在家則主中霤在野
則為社左傳士季入諫三進及霤)癅(赤癅○平水韻増)□(説文飯氣蒸也从食畱聲爾雅饙餾飪也
孫炎曰蒸之曰饙均之曰□郭璞曰饙熟曰餾)璢(瓦器堯舜飯土塯通作澑○毛氏韻増)□(逗□不進
貌又尤韻毛氏韻増)○畱(本作□□□行相待也今作宿畱史武紀宿畱海上注師古曰謂有所須待也先就
力就切増韻躊躇停待貌又濡滯也孟子退而有去志注宿留也又伺便也莊子執彈而留之又停留也後來厯傳此誠
聖思所宜宿留也又尤韻)飂(髙風又風聲又國名左傳昔有飂叔安又蕭尤韻○毛氏韻増)漻(清貌又尤
韻○毛氏韻増)鷚(雉子文選吳都賦翳薈無□鷚○毛氏韻増)勠(併力也或作戮又蕭尤屋韻○毛氏
韻増)廖(説文人姓周文王子伯廖之後後漢有廖湛前地理志南陽湖陽故廖國今俗音料非師古注力救切○
今増○増韻増入笑韻誤)□(地名左傳予之石□與囷□字不同俗混作□禮韻又效韻誤○今正)○
輮(如又切半徴商音説文車軔也从車柔聲徐曰車輪外冂木一曰牙一曰渠又尤韻)鞣(柔革也韓文曹
成王碑大鞣長平又尤韻○毛氏韻増)揉(順也詩揉此萬邦汝又切又尤韻本韻)楺(木名○平水韻
増)糅(雜也又雜飯詳見本韻女救切)蹂(踐也又尤有韻)肉(錢璧之體禮記寛裕肉好之音方氏
曰璧外謂之肉内謂之好考工記注有二音樂書云肉倍好者璧好倍肉者瑗肉環如一旋而不窮者環肉好之音旋而
不可窮者也輔氏曰肉好猶俗言美滿也増韻肥也○禮韻續降○已上屬救字母韻)○齅(許救切羽次清
音説文以鼻就臭也臭亦聲徐曰㑹意増韻鼻收氣也或作嗅前叙傳不齅驕君之餌注師古曰古嗅字亦作臭荀子臭
之而無嗛于鼻又曰三臭之不食也注謂歆其氣)嘼(説文□㹌也本作萬象耳頭足内地之形或作嘼獸可
畜者六嘼牛馬羊犬豕雞飬之曰嘼用之曰牲禮記禮運龍以為嘼或作畜周禮六畜左傳宣四年畜老猶憚殺之前尹
翁歸傳掌畜官集韻又作傗○已上屬齅字母韻)○冓(居候切角清音説文□交積材也象對交之形又
數也十秭曰冓又邑名又中冓宫中構結深宻之處漢梁王共傳注應劭曰中冓材構在堂中顔曰舍之交積材木盖閫
内隐奥處)構(説文盖也从木冓聲徐曰凡盖皆名也廣韻架也合也詩我日構禍注合集也又成也亂也一曰屋
椽也又木名或从手非是)購(説文以財有所求也从貝購聲徐曰購遘遇也未遇之人也漢法購書廣韻購贖又
以財相賕曰購廣韻償之也漢髙紀購求布千金)媾(説文重婚也从女購聲引易匪宼婚媾左傳如舊婚媾注
婦之父曰婚重婚曰購又詩不遂其媾注毛云厚也又合也易求婚媾往吉无不利注王云求與好合往必見納又和也
○史甘茂傳與魏講罷兵讀曰媾)遘(説文遇也从辵遘聲徐曰遘猶結構也理當相對)覯(説文遇見
也从見冓聲詩亦既見止亦既覯止詩詁云汎見曰見接見曰覯)詬(説文謑詬耻也从言后聲徐按左傳吾不
忍其詬又詈也或作訽又本韻)姤(易卦名遇也隂陽相遇也廣韻又偶也)句(拘也廣韻句當又姓華陽
國志云王平句扶張翼廖化並為大將軍時人曰前有王句後有張廖)雊(説文雊雉鳴也雷始動雉鳴而雊其
頚从佳句句亦聲徐按禮記月令雉始雊又前地理志上谷郡雊瞀或作呴史殷紀飛雉登鼎耳而雊集韻亦作㗕鴝)
鷇(字林鳥子生哺者注見本韻丘候切)㝅(説文乳也从子㝅聲徐曰楚人謂乳為㝅故名子文曰㝅於菟
通作豰一曰㝅瞀也)彀(説文張弩也从弓彀聲徐曰漢金吾彀騎騎執弓矢也詩詁云引滿也漢文紀士彀弓矢
持滿孟子羿之教人射必志於彀通作句詩行葦敦弓既句讀與彀同)穀(禄也語學不至于穀又善也又屋韻)
○寇(丘候切角次清音説文暴也从攴完當其完聚而欲寇之也廣韻鈔也増韻仇也賊也書寇賊注羣行攻
刧曰寇殺人曰賊又方言凡物盛多謂之寇郭璞曰今江東有小鳬其多無數俗謂之寇○歐陽氏曰从完俗作□非)
滱(説文水起北地靈丘東入河从水寇聲滱水即􁰄夷水并州川前地理志在代郡又恒水東入于滱○今増)
扣(説文擊也本作敂从攴句聲徐按周禮敂關字如此今文作扣通作叩論語以杖叩其脛又厚韻)鷇
(説文鳥子生哺者从鳥􁄟聲莊子其以為異于鷇音注韋昭引東方朔傳哺而活者為鷇生自啄者曰雛杜朝享太清宫
賦聖人以百年為鶉鷇集韻或作□○亦書作□)叩(以手至首也九拜有叩首又問也又發也叩其兩端而竭
焉集韻或作噭○毛氏韻增)溝(荀子愚陋溝瞀注無知也又本韻○今增)○偶(牛遘切角次濁音○
不期也増韻適然也又匹也又雙也又有韻○毛氏韻増)○鬬(丁候切徴清音説文□遇也从門从斲門兩
士相對兵仗在後象鬬之形廣韻競也又姓左傳楚大夫鬬伯比之後○毛氏曰今訛从門廣韻凡从鬥者今與門户字
同法當作鬥復古編云从鬥斲遇也从􁎫作鬪非是)􁀺(尾星名廣韻龍尾星又謂之豝文選張衡東京賦日月㑹
于龍􁀺○从豖从尨監韻从豕誤)○透(他候切徴次清音説文跳也過也从辵秀聲増韻又徹也通也)○
豆(大透切徴次清音説文□古食肉器也从口象形徐曰周禮旊人為簋實一觳崇尺厚半寸豆實三而成觳又
一豆酒當一升一豆肉一豆酒中人之食也又四升曰豆周禮醢人掌四豆之實注實容四升或作梪書執豆籩注从木
詩于豆于豋注毛云本曰豆瓦曰登豆薦葅醢登大羮也集韻亦从竹作䇺古文作□徐曰象形又姓)荳(菽也
物理論云菽者衆豆之名又荳蔲通作豆○平水韻増)餖(飣也韓文南山詩肴核分飣餖○毛氏韻増)
脰(説文項也从肉豆聲)逗(説文止也从辵豆聲廣韻逗遛又徃也兵法行而逗遛畏懦者斬名曰逗撓漢
書音義曲行避敵曰逗前韓安國傳逗撓當斬帥古曰逗謂畱止撓屈弱也集韻或作投唐盧潘辨合肥文西投于淮相
逗合也杜詩逺投錦江波)竇(説文空也从穴賣聲徐曰水溝口也周禮宫中之竇其崇三尺廣韻穴也水竇也又
姓風俗通夏帝相遭有窮氏之難后緍方娠逃出自竇而生少康集韻或作□通作瀆左傳襄三十年伯有自墓門之瀆
入)窬(鑿垣曰窬又虞韻○平水韻增)瀆(句瀆宋地名史齊世家句瀆之山又屋韻○今増)讀
(誦書也周禮鄭司農讀必絶之徐邈音豆増韻句讀凡經書成文語絶處謂之句語未絶而㸃分之以便誦咏謂之讀今
秘書校書式凡句絶則㸃于字之旁讀分則㸃于字之中間通作投文選馬融長笛賦察度于句投或作□又屋韻毛氏
韻増)酘(字林黑醢也廣韻重釀酒通作投)○耨(乃豆切徴次濁音説文薅器也本作槈从木辱聲今
文作耨五經文字云經典相承从耒故不可改孟子深耕易耨纂文曰耨如鏟柄長三尺刃廣二寸以刺地除草吕氏春
秋耨柄尺其長六寸所以間稼字詁云頭長六寸柄長六尺以芸田也世本垂作耨或作鎒莊子銚鎒於是乎始脩又屋
韻)譳(䛠譳不能言也韓文南山詩後鈍嗔䛠譳○今増)檽(構檽木名皮可染後潛夫論江南檽梓以
為棺槨○今增)○奏(則候切商清音説文□進也从□从収从􁁉􁁉上進之義本作□𨽻作奏一曰簡類晉
法召王公以一尺奏王公以下用一尺􁎴又節奏音樂作止髙下緩急之度詩矇瞍奏公集註嚴氏曰樂一更端曰奏故
九成謂之九奏)走(疾趨也孟子獸之走壙項籍𫝊漢軍皆南走山又驅而走之也漢書走章耶走狗走珠之類是
也又有韻)○湊(千候切商次清音説文水上人所㑹从水奏聲廣韻水㑹増韻聚也又趣也漢成帝帥羣臣横
大河湊汾隂又題湊禮記檀弓柏槨以端長六尺注題湊也題頭也胡氏曰以柏本黄心致累棺外謂之黄腸木頭皆内
向謂之題湊)輳(輻共轂也通作湊前賈誼傳輻湊並進史記張儀傳四通輻湊亦作奏前王莽傳四海輻奏)
楱(小橘出武陵前相如賦黄甘橙楱張景陽七命漢臯之楱○毛氏韻増)腠(膚理也)蔟
(太蔟正月律名萬物始大湊地而出一曰蠶蓐漢律厯志注奏也言陽氣大奏地而𤼵物集韻或作族)○潄
(先奏切商次清次音蕩口也禮記内則雞初鳴咸盥潄廣韻又滌也公羊傳莊三十一年臨民之所潄浣也注無垢加功
曰潄去垢曰浣又手曰潄取里語斗潄也足曰澣又本韻)𠻳(欬也周禮注上氣逆喘疏云冬時陽氣起惟土沴水
以土壅水其氣不通故有𠻳上氣疾集韻或作□亦亦敕○毛氏韻増)嗾(説文使犬聲引春秋左傳公嗾夫獒
又有韻)謏(私詈也廣韻諵謏怒言又篠屋韻○毛氏韻增)○縐(側救切次商清音説文絺之細也一
曰蹴也从糸芻聲詩䝉彼縐絺絺之靡者為縐箋云蹙蹙者又縮也)皺(皵也廣韻面皺増韻又眉攢○毛氏韻増)
甃(説文井甓也从瓦秋聲又易井甃无咎注結砌也馬云為瓦裏下逹上莊子缺甃之涯)○䔏(初救
切次商次清音説文草貌从艸造聲徐曰草相次也)簉(倅也左傳僖子使平薳氏之簉又齊飛順疾也唐書簉羽
鵷鷺)○瘦(所救切次商次清次音説文□臛也本作􁄢　从疒叜聲今文作瘦増韻瘦瘠也詩箋或作膄)○
驟(鉏敕切次商濁音説文馬行疾也从馬聚聲詩載驟駸駸注走曰馳不馳而小疾曰驟或作騶周禮車驅而騶)
僽(僝僽○平水韻增)○漚(於侯切羽清音説文久漬也从水區聲徐按春秋左傳曰鄫人之漚菅者
周禮考工記㡛氏漚絲注漸也楚曰漚齊曰涹又詩可以漚麻注柔也謂漸漬使柔韌也或作渥周禮渥淳其帛注與漚
同)○屚(郎豆切半徴商音説文屋穿水入也从雨在尸下尸屋也徐曰㑹意又句屚縣名漢地理志交趾有
句屚縣通作漏詩尚不媿于屋漏詩詁云謂屋有漏而天見之寜無愧乎公羊傳成三年注孫氏曰當至之日光所漏入
也又杜詩逺慚句漏令○毛氏韻増舊附漏字今各出)漏(詩文以銅受水刻節晝夜百節亦取漏下之義从水
屚聲一曰泄也易甕敝漏又滲漏又竅也廣韻禹耳三漏又爾雅室西壮隅謂之屋漏)鏤(説文剛鐵可以刻鏤
从金婁聲引夏書梁州貢鏤金也書注孔曰剛鐵曰鏤又㓮刻也又姓又虞韻)嶁(岣嶁謂之衡山韓文岣嶁山尖
神禹碑○今増)僂(僂佝短醜又虞麌遇韻○毛氏韻増)瘻(説文頭腫也一曰久創柳文捕蛇者説可以已
大風拘孿瘻癘○今增)□(説文阸狹也从􁂅㔷聲廣韻疎惡也增韻又鄙惡荀子少見曰陋○毛氏曰从匚从
丙匚音徯藏也當作㔷監本从□誤今正○已上屬冓字母韻)○戊(莫候切宫次濁音説文戊中宫也象六甲
五龍相拘絞也戊承丁象人脅也徐曰五土無定居主在中往来不相越故曰拘絞人脅亦相任也在中土象漢志豐茂
于戊爾雅嵗在戊曰著雍月在戊曰厲戊在中極鉤陳之位兵衛之象故从戈从左戾戊土寄于戌故加一則為戌詩吉
日維戊剛日也)茂(説文草木盛貌从艸戊聲通作楙前鼂錯傳夏以長楙律厯志長大楙盛)楙(爾雅楙木
𤓰實如小𤓰味酢可食)懋(説文勉也从心楙聲引書惟時懋哉書懋遷有無注勸勉也美也通作楙前食貨志
師古注言勸勉天下遷易有無亦通作茂左傳茂哉茂哉)瞀(説文低目謹視也从目楙聲一曰目不明也莊子余
適有瞀病通作貿禮記貿貿然)霿(瞉霿鄙吝也又區霿無識者集韻或作愗敄□□)袤(説文衣帶以上
从衣矛聲一曰南北曰袤東西曰廣又長也)貿(説文□易財也从貝丣聲今作貿徐曰貿猶亂也交互之義
詩抱布貿絲○本从丣當作卯監韻作貿誤今正)鄮(説文㑹稽縣从邑鄮聲又姓出姓苑○今增)姆
(説文女師也本作娒省作姆徐按春秋左傳曰伯姬侍姆莫透切韓文女拏墓銘姆音茂又媎韻)○富(方副
切次宫清音説文備也从宀畐聲徐曰富潤屋也廣韻豐於財也一曰厚也又禮記祭義殷人貴富注臣能世禄曰富又
史記富於春秋謂年㓜齒歴方久又姓左傳周大夫富辰或省作冨前鼂錯傳人情莫不欲富○按説文富福務切今禮
韻但宥韻收入)鍑(前匈奴傳鬴鍑薪炭音富)○副(敷救切次宫次清音貳也廣韻佐也稱也又后夫人
首飾詩副筓六珈注首飾也編髪為之詩詁云婦人之副可以當男子之冕今人謂之翟髻疏云祭服首飾副之言覆所
以覆首其遺象若今步揺集韻或作㽬)福(蔵也史記龜策傳邦福重龜音副又屋韻○今増)覆(説文
覂也从西復聲一曰葢也徐曰葢覆也芳富切禮記檀弓見若覆夏屋者矣注覆茨瓦也又本韻屋韻)仆(頓也
廣韻前倒又遇徳韻○已上屬戊字母韻)○復(扶富切次宫濁音又也増韻再也詩復㑹諸侯於東都天下喜
於王化復行復受天命之類是也或作複又屋韻○歐陽氏曰此復又之復非仄復之復)覆(伏兵曰覆)伏
(鳥抱子又屋韻○已上屬復字母韻)

　　二十七(沁獨用)

　　禁(居䕃切角清音説文吉凶之忌从示林聲廣韻制也謹也止也又天子所居曰禁蔡邕曰漢制天子所居
門閤有禁非侍御之臣不得妄入行道豹尾中亦曰禁中避元后父名改曰省中又酒器也禮記天子之尊廢禁注疏禁
者不用舟以承之也玉藻士用禁注名禁者因為酒戒又姓姓苑云呉興人又侵韻)僸(北夷之樂名又仰也前相
如賦僸祲尋而髙縱張揖曰僸卬也又晉摯虞思逰賦後僸僸而方馳注仰頭也通作禁周禮四夷之樂北方曰禁孝經
鉤布决東夷之樂曰靺持矛助時生南夷曰任持弓助時飬西夷曰侏離持鉞助時殺北夷曰禁持楯助時藏或作伶文
選西都賦伶侏兜離)○噤(臣禁切角濁音説文閉也从口禁聲増韻寒厥口閉也或作􁝓韓文同宿聨句巧言
千皆􁝓又寢韻○平水韻􁝓字别出)凚(寒凚也又寢韻○毛氏韻増)紟(紟帯禮記少儀甲不組縢
注謂以組飾之及紟帯也結也又衣系増韻又單被禮記絞紟或作衿左傳衿甲面縛注不解甲也昏義母戒施衿結悦
繋佩帯也○禮韻續降其鴆切作衿今正)○吟(宜禁切角次濁音長詠也韓文同宿聫句白鶴相呌吟音去聲
又史記淮隂侯傳雖有舜禹之智吟而不言又侵寝韻○毛氏韻増)○浸(子鴆切商清音漬也増韻涵也沈也
澤之總名也又漸也易臨剛浸而長楊子浸以光大或作湛禮記内則湛諸美酒亦作寖前董䇿寖明寖昌又作寖張安
世傳為大司馬寖恐師古曰寖益也又作􁏳劉向傳灾異􁏳甚又作寑史記佞倖傳久之寑與中人亂又作􁦖史記河渠
有餘則用溉􁦖通作濅王吉𫝊恩愛濅薄注古浸字)濅(説文水出魏郡武安東北入呼沱水从水□聲)祲
(説文精氣感祥也从示□聲引左傳吾見赤黒之祲又日旁氣師古曰祲謂隂陽氣相浸漸以成災祥李竒曰祲氣也言
天人精氣相動也又侵韻)鋟(刻傷也又寢韻)○沁(七鴆切商次清音説文水出上黨羊頭山東南入河
从水心漢書注出井陘東山海經云謁戾之山沁水出焉今澤州沁河因水名之今有沁水縣通志一名少水韓文義泉
雖至近盜索不敢沁注北人以物探水為沁又小飲也)伈(恐也韓文鱷魚又伈伈俔俔恐懼貌○今増)○
枕(職任切次商清音臥首據物也論語曲肱而枕之易險且枕注鄭云木在首曰枕王弼云枕卧而不安之謂也
又寢韻)針(縫也刺也集韻或作□○又侵韻○毛氏韻増)揕(知鴆切音與枕同擊也廣韻擬擊也史記
右手揕其胸)○闖(丑禁切次商次清音説文馬出門貌从馬在門中徐按春秋公羊傳左右舉大櫜而至開
之闖然則公子揚生也韓文同宿聫句儒門雖大唘姦首不敢闖皆以窺覘為義)䜟(楚禁切音與闖同説文騐
也从言韯聲徐曰凡䜟緯皆言將來之驗也釋名纎也其義纎微廣韻䜟書増韻符䜟)○深(式禁切次商次
清次音度深曰深廣韻不淺也増韻深淺之度曰深又侵韻周禮地官以土圭測土深輪人量其鑿深並尺鴆切)
諗(字林念也増韻謀也告也相思念也又寢韻)○鴆(直禁切次商濁音毒鳥也从鳥冘聲廣志云大
如鴞紫緑色有毒頸長七八寸食蛇蝮雄名運目雌名隂諧以其毛歴飲食則殺人一云黑身赤目集韻或作䧵)
酖(酒有鴆毒左傳宴安酖毒○毛氏韻増禮韻續降與鴆同今正)沈(沒也左傳蔡侯至而沈増韻又投物
水中也或作沉亦作湛禮記湛諸美酒有兩音又覃寢韻○禮韻續降)○賃(女禁切次商次濁音説文庸也
从貝任聲徐曰庸功也為功庸以求食也廣韻傭貨也借也増韻僦也集韻或作任)○甚(時鴆切次商次濁次
音過也廣韻太過増韻劇過也尤也深也古作□又寝韻舊與二韻通押)○䕃(扵禁切羽清音説文草隂也从
艸隂徐曰草所庇也入隂景曰䕃左傳趙孟視䕃唐書桑䕃未徙而大功立荀子木成䕃而衆鳥息焉集韻或作䔒亦作
廕左傳本根無所庇廕通作隂詩既之隂女桑柔注庇隂○左傳鹿死不擇音杜曰所休䕃之處古字借用)隂
(瘞藏也禮記隂為墅禮韻續降増韻附䕃字)□(心中病○平水韻増)喑(方言泣無聲謂之喑増韻泣不
止又聚氣貌莊子喑醷物也又聲也韓文同宿聫句白鶴呌相喑謂鳴相應也又史記淮隂侯傳喑啞叱咤於禁切又侵
韻○毛氏韻増)窨(説文地室也从穴音聲徐曰今謂地窖藏酒為窨後光紀蠶室注窨室也○今増)飲
(歠也一曰度聲曰飲増韻以飲飲之又寝韻)○臨(力鴆切半徴商音哭也師古曰衆哭曰臨増韻喪哭論語
臨喪不哀禮記臨喪則必有哀色周禮王弔臨注以尊適卑曰臨又偏向也又侵韻○張氏補遺)○妊(如鴆
切半商徵音説文孕也从女壬聲廣韻妊身懐孕也或作􁥗後伏后紀以貴人有􁥗通作任漢鄒陽傳注應劭曰紂刳任
者觀其胎産趙婕妤傳任身十四月乃生)紝(説文絡縷也从糸壬聲廣韻織縷増韻機縷或作絍韓文詩雙繭抽
作絍亦作䋕又侵韻)袵(衣衿也集韻或作袵亦書作□又侵寝韻)任(克也又用也又所負也論語仁以為
己任又詩仲氏任只注鄭云以恩相親信周禮任恤詩詁云忠言可托又侵韻)鵀(戴鵀鳥名○已上屬禁字母韻)
○譖(側廕切次商清音説文愬也从言朁聲誣告之也譖者簪也若簮之著物切至也廣韻讒也毁也旁入曰
譖又㮇韻)僭(數也又侵㮇韻)○滲(所禁切次商次清次音説文下漉也徐按封禪書滋液滲漉)
罧(積柴水中以取魚郭璞曰今之作罧者積柴木水中魚得寒入其裏藏隠因以薄圍捕取或作滲爾雅槮謂之
涔集韻亦作□又侵寢感韻○已上屬譖字母韻)

　　二十八(勘與闞通)

　　紺(古暗切角清音説文帛深青揚赤色从糸甘聲釋名含也謂青而含赤色也)灨(水名一曰邑名
在豫章縣名記云章貢二水合流因其地立縣便以為名或省作贛亦作贑又州名隋置䖍明又為南康郡宋改贑州又
感送韻○案廣韻□字云縣名在南康郡别出淦字云新淦縣在豫章今臨江軍與贑州不同當從廣韻禮韻亦作淦誤
今正)淦(説文水入船中也从水淦聲一曰泥也徐按漢書淦水出豫章新淦西入湖溝或作汵○毛氏韻増)○
勘(苦紺切角次清音校也増韻又鞫囚也)䘓(説文羊血凝也从血臽聲徐按陶氏本草注云宋時太官
作䘓削藕皮落其中血不凝知藕之散血然則䘓血羮也或作䀍○今増)轗(轗軻坎壈也又感韻○毛氏韻増)
闞(苦濫切音與勘同説文望也从門感聲一曰邑名在魯又姓左傳齊大夫闞止又敢豏鐙韻)瞰(視也
漢書注俯視曰瞰或作矙孟子陽貨注音勘○禮韻矙字别出今附)○擔(都濫切徴清音負也増韻又所
負也孟子嘗息肩弛擔于濟代之間或作檐史記虞卿𫝊躡屩檐簦亦作儋前漢書漿千儋注一儋兩罌人儋之也蒯通
𫝊注師古曰儋者負儋也集韻又作□又談韻)甔(甔石小甖也通作儋前蒯通𫝊守儋石之祿應劭注受二斛揚
雄𫝊家無儋石之儲亦通作檐揚子吾見檐石矣後明帝紀生者無儋石之儲又談韻)○探(他紺切徴次清
音説文探也本作撢从手覃聲今作探廣韻探取也増韻嘗也試也取也伺也索也又覃韻舊韻許二韻通押平水韻撢
字别出)黮(黮闇不明貌莊子人固受其黮闇又咸寢韻○毛氏韻増)憛(博雅思也一曰悇憛憂惑也一
曰惶遽也後馮衍顯志賦終悇憛而洞疑注楚辭心悇憛又懐惑又廣蒼云禍福未定集韻或作㤾○今増)賧
(吐濫切音與探同夷人以財贖罪也集韻亦作倓又談感敢韻)○憺(徒濫切徴濁音動也漢書威稜憺乎鄰國
一曰安也廣韻恬静也或作惔莊子恬惔無為史記秦紀未能恬淡集韻亦作倓通作澹前賈誼傳澹乎若深淵之靚楊
雄傳海内澹然安也亦通作淡莊子恬淡道徳之至又㳺心於淡合氣於漠又敢韻)澹(説文水摇也从水詹聲一
曰澹林東胡名又敢鑑韻)淡(薄也淡濃之對又敢琰韻)䆱(䆾䆦不平平水韻増)□(竹名○平水韻
増)□(無味也○平水韻增)霮(霮䨴雲貌平水韻増)○啗(説文食也从口臽聲或作嚪史記樂
毅傳令趙嚪秦注與啗同亦作餤趙世家故以齊餤天下亦作啖漢王吉傳取棗以啖吉又作噉韓文答張籍詩初味猶
噉蔗)○參(七紺切商次清音鼓曲也又參鼔也或作摻後禰衡傳為漁陽摻檛又鹽咸豏韻)儳(參雜
也禮記母儳言有兩音又咸陷闞韻○毛氏韻増)○三(蘇暫切商次清次音參之也論語三省三思三復禮
記朝於王季日三易再三凟左傳三鼓皆平去二音又覃談韻○禮韻續降)○暫(昨濫切商濁音説文不久
也从日斬聲左傳婦人暫而免諸國注暫猶卒也通作蹔)鏨(説文小鑿也从金鏨聲廣韻鑴石也○今増)○
暗(烏紺切羽清音説文日無光也从日音聲廣韻又黙也深也不明也或作晻漢元紀三光晻昧通作闇禮記闇
而日章史記律書闇于大較越世家愚者闇成事)闇(㝠也又門閉也○平水韻増)菴(菴靄文選三都
賦茂八區而菴藹注菴藹猶翳薈也又覃感韻○毛氏韻増)○憾(胡紺切羽濁音恨也禮記中庸天地之大
人猶有所憾或省作感左傳于蔡為感漢張安世傳何感而上印歸邸又感韻)琀(説文送死口中玉也从玉含含
亦聲賵賻琀襚皆贈喪之物珠玉曰琀一曰天子以珠諸侯以玉大夫以璧士以貝或作含周禮典端共含玉注含玉拄
左右顄及在口中者禮記含者執璧將命則是其制璧形而小耳又曰飯用米貝謂貝形如米者左傳口實曰含通作唅
晉皇甫謐傳殯琀之物)唅(博雅唵也一曰哺也通作含莊子含哺而逰)莟(莟萏心欲秀也又花蘂○
平水韻増)○濫(盧瞰切半徵商音説文汜也从水監聲徐按家語江出㟭山原可濫觴泛觴也一曰濡上及下
也一曰清也廣韻又叨濫也増韻水延漫也淫也及虀漿之屬禮記内則醷濫注濫以諸和水方言紀莒之間名諸為監
乾桃乾梅皆曰諸又俗器莊子同濫而俗集韻或作灠又敢韻)□(説文泛齊行酒也
○平水韻増)懢(貪也○平水韻増)嚂(食貌○平水韻増)䌫(維舟絙○監本從覽誤)覽(視也又敢韻漢韋孟詩曽
不斯覽師古合韻音濫○毛氏韻増○已上屬紺字母韻)

　　二十九(豔與掭釅通)

　　劎(居欠切角清音説文人所帶兵也从刀僉聲釋名檢也所以防檢非常也廣雅曰龍泉太阿干將鏌釾㫁
蛇魚膓純鈎燕支葵偷蜀鏤干隊棠谿黒陽巨闕辟閭並劔名古今注吳大皇帝寶劍六白虹紫電辟邪流星青𠖇百里
列子云孔周三劎含光承影霄陳管子昔葛天盧之山發而出金蚩尤受而制之以為劍鎧此劍之始也漢儀諸臣帶劍
至殿階解劍晉世始代之以木又挾也禮記曲禮負劍注挾之于旁又州名唐改始州曰劍州今隆慶府籀文作劔俗作
釰非)兼(并也又添韻○毛氏韻増)○欠(去劒切角次清音説文□張口氣悟也象氣從人上出之形
徐曰人欠去也悟解也氣擁滯欠去而解也又欠伸禮記曲禮注疏志疲則欠體疲則伸一曰不足也増韻今借為欠少
字集韻或作㐸古作□)欦(丘驗切音與欠同厓間也集韻厓下也)○釅(凝窆切角次濁音舊韻魚
窆切説文酢漿本作醶从酉僉今作釅廣韻酒醋味厚也増韻醲也)驗(説文馬名从馬僉聲徐曰今亦曰效也廣
韻證也徴也増韻又考視也)噞(字林噞喁魚口出水貌韓文喜侯喜至詩諷詠口喁噞文選魏都賦抗旍則威
噞秋霜又鹽琰韻○毛氏韻増)○坫(都念切徵清音説文屏也从土占聲一曰反爵亢圭處以圭為之在兩楹
間近南儀禮有東坫西坫在堂隅)玷(玉病也増韻又缺也又忝韻)店(停物舍崔豹古今注置也所以
置貨鬻物杜詩野店引山泉○毛氏韻増)墊(説文下也从土墊聲引左傳墊隘徐按尚書下民昏墊又溺也書注
昬瞀墊溺又江名在巴陵集韻或作埝亦作阽又帖韻)○㮇(他念切徵清音説文炊竈木本作栝从木舌聲
徐曰添竈木也今文作㮇廣韻火杖集韻或作柄)忝(厚也又忝韻)餂(鉤取也又添忝韻○毛氏韻増)
○念(奴店切徴次濁音説文□常思也从心　今聲本作念俗作念又姓西魏太守念賢)○窆(陂驗
切宫清音説文□𦵏下棺也从穴乏聲或作封禮記縣封既封)　砭(説文以石刺病也廣韻石針集韻或作􁊮
又鹽韻)○僭(子念切商清音説文假也从人朁聲徐按左傳惟名與器不可以假人是僭也廣韻儗也又差
也侵也詩不僭不濫書民用僭忒古作朁前王子侯表朁差失軌又侵沁韻○毛氏曰俗作僣非僣音鐵)譖(不信
也經典通作僭又沁韻)○塹(七豔切商次清音説文坑也从土塹聲一曰大也廣韻遶城水也増韻坑塹也
或作壍史記秦紀壍河旁漢髙紀深壍而守集韻亦作㟻或書作􁎧史記相如傳隤牆填塹漢陳湯傳穿􁎧)槧
(説文牘樸也从木斬聲謂始削麤樸也論衡云斷木為槧釋名漸也槧版長三尺言漸漸然長也又鹽敢韻)○
占(章艷切次濁清音固有也増韻擅據也著位也又隐度其辭口以授人曰口占漢陳遵口占書吏又隱度户口
來附本業曰自占漢宣帝紀流民自占入萬餘口又鹽韻)○襜(昌艷切次商次清音披衣也集韻或作幨裧)
䪜(韍也増韻蔽膝也通作襜幨)䠨(馬急行○平水韻増)韂(馬障泥也又陷韻)覘(敕豔
切音與襜同窺也廣韻候也或作沾禮記斯沾又鹽韻)○閃(舒瞻切次商次清次音説文闚頭門中也从人
在門中㑹意又琰韻)掞(舒也一曰疾動文選摛藻掞天庭集韻或作㨛)苫(廣韻草履屋又凶禮覆席草又
鹽韻○毛氏韻増)痁(熱瘧唐姚元崇傳崇病痁移告注式贍切又鹽韻○毛氏韻増)○贍(時艷切次
商次濁次音睭也給也集韻或作□亦作儋又作澹荀子物不能澹則必爭前漢志更錢幣以澹用又猶未澹其欲)○
奄(於贍切羽清音精氣閉藏也又周禮奄人劉昌宗讀又鹽琰韻)淹(沒也又鹽韻○毛氏韻増於劍切別
出音同今刪)閹(説文豎也宫中閹閽閉門者也从門奄聲于劍切又鹽韻○今増)弇(鍾形中央寛也
周禮弇聲鬱劉昌宗讀又覃琰韻)○俺(於劍切音與奄同大也○平水韻増)裺(衣寛也○平水韻増)
○豔(以瞻切羽次清音説文□好而美也从豐豐大也盇聲引春秋傳美而艷徐曰容色豐滿也方言美也
宋術晉鄭之間曰豔又曰美色為豔隸作艷或作閻前谷永傳閻妻驕扇日以不臧増韻又㰴羡也通作鹽禮記鹽諸利
注讀為艷使㰴艷也)灩(㶑灩水動貌増韻水滿或作艷又琰韻)燄(説文火行微燄燄也从炎臽聲徐按
尚書無若火始燄燄或作爓亦作焰又作炎漢五行志其氣炎以取之相如傳𫉬耀日月之未光絶炎文選成景炎之炘
炘通作掞前郊祀歌長離前掞光耀明晉灼曰即光炎字亦通作焱唐李光弼傳虜兵焱鋭又琰韻○禮韻本出爓字)
○斂(力驗切半徵商音聚也増韻収也又琰韻)瀲(泛瀲水滿貌一曰水波又琰韻)蘝(草名詩蘝
蔓于野陸疏似括樓葉盛而細子黒又鹽嚴琰韻○毛氏韻増)殮(衣死也廣韻殯殮釋名殮者斂也通作斂記小
斂户内大斂阼階又儀禮死之明日小斂又明日大斂○今増)獫(犬名長喙曰獫詩載獫猲驕短喙曰猲驕又鹽
琰韻)○染(而豔切半徴商音漬色也周禮染人有兩音増韻又汚也又琰韻○已上屬劔字母韻)○
歉(詰念切角次清音説文歉食不滿也又忝韻)傔(傔從使屬唐封常清傳奏傔從三十人○毛氏韻増)
䈴(籠也○平水韻増)○厭(於艷切羽次清次音足也又厭斁也詩葛覃服之無斁注厭也又詩有厭
其傑厭厭其苗注厭然特美也箋云厭厭衆齊等也通作饜前叔孫傳上益饜苦之後章帝曰朕甚饜之又鹽葉韻)
饜(飫也左傳序饜而飫之孟子饜酒肉而後反或作厭書萬年厭于乃徳注飽也亦作懕通作厭禮記曽子問陽
厭隂厭與懕同厭飫神也又鹽韻○賈山傳好善無饜無音孟子不奪不饜左傳貪惏無饜有平去二音舊韻續降饜猒
厭三字訓解不同許於經傳有明音即依本音如無明音即平仄聲通使○毛氏曰三字訓解不同謂厭斁厭禳厭服厭
厭之類當隨出處若訓飽足者平去聲三字並同其間字音獨異如孟子不奪不饜有二音至饜酒肉饜足乃獨去音皆
合通押○案本韻三字各出如厭之為斁饜之為飫猶曰不同如猒字直是省文各出誤矣詳鹽韻注已上屬歉字母韻)

　　三十(陷與鑑梵通)

　　鑑(居懴切角清音説文大盆也从金監聲廣韻鏡也又照也左傳光可以鑑又誡也或書作鑒詩我心匪鍳
殷鍳不逺周禮鑒取明水通作監書人無于水監厥監惟不逺又銜韻)監(臨也廣韻領也又視也詩監觀四方
又周禮邦國立其監注監謂公侯伯子男各監一國禮記王制天子使其大夫為三監又唐官寺監又牧苑亦曰監又鹽
鐵官所治亦曰監○又銜韻)歉(口陷切角次清音喙也○又艷韻)陷(乎韽切羽濁音説文髙下也从
􁂅臽聲一曰陊也廣韻入地隤或作埳通作錎莊子錎沒而下字林云猶陷字也)臽　(説文□小阱也从人在臼
上舂地坎可陷人徐曰若今人作穴以臽虎也會意陷萏啗从此毛氏曰从側人从杵臼之臼與舀字不同舀音由)
㽉(胡懴切音與䧟同博雅瓽𤬪㽉也可以盛氷廣韻大瓮似盆續漢書盗伏于㽉下増韻瓮甀之屬或作􁑟亦作
鑑周禮凌人春治鑑祭祀共冰鑑注鑑如甀大口以盛氷置食物于中以禦温氣)闞(聲也又敢豏闞韻)
濫(浴器莊子同濫而浴又􁨕闞韻○毛氏韻増○已上屬鑑字母韻)○泛(寽梵切次宫清音説文浮
也从水乏聲或作汎通作汜文選陸機賦同朱絃之清氾又腫釅韻)氾(説文濫也从水㔾聲孟子汜濫于中國又
水名漢紀髙祖即位于氾水之陽又汜灑也又凡韻)䀀(博雅盞䀀杯也又凡韻)渢(渢渢中庸聲春秋左
傳渢渢乎徐邈讀又東凡韻)○梵(扶泛切次宫濁音西域種號出浮圖書此云清浄正言寂静又梵唄羌戎
吟聲又東韻)帆(舟幔也廣韻船使風也杜詩浦帆晨初發去聲韓文除官赴闕詩無因帆江水左傳宣十三年
注校斾投衡上使不帆風謂斾之受風若帆之帆風也疏云帆是扇風之名今人船上張布鄣風曰帆或作䑺通作颿又
凡韻)颿(博雅颿颿走也一曰馬疾步也又凡韻)○蘸(莊䧟切次商清音以物沒水也)○懴
(久鑑切次商清音自陳悔也釋典懴悔注懴摩此云請忍謂請前人忍受我懴罪一曰悔過集韻或作䜟○今増)○
釤(所鑒切次商次清次音大鎌也平水増韻)摲(投也芟也禮記有摲而播者或書作㨻又咸韻)○
讒(士監切次商濁音譖也又咸韻)鑱(土具又咸韻○毛氏韻増)○儳(仕䧟切音與讒同輕賤貌
一曰儳互不齊禮記儳焉如不終日廣韻輕言也又參雜也禮記毋儳言朱氏曰謂儳長者之先而言又暫也周禮掌斂
儳布又咸韻左傳鼓儳可也仕銜切)䪌(韀也○平水韻増)賺(直陷切音與讒同廣雅賣也廣韻重買也
又市物失實○平水韻增)詀(被誑也或作譧今増)湛(文陷切音與讒同露貌又澄也又沁韻○毛氏韻増)
○韽(於陷切羽清音下聲也集韻或作□又覃韻○已上屬紺字母韻)


　　古今韻㑹舉要卷二十四

　　欽定四庫全書

　　古今韻㑹舉要巻二十五

　　元　黄公紹　原編

　　熊　忠　舉要

　　入聲

　　一(屋獨用)　　　二(沃與燭通)

　　三(覺獨用)　　　四(質與術節通)

　　五(勿與迄通)　　六(月與沒通)

　　七(曷與末通)　　八(黠與轄通)

　　九(屑與薛通)　　十(藥與鐸通)

　　十一(陌與麥昔通)十二(錫獨用)

　　十三(職與徳通)　十三(緝獨用)

　　十五(合與盍通)　十六(葉與帖業通)

　　十七(洽與狎乏通)

　　禮部韻畧(一千五百九十五字)　　禮韻續降(三十六字)

　　禮韻補遺(十二字)　　　毛氏韻増(三百一十四字)

　　平水韻増(一百六字)　　　今増(一百五十九字)

　　一(屋獨用)

　　榖(古禄切角清音說文□續也百榖之總名也从禾􁄟聲當作穀今經傳省作榖凡从榖之字並同五榖禾麻粟麥豆
周禮疾醫注五榖麻黍稷麥豆即月令五時所食六榖黍稷稻梁麥苽周禮注九榖黍稷秫稻麻大小豆大小麥鄭云九榖無
秫大麥而有梁苽炙轂子云九榖黍稷麻麥稻梁苽大小豆酉陽雜爼九穀黍稷稻梁三豆二米爾雅翼梁者黍稷之總名稻
者溉種之總名菽者衆豆之總名三榖各二十種為六十蔬菓之屬助穀各二十種凡百榖又善也詩榖旦于差注曰朝日也
榖善明也禮記自稱曰不榖注謙稱善也又禄也詩俾爾戩榖注戩福也榖禄也又國名春秋榖伯綏来朝前地理志師古曰今
襄州有榖城縣在筑水之南集韻或从米作糓又厚韻)□(說文楮也从木􁄟聲今省作□詩鶴鳴其下維□注毛云
惡木陸璣云荆揚人謂之□中州人謂之楮殷中宗時桑□共生于朝今江南人績其皮為布又以為紙晉書王羲之制窮萬
□之皮爾雅翼葉有瓣曰楮無曰構陸佃云皮白者□皮斑者楮○毛氏曰論語不志於□與禾榖禄□同義今从木者後人
傳寫之誤)轂(說文輻所凑也从車􁄟聲今省作轂老子曰三十輻共一轂轂者居輪之正中而為輻之所凑也轂徑一
尺有竒長三尺二寸三分其轂之長二在外一在内以置其輻當輻之空謂之藪其内大穿謂之賢其内小穿謂之軹縵轂之
革謂之幬又暢轂長轂也兵車之轂比大車之轂為長左傳宣四年汰輈以貫笠轂注兵車無盖尊者則邉人執笠依轂而立
謂之笠轂集韻古作□)瑴(雙玉注見覺韻訖岳切○平水韻増)􁨼(説文□泉出通川為􁨼从水半見出於口
徐鍇曰指事張揖曰水注川曰溪注溪曰􁨼書注􁨼是兩山間流水之道一曰窮也詩進退維􁨼又養也老子􁨼神不死又爾
雅東風謂之􁨼風詩詀風自􁨼出也疏云􁨼之言榖生長之風也又竹溝曰􁨼曲水詩序追伶倫於解􁨼注解脫也􁨼溝也取
竹之無􁨼節者又姓又本韻沃韻□當作谷俗作谷乞約切○漢王莽傳其夕穀風迅疾師古曰即􁨼風也)哭
(客􁨼切角清音説文□哀聲也从二口从獄省聲徐鍇曰哭聲繁故从二口大聲曰哭細聲有涕曰泣)○禿(他􁨼
切徴次清音說文□無髪也从人上禾象禾粟之形徐鍇曰言禿人髪不纎長若禾稼也又姓祝融後八姓禿居其一又集韻
籀作□歐陽氏曰下从人當作儿作几非)䛢(詆䛢狡猾也一曰相欺詆)鵚(鵚鶖鳥名集韻或作□通作禿○平
水韻增)牘(徒􁨼切徴濁音説文□書版也从片从賣聲徐鍇曰古者為公案也前原渉傳削牘注師古曰木簡也又
樂器周禮笙師舂牘注以竹大五六尺長七尺短者一二尺其端有兩孔髤畫以兩手築地為行節○毛氏曰从□當作賣从
罒非凡从賣之字並同)讀(說文誦書也从言賣聲徐鍇曰讀猶瀆也芳四瀆之引水也又宥韻)讟(說文痛怨
也引春秋傳曰民無怨讟徐鍇曰象衆怨也故从二言又謗也集韻古作㾄)瀆(說文溝也从水賣聲荀子入其央瀆
注中瀆也今人家出水溝一曰邑中溝又爾雅四瀆江河淮濟白虎通中國獨𤼵源而注海其功著大故稱凟也或作竇周禮
宗伯注四竇五嶽之匹)櫝(木名詳見匵字注○平水韻増)匵(說文匱也廣韻函也一曰小棺通作櫝○案前
楊王孫傳窽木為匵師古曰小棺也匵即櫝字論語龜玉毁於櫝中梁平傳龜玉毁匵是匵字通作櫝集韻櫝字注木名一曰
小棺匵字注匱也則以棺匱之義分為兩字平水韻櫝字注函也匱字注匱也則以函匱之義分為兩字韻畧匵字亦作櫝而
又不載木名之櫝今正)犢(說文牛子也从牛賣聲集韻或作□)黷(說文握持垢也从黒賣聲引易再三黷又
蒙也濁也慁也又黝貌選呉都賦林木為之潤黷通作瀆今文易再三瀆)韇(弓矢韇也从革賣聲徐鍇曰韇所以盛弓
矢也又儀禮筮人執筮抽韇注以皮為之蔵筮之器○毛氏韻増)□(說文胎敗也从歺賣聲徐鍇引禮記貽生不□注肉
注肉敗也集韻古作􁏸通作□)嬻(說文媟嬻也从女賣聲廣韻媟嫚也國語陳侯棄其伉儷妃嬪而淫於夏氏不亦嬻
姓矣乎集韻或作䢱○毛氏韻增)瓄(玉器一曰圭名)獨(説文犬相得而鬪也从犬蜀聲羊為羣犬為獨又獸
獨也一曰老而無子曰獨又獸名似猿而大食猨猨性羣獨性特猨鳴三獨鳴一)韣(弓衣又燭韻)髑(說文
髑髏骨也从骨蜀聲集韻或作䫳䫳亦作頊○平水韻増)○卜(博木切宫清音説文卜灼剥龜也象炙龜之形一曰
象龜兆之縱横也春秋元命包古司怪主卜禮記曲禮疏云卜赴也赴来者之心筮開也開筮者之事又與也詩天保君曰卜
爾注毛氏予也又姓孔子弟子卜商古作□徐鍇曰兆有如此者)樸(說文本作㯷从木僕聲徐鍇注作樸詩棫樸注
鄭云白挼相樸屬而生者疏引考工記注云樸屬猶附著堅固貌此言樸者亦謂根株相附著貌韻畧舊注木叢生貌又覺韻
○說文樸棗也徐鍇曰按爾雅方說諸棗而連屬云樸枹則注解者自然以此樸為棗也許慎所引爾雅在張揖以前而今學
官所列及鍇所引是晉郭璞注所以有與許慎不同也○菐从丵上四直几菐之字並同作菐非)轐(說文車伏免也
引周禮加軫與轐焉集韻或作僕)濮(水出東郡濮陽南入鉅野从水僕聲又竹名後哀牢夷傳其竹節相去一尺名
濮竹又州名漢濟隂郡晉置濮陽郡隋置濮州又姓出何氏姓苑)纀(說文裳削幅也从系僕聲爾雅裳削幅謂之纀
郭璞曰削殺其幅深衣之裳集韻或作樸幞)○扑(普木切宫次濁音說文□本作攴小擊也从又卜聲凡从攴者
作攵同今作扑書舜典扑作教刑亦作撲書其猶可撲滅漢荀悅申鑒論梏梏鞭扑亦作剥詩八月剥棗注普卜反集韻亦作
䇚□○平水韻樸字重出○毛氏韻剥字重出)墣(說文塊也􁐖謂之墣集韻或作圤)醭(酒上白○平水韻增)
○僕(歩木切宫濁音說文給事者从人菐聲徐鍇按春秋左傳𨽻臣僕僕臣輿周禮僕𨽻給勞辱之役者又詩并其
臣僕注古者有罪不入於刑則役之圜土以為臣僕又太僕秦官名又附也詩景命有僕注附也李氏僕屬而不絶又僕僕煩
猥貌孟子使已僕僕爾注煩猥言其頻煩亦不絶之貌或作㒒漢韋𤣥成傳自稱為㒒卑辭也集韻古作瞨又沃韻)暴
(說文□日乾也當作㬥今省作暴孟子一日暴之秋陽以暴之又顯示也史記蕭相國世家暴衣露盖集韻或作□俗加日作
曝又號覺韻)瀑(飛泉懸水又號韻)○木(莫卜切宫次濁音說文□冒也冒地而生从屮下象其根徐鍇
曰屮木始甲拆也木之於屮彌髙大故从屮下有根木之性上枝旁引一尺下根亦引一尺故於文□上下均也又五行東方
木月令注疏木觸也陽氣動躍觸地而出又木訥質也論語剛毅木訥近仁又木强不柔和貌又析木星次名又姓木華字𤣥
虚作海賦○木从丨徒本切从亅非亅其月切)沐(說文濯髪也从水木聲禮記王制湯沐之邑注給齋戒自潔清之用
浴用湯沐用瀵又水名在青州周禮其浸沂沐又沐猴獸名前盖寛饒傳注師古曰獮猴也又姓風俗通漢有陳郡太守沐寛
○歐陽氏曰作沭非乃述字)霂(説文霡霂謂小雨从雨沐聲陸佃釋名霂者霂􁐍沾漬如人之沐惟及其上支而已
根不濡也霡者膏潤入土如人之脉霂言上霡言下詩益之以霡霂)蚞(蟲名爾雅蜓蚞螇螰也一曰蟪蛄也)楘
(說文車厯録束文也从木敄聲引詩五楘梁輈徐鍇曰車輈上束也詩注毛云五五束也楘厯録也一輈五束束有厯録孔疏
云五束者五處以皮革束之所束者因為文章厯録然錢氏曰馬曲轅上束也一輈五厯録然輈恐易拆以皮束之因以為飾
集韻或作鞪亦作鞪□)鶩(說文舒鳧也从鳥敄聲徐鍇曰俗謂之鴨方氏曰以為人所畜不善飛舒而不疾故曰舒
鳧禮記曲禮疏云野鴨曰鳧家鴨曰鶩毛氏云可畜而不能髙飛曰鴨野生髙飛曰騖滕王閣序落霞與孤鶩齊飛禮記作匹
曲禮注疏庶人之贄匹音木鴨也)毣(思貌前鮑宣傳極竭毣毣之思注如淳曰謹愿貌師古曰猶䝉䝉也)○福
(方六切宫清音說文福備也从示畐聲集韻祐也廣韻又徳也增韻又善也祥也百順之名也又州名秦閩中郡陳立閩州唐
改福州○毛氏曰从示从畐示音祈畐音服今文作福)幅(說文布帛廣从巾畐聲徐鍇引左傳為之幅度使之無遷
漢馬援傳修飾邉幅注若布帛修飾其邉幅也集韻或作䋹亦作畐又職韻○詩采菽邪幅在下注音福晉羊祜傳幅巾窮巷
一音逼今○左傳帶裳幅舄杜注若今行縢音逼引禮記内則偪舄鄭注謂偪束其脛則幅當音逼不音福明矣詩注音福者
誤又案幅巾謂全幅為巾𨼆士之服也則幅當音福不音逼明矣晉傳音逼者誤通志曰幅音福布帛之幅也幅音逼行縢也
雙音並義不為假借)輻(説文輪轑也从車畐聲詩止月員于爾輻注謂輪中木之直指者下有菑以指輞上有𤓰以湊
轂禮記考工記曰輪輻三十以象日月又宥韻)楅(楅衡牛角端横木也詩夏而楅衡注横木著牛角端使不抵觸也楅
設於角衡設於鼻如椵狀又職韻○禮韻續降)蝠(説文蝙蝠蟲名服翼也从虫畐聲古今注一名仙䑕一名飛䑕韓文
詩黄昏到寺蝙蝠飛蝙布田反○平水韻増)葍(説文䔰也从艸畐聲詩言采其葍注惡莱爾雅葍䔰郭璞云大葉白
華根如指正白可啖陸璣云幽州謂之燕葍著熱灰中温啖之荒嵗亟以禦饑集韻或作□亦作蕧)腹(説文□厚也从
肉□聲本作□今文作腹一曰身中増韻又腹肚書正義云腹為五藏之揔○説文□音福今文作复凡从□之字並同)
複(説文重衣也一曰褚衣又上下有道曰複道漢髙紀従複道上望見諸將通作復史記始皇起復道)鍑(説文
釜大口者漢匈奴傳多齎鬴鍑廣韻或作鍢○毛氏韻増)復(重也詩顧我復我説文或作復亦作□又本韻)○蝮
(芳六切宫次清音説文虫也从虫复聲爾雅謂之蝝前五行志宣十五年蝝生師古曰蝝蝮䖲螽蝗類一曰虺螫人博三寸首
大如拳螫手則斷郭璞云一種蝮細頸大頭焦尾色如綬文又頸有毛似豬鬛鼻上有針大者長七八尺一名反鼻虺若土蚓
所在有之俗呼土虺其蝮特出南方埤雅云衆蛇中蝮胎生生輙坼裂母腹又姓唐乾封年改武惟良為蝮氏)輹
(説文車下縛也从車复聲引易輿説輹又本韻)覆(説文反也審也又敗也中庸傾者覆之廣韻又倒也通作復易反復
道也注亦作覆論語言可復也注猶覆也又宥韻)副(廣韻剖也判也裂也　又職宥韻○毛氏韻増)○伏
(房六切宫濁音説文伺也从人犬伺人也徐鍇曰㑹意廣韻匿藏也又𨼆也歴也増韻又跧也偃也又强也又三伏
日史記注六月三伏之節起秦徳公前郊祀志秦文公作伏祠注孟康曰六月伏日也周時無至此乃有之師古曰立秋之後
以金代火金畏於火故至庚必伏厯忌曰四氣代謝皆以相生至立秋以金代火金畏火故三伏皆庚日又姓出平昌本伏義
後又宥徳韻○毛氏曰从人从犬與㐲字不同㐲从大音大地名)茯(茯苓藥草平水韻增)○栿(梁也○平
水韻増)垘(土壅曰垘史記川塞谿垘)復(說文往来也从彳复聲徐曰往来為復故从彳彳相連也廣韻返也
易復卦注還也又答也反命也書說復于王朕復子明辟周禮宰夫諸臣之復注鄭曰反報于王謂於朝廷奏事也又白也禮
記願有復也孟子有復於王者又始死以衣招魂曰復又本韻宥韻)澓(伏流也増韻水洄也又姓漢有東海復中翁宣
帝受詩中音仲集韻或作□○増韻亦作垘誤今正)輹(増韻車伏兔也集韻或作□○毛氏曰案易輿脫輹陸音服又
引釋名云輹似人屐伏兔在輔上似之又云輹伏於軸上尋此義則音伏者是伏兔音福者是車下縛廣韻注同監韻音服云
車下縛者誤)馥(香氣也)服(說文□用也一曰車右騑所以舟旋从舟􁄔聲徐曰車左右驂左曰騑右曰服
又詩騏駵是中注中服也疏云車駕四馬在内兩馬謂之服在外兩馬謂之騑又車䡊亦曰服周禮凡服耜斬季材疏云服謂
車平䡊皆有鑿孔以鈴子貫之謂之牝服又衣服上曰衣下曰裳通言之皆曰衣亦曰服又冠曰元服又五服喪服也三年衰
不杖期大功小功緦麻以布精麤為親疏也廣韻又事也論語以服事殷又行也書説乃言惟服又習也漢晁錯傳服其水土
爾雅又整也服御令整齊也又六服王畿侯甸綏要荒注屬也從也言服從天子之事也商五服侯甸男采衛周九服侯甸男
采衛蠻夷鎮荒集韻或作□亦書作□古作□○毛氏曰从舟从卪當从月不从月)菔(蘆菔菜名方言蕪菁紫華者謂
之蘆菔一名来服言来麰之所服也後漢劉盆子傳掘庭中蘆菔根爾雅葖蘆菔今訛為蘿蔔一曰刀劔衣周禮素服疏服注
鄭云當作菔刀劔短兵之衣○毛氏韻增)箙(說文弩矢箙也从竹服聲周禮仲秋獻矢箙廣韻盛弓矢器初學記織竹
曰􁋾以皮曰箙箙者柔服之義􁋾者相迫迮之名周禮田弋充籠箙矢注竹箙也集韻或作韛鞴亦作□□通作􁛦前張安世
傳輕車注師古曰麾􁛦弩􁛦東京賦􁛦弩重􁈎亦通作服説文徐曰國語檿弧箕服詩采薇象弭魚服史記伯鞴左傳作伯服)
鵩(鴞屬)匐(匍匐伏地貌詩匍匐救之箋云盡力也通作蒲伏又徳韻○毛氏韻增)虙(説文虎貌从虍
必聲徐曰古者或用為伏羲之伏字以能馴虙犧牲也又姓有虙子賤或作宓○徐曰虙妃虙犧氏之女今人音伏羲為虙妃
誤矣○毛氏韻増)􁛦(説文車笭間皮篋古者使奉玉以藏之从車玨聲徐鍇引江緫行李賦曰持􁛦玉而多士集韻
或作□)○目(莫六切次宫次濁音説文□人目也象形重童子也釋名目黙也黙而内識也又名目也論語請問
其目又莭目禮記後其莭目方氏曰莭則木理之剛目則木理之精又黄目酒尊名黄者中也目者氣之清明者也又天目山
名苕水所出集韻古作□)苜(苜蓿草名或作□爾雅注□蓿集韻亦作□廣韻菜名通作目漢志目宿又見蓿字注
○毛氏韻増)睦(説文目順也从目坴聲一曰敬和也徐鍇曰睦从目順之也廣韻又親也又西胡姓或作□古作□
通作穆孟子趙岐注君臣集穆史記相如傳旼旼睦睦漢傳作旼旼穆穆)牧(説文□飬牛人也从支牛徐鍇曰㑹意今
文作牧又飬也放也使也察也司也食也治也又州長謂之牧取守飬之義又姓風俗通漢有太守牧稂)坶(説文朝歌
南七十里地从土母聲引周書曰武王與紂戰坶野徐鍇按爾雅注百里之國十里為郊王畿千里郊當百里尚書曰奮于商
郊集韻或作㙁通作牧爾雅郊外謂之牧周禮三曰藪牧今文尚書牧野牧誓)□(説文□禾也从禾□聲本作□今文
作穆集韻敬也美也廣韻又厚也清也又昭穆廟序也一世昭二世穆又姓楚有穆生漢書作敫前王子侯表臨樂侯敫通作
繆禮記大傳序以昭繆注與穆同)繆(謚也通志鄭氏曰繆之為繆借音不借義又姓通作穆秦繆公魯繆公左傳皆
作此穆字又尤篠有韻○禮韻續降)○鏃(作木切商清音説文利也从金族聲今用為箭鏃字集韻矢末也江南言
箭金山東言箭足詳見昨木切族字注集韻或作鉃)○蔟(千木切商次清音説文行𧖟蓐从艸族聲徐曰即𧖟蔟也
又聚也攅也周禮硩蔟氏蔟雀巢通作簇韓文潮州祭神文注𧖟簇)簇(小竹○平水韻増)瘯(瘯癝皮膚病一
曰疥癬左傳不疾瘯蠡注通作蔟)○速(蘇木切商次清次音説文疾也从辵束聲又召也易不速之客注徴也集
韻古作􁞰籒文作遫通作數禮記曽子問不知其已之遲數注讀為速漢賈誼服賦淹數之度)遬(蹙遬也本籒文速字
禮記見所尊齊遬注鄭云猶蹙蹙也齊音咨荀子輕利僄遬又漢宣帝紀匈奴呼遬累單于○張氏補遺)藗(説文牡茅
也从艸遬聲徐按爾雅注茅屬集韻通作簌○平水韻増)蔌(爾雅菜謂之蔌郭璞云菜茹之揔名詩其蔌維何注謂菜
殽又蔌蔌陋也詩蔌蔌方有榖)樕(説文樸樕小木从木欶聲詩野有死麕林有樸樕○詩詁曰詩樸樕注孔䟽引爾雅
樕樸一名心江河間以作柱案小木通呼曰樸樕即非木名爾雅云可作柱則大木也孔注引樕樸以為樸樕誤矣)涑
(水名在河東左傳伐我涑川又尤韻○張氏補遺)餗(説文鼎實詩維筍及蒲本作鬻引易覆公鬻馬云䭈也陳留謂
䭈為鬻今文易作餗周禮醢人糝食注菜餗又蒸蔬注鄭云竹萌曰筍筍者餗之為芽八珍之物集韻或作􁄹􁄸)觫
(觳觫懼死貌孟子吾不忍其觳觫)○族(昨木切商濁音説文矢鋒也束之族族也从㫃从矢一曰从㫃所以標衆
衆矢之所集説文箭鏃字本用此今但為宗族字史記注族者氏之别名九族尚書注上自高祖下至𤣥孫左傳九族外祖父
外祖母從母子及妻父妻母姑子姊妹子女子子并己同族皆三族父族母族妻族後章紀歐陽夏侯氏謂父族四母族三妻
族二又周禮四閭為族又聚也集韻古作□□)○縮(所六切次商次淸次音説文亂也从系宿聲一曰蹴也廣韻歛
也退也又短也又直也禮記古者冠縮縫孟子自反而縮又牆絍也詩縮版以載詩詁云爾雅束謂縮郭璞云縮者縛束之又
通俗文云物不中曰縮)蹜(足廹也文字音義云鳥鵲類其飛掌蹜在腹下論語足縮縮如有循集韻或作宿通作縮)
䎘(鳥飛貌集韻或省作肅詩肅肅其羽)謖(起也又晉世説謖謖如風下風又人名諸葛亮斬馬謖)莤
(説文禮祭束茅加于祼主而灌鬯酒是為莤象神飲之也从艸酉徐曰㑹意一曰榼上塞也通作縮禮記縮酌用茅周禮甸師
祭祀共蕭茅注鄭大夫云蕭字或為莤讀為縮束茅立之祭前沃酒其上酒滲下去毛氏曰蕭字从肅諧聲自與莤同本古莤
字○集韻俗作□非是)○屋(烏谷切羽清音説文□居也从尸人所主曰尸象屋形从至至所止也屋室字同徐
曰經傳皆訓尸為主屋人居所主也一曰具也風俗通云止也淮南子舜築牆茨屋又周禮夫三為屋又黄屋車盖也漢高紀
天子車以黄繒為盖裏又夏屋大俎也又王屋山名在河東垣縣)剭(誅也易其刑剭注鄭云重刑也京云刑在頄為
剭通作屋周禮司烜氏邦若屋誅注所殺不於市適甸師讀如其刑剭)○􁆌(呼木切羽次清音説文猿屬从豕􁄟
聲類犬腰以上黄以下黒選南都賦豰玃猱延戱其巔又豕名一曰狐子)熇(説文火熱从火高聲引詩多將熇熇廣韻
熟貌増韻炎氣熱也或作歊又蕭沃藥韻)○縠(胡谷切羽濁次音説文細縳也从糸􁄟聲廣韻羅縠増韻縐紗曰縠
紡絲而織之)螜(蟲名螻蛄也一曰蠀螬謂之蝖螜)觳(説文盛觵巵一曰射具又盡也又觳觫恐懼貌)斛
(説文十斗也从斗角聲前律歴志量者躍於龠合於合登於升聚於斗角於斛或作㪶晉胡奮傳弟烈涼叛屯於萬㪶堆注與
斛同通作觳説文徐曰觳實二斗周禮考工記鬲實五觳受三斗後鄭注豆實三而成觳受斗二升)槲(槲樕木名集韻
或作□)○禄(盧谷切半徴商音説文禄福也从示彔聲一曰居官所給廩徐曰禄之言録也若言省録之也廣韻
又善也又天禄獸名漢有天禄閣因獸立名又回禄火神左傳鄭禳火于𤣥㝠回禄又州名廣南化外有福禄州唐緫章二年
置又姓紂子禄父後○毛氏曰凡从□當作彔今文作录)簶(胡簶箭室集韻或作□□)碌(碌硞石也廣韻多石
貌)録(錄錄不自異也史記平原君世家公等錄錄漢灌夫傳帝在即錄錄注猶碌碌也師古曰言循衆也前蕭曹賛
注師古曰猶鹿鹿也言在凡鹿中廣韻引毛遂傳娽娽謂随從也漢馬援傳陸陸音義並同又沃韻)琭(玉貌老子琭琭
如玉注喻少也)睩(説文目睞謹也从目彔聲選宋玉九辯娥眉曼睩目騰光些○毛氏韻増)盝(爾雅竭也周禮
考工記沃而盝之注盝晞之也廣韻去水也濯也或作􁈢詩伐木注以篚􁈢酒􁈢瀘也集韻通作漉晉陶濳傳以巾漉酒○毛
氏韻増)鹿(説文□山獸象頭角四足之形鳥鹿足相比从比陸佃云仙獸又鹿車小車也風俗通云鹿車小裁容一
鹿又鹿臺在朝歌大三里高千尺又涿鹿山名在上谷又姓)漉(説文滲也从水鹿聲一曰水下貌徐曰水下所謂滲
漉也漢相如書滋液滲漉注渗漉謂潤澤下究也増韻又撈也集韻或作淥)樚(樚櫨井上汲水木廣韻或作􁙢􁙢轤
圓轉也通作轆唐詩井轉轆轤千樹曉○今增)轆(博雅車軌道謂之轣轆一曰車棃也方言繀車趙魏之間謂之□轆
亦作歴錄集韻或作□○毛氏韻増)騼(博雅騀騼馬屬一曰野馬○平水韻増)摝(振也周禮大司馬三鼓摝
鐸鄭曰掩上振之為摝止行息氣集韻或作□○禮韻續降)麓(説文守山林吏也从林鹿聲徐按周禮虞衡掌山澤
林鹿士若干人左傳山林之木衡鹿守之一曰林屬於山為麓左傳沙麓崩又詩旱麓注旱山名麓又廣韻山足也書納于大
麓注馬云祭于大山之麓又録也書注使大錄萬機之事也集韻古作㯟通作鹿禮記王制注春秋沙鹿崩陸佃云鹿性喜林
麓者鹿之所在周禮即鹿無虞王肅注作麓)䍡(説文罜䍡从网鹿聲或作□通作鹿荀子剄以獨鹿棄之江注罜䍡
也罜音獨)簏(説文竹高篋也晉劉栁書簏又祖約餘簏集韻或作箓通作盝○毛氏韻増)甪(獸角挺漢四皓
甪里先生又本韻○毛氏韻増)􁨼(􁨼蠡匈奴王名蠡音離又本韻○今増○已上案七音屬穀字母韻)○匊
(居六切角清音説文□在手曰匊徐曰手掬米㑹意菊掬字从此詩椒聊繁衍盈匊又不盈一匊注兩手曰匊又一手曰匊詩
詁曰兩手曰臼屈掌曰匊)菊(説文本作蘜治牆也今之秋華菊爾雅□治牆郭注今秋菊又作䕮説文日精也以秋
華从艸□聲徐曰按本草即九月黄華者也周禮蟈氏焚牡䕮灰注不華者今文皆作菊本草菊華一名莭華陶注有兩種一
種莖紫氣香味甘可羮一種莖青作蒿艾氣味苦名苦薏又大菊蘧麥也集韻或作蓻□亦作□通作鞠禮記月令鞠有黄華)
鞠(説文蹋鞠也从革匊聲徐按蹋鞠以革為圜囊實以毛髪蹵蹋為戱亦曰蹋鞠古今注黄帝習兵之𫝑劉向别録蹴
鞠黄帝造以練武士或云起戰國漢霍去病傳穿域蹋鞠注服䖍曰穿地作鞠室也又告也詩陳師鞠旅又飬也詩鞠我育我
又躬也詩鞠躬如也又窮也書爾惟自鞠自苦又姓漢尚書令鞠譚)掬(説文撮也本作揈今文作掬集韻或作□□)
鵴(説文秸鵴鵴鳩本作□从鳥□聲徐曰布穀也爾雅作鵴鴶鵴今之布穀通作鞠詩傳秸鵴前鮑宣傳拮鵴)鞫
(説文窮理罪人也本作􁛊从㚔人言竹聲徐曰以言鞫之也今文但作鞫集韻或作□□亦作諊又作告禮記纎剸亦告于甸
人通作鞠本文注告讀為鞠讀書用盡其罪也推審其罪)□(饘也)􁊳(水厓外也集韻或作㘲泦通作鞫詩芮鞫
之即注鄭云芮之言内水之内曰隩水之外曰鞫)○麴(丘六切角次清音説文酒母也本作□从米□省聲今文
作麴徐曰麴蘖也酒主於麴故曰酒母又麴塵華青黄色禮記月令麴衣黄桑之服詩綠衣注麴塵之色又姓出西平漢有麴
濵集韻或作鞠亦作麴□)○鞠(渠六切角濁音蹋鞠也注見居六切)○囿(于六切角次濁之次音苑也一
曰禽獸曰囿注見宥韻爰救切又選顔延年詩前瞻京臺囿○平水韻増)○蹙(子六切商清音迫也廣韻又促也近
也急也集韻或作戚周禮考工記不微至無以為戚速也注齊以疾為戚又作䠓亦書作䠞左傳南國䠞注南國𫝑䠞通作蹴
前董仲舒傳以迫蹵民)縬(縮也一曰繒文亦書作□唐張建封傳困□不支○平水韻増)顣(顣頞顄鼻也廣
韻顣頞鼻頭促貌又不悦之貌孟子己頻顣曰通作蹙疾首蹙頞而相告○禮韻續降)□(説文惄然也引孟子曽西
□然一曰悲貌通作蹵今孟子作蹵曽西蹵然不悦○平水韻増)踧(説文行平易也引詩踧踧周道又踧踖行而謹
敬也論語踧踖如也集韻或省作□又錫韻)蹴(説文躡也又蹋也逐也皮日休文蹴楊墨於不毛之地集韻或書作
蹵前賈誼傳蹵其芻者有罰)􁀢(蟲名博雅蚇蠖蠀􁀢○平水韻増)○肅(息六切商次清次音説文肅持
事振敬也从聿在􁂙上戰戰兢兢也一曰進疾也廣韻恭也敬也戒也爾雅又速也又進也禮記主人肅客而入又州名陜西
化外月氐地隋立肅州亦姓集韻古作□○古凡夙音多讀如息尚書肅慎氏史記作息慎草木疏宿菜幽州人謂之息菜)
鱐(魚名鮀母也一曰魚腊又尤韻○平水韻増)宿(説文□止也本作㝛从宀□聲□古文夙字當作㝛今文
省作宿左傳一宿為舍再宿為信廣韻又素也大也増韻又安也守也左傳官宿其業漢宿道嚮方又星宿也釋名宿宿也言
星各止住其所也禮記月令宿離不貸注如字又音秀書洪範三曰星辰注星宿音夙亦音秀又姓風俗通漢鴈門太守宿詳
又見宥韻注)蓿(苜蓿草名史記大宛國馬嗜目蓿漢使所得種於離宫一名光風生罽賔國爾雅翼似灰藋今謂之
鶴頂草秋後結實黒房纍纍如穄俗謂之木粟其米可為飯亦可釀酒通作宿漢書目宿)夙(説文□敬也木作□从
丮持事雖夕不休丮持也音㦸夕者持明日之事也𨽻作夙又姓魯大夫季孫夙之後説文古作□亦作□)○祝
(之六切次商清音説文□祭主賛詞者从人口从示一曰从兑省徐曰按易兌悦也巫所悦神也増韻祝為主人饗神之辭禮
記祝以孝告又太祝令官名又祝融神名史記楚世家注祝大也融明也又織也詩素絲祝之又姓後漢司徒祝佸集韻或作
□又宥韻○禮記喪大記君之喪大胥是歛衆胥佐之注胥當為祝字之誤也)粥(説文䭈也本作鬻从􁘎米徐曰今俗
作粥借此為賣鬻字廣韻糜也釋名糜煑米使糜爛粥淖於糜粥粥然也前文紀吏稟當受鬻者或以陳粟注鬻與粥同師古
曰粥糜也淖溺也黄帝始烹穀為粥周謂之饘宋衛謂之□又卑謙貌禮記粥粥若無能也集韻或作鬻又本韻○毛氏曰粥
从□象氣之形與弓不同)○竹(張六切音與祝同説文□冬生草也象形下垂者箁箬也徐曰箁箬者竹皮蘀之屬
字書云竹从倒艸竹艸也而冬不死故从倒艸一曰竹倒種竹譜云竹類六十有一陸佃云竹六十年一易即華實而枯死實
落之復生六年成曈又孤竹國名史記注在遼西令支有孤竹城括地志在平州盧龍縣南十二里殷時諸侯竹國姓㸃氏漢
書沛國竹邑侯亦姓後漢有下邳侯相竹曾)竺(天竺西域國名在月氏東南去長安九千八百里有東西南北中央
五國方三萬里去月氏七千里在崑崙山南又史記西南夷傳身毒國即天竺也所謂浮圖胡是也身音捐又音乾毒音篤又
姓出東筦本姓竹報仇有怨以胄始名賢不改其族乃加二畫以存夷齊而移於瑯琊宫縣後漢有擬陽侯竺晏○毛氏曰从
二作笁非)筑(説文□以竹曲五絃之樂也从□竹□持之也今文省作筑徐曰按史記髙漸離擊筑樂書頭細頸圓以
竹鼓之如擊琴然一云筑形如筝刻其頸而握之廣韻似箏十三絃以築之故謂之筑○毛氏曰下从□今作巩凡从□者同)
築(𢷬也从木筑聲集韻或作□□又省作□古文作□)茿(説文萹茿也从艸筑省聲徐按今人呼萹竹是也廣
韻似藜赤莖生道旁可食殺蟲又詩緑竹注竹萹竹也韓詩萹茿爾雅翼作萹蓄葉如竹莖有莭細如釵股生下濕地)○
俶(昌六切次商次清音説文善也从人叔聲引詩令終有俶一曰始也廣韻又厚也作也動也又甚也集韻或作叔)
琡(爾雅璋大八寸謂之琡又本韻)柷(説文樂也本音工用柷聲音為享从木祝省聲徐按字書祝之言始也書
注柷以作樂又漢志云木曰柷狀如漆桶有椎連底動之令左右擊一曰木名)蓄(勑六切音與俶同説文積也从艸畜
聲徐曰蓄穀米芻茭蔬菜以為嵗備也詩我有㫖蓄蓄菜也或作稸史記平準書注計市物賤而豫益稸之也蔡澤傳力田
稸積通作畜易大畜小畜卦又師卦畜衆孟子茍為不畜通志云畜田畜也而為畜聚之畜借音不借義)矗(長直貌廣
韻又齊也増韻聳上貌漢相如賦云崇山矗矗)□(字統衆也或作閦○平水韻增)○菽(式竹切次商次清次
音説文尗豆也从尗生形徐曰豆性引蔓故从卜有歧枝非从上下之上也故曰从尗生形□象根也本作尗今作菽毛氏曰
後人加又及艹也物理論菽衆豆之揔名詩荏菽斾斾毛云藿也孔疏云菽大豆葉謂之藿儀禮公禮云鉶羮牛藿采其葉也
陸佃云王公熬豆而食曰啜菽爾雅翼云左傳隕霜殺菽先儒以為菽草之難殺者言殺菽知草皆死也通作叔漢昭紀以叔
粟常賦)叔(説文拾也从又尗聲汝南謂収芋為叔徐曰収拾之也詩九月叔苴注拾也又季父曰叔又末世曰叔世
左傳周公弔二叔之不咸注夏殷叔世疏云國衰為叔世將亡為季世又姓魯公子叔弓之後漢光武破虜將軍叔夀集韻或
作□古作□)鮛(魚名爾雅□鮛鮪郭璞云鮪鱣屬大者名王鮪小者名鮛鮪集韻或作䱙通作叔)倏(説文
犬走疾也从犬攸聲讀若叔廣韻倏忽犬疾走也通作儵説文徐按張衡賦儵眩眩兮返常閭假借作儵莊子南海帝名儵北
海帝名忽○从犬从攸俗作倐非)儵(説文青黒繒𤼵白色从黑攸聲一曰儵儵罹禍毒也又尤韻)○逐
(仲六切次商濁音説文□追也从辵豕省徐曰从辵走也逐者追也豚走而豕追之也㑹意廣韻又驅也從也疾也强也走也
増韻又斥也放也又易其欲逐逐注篤實也一曰馳貌)蓫(蓫蓫草名馬尾也詩言采其蓫注惡草陸疏云今謂之芉
蹄詩詁云牛頽也又詩我有㫖蓄注陶隱居云羊蹄菜今呼秀菜音之訛也○禮韻續降)軸(説文持輪也从車胄省聲
廣韻車軸也増韻轂也又卷軸也韓文詩鄴侯家多書揷架三萬軸又地名詩清人在軸注毛云河上衛地)舳(説文
舳艫从舟由聲漢律名船方長為舳艫一曰船尾増韻船後持拖處方言船後曰舳制水者也漢武帝南廵舳艫千里)柚
(杼柚織具詩杼柚其空朱氏曰柚受經者又方言作也土作謂之杼木作謂之柚集韻通作軸)○肭(女六切次商次
濁音説文肭朔而月見東方謂之縮肭从月内聲徐曰行太疾也按隂陽家説月人臣之象也行疾人臣迫急之徵行遲人臣
怠政之應○毛氏曰从日月之月内从肉省从内者非)衄(説文鼻出血也廣韻又性也増韻敗北也集韻或作□)
恧(説文慙也从心而聲徐曰心挫衂也方言山之東西自愧曰恧爾雅心愧為恧或作忸書顔厚有忸怩○平水韻忸
字重出誤)○孰(神六切次商次濁音説文本食餁字注見熟字下廣韻誰也論語女與回也孰愈莊子孰肯以物為
事又何也論語孰不可忍也)熟(説文□食餁也徐曰􁆷熟也从手丮取本作□𨽻作孰禮記飯腥而苴孰又三獻
孰選相如賦盧橘夏孰今文作熟毛氏曰後人加火以别之集韻古作□○从􁆷當作享作享非凡从􁆷者竝同○案説文生
孰字本但作孰後人加火以别生熟之熟而孰但為誰孰字矣)塾(門側之堂謂之塾古今注塾之為言熟也臣來朝君
至門外更詳熟所應對之事孫炎曰夾門堂周禮考工記匠人云門堂三之一注以為塾又禮記家有塾注古者仕焉而已老
歸教於閭里朝夕坐於門側之室謂之塾集韻或作□□)淑(説文清湛也从水叔聲徐鍇曰湛澄深也)婌(後宫
女官名通作淑平水韻増)琡(説文玉器也本作璹从玉夀聲或作琡爾雅璋大八寸謂之琡又本韻)淑(深也
又善也詩窈窕淑女)○彧(乙六切羽清音説文有文章也本作□从有□聲當作㦽或作□𨽻變□作彧通作郁論
語郁郁乎文哉説文徐曰假借作郁爾)稶(黍稷盛貌或省作稢通作彧詩黍稷彧彧)郁(説文古扶風郁夷也
从邑有聲漢書北郁郅縣増韻又馥郁香醲也又姓魯相有郁貢)澳(説文隈崖也其内曰澳其外曰隈从水奥聲通
作奥詩瞻彼淇奥又號韻)燠(熱也書哲時燠若注煖也集韻或作􁅶古作灹□通作奥詩日月方奥前五行志懋時燠
若又號遇韻)隩(説文四方土可居也本作墺或从􁂅作隩書四隩既宅古作圫□通作奥史夏紀四奥既居)薁
(説文草名□薁也从艸奥聲一名燕薁)○畜(許六切羽次清音説文田畜也从田𤣥引淮南子云畜田為畜廣韻
飬也又止也孟子畜君何尤朱氏集注訓止言止君之私欲詳見宥韻注○毛氏曰舊韻吁玉切與許六切不同許六切聲重
濁蹙口出聲脣音也属羽吁玉切聲輕清虛口出聲舌音也属角○案七音吁與虚同皆是曉母虚許昫切舊韻虛入魚韻吁
入虞韻誤分兩音今詳毛氏所論吁玉既非蹙口出聲脣又不屬羽舌又不屬角音學不明其誤後學多矣知音者必辨之)
慉(説文起也从心畜聲徐引詩不我能慉鄭注云驕也孫疏云爾雅不訓慉為驕由飬之以至於驕也)○育
(余六切羽次濁音説文□飬子使作善也从□肉聲廣韻飬也長也或作毓前五行志孕毓根荄通作鬻禮記毛者孕鬻注生
也○毛氏曰□从□他骨切从云非)堉(肥壤謂之堉○平水韻増)粥(説文䭈也本作鬻注見之六切又姓鬻熊
為文王師又獯鬻北狄名孟子太王事獯鬻史記五帝紀北逐煇粥漢禮樂志揚雄傳作熏鬻史記又作葷粥)昱(説文
明日也从日立聲廣韻日光也)煜(説文燿也从火昱聲廣韻又光也集韻或作□通作昱太𤣥經日昱乎晝月昱乎夜)
儥(説文見也从人賣聲廣韻又動也長也詳見下賣字注○監韻舊注誤)賣(説文衒也从貝□省聲□古文
睦字讀若育徐按彭羕自衒賣龎統是也通作儥徐鍇曰周禮貨賣字借作儥司市以度量成賈而徴價亦作鬻通志云賣也
又作粥禮記王制不粥於市又本韻毛氏韻增从土从囧从貝今作賣俗作賣非○案説文賣从貝即今賣買字𨽻省作賣音
育又音邁周禮賣儥字鄭注皆訓買也原鄭意盖以賣為貨賣故以儥訓買至賈師禁貴儥者及國之賣儥則又注云古書賣
為買此為自相牴牾監本韻略舊注儥字為賣買也其義未明毛氏増韻鬻字注賣買也儥字注賣買也賣字又引廣韻注賣
也愈無皂白平水韻略既出鬻字注賣也又出賣字注賣也以賣釋賣益為重複今依集韻正之)○六(力竹切半
徴商音説文□易之數陰變於六正於八从入八徐曰人象一變二也増韻三兩為六老隂數也又百六之㑹戹也漢音義四
千五百嵗為一元一元之中有九戹陽戹五隂戹四陽為旱隂為水即入元百六嵗有陽戹故曰百六之㑹又國名左傳楚人
滅六)陸(説文高平曰陸从􁂅坴聲又州名唐置又姓出河南吳郡二望籒文作□○又地蕈也菌叢生也與筧皆為柔
脆之物易莧陸夬夬集韻别作尖○又陸梁集韻别作坴説文徐鍇按史記奉使賈人贅壻伐南越略取坴梁之地)稑
(説文疾熟也从禾坴聲引詩黍稷穜稑鄭司農曰先種後熟曰穜後種先熟曰稑或作穋今文詩黍稷重穋)□(海蛤
員厚而有文集韻通作陸)蓼(草長大貌詩蓼蓼者莪一曰衆薪也又篠韻)戮(説文殺也从戈翏聲廣韻刑戮
又癡行也又辱也或作僇莊子為世大僇史田單傳僇及先人亦作□古作□)勠(説文并力也从力翏聲徐按左傳戮
力一心集韻或作勎通作戮書與之戮力前戮力攻秦)○肉(而六切半商徴音説文□胾肉象形徐曰肉無可象
形故象其為胾又宥韻○毛氏曰偏旁作月○歐陽氏曰俗作肉非○已上屬匊字母韻)

　　一(沃與燭通)

　　告(姑沃切音與屋韻穀同告也鄭氏曰告之為告恊音借義之假借也増韻啓告也語也示也集韻或作誥又屋號韻)
牿(説文牛馬牢也引周書今唯牿牛馬一曰楅衡也易童牛之牿禮記月令䟽前足施梏)梏(説文手械也所
以告天从木告聲械之以告天天討有罪也一云紂所作今之杻也兩手共一木杻音丑小爾雅杻謂之梏械謂之桎周禮掌
囚上罪梏拲而桎中罪桎梏下罪捁注參著曰梏偏著曰桎梏所以告天桎所以質地又亂也孟子梏亡之矣注梏亂使亡失
其所息也又覺韻)䶜(治象牙䶜一曰齒聲又本韻○毛氏韻増○案集韻䶜二音毛氏謂胡沃切誤今正)○酷
(枯沃切音與哭同説文酒味厚也从酉告聲白虎通極也教令窮極也廣韻虐也増韻慘也又香氣醲冽選蜀都賦芬芳酷烈
一曰甚也晉書何無忌酷似其舅韓文序酷排釋氏)􁗘(廣雅熟也廣韻禾熟也通作酷方言自河以北趙魏之郊謂穀
熟為酷○増韻附酷字今各出)嚳(説文急告之甚也从告學省聲通志曰子母同聲从□从告一曰帝嚳高辛氏之號
○歐陽氏曰俗作谷音非○案集韻别出俈字史記三代世表帝俈今人但作嚳字)○篤(都毒切徴清音説文馬行
頓遲也从馬竹聲爾雅困也又厚也詩篤公劉説文徐曰本作竺詩篤公劉論語行篤敬之類皆當作竺假借作篤字也)毒
(身毒外域國名漢張騫傳身毒國在大夏東南李竒曰一名天篤浮屠胡是也顔師古曰今曰天竺盖身毒聲轉為天篤篤省
文作竺又轉為竹音也又亭毒化育之意列子亭之毒之又本韻代韻○毛氏韻増)督(説文察也从目叔聲廣韻又率
也勸也正也増韻又責也催趨也一曰目痛也又中也周禮考工記匠人注督旁之脩疏云中央為督督者所以督率四旁莊
子縁督以為經音義云中也又姓漢有五原太守督瓉集韻或作督亦作督)裻(説文新衣聲从衣叔聲一曰背縫禮
記深衣負䋲及踝注踝謂裻與後幅相當之縫一曰偏衣徐按左傳及國語曰衣之偏裻魏都賦襲偏裻以䜋列又漢鄧通傳
顧見其衣裻索隱衫襦之横者廣韻或作□亦作□□)○毒(徒沃切音與牘同説文□厚也害人之草往往而有
从□毒聲若荼莾冶葛之屬本作□今省作毒廣韻痛也害也苦也憎也又役也治也易以此毒天下注陸云役也馬云治也
説文古作□又本韻史記身毒國本音篤)纛(羽葆幢也漢髙紀黄屋左纛注天子車以黄繒為盖裏纛毛羽幢在乗輿
車衡上左方注之蔡邕曰以犛牛尾為之如斗或在騑頭或在衡増韻又皂纛軍中大旗又豪皓號韻)蝳(蝳蜍蛛蝥
也今之蜘蛛○平水韻増)○襮(逋沃切音與卜同説文□黼領从衣㬥聲徐曰黼領刺為斧也本作□今文作襮
詩素衣朱襮孫炎曰刺繡黼文以椻領也又藥韻)不(否辭也又尤有勿韻○今増○項氏家説曰音隨土俗輕重不
同而字義則一而已如不字有補沒甫勿甫尤甫鳩四音之類是也○示兒編曰世俗語言及文字中所急惟不字極闗利害
韻書中如府鳩方乆二切施之於詩賦押韻無不可者至於市井相與言道途相與語官吏之指揮民庶將帥之號令士卒主
人之役使僕妾鄉校之教訓兒童凡一話一言出諸口而有該此言者非以逋骨切呼之斷莫能喻至若臨文而用此字者固
可儻欲便於誦讀而以府鳩方乆二切呼之可乎陳正敏遯齋閑覧云不字人皆以逋骨切呼之遍檢諸韻皆無此音竊謂舉
世同辭必有自始逋骨一切殆不可廢案廣韻中八勿韻不與弗同近於逋骨聲矣然舉與庸夫愚婦言之猶恐難曉况禮部
韻不出此音徒見於佛書有曰不也廼作弗聲讀今以司馬温公切韻指掌圖考之明舉一杯字以𤼵聲曰杯○貝不即是與
逋骨切同音信乎此音不可廢矣是字也本有四音禮韻有其二廣韻有其三自陳正敏之説興而人始疑自温公之圖出而
音始定第温公之圖知音尚希故表而出之○案孟子曰不不然也今人皆作兩音讀之然不見於注諸儒雖皆言合有逋骨
一切及援温公切韻為據而諸韻未収近惟蒙古韻畧於逋字入聲收一不字於襮字之下音與卜同今詳蒙古字巴吾逋幫
母穀韻幫賔邊逋穀與骨同正是逋骨切今如其音増之)○僕(蒲沃切音義與屋韻僕同○案屋韻僕字歩木切竝
母穀韻與蒲沃切音同義同)○幞(逢玉切音與㐲同帕也一曰裳削幅集韻或作襆晉魏舒傳襆被而出韓愈文
襆被入直亦作纀□一曰幞頭周武帝所製裁幅巾出四腳二儀實録云古以皂羅三尺裹頭號頭巾三代皆冠列品黔首以
皂絹裹髪至周武帝依古三尺裁為幞頭唐馬周交觧為之筆談曰唐惟人主用硬腳晚唐方鎮僭用宋有直腳等五等一云
梁高祖始布漆于紗施鐵為腳)○沃(烏酷切音與屋同説文溉灌也本作□从水芺聲今省作沃又詩其葉沃若注
沃沃然詩詁潤澤也又曲沃地名晉邑在河東聞喜縣又姓沃丁之後)鋈(説文白金也从金沃聲○詩詁曰詩隂靷
鋈續又沃以觼軜厹矛鋈錞毛云白金也鄭云白金飾續靷之環軜之觼以白金為飾孔疏云白金謂之銀其美者謂之鐐然
則白金不名鋈言鋈者謂銷白金以灌鋈靷環非訓鋈為白金也金銀銅錫緫名為金未必皆白銀也今詳詩言鋈續鋈錞則
是以鐵為質以他金灌沃其外共名為鋈猶今人以銀為質金鍍其外共名為鍍也鄭釋鋈續不云白金為環但云以白金飾
環猶未瑩徹今人作門環皆以鐵為質而灌以錫古所謂鋈歟)○熇(呼酷切音與􁆌同義與屋韻熇字竝同)○
濼(盧督切音與祿同説文水名在濟南又水蕩名湖澤之異名也又藥韻○平水韻増○已上屬榖字母韻)拲
(拘玉切音與屋韻匊同兩手同械也周禮上罪梏拲又見本韻梏字注又腫韻)輂(説文大駕車馬也从車輂聲史淮南
王傳輂車四十乗)檋(説文山行所乗以鐵如錐施之屐下史記河渠書注禹治水所乗或作梮亦作□蹻○毛氏韻
増)䡞(説文直轅車也徐曰載物之車也又土轝也通作挶左傳襄九年陳畚挶○今増)挶(撠持也集韻或
作拘)絭(纕臂䋲也又曲也又僊願霰諌韻○毛氏韻増)　曲(區玉切音與麴同説文□象器曲受物之形本
作□𨽻作曲増韻不直也又委曲又鄉里曰鄉曲懐抱曰心曲詩亂我心曲又部曲李廣傳注師古曰續漢書云大將軍營五
部部之下有曲曲有軍候一人又詞曲樂書云樂有歌歌有曲曲有詞梁元帝纂要云古艶曲有北里靡靡濟風陽阿之曲皆
非正聲又有觧曲隋煬帝製及太宗朝有入破意在曲終更使其繁促觧曲乃龜兹疎勒夷人之制又姓晉穆子成師封曲沃
後氏焉)䒼(説文𧖟薄也从艸曲聲又方言宋魏之間謂簟為籧䒼集韻或作筁通作曲禮記月令具曲植漢周勃織
薄曲為生注葦薄為曲)○局(衢六切音與鞠同□促也从口在尺下復局之徐曰㑹意一曰博所以行棊象形
博局外有垠咢周限可用故謂人材為幹局廣韻曹局也禮記曲禮各司其局注部分也増韻拘也又匣也唐文粹有負局生)
跼(踡跼不伸也廣韻又俛也曲也通作局詩不敢不局注疏云曲身也○又曲局鬈髮貌詩予髪曲局集韻别作□)
○玉(虞欲切音與囿同説文玉石之美有五徳本作王象三玉之連丨其貫也徐曰王中畫近上玉三畫勻也類篇
曰𨽻始加㸃以别帝王字集韻古作􁭆○又屬玉鳥名前漢有屬玉觀晉灼曰似鵁鶄張揖曰似鴨長頸赤目紫紺色)獄
(説文确也从言二犬所以守也鄭云囚證於埆核之處廣韻臯陶所造増韻犴獄所以繫囚也詩宜岸宜獄陸云鄉亭之繫曰
岸官府曰獄周禮注爭罪曰獄集韻古作□)○足(縱玉切音與蹙同説文□人之足也从止口徐曰在下从止口
象股脛也今文作足偏旁乃从􁢧爾雅趾足也又滿也止也又遇韻)○促(趨玉切商次清音説文廹也廣韻近也速
也至也増韻短也蹙也催也又局促䠞小貌集韻或作戚亦作趣漢書趣銷印急趣丞相定功行封灌夫傳局趣如轅下駒又
作趨周禮趨其耕耨禮記月令趨民収歛祭義趨趨以數○荀子趥以刑罰注驅廹音促)趗(趢趗小歩東京賦狹三皇
之趢趗○毛氏韻増)數(細也毛萇曰庶人不數罟增韻密也孟子數罟不入洿池又麌遇屋覺韻○張氏補遺)○
粟(須玉切音與肅同説文□嘉穀實也从􁉭从米本作􁊰𨽻作粟孔子曰粟之為言續也粟為陸種之首集韻籒作□
又姓袁紹魏郡太守粟舉)㔄(細切也○平水韻増)涑(説文澣也从水束聲一曰水名在河東左傳伐我涑川又
侯候屋韻○毛氏韻増)○續(松玉切商次濁音説文連也从糸賣聲廣韻繼也又詩小戎隂靷鋈續釋名云靷所
以引車續者續靷端也靷之一端繫於隂板或駕或税以環續之又姓舜七友有續牙晉有續咸集韻古作賡○毛氏曰从賣
俗作賣誤)藚(説文水舄也从艸賣聲詩言采其藚爾雅藚牛脣如續斷寸寸有節拔之復生)俗(説文習也从人
谷聲徐曰俗之言續也傳相習也上行下效謂之風衆心安定謂之俗増韻上所化為風下所習為俗集韻古作□)燭
(朱欲切音與祝同説文庭燎燭也从火蜀聲廣韻燈燭也禮嫁女之家三日不息燭増韻又照也又南燭藥名通志曰黑飯草
道家謂之青精飯亦名青籸飯俗謂南天燭實如梧桐子又姓鄭大夫燭之武)屬(説文□連也从尾蜀聲徐曰屬相
連續若尾之在體故从尾廣韻付也託也足也㑹也又周禮州長屬其邦之民而讀邦灋注屬猶合也聚也又漢書賈誼傳屬
文注師古曰屬謂綴輯之也又詩羔羊注屬著也又史記搢紳屬目注猶注也又屬屬恭貌禮記洞洞屬屬又甲札之數荀子
衣三屬之甲前刑法志魏氏武卒衣三屬之甲注如淳曰上身一髀禈一踁繳一師古曰屬聨也又禮記檀弓梓棺二注屬與
大棺也疏云天子大棺厚八寸屬六寸又本韻遇韻俗作属非是)矚(視之甚也)曯(照也文粹沈亞之上冡宰
書戎鏡當陽當日而矚之則能延燧興火或作爥東都賦散皇明以爥幽通作燭又遇韻○毛氏韻増)○瘃(株玉
切音與祝同説文中寒腫覈从疒豖聲廣韻寒瘡也前趙充國傳手足皸瘃皸音軍又瘃墯之患師古曰因寒瘃而墯指集韻
或作□又覺韻)斸(説文斫也从斤屬聲爾雅斪斸謂之定郭曰鋤屬又斫謂之斸郭曰钁也集韻或作钃荀子以狐父
之戈钃牛矢又覺韻)欘(斤柄也一曰木枝上曲)○觸(樞玉切音與俶同説文牴也从角蜀聲廣韻穾也増
韻又犯也汚也集韻古作□晉載記李特傳馳馬追撃□倚矛被傷注古觸字)○臅(狼臆中膏也禮記内則狼臅膏
為□)歜(説文盛氣怒也从欠蜀聲又人名戰國策有顔歜又感韻)亍(説文□步止也从反彳𨽻作亍顔延年白馬賦
賦秀騏齊亍反亍為彳音敕反彳為亍左歩為彳右歩為亍合則為行○毛氏韻増)○束(輸玉切音與菽同説文□
縛也从口徐曰束薪也口音圍象纒也又五匹為束左傳束錦雜記納幣一束束五兩兩五尋注十个為束貴成數兩兩者合
其卷是謂五兩八尺五尋五兩五尋則每卷二丈合之則四十尺今謂之匹猶匹偶之云又易束帛注子夏云三𤣥二纁象隂
陽又詩束矢其搜注五十矢也集韻或作捒又遇韻)○贖(神蜀切音與逐同説文貿也从貝賣聲徐曰以財贖罪也
書金作贖刑古贖罪皆用銅漢始用黄金少其斤兩後魏以金難得合金一兩収絹十匹増韻又貸也貤取也又賣也)躅
(㕑玉切音與逐同説文蹢躅也从足蜀聲廣韻躑躅韓信傳騏驥之跼躅不如駑馬之安歩増韻行貌復古編云住足也又迹
也三輔説牛蹄處為躅班固叙傳伏周孔之軌躅集韻或作䠱禮記蹢䠱馬易蹢躅注本作蹢䠱集韻古作􁀛又躑躅花名韓
愈詩山榴躑躅少意思白居易寄元稹詩云山石榴一名山躑躅一名杜鵑花)蜀(殊玉切音與孰同説文注見蠋字又
郡名秦置即益州地又爾雅山獨者謂之蜀又雞大者謂之蜀雞)蠋(説文□葵中𧖟从虫上目象蜀頭形中象其身
蜎蜎引詩蜎蜎者蜀淮南子云𧖟與蜀相類而愛憎異也今文作蠋詩蜎蜎者蠋一名蚅爾雅蚅烏蠋郭云似𧖟大如指毛云
桑蟲又韓奕鞗革金厄毛云蚅烏蠋也詩詁云金厄乃接轡之環形似烏蠋以金為之集韻或作蠾○毛曰蜀本从虫而又加
虫焉俗也○案説文集韻蜀蠋字同出禮韻别出蠋字)鐲(鎢錥温器也又覺韻)韣(弓衣詳見屋韻韣字注)
襡(説文短衣也从衣蜀聲廣韻長襦連腰衣也晉隱逸夏統傳賈充使妓女服袿襡炫金翠統危坐如故充曰此吳兒
是木人石心也字林云袿婦人上衣襡連腰衣也集韻或作䙱禮祀雜記繭衣裳注若今大䙱亦作䄣又覺韻)屬(附也
類也増韻又𨽻也親眷也又本韻遇韻俗作属非是)旭(吁玉切音與畜同説文旦旦出貌从日九聲詩旭日始旦毛云
曰始出大昕時孔疏云明著之名一曰旭旭驕蹇貌通作頊)勗(説文□勉也从力冐聲引周書勗哉夫子徐曰勉其
事冒犯而為之○从冒从力俗作勗非)頊(説文頭頊頊謹貌从頁玉聲一曰顓頊帝髙陽之號以水徳王天下)○
鵠(胡沃切羽濁次音説文鴻鵠也从鳥告聲前相如賦弋白鵠師古曰鵠水鳥廣韻黄鵠又射鵠周禮司裘設其鵠注
以皮方制之以為熊謂之鵠者著于侯中鄭𤣥云侯中一丈者鵠方三尺三寸少半寸詩注疏云十尺侯四尺鵠二尺正四寸
質射義注云正之言正也鵠之言梏也梏直也言人正直乃能中也又司裘注鵠者取名鳱鵠小鳥難中也又覺韻蒙古韻鵠
屬穀母韻)䶜(治象齒令白也集韻通作鵠又本韻注○今増)䚛(治角也○監韻舊注治象齒也誤)翯
(鳥羽白澤貌又覺韻)○欲(俞玉切音與育同説文貪欲也从欠谷聲徐曰欲者貪欲欲之言續也貪而不已於文欠
谷為欲欠者開口也谷欲聲増韻愛也願也論語我欲仁孟子可欲之謂善古通作慾詩匪棘其欲注作慾與欲同)慾
(情所好也廣韻嗜慾也増韻婬也通作欲易懲忿窒慾書欲敗度傳滅天理而窮人欲)鵒(説文鴝鵒也从鳥谷聲或
云似鵙周禮鸜鵒不踰泲左傳來巢集韻或作□□)浴(説文洒身也从水谷聲集韻或書作□)鋊(説文可以
鈎鼎及爐炭从金谷聲廣韻炭鉤也一曰銅屑漢志民盜摩錢質以取鋊又薛瓚曰摩錢漫面以取其屑更鑄錢○毛氏韻増)
谷(爾雅注谿曰谷詳見屋韻谷字注)○錄(龍玉切音與六同説文金色从金彔聲徐曰假借為領錄字一
曰記也廣韻采錄也増韻齒也緫也收拾也又檢束也荀子程役而不録又前雋不疑傳録囚徒師古曰省録之知其情狀有
冤滯與不今云慮囚本録之去聲力具切俗訛遂為慮失其原矣又御屋韻)籙(簏也一曰籍也)渌(水清也一
曰水名在湘東又水緑色呉都賦直以渌水又姓又屋韻)醁(􁚐醁酒名)緑(説文白青黄色一曰東方之間色集
韻或作□又結緑寳玉名史范雎傳宋有結緑又詩終朝采緑本草云藎草)騄(騄耳駿馬名列子通作緑耳○毛氏
韻増)碌(石青色○平水韻増)逯(博雅逯逯衆也一曰行謹也又前匈奴傳烏孫遣子□逯為質又姓前外戚表
蒙鄉侯逯普又王莽時左隊大夫逯並風俗通曰逯秦邑其大夫氏焉○今増)菉(説文王芻从艸录聲爾雅王芻郭云
菉蓐也今呼鴟腳莎○張氏補遺舊韻緑字下附出)○辱(如欲切音與肉同説文恥也从寸在辰下失耕時於封畺
上戮之房星為辰田候也農之時也廣韻恥也又汚也惡也僇也又姓集韻古作□□)蓐(説文陳草復生从艸辱聲
陳草更生繁縟也一曰蔟也徐曰蔟猶蠶蔟也又薦也徐曰以茭蒲為薦席韓信傳晨炊蓐食左傳左追蓐注疏云臥止之草
集韻籀作□言草繁多也)褥(籍也増韻裀褥也)溽(説文溼暑也从水辱聲廣韻溽暑濕熱也禮記土潤暑溽
又禮記儒行飲食不溽注恣滋味為溽溽之言欲也)縟(説文繁采色也从糸辱聲増韻又細也)鄏(郟鄏河南
縣直城門宫陌地从邑辱聲左傳成王定鼎于郟鄏春秋謂之王城魏晉為河南縣○已上屬匊字母韻)

　　三(覺獨用)

　　覺(訖岳切角清音説文寤也从見學省聲一曰𤼵也廣韻曉也明也増也知也又大也左傳以覺報宴注大
也詩有覺其楹注高大也集韻古作□賋又效韻○作斍非)角(説文角獸角也象形獸不童也廣韻芒也競也
觸也増韻又校也漢賈誼傳非親角材而臣之又星名東方七宿之首蒼龍之角十二度又酒器受四升又大角軍器徐
廣車服儀制角本出羗胡以驚中國之馬一云出于越通禮義纂黄帝與蚩尢戰始吹角作龍鳴以禦之唐百官志節度
入境州縣立節樓迎以鼓角今鼓角樓始此又角觝戱名六國時所造使兩兩相當角力相抵觸史李斯傳觳抵漢書角
抵又頭髻也禮記内則男角女羈注夾囟曰角午達也羈又風角後漢劉寛傳注風角星占皆究極師法角隅也觀四隅
之風占之増韻或作确漢李廣傳數與虜确通作觳○東都事略崔偓佺傳云角下□音𣙜兩㸃下□音鹿一㸃一撇不成字
○禮記喪大記鬊𤓰實于緑中注緑當為角聲之誤角謂棺四隅)桷(説文榱也从木角聲椽方曰桷釋名桷确堅而
直也集韻或作構)捔(博雅掎也通作角左傳晉人角之戎人掎之紲其後曰掎絓其前曰角)埆(獄也詩行
露注獄埆也盧植云相質觳争訟正義云獄名○今增)觳(盡也史記不觳於此又無潤也莊子其道大觳又本韻屋
韻○毛氏韻增)榷(説文水上横木所以渡者从木隺聲徐曰此即今所謂水彴橋也爾雅謂之石杠亦曰略彴又榷酤
漢天漢三年初榷酒酤韋昭曰以木渡水曰榷謂禁民酤獨官開置如道路設木為榷獨取利也酤音工護切通作榷揚子為
其父而㩁其子又𢎞羊榷利而國用足○毛氏曰□从􁦩音坰不从山也俗作崔非)搉(博雅揚搉都凡也説文徐曰搉
之言單也人謂粗畧而舉之曰揚𣙜)傕(人名漢有李傕○平水韻増)較(説文車輢上曲銅也本作䡈从車爻
聲徐按古今注車較車耳也在車輦上重起如牛角或作較詩猗重較兮注引周禮輿人云較兩輢上出軾者今之平隔也詩
詁云車廣六尺六寸深四尺軾去輿高三尺三寸較去軾又高二尺二寸較軾通高五尺五寸立則慿較應為敬則俯慿軾較
在軾上若兩較然故云重較輢是兩旁植木較横輢上輢兩而較一後輿服志金薄繆龍為輿倚較徐廣曰繆交錯之形通俗
文車箱為較増韻又大較猶大略也又獵較孟子田獵相較又明也揚子較且易漢孔光傳較然甚明又效韻)斠(説文
平斗斛也从斗冓聲徐曰斠量之通作較○平水韻増)梏(爾雅直也禮記引詩有梏徳行通作覺今詩有覺徳行又
有覺其楹注直也亦通作較顜)玨(説文二玉相合為一玨徐曰雙玉曰玨集韻或作㲄)龣(東方音一曰樂器通
作角漢志角觸也物觸地而生戴芒角也禮記月令其音角注角數六十四樂書角木也又姓)○􁄟(克角切角次清
音説文□從上擊下也从殳百聲一曰素也廣韻皮甲也増韻或作殻)愨(説文謹也从心􁄟聲廣韻善也愿也誠也
荀子有愨士者或作慤禮記不然則已慤荀子端慤生集韻又作□通作殻周禮大司㓂注愿殻)㲉(卵孚也廣韻鳥
卵韓文聨句鵠㲉攅瓌橙又納凉聨句盤肴饋禽㲉集韻又作□□○毛氏韻増)鷇(鳥子欲出者莊子其以為於鷇
又候韻)毃(説文擊頭也或作㩁○平水韻増)確(堅也廣韻靳固也埤蒼作塙集韻或作碻)礐(爾雅
山多大石也集韻或作□亦作嶨㙾又作确○平水韻増)埆(地不平又磽埆瘠薄也○毛氏韻増)硞(説文石聲
从石告聲一曰鞏也)○嗀(黒角切羽次清音説文歐貌从口􁄟聲徐曰心惡未至於歐因嗀出之左傳褚師聲子韈
而登席公怒辭曰臣有足疾君将嗀之)□(急也又唐索元禮作鐵籠□囚首注急束也○毛氏韻増)謞(謞謞
崇讒慝也又藥韻○毛氏韻増)嗃(悦樂也又嚴酷貌易家人嗃嗃又爻效藥韻)藃(暴木器乾而撓減也増韻
暴起貌周禮考工記轂雖敝而不藃又號藥韻○毛氏韻増)豞(豕聲集韻或作哮亦作䓼選吳都賦封豨○毛氏韻
増)○學(轄覺切羽濁音説文□覺悟也本作斆从冖冖尚朦也臼聲篆文省作學増韻受教傳業曰學朱氏曰學
之為言效也又學校庠序揔名又姓出姓苑又效韻學字从臼當作學歐陽氏曰作學斈竝非○案説文學字本作斆今音效
而學校字但作學)澩(説文夏有水冬無水曰澩一曰水自渭出集韻或書作㶅)嶨(説文山多大石也从山學
省聲韓文㑹合聮句吟巴山礐犖集韻或作㙾埆○毛氏韻増)鷽(説文雗鷽山鵲知來事鳥从鳥學省聲徐曰似鵲有
文采尾長觜短赤西京雜記曰干鵲噪行人至即此亦猶猩猩知人往事又小鳩荘子蜩與鷽鳩笑之集韻或作雤)翯
(説文鳥白肥澤貌从羽高聲引詩白鳥翯翯或作鶴孟子白鳥鶴鶴趙歧注鳥肥飽則鶴鶴而澤好亦作㿥文選景福殿賦㿥
㿥白鳥又沃韻)确(説文礊也廣韻磽确韓文山石詩山石犖确行徑㣲集韻或作□○毛氏韻増)觳(射具所以
盛隿又盡也注見訖岳切○毛○氏韻増○已上屬覺字母韻)嶽(逆角切角次濁音蒙古韻音入喻母説文東岱
南霍西華北恒中泰室王者廵狩所至从山獄聲白虎通嶽者角功徳也詩崧高維嶽詩詁云山高而尊者嶽唐虞有四岳至
周始有五嶽四鎮九鎮故五嶽之祭視三公然岱宗之外他亦無名而衡山則為鎮不謂之嶽至爾雅則曰泰華霍恒嵩郭注
霍山即天柱山灊水所出又云河南華河西嵩河東岱河北恒江南衡又云衡山南嶽是霍衡俱為南嶽也然自秦漢以來竝
以灊之天柱為衡山如史記秦始皇西南渡淮水之衡山至隋唐始以江南之衡山為南嶽一説吳嶽為西嶽華山為中嶽而
嵩高不為嶽吳嶽即岍山亦名吳山漢書在扶風汧縣西又嶽嶽長角貌前朱雲傳五鹿嶽嶽朱雲折其角通作岳史五帝紀
四岳夏紀岳陽前地理志師古曰雍州其山曰岳又州名本巴州隋曰岳州以天岳山名山在洞庭湖又姓集韻古作□□亦
書作□詩時邁注又書作􁅧)鸑(説文鸑鷟鳳屬神鳥也从鳥獄聲注見勑角切鷟字又唐粹張説握乾符頌云鳴鸑
改號集韻或作□○毛氏韻増)樂(説文□五聲八音揔名象鼓鞞木簴通論曰木□為樂樂出於人心布於管絃彌廣
則備鼓鼙□象鼓形􁃭在木上又姓出南陽又效藥韻)剝(北角切宫清音説文裂也从刀彔聲一曰彔刻割也通志
云聲兼意廣韻落也削也割也傷害也増韻又褫也脱也又卦名集韻或作□□或書作忉)駮(説文獸如馬倨牙食
虎豹从馬交聲前相如傳駕馴駮之駟注駮如馬白身黒尾一角又木名詩隰有六駮陸璣云馬梓榆皮青白駮犖遥視似駮
馬古今注木似豫樟皮多癬駮○舊韻注亦作駁誤今正)駁(説文馬色不純从馬爻聲詩皇駁其馬注黄白皇駵白駁
爾雅駵赤色謂馬有駵處有白處易乾為駁馬通作駮韓文雲開觧駮○平水韻増)爆(爇也一曰火聲又效韻)嚗
(怒聲増韻笑聲莊子嚗然而笑集韻或作□○毛氏韻増)○璞(匹角切宫次清音玉素也廣韻玉璞増韻玉未琢集
韻或作㺪)樸(説文木素也从木菐聲徐曰土曰坏木曰樸又質也史漢斲彫為樸黄霸傳澆淳散樸徐曰古質朴字多
作樸通作朴漢紀敦朴為天下先又屋韻)墣(説文塊也从土菐聲徐曰按國語楚靈王出亡野人抌之以墣淮南子水
勝土也非以一墣塞江集韻或作圤平水韻増)鏷(金□文選七命鏷越鍜成集韻本作釙○毛氏韻増)朴(説文
木皮也徐曰藥有厚朴一名厚皮木皮也)颮(颮颮衆多貌増韻飛相擊聲選西都賦颮颮紛紛○毛氏韻増)○雹
(弼角切宫濁音説文雨冰也从雨包聲徐按西京雜記隂氣脅陽為雹左傳凡雹皆冬之愆陽夏之伏隂劉向曰盛陽雨水温
暖而湯熱隂氣脅之不相入則轉而為雹盛隂雨雪凝滯而冰寒陽氣薄之不相入則散而為霰故沸湯之在閉氣而湛於寒
泉則為冰及雪之消亦冰觧而散此其驗也故雹者隂脅陽也陸佃云陽散隂為霰隂包陽為雹形似半珠其粒皆三出雪六
出成華雹三出成獸集韻古作□)骲(骨鏃箭)彴(爾雅奔星為彴又藥韻)犦(牛名即犎也領上肉
犦胅起狀如槖駞緯略此獸抵觸百獸無敢當者故金吾仗刻犦牛於槊首又效韻)㩧(博雅撃也廣韻擊聲文選東京
賦流鏑􁞔㩧○今増)暴(墳起也集韻本作㿺或作□亦作𦢊又省作暴周禮考工記旊人薜暴不入市注墳起不堅致
又號屋韻○今増)懪(爾雅懪懪悶也○毛氏韻増)撲(説文挨也从手菐聲廣韻相撲也増韻又踣也韓文
納凉聨句朽杌懼傾撲集韻或作􁖖又屋韻○平水韻増)瓝(説文小𤓰也本作㼎或作瓝増韻一曰瓞也集韻亦作瓟)
鰒(説文海魚一説石决明前王莽傳但飲酒啗鰒魚後伏隆傳張歩遣使獻鰒魚三蒼郭璞注云鰒似蛤偏著石厓者
曰鰒無鱗有殻一面附石細孔雜雜本草云石决明一名鰒魚)服(啼呼也前灌夫傳謼服謝罪注晉灼音瓝闗西俗謂
小兒啼呼曰呼瓝又屋韻○今増)○邈(墨角切宫次濁音邈邈悶也一曰逺也増韻𣺌也通作藐)藐(説文
茈艸又輕視貌孟子説大人則藐之又不經意貌詩聼我藐藐○今増)貌(容也本作皃注見效韻又描畫人物類其
狀曰貌又不顧也韓文月蝕詩貌貌上天東文意也荀子壙壠其貌○平水韻增)○娖(測角切次商次清音説文
謹也本作娕从女束聲集韻或作􁢅□今文作娖史記娖娖亷謹又整也後中山簡王傳官騎稱娖前行注齊整也亦作孎通
作􁙆蒙古韻娖屬郭字母韻)齪(廣韻開孔具又齷齪迫也増韻急促局陿貌或作齱前酈食其傳握齱好苛禮亦作
􁙆前司馬相如傳委𤨏握􁙆集韻又作促)擉(剌取鼈蜃也説文本作矠从矛昔聲引史記矠龜鼈禮記作簎謂以杈刺
泥中搏取之今韻書作擉莊子冬則擉鼈於江集韻或作捒捔○監韻重出簎字誤○増韻注取魚箔非)逴(勑角切音
與娖同説文逺也从辵卓聲徐按楚辭曰春秋逴逴蒙古韻逴屬郭母韻)踔(􁖟踔不常也又韓文集序汗瀾卓踔又莊
子趻踔而行又本韻)○渥(乙角切羽次清音説文霑也增韻洽也潤也澤也一曰厚漬貌詩顔如渥丹又候韻)幄
(説文幬也廣韻大帷小爾雅云覆帳謂之幄案三禮圖在上曰帟四旁及上曰帷上下四方悉周曰幄周禮幕人幄帟注帷幕
皆以布為之四合象宫室曰幄集韻或作□屋)握(説文搤持也以手屋聲陸佃云持五指也在外為持在内為握集韻
或作□屋)喔(説文雞聲也一曰喔咿强笑貌楚辭喔咿嚅唲以事婦人乎)偓(偓佺古仙人名○平水韻増)
剭(博雅刑也廣韻不殺於市鄭康成易云其刑剭又前哀叙傳彫落洪文底剭鼎臣注師古曰剭者厚刑謂重誅也集
韻或作□又屋韻)腛(脂豐也廣韻厚也周禮革欲其柔滑而腛脂之則需鄭讀如渥濡人兗切○今増)箹
(説文小籟也又藥韻)葯(白芷其葉謂之葯淮南子云秋葯被風又藥名○已上屬各字母韻)○捉(側角切次
商清音説文搤也从手足聲一曰握也廣韻搦也増韻又捕也)穱(稲下種麥選張平子南都賦冬稌夏穱韓文納凉聨
句汲冷漬香穱○毛氏韻増)穛(説文早取榖也或作穛一曰生穫曰穛熟穫曰稰禮記内則稰穛曰小也)斮
(斬也又藥韻)斲(竹角切斮與捉同説文斲斫也徐曰□徒斗切器也斤以斲之當作斲今韻書作斲通作椓詩椓之
丁丁集韻或作□□亦作)卓(説文□高也早上為□𨽻作卓又姓古文作□)踔(説文特止也徐曰特止卓
立也本作□今作□漢孔光傳踔絶之能又效韻○監韻舊注誤)逴(説文逺也注見敕角切史霍去病傳逴行殊逺
音卓又效韻○今增)倬(説文著大也从人卓聲引詩倬彼雲漢徐曰卓然高明也)琢(説文治玉也从玉豖聲)
啄(説文鳥食也从口豖聲集韻或作噣通作啅唐詩雀啅江頭黄栁花)涿(説文流下滴也从水豖聲又涿鹿山
名史記在上谷又州名上谷涿郡魏文改范陽唐置涿州集韻或作□)諑(博雅責也䛼也増韻又訴也讃也韓文納
涼聨句拙傷巧諑離騷謡諑謂余以善滛○毛氏韻増)㧻(説文擊也从手豖聲一日摘也詩夭夭是㧻䟽謂農時而
役厚歛其財猶㧻使破壊然集韻或作□□豛通作涿周禮壷涿氏注壷瓦鼓也涿擊也○今増)椓(説文去隂之刑
也本作􁅚从支蜀聲引周書刖劓􁅚黥或作椓今文尚書劓刵椓黥集韻古作劅○歐陽曰作□非㧻音猪)瘃(寒瘍
後趙充國傳瘃墯之患唐李甘傳凍膚皸瘃又燭韻○毛氏韻増)斸(􁁕也斫也又小鉏又燭韻○毛氏韻増)○
朔(色角切次商次清次音説文月一日始蘇也从月屰聲徐按釋名蘇也又初也禮記皆從其朔又始也漢武改元元
朔師古注朔猶始也言更為初始又盡也書朔易正義云朔盡也萬物盡於此蘇而復生又北方也書宅朔方曰幽都又州名
古鴈門地後魏置朔州又姓何氏姓苑云南陽人古書作□俗作朔非)矟(矛屬通俗文矛丈八者謂之矟或作槊又
握槊博簺也韓文詩碁槊以相娛注碁為子槊為局一曰碁圍碁也奕也槊握槊也博也續事始云胡中戯即今雙陸也集韻
或作鎙)箾(説文以竿擊人也从竹削聲又舞竿左傳季札見舞象箾南籥杜預曰象箾舞所執又荀子箾簡象注舞
曲名又蕭韻)萷(集韻木作梢捎擢木無枝柯長而殺者或作萷又蕭踈貌宋玉九辯萷蕭槮而可哀○毛氏韻増)
數(爾雅疾也廣韻頻數也増韻又屢也論語事君數注謂速數又麌遇屋燭韻)欶(説文吮也从欠束聲徐曰
遬遬字从此通俗文云含吸也釋名促也用力急促韓文詩酒醪傾共敇或作嗽前鄧通傳文帝病癰通為上嗽吮之後方技
王真傳嗽舌下泉咽之○平水韻増)􁣢(􁣢虜縣名前地理志臨淮郡富陵縣莽改􁣢虜○今増)○浞(仕角
切次商濁音説文濡也又寒浞人名䜛人也)鋜(足鈐廣韻足鎻韓文詩黄鶴足仍鋜○毛氏韻増)鷟(説文
鸑鷟鳳屬神鳥也从鳥族聲引國語周之興也鸑鷟鳴於岐山又江中有鸑鷟似鳧而大赤目或作□)灂(説文瀺灂
水小聲也本作□𨽻作灂漢相如賦瀺灂一曰環灂漆沂鄂也周禮弓人冰析灂)篧(篧謂之罩或作籗○毛氏韻増)
齺(博雅齧也一曰齒相近又齒相逆荀子齺然上下相信○毛氏韻増)濁(直角切音與浞同説文水出齊郡厲
媯山入鉅定从水蜀聲又不清也釋名濁瀆也史律書濁　者觸也言萬物皆觸死又姓前貨殖傳濁氏以胃脯而連騎)鐲
(説文鉦也从金蜀聲周禮鼓人以金鐲節鼓注鉦也形如小鍾軍行鳴之以為鼓節又燭韻)濯(説文澣也増韻又大
也詩濯濯厥靈又光澤貌詩麀鹿濯濯孟子若彼濯濯也山秃貌集韻通作淖又效韻)擢(説文引也从手翟聲徐曰
謂㧞擢也廣韻抽也出也増韻又聳也)○搦(昵角切次商次濁音䝉古韻音入泥母持也按也幽通賦搦朽摩鈍
鉛刀皆能壹斷又陌韻○毛氏韻増)犖(力角切半徴商音説文□駁牛也从牛勞省聲又卓犖超絶也韓文進學觧卓
犖為傑又事之明也史天官書此其犖犖大者又地名在宋又人名左傳犖有力焉○已上屬郭字母韻)




　　古今韻㑹舉要卷二十五

　　欽定四庫全書

　　古今韻㑹舉要卷二十六

　　元　黄公紹　原編

　　熊　忠　舉要

　　四(質與術櫛通)

　　吉(激質切角清音説文善也从士口徐曰口無擇言也㑹意増韻吉者凶之反得於理不失則吉易曰吉凶者失得之
象也又休祥也又朔日也詩二月之吉周禮正月之吉又州名漢豫章地隋置吉州又姓出馮翊尹吉甫後○毛氏曰从士从
口俗作吉非吉音確)拮(拮据手病詩予手拮据注撠挶也謂以手拘持草病又屑韻○毛氏韻增)○詰(契吉
切角次清音説文問也从言吉聲廣韻又責讓也又治也書詰爾戎兵左傳子盍詰盗又平旦曰詰朝左傳詰朝相見)蛣
(蟲名説文蛣䖦蝎也从虫吉聲後竇武傳俯仰蛣屈又南越志璅蛣腹蟹注大者長二三寸腹中有蟹子如榆莢合體共生俱
為蛣取食選江賦璅蛣腹蟹又屑韻)○欯(䦧吉切羽次清音説文喜也从欠吉聲博雅欯欯喜也集韻或作咭○平
水韻増○已上屬吉字母韻)○姞(極乙切角次濁角説文黄帝之後伯䱔姓后稷之元妃从女吉聲一曰謹也或
作吉詩謂之尹吉注鄭音姞箋云尹氏姞氏周昏姻舊姓又集韻亦作郅○平水韻増)佶(説文正也从人吉聲引詩
既佶且閑平水韻増)○趌(怒走也○平水韻增)必(壁吉切宫清音説文□分極也从八戈聲又審也然也増
韻又専也又組也周禮考工記天子圭中必○毛氏从八戈當作必非从心)珌(説文佩刀上飾天子以玉詩鞸琫有
珌集韻或作㻫)鉍(矛􁖨謂之鉍又本韻注)□(説文注見罼字下一日終也廣韻竟也増韻了也盡也一曰貫
牲體木又畢狀如叉主人舉肉之時以畢助之喪祭用桑吉用棘禮記雜記長三尺刋其柄與末注刋削也又簡也學記伸其
佔畢又星名主弋獵詩有捄天畢又國名畢公高所封在長安西北又姓畢公高後晉有畢卓今文作畢)罼(説文□田
罔也从田从□象畢形徐曰有柄网所以掩兎本作畢省作畢後人加网作罼一曰網小而柄長謂之畢執以掩物鳥罟謂之
羅則張以待物○案説文終畢之畢與罔畢同字二義監韻畢罼二字各出然罼字注鳥網又於畢字注網也義重今正)㓖
(説文風寒也从仌畢聲集韻或作䬛□)韠(説文韍也所以蔽前㠯韋下廣二尺上廣一尺其頸五寸肩革帶博二寸
从韋畢聲古者席地而坐以臨俎豆故設蔽膝以備濡漬鄭曰韠之言蔽也玉藻云君朱大夫素士爵韋天子直公侯前後方
大夫前方後挫角士前後正詩采菽注韍韐韠俱是蔽膝之象制同名異然韐乃合韋韍韠不合乃有不同者記解陳氏曰以
其茀前則曰韍以其一巾足矣故曰韠以色則曰緼以緼質則曰韎韐新安朱氏曰冕服謂之韍他服謂之韠集韻或作□鞸
通作畢荀子共艾畢注畢與韠同)縪(博雅縫也一曰約束也周禮考工記注鹿車縪一曰冠縫著武也○毛氏韻増)
彃(説文䠶也从弓畢聲引楚辭夫□焉蹕一曰弦也)饆(饆饠餅屬集韻或作□○平水韻増)蹕(説文
止行人也本作䟆从走畢聲漢書出稱警入言䟆警者戒肅䟆者止行人霍光傳道上稱䟆梁孝王傳注師古曰言出入者互
文出亦有䟆漢儀法皇帝輦動左右侍帷幄者稱警出殿則傳䟆止人清道一曰竈上祭名今文作蹕周禮𨽻僕掌蹕宫中之
事集韻或作俾通作□)篳(説文藩落也从竹畢聲引春秋傳篳門圭竇廣韻織荆門也通作蓽)滭(泉沸也本
作□或作㳼今作滭滭沸泉出貌通作觱詩觱沸檻泉)觱(説文□本作□角𦍑人所吹角屠□以驚馬也从角□
徐曰今之□角栗其聲然也俗作觱栗亦作篳篥詳見篥字注又詩一之日觱𤼵注風寒也)○匹(僻吉切宫次清
音匹四丈也从匚八八牒一匹八亦聲徐曰㑹意前食貨志布帛廣二尺二寸為幅長四丈為匹一曰偶也詩率由羣匹成王
循用羣臣之賢者其行能匹偶已之心廣韻又記也合也二也又楚辭孰可與兮匹儔注王逸云二人為匹四人為儔又馬四
足為匹左傳襄二年賂夙沙衛以索馬牛皆百匹又匹夫無罪注疏庶人夫妻相匹其名既定雖單亦通故通謂匹夫匹婦或
作疋小爾雅倍兩謂之疋二文為兩倍兩四丈也前諸侯王表子弟為疋夫藝文類聚馬光景一疋長故曰疋)鵯(爾雅
鸒斯鵯鶋集韻或作卑周禮羅氏注卑居鵲又支韻○今増)○邲(簿必切宫濁音説文鄭地名从邑必聲増韻又
美貌)飶(説文食之香也从食必聲引詩有飶其香又屑韻)鉍(戈柄也一曰偶也集韻或作柲又本韻寘韻○
毛氏韻増)佖(説文有威儀也从人必聲引詩威儀佖佖今文詩通作怭)駜(説文馬飽也从馬必聲引詩駜彼乗
黄又詩有駜注肥彊貌集韻或作怭)泌(泉水貌廣韻水狹流詩泌之洋洋又寘韻)怭(怭怭媟嫚也○禮韻續降)
苾(説文馨香也从艸必聲引詩苾苾芬芬集韻或作馝□□通作咇選相如賦䁆薆必茀師古曰皆芳香意○増韻咇
字别出今附)比(次也又増韻比比猶揔揔也又支紙寘韻)□(幔也○平水韻増)○蜜(覓畢切宫
次濁音説文□蠭甘飴也本作􁍷一曰蟆子从虫鼏聲或作蜜爾雅翼盖若鼎器焉而幂之北方地燥多在土中故多土蜜
南方地濕多在木中故多木蜜从宓俗作蜜非)宓(説文安也从宀必聲集韻又黙也選相如賦滭弗宓汨師古曰去疾
也集韻或作密□又屋韻○毛氏韻増舊注誤詳見莫筆切)謐(説文静語也一曰無聲也廣韻安也)䤉(説文
飲酒俱盡也从酉□聲○平水韻増)沕(塵濁也又濳藏也漢賈誼賦沕深濳以自珍又勿韻○毛氏韻増)○堲
(子悉切商清音疾也書朕堲䜛說一曰燒土也禮夏后氏堲周燒土塟也或謂之土周一曰燭燼為堲右手折堲是也或作即
禮記檀弓夏后氏即周管子右手折即又職韻俗作即)喞(啾唧衆聲又通俗文閙猥也又蟲聲文選唧唧復唧唧)
○七(戚悉切商次清音説文陽之正也从一㣲隂从中衺出也廣韻數也増韻少陽數火數)桼(説文□木
汁可以䰍物象木形漆如水滴而下徐曰六㸃皆象水而非水盖象形也當作桼周禮注故書桼林漢書陳夏千畝桼漢鄒陽
傳堅如膠桼通作㯃廣韻秦有㯃娥臺今經史通作漆周禮漆林之征本草漆𣗳高二丈餘皮白葉似椿樗花似槐子若牛奈
木心黄六月刻取滋汁集韻古作□又屑韻○今増)漆(説文水出右扶風杜陵岐山東入渭从水桼聲引詩漆沮之從
史注漆出岐州益閏縣東南漆山漆溪入渭又姓古漆沈為魯國相古作□廣韻俗作柒○从爾當作桼作□非)㯃
(木名可○為杖)悉(息七切商次清音説文□詳盡也从心釆増韻又諳究也知也集韻古作□○毛氏曰从釆从
心釆音瓣與采不同監本从悉誤)蟋(蟋蟀蟲名詳見蟀字注○平水韻増)膝(説文□脛頭卩也本作䣛从卩
桼聲徐曰今俗作膝膝人之節也又鶴膝楯名選吳都賦家有鶴膝唐王志愔傳鶴膝犀渠又方言矛骹細如鴈脛者謂之鶴
䣛又齧䣛馬名前王褒傳駕齧䣛注孟康曰良馬低頭口至䣛故曰齧○集韻或作□)□(牛□藥草或作□本草通
作膝○平水韻増)駟(二乗四馬注見寘韻駟字又選蜀都賦開軒納駟注叶音悉○毛氏韻増)○疾(昨悉
切商次清音説文病也从疒矢聲一曰急也徐曰病來急故从矢矢急疾也増韻患也惡也集韻古作廿籕作□□)
嫉(説文妎也本作㑵从人疾聲或从女作嫉徐曰女無美惡入宫見妬士無賢不肖入朝見嫉楚辭注害賢曰嫉害色
曰妬集韻或作□亦書作愱通作疾)蒺(蒺藜藥草詳見齊韻䔧字注○平水韻増)○質(職日切次商清音説
文以物相贅从貝斦聲徐曰質實也事疑虚以人物實之也廣韻朴也主也信也正也謹也監韻形也増韻又考也驗也證也
又成也詩質爾人民又左傳䇿名委質猶委身也又質地也所以施文采也又射侯曰質謚法忠正無邪曰質又國名又姓前
貨殖傳質氏以洒削而鼎食又寘韻○詩詁曰詩𤼵彼有的注毛云的質也周禮注鄭衆馬融云鵠之中二尺曰正四寸曰質
王肅又引小爾雅云鵠之中謂之正正方二尺正中謂之𣙗𣙗則質也今案鄉射記天子熊侯白質諸侯麋侯赤質大夫布侯
畫虎豹士布侯畫鹿豕凡畫者丹質鄭云白質赤質皆謂采其地又荀子質的張而弓矢至焉楊倞注云質射侯也的正鵠也
然則毛以的為質鄭馬謂四寸曰質王謂正之中為𣙗而𣙗為質者皆誤矣)劕(劕劑劵也長曰劕短曰劑通作質周
禮質劑○平水韻増)鑕(鐵椹増韻斧鑕椹也通作質㩫○監韻舊注斧也誤)櫍(説文柎也从木質聲○増韻重
注椹也誤)礩(説文柱下石从石質聲増韻礎也)瓆(人名後漢有劉瓆)蛭(説文蟣也一曰水蛭从虫
至聲博物志三斷而成三物爾雅翼入人肉者為蛭爾雅一名蟣讀如祈今呼大者為馬蛭又為馬蜞又有石蛭草蛭泥蛭一
名馬蟥)桎(説文足械从木至聲徐曰桎之言躓也躓礙之也又窒也莊子窮桎不行)郅(説文北地郁郅縣从
邑至聲又至也登也前司馬相如封禪書爰周郅隆又姓漢有郅都郅惲)晊(爾雅大也一曰明也○平水韻増)騭
(説文牡馬也从馬陟聲徐按爾雅牡曰騭又借訓定也書隂騭下民又陞也方言魯衛之間謂陞曰騭又廣韻馭馬也正義成
也亦定之義)只(起語辭又語已辭又専辭又紙韻○佩觽集曰樂只之只之爾切音止本無質音今讀若質俗所音
也○毛氏韻増)窒(陟栗切音與質同説文塞也从穴至聲徐引解嘲窒隙蹈瑕)銍(説文穫禾短鎌也本作□𨽻作
銍从金至聲釋名銍穫鐵也詩注此則銍器可以穫禾小爾雅禾穂謂之頴截頴謂之銍詩奄觀銍艾一曰銍刈謂禾穂書二
百里納銍集韻或作□)挃(説文穫禾聲也从手至聲引詩穫之挃挃注穫聲也爾雅挃挃穫也集韻或作秷□○監
韻秷字重出今併)庢(説文礙止之也从广至聲選七𤼵𤼵怒庢水曰注礙止之也一曰盩庢縣名在京兆水曲曰盩
山曲曰庢因以名焉盩張流切)○叱(尺粟切次商次清音説文□訶也从口七聲蒼頡篇大呵為叱○毛氏曰从口
从七監本从匕誤○禮記内則不嘯不指注嘯讀為叱増韻别出嘯字誤)抶(勑栗切音與叱同説文笞擊也从手失聲
引左傳歜以扑抶職廣韻打也前五行志使其徒抶而奪之選甘泉賦指䕫魖而抶獝狂)眣(説文目不正也从目失聲
徐曰其視散若有所失也増韻以目通指曰眣公羊傳文七年眣晉大夫與公盟○毛氏韻増)咥(笑也集韻或作欪又
屑韻)○失(式質切次商次清次音説文□縱也从手乙聲𨽻作失廣韻錯也増韻遺也過也亡失也又志韻)室
(説文實也从宀至聲室屋皆从至所止也釋名室實也人物實滿其中也廣韻房也周書黄帝始作宫室吕氏春秋高元作宫
室禮記曲禮注疏四面穹窿則宫貯物充實則室又星名北方宿營室十六度為營宫室者之候又夫以婦為室孟子丈夫生
而願為之有室)􁙨(刀削為之􁙨集韻通作室)○實(食質切次商濁音説文富也从宀貫為貨物廣韻誠也滿
也増韻實虛之對物成實也又充也是也又驗也後漢紀各使實二千石以下至黄綬或作寔詩實墉實壑鄭曰實當作寔是
也古作宲)秩(直質切音與實同説文積也从禾失聲引詩積之秩秩徐曰秩秩有叙之貌也廣韻次也常也又序也書
望秩于山川増韻職也官也整也又爾雅秩秩智也郭曰智思深長也又秩秩清也郭曰徳音清冷詩徳音秩秩又秩秩斯干
毛注流行貌箋云流出無極已也又左右秩秩毛注肅敬貌或作袟唐蕭至忠傳官袟益輕杜朝享太廟賦六官咸祑○毛氏
曰从禾形也从失聲也本再生稲也故借為秩序字後訛為从禾从夫)紩(縫也)柣(閾也門限)帙(説文
書衣也从巾失聲廣韻書帙又次序也又姓出纂文或作袠莊子散其天袠音義云木亦作□)翐(翐翐飛舒遲貌)姪
(兄弟之子曰姪又屑韻徒結切注○潁川語小曰禮大夫不名世臣姪娣姪是妻之兄女娣是妻之妹又左傳姪其從姑謂我
姪者我謂之姑是也今謂兄弟之子為姪盖取字林音義作文乙切呼之古史傳所未詳自唐至本朝諸書稍見之如狄仁傑
諌武后云姑姪與母子孰親猶指武姓人為姪也此字惟可施之書問以便俗呼或有所著作不若稱兄之子弟之子從子族
子之為雅也)○暱(尼質切次商次濁音説文日近也从日匿聲徐曰日日相近也集韻或作昵書典祀無豐于昵
尸子不避遠昵注近也)㥾(愧也廣韻愧㥾或作怩書忸怩○毛氏韻増)尼(女乙切音與暱同爾雅止也孟
子止或尼之増韻又定也又支韻○禮韻續降)䵒(説文黏也从黍日聲廣韻膠䵒集韻或作䵑)○乙(億姞
切羽清音説文乁象春艸木冤曲而出隂氣尚强其出乙乙也徐曰乙乙未展也一曰乙承甲象人頸也漢書奮軋於乙京房
易傳乙屈也爾雅太歳在乙曰旃蒙月在乙曰橘通志云乙本魚腸此十日之借禮記内則魚去乙注魚體中害人者方氏曰
爾雅魚腸謂之乙魚之餒必自腸始謂之乙者其形屈如字又東海鰫魚有骨名乙在目旁狀如篆乙食之鯁人不可出又姓
前燕有護軍乙逸又黠韻)鳦(𤣥鳥也廣韻燕也齊魯謂之鳦取其鳴自呼通作乙又黠韻)○肸(黒乙切羽
次清音説文響布也从十从䏌十者散於四方也䏌者振䏌也引甘泉賦肸響豐融又選子虛賦肸響布冩注盛作也又左思
蜀都賦景福肸蠁之興作注如蟲羣起而多又前郊祀歌罔不肸飾注師古曰肸振也言皆振整而飾之玉篇今作肹又勿韻)
○一(益悉切羽次清次音説文一惟初太極道立於一造分天地化生萬物徐曰一者天地之未分太極生兩儀一
旁薄始結之義横者象天地人之氣是皆横屬四極者也廣韻數之始也又同也少也初也増韻又均也禮記疏太一者天地
未分混沌之元氣極大曰太未分曰一又太一天之貴神又天一星在紫垣端門之左位前漢注如淳曰天極大星一明者太
一常居前選相如賦反太一而從陵陽又尺一詔書也後陳蕃傳尺一選舉注板長尺一以冩詔書集韻古作弌通作壹詩壹
𤼵五豝記大學壹是脩身為本)壹(説文□専壹也从壷吉聲徐曰从壷取其不泄也𨽻作壹廣韻又合也誠也醇也
増韻又閉塞也孟子志壹則動氣氣壹則動志注志氣閉為壹也志閉塞則氣不行氣閉塞則志不通)○逸(弋質
切羽次濁音説文失也从辵兔兔謾訑善逃也廣韻又縱也奔也増韻又隐也遁也古作□通作佚孟子遺佚而不怨亦通作
□)佚(説文佚民也从人失聲増韻安佚不勞也孟子四肢之於安佚以佚道使民通作逸詩自暇自逸書遊逸逸豫無
逸與佚同)泆(説文水所蕩佚也从水失聲又淫放也通作佚蒼頡篇佚蕩也亦通作□○毛氏韻増)軼(説文車相
出也从車失聲一曰侵軼廣韻過也莊超軼絶塵又突也楚辭軼迅風於清源注從後出前又屑韻注)失(放也周禮
朝士注放失六畜莊子自失而走荀子其馬將失通作迭家語東野畢馬將迭又木韻○今増)佾(説文舞行列也从人
䏌聲増韻行數人數縦横皆同論語八佾注八人為列八八六十四人集韻古作□通作溢前禮樂志千童羅舞成八溢注列
也與佾同)溢(説文器滿也从水益聲一曰米二十四分升之一也禮記朝一溢米孔叢子兩手曰掬一手曰溢又滿溢
集韻或作㳑通作軼前地理志軼為滎與溢同)鎰(國語二十四兩為鎰趙岐孟津皆曰二十兩鄭𤣥曰三十兩通作溢
漢志黄金以溢為名荀子千溢之寳韓非子鑠金千鎰禮記朝一溢米喪大記注二十兩曰溢方氏曰與鎰同數登於十則滿
又益倍之為溢)○栗(力質切半徴商音説文□木也从􁉭木其實下垂也徐曰栗實彚亦有芒穎與粟相類也本作
㮚𨽻作栗陸佃云味鹹北方果有莍蝟自裹東觀書栗駭蓬轉今栗房秋罅實躍如爆去根榦甚逺所謂栗駭其質縝密故稱
玉縝密以栗黄栗謂之栗玉又戰栗敬謹也栗至罅𤼵之時將墜不墜尤有戰栗之象漢元紀夙夜栗栗楊惲傳不寒而栗又
詩實穎實栗注成就也詩話云禾之孚甲縝密如栗又書寛而栗朱氏曰栗木理之最密者也又左傳嘉栗旨酒注服䖍云穀
初熟為栗王氏曰栗不秕也又儀禮公所辭皆栗階注栗蹙也謂越等急趨君命也又栗栗聚也詩積之栗栗又姓漢長安富
室有栗氏集韻古作□□又屑韻)凓(説文寒貌从冫栗聲廣韻凓　冽寒風通作栗詩一之日栗烈)慄(爾雅懼也
増韻竦縮也又哀愴意選漢武賦懰慄不言亦通作栗)□(説文風而暴疾也本作䬆廣韻䬆颲或作□)搮(以手
理物○平水韻増)篥(觱篥切人吹葭管也樂書一名悲篥一名笳管羗胡龜兹樂以竹為管以蘆為首狀類胡笳而九竅
所法者角音而已其聲悲栗胡人吹之以驚中國馬焉今鼓吹樂坊以為頭管胡部有雙觱篥唐樂圖所傳也○毛氏韻増)○
日(入質切半商徴音説文□實也太陽之精不虧从○一象形通論天無二日故於文○一為日易離為日後李尋傳曰者
衆陽之宗人君之表者也又左傳天有十日為陽數十幹自甲至癸也又日衛不睦杜預曰日徃日也史漢徃日曰異日
亦曰日者又厯官亦曰日者古作□唐武后作□○毛氏曰詩豈不日戒如字又音越詩曰為改嵗曰殺羔羊音越又而
實切此陸氏之誤自古字書無日字音越者曰本作□上畫有缺當作曰與日不同若从兩音於理未安○凡昏旦明晦
朝暮早暵之類从日旨則从甘書者習皆智等皆从自偏旁作白昷字从囚今俗皆从日者誤)衵(説文日日所常
衣从衣从日日亦聲㑹意又女人近身衣○毛氏韻増)馹(説文驛傳也从馬日聲集韻或作□○已上屬訖字
母韻)○聿(以律切羽次濁音説文詮詞本作欥从欠曰曰亦聲徐曰詮理也理其事之詞也一曰𤼵聲引詩欥
求厥寜今文作聿前叙傳欥中龢為庶幾師古曰欥古聿字詩嵗聿云莫毛云遂也孔疏云從始至本之言聿修厥
徳注毛云述也詩詁云助語左傳注雅也○案説文聿字楚謂之聿秦謂之筆从帇一聲帇音女涉切手之捷功也
徐曰筆尚便捷據此則與筆同義今聿字無作筆訓者而欥字乃假借為聿字)矞(説文以錐有所穿也从矛冏聲
一曰滿有所出増韻又詭詐也荀子矞宇嵬𤨏又質韻)霱(卿雲謂之霱廣韻瑞雲通作矞西京雜記五色為瑞
三色為矞)遹(説文回辟也从辵矞聲詩小旻謀猶回遹毛鄭云回邪遹辟又回遹其徳民之回遹鄭注皆以為邪
詩詁云迷亂妄行一曰述也書遹乃文考廣韻又自也遵也)繘(説文綆也从糸矞聲方言闗東謂之綆闗西謂
之繘易繘井注已至而未出井也郭云汲水索集韻古作□籀作□)潏(水流貌前相如封禪文漢徳逢涌原
泉沕潏曼羡注盛大也又屑韻)驈(驪馬白跨詩有驈有皇爾雅注驪黒也白跨股腳白也集韻或作䮇)鷸(説文
知天將雨鳥也从鳥矞聲史蘇秦曰鷸與蚌相持漢書注師古曰鷸大鳥即戰國所云啄蚌者天之将雨鳥則知之逸周書知
天文者冠鷸冠禮圖謂之術氏冠又翠鳥自有鷸名可以飾冠者也)鴪(説文鸇飛貌从鳥穴聲引詩鴪彼晨風集
韻或作□亦書作鴥詩鴥彼飛隼已上屬聿字母韻)○櫛(側瑟切次商清音説文梳比之揔名也从木節聲詩其比
如櫛史夏禹櫛風沐雨或作楖説文徐曰楖之言積又禮考工記刮摩之工玉楖雕矢磬)瀄(瀄汨水流貌増韻水相楔
也前相如賦偪側泌瀄○毛氏韻増)□(䄶□禾重生䄶音弼集韻或作□)○瑟(色櫛切次商次清次音説
文□庖犧氏所作弦樂也从玨必聲徐曰黄帝使素女鼓五十弦珡黄帝悲乃分之為二十五弦今文作瑟記均琴瑟注疏
大瑟謂之灑長八尺一寸二十七絃又樂書朱襄氏使士逹制五弦之瑟後瞽瞍判五弦瑟為十五弦復増以八為二十三又
禮圖雅瑟八尺一寸廣一尺八寸二十三弦其常用者十九弦頌瑟七尺二寸廣同二十五弦盡用又詩瑟彼柞棫注瑟衆貌
又記大學引詩瑟兮僴兮疏瑟然顔色矜荘集韻古作□㻎□)璱(説文玉英華相帶如瑟弦从玉瑟聲引詩瑟彼玉瓉
廣韻玉鮮㓗貌今謂之璱璱者以其色碧也一曰璱璱碧珠也通作瑟瑟)飋(飋䫻風貌)蝨(説文齧人蟲从䖵卂
聲淮南子湯沐具而蚤蝨相弔嚴安傳介胄生蟣蝨或作虱音阮籍大人先生論如虱之處襌中集韻亦作􁩚○已上屬櫛字
母韻)○祋(都律切徴清音殳也詩何戈與祋又虞秦韻○毛氏韻増)○筆(逼密切商清音説文所以書也
楚謂之聿吳謂之不律燕謂之弗秦謂之筆从聿竹釋名述也謂述事而言秦将䝉恬所造郭璞云爾雅不律謂之筆是周公
時已有筆古今注云古之筆不論以竹以木但能染黒成字即呼為筆秦吞六國滅前代之美故蒙恬得稱於時集韻或作笔)
弼(薄密切宫濁音説文□輔也重也本作□从弜㐁徐曰㐁皮宻切舌也弜正弓器也舌柔而弜剛以柔從剛輔□之
意𨽻作弼或作拂孟入則無法家拂士荀功伐足以成國之大利謂之拂注讀為弼弼所以輔正弓弩者或讀為佛違君之意
也集韻或作□亦作弼又作□􁑢古作㢸□□又勿韻)佛(佛仡勇壯詩佛時仔肩又論語佛肸魯人名又物月韻)
○密(莫筆切宫次濁音説文山如堂者密从山宓聲爾雅山脊也尸子松柏之䑕不知堂密之有美樅一曰静也又
近也秘也増韻又稠也又國名詩宻人不恭又州名北魏髙密郡隋改密州因水以名之又姓漢有尚書密忠集韻或作􁓸俗
作宻非是)蔤(荷本也詩有蒲與荷注疏其本蔤郭璞曰莖下白蒻在泥中者藕節上初生莖時萌牙殻也○今増○已
上屬國字母韻)○橘(訣律切角清音説文果出江南樹碧而冬生从木矞聲爾雅翼尤生洞庭之包山江南為橘
江北為枳周禮考工記橘踰淮為枳陸佃云橘如柚而小白花赤實)○茁(厥律切音與橘同艸初生廣韻草芽也又
黠屑韻)○獝(楑聿切角濁音狂也又獝狂惡鬼名又質韻○毛氏韻増)○獝(休必切羽次清音驚遽貌
或作矞禮記鳳以為畜故鳥不矞又埤蒼獝狂無頭鬼又本韻)□(廣韻飛去貌韓送文暢詩恩澤寛狘□○今増)瞲
(驚視貌荀子瞲然異之又目深貌集韻或作□□○毛氏韻増)㤜(博雅狂也玉篇怒也公羊傳桓公五年曷為以
二日卒之㤜也毛氏韻増○已上屬橘字母韻)○䫻(越筆切音與沃韻玉同大　風也从風日聲集韻或作䬑)汩
(說文□治水也从水曰聲又奔汩疾貌前郊祀歌奔汨臚析奚遺師古注奔汩疾意又楚辭汩吾南征屈原賦汩徂南土方言
疾行也集韻或作□淢○毛氏曰从氵从子曰之曰與汨没字不同監韻又没韻誤)○卒(即律切音與足同盡也終
也既也又禮記大夫死曰卒又没韻)啐(啐□聲也又隊韻○毛氏韻増)○焌(促律切音與促同説文然也从
火夋聲廣韻火燒亦火滅也又慁韻)○恤(雪律切商濁音廣韻愍也憂也収也从心血聲通論振貧老曰恤心戍然而
惨惻之也心哀痛而収之若已身之有患焉故於心血為恤血恤聲也血亦心之至也左傳恤恤乎杜預曰恤恤憂患也増韻
又愍也或作卹説文徐曰按春秋傳君命寡君同卹社稷䘏者言憂之切至也一曰鮮少也)戌(説文滅也九月陽氣
㣲萬物畢成陽入地戊含一也五行土生於戊盛於戊从戌一亦聲漢志畢入於戊爾雅太嵗在戌曰閹茂又人名皇戌鄭大
夫向戌宋大夫)珬(珂謂之□通典老鵰入海化為珬集韻或作□)訹(説文□誘也从言术聲廣韻謏訹誘也
謏蘇了切或作怵説文徐按賈誼鵩賦怵迫之徒當作此訹字漢書怵於邪説如淳曰見誘怵也音戍今俗猶云相謏怵○木
从□字當作术俗作木非)○崒(昨律切商濁音爾雅崒者厜㕒廣韻山高詩山冡崒崩或作崪集韻亦作卒又没韻)
誶(責讓也列子􁙂㥛凌誶張湛音碎殷敬順音崒凌誶謂好陵辱責罵人也字林亦音崒又寘隊韻○毛氏韻増)踤
(蹋也足蹵之也廣韻摧踤又觸也選長楊賦帥軍踤阹又寘韻)○㤕(竹律切音與祝同廣韻憂心也)窋(将出
穴貌一曰空也一曰不窋后稷子名)○出(尺律切音與觸同説文□進也象草木益滋上出逹也徐曰根盛則能上
出下根亦跳出也象形也廣韻見也逺也増韻出入也吐也寫也又斥也又生也左傳康公我之自出又姊妹之子為出爾雅
女子之子詳見寘韻○歐陽氏曰當作出俗从兩山者非)絀(説文縫也史趙世家黒齒雕題却冠秫絀徐廣曰縫
絀亦縫紩之别名秫縫言女功鍼縷麤也)○黜(敕律切音與觸同説文貶下也从黑出聲集韻或作詘亦作出通作
絀禮記王制不孝者君絀以爵簡不孝以絀惡孟子大道遂絀)怵(説文恐也从心术聲徐引枚乗七發曰怵怵惕惕卧
不得瞑増韻悚懼也又悽愴也)○术(直律切音與逐同説文□山薊也本作□从艸术聲或省作术廣韻藥名集韻
通作□○毛氏曰术从木加㸃术匹刃切从草木之木誤)術(食律切音與逐同説文邑中道从行木聲馮衍顯志賦列
杜衡於外術又前禮樂志心術注師古曰術道徑也心之所由樂記心術形焉注術所由也廣韻技術也増韻又道業也禮記
儒行營道同術荘子人相忘於道術又姓又寘韻)述(説文循也从辵木聲徐按禮曰父作之子述之是也廣韻著述
也増韻修也纘也譔也凡終人之事纂人之言皆曰述禮記善述人之事論語述而不作又通天冠前有山展筩為述記曰知
天者冠述知地者履絇又姓風俗通云魯大夫仲述後集韻籒作䢤通作術漢賈山傳術追厥功史樂書識禮樂之文能術)
秫(説文□稷之黏者从禾术徐曰黏者柔懦也□象其體柔撓八其米也或作术但象其禾體柔弱也廣韻榖名増韻
穤也)沭(水名出青州在瑯琊縣廣韻今沭陽縣在海州師古曰出東筦増韻周禮其浸沂沭是也集韻或作術)潏
(爾雅水中可居曰洲人所為曰潏謂人力所作也又屑韻)○律(劣戌切音與六同説文均布也从彳聿聲十二律均
布節氣故有六律六均月令章句律率也聲之管禮記注以銅為之長八寸空圍九分疏云律法也言陽氣與隂氣為法又黄
帝命伶倫自大夏之西斷嶰谷之竹取其自然圓虛者三寸九分而次之以為黄鐘之宫又制十二筩應十二中氣而律吕備
又晉書律管長尺六孔十二之音禀之以竹取自然圓虚以玉取堅貞温潤又爾雅律法也又銓也法律所以銓量輕重又常
也謂可常行釋名縲也縲囚人心使不得放肆又禮記中庸上律天時注述也又荀子不沐則濡櫛三律而止注理髮也今秦
俗猶以批髪為栗)嵂(崒嵂山高峻貌通作律詩南山律律)繂(索也集韻本作􁊜爾雅紼􁊜也竹為索所以維
持舟者今作繂廣韻䋲也船上用)率(約數也又表的也孟子羿不為拙射變其彀率注率之正體又藻率以韋為之
以藉玉王五采公侯伯三采男二采左傳藻率鞞鞛又禮記玉藻士練帶率下辟注率繂也如今作幧頭為之疏云士用孰帛
為帶用單帛兩邉繂而已謂緶緝也雜記率帶注率繂也不加箴功疏云但攝帛邉而熨殺之)膟(説文本作□血祭肉
也从肉帥聲或作膟一曰腸間脂)㠥(鬱㠥不平貌選相如賦隱轔鬱㠥集韻賦𨼆壘史記作㙼○今増○已上屬匊
字母韻)○率(朔律切音與屋韻縮同説文率捕鳥畢也象絲罔上下其竿柄也今文作率一曰領也從也自也廣
韻将也用也行也増韻募也遵也循也率先也又皆也詩疏率者非一之辭又大畧也前宣紀率常在下杜師古曰率者緫計
之意古作卛通作帥論語子帥以正亦通作□)蟀(説文本作􁈙悉􁈙也从虫帥聲徐曰今俗作蟀詩十月蟋蟀注毛云
蛬也爾雅注蜻蛚郭云今趣織陸璣云似蝗而小正黑有　光澤如漆有角翅里語曰趣織鳴懶婦驚一曰□􁈙□音瑟)帥
(説文佩巾也从巾􁃟聲徐曰今借為將帥字集韻或作帨○毛氏曰凡稱主兵者為將帥則去聲言領兵帥師則入聲故經典
釋文將帥字皆音去聲帥師字皆不音○已上屬□字母韻)

　　五(勿與迄通)

　　弗(分勿切音與屋韻福同□撟也从韋省从丿□徐曰弗者違也増韻又不可也不然也集韻古作□)沸(説文
滭沸也从水弗聲詩滭沸檻泉増韻泉出貌又前相如傳沸乎暴怒又未泰韻○毛氏韻増)紼(説文亂系也从系弗
聲○禮韻續降○舊注䌇也誤)茀(説文道多草不可行从艸弗聲徐曰按國語陳道茀不可行也集韻茀離草木翳薈
也廣韻草多貌又治也詩茀厥豐草王氏曰草盛日茀治草亦謂之茀猶治亂謂之亂又福也詩茀禄爾康矣又芬香貌漢揚
雄傳香芬茀以窮隆又彊盛貌詩臨衝茀茀○増韻亦作蔽笰誤)□(小風謂之□一曰疾風集韻或作颰通作弗詩
飄風弗弗○今増)黻(説文黒與青相次文从黹犮聲周禮考工記黑與青謂之黻増韻兩己相背形漢韋孟詩注畫
為亞古弗字周禮司服注疏黻取臣民背惡向善亦取君臣有合離之義去就之理又晉輿服志棨㦸韜以黻繡上為亞集韻
或作□史記秦紀黻□○増韻亦作紼誤○友从犬从丿當作犮几从犮者竝同)翇(説文樂舞執全羽以祀社稷也
从羽犮聲或作帗周禮舞師教帗舞帥而舞社稷也注帗制五采繒為之有秉今靈星舞子持之樂書帗之言祓社稷及百物
之神皆為民祓除故以帗舞集韻或書作□)紱(綬也増韻印組也集韻或作□通作紼漢丙吉傳加紼而封之亦通
作□前諸侯王表奉上璽□翟義傳赤韍□)韍(説文韠也本作□上古衣蔽前而已市以象之从巾象其連帶之形
引易朱市方來徐曰以韋為之今作韍廣韻注與市同禮記玉藻韠之言蔽韍之言亦蔽詩采菽注疏古者佃漁因衣其皮先
知蔽前後知蔽後後王易之以布帛不㤀本也集韻或作□廣韻今經典通作芾詩三百赤芾朱芾斯皇鄭箋云冕服謂之芾
他服謂之韠亦通作黻左傳袞冕黻珽杜注云韋韠也又通作紱漢韋孟詩朱紱注朱裳畫為亞古弗字因謂之紱○増韻亦
作□誤)冹(寒也説文引詩一之日滭沷廣韻寒氷貌又月韻)茇(竹􁊦絙也通作紼詩紼纚維之注繂也所
以維持舟者増韻又草也見史記索隱注又廢未韻○毛氏韻増)芾(草木盛也又月韻○禮韻續降○舊注與韍同
今各出)綍(引車索廣韻大索禮記王言如綸其出如綍又引柩索喪大記注在棺曰綍行道曰引至壙将窆又曰綍
雜記下諸侯執綍五百人注廟中曰綍在塗曰引通作紼曲禮助葬必執紼注䟽屬棺曰紼屬車曰引亦通作茀左傳宣八年
始用菖茀注杜預曰所以引柩○増韻注亂麻也誤)蔽(周禮巾車有蒲蔽棼蔽藻蔽藩蔽爾雅輿前謂之鞎後謂之笰竹
前謂之禦後謂之蔽通作茀詩翟茀以朝注毛云夫人以翟羽飾車茀蔽也簟茀魚服注茀之言蔽也車之蔽飾象席文也
今増)䭮(婦人首飾一日額前飾集韻或作髴○平水韻髴字重出)不(無也集韻通作弗通志云不本鄂不韡韡
之不音趺因音借為可不之不音否因可否之義借為不可之不音弗此因借而借也又虞尤有宥韻○今増)○拂
(敷勿切音與蝮同説文過擊也从手弗聲廣韻去也拭也除也又質韻)刜(斷也廣韻斫也)□(説文跳也从足
弗聲○今増)髴(説文若似也廣韻髣髴或作彿漢書彷彿亦作佛漢揚雄甘泉賦仿佛其若夢注即髣髴也班固典
引仿佛注猶梗槩也又作􁑢前郊祀歌相放􁑢注師古曰猶髣髴也又作方弗又未韻)艴(説文色怒也从色弗聲○
平水韻増)祓(説文除惡祭也从示友聲徐曰按祓之為言拂也廣韻除災求福又絜也又除也唐循吏傳戔祓荒荼又
漢相如封禪書祓飾厥文注去舊事更飾新文集韻或作拂弗詩以弗無子毛云弗去也鄭云祓除其無子之疾)○佛
(符勿切音與㐲同説文見不諟也从人弗聲徐曰諟諦也又大也詩佛時仔肩注大是肩任也又西方神名列子西方有聖人
焉其名曰佛文中子問佛曰西方聖人也漢明帝夢神人身有日光飛在殿前以問羣臣傅毅對曰西方有佛将其神也又禮
記獻鳥者佛其首注謂其喙害人為小竹籠胃之陸佃曰以翼佛之若今佛雞騖)咈(説文違也从口弗聲引周書咈
其耇長徐日見於言也或作拂史記韓非傳大忠無所拂亂詩四方以無拂猶佹也言無佹戾者孟子行拂亂其所為注拂戾
而亂之也通作佛禮記其施之也悖其求之也佛揚子拂乎正)怫(説文鬱也从心弗聲徐按魏樂府曰中心何怫鬱或
作弗前溝洫志魚弗鬱兮柏冬日亦作茀前景十三王賛内茀鬱憂哀積史河渠書又作沸)坲(坲𡋯塵起也韓文詩
牙纛前坌坲○毛氏韻増)費(佹也中庸君子之道費而隱一音扶弗切又寘未韻○今増)岪(岪鬱山貌一曰
山曲集韻或書作􁘯楚辭坱兮圠山曲􁘯廣韻山脅道也)○勿(文拂切次宫次濁音説文勿州里所建旗象其柄有
三斿雜帛幅半異所以趣民故冗遽稱勿勿集韻或作􁏲通作物周禮九旗雜帛為物一曰勿莫也通志云勿州里之旗也而
為勿不之勿借同音不借義論語非禮勿視勿聼勿言勿動注朱氏曰勿者禁止之辭増韻母也又慤愛貌禮記勿勿乎其欲
其饗之也注猶勉勉也又没韻)物(説文萬物也牛為大物天地之數起於牽牛故从牛勿聲増韻事也又相度也左傳
昭三十一年物土方)岉(崛岉高貌)沕(沕穆深㣲貌漢賈誼賦沕穆無窮又沕深潜以自珍又不分明貌前相如
賦軋沕荒忽又質韻○今増)昒(未明也明尚冥也漢郊祀志朔旦冬至昒爽又没韻○今増)芴(説文菲也
从艸勿聲増韻又土𤓰又没韻○已上屬榖字母韻)○訖(居乙切角清音説文□止也从言气聲徐曰言所止也𨽻
省作訖増韻終也了也)吃(説文言蹇難也从口气聲徐曰揚雄口吃是也或作刏説文口不便言)○乞
(欺訖切角次清音説文○取也本作气或省作乞今為乞取之乞通志云乞氣也因音借為與人之乞音氣因與人之義借為
求人之乞此因借而借也又未韻○气今作乞凡从气者竝同)○疙(魚乞切角次濁次音癡貌集韻或作□)仡
(說文勇壯也从人乞聲引周書仡仡勇夫)屹(屹崪山貌集韻或作阣)□(説文虎貌从虎气聲集韻或書作□)
疑(正立自定貌儀禮婦疑立于席西又鄉射　禮注謂立不動也又支蒸職韻○毛氏韻増)○迄(許訖切音與質
韻肹字同爾雅至也詩迄用康年以迄于今揚子仲尼之後迄于漢集韻或作訖書序訖于周孟子訖今諸經通義亦作愾禮
記愾乎天下矣○増韻愾字重出誤)釳(説文乗輿馬頭上防釳插以翟尾鐵翮象角所以防罔羅釳去之从余气聲又
選張平子東京賦方釳左纛李善注云以五寸鐵中高兩頭低如山形翟尾結著轅兩邊防馬相突)汔(説文水涸也一
曰泣下又幾也詩汔可小康易汔至)肸(説文響布也音義與質韻肸同)忔(博雅喜也○平水韻増○已上屬訖
字母韻)○屈(九勿切音與屋韻匊同□無尾也从尾出聲本作□𨽻省作屈又地名出良馬左傳屈産之乗今河
東縣晉公子夷吾所居又姓楚公族有屈原又本韻)􁁕(説文剞􁁕也増韻曲刀通作劂又霽月韻)厥(突厥北夷
漢書音義夏曰獯鬻殷曰鬼方周曰玁狁漢曰匈奴魏曰突厥世居金山工於鐵作金山狀如兠鍪俗呼兠鍪為突厥因為國
號又用韻○毛氏韻増)○屈(曲勿切音與麴同説文見九勿切注又曲也請也増韻又鬱也軋也増韻或作絀荀
子緩急嬴絀注猶屈伸也通作詘荀子詘五指而頓之漢蕭何傳詘於一人之下又本韻)詘(説文詰詘也从言出聲又
屈襞又辭塞也韻略喜失節貌禮記不充詘於富貴集韻或作誳)○倔(渠勿切角濁音倔强梗戾貌集韻或作詘
通作屈史記屈彊陸賈傳屈强相如賦亦作□彊)掘(説文搰也从手屈聲孟子辟若掘井又月沒韻○禮韻續降)
崛(説文山短而高也从山屈聲増韻又勃起曰崛起集韻或書作崫通作掘漢揚雄傳洪厓掘其獨出又月沒韻)堀
(説文穾也从土屈聲引詩蜉蝣堀閲今詩通作掘○毛氏韻増)䘿(方言襜褕其短者自闗之西謂之䘪䘿郭璞注俗名
䘿掖一曰襤褸即是諸于上加繡䘿如今半臂漢書音義云諸干大掖衣也集韻或省作䘿後光武紀更始諸將服婦人衣綉
镼注字書無镼字續漢書作䘿)屈(博雅短也又竭也漢志天下大屈賈誼曰用之無度則物力必屈又屈産晉地名増
韻通作詘前相如賦注詘盡也亦作淈其㳘㳘乎不淈盡似道又月韻○毛氏韻増)○䬑(玉勿切音與玉同説文大
風也)○崛(魚屈切音與玉同崛然獨立貌集韻或書作崫○平水韻増)○鬱(紆勿切音與彧同彧木叢
者从林鬱省聲徐曰此森鬱字一曰幽也廣韻又滯也又鬱鬱葱葱佳氣也又棣屬詩六月食鬱及薁又姓集韻或作鬱古作
□廣韻俗作欝)□(説文□芳艸也十葉為貫百卄貫築以煑之為□从臼缶鬯彡其飾也一曰□鬯百草之華逺方
□人所貢芳草合釀之㠯降神□今□林郡徐曰築舂也故从臼□以實彝彡彞之飾也○集韻或作□□通作鬱周禮鬱人
凡祭祀賔客之祼事和鬱鬯以實彞○今増)菀(茂也詩菀彼栁斯又有菀其特集韻通作鬱蔚又阮韻○禮韻續降)
熨(持火展繒也一曰火斗集韻或作□○今増)罻(網也禮記王制設罻羅又未韻)蔚(草名充蔚廣韻
無子菣也増韻牡蒿詩匪莪伊蔚注陸疏三月生七月華似胡麻而紫赤八月為角似小豆鋭而長新蒿無子故云牡一曰蔚
無子也以見父母得我之難也又詩中谷有蓷爾雅雈蓷今充蔚葉似荏方莖白華華生節間又名益母舊説云菴藺又州名
本代地周宣帝置蔚州屬河東道)貍(臭也周禮鳥□色而沙鳴貍通作鬱禮記内則沙鳴鬱又支皆韻○毛氏韻增)
愠(心所鬱積也或作苑詩我心苑結集韻亦作惌又省作宛史倉公傳宛篤不𤼵○今増)○䬍(許勿切音
與旭同疾風也集韻或作□亦作□)欻(説文有所吹起从欠炎聲讀若忽廣韻暴起也又韓文詩指畫變怳欻注茫眛
貌○已上屬匊字母韻)

　　六(月與没通)

　　厥(居月切角清音説文𤼵石也从厂欮聲徐曰欮音厥荀子和之璧井里之厥也廣韻其也亦短也又姓京兆人漢賜
衡山王妾厥氏集韻　古作□通作氒又勿韻)蕨(説文鼈也从艸厥聲爾雅蕨鼈郭云初生無葉可食陸云初生似鼈腳故
名周秦曰蕨齊魯曰鼈通志莾牙)蹶(説文僵也从足厥聲引吕氏春秋曰此蹶痿之機一曰跳也狐猨聞而蹶往過
之廣韻失腳也又走也速也嘉也又漢申屠嘉傳材官蹶張注材官多力能踏强弩張之故曰蹶張師古曰以手張弩曰擘張
以足蹋曰蹶張或作□亦書作蹷又傾竭也漢賈誼曰何得不蹷又拔也左傳是謂蹷其本賈誼䇿秦蹷六國又本韻)劂
(欹劂曲刀也廣韻刻鏤刀楚辭握剞劂而不用選甘泉賦般倕奇其剞劂増韻亦作􁁕又祭勿韻)蟨(説文䑕也一曰
西方有獸前足短與蛩蛩巨虚比从虫厥聲廣韻獸名走之則顛蛩蛩前足高不得食而善走蟨常為蛩蛩取食蛩蛩負之而
走韓送文暢詩無不比鶼蹷爾雅鶼比翼鳥蹷比肩獸亦名巨虚一曰井中蟲又見蛩字注)鷢(説文白鷢王睢也从
鳥厥聲崔豹古今注似鷹尾上白廣韻一名揚鳥善捕䑕韓文詩飄然逐鷹鷢)瘚(説文逆气也从疒欮聲引韓詩外傳
曰人主之疾二十其一曰厥無使小民飢寒則厥不作百姓不足君孰與足故以屰气喻之屰逆也欠气也㑹意字一曰欮穿
也集韻或省作欮○平水韻増)○闕(丘月切角次清音説文門觀也从門厥省聲徐曰中央闕而為道故謂之闕又
古今注人臣至此則思其所闕盖為二臺於門外作樓觀於上上員下方以其縣法謂之象魏象治象也魏者言其狀魏魏然
高大也使民觀之因謂之觀兩觀雙植中不為門又宫門寢門冡門皆曰闕廣韻又失也過也不供也増韻又不恭也空也虛
也又空官曰選闕又左傳游車補闕者曰游闕又姓出下邳漢有荆州刺史闕翊又薛韻○古今人表厥黨子與闕同)􁉖
(􁉖狄衣后夫人之服或作屈禮記玉藻君命屈狄通作闕周禮闕翟后服刻繒為衣不畫○毛氏韻増)○橜(其月
切角濁音説文杙也从木厥聲一曰門梱也徐曰按爾雅樴謂之杙注橜也盖直一段之木也其初謂之橜杙樴及其入用各
隨所在為名在地謂之臬臬門限也大者謂之栱長者謂之閣列子注斷木也荘子注木叚也又稻橜又車鉤心亦謂之橜司
馬傳銜橜馬勒集韻或書作橛荘子若株橛枸又詩既備乃事注䟽冬土定故稼橛於地與地平孟春土气升長而冐覆於撅
則舊凍之根可㧞)蹶(僵也詳見居月切注)掘(穿也易掘地為臼集韻或作闕左傳闕地及泉亦作撅孫子序
杜牧注撅其城郭又作鈯拙荀子溝池不拙注掘字又曰無鈯墳墓注亦掘字又作抇列子抇其谷○已上屬厥字母韻)○
月(魚厥切角次濁次音説文□闕也十五稍減故曰闕也太隂之精象形今文作月徐曰隂不可抗陽臣不可敵君於
文闕者為月春秋序正義日譬火月譬水火外光水含景故月生日之所照魄生於日之所蔽當日則光盈就日則明盡以明
一盡謂之一月淮南子月一名夜光月御曰望舒亦曰纎阿道書名曰結隣其魄象蟾兎又明月珠名海蚌食月光而生珠因
名曰明月又寶名海月生海中大如鏡月色選詩謝靈運挂席拾海月唐武后作囝○左文六年閏月不告月猶朝于廟注月
或作朔非○毛氏曰月上有闕中二畫連左不連右月□月三字不同)刖(説文本作跀斷足也从足月聲徐曰足貝
斷為跀其刑名則刖也今文但作刖書吕刑刖足曰剕集韻或作􁢬又黠韻)軏(説文本作䡇車轅耑持衡者从車元
聲徐曰重縳在衡上集韻或作軏論語小車無軏又本韻)越(王伐切音與月同説文□度也从走戉聲本作□𨽻作越
一曰墜也左傳隕越又於也詩對越在天越以鬷邁鄭注云於也又逺也廣韻走也逾也曰也増韻𤼵揚也又𤼵語辭與爰同
又於越國名百越南蠻揔名又文選三越注謂吳越南越閩越也又草名蒲屬文選葛越注草布也又州名漢㑹稽郡梁置東
揚州隋改吳州又改越州又姓句踐之後増韻通作粤又末韻○从□本作戉音鉞不从戊監韻云作越非越許聿切凡从戉
者竝同)樾(字林樹隂也集韻或作□)􁡡(彭􁡡水蟲集韻本作蚎彭蚎似蟹而小廣韻作蚏或作螖監韻作􁡡)
鉞(説文□大斧也本作戉从戈□聲引司馬法曰夏執𤣥戉殷執白戚周左杖黄戉右把白旄今文作鉞詩戚揚注戚
斧揚鉞疏云鉞大而斧小六韜大柯斧重八斤一名天鉞又星名前天文志東井西曲星曰戉○毛氏曰从□□音厥象形)
䋐(説文采章也一曰車馬飾从糸戉聲一曰細布)曰(説文□詞也从口乙聲亦象口氣出也徐曰今試言曰則
口開而气出也凡稱詞者虛也語气之助也廣韻於也之也増韻語也謂也稱也　毛氏曰本作□今作曰上有闕與日不同)
粤(説文亏也審慎之辭者从宩从亏引周書曰粤三日丁亥徐曰凡言粤者皆在事端句首未便言之駐其言以審思
之粤三日是也心中暗數其日數然后言之宷審字也其聲气舒乆故从亏㑹意集韻或作□通作曰孔氏尚書曰若稽古亦
通作越尚書越若來史漢越皆作粤○毛氏曰曰與粤同)熭(暴也廣韻暴乾増韻又爇也又霽韻)○噦(於月
切羽清音説文气牾也从口歲聲廣韻逆气也増韻嘔也禮記内則不敢噦噫又霽奉隊屑韻)○䬂(詩月切羽次清
音説文風也一曰小風謂之䬂増韻風聲)狘(獸名又驚走貌禮記禮運麟以為畜故獸不狘○已上屬玦字母韻)○
訐(居謁切角清音説文面相斥罪告訐也从言干聲論語惡訐以為直者注攻𤼵人隂私也又屑韻)揭(説文
高舉也从手曷聲集韻或作□又本韻)羯(説文羊羖犗也从羊曷聲又地名上黨武鄉羯室晉匃奴别部入居之後
因號胡戎為羯集韻或省作□)○朅(丘謁切角次清音却也一曰武壯貌詩庶士有朅増韻去也楚辭車既駕兮朅
而歸注朅去也又發語辭朅來又聿來也又屑韻)竭(其謁切角濁音盡也一曰負舉也記五行之運迭相竭也注竭
猶負戴也言五行運轉更相為始又屑韻)楬(説文楬櫫也从木曷聲廣韻表楬監韻揃志也周禮泉府物楬而書之注
物物為揃書書其賈掲著其物揃音洩又職金注云有所表識謂之楬櫫蜡氏埋而置楬又屑黠韻)碣(説文特立之石
从石曷聲徐曰碣髙舉之貌碣石海中山前武紀東廵至碣石文穎曰在遼西今屬臨榆此石著海旁師古曰碣碣然特立貌
集韻或作嵑古作□又廣韻碣石本山名今為碑碣字後漢書注方者謂之碑圓者謂之碣李斯所造)揭(擔也廣韻
擔揭物也荘子若掲日月而行注如擔掲日月而行於世前項籍傳掲竿為旗師古音竭謂登之也集韻或作□又本韻霽屑
韻)堨(堰也唐張守珪傳渠堨為虜毁晉紀張方　決千金堨水碓皆涸又曷屑韻○毛氏韻増)○钀(語訐切角
次濁音馬勒旁鐵爾雅鑣謂之钀一曰扇汗又曰排沬又屑韻)揭(説文高舉也从手曷聲集韻或作□又本韻)歇
(許竭切羽次清音説文息也一曰气越泄从欠曷聲増韻又休也消散也又竭也)蠍(毒蟲詩卷髪如蠆注長尾為蠆
短尾為蠍或云翼説者以為䑕負之大者多化為蠍或云江南舊無蠍開元初嘗有主簿竹筒盛過江至今江南有之俗呼主
簿蟲蜥易能食之故名蠍虎又為蝸牛所食先以跡規之不復去今人或為蠍螫以蝸涎塗之立止或作蝎韓文照屋喜見蝎)
猲(説文短喙犬也从犬曷聲詩載獫猲驕集韻或作□又曷韻○已上屬訐字母韻)○謁(於歇切羽清音
説文謁白也从言曷聲廣韻請也告也増韻訪也請見也漢書謁歸謂請歸又袁盎傳上謁注若今通名也又姓風俗通云漢
汝南太守謁渙又泰韻)暍(説文傷暑也史記禹扇暍集韻或作㷎)閼(止也塞也一説太歲在卯曰單閼又
曷韻○毛氏韻増○已上屬結字母韻)○髪(方伐切次宫清音説文根也从髟友聲廣韻頭毛也又荘子不毛之
地謂之窮髪又姓漢有東海人髪福集韻或作□古作□□)冹(滭沷寒冰貌又入勿韻○毛氏韻増)𤼵(説文
□𤼵也从弓癹聲漢書十二矢為一𤼵韋昭曰射禮三而上每䠶四矢故以十二矢為一𤼵顔師古𤼵猶今言箭一放兩放
也今軍中弓射一陣齊𤼵曰一放弩射曰一撥取機𤼵箭為名詩一𤼵五豝謂三軍同𤼵也𤼵多殺少所以為仁孟子𤼵乗矢
而後反則四矢為一𤼵也廣韻起也又舒也明也舉也闋也揚也増韻又興也又寒氣曰觱𤼵又歴法春夏曰𤼵秋冬曰歛又
遣也又啟行也兵法後𤼵先至又明𤼵注疏從明而至夜則地闇至旦而明則地開𤼵○毛氏曰从癹从弓癹音撥从□誤)
廢(止也絶也又漢郊祀歌續舊不廢師古曰合韻音𤼵)○伐(房越切次宫濁音説文擊也从人持戈一曰敗
也亦斫也廣韻征也左傳有鐘鼓曰侵無曰伐穀梁傳苞人民毆牛馬曰侵斬樹木壊宫室曰伐周禮夏官九伐之法注諸侯
之於國猶木之本根是以言伐樂記駟伐注駟當為四每奏四伐一擊一刺為一伐集韻或作傠又耜廣五寸為伐又矜伐也
自稱其功能曰伐又積功曰伐左傳大夫稱伐漢紀非有功伐)垡(耕起土也韓詩謝病老耕垡集韻或作墢亦書作㘺
通作伐)閥(閥閲功狀又曰自序也史記明其等曰閥積其功曰閲又門在左曰閥在右曰閲通作伐前車千秋傳無
伐閲功勞)筏(説文海中大船本作橃以木撥省聲廣韻作筏大曰筏小曰桴方言􁈿謂之筏編竹木浮河以運物南土
名􁈿北土名筏集韻或作□栰○平水韻撥字重出)瞂(説文盾也从盾犮聲張平子賦植鎩垂瞂方言自闗而東或為
之干或謂之瞂闗西謂之盾詩小戎詩注陸氏本作瞂毛云中干也詩詁云禮記儒行干櫓鄭云大盾小盾然則干小盾櫓大
盾伐中盾集韻或作􁈚亦作㕹蘇秦傳革袂㕹芮與瞂同史記作撥孔子世家矛㦸劔撥鼓噪而至注撥音伐木楯也通作伐
詩蒙伐有苑)罰(説文罪之小者从刀从詈未以刀有所賊但持刀罵詈則應罰㑹意也元命包曰□言為詈刀詈為
罰罰从网䧟於害也初學記刀守詈為罰或作罰用才才丈尺也言納以繩墨之事○毛氏曰後人改刀作寸寸法也)䑔
(舂也廣韻舂米○平水韻增)○韈(勿發切次宫次濁音説文足衣也本作韤从韋蔑聲漢張釋之傳為王生結韤
外戚傳傳絝韤徐鉉等曰今俗作韈或作襪□釋名韈末也在腳未集韻亦作韎􁇙□帓○已上屬怛字母韻)○骨
(古忽切音與榖韻榖同□肉之覈也从咼有肉徐曰覈核也一曰獨也旅而無友)愲(心亂也前息夫躬傳心結愲兮
傷肝)滑(亂也荘子不足以滑和置其滑惛其巧専而外滑消又滑稽詼諧也集韻或作抇通作淈揚子惡滛辭之淈法
度亦通作汩又本韻黠韻○毛氏韻増)汨(治也一曰水聲唐詩汨汨幾時休又汨没也通作淈　増韻亦作滑誤)
淈(説文濁也从水屈聲一曰滒泥一曰水出貌通作汨荘子與汨偕作注回伏而涌出者汨也○今増)扢(摩也
前郊祀歌扢嘉壇師古注摩拭其壇○今増)○窟(苦骨切音與哭同説文本作堀兎堀也从土屈聲左傳吳公子
光伏甲於堀室而享王鄒陽傳伏死堀穴巖藪之中廣韻今作窟集韻亦作□又勿韻○又月窟月所生也集韻别作􁞡揚雄
傳西厭月􁞡)崫(説文本作崛山短髙也从山屈聲引靈光賦隆崛岉乎青雲集韻作□今作崫蜀都賦崫巍巍以峩
峩注山高貌作崛又作􁤧)　搰(搰搰用力貌荘子搰搰然用力甚多而見功寡杜甫詩功夫競搰搰○張氏補遺)
顝(説文大頭也从頁骨聲徐按張衡思𤣥賦顝羈旅而無友顝猶塊大而獨立貌○今増)􁎯(説文秃也以頁
气聲一曰頰起貌増韻頰旁骨考工記注之而頰􁎯也○毛氏韻増)矻(石也廣韻勞也増韻矻矻勞極也王褒傳勞筋
苦骨終日矻矻又韓文矻矻窮年勞也)○兀(五忽切角次濁音説文兀高而上平也从一在人上又兀兀不動貌
又姓後魏改樂安王元覽為兀氏或作掘莊子掘若槁木)扤(説文動也从手兀聲徐按詩天之扤我増韻動揺貌考工
記輻廣而鑿淺則是以大扤又月韻)杌(樹無枝也集韻或作柮一曰檮杌頑凶無疇匹之名又楚史記曰檮杌趙岐曰
檮杌者嚚凶之𩔖興於記惡之名因以為名周禮外史檮杌謂惡獸春秋直史不避君之善惡故謂春秋為檮杌)矹
(硉矹石崖)卼(博雅危也廣韻卼臲不安也或作㐳易困于臲卼古文易作倪㐳亦作□􁀝通作杌書邦之杌隉亦通作
臬兀又杌摇也選長笛賦動杌其根)刖(斷足也注見魚厥切)□(説文□船行不安从舟刖省讀若兀或作䑢仡
唐文舟之有仡仡不安也)屼(山名五屼山在犍為又秃山貌)○咄(當没切音與篤同説文相謂也从口出聲
一曰呵也増韻咄嗟咨語也又咄咄驚怪聲也集韻或作嚉)柮(説文斷也从木出聲徐曰柮之言兀也榾柮短木廣
韻木頭)頓(増韻冐頓匃奴頭曼子冐音墨又慁韻○毛氏韻増)對(答也譍也班固幽通賦儀遺䜟以應對合
韻入聲又隊韻毛氏韻増)○突(陁骨切與毒同説文犬從穴中暫出也从犬在穴中徐曰犬匿於穴中伺人人不意
之突然而出也一曰滑也又人名周有八士仲突○又竈突囱也墨突不得黔漢書曲突徙薪集韻别作堗)揬(搪揬
觸也通作突晉書刻畫無鹽唐突西施)腯(説文牛羊曰肥豕曰腯从肉盾聲徐按左傳博碩肥腯又禮記曲禮豕曰
腯肥注充也集韻或作腞)怢(忽忘也文選四子講徳論美玉藴於碔砆凡人見之怢焉注不分别貌○毛氏韻增)○
訥(奴骨切徴次濁音説文言難也从言内聲廣韻蹇訥也或作呐李廣傳口呐少言亦作詘史記曹相國世家詘於文
辭李斯傳辯於心而詘於口)○朏(普沒切音與扑同月未盛之明書召誥丙午朏注朏明也月三日明生之名一
音普没切畢命庚午朏同○毛氏韻増)○孛(蒲沒切音與僕同又見隊韻蒲妹切注又色惡也一曰彗星謂之孛
前五行志文十四年有星孛入于北斗董仲舒以為孛者惡氣所生言其孛孛有所妨蔽闇亂不明之亂唐紀有星孛于虚危
蒲沒切通作茀李尋傳伏不見為彗茀)悖(説文亂也本作誖从言孛聲徐曰辭气亂也或作悖廣韻言亂又逆也集
韻或作愂亦作哱籒文作□从二或上下反覆皆相惑故為誖也通作茀唐陳子昻傳茀逆醜正)浡(浡然興作貌孟
子則苗浡然興之矣左傳其興也浡然史記浡出又浡浡氣盛貌通作勃㪍)馞(博雅馝馞香也通作茀史相如傳晻
薆咇茀)□(屑麥也)㶿(煙起貌集韻或作渤)勃(説文排也从力孛聲徐曰勃然興起有所排擠也廣
韻卒也勃卒旋放之貌又姓世本宋右師後又梁武帝改豫章王姓勃氏集韻或作㪍)渤(渤澥海名或作㴾史封襌
書渤海通作勃揚雄傳勃解之島亦通作㪍漢武紀㪍海)桲(方言連枷齊楚或謂之桲一曰杖也一曰榅桲果名廣韻
榅桲似樝平水韻增)○𡋯(博雅塵也廣韻塵起或作□○平水韻增)艴(説文色艴如也从色弗聲徐曰盛氣
色也通志云聲兼意孟子曽西艴然不悦集韻或作□亦作佛通作勃論語色勃如也勃如戰色孟子勃然變乎色○張氏補
遺)没(莫勃切音與目同説文□沈也从水殳聲増韻又盡也論語没階注孔曰盡也下盡階也又爾雅蠠沒勉也郭
曰黽勉也又左傳襄二十四年何沒沒也注沈滅之言沒如字一音昧又史記酷吏傳張湯為小吏乾沒徐廣曰随勢沈浮如
淳曰得利為乾失利為沒正義曰無潤及之而取它人又云陽浮慕為乾心内不合為沒○歐陽氏曰从冂从又不从口亦不
从几按説文□音沒入水有所取也从手在□下□古文回回淵水也○毛氏曰从氵从□本作□𨽻作殳冂音冪監本作几
字誤)□(説文終也本作□从歺勿聲廣韻作□通作沒孝經序夫子沒而㣲言絶)圽(埋也白起賛偷合取容以
至圽身○毛氏韻増)勿(卹勿搔摩也又禮記以䇿彗卹勿注驅塵也卹音窣又勿韻○毛氏韻増)○卒(臧没
切與鏃同説文□𨽻人給事者古以染衣題織故从衣十方言南楚東海之間或謂卒為赬郭璞曰言其衣赤○周禮四兩為
卒百人也别作倅)稡(䄶稡禾秀聚向上貌爾雅序㑹稡舊説又泰韻)○猝(蒼没切音與蔟同説文犬從艸
暴出逐人也从犬卒聲徐曰今人言猝暴廣韻暴疾也通作卒孟子卒然問曰)卒(急也速也勿遽之貌前司馬遷傳卒
卒無須臾之間平帝紀倉卒時横賦歛者償其直)○窣(蘇骨切音與速同説文从穴中卒出也从穴卒聲通志云
聲兼意○又勃窣行貌相如賦媻跚勃窣上金隄集韻别作屑勃㞕行貌)䘏(勿摩也詳見莫勃切注○毛氏韻増)○
捽(昨没切音與族同持頭髪也从手卒聲廣韻手持也)崒(山危峻貌廣韻崒屼山貌亦書作崪又術韻)○
忽(呼骨切音與豰同説文忘也从心勿聲廣韻㓕也倐忽也又輕也又一𧖟為一忽十忽為一絲班固叙傳造計秒忽
劉徳曰忽蜘蛛網通作曶揚雄傳時人皆曶之與忽同又仲忽人名前古今人表作中曶亦通作芴荀子芴然而粗注與忽同
無根本貌)惚(怳惚失意廣韻恍惚通作曶揚子法言神心恍惚傳云神心曶怳亦通作芴莊子芒乎䓤乎注與惚同又
通作忽史相如傳芒芒恍忽漢書音義慌忽眼亂似有無也)曶(説文尚冥也从日勿聲相如傳曶爽闇昩得耀乎光
明注曶爽未明也或作昒郊祀志昒爽闇昧亦作□)笏(公及士所搢也廣韻品官所執天子以玉諸侯以象大夫魚須
文竹士木籒文本作□一云佩也象形古笏佩之釋名笏忽也有事記其上以備忽忘也輿服雜事有指畫受命於君前書笏
笏畢用也古者貴賤皆執中代以來惟八座尚書執笏者白筆綴手板頭以紫囊裹之其餘王公卿士但執手板通作曶史夏
紀注鄭𤣥曰曶者臣見君所秉書思對命者也君亦有焉)○麧(下沒切音與穀同説文堅麥也从麥气聲徐曰麥之
磨不碎者舂磨之乆而堅老也増韻堅麥中不破者又麧糏也漢書食糠麧注今京師人謂麤屑為麧頭或作
籺杜詩黎民糠籺窄韓文詩士不厭糠籺亦作□又作覈漢書陳平傳亦食糠覈耳通作紇史記紇頭)齕(説文齧也从齒乞聲史記
田儋傳齮齕用事者墳墓如淳曰齮齕猶齚齧也禮記庶人齕之又胡齕齊人名)紇(説文絲下也从絲气聲引春秋
傳有臧孫紇又虜複姓三氏北齊開封紇奚永樂又紇于氏紇骨氏又虜三字姓後魏有賊帥紇豆陵伊利)搰(胡骨
切音與縠同注見苦骨切)鶻(鳥名廣韻鷹屬増韻隼也左傳鶻鳩氏司事者也杜注鶻鵰春來冬去故為司事爾雅注
似山鵲而小短尾青黒色多聲又回鶻北夷種其先匃奴元魏時號高車部至隋曰韋紇亦曰回紇徳宗朝請改為回鶻言其
便㨗如鶻之飛也増韻亦作鴙又漢五行志隼即今之鴙)滑(亂也列子滑亂通作淈詳見本韻古忽切注○毛氏韻増)
淈(濁也爾雅治也楚辭淈其泥而揚其波又本韻)核(果中實集韻本作□今文作核増韻漢書作覈又咍陌韻)
汨(涌波也荘子與汨偕出又本韻錫韻○毛氏韻増)硉(盧没切音與禄同集韻本作□□屼山崖貌或作硉
又礌也枚乗七𤼵上擊下硉○毛氏韻増○已上屬穀字母韻)





　　古今韻㑹舉要卷二十六

　　欽定四庫全書

　　古今韻會舉要卷二十七

　　元　黄公紹　原編

　　熊　忠　舉要

　　七(□與末通)

　　葛(居曷切用清音説文絺綌草从艸曷聲陸佃云葛性柔仭蔓生可衣女事之煩辱者故葛覃引以為賦𤓰葛皆延蔓
相及故屬之綿逺者取譬𤓰葛又布名吳都賦蕉葛升越書禹貢卉服注草服葛越漢江都王建傳荃葛注即今葛布又食葛
爾雅翼葛生山澤間其蔓延盛者牽其首以至根可二十歩一名雞齊又名鹿藿又名黄斤今之食葛非為絺綌者其花藤可
醒酒選吳都賦食葛香茅又野葛毒草又寄生葛廣雅宛童寄生葛也又國名前地理志陳畱寧陵孟康曰故葛國今葛鄉又
姓後漢有潁川太守葛興)轕(轇轕車馬喧雜貌一曰室宇曠深貌一曰鋒㦸形又上清之氣選揚雄賦相膠轕兮集韻
或作輵通作葛楚辭騎膠葛以散亂注猶交加也前相如賦膠葛之㝢揚雄賦撠膠葛注氣也)㵧(㶀㵧水廣也一曰水
名廣韻㶀㵧波𫝑也)割(説文剥也从刀害聲廣韻斷也截也害也周禮注肆解肉也)○渴(丘葛切角次清
音説文欲飲也本作㵣从欠渴聲徐曰今俗用渴字又屑韻)○嶭(牙葛切角次濁音説文嶻嶭山貌集或作􁤞又
屑韻)䡾(説文載高貌从車獻聲)枿(説文伐木餘也本作􁆧从木獻聲今作枿廣韻伐木餘枿也謂斫髠而復
生漢叙傳三枿之起木根既朽或作蘖書若顛木之有由蘖孟子非無萌蘖之生焉前貨殖傳山不茬蘖集韻亦作□古
文作不説文云从木無頭徐曰指事也○禮記玉藻世子自名擯者曰寡君之適公子曰蘖鄭注蘖當為枿聲之誤顔
氏刋繆云孽者庶孽也既非嫡子故自云孽不當言枿枿者斷而復生豈人子之字所宜稱乎○平水韻孽字重出)○
拶(子末切商清音逼也韓雪詩崩騰相排拶○今増)○攃(七曷切宫次濁音靡也廣韻足動草聲䝉古韻
拶攃屬怛母韻)○末(莫曷切宫次濁音説文□木上曰末从木一其上也徐曰指事也一曰無也弱也廣韻又逺也
端也増韻又減也唐宋璟傳末宥輕繫又太末縣名韓文公王廟碑注太末春秋時姑蔑至漢改太末又姓又錫韻○䝉古韻
末屬括字母韻)秣(説文食馬榖也本作䬴从禾末聲徐曰今借秣字毛詩乘馬在廐摧之秣之注明王所乗馬繫於廐
無事則委之以莝有事乃予之穀莝摧芻也秣馬穀也又秣陵郡名集韻或作薎)沫(説文水出蜀西南儌外東南入
江从水末聲廣韻水沫増韻又涎沫又已也楚辭身服義而末沫韓譴瘧鬼詩未沫於前徽○漢郊祀歌霑赤汗沫流赭李竒
音靧師古曰沫沬兩通沫者言被面如靧也字从水旁末沫者言汗流沫出字从水旁末)抹(字林抹摋滅也廣韻摩也
増韻又塗抹也亂曰塗長曰抹)昩(説文日中不明也从日末聲廣韻星也易中見昧○案音義云陸善經字林作昩从日
从末斗杓後星也王肅音妺今文易作昩从午末之末○毛氏韻増)眜(説文目不明也从目末聲項羽將鍾離眛从目
又屑韻○毛氏韻増)妺(妺嬉有施氏女桀亦作末喜又老子棄妺不仁也音義云妺謂末學不誘納而棄之是不仁也
○毛氏韻増)䴲(説文麩也本作□博雅□謂之麫集韻或作䴲○平水韻増)○躠(桑葛切商次清次音
跋躃行不正貌本作躃今作躠集韻通作殺莊子敝殺為仁亦作蹩○躠屬怛母韻)蔡(説文本作􁆦䊝􁆦散之也从米
殺聲徐曰按春秋左傳殺管叔而􁆦蔡叔言放之若散米今作蔡左傳蔡蔡叔書百里蔡孔安國注法也一曰放也或作攃韓
月蝕詩星如攃沙出俗作撒○張氏補遺)摋(側手擊也公羊傳宋萬臂摋仇牧碎首一曰抹摋掃滅也通作殺前谷永
傳末殺災異○増韻亦作攃撒誤)殺(散貌史記望之殺然黄又至怪㸃屑四韻○毛氏韻増)薩(唐六典有
薩寳府掌胡神祠廣韻又釋典云菩薩華言普濟也○今増)○遏(阿葛切羽清音説文徴止也从辵曷聲徐曰繳
繞使止也郭璞曰以逆相止為遏廣韻遮也絶也止也通作曷詩莫我敢曷亦通作按又詩以按祖旅也)餲(食敗也爾
雅食饐謂之餲廣韻食餲臭也又祭夬韻)靄(雲霧貌或作䨠文選謝惠連雪賦連氛累䨠又海奉代韻○毛氏韻增)
頞(説文鼻莖也从頁安聲孟疾首蹙頞集韻或作齃史記蔡澤傳魋顔蹙齃)按(捺也史記白起傳趙軍長安以
按據上黨民○今増)閼(説文遮壅也从門於聲徐曰按史記書壅閼字如此前朝鮮傳擁閼不通漢中山靖王傳今臣
壅閼不得聞莊子背負青天而莫之夭閼注䟽夭折也閼塞也又人名左傳髙辛氏子閼伯又地名閼與上黨沾縣又荀子以
象槾茨畨閼注閼為門户壅閼風塵者集韻或作堨又月韻○平水韻堨字重出)○喝(許葛切羽次清音訶也本
作□今省作喝一曰喉喝怒聲或作􁁳又夬韻)猲(短喙犬本作歇或作猲亦作□獦又月韻)愒(相恐怯也史務
以秦權恐愒諸侯或作曷通作喝蘇秦傳洞疑虚喝亦通作猲前王子侯表坐恐猲注以威力脅人受賕○今増)○
曷(何葛切羽濁音説文何也从曰匈聲徐曰詞助也増韻盍也或作害詩害澣害否孟子時日害喪又泰韻○禮韻續
降害字重出○今删)褐(説文編枲韈也一曰粗衣从衣曷聲徐曰粗猶麤也鄭康成曰毛布也正義曰今夷狄作褐皆
織毛為之賤者所服左傳余與褐之父睨之杜注褐寒賤之人也孟子衣褐注以毳織之若今馬衣前張良傳老父衣褐師古
曰褐制若裘今道士所服)鞨(博雅屨鞨履也一曰靺鞨北狄别種唐黒水靺鞨古肅愼地亦曰挹婁元魏時曰勿吉離
為数十部其最著者粟末部依粟末水以居又唐寶記有紅靺鞨大似巨粟又㸃韻)毼(説文□毼罽也)鶡(説文
似雉出上黨从鳥曷聲陸佃云黄黒色故名曰鶡選魏武帝賦鶡雞猛衆其鬬終無負期於必死今人以為冠象漢書注鶡勇
雉其鬬對一死乃止故趙武靈王以表武士後輿服志虎賁羽林皆鶡冠注似黒雉通作毼後冉駹傳有毼雞牲牲○集韻或
作䳚又文韻)轄(輵轄轉搖貌史相如傳跮踱輵轄又黠韻今増)螛(前輵螛張揖注龍搖目吐舌貌○今増○
已上屬葛字母韻)○括(古活切角清音説文絜也本作□从手􁅞聲引易括囊𨽻作舌凡从􁅞者竝同一曰檢也
廣韻結也至也増韻包括　也○毛氏曰舌从干从于誤)葀(字林菝葀瑞草也)栝(説文櫽也从木􁅞聲櫽栝詳見
櫽字注)聒(說文讙語也从耳􁅞聲廣韻聲擾也書今汝聒聒注無知貌鄭云難告貌正義曰多言亂人之意)○
佸(説文㑹也从人􁅞聲引詩曷其有佸廣韻㑹計曰佸一曰佸佸力貌又本韻○今増)活(説文流聲也从水􁅞
聲徐引詩其流活活或作􁝘亦作□又本韻)适(疾也从辵􁅞聲周八士伯适又南宫适魯大夫)筈(箭未曰筈
筈㑹也謂與兹相㑹廣韻筈受弦處通作栝説文矢栝築弦處亦通作括書徃省括干度則釋又家語括而羽之鏃而礪之○
案説文矢栝字古活切書省括注故活切竝音括監韻苦活切音闊今依集韻說文更定)髻(説文絜髮也从髟舌聲或
作鬠荀子鬠體飯琀儀禮鬠用組束髪通作括禮記袒括髪徐曰禮所云假借作括○毛氏韻増)鴰(説文麋鴰也从
鳥舌聲選相如賦雙鶬下師舌曰鶬鴰也關西呼為鴰鹿山東通謂之鶬俗名錯落又謂之鴰將皆象其鳴聲)檜(木名
栢葉松身詩檜楫松舟一音古活切集韻古作桰通作栝書杶幹栝柏又泰韻)○闊(苦活切角次清音説文疏也从門
活聲一曰逺也廣韻廣也又契闊勤苦也詩死生契闊又乆不見曰閒闊後諸葛豐傳閒河闊)○掇(都活切徴清音
説文拾取也从手叕聲増韻採也又拾也詩芣□薄言掇之)剟(削也廣韻擊也増韻割也又屑韻)敪(故敪
知輕重也故音丁亷切莊子謂之坫捶○今増)　毲(蠻夷織毛罽也後哀牢夷傳文繡罽毲○今増)咄(呵也又月
韻○平水韻増)○侻(他活切徴次清音博雅可也一曰狡也一曰輕也)挩(説文解挩也从手兌聲或作稅
又孟子不稅冕而行亦作說易用說桎梏通作脫○今増)脫(説文消肉臞也从肉兌聲爾雅肉曰脫之剥其皮曰脫廣
韻肉去骨也又誤也遺也免也又或然之辭又畧也史記禮始於脫成於文謂始於脫畧成於文飾又前匈奴傳甌脫服䖍曰
作土室以伺師古曰境上候望之處若今伏宿舍蘇武傳作區脫讀與甌同又龍脱地名史樊酈傳戰龍脱在易州又姓出姓
苑通作棁荀子凡禮始平棁成乎文又本韻)棁(説文大杖也後禰衡傳手持三尺棁棒又梁上㨕論語藻棁一音脱
又屑韻○今增)○奪(徒活切徴次清音説文□手持佳失之也从失从佳从又徐曰言見奪也𨽻省从奞从又本作
□或从寸作奪増韻攘取也亦作敓書敚攘矯䖍廣韻云古奪字)脱(消肉臞也一曰壊斷増韻物自解也莊子民死
已脱矣又脱重勞勩也又姓又本韻○毛氏韻増)○撥(北末切宫清音説文治也从手發聲詩撥亂之志注猶治
也廣韻理也絶也除也増韻捩開也又轉之也又發揚貌禮記曲禮衣毋撥又檀弓哀公欲設撥注棺有撥引輴車)墢
(發土也國語王耕一墢集韻或作坺又月韻)襏(襏襫蓑雨衣也通俗文三尺衣也唐劉禹錫髙陵令劉君徳政碑烝
徒讙呼奪襏而舞○毛氏韻増)蹳(説文□蹳也从足發聲集韻足跋物也前夏侯嬰傳常蹳兩兒棄之○今増)鱍
(説文本作鮁引詩鱣鮪鮁鮁从魚犮聲韓詩作鱍鱣鮪鱍鱍亦作發今文詩鱣鮪發發)鉢(説文本作盋食器也从皿
犮聲漢書東方朔傳注盂若盋而大俗謂盋盂)鏺(普活切宫次清音説文兩刃有木柄可以刈草集韻或作癹亦作𤼵)
潑(弃水也増韻澆潑注曰澆散曰潑)醱(酘謂之醱李白詩蒲萄初醱醅毛氏韻増)□(卜末切音與撥
同躐也詩狼□其胡○禮韻續降)○跋(蒲撥切宫濁音説文跋躠行貌从足犮聲一曰旱行曰跋水行曰渉韓詩
注不由蹊□而行曰跋渉又本也禮記燭不見跋注疏本謂把處古未有蠟燭呼火炬為燭火炬易盡則藏所然殘本)軷
(説文出將有事於道必先告其神立壇四通樹茅以依神為軷既祭軷轢於牲而行為範軷詩取羝以軷从車犮聲周禮大馭
掌犯軷注行山曰軷犯之者封土為山象以菩芻棘栢為神主既祭以車轢之而去喻無險難又泰韻)坺(説文治也
一曰臿土謂之坺詩云武王載拔一曰塵貎徐曰今詩作伐字○平水韻増)胈(膚毳皮又夏禹治水腓無胈脛無毛
韋昭云股上小毛也)魃(説文旱鬼也从鬼犮聲引詩旱魃為虐或作妭文字指歸云女妭秃無髪所居處天不雨)拔
(囬也増韻又抽也擢也攻而舉之又度也禮少儀毋拔來又隊黠韻注○毛氏韻増)鈸(鈴屬廣韻鈴鈸樂書銅鈸南齊
穆士素所造其圓數寸大者出於扶南髙昌踈勒之國其圓數尺隠起如浮漚以韋貫之相撃以和樂唐燕樂法曲有銅鈸相
和之樂○平水韻増)妭(羙婦也)茇(説文舍也本作□从广友聲徐曰今詩周禮皆借作茇茇草木根也増韻
草舎也詩召伯所茇周禮夏官教茇舎注草止之也軍有草止之法又草名前揚雄賦攅并閭與茇苦師古音跋括草名通作
拔前禮樂志抜蘭堂注拔舎止也)犮(説文□走犬貌从犬而丿之曳其足則剌犮也徐曰祓茇跋字从此指事也又
周禮有赤犮氏注猶言捇拔也掌蟲豸自埋者若鼃及蝸之屬○毛氏曰友从犬加丿凡从犮者並同)撥(絶也詩本
實先撥○張氏補遺)○繓(宗括切商清音結也一曰縫餘○毛氏曰从日誤)撮(挽也一曰兩指撮也又本
韻)攥(把也廣韻手把○平水韻増)○撮(麤括切商次清音説文四圭也从手最聲廣韻六十四黍為圭
四圭為撮釋名卒也謂暫卒取之也増韻又蹙聚而捎取之也○毛氏曰説文最上从曰俗从曰从日誤)襊(緇衣冠謂
之襊)○斡(烏括切羽清音説文蟸柄也从斗倝聲揚雄杜林説皆以為軺車輪斡也徐曰蟸所以㧒也廣韻轉也増
韻旋也運也又緩韻)捾(説文搯捾也从手官聲一曰援也)○豁(呼括切羽次清音説文本作􁝙通谷也从
谷害聲前相如賦通谷􁝙今作豁又疏通也髙祖豁達大度意豁如也)濊(説文礙流也本作□从水薉聲引詩施罟
薉薉今詩作濊又奉隊韻)○活(户括切羽濁音説文注見古括切一曰生也廣韻不死也又本韻)佸(㑹也
詩曷其有佸韓詩至也又本韻○禮韻續降)括(方言閑也詩徳音來括亦作佸又本韻○毛氏韻増)越(草也
左傳大路越席剪蒲為席也又書卉服注草服葛越史正義葛越蕉竹之屬選孫氏檄文葛越布於朔土注葛越草布也葛即
葛藟越蕉苧黄草之屬又瑟虚也増韻瑟下孔也禮記清廟之瑟朱絃而疏越注疏云瑟兩頭有孔疏通之使兩頭孔相連孔
小則聲急孔大則聲遲)○捋(盧活切半徴商音説文取易也从手寽聲廣韻毛捋也取也摩也詩芣苢薄言捋之
詩詁以指歴取也○已上屬括字母韻)○怛(當割切徴清音説文憯也从心旦聲廣韻悲慘也増韻驚也懼也莊
子無怛化又恨也又前武帝詔支體傷則心憯怛師古曰怛悼也或作􁉌漢王吉傳引詩中心􁉌兮亦作撣莊子撣赫千里○
平水韻􁉌字重出)䵣(説文白而有黑也前地理志五原郡有莫䵣縣前功臣表易侯僕䵣○今増)妲(妲己
有蘇氏女紂妃○今増)狚(獦狚獸名山海經北號山有獸如狼赤眉鼠目名曰獦狚又旱翰韻)笪(説文笞也
从竹旦聲一曰覆舟簟郭璞曰江東謂蘧篨直丈而麤者為笪斜文為􁝎音廢一名筕篖宋魏聞謂麤者為籧篨説文籧麤竹
席或用蘆織)○闥(他逹切徴次清音説文門也从門逹聲博雅闥謂之門廣韻門内漢號禁門曰黄闥師古曰宫
中小門曰闥又韓詩曰門屏閒○毛氏曰羍从羊从大今作幸作幸非)撻(説文鄉飲酒不敬撻其背引周書撻以記
之从手達聲廣韻打撻也増韻打撃也抶也或作□古文作□亦作□)達(博雅逃也一曰行不相遇也本作㒓或作
達又挑達徃來相見貌今詩挑兮達兮亦作㣵迖)澾(字林滑也韓答張籍詩磴鮮澾拳跼○今増)羍(説文
小羊也从羊大聲徐曰按詩誕彌厥月先生如羍羍羊小羔也或作□通作達詩注言生易如小羊也疏云人之産子者多難
羊初生達小曰羔大曰羊)汏(過也増韻㶕浙也或作汏左傳宣五年伯棼射王汰輈注汰過也箭過車轅上又泰韻
毛氏韻増)獺(説文獸名如小狗水居食魚陸佃云似狐而小青黒色膚如伏翼字从賴與豺从才同意蟾肪合玉獺膽
分巵爾雅注猨鳴而獺候之束晢曰猨以獺為婦又莊子猨猵狙以為雌猵蓋言獺集韻或作㺚又轄韻)○達(陁葛
切徴濁音説文行不相遇也从辵幸聲引詩挑兮達兮一曰通也又迭也又生也詩先生如達毛注如字又决也爾雅一達謂
之道路二達謂之岐旁三達謂之劇旁四逹謂之衢五逹謂之康六達謂之莊七達謂之劇驂八達謂之崇期九達謂之逵又
書達于河注從水入水曰達又州名本梁萬州改通州宋改達州又姓集韻或作迖又本韻)○捺(乃曷切徴次濁
音字林捺捎也廣韻手按也)○巀(才達切商濁音説文巀薛山名在馮翊池陽从山􁇟聲徐曰巀嶭亦山短而峻
形前地理志師古注今俗呼嵳峩山音截齧又在割五割切増韻山貌又屑韻)噆(爾雅嘈噆聲也選陸機賦務嘈噆而
妖冶集韻或作囐􁗡喹□又翰韻)○剌(郎達切半徴商音説文戾也从束从刀刀者剌之也徐曰剌乖違者莫若
刀魚跳蹳剌亦不順之名會意前劉向傳朝臣舛午膠戾乖剌漢太史公書無乃與僕私心剌謬廣韻又僻也又睢剌喻禍亂
選南都賦天地之睢剌又謚法暴戾無親曰剌漢有燕刺王○毛氏曰从約束之束从刀與刺字不同)辢(辛味通俗
文辛甚曰辣江南曰辣中國言辛俗作辣)糲(脱粟也集韻本作䊪今文作糲張晏曰一斛粟舂七斗米為糲廣韻麤糲
九章筭術粟五十糲率三十一斛粟得六斗米為糲又糲米之率糲十粺九鑿八侍御七或作□又霽奉韻○已上屬怛字母
韻)

　　八(黠與轄通)

　　戛(訖黠切角清音説文□㦸也从戈百讀若棘選東京賦立戈迤戛注戛長矛也一曰轢之也書戛擊鳴球廣韻禮也
常也書不率大戛正義曰戛猶楷也言為楷模之常又戛戛齟齬貌或作拮選長揚賦拮隔鳴球師古曰拮隔擊考一曰彈鼔
也亦作楔史貨殖傳揳鳴琴○禮記指擊大琴注與戛同荀子尚拊之膈注擊也司馬貞曰拊膈謂懸鐘格或讀為戛○當作
戛从􁄥戈俗訛作戞)秸(說文禾稾去其皮祭天以為席本作稭从禾皆聲韓征蜀聯句郊告□匏稭今文作秸書三百
里秸服注秸藳也服稾役或作鞂禮記藳鞂之設注治穂去實曰鞂集韻亦作□通作戛前地里志三百里戛服師古曰藁也)
頡(羮頡漢侯名増韻又減尅也揜除也唐髙仙芝傳盗頡資糧又屑韻)恝(無愁貌孟子公明髙以孝子之心為
不若是恝○毛氏韻増)扴(說文括也从手介聲廣韻揩扴物也韓征蜀聨句室晏絲曉扴○毛氏韻増)圿
(垢也韓斗起成埃圿○今増)介(特也漢書介居河北晉灼讀音戛荘子馬知介倪音義云介倪猶那倪也崔云介出
俾倪也又卦韻○毛氏韻増)○劼(丘八切角次清音說文慎也从力吉聲引周書劼毖殷獻臣廣韻又固也勤也)
㓤(剥也韓敗面碎剠㓤注黥面曰剠剥面曰㓤○今増)□(菝□草名集韻或作契亦作挈禮記月令王𤓰生注
萆挈也萆皮八切○今増)鬝(博雅秃也廣韻秃鬝韓仇頸恣秃鬝集韻或作□亦作□通作楬禮記明堂位注齊人謂
無髮為秃楬○毛氏韻増)□(丘瞎切音與劼同說文敔也所以止樂从木䈓聲廣韻木虎止樂器集韻或作䈓亦作㮫
通作楬樂訖作為鞉鼔椌楬此徳音也○今増)擖(說文括也一曰撻也○平水韻増)楬(梪不飾者禮記明堂
位夏后氏以楬豆注無異物之飾又月薛韻○今増)○痆(女黠切商次濁音瘡也韓視傷悼瘢痆集韻或作瘵○今
増)○傄(呼八切羽次清音㑻傄健貌又無憚也韓填隍􁩩㑻傄㑻莫八切○毛氏韻増)瞎(許轄切音與傄
同目盲也韓解罪吊攣瞎集韻或作□○毛氏韻増)○黠(下八切羽濁音說文堅黒也从黒吉聲一曰慧也)○
□(下瞎切音與黠同說文□車軸耑鍵也兩穿相背从舛􁋃省聲今文作舝詩間關車之舝兮載脂載舝集韻或作□
亦作轄左傳叔孫昭子賦車轄詩注疏無事則脱行則設之又聲也亦作鎋孟子五經錧鎋注錧轂沓也詩詁云輨以冐轂轄
以鍵輪二者金為之皆从金○禮韻續降)磍(碣磍勁怒貌選揚雄賦建碣磍之簴注孟康曰刻猛獸其形碣磍而盛怒
師古音碣一轄切○毛氏韻増)䦖(門聲或作䦪韓抉門呀抝䦪○今増)􁘓(駱駝鳴聲韓載實駞鳴􁘓注音下轄
切○今増○已上屬戛字母韻)○獺(逖轄切音與曷韻闥同捕魚獸義與獺同)○八(布拔切宫清音説文
八别也象分别相背之形徐曰數之八兩兩相背是别也少隂數木數也)朳(□具或作㭭方言無齒杷○平水韻増)
捌(破也本作扒廣韻破聲今文書式借為八字毛氏韻増注無齒杷誤)○汃(普八切宫次清音水貌韓文獠
江息澎汃選砏汃輣軏李善注彼相激聲廣韻又西極水名○毛氏韻増)○拔(蒲八切宫濁音説文擢也増韻挺也
攻而舉之也或作□史魏世家秦扷我襄城注讀作挍師古曰拔者破城邑而取之言若抜樹木并得其根本又隊曷韻○増
韻本音别出跋字引詩狼跋其胡今按詩注跋蒲末反字或作抜同即無蒲八音○今刪)○㑻(莫八切宫次濁音㑻
傄健也一曰無憚也○今増)䀣(博雅視也一曰惡視韓獷眼困逾䀣集韻或作䀛○今増)帓(莫轄切音
與㑻同帶也廣韻帓帶○毛氏韻増亦作帕鞨誤)袹(邪巾袹頭始喪之服或作帕廣韻帕頟首飾亦作貊又作鞨方
言鞨巾俗人帕頭是也帕頭幧頭也○今増)○札(側八切次商清音説文□牒也从木乙聲徐曰牒亦本牘也釋
名櫛也編之如櫛齒相比也又漢司馬相如傳令尚書給筆札注木簡之薄小者時未多用紙故結札以書又左傳成十六年
養田射蹲甲而射之徹七札焉言能陷堅也又玉札藥名又夭死曰札周禮注大札疫癘)紥(纒束也一曰纒弓弝也通
作扎○平水韻増)扎(家語抜也○平水韻増)蚻(爾雅􁉽蜻蜻似蟬而小韓始去杏飛蜂及歸栁棲􁉽集韻
或作□)哳(陟轄切音與札同嘲哳鳥聲也楚詞鶻雞啁哳而争鳴注聲繁細貌或作􁰅選笙賦哇咬嘲􁰅注與哳同)
○察(初戛切次商次清音説文覆審也从宀祭聲徐曰宀覆也㑹意徐鉉曰祭祀必質明明察故故从祭廣韻監察
也諦也知也至也審也増韻知也考也省也亷視也又察察静㓗貌史屈原傳誰能以身之察察受物之汶汶又察察過詳貌
通作察史秦紀兵勢盡察)䕓(草名有毒殺魚廣韻草䕓草蘆也増韻草芥韓燾養均草䕓○毛氏韻増)䶪(齒利
一曰磣也○今増)刹(初轄切音與察同柱也増韻又僧寺)○殺(山戛切次商次清次音説文戮也从殳杀
聲徐曰杀从又木聲𨽻省作杀集韻或作煞古作□□□布□□増韻亦作閷又至卦曷屑韻)鎩(長矛謂之鎩一曰鈹
有鐔又羽傷也増韻鎩翮摧翼也集韻或作□)樧(説文似茱萸出淮南从木殺聲爾雅翼一名藙味苦辛選南都賦蘇榝
紫薑拂徹羶腥集韻或作蔱○今増)□(衣縫餘○今増)○軋(乙䵱切羽清音説文車輾也从車乙聲前匈奴
傳有罪小者軋大者死師古曰軋謂輾轉轢其骨節若今之厭踝也又勢相傾也集韻或作札)圠(山曲也楚辭坱兮圠
山曲􁘯方言坱圠不測也選左思呉都賦地勢坱圠劉逹曰髙下不平貌又坱圠無涯際貌前賈誼賦坱圠無垠通作軋前揚
雄甘泉賦軮軋無垠應劭曰其氣坱軋非有限齊也)揠(説文抜也从手匽聲方言東齊海岱之間謂拔曰揠小爾雅抜
心曰揠集韻或作扎)乙(説文乙燕燕𤣥鳥也齊魯謂之乙取其鳴自謼象形也徐曰爾雅燕燕乙此與甲乙之乙相𩔖
此音軋其形舉首下曲與甲乙字異也集韻或作鳦又乙乙難出之貌選文賦思乙乙其不抽注音軋○案説文燕乙之乙本
作□厄戛切甲乙之乙本作乁億姞切字異音異𨽻文本通作乙而燕乙字亦與甲乙字同音惟甲乙字不復音軋増韻
注又屑韻小誤○禮韻本出鳦字)䝟(䝟貐獸名出南海外虎文龍爪食人山海經䝟貐害人黄帝囚之疏屬之
山楚辭以比暴虐人○今増)䦪(説文門聲也又本韻○今増)􁘓(馲駞聲又本韻注○今増○已上屬
怛字母韻)○齾(牛轄切角次濁音音與月韻钀同說文缺齒也从齒獻聲廣韻又器缺也○已上屬訐字母韻)○
刮(古刹切角清音說文掊把也从刀舌聲一曰摩切廣韻刮削集韻或作捖周禮考工記刮摩之工五注故書作捖鄭
司農曰捖摩之工謂玉工也○考工記旊人凡陶旊之事髺墾薜暴不入市注鄭司農讀為刮)劀(說文刮去惡創肉周
禮痬醫劀殺之齊○今増)○刖(五括切角次濁音斷足也詳見月韻魚厥切注)○豽(女猾切次商次濁音
說文本作貀獸無前足从豸出聲漢律能捕豺貀購百錢徐曰按爾雅注似狗豹文或云似虎而黒廣韻作豽後鮮卑傳有貂
豽鼲子皮毛柔燠天下以為名裘注□猴屬亦作□韓跳鋒壮驚□)妠(女刮切音與豽同□婠小兒肥貌本作□廣韻
作妠韓巴豔收婠妠○今増)○茁(側滑切次商清音說文草初生地貌从艸出引詩彼茁者葭又孟子茁壮注生
長貌又質屑韻)窡(張滑切音與茁同說文穴中見也从穴叕聲徐按魯靈光殿賦縁房紫的窡吒垂珠又韓闖竇楔窋
窡○毛氏韻増)○刷(數滑切次商次清次音說文刮也从刀㕞省聲禮有㕞巾師孑切博雅□謂之刷三蒼掃也廣
韻拭也増韻清之也又根刷尋究也其也又屑韻)選(金銖兩名也前蕭望之傳有金選之品音刷字本作鋝即鍰也
或作率史周紀其罰百率音刷注本亦作選又銑韻○今増)○婠(烏八切羽清音說　文體態好也○今増)嗗
(飲聲韓噉姦何噢嗗噢音郁噉囓聲○今増)○滑(戸八切羽濁次音說文利也从水骨聲増韻澾也又地名又國
名又州名秦東郡隋置滑州因滑臺名又姓又月韻)猾(亂也廣韻狡猾左傳無助狡猾三蒼猾黠惡也方言小兒多詐
謂之狡猾集韻或作獪)螖(螖螺屬一曰蟚螖似蟹而小○今增○已上屬刮字母韻)

　　九(屑與薛同用)

　　結(吉屑切角清音説文締也从系吉聲或作紒詩采薇注象弭所以解紒又霽韻)拮(説文手口共有所作
也从手吉聲詩予手拮据注撠挶也又質韻○禮韻續降)袺(爾雅執袵謂之袺徐曰舉衣䘳之一角也)髻(荘子
竈有髻司馬氏云竈神著赤衣状如美女音結又霽韻○毛氏韻増)絜(說文麻一耑也从系㓞聲又禮記大學有絜矩
之道注絜猶挈也矩法也有絜法謂常執而行之又本韻○毛氏曰从糸从丰从刀音結俗从力从刃並誤)潔(清也
或作洯□通作絜詩孝子之絜白)􁑁(􁑁橰汲水具也集韻本作㮮○平水韻増)鍥(說文䥥也从金契聲方言
刈鉤自關而西或謂之鎌或謂之鉤或謂之鍥集韻或作䥛䤿亦作鐑又霽韻○毛氏韻増)○挈(詰結切角次清
音說文懸持也从手㓞聲又廣韻提挈也又霽韻)契(契濶勤苦也詩死生契濶又契濶疎濶也漢范冉傳行路急卒
非陳契濶之所以疎濶言也又契契憂苦也詩契契寤歎又爾雅契契愈遐急也又戾契不平正貌又缺也漢母將隆傳契國
威器又合也毛詩爰契我龜周禮菙氏注苦絜切又本韻霽韻○毛氏韻注契字亦作鍥㓶絜誤)栔(說文刻也从㓞
从木或作㓶晉虞薄傳㓶而舎之金石不知通作鍥荀子鍥而不舎左傳陽虎借邑人之車鍥其軸亦通作契爾雅注郭云江
東呼刻斷物為契斷○今増)蛣(璅蛣蟲名長寸餘腹中有蟹子如榆莢合體為蛣選江賦璅蛣腹蟹抱朴子川蟹不
歸而蛣敗蛣恃蟹以為命不可一日無也或作鮚前漢地里志㑹稽鄞縣有鮚埼亭東南有天門水入海師古注蚌也有小蟹
在腹漢律㑹稽郡獻鮚醤又質韻○今増)○窒(丁結切徴清音塞也又詳見質韻注○平水韻増)□(門閉
也○平水韻増)○鐵(他結切徴次清音說文黒金也从金□聲集韻或作鐡古作銕䥫)驖(說文馬赤黒色
从馬􁌞聲陸佃云取其色如鐵亦堅壮也禮記月令孟冬乘鐵驪通作□前地里志作四□車轔小戎之篇)餮(說文
本作飻貪也从食㐱聲引春秋傳謂之饕飻今文作餮貪食曰餮)替(弛也増韻廢也衰也選潘岳西征賦人之升降
隨政隆替音鐵又霽韻○毛氏韻増)○涅(乃結切徴次濁音說文黒土在水中也从水土曰聲引論語涅而不緇一
曰水名出東郡一曰縣名在上黨○史屈原傳泥而不滓索隠曰泥音涅滓音緇○毛氏曰从曰从水从土俗作涅)篞
(爾雅管中者謂之篞集韻或作篁爾雅大管曰簥中管曰篞小管曰□)捏(搦也廣韻握捺増韻捏聚也)苶
(疲貌一曰止貌荘子苶然疲役又唐李漢序韓文氣象萎苶奴結切又帖韻○俗作□)哪(晉載記石季龍擊掘咄哪
於岍北注胡人名○今增)□(礬石别名平水韻増)○彆(必結切宫清音本作㢼弓戾謂㢼今作彆亦作□□)
閉(關也塞也又霽韻○陶詩荆扉畫常閉集韻俗作□非是)鼈(必列切音與彆同說文甲蟲也从黽敝聲爾雅
翼鼈卵生形圓脊穹四周有帬易離為鼈為蟹為龜以骨在外肉在内周禮考工記外骨龜屬内骨鼈屬以鼈有肉縁一名神
守陶朱公養魚法納六神守則魚不飛去陸佃云鶴影生鼈思生鼈伏於淵而卵剖於陵此思化也○集韻或作鱉蟞○増韻
注蕨也誤蕨謂之□)鷩(說文赤雉从鳥敝聲引周禮孤服鷩冕釋名雉之憋惡者陸佃云冠背毛黄項上緑色胷腹洞
赤可禦火左傳丹鳥氏司閉也注杜云鷩雉又祭韻)襒(史孟子傳側行襒席注襒拂也○今増)别(筆别切音
與彆同說文□分解也从咼从刀徐曰刀所以解也㑹意𨽻作别廣韻分别增韻又辨也又爾雅小山曰别大别小别山名又
傳别謂劵書也周禮八成聽稱責以傳别注鄭曰謂大手書於一扎中字别之又本韻)辯(周禮士師荒辯之法鄭注
讀為風别之别荒政十有二士師别受教條又獮線韻○毛氏韻増)○撆(匹蔑切宫次清音說文擊也从手敝聲一
曰拂也廣韻小擊又略也引也又蔡邕篆勢曰揚波振撆集韻或作蔽史荆軻傳跪而蔽膝亦書作撇韓曹成王碑撇蘄水杜
享太廟賦卷垂狄之彯撇選撇波而濟又祭韻)瞥(說文過目也又目翳也从目敝聲一曰財見也徐曰瞥然暫見也集
韻或作□亦作覕荘子譬之猶一覕也)嫳(說文易使怒也从女敝聲廣韻輕薄貌左傳盧蒲嫳齊大夫○毛氏韻増)
憋(急速貌列子嘽咺憋懯方言急性也○毛氏韻増)潎(匹滅切音與擘同潎洌流輕疾貌増韻水相激選相
如賦輕騰潎洌又霽韻)○蔑(莫結切宫次濁音說文勞目無精也从苜从戌人勞則蔑然苜目不正也廣韻無也
又微也揚子視日月而知衆星之蔑也又削也易蔑貞凶陸注猶削也楚俗有削蔑之言又鄭云輕易也又相凌蔑也又魯地
名左傳盟于蔑又姑蔑呉地名彌庸見姑蔑之旗今衢州又人名晉先蔑鄭鬷蔑或作眛公羊糓梁傳盟于□音蔑亦作□晉
王況釋時論敖□道素○毛氏曰从□从戌凡作蔑者並同監本从艹从戌誤俗从􁃴亦誤)衊(說文汚血也从血蔑
聲漢注塗染也)蠛(蠛蠓細蟲也或作薎史相如傳薎䝉踊躍漢揚雄傳浮薎蠓以□天)䁾(說文目侈也本作□
从目蔑省聲今文作䁾廣韻目赤選宋玊風賦中脣為眕得目為䁾○毛氏韻增)□(說文本作□□鬻也或作□集
韻亦作粖又作□)篾(□竹也埤倉析竹層也倉頡蔓也今蜀及關中亦謂竹篾為蔓又書布重篾席注排枝竹也集
韻或作蔤禮記喪服繋用靲注靲竹䈼也音蔑疏謂竹之青可以為繋者)滅(說文盡也从水烕聲廣韻絶也増韻又火
息也沒也集韻古作□)搣(說文批也从手烕聲廣韻手拔也又摩也捽也)○節(子結切商清音竹約也从
竹即聲廣韻操也制也止也増韻又檢也阻也又卦名明禮有制度之名一云分段支節之義又時節謚法好亷自克曰節又
本韻)卪(說文瑞信也□象半分之形𨽻作卪増韻符節所以示信也集韻别作卪引說文□象形徐曰卪象半分之形
守國者其卩半在内半在外有玉卪以命數為大小角卪犀角為之符卪如今宫中官詔符璽卩今之印章旌卪今使者所擁
節通作節釋名卪毛上下相重取象竹節前光紀注以竹為之柄長三尺以旄牛尾為其眊三重○毛氏曰凡从□之字偏旁
作□巴已卪卩與阝不同阝同邑)岊(說文□陬隅髙山之節从山卪徐曰山之陬隅髙處曰岊集韻或作堲通作節
爾雅髙山毛氏韻增)楶(說文本作㮞欂櫨也从木咨聲今書作楶爾雅栭楶謂梁上短柱上承屋脊者今謂短柱為屋
山通作節禮記山節藻梲注栭謂之節楹謂之梲士首本大夫達稜諸侯斲而礱之天子加密石疏云山節謂刻柱頭為斗拱
形如山藻梲謂畫梁上侏儒柱為藻文)○切(千結切商次清音說文□刌也从刀七聲廣韻割也刻也近也迫也
増韻又急也又刀批也記内則聶而切之又埤雅治骨謂之切又苟且曰一切猶曰一時權宜也後王霸傳以徼一切之勝前
平紀一切論秩如真師古曰一切者權時之事如以刀切物苟取整齊不顧長短縱横故言一切他皆放此又大槩曰一切又
譏切也剴切也又反切一音展轉呼謂之反亦作翻以子呼母復以母呼子也切謂一韻之字相摩以成聲謂之切又門限曰
切漢昭陽宫切皆銅沓冒黄金塗又霽韻○切从七當作切俗从土从火者並誤)竊(說文□盗自中出曰竊本作□
从穴釆□廿皆聲廿古文疾字□楔字也𨽻省作竊廣韻淺也増韻虎淺毛曰竊毛又私也孟子竊負而逃漢公孫𢎞傳尚竊
疑之○毛氏曰俗作竊誤)漆(漆漆祭祀之容禮記祭義漆漆者容也自反也注漆漆讀如朋友切切自反猶言自脩□
也又質韻)□(說文齒差也廣韻□齒也通作切○平水韻增)○屑(先結切商次清次音說文□動作切切从
尸䏌聲本作㞕後崔駟達旨辭吾亦病子㞕㞕而不已也隸作屑徐曰居既从尸動亦从尸屑屑屢動作也一曰敬也不獲已
也廣韻又清也敬也顧也勞也増韻又碎也輕也苟也孟子不屑就不屑去又方言屑屑不安也郭璞曰往來貌漢王良傳往
來屑屑不憚煩)僁(說文聲也从人悉聲徐曰僁屑有聲也一曰僁僁呻吟也廣韻動草聲又鷙鳥之聲増韻細聲)薛
(私列切音與屑同說文□艸也从艸辥聲本作□今文省作薛廣韻凡从辥者經典通作□史司馬相如傳薛莎青藾注藾蒿
六韜蘘薛簦笠謂以莎草為雨衣也又國名夏車正奚仲所國湯相仲虺居之又姓出河東新蔡東平四望本奚仲之後為諸
侯為楚滅遂氏焉史孟甞君傳作薛増韻云偏旁阝在左者即􁃟字也阜􁃟阝同)􁌣(蹩􁌣旋行貌一曰行不正荘子
蹩􁌣為仁踶跂為義注疏用力貌踶跂矜持貌或作殺荘弊殺為仁亦作蹩躠通作屑史相如傳媥姺徶㣯漢書作便姍嫳屑
又曷韻)紲(說文系也从系世聲廣韻繋也増韻又馬韁又長繩又詩是紲絆也注疏去熱之名又周禮考工記弓人
譬以終紲注弓䪐也或作絏左傳臣負羈絏論語縲絏之中亦作緤漢賈誼䇿係緤之注以長繩係之)枻(檠枻正弓
弩之器又祭韻○毛氏韻増)齛(說文羊粻也从齒世聲徐曰粻糧食也爾雅注江東呼齝曰齛徐以為貯食於頰漸
泄咽之或作齥爾雅牛曰齝羊曰齥集韻亦作□)媟(說文嬻也从女枼聲廣韻狎也慢也詩媟近小人或作□亦作
􁂎說文日狎習相慢也義與媟同詩曾我􁂎御國語居處有􁂎御之箴通作䙝○監韻媟亦作􁂎増韻别出□字誤○今正)渫
(說文除去也从水枼聲廣韻又治井也易井渫不食注不停汙之謂渫又姓渫子古賢者出韓子通作泄史屈原傳井泄不食
又帖韻○今增)泄(廣韻漏泄也歇也又荀子憍泄者人之殃也或作洩左傳言語漏洩亦作㳿通作渫前食貨志粟有
所渫注散也又姓鄭大夫泄駕又祭韻○監韻渫亦作泄廣韻渫泄字各出今依廣韻)契(說文本作偰髙辛氏之子
堯之司徒殷之先也从人契聲徐曰偰詩所謂元王也假借作契字今經傳皆作契書使契為司徒前五行志商祖契注讀曰
偰亦作契漢東方朔傳契為鴻臚注本作楔後省作契集韻通作禼又本韻霽韻)楔(說文㰇也从木契聲徐按爾雅
棖謂之楔注曰門兩旁木柣即今府署大門脫限者兩旁斜柱兩木於橛之耑是也韓椳闑扂楔董注門兩旁木一曰角柶喪
事用之周禮玊府注楔齒令可飯含疏云貌如軛上兩末状如枇杷拔屈中央楔齒禮記喪大記小臣楔齒用角柶注疏柱也
一曰含桃)揳(㩢揳拭搣也廣韻㩢揳撚也又拭也又云不方正也又本韻○毛氏韻増)䙝(說文私服从衣執聲
廣韻衷衣増韻又衣破壞之餘曰䙝○歐陽氏曰从衣中埶俗作褺亵並非○増誤與媟同誤)○浙(之列切次商清
音說文江水東至㑹稽山隂為浙江从水折聲廣韻江名在東陽増韻在錢塘出歙縣玊山浙者折也水𫝑曲折激起潮頭故
曰浙江一曰浙米也或作淛制荘子自淛河以東一本作制又祭韻)晣(說文昭晣明也从日折聲引禮記晣明行事徐
曰今禮記作質明假借也増韻或作㫼集韻或書作晢書哲時燠若易明辨晢也又祭韻)折(斷也廣韻又抝折一曰屈
曲也又方曲也禮記折旋中矩又毁棄也史記折劵又封土為壇曰折記祭法瘞埋於泰折注折炤晢也必為炤明之名尊神
也馬氏曰折方也所謂方丘記曲禮短折方氏曰蚤死謂之短中絶謂之折書凶短折而短未六十也折未三十也正義曰未
齓曰凶未冠曰短未婚曰折又祭法萬物死皆曰折記雜記實見閒而折入注承席也形如床無足疏云折猶□也方鑿連木
為之如床無簀窆畢加之壙上以承抗席又本韻又齊祭韻)哲(陟列切音與浙同說文知也从口折聲書知之曰明
哲廣韻智也或作悊說文古以此為哲字漢明悊通天地之心刑法志聖人既躬明悊之性古作嚞說文哲从三吉古亦作喆
選班固賔戲聖喆之治)蜇(螫也本作蛆廣韻作蜇左傳蠭蠆有毒注疏蠆長尾為蠍傷人曰蛆字或作蜇)制
(裁也節也法也又崔駰達旨天地初制協韻音哲又祭韻○毛氏韻増附浙字下誤)○掣(尺列切次商次清音挽也
又祭韻)徹(敕列切音與掣同說文通也注見直列切廣韻又明也達也又本韻)撤(抽也發也剥也又本韻)
硩(說文上摘山巖空清珊瑚墮之从石折聲廣韻摘墮也周禮硩蔟氏掌覆夭鳥之巢又錫韻)䚢(博雅䚢謂
之□)聅(說文軍法以矢貫耳也从矢从耳司馬法小罪聅之中罪刖之大罪剄之)○設(式列切次商次清次
音說文施陳也从言殳使人也徐曰殳所以驅遣使人也㑹意廣韻置也合也又立也又唐制諸郡燕犒將吏謂之旬設今㕔
事謂設㕔公㕑曰設㕑)蔎(說文香草也从艸設聲楚辭褒椒聊之蔎蔎)鎩(鈹有鐔一曰長矛漢賈誼過秦
論不敵於句㦸長鎩又鎩翮摧翼也又怪黠韻○毛氏韻増)○噎(一結切羽次清次音說文飯窒也从食壹聲廣
韻食塞增韻食窒氣不通或作饐養老之禮祝饐在前亦作䭇前賈山傳祝䭇注古噎字謂食不下○増韻亦作咽誤)咽
(聲塞也廣韻又哽咽也○增韻附出噎字下誤今依禮韻别出)翳(選魏都賦桃李䕃翳叶韻音咽又齊霽韻○毛氏韻
增)蠮(蠮螉蟲名土蜂也晉載記慕容皝率騎出蠮螉塞集韻或作□□○今増)○纈(奚結切羽濁音繋也
謂繫繒染為文也廣韻結也增韻文繒○毛氏曰从結从頁頁音纈頭也與貝不同貝下从人凡从頁者並同)襭(說文
以衣袵扱物謂之襭从衣頡聲徐按爾雅扱衣上袵於帶謂之襭詩芣苢薄言襭之爾雅執袵謂之袺扱袵謂之襭)擷
(捋取也)頡(說文直項也从頁吉聲又黠韻又頡頏詩傳飛而上曰頡飛而下曰頏集韻别作翓)緳(帶也荘子
正緳係履)絜(爾雅河名即九河之一也一曰絜束知其大小也荘子絜之百圍謂圍而量之也前賈誼過秦論度長絜
大謂圍束之也又禮記大學君子有絜矩之道朱氏引莊子賈誼論音胡結切或作揳荀子不揣長不揳大○毛氏韻増)
奊(說文頭斜骫奊態也从矢圭聲徐曰骫音委又前賈誼傳奊詬亡節師古曰無志分也音纈○毛氏韻増○増韻作
□字誤)○齧(倪結切羽次濁音說文噬也从齒㓞聲亦姓荘兀者齧缺)陧(說文危也从􁃟毁省漢班固說
陧不安也引書邦之杌陧或作臲􁆘易于臲卼韓贈劉師服詩作兀臲一本作􁆙􁆘亦作摯周禮考工記輪人大而短則摯集
韻又作棿倪通作臬○増韻摯字别出誤)蜺(屈虹也前天文志抱珥􁆱蜺或作霓亦作蛪史記天官書其蛪者類闕旗
又齊錫韻)䘽(爾雅衣裗謂之䘽又齊韻)嵲(嵽嵲山髙或作嶭集韻亦作􁘌□通作霓選西京賦直嵽霓以髙居
亦書作􁄚杜鵰賦置巢嶻􁄚)臬(說文射的从木自聲徐曰射之髙下準的又法也書司臬事或作𣙗又周禮辨方正
位注匠人建國水地以縣置𣙗以縣疏云在地曰𣙗以繩縣於𣙗上然後從旁以水望縣即知地之髙下而平之也即平得地
欲正其東西南北先於中置一𣙗恐其𣙗下不正先以縣正之又周禮考工記輪人無𣙗而固注疏謂涅物於孔中亦作槸詩
車攻注田者大艾草以為防或舎其中褐纒旃以為門裘纒質以為槸門容握驅而入擊則不得入○平水韻注危𣙗也誤)
闑(爾雅橛謂之闑韋昭曰門中橛為闑禮記玉藻君入門介拂闑注闑門中所豎短木也通作臬爾雅在墻曰揮在地
曰臬平水韻臬字注門橜也重出誤)○列(力薛切半徴商音說文□分解也从刀□聲本作□𨽻作列凡从列者並
同廣韻行次也位序也又陳也布也又姓鄭有列禦冦著書十八篇集韻或作􁕻通作烈前揚雄傳舉炙烈火與列同又虞韻)
烈(說文火猛也木作煭从火□聲𨽻作烈一曰業也先也又功之光且盛者曰烈書丕承哉武王烈揚武王之大烈又
惡之著者曰烈孟子於今為烈又毒也前公孫𢎞傳湯旱桀之餘烈又剛正曰烈貞女曰烈女又熱也又火炙也詩載燔載烈
毛云貫之而加於火曰烈鄭云爛也疏云烈是火猛不可近燒故貫之加上即今炙肉燔近火燒烈逺火炙又謚法執徳進業
曰烈通作列史賈誼傳列士徇名與烈同)裂(說文繒餘从衣列聲徐曰裁剪之餘也廣韻襞裂破也左傳裂裳帛而與
之又禮記内則鞶囊注鞶裂)茢(說文芀也从艸列聲徐曰禮云桃茢當用此為桃帚非徒黍穰也禮注茢可以為帚
除不祥爾雅謂之王彗又染草周禮掌染草注疏茅蒐紫茢之屬爾雅藐茈草郭注云可染草一名紫䓞廣雅即紫茢也)
洌(說文水清也从水列聲易井冽寒泉又前相如賦轉騰潎洌孟康曰潎洌相撇也)冽(寒也詩有冽氿泉通
作烈詩二之日栗烈詩詁云寒氣之嚴凝)栵(說文栭也从木列聲歐陽氏曰屋枅上栭又小栗詩其灌其栵注爾雅云
栵栭今江東呼栭栗楚呼茅栗)蛚(蟲名說文蜻蛚也廣韻蜻蛚蟋蟀)颲(說文烈風也从風列聲廣韻風暴至
通作烈書烈風雷雨亦通作列前王莽傳列風與烈同○平水韻増)迾(說文遮也从辵列聲廣韻遮遏也或作迣漢鮑
宣傳男女遮迣晉灼曰古列字集韻亦作迣)厲(嚴也一曰囊垂飾又選蜀都賦淳風厲注叶音列又詩烈假不瑕鄭
作厲又祭韻○毛氏韻増)戾(力結切音與列同曲也至也増韻罪也又戾其頭也又乖也選潘岳西征賦庶免於戾謚
法無其功有其意謂之罪有其功無其意謂之戾或作盭前賈誼傳上不使人頸盭又霽韻○毛氏韻増)捩(抝也増韻
紾也捋也韓送窮文捩手覆羮或作挒又折也撕也亦作欐荘子攦工倕之指又霽韻○毛氏韻増)栗(折也又禮考工
記居幹之道菑栗不迆後鄭讀如裂陸音烈○毛氏韻増)○熱(而列切半商徴音說文温也从火埶聲釋名熱爇增
韻氣炎俗作熱非○已上屬結字母韻)○揭(蹇列切音與月韻訐同舉也又長貌詩葭菼掲掲又詩顛沛之掲注
蹶貌又見根貌又本韻祭月曷韻○毛氏韻増)訐(面相斥罪又攻發人隂私音義與月韻訐同)孑(吉列切音
與訐同說文□無右臂也从了□象形一曰單也健也增韻又餘也詩靡有孑遺注孑然孤獨貌又詩孑孑干旄注干旄之貌)
□(㦸也方言楚謂之釨)偈(用力貌荘子偈偈乎揭仁義又本韻祭韻○毛氏韻増)桀(桀桀秀也詩維
莠桀桀詳見下注○毛氏韻増)○朅(丘傑切音義與月韻朅同)偈(博雅疾也詩匪車偈兮又本韻毛氏韻増)
藒(說文藒車芞輿也从艸楬聲徐曰按離騷經畦留夷與藒車注藒車芞輿芳艸也今楚辭作掲○今増)揭
(舉也詳見本韻蹇列切)愒(息也集韻或作憇又祭泰韻○毛氏韻増)○傑(巨列切音與竭同埶也才過萬
人也从人桀聲徐按傑謂傑出也廣韻英傑特立也荀子注倍萬人曰傑白虎通賢萬人傑通作桀楚辭注一國髙為桀史髙
紀沛中豪傑吏)榤(爾雅雞棲於弋為榤通作桀詩雞棲于桀)桀(說文□􁌅也从舛在木上徐曰周禮謂􁌅為疈
辜古人謂桀黠者謂其凶暴若􁌅也又夏之末帝號謚法賊人多殺曰桀集韻古作㘶)竭(盡也音義與月韻朅同○
増韻又涸也誤)揭(擔也負也本作􁞕増韻舉而豎之也漢揭竿為旗或作搩又本韻與月韻揭字義同)碣(說文
特立之石東海有碣石山又碑碣或作嵑與月韻碣字義同)渴(水盡也周禮渴澤用鹿又曷韻)楬(說文㭖也
櫫也本作櫭或作楬今文皆用楬廣韻有所表識左傳楬而書之周禮職金注有所表識謂之楬櫫又蜡氏埋而置楬前尹賞
傳楬著其姓名師古曰楬杙也椓杙於瘞　處而書死者名與月韻楬字同○毛氏韻増)堨(堰也唐張守珪傳渠堨為虜毁
與月韻堨同毛氏韻増)○孽(魚列切音與鐵同說文□庶子也本作孼从子嶭聲今作孽通論曰妾𨽻之子曰孽
孽之言蘖也有罪之女没廢役之而已得幸於君有所生若木既伐而生枿故於文子辥為孼孼者辠也孟子孤臣孽子又盛
飾貌詩庶姜孽孽通作㜸前賈誼傳庶人㜸妾)􁇆(說文本作蠥衣服歌謡之怪謂之䄏禽獸蟲蝗之怪謂之􁇆从虫辥
聲今作􁇆集韻或作㜸史記龜䇿傳妖㜸數見前劉向傳㜸火燒合亦作蘖通作孽記中庸必有妖孽疏云凶惡萌兆書天作
孽注災初生之名前五行志蟲豸之𩔖謂之孽)蘖(木餘也廣韻蘖餘增韻斫木餘集韻或作櫱亦作􁆧又作枿不又曷
韻○増韻蘖字下从不不從木傳寫訛耳案說文不自是古文蘖字蘖从木不从不増韻注誤)糵(說文牙米也从米嶭
聲書爾惟麴糵或作□􁎝周禮媒人注齊人名麴麩曰媒通作孽史司馬遷書媒孽其短)钀(馬勒旁鐵又見月韻語訐
切注)䡾(髙貌選揚雄賦飛擔䡾䡾又曷韻)讞(說文議罪也本作􁅬从水獻聲與法同意徐曰水之平也今相
承作讞廣韻正獄韻亦作囐又作□)　闑(門梱也詳見倪結切注)○姪(徒結切徴濁音說文兄之女也
从女至聲廣韻姪娣也妹曰娣凡弟之女曰姪又謂吾姑者吾謂之姪左傳姪其從姑又兄弟之子皆曰姪或作妷又質韻)
絰(說文喪首戴也从糸姪省聲禮記喪服麻在首腰皆曰絰首絰以有子麻為之圍九寸腰絰大七寸有餘兩股相交
兩頭結之首絰象緇衣冠腰絰象大帶絰之言實縗之摧明中實摧痛儀禮疏明孝子有忠實心集韻或作□)咥
(齧堅貌廣韻又笑也増韻齧也易履虎尾不咥人亨集韻或作□□􁀽又至質韻)垤(說文螘封也从土至聲詩鸛鳴
于垤毛云蟻冡詩詀云與凸同土之髙也謂蟻封猶垤耳陸佃云蟻場謂之坻亦謂之垤从至以螘之微而能為垤用其至也
朔地有大如冢)凸(髙起)耊(說文年八十曰耊从老至省聲徐按易大耊之嗟廣韻老也增韻至也年之至也釋
名耊鐵也皮膚髪黑色如鐡也詩詁云耊之言昳也古者四十而仕七十而致仕過七十則筋力已衰如日之昳故謂之耊至
八上則大耊或作耋亦作臷前犬馬齒臷)荎(刺榆)迭(說文更迭也从辵失聲廣韻遞也道也増韻互也集韻或
作踢亦作佚史記十二諸侯年表四國佚興更為伯主通作軼史世不軼毁又封禪書軼興軼衰亦通作臷詩胡迭而微韓詩
作臷又質韻)跌(說文踼也从足失聲一曰越也徐曰跌踼過越不拘也方言蹶也郭璞曰偃也通俗文失躡也師古
注足失據也廣韻又差跌也○集韻或作蹛)柣(桔柣鄭門名左傳楚子元伐鄭于桔柣之門又爾雅釋宫柣謂之閾
棖謂之楔孫炎曰門限也○毛氏韻增)軼(車相出也廣韻相過也又侵突也左傳懼其侵軼我也荘子奔軼絶塵通
作迭左傳迭我殽地又質屑韻○毛氏韻增)眣(目出貌一曰目不正一曰以日使人也公羊傳文七年眣晉大夫使
與公盟集韻或作眰亦作□○毛氏韻増)昳(日側也)瓞(說文㼎也从𤓰失聲徐按詩傳曰小𤓰在枝間連大
𤓰也以喻子孫承嗣也詩疏𤓰族𩔖有三種大者𤓰小者瓞𤓰蔓近年之𤓰其小如瓝瓞是瓝之别名瓝音雹集韻或作□亦
作□□)佚(方言佚惕緩也前揚雄傳為人簡易佚蕩或作詄史禮樂志詄詄蕩蕩讀如迭又質韻○今増)苵
(說文蕛苵也从艸失聲爾雅蕛苵郭璞云蕛似稗布地生穢草集韻或作□)摕(捎取也選東京賦摕飛鼯○今増)
○蹩(蒲結切宫濁次音說文踶也从足敝聲一曰跛也徐按荘子蹩􁌣為仁小行也廣韻旋行貌通作弊)弊
(惡也周禮弊弓徐邈讀○毛氏韻增)苾(菜名又見質韻注)馝(香也集韻或作□秘亦作□□通作苾又見質
韻注)飶(食氣之香又見質韻注)㧙(捩也○監韻舊注擊仆也誤)批(擊也集韻本作㮰今省作批選
相如賦批巖衝擁荘子批大郤唐批逆鱗通作㧙選張衡賦徒搏之所撞㧙又脂齊紙韻)别(皮列切音與蹩同說文注
見筆列切廣韻又異也離也増韻解也訣也又姓)□(大□山名通作别○平水韻増)○截(昨結切商濁次
音說文本作􁇟斷也从戈雀聲前宣紀海外有􁇟注整齊𨽻作截詩海外有截増韻止也○䝉古韻截屬結字母韻)嶻
(嶻薛山貌本作節山髙峻貌詩節南山音截詩詁云節猶截也其文如人截之或作嶻又作岊又曷韻○毛氏韻増)○
轍(直列切次商濁音說文迹也廣韻車轍也増韻車輪所□迹也周禮匠人注軌謂轍廣謂軌之廣與兩輪之轍等耳
或作軼荘子猶螳蜋之怒臂以當車轍史記田世家伏式結軼亦作轍列子絶塵珥轍通作徹門外多長者車轍漢文帝詔結
徹於道)徹(說文通也从彳从支育聲廣韻又明也達也又周法什一而稅謂之徹言為天下之通法又漢徹侯通侯
也集韻古作徹又本韻○案說文徹字通也遲别切屬澄母孟子百畝而徹通也直列切屬澄母又酒肉将徹音同則是通徹
之徹為正義徹去之徹乃假借作徹也禮運以敕列切徹字訓通以直列切徹字訓去歐陽氏韻又明言百畝而徹字在敕列
切酒肉將徹字在直列切與上通徹之徹不同是葢不深考趙岐注文矣増韻雖以周稅徹法與徹侯並注此音下又以撤薑
之撤附注是亦未覺前韻之誤惟廣韻敕列切徹撤二字並出直列切徹撤二字並出注義方明今依廣韻正之)澈
(水澄也)撤(去也廣韻發撤也又除去也經典通作徹禮記客徹重席論語以雍徹又本韻○禮記檀弓主人既祖填
池注填池當為奠徹聲之誤也○増韻池字别出誤○今增)○舌(食列切音與徹同說文□在口所以言也别味
者也从千口千亦聲徐曰凡物入口必干於舌也又姓左傳越大夫舌庸○毛氏曰从千口从千誤)折(說文□斷也从
斤斷艸本作□徐曰此指事篆文从手今作折廣韻斷而猶連也又姓籀文作□从屮在仌寒中故折又本韻)揲
(說文閱持也廣韻數蓍或作􁄱前揚雄傳􁄱之以三䇿集韻亦作抴□又帖韻)○抴(羊列切羽次濁音捈也廣韻拕
也引也或作拽○毛氏韻增)曳(西戎有河名曳咥史思明傳兵號曳落河○今増○已上屬訐字母韻)玦
(古穴切角次清音說文玉佩也从玉夬聲徐按白虎通君子能決斷則佩玦玦環之不周也廣韻佩如環而有缺逐臣待命于
境賜環則返賜玦則絶義取訣别左傳金寒玦離金玦不復荀子絶之以玦又佩玦也取其能斷范増數以手循佩玦示項羽
集韻或作玦)決(說文行流也从水夬聲廬江有決水出大别山一曰斷也廣韻又破也又詩有汜注決復入為汜歐
陽氏曰从冫誤○増韻亦作抉趹誤)訣(絶也廣韻訣别也増韻辭也通俗文與死者辭曰訣又方術要法也謂決定不
疑也通作決漢李陵與蘇武決去王章與妻決○増韻通作觖)觖(怨望也漢書注薛瓚曰謂相觖而怨望如淳曰觖與
辭别之決同臣謂觖者缺也觖望不滿所望而怨耳又寘韻)抉(剔也韓文爬羅剔抉或作刔通作觖擿觖挑發貌孫
寳傳故擿觖以揚我惡又本韻)趹(說文馬行貌一曰歩疾也選西都賦要趹追蹤○毛氏韻増)蚗(蛥蚗蟲名
蟪蛅也一曰龍屬韻略又蟬屬)鴂(說文鸋鴂關西曰巧婦關東曰鸋鴂春分鳴則衆芳生秋分鳴則衆芳歇増韻鶗鴂
一名子規又作鷤䳏集韻或作鴂鴂)夬(所以闓弦者詩決拾既佽本作夬今文作決決拾射韝縱弦者曰決拾箭者曰
拾或作□通作抉廣韻縱弦彄也亦通作決又卦韻○今増)潏(說文涌出也从水矞聲一曰水中坻人所為為潏一
曰水名在京兆杜陵師古曰此即今沈水從皇子陂西北流經昆明入渭字或作泬與沈相似人因名沈水集韻或作泬又術
韻)觼(說文環之有舌者从角夐聲徐曰言其環形象玦詩曰觼軜今俗呼觼舌詩小戎鋈以觼軜注毛云軜驂内轡
鄭云軜之觼以白金為飾軜繋於軾前疏云謂白金飾成為觼以納物也詩詁此是扄鐍之鐍不特施於車也或作鐍徐曰觼
或从金矞莊子胠篋者惟恐扄鐍緘縢之不固鐍篋箱前𤨏處集韻亦作􁠃通作觖)譎(說文權詐也梁益曰謬欺天下
曰譎从言矞聲廣韻譎詐集韻或作矞荀子矞宇嵬瑣又質術韻)穴(前天文志暈適背穴孟康曰穴或作鐍其形如
鐍如淳曰凡氣在日下為冠為戴在旁直射為珥在旁如半環向日為抱向外為背有氣刺日為鐍鐍抉傷也又本韻○今増)
○缺(傾雪切角次清音說文器破也从缶决省聲一曰少也増韻虧也又毁也玷也又電光照處謂之
列缺服虔曰列缺天閃或作缺唐李嗣真傳太常缺黄鍾又張九齡選舉疏每一官缺以不次用之選江文通上建平王書坐貽謗缺)闋
(苦穴切音與缺同說文事已閉門也一曰息也詩俾民心闋又止也廣韻終也増韻樂終也前張良傳歌闋師古曰盡也曲終
為闋又隙也牖也荘者瞻彼闋者)○蕝(租恱切商清音說文朝㑹束茅表位曰蕝从艸絶聲引春秋國語致茅蕝
表坐如淳曰以茅剪樹為纂位尊卑之次或作蕞前叔孫通傳為綿蕞野外注立竹及茅索營之習禮儀其中師古曰義與蕝
同○絕从刀俗作色非凡从絶者並同)㔃(斷也本作絶集韻或作□○今増)橇(史夏紀泥行乘橇禹治水
所乘形如木箕摘行泥上集韻或作毳史河渠書泥行蹈毳通作蕝)○雪(蘇絶切商次清次音說文凝雨說物者也
本作䨮从雨彗聲从彗盖雪雨之可埽者亦能浄紛穢若彗也隸省作雪釋名綏也水下遇寒而凝綏綏然下也氾勝之書雪
為五榖之精大戴經天地積隂溫則為雨寒則為雪廣韻又拭也史沛公遽雪足又除也洗也家語以黍雪桃以浄為義又雪
涕潔涕唾也)○絕(徂雪切商濁音說文斷絲也从糸从刀从卩廣韻斷也増韻又竒也冠也超也度也息也相去
遼逺也止之也熄也峭極也古作􁃎反㡭為􁃎前路温舒傳􁃎者不可復屬)○拙(朱劣切次商清音說文不巧也
从手出聲集韻古作䂐或作掘史貨殖傳田農掘業徐廣曰古拙字○又月韻)梲(梁上楹謂之梲又杖也又末韻○増
韻亦作掇誤)棳(說文木也从木叕聲前地理志益州有母掇縣徐曰按字書音與拙同木名也○今増)準
(鼻也漢髙祖隆凖服䖍讀應劭云準頰權準也李斐云準鼻也又旨準韻○毛氏韻増)茁(側劣切音與拙同草初生
貌○又質黠韻)綴(株劣切音與拙同說文□聨也本作叕徐曰象交絡互綴之形今文作綴又祭韻)輟(說文
車小缺復合者也从車叕聲一曰止也廣韻已也増韻歇也集韻古作□)惙(說文憂也引詩憂心惙惙从心叕聲一曰
意不定一曰披也廣韻又疲也)畷(說文兩陌間道也廣六尺从田叕聲選徐按西都賦畛畷無數禮記大蜡祭郵表綴
廣韻田間道又祭韻)啜(多言不止謂之諁本作諁或作啜又泣貌詩啜其泣矣詩詁泣而縮氣)醊(酹謂之醊
廣韻連祭也又史記封禪書為醊食羣臣從者又祭韻○毛氏韻増)錣(列子倒杖策錣上貫頤張湛曰錣杖末鋒淮南
子注馬策端有利鐵所以刺不前○毛氏韻増)剟(說文刋也从刀叕聲徐按商子有敢剟定法令者死又割也漢賈誼
傳剟寝戸之簾又末韻○毛氏韻増)罬(說文罔名捕鳥覆車也从网叕聲徐按爾雅繴罟謂之罿罿罬也罬謂之罦罦
覆車也注謂兩轅中施罥以捕鳥也亦通作輟)○歠(姝恱切次商次清音說文㱃也从㱃省叕聲孟子放飯流歠集
韻或作□亦作吷□又作嚽荀子嚽菽飲水通作啜)○說(輸爇切次商次清次音說文說釋也从言兊聲徐曰說之
亦使恱懌也一曰談說廣韻告也釋名說者述也宣述人意也増韻告也解也訓也又所論之辭也易故知死生之說揚子五
經為衆說郛又本韻祭末韻)刷(所劣切音與説同刮也又清也注見黠韻)○抉(一決切羽清音說文挑也
从手夬聲廣韻抉出也韓文序諸子百史搜抉無餘増韻又棺也又本韻)噦(乙劣切音與抉同􁋋噫又霽泰廢月韻○
毛氏韻増)○血(呼決切羽次清音說文□祭所薦牲血也从　皿一象血形釋名血濊也出於肉流而􁐯􁐯也)穴
(說文水从孔穴疾出也从水穴廣韻又泬寥空貌増韻又邪僻也唐裴延齡等贊君臣回泬又水名)烕(翾劣切音與血
同説文滅也从火戌火死於戌陽氣至戌而盡詩褒姒烕之)□(盡也)吷(小聲也一曰飲謂之吷又荘子劍首
一吷吹劍首者吷而已司馬彪曰劍環頭小孔吹之吷然如風過)□(小鳥飛貌集韻或作決荘子決然而搶榆枋○
増韻又呼決切決字重出)􁓠(滅也荘子貲滅可以休老○毛氏韻増)○穴(胡決切羽濁音說文□土室也
从宀八聲廣韻窟也増韻又壙也詩臨其穴○从宀从八俗作□非□在腫韻)○恱(欲雪切羽次濁音喜也樂也服
也又姓後燕録有恱綰或作說易說以使民民說無疆論語不亦說乎毛氏曰古與論說字通用後人作悅字以别之亦作兊
禮記學記兊命曰)閱(說文具數於門中从門兌聲徐按春秋大閱簡車馬也具數一一數之也一曰察也出門者察
而數之也又閥閱史記明其等曰閥積其功曰閱又有功曰閥有勞曰閱漢車千秋傳無伐閱功勞師古曰伐積功也閔經厯
也今人以家世門戸為閥閱誤矣又買賣物價損也荀子良賈不為折閱不市注謂損其所賣物價也又容也詩我躬不閱又
詩蜉蝣掘閱注疏閱者恱懌之意此蟲土裏化掘地而出形容鮮閱)○劣(龍輟切半徴商音說文弱也从力少徐曰
此㑹意字廣韻鄙也少也集韻或作□)鋝(說文十銖二十五分之十三也从金寽聲引周禮重三鋝北方以二十兩
為鋝東萊以鐶為權重百二十斤亦曰鋝小爾雅倍舉曰鋝鋝謂之鍰宋咸曰舉二兩鋝六兩集韻或作□)埓(說文
庳垣也从土寽聲徐曰晉王濟馬埒謂於外作短垣繞之也一曰丘名爾雅山上有水埒丘水潦所環曰埓又等也富埓天子
又封道曰埒淮南子道有形埒)○爇(儒劣切半商徴音說文燒也从火蓺聲或作爇左傳且爇之或作焫禮記焫蕭
膋)呐(言緩也禮記檀弓其言呐呐然如不出諸口或書作□又没韻○已上屬玦字母韻)













　　古今韻㑹舉要巻二十七

　　欽定四庫全書

　　古今韻㑹舉要卷二十八

　　元　黄公紹　原編

　　熊　忠　舉要

　　入聲

　　十(藥與鐸通)

　　腳(訖約切角清音説文脛也本作腳从肉卻聲釋名却也以其坐時卻在後也前鄒陽傳司馬喜臏腳於宋今文省作
脚)蹻(説文舉足行髙也注見本韻極虐切廣韻蹻蹻走貌又跖秦大盜蹻楚大盜前賈誼賦謂跖蹻亷又蕭篠韻)
屩(説文履也从履省喬聲廣韻草履増韻麻曰屨木曰屐集韻或作屩亦作鞽又作繑史記馮驩躡屩見孟嘗君通作
蹻漢王褒頌離蔬釋蹻又燭韻)○却(乞約切角次清音説文本作卻節欲也从卩谷聲谷音醵廣韻退也増韻止也不受
也孟子卻之為不㳟今韻畧从俗作却毛氏曰俗又訛作㕁○監韻補遺丘畧切重出今刪)○噱(極虐切角濁音
説文大笑也从口豦聲前叙傳談笑大噱師古曰噱笑聲也廣韻嗢噱大笑也或作㖸通作谷□亦通作䐘廣韻䐘䐘大笑也)
醵(説文㑹飲酒也从酉豦聲廣韻㑹餞飲酒也或作䣰又魚御韻)臄(説文口上阿也本作谷从口上象其
理詩作臄嘉肴脾臄注函舌也通俗文云口上曰臄口下曰函戸感切或作□通作噱選校獵賦注口中之上下曰噱)蹻
(説文舉足行髙也从足喬聲引詩小子蹻蹻徐曰小人驕矜得志貌按左傳曰舉趾髙心不固矣集韻或作勪又本韻○毛氏
韻增)○虐(逆約切角次濁音説文□殘也从虎足及爪人也𨽻省作虐廣韻酷虐增韻奇也○从虍从□凡从虐
者竝同)瘧(寒熱體作病从疒虐虐亦聲釋名凡疾或寒或熱此一疾有寒有熱焅虐也周禮疾醫秋有瘧寒疾疏云
秋陽漸消隂方盛惟火沴金兼寒兼熱故有瘧寒之疾増韻痁病)○灼(職畧切次商清音説文炙也从火勺聲廣
韻燒也熱也増韻又昭也又華盛貌詩灼灼其華)酌(説文盛酒行觴也从酉勺聲一曰取也廣韻又益也挹也霑也
増韻又取善而行曰酌又參酌審擇度量也通作汋左傳引汋詩於鑠王師今詩作酌)妁(説文媒妁从女勺聲斟酌
二姓者也)彴(横木渡水曰彴又覺韻)勺(説文□挹取也象形中有實隸作勺徐按禮記一勺水之多言少也
又周公樂名前禮樂志周公作勺言酌先祖之道又蓮勺地名又本韻)芍(草名一曰陂名又本韻)斫(説文
擊也从斤石聲廣韻刀斫也増韻斬也或作斮□書斮朝涉之脛亦作□又作□櫡□爾雅斫謂之□又作钃荀子以孤父之
戈钃牛矢也○集韻斫擊也職畧切斮斬也側畧切□斫也陟畧切□斫謂之□也陟畧切四字三音四出禮韻斫擊也斮斬
也二字二音二出今案側畧切職畧切陟畧切皆是知母腳韻切雖異而音則同擊也斬也斫也斫謂之鐯也字雖異而義則
同舊韻最為重複禮韻因之増韻雖知以斮字併入斫字又别出□字亦作钃陟畧切不知陟音質與職畧切亦是同音同義
猶為重複也令定從一字一音一出)焯(説文明也从火卓聲引書焯見三有俊心今文書作灼増韻或作炤詩潜雖伏
矣亦孔之炤通作灼○禮韻新制炤字别出増韻附)繳(説文生絲縷也从糸敫聲廣韻矰繳也増韻弋箭箸之也孟子
思援弓繳漢蘇武網紡繳)□(齊地名)著(陟畧切音與灼同被服也本作箸今文作著一曰置也又本韻○歐
陽氏曰今多書著作着誤)○綽(尺約切次商次清音説文緩也本作繛从素卓聲史相如傳便嬛繛約今文省作綽廣韻
寛也或作淖史揚雄傳競淖約兮荀淖約似察)婥(婥約美貌)○鑠(式灼切次商次清次音説文銷金从金樂
聲集韻或作燿前藝文志燿金為刃)爍(的爍光也集韻或作􁀙)藥(灼藥熟貎後思𤣥賦心灼藥如湯又本韻
今増)○著(直畧切次商濁音附也增韻麗也黏也又尊名禮記明堂位著殷尊注著地無足又本韻)○杓
(是若切次商濁音挹酌器史項羽傳沛公不禁桮杓通作勺前息夫躬傳行於桮勺師古曰杓所以抒挹字與勺同禮記中庸
水一勺之多又蕭韻)汋(説文激水聲也从水勺聲一曰井一有水一無水曰□汋一曰陂名在宋又本韻)勺
(周禮考工記梓人為飲器勺一升又長勺魯地名又本韻)○約(乙却切羽清音説文纒束也从糸勺聲廣韻約
束増韻約束謂圍繞束縛也一曰儉也通志約絲之束也而為儉約之約同音借義増韻又言語要結戒令檢束皆曰約束約
信曰誓又少也貧也簡也又大約大率也期也又嘯韻)葯(白芷)箹(籥小者又覺韻)蒦(漢志尺者蒦也
毛氏韻増)○謔(迄却切羽次清音戯也)○藥(弋約切羽次濁音説文治病草从艸樂聲周禮瘍醫五藥
注草木蟲食榖又芍藥香草爾雅翼制食之毒者莫良於芍藥故獨得藥之名選子虛賦勺藥之和具而後御之古今注芍藥
一名將離故將别而贈之詩贈之以勺藥又療也詩不可救藥)躍(説文迅也从足翟聲廣韻跳躍也増韻進也又上也
正義云詩稱魚躍易稱龍躍則躍是舉身而上之名或作趯漢翼奉傳涌趯邪隂集韻亦作躒又錫韻)礿(説文夏祭
也从示勺聲禮記王制祭統皆言春曰礿或曰此夏商禮也一説礿薄也春物未成其祭尚薄或作禴周禮宗伯以禴夏享先
王詩禴祠烝嘗説者曰禴以樂為主易東鄰殺牛不如西隣之禴祭謂薄祭也集韻亦作□通作龠新春菜可瀹故謂春祭曰
禴前郊祀志瀹祭師古曰瀹煮新菜以祭亦通作□)瀹(説文漬也一曰水貌増韻洽也又禮記内則注肉菜湯中薄熱
出之也又疏瀹開滌也集韻或作􁋢莊子疏􁋢而心)爚(説文火飛也从火龠聲一曰爇也廣韻焜燿光明又選西都賦
震震爚爚集韻或作爍亦作□選摰虞思遊賦要華電之煜□)鑰(説文關下牡也本作□从門龠聲徐曰今作鑰通作
籥禮記月令謹管籥注搏鍵器也疏云以鐡為之□鏁内以搏取其鍵史蕭相國世家以信謹守籥)鸙(天鸙鳥名形如
鷃色似鶉)龠(説文本樂管字詳見籥字一曰量名合龠為合容千二百黍起於黄鍾之龠躍動微氣以生物也狀似爵
以縻爵祿一曰龠實八十一黍)籥(説文本作龠樂之竹管三孔以和衆聲也从品龠徐按詩左手執龠傳云三孔笛也
龠倫理也樂有倫理也今文作籥詩註六孔郭璞云如笛三孔而短小廣雅七孔爾雅大籥謂之産又記明堂位蒯桴土鼔葦
籥伊耆氏之樂釋名籥躍也氣躍而出古者取卯地之行以為籥春分之音萬物振躍而出也又籥舞文舞詩左手執籥右手
秉翟○案説文樂龠之字本作龠别出籥字注書僮竹笘也謂編竹習書也今以龠為龠合字以籥為樂籥字韻書因之)○
略(力灼切半徴商音説文經略土地从田各聲徐按左傳侵敗王略王與之武公之略又經畧疆理也一曰智也行也
巡行曰畧左傳略基地又取也漢張良略地唐蒙略通夜郎師古曰凡言略地謂行而取之廣韻簡也求也法也大略大要也
増韻又忽也方略計畫也趙充國圖上方略又書嵎夷既畧孔注曰用功少曰略又姓姓苑云零陵人○歐陽氏曰作略非)
掠(説文奪取也廣韻抄掠劫人財物也増韻又捎取也拂過也通作畧前武紀殺略龔遂傳劫略與掠同又漾韻)
䂮(磨刀也爾雅利也通作畧詩有略其耜)􁛟(説文螶􁛟一曰蜉蝣朝生暮死者从虫􁄩聲集韻或作□亦作
蟝□通作渠略)○弱(日灼切半商徴音説文弱撓也上象撓曲彡象毛氂撓弱也弱物并故从二􁚗本作弱隸省作
□廣韻劣弱也増韻懦也又禮記曲禮二十日弱)溺(説文水自張掖删丹西至酒泉合黎餘波入於流沙廣韻水出
龍道山其水不勝鴻毛通作弱書禹貢弱水又嘯錫韻)嫋(弱也史相如傳娬媚㛵嫋音弱又篠韻○毛氏韻増)
蒻(説文蒲子可以為平席从艸弱聲徐曰按蒻蒲下入泥白處今俗呼蒲白書敷重蒻席蒻即根上初生萌葉時殻也
周禮醢人深蒲注蒲蒻入水深故名深蒲一曰菜名蒟蒻根可食)若(説文擇菜也从草左右手也徐曰擇之順手故
訓左右手也一曰杜若香草苗似䕬根似旋覆花一名杜蘅一曰順也左禁籞而不若不逢不若又如也荀出若入若又汝也
又語辭然也又預及之辭前以萬人若一郡降者師古曰豫及之辭爾雅善也又若木東海禾名又東海若海神名又若若盛
多貌又姓魯人又若若長貌漢印纍纍綬若若集韻古作□亦作□通作叒又馬韻)箬(説文楚謂竹皮曰箬从竹若聲
唐文張志和漁歌青箬笠栁青箬裹鹽歸峒客集韻或作蒻○毛氏韻増)鄀(國名介於商密秦楚其後遷於南陽即鄀
縣左傳僖二十五年秦晉伐鄀○毛氏韻増○已上屬腳字母韻)○郭(米鑊切角清音説文□國名齊之郭氏本
作□从邑□聲隸作郭又城郭釋名郭廓也廓落在城外也又　姓本自王季之後又云氏於居者城郭圉池是也説文□度度也
民所度居也从回象城□之重兩亭相對也凡从□之字作享竝同)槨(説文葬有木郭也本作椁禮記殷棺椁注大也
言椁大於棺今文作椁廣韻又木名集韻或作□古葢用石)崞(説文本作□山在鴈門从山□聲隸作崞後王霸傳
攻君田於崞注縣名今代州有崞山集韻或作䧐○今增)擴(張大也孟子擴而充之又見下注)彍(説文滿弩
也本作彉讀若郭今文作彍注師古曰引滿曰彍唐書彍騎又本韻○今増)○廓(濶鑊切角次清音開也虚也廣韻空
大也又州名古西羌地周逐吐渾置廓州今秦鳳路或作郭詩憎其式廓注本作郭)霩(説文雨止雲罷貌又廫廓開朗
貌通作寥廓又本韻)鞹(説文去毛皮也引論語虎豹之鞹从革郭聲徐曰皮去其尾染而瑩之曰華鞹空廓之意也集
韻或作鞟)擴(張大也集韻或作㨯通作廓方言張小使大謂之廓○禮韻續降)○□(方縛切宫清音車上
嚢也増韻又縛也莊子外内□者道徳不能持○毛氏韻増)○雘(屋郭切羽清音説文善丹也从丹蒦聲引周書
惟其􁆅丹雘今文作塗丹雘山海經衡山出丹雘又正義云有青色有朱色鄭𤣥引山海經青丘之山多有青雘今之空青○
毛氏曰从丹从蒦凡从□之字竝同監本作艧誤)蠖(説文尺蠖屈伸蟲也从虫蒦聲陸佃云蚇蠖一名蝍蹴一
名步屈似蠶食葉老亦吐絲作室繭化為蝶漢志尺者蒦也蠖之義葢取諸尺蚓之義葢取諸引引者伸也今人布指求尺一
縮一伸如蠖之步又蠖濩刻鏤貌選楊維賦蟺蜎濩蠖音鑊又温蠖惛憤也史屈原傳安能以皓皓之白而䝉世俗之温蠖乎)
○彠(鬱縳切音與臒同説文本作□規蒦商也从又持蒦一曰蒦度也徐曰商度也會意一曰視遽貌今作彠説
文或从尋尋亦度也楚辭求榘彠之所同前律厯志寸者忖也尺者蒦也亦作矱後崔家文協凖矱之正度)嬳(作委
態也江南謂之咿山東謂之嬳顔師古説一曰惜也或作矍)○霍(忽郭切羽次清音山名在荆州爾雅霍山為南嶽見
嶽字注一曰國名文王子所封今平陽府霍縣霍大山在東北禹貢之大岳一曰大山遶小山曰霍又姓成王弟霍叔之後)
攉(手反覆也摇手曰揮反手曰攉廣韻盤手戯集韻或作㩁通作霍又揮霍猝遽也又選紛紜揮霍注奮迅也)
靃(説文飛聲也兩而雙飛者其聲靃然徐曰其飛忽霍疾也㑹意選雪賦靃靃霏霏通作霍又紙韻○毛氏韻增)
藿(説文本作靃尗之少也从草靃聲今省作藿廣韻豆葉又香草詩食我場藿注豆葉用以釧羮通作霍前鮑宣傳漿
酒霍肉)霩(雪消謂之霩又本韻)彍(張弩也注見光鑊切)○縛(伏約切羽濁音説文束也从系尃聲
廣韻繫也又過韻○歐陽氏曰从□作專誤)○穫(黄郭切羽濁次音説文刈榖也从禾蒦聲草曰刈榖曰穫又隕
穫困迫失志貌禮記儒行不隕穫於貧賤晏氏曰隕如籜之隕而飄零穫如禾之穫而枯槁集韻或作耯劐通作獲荀子一嵗
再獲)鑊(説文鐫也从金蒦聲廣韻鼎鑊増韻釜屬)濩(説文雨流霤下貌从水蒦聲一曰濩渃大水一曰汚也一
曰蠖濩宫室深邃貌選揚雄甘泉賦婣蜎蠖濩之中張晏曰刻鏤之形師古曰言屋之深廣也又詩是刈是濩爾雅鑊煮之也
詩疏云煑於鑊故曰濩煑也一曰湯樂名左傳見舞大濩者徐邈讀又遇陌韻)擭(柞擭阱也淺則施之又禡陌韻○毛
氏韻增)○彏(怳縛切羽次清音説文弓急張前河東賦彏天狼之威弧○今增○已上屬郭字母韻)○
矍(厥縛切角清音説文□佳欲逸走从又持之从二目矍矍也徐曰左右驚顧一曰視遽貌又矍鑠輕健貌後馬援
傳矍鑠哉是翁或作戄後李固傳秦使戄然)钁(説文大鉏也从金矍聲方言關束名鹵斫)玃(説文
母猴也从犬矍聲爾雅云玃父善顧攫持人也廣韻大猨前相如賦蜼玃飛蠝張揖曰玃似猴而大集韻或作蠼亦省作
玃)攫(説文扟也爪持也从手矍聲廣韻摶也增韻撲取也淮南子獸窮則攫禮記儒行鷙蟲攫摶注疏以腳取
之謂之攫以翼取之謂之搏又陌韻)○躩(丘縛切角次清音盤辟貌語足躩如也○毛氏韻增)○籰(越縛
切角次濁次音説文收絲者也本作篗从竹隻聲今文作籰集韻或作篗亦作□又作䈅○已上屬矍字母韻)○
各(葛鶴切角清音説文□異辭也从口夊夊者有行而止之不相聽意徐曰夊象人足欲行从後躓之故各字從之
㑹意)閣(説文所以止扉者从門各聲徐按弋長者謂之閣所以止扉即今云門頰扇所附著也一曰觀也漢宫殿
疏騏驎閣天祿閣蕭何造以蔵秘書賢才又禮記内則天子之閣左達五右達五達夾室也閣以板為之一曰庋蔵之所
又檀弓其餘閣也與疏云架擔之屬又詩斯干約之閣閣毛云猶歴歴也詩詁端直貌蘇氏曰上下相承也又姓急就章
有閣并誘)格(説文木長貌从木各聲徐曰亦謂樹高長枝為格按庾信小園賦草樹混淆枝格相交一曰繩束牆
版也又止也又沮隔不行前義縱傳廢格沮事唐其議遂格又角戲也吾丘壽王善格五韓非子嚴家無格虜又以杙閣
獸也選呉都賦􁋃􁋃笑而被格又杙也呉都賦峭格周施又陌韻○毛氏韻增)袼(袖也一曰衣腋縫記深衣衣袼之高
下注衣袂當腋之縫也○張氏補遺)○恪(克各切角次清音説文敬也本作愙从心客聲引左傳備陳三愙今文作
恪杜註周武王克商封舜夏商之後徐引經義三恪在二王後之上其禮轉隆示敬而已案古客皆讀如恪三恪即孔叢子禮
之如賔客也又姓晉有郎中令恪啓)○咢(蓮各切角次清音説文□譁訟也本作㖾从吅屰亦聲徐曰屰音逆
𨽻作咢一曰徒擊鼔也詩或歌或咢○㖾作咢几从㖾者竝同)諤(諤諤直言廣韻謇諤也集韻或作諈通作鄂史
趙世家不聞周舍之鄂鄂亦通作咢前韋賢傳咢咢黄髪注直言也)鰐(説文本作□魚名似蜥蜴長一丈水潜吞人即
浮出日南从虫屰聲今文作鰐亦作鱷韓永州記鱷大者數丈善食人一生百卵及成形則有為蛇為龜為蛟者甚靈爾雅翼
四足似鼉長二丈餘喙三尺長尾而利齒或𤣥黄或蒼白)堮(圻也廣韻圻愕増韻崖岸也集韻或作□通作鄂前揚雄
傳攢并閭與茭苦分紛被麗之亡鄂注垠也)愕(説文本作遻相遇驚也从辵㖾㖾亦聲徐曰逆即遇也隸作遌或作
愕廣韻心不欲見而見曰遌増韻錯愕驚遽貎又阻礙不依順也通作鄂前霍光傳驚鄂失色師古注鄂者阻礙不依順貌字
今作愕亦作蘁莊子使人乃以心服而不敢蘁)齶(齒斷或作㗁廣韻口中斷㗁亦作□通作鄂口中上鄂也梵書作䶥
齒内上下肉也)崿(崖也或作□亦作㠋韓晚秋聨句秦關東巖㠋又作㠋唐顔真卿傳李㠋乞師)鍔(説文本作
㓵刀劍刃鋒通作咢今作鍔籀作㗉)鶚(鵰属孟康曰大鵰也師古曰鷙擊之鳥鷹鸇之属葢大而鷙者耳非鵰也漢禰
衡傳鷙鳥累百不如一鶚陸佃曰鶚性好歭立每立更不移處所謂鶚立集韻或作□)鄂(説文江夏縣名从邑咢聲
又州名春秋楚漢江夏郡梁上雋郡及沙州隋改鄂州又姓漢安平侯鄂君)萼(華跗也集韻或作蘁通作鄂詩鄂不
韡韡○俗作□非)噩(爾雅大嵗在酉曰作噩又嚴肅貌揚子周書噩噩爾前天文志作詻籀作□通作咢鄂)○
託(闥各切徵次清音説文寄也从言乇聲增韻委也信任也或作侂)拓(手推物也廣韻又手承物也増韻斥
問也又拓落蹭蹬也又拓拔氏北王謂王為拓謂后為跋言黄帝之後以王徳王□亦作抜或説自云拓天而生抜地而出遂
以氏焉後魏孝文改為元氏集韻或作􁏆亦作托)袥(説文衣衸也从衣石聲徐按字書袥張衣令大也)柝
(説文判也本作􁁰从木㡿聲引周易重門擊􁁰爾雅木謂之􁁰今江東斫木為􁁰徐曰按今周易作柝柝亦􁁰也故云判也春
秋魯之擊柝間於邾謂判兩木夾於門為機相擊以警夜也今荒城多叩鼔以持更葢具遺象漢宫中衛城門擊刁斗傳五更
衛士周廬擊􁁰或作柝説文夜行所擊者徐曰唯周禮作此柝字)橐(説文囊也从㯻省石聲徐曰按字書有底曰囊
無底曰槖然則槖今纒腰下者又槖槖用力貌詩㭬之槖槖注疏云以杵築之蘇氏曰杵聲集韻或作□)蘀(説文草木
皮葉落墮地為蘀从草擇聲引詩十月殞蘀徐曰此言草木而从草者木蘀與草同也亦作□説文木葉墮也徐按詩十月殞
蘀當用此諾字但古今字異此亦蘀字今所難行也)籜(竹皮也)魄(落魄無節廣韻貧無家業增韻落魄
不檢應劭曰惡之𩔖也又本韻陌韻)○鐸(達各切徵濁音説文大鈴也軍法五人為伍五伍為兩兩有司馬執鐸釋
名鐸度也號令之限度金鐸金鈴金舌木鐸合口木舌文事振木鐸武事振金鐸又姓晉大夫鐸遏寇)澤(水結也楚
辭冬冰之洛凙又陌韻)澤(格澤星名一曰妖氣𨕖相如賦建格澤之脩竿張揖曰格澤氣如火狀黄白色起地至天
下大上鋭格胡各切一曰凙索張掖縣名又陌韻)度(謀也廣韻度量也増韻又計也料也忖也詩周爰咨度左傳咨
禮為度杜預曰問禮宜也又左傳心能制義曰度又詩度之薨薨鄭云度猶投也投之版中又前元紀賛善度曲師古音大各
切自隱度作新曲又遇韻)剫(説文判也从刀度聲爾雅木謂之剫廣韻治木通作度左傳山有木工則度之又遇韻○
毛氏韻増)○諾(匿各切次商次濁音説文噟也从言若聲徐曰按爾雅注引男唯女俞是古者應對之辭有節文也
古者大夫多言唯而衛出公及諸侯應其下皆曰諾又南朝有鳳尾諾為尊者之言也又記投壺太師曰諾疏云承領之辭又
以言許人曰諾子路無宿諾)○博(伯各切宫清音説文大通也从十尃尃布也亦聲徐曰十者成數也廣韻廣也
大也通也増韻普也又荀子多聞曰博又貿易也古琴曲有不博金又州名春秋齊之聊攝隋為博州因博平縣名又姓古有博
勞善相馬集韻或作□)簙(説文局戯也六箸十二棊也从竹博聲古者烏曹作簙通作博史記蘇秦傳六博注行六
棊論語不有博弈者乎)搏(説文索持也从手尃聲一曰至也一曰附也廣韻手擊也釋名指廣博以擊之以禮記明
堂位拊搏注以葦為之充以糠形如小鼔又左傳晉侯夢與楚子搏史張儀傳兩虎相搏又遇韻)髆(説文肩甲髆也
从骨專聲或作膊亦作胉又作拍周禮籩人餽食之豚拍魚醢注膊脅也又豚肩也又陌韻○毛氏韻増○禮韻新制添入拍
字注云音膊○案膊字一音伯各切音博肩也一音匹各切音粕􁌅也禮韻博字内舊不曽収入膊字惟新制添入膊字普各
切音粕今於拍字注云音膊若以為博則伯各切内本無此字若從新制所増則是音粕帷集韻膊空伯各切亦作伯今從之)
鎛(説文鎛鱗也鍾上横木上金華也从金尃聲徐曰鍾笱上飾又田器迫地去草也詩痔乃錢鎛)餺(餺飥餅也
○平水韻增)煿(火乾也或作爆一曰熱也○平水韻増)薄(迫也侵也荀子寒暑未薄而疾書注薄者迫近
之義又迫晚曰薄暮又前天文志日月薄食孟康曰日月無光曰薄京房白赤黄為薄或曰不交而食曰薄韋昭曰氣往迫之
為薄虧毁曰食)欂(説文壁柱从木薄省聲西京謂之壁帶今人謂之破閒柱一曰椽也廣韻枅也増韻柱上柎也韓欂
櫨侏儒禮記明堂位山節注刻欂櫨為山○毛氏韻增)鑮(大鍾也十二辰頭鈴鍾集韻或作䥬通作□周禮鎛師注
如鍾而大)襮(黼領謂之襮一曰表也集韻或作□詳見沃韻逋沃切注)○粕(匹各切宫次清音説文酒滓也
从米白聲盪糟曰粕通作魄莊子輪扁曰君所讀古人糟魄注潰糟也)膊(説文薄脯膊之屋上从肉專聲又磔也左
傳殺而膊諸城上又擊聲古詩腷腷膊膊鷄初鳴韓鬬雞聨句腷膊戰聲壇○禮韻續降)猼(猼且芭蕉也史記司馬相
如傳諸蔗猼且漢書已且一云蘘荷也○今増)薄(疾驅聲也詩載驅薄薄○禮韻普各切重音誤)濼(陂澤一曰
大池山東名濼幽州名淀一曰水名左公㑹齊侯于濼注齊魯間水通志出齊州歴城縣西北入濟謂之濼口又濼古國名集
韻或作□亦作漌俗作泊)○泊(白各切宫濁音止也息也楚辭忽翔翔之焉泊又附舟於岸曰泊一曰水白貌又漂泊
流寓也又澹泊靜也選揚雄賦人君以澹泊為本又本傳泊如也顔注云安靜也)箔(簾也通作薄前賈誼傳帷薄不
修)魄(聲也歐陽尚書火流于王屋化為鴉其聲魄又落魄失業無次貌漢酈食其傳家貧落魄一曰志行衰惡貌通
作泊○毛氏韻増)薄(説文林薄也从草溥聲徐曰木曰林草曰薄故曰叢薄廣韻又厚薄増韻厚薄之對又詩薄言
采之注毛云薄亂也鄭云我也時邁注薄猶甫也甫始也詩詁猶聊云也又迫也書外薄四海又回轉旋轉貌漢賈誼賦萬物
回薄又姓漢文帝母后薄氏又本韻○禮韻補遺蒲各切重音誤)礴(旁薄混同也莊子旁礴萬物又充塞也又廣被
也又太𤣥中首昆侖旁礴幽昆侖天之氣旁礴地之形幽人之心也人心幽微具天妙用又畫史解衣盤礴閑定貌通作薄漢
揚雄旁薄羣生亦通作魄漢相如封禪書旁魄四塞)欂(欂櫨詳見伯各切注○毛氏韻増)簿(蠶具也通
作薄禮記月令曲植籧筐注曲薄也所以養蠶器漢書周勃傳織薄曲○平水韻増)亳(説文京兆杜陵亭也从髙
省乇聲一説絳州垣縣西有耿原亳竝西接安邑葢湯將至桀都於此誓衆故春秋有耿亳之命廣韻國名春秋陳地漢為沛
之譙縣魏為譙郡晉為南兖州後周為亳州通作薄禮記薄社北牖苟古者湯以薄注與亳同○臣瓉曰湯居亳今濟隂縣有
湯冢皇甫謐云今梁國有三亳南亳在榖熟即湯都北亳在䝉即耿亳是湯所受命地偃師亳是為西亳即盤庚所徙立政三
亳阪尹師古曰瓚説非也劉向云湯無葬處安得冢皇甫謐所云穀熟竝不經孔安國云亳人歸文王者三所為之立監故為
三亳亦不經見○春秋景耿之命杜預不釋耿又曰亳今偃師非是)○莫(末各切宫次濁音無也勿也又不可也論
語無莫也又定也詩聖人莫之求名之莫又草名詩汾沮洳言采其莫注毛云菜也陸璣云莖大如箸亦節節一葉似栁厚而
長有毛刺今人繅以取繭緒味酸而滑謂之酸迷子如楮實而紅冀州謂之乾河汾閒謂之莫吳越呼為茂子又詩葛覃維葉
莫莫毛云成就貌詩詁云相連比濶逺貌又論語文莫吾猶人也陳騤雜識云方言侔莫强也凡勞而相勉若云努力也謂之
侔莫晉書欒肇論語駁曰燕齊謂勉强為文莫又廣莫曠逺貌左傳狄之廣莫莊子廣莫之野又暮也詩嵗亦莫止叶音幕又
州名在河間本鄭州明皇以字𩔖鄭去邑改莫州又姓楚莫敖後又遇陌韻)漠(北方流沙也一曰清也廣韻又拖也
茂也又冲漠澹靜貌集韻或作□通作幕前武帝紀李將軍絶幕注沙幕匃奴之南界瓉曰沙土曰幕師古曰即今突厥中磧
李陵歌曰經千里兮度沙幕古漠幕字通用)暯(冥也通作漠莊子合氣於漠亦通作莫記禮運是謂合莫注虛無也又
孝經説上通無莫)摸(摸􁕹捫搎也増韻手捉也唐蘓味摸稜又虞韻)膜(説文肉間胲膜也从肉莫聲又虞韻)
鏌(説文鏌鋣大㦸也从金莫聲前挍獵賦作鏌邪注大㦸也一曰劍名○平水韻増)塻(廣韻舍塻亦塵塻也
○平水韻増)瞙(字統目不明也集韻或作眊○平水韻増)蟆(蟲名山南多饒此物如蚊而小攅聚映曰齧人
作痕○今増)鄚(説文涿郡鄚縣从邑莫聲)幕(説文帷在上曰幕按爾雅覆食亦曰幕从巾莫聲又六合曰六
幕釋名絡也在表之稱又幕府軍旅無常居止故以帳幕言之亷頗李牧市租皆入幕府通作莫前李廣傳莫府省文書注以
軍幕為義古字通單用爾)寞(寂寞無聲也説文本作嗼□嗼也今文作寞通作漠楚辭欲􁓒漠而絶端一作嗼一作寞)
瘼(説文病也从病莫聲徐按詩求民之瘼郭璞曰東齊謂病曰瘼)○作(即各切商清音説文起也从人乍聲
徐按周禮坐作進退語舍瑟而作廣韻為也語作者七人又行也役也始也又記作新民新安朱氏曰鼔之舞之之謂作又詩
天作注生也正義曰作者造立之言故為生也又姓漢有涿郡太守作顯集韻古作昨作乍又御遇韻)糳(説文糲米
一斛舂為九斗曰糳从毇業省聲丵音仕朔切廣韻精米也増韻精細米詩召旻彼疏斯粺鄭云疏麤糲米米之率糲十粺九
鑿八侍御七又九章等法云粟五十為糲三十粺二十七鑿二十四御二十一皆三之一也或云粟一石為糲米六斗舂糲一
斗為粺九升又去為鑿則八斗米之細者乃窮於御通作鑿左傳粢食不鑿○監韻舊注鮮明貌誤)鑿(鮮明貌詩白石
鑿鑿又本韻號韻○今増)○錯(清各切商次清音金塗也从金昔聲引詩約軝錯衡一曰雜也廣雅厠也言相間厠
也又鑢也又乖也増韻又舛也誤也又交錯詩傳東西為交邪行為錯通作厝漢地理志五方雜厝又姓又遇韻)剒
(爾雅犀謂之剒)昔(安也周禮老牛之角紾而昔○今増)厝(説文厲石也从厂昔聲引毛詩他山之石可以為
厝徐曰今詩借作錯字孝經借此為措字又遇韻)○索(昔各切商次清次音説文□萆有莖葉可作繩索从􁃫糸聲
杜林説􁃫亦朱巿字隸作索徐曰􁃫韋繩也麻草蒲是皆草為繩索也又一曰盡也書惟家之索又禮記檀弓吾離羣而索居
鄭𤣥云散也物散則盡又懼貌易震索索又法也左傳疆以戎索疆以周索謂以戎法周法疆理其土地也増韻又蕭索縈䊸
貌漢志蕭索輪困是謂慶雲又荒也又索虜魏書宋齊謂魏為索虜謂以索辮髪也又地名左傳索氏杜預注河南成皋縣東
有大索城即漢書京索問也陸音息各切又音色通用又縣名在張掖又姓出墩煌又陌韻)􁕹(摸􁕹見南史通作索
○毛氏韻增)○昨(疾各切商濁音説文累曰也从日作省聲廣韻隔一宵也)酢(説文客酌主人也本作醋
从酉音聲引易可以醻醋今文作酢蒼頡篇主答客曰醻客報主人曰酢通作昨周禮諸臣之所昨也又遇韻)柞(説文
木也从木乍聲詩柞棫斯㧞注柞櫟也通志三蒼云棫即柞也葉茂木棨有刺今人為梳及車軸又詩維柞之枝詩緝曹氏曰
柞堅忍之木新葉將生故葉乃落附著甚固又詩集于苞栩注疏云柞也陸璣曰徐州人謂櫟為杼或謂之栩具子為皁斗又
陌韻)怍(説文慙也从心乍聲徐曰心作動也或作㤰荀子無所儗㤰)筰(説文筊也从竹作聲廣韻竹索也西
南夷尋之以渡水今益州有筰橋以竹索為橋曰繩橋又卭筰前武紀注服䖍曰沈黎治筰都去長安三千三百三十五里集
韻或作笮□)莋(説文縣名在越􁏟○毛氏韻增)鑿(説文穿木也从金糳省聲廣韻鏨也古史考孟莊子作又
莊子六情曰六鑿集韻或省作□)○惡(遏鄂切羽清音説文過也从心亞聲亞古文善惡字通論有心而惡謂之
惡無心而惡謂之過廣韻不善也増韻醜也仇怨也又糞穢也前昌邑王傳如是青蠅惡矣師古曰惡即矢也越王勾踐為吳
主嘗惡又虞遇禡韻)堊(説文白塗也从土亞聲徐曰堊白善土也又涂也爾雅牆謂之堊郭璞曰以白土飾牆釋名亞
之也次也先泥之以灰飾之也又遇韻)蝁(説文镻也从虫亞聲廣韻蛇名増韻虺屬一云大眼蛇最大毒今江淮南
人呼堊子)○􁂄(黒合切羽次清音説文肉羹也从肉隺聲楚辭王逸注有菜曰羮無菜曰􁂄師古曰但羮之與􁂄烹
煑異齊調和不同非關有菜無菜也徐曰羮以菜為主􁂄以肉為主)矐(失明也史乃矐其目集韻或作睢○今増)
壑(説文□溝也本作㕡从□从谷讀若郝徐曰殘穿地為㕡也或从土作壑廣韻谷也坑也虚也増韻又大壑海也)
郝(説文右扶風鄠鄉盭厔縣从邑赤聲又姓商帝乙時有子期封太原郡郝鄉因氏)嗃(説文嚴酷貌易家人
嗃嗃一曰聲也一曰悦樂又苦熱之意又爻效覺韻)謞(嗃嗃崇讒慝也又覺韻)熇(熾也廣韻熱貌増韻炎熾
也或作歊又蕭屋沃韻)鄗(説文常山縣也从邑髙聲漢世祖所即位在常山栢鄉故城春秋晉鄗地管仲對鄗邑之
黍是也後光武紀有司設壇鄗髙今趙州髙邑縣又爻皓沃韻)藃(木乾藃也又増韻暴起貌周禮考工記雖敝不藃又
號覺韻)蠚(説文□螫也从虫若省聲今文作蠚前刑法志孝惠髙后時百姓新免毒蠚集韻或作􁥥亦作螫又昔
韻梵書音義云山東行此音又舒亦切闗西行此音又知列切東西通語)○鶴(曷各切羽濁次音説文鳥名鳴九臯
聲聞于天从鳥隺聲廣韻似鵠長喙朱頂詩注似鸛善鳴陸璣疏云常以夜半鳴又淮南子鷄知將旦鶴知夜半又陸佃云如
鵝音腳素翼始生二年落子毛三年産伏七年飛薄雲漢後七年學舞後七年應節後七年晝夜十二鳴中律後六十年不食
生物大毛落茸毛生色雪白百六十年雄雌相視目睛不轉而孕千六百年飲而不食或作鸖史記世家衛懿公好鸖亦作鶮
史始皇紀屯蒲鶮注古鶴字集韻又作鶡鴳)皬(白也史記司馬相如傳皬然白首或作皠○今増)􁆍
(􁆍凙冰貌楚辭冬冰􁆍凙)挌(拫挌牽引也呉楚謂牽引前卻為拫挌前灌夫傳引繩排拫孟康云
拫挌引繩以彈排擯拫挌之拫音胡恩切通作格)格(格澤星名一曰妖氣自地屬天詳見達各切澤字注)貉(説文□似狐善睡獸
本作貈从豸舟聲引論語狐貈之厚以居徐曰按此音下各切而云从舟聲此古音當有異也今文作貉爾雅貍子貄貈子貆
郭云今江東呼貉為□􁊙詩一之日于貉注疏禮無貉裘孔子云狐貉之厚以居明貉賤也墨客揮犀云貉行十數步輒睡以
物擊竹警之乃起既行復睡性嗜紙狀如兔毛質滑膩可愛周禮貉踰汶則死地氣使然也集韻或作□亦作貉□)涸
(説文渇也从水固聲讀若狐貉之貉國語水涸成梁集韻或作沍又遇韻)○洛(歴各切半徵商音説文水出𢎞農上
洛冢領山東北至河南鞏縣入河春秋説題辭洛之言繹也言水絡繹光耀洛邑王城也在澗水西今河南城也漢河南郡河
南縣故郟鄏地周武王遷九鼎周公營以為都是為王城至平王居之成周洛陽也在澗水東漢河南郡雒陽縣周公遷殷頑
民是為成周左傳昭三十二年晉合諸侯于狄泉成周杜云子朝之亂餘黨多在王城敬王畏之故徙成周集韻古書作洜通
作雒後漢都洛陽以火徳王為水尅火故改為雒雒本鳴鵙字从佳)落(説文凡艸曰零木曰落从艸洛聲徐曰木曰落
而从艸者木但葉落耳其枝幹勁與草零無異故从艸一曰落居也人所聚居故曰村落屯落院落聚落一曰宫室始成祭之
為落左傳願與諸侯落之又釁鐘曰落左傳饗大夫以落之又始也詩訪落謀始也又鑿落飲器又桑落水名酒名又碧落天
也又錯落間厠貌又磊落魁礧貌又冷落蕭索貌又落落不相入也後耿弇傳落落難合又拓落不偶貌前揚雄傳為官拓落
又姓出姓苑)酪(説文乳漿集韻或作□亦省作嗠)絡(説文絮也一曰麻未漚也从系各聲廣韻絡絲増韻
聮絡也前揚雄傳伏羲作易線絡天地謂包括之也又脈絡脈氣也絡筋也五藏六府有十二經十五絡又籠絡馬羈鞚也又
方言關東謂汲水綆曰絡又絡繹連屬不絶集韻或作□通作落莊子落馬首漢藝文志血脈經落又西域志落以隋珠和壁)
駱(説文馬白色黒鬛尾也从馬各聲廣雅白馬朱鬛陸佃云今呼黄馬尾鬛一道通黒如界者為駱蓋馬無分黄白皆
謂之駱若今衣脊絡縫故曰駱俗言駱馬善柰勞苦詩嘽嘽駱馬又姓出東陽呉有駱統集韻或作□通作雒)烙(燒也
廣韻燒灼也紂作炮烙之刑増韻又火鍼曰烙又陌韻)珞(瓔珞頸飾)硌(磊硌石貌又硌路石堅不相入貌)
格(籬格也集韻或作□䈷亦作路選揚雄校獵賦虎路三㚇晉灼音落通作落師古曰虎落者以竹篾相連遮落之也
此古籬落字前晁錯傳虎落注外蕃也若今竹虎又本韻陌韻毛氏韻増)雒(説文鵋䳢也从隹各聲)㓢(剔也
集韻或作㪾)□(説文雨下零也从雨各聲)樂(娛也廣韻喜樂也通論小曰喜大曰樂獨曰喜衆曰樂喜
者主於心樂者無所不被増韻無憂也天理洞達内心油然易樂天知命故不憂朱氏曰悦在心樂主發散在外集韻或作㦡
又嘯效覺韻)櫟(木名詩山有苞櫟協韻音洛又人名晉有輔櫟又捎也選相如賦櫟蜚遽又錫韻○毛氏韻増)
濼(水名在濟南又本韻錫韻○毛氏韻増)轢(陵轢車所踐也選相如賦車所躪轢注躪踐轢輾也又前楚元
王傳陽為羮盡轢釡師古注以勺轢釡又錫韻)馲(馲駝畜名集韻或作驝亦作槖通作駱詳見歇韻駝字注○已上屬
各字母韻)○爵(即約切商清音説文□禮器也本作□象爵之形中有鬯酒□持之也所以飲器象爵者取其鳴
節節足足也徐曰小象爵頭口其盛酒處􁄓其尾柄也隷省作爵陸佃云一升曰爵亦取其鳴節以戒荒淫雀鳥之淫者一曰
爵位也白虎通爵者盡也所以盡人材文字音義爵量也量其職盡其材也大夫以上與宴享然後賜爵以章有徳故因謂命
秩為爵古作□□)爝(火炬莊子日月出矣而爝火不息或作燋禮記少儀執燭抱燋注未爇曰燋周禮菙氏共燋契
集韻亦作焳熦又嘯韻)雀(説文依人小鳥也从小隹徐曰按古今注一名家賔通作爵漢兒寛賛鴻漸之翼困于燕
爵鄭當時傳門外可設爵羅又色也黒多赤少之色曰爵象爵頭也)○碏(七約切商次清音石雜色一曰敬也又人
名石蜡衛大夫)踖(行貌廣韻陵也増韻又蹴也又昔韻○毛氏韻増)皵(皮皴也又昔韻○毛氏韻增)○
鵲(説文□鵲也象形本作舄今借為履舄字者也陸佃云舄通為舄履之舄古人居欲如燕行不欲如鵲故借為舄
字所以為行戒也篆文作䧿葢从錯省准南子如鵲之駁注鳥名知太歳之所今文作鵲詩鵲巢注鵲巢冬至架至春乃成禮
記月令十二月鵲始巢陸佃云鵲巢取木抄枝不取墮地故一名乾鵲或書作鳱鵲背太歳向太乙)猎(説文本作獡犬
獡獡不附人也从犬舄聲或作猎宋良犬名集韻亦作㹱通作鵲)芍(陂名在宋本作汋今作芍廣韻在壽春又本韻
又篠錫韻)○削(息約切商次清次音説文鞞也从刀肖聲一曰析也徐曰今人音笑刀之匣也廣韻刻削也増韻又
刮削也又小侵也又弱也孟子魯之削也滋甚又奪除也禮記君削以地又器名周禮考工記築氏為削注即今書刀古用竹
簡筆誤則以刀削之因名其刀曰削春秋筆則筆削則削又嘯效韻)○㬭(疾雀切商濁音白色一曰淨貌史屈原傳
㬭然涅而不滓選蜀都賦㬭若君平又嘯韻)嚼(噬也增韻咀嚼或作噍相如傳咀噍芝英漢書才弱切集韻亦作□
又嘯韻)○逴(敕畧切音與綽同博雅驚也一曰行貌又蹇也又覺韻)婼(説文不順也从女若聲魯有叔
孫婼)􁏄(小兔也)躇(公羊傳宣六年躇階而走注躇猶超也遽不暇以次集韻或作踱前相如賦跮踱輵瞎容
以骫麗兮張揖曰跮踱互前卻也○毛氏韻増○已上屬爵字母韻)

　　十一(陌與麥昔同用)

　　格(各額切角清音説文木長貌从木各聲徐曰亦謂樹髙長枝為格庾信小園賦草樹混淆枝格相交一曰式也又正
也廣韻又量也書傳來也七旬有苖格格爾衆庻又感通也書格于皇天又變革也化也論語有恥且格又爾雅格舉也方言
梁益間謂陞曰格又窮究也禮記大學致知在格物又窮之而得亦曰格記物格而後知至又以杙格獸也選呉都賦□□笑
而被格又杙也呉都賦峭格周施又庋格也凡書架食格肉格皆曰格周禮牛人注掛肉格又後博奕傳朝廷重其方格注格
猶標凖也又姓東觀漢記有侍御史格班又陌藥韻)骼(説文禽獸之骨曰骼一説骨骼通稱禮記月令掩骼埋胔或作
髂前揚雄傳折骨拉髂又禡韻)挌(説文擊也从手各聲廣韻又闕也止也集韻或作□)觡(説文骨各之名也从
角各聲一説鹿角無枝曰角有枝曰觡)􁌌(至也或作俗亦作徦假易王假有廟王假之禮記龜龍假又作臵通作格)
䧄(前功臣表㡬侯張䧄○今増)㦴(捕也集韻或作㪾通作挌)烙(荀子紂為炮烙之刑音格○毛氏韻
増)○隔(各核切音與格同説文障也从􁂅鬲聲廣韻塞也通作鬲孟魯臧倉毁鬲孟子前薛宣傳西州鬲絶○毛
氏曰从􁂅从鬲□當作□今作鬲俗作□非是凡从鬲者竝同)膈(肓也廣韻胷膈也又擊也荀子尚拊之膈集韻或作
□)搹(把也廣韻㧖也儀禮苴絰大搹注盈手曰搹㧖也中人之㧖圍九寸○今增)鬲(縣名史記故鬲城在
洛州密縣杜預云國名今平原又鬲津九河名又姓紂賢人膠鬲之後又錫韻)革(説文獸皮治去其毛革更之古作革
从卅卅年為一世而道更也􁀋聲今作革徐曰皮去其毛染而瑩之曰革此象古文革而省之也廣韻改也獸皮也皮熟曰韋
生曰革吕氏曰革者去毛而未為韋者也又詩鞗革冲冲注轡首也疏云馬轡所靶之外有餘而垂角謂之革鞗皮為之又軍
旅曰兵革又卦名又姓漢功臣表有煑棗侯革朱又錫韻)愅(説文飾也一曰謹也變也荀子愅詭注變異感動之容
今増)□(□子竹障○平水韻増)○客(乞格切角次清音説文寄也从宀各聲廣韻又賔客)○赫
(郝格切羽次清音説文火赤貌又二赤徐曰㑹意廣韻赤也發也明也亦盛貌又赫赫髙明顯盛貌又烜赫明照貌又炙也又
火炙日曝皆曰赫詩曰反予來赫又姓集韻或作䓇晉禮志䓇與赫同亦作焃又作爀)嚇(怒也集韻或作奭前竇嬰
傳有如兩官奭將軍師古曰怒貌通作䓇亦通作赫詩王赫斯怒)􁏵(㦦㥴赤紙也漢趙后傳注應劭曰薄小紙也晉
灼今謂薄小物為赫蹏又赤也通作赫)格(轄格切羽濁音捍格不入也又相牴悟也記學記發然後禁則扞格而不
勝又藥陌韻)輅(車前横木史劉敬傳脱輓委輅注蘇林曰一木横透車前二人挽之三人推之又遇禡韻)○覈
(下革切音與格同説文實也考事西笮邀遮其辭得實曰覈从西敫聲徐曰實謂考之使實也西者人覆之也笮迫也邀者要
其情也遮者止其詭遁也所以得實也増韻又慘刻也又糠覈榖糠不破者或作礉史韓非傳慘礉少恩注鞠礉深刻亦作□
通作核漢總核名實揚眞偽則政核又月韻)翮(説文羽莖也从羽鬲聲周禮翨氏注疏翥本曰翮增韻鳥之勁羽集
韻或作□又錫韻)核(説文注見灰韻柯開切又果中核也徐曰桃梅之属又詩殽核維旅注核加籩也集韻或作槅
通作覈周禮其植物宜覈物又灰月韻○已上屬格字母韻)○虢(郭獲切角清音説文□虎所攫畫明文也从
虎寽聲又地名周封虢仲之地一曰北虢在大陽東虢在滎陽西虢在雍州文王咨于三虢又州名在鳯翔虢縣秦属三川郡
隋鳳林郡唐為虢州又姓左傳晉大夫虢射)○馘(古獲切音與虢同説文軍戰㫁首也本作聝今文作馘詩在泮
獻馘注鄭云馘所格者之左耳詩攸馘安安注本作聝字林截耳則作耳旁獻首則作首旁集韻亦作□)蟈(説文螻蟈
本作蜮从虫或聲或作蟈徐曰今俗作蟈以為蝦蟇之别名周禮有蟈氏注腰細口大夜鳴齊魯謂鼃為蟈鼃耿黽也怒鳴聒
人耳故去之又集韻或作蜮)幗(婦人喪冠也諸葛亮遺司馬懿巾幗集韻或作簂又隊韻)摑(批也廣韻打也
或作□亦作□○集韻□字打也郭獲切或作□又摑字古獲切批也廣韻亦作□字同音同義同禮韻古獲切收摑字平水
韻郭獲切收□字其實一也今併)膕(博雅膕朏曲腳也集韻或作□又荀子詘要撓膕)○擭(屋虢切羽
清音説文搫擭也从手蒦聲一曰布擭也一曰搤也廣韻手取也増韻亦作攫莊子左手攫之又禡藥韻)韄(説文佩刀
絲也从革蒦聲引莊子内外韄者一曰䪝□刀靶中韋也廣韻刀飾也集韻或作䪝○毛氏韻増)濩(濩澤縣名在河
東漢地理志注應劭曰縣有濩澤又見遇藥韻○毛氏韻増)彠(説文本作蒦規蒦商也或作彠一曰度也又藥韻
毛氏韻増注視遽貌誤)○砉(霍虢切羽次清音皮骨相離聲或作騞莊子奏刀騞然又錫韻○監韻呼獲切别出
誤)湱(塴湱大波相激聲)剨(破聲)謋(謋然速也莊子謋然已解集韻或作諕○毛氏韻増注破聲誤)
漷(水名左傳取邾田自漷水杜預曰漷水出東海合鄉縣經魯國入泗集韻或作郭○毛氏韻増)○劃(忽麥
切音與砉同説文錐刀也从刀畫畫亦聲廣韻劃作事也増韻又剖也集韻或作劐亦作□)○畫(胡麥切羽濁次
音説文□界也象田四界聿所以畫之徐曰若筆畫之也曰其界也指事本作畵隸省作畫廣韻分也又計䇿也増韻又截止
也論語今女畫集韻古作畫劃又卦韻)㗲(㗲嘖呌呼也增韻言聲也又揚子通諸人之㗲㗲集韻或作咟○禮韻新
制)嫿(好貌選神女賦既姽嫿於幽靜)○獲(胡陌切音與畫同説文獵所獲也从犬蒦聲一曰獸名廣韻得
也又藏獲也前司馬傳臧獲婢妾應劭曰方言荆淮海岱之間罵奴曰臧罵婢曰獲又左傳得用曰獲燕之北郊民而夫婢謂
之臧女而婦奴謂之獲又姓宋大夫尹獲之後○已上屬虢字母韻)○額(鄂格切角次濁音蒙古韻音入喻母説文
顙也本作頟从頁各聲釋名鄂也有垠鄂也又書罔晝夜頟頟注不休息貌一曰推車聲今文作額増韻題也)詻(説文
論訟也傳曰詻詻孔子容又禮記玊藻言容詻詻鄭𤣥云教令嚴也又前天文志酉曰作詻)峉(山髙天貌楚辭山阜
峉峉又埤倉岝峉山不齊集韻或作􁤢)○搦(昵格切次商次濁音説文按也从手弱聲廣韻捉搦也又正也集韻
或作□又覺韻)○百(博陌切宫清音説文十千也从一白數十十為一百百白也十百為一貫貫章也徐曰章以詩
言之一章也百亦成數㑹意字漢志長於百又姓秦大夫百里奚之後集韻古作百又本韻)伯(説文長也从人白聲
徐曰周禮九命作伯諸侯之長也一曰爵名第三等又兄曰伯詩伯氏吹壎又父之兄曰伯釋名伯把也把持家政也又詩既
伯既禱注馬祖也詳見禡字注又古今注五人為伍伍長曰伯一伍之伯也又伍伯車前五百也詳見莫白切注集韻古作白
漢書通作栢前人表栢虎栢益栢樂皆讀作伯又禡韻)柏(説文鞠也从木白聲徐按爾雅柏拘也引禮記鬯臼以椈
也陸佃云掬栢性堅緻有脂而香故古人破為臼用以搗鬱廣韻木名五經通義諸侯墓樹柏又文選海賦注泊栢小波也又
桐柏山名一名大腹山在南陽平氏縣史注桐柏在唐州東南五十里淮水出焉又天台山即仙人桐栢氏所理亦名桐柏山
又玉霄峯在天台縣北號小桐柏又國名左傳江黄道栢皆弦姻也注汝南西平縣有栢亭又姓晉趙王倫母柏夫人或作柏
杜古栢行雙栢詩)㼣(㼿㼣甃也廣韻井甃也)迫(説文近也从辵白聲廣韻逼也急也附也増韻又窘也廣
雅陕也集韻通作敀亦通作栢漢瓠子歌魚弗鬱兮栢冬日)􁢘(藍之别名○平水韻増)薜(博厄切音與百
同草名山蘄也一名當歸一曰破裂也禮考工記旊人薜暴不入市)檗(説文黄木也从木辟聲或作蘗徐曰即今藥家
黄蘗亦作蘖前相如如傳檗離朱揚史記作蘖)擘(説文撝也从手辟聲一曰大指也孟仲子為巨擘廣韻分擘也増韻
鈲也集韻或書作擗又陌韻)辟(禮記少儀麕為辟雞一曰寇裳辟積又重音本韻注今増)捭(禮記禮運燔黍
捭豚注中古未有釡甑釋来捭肉加於燒石之上而食之今北方猶然)○拍(匹陌切宫次清音説文拊也本作□
今作拍廣韻打也又樂書九部夷樂有拍板韓文公目為樂句大周正樂拍連九板今教坊所用連六板又藥韻)珀
(琥珀出罽賔國本草陶云松脂入地千年所化中有一蜂形色如生者以拾芥為驗又云松脂千年為伏苓千年為琥珀千年
為毉通作魄前西域傳虎魄)魄(説文隂神也从鬼白聲左傳物生始化曰魄新安朱氏曰受形之初精血之聚其閒
有靈名曰醜禮記祭義魄者鬼之盛注耳目之精明為魄又曰心之精爽是謂魂魄又魂者神也陽也氣也魄精也隂也形也
魂氣歸於天體魄復於地又藥陌韻)霸(説文月始生霸霸然也从月􁥌聲増韻月體黒者謂之霸漢志死霸朔也
生霸望也古作□□通作魄)○□(破物也通作鈲漢志鉤鈲析亂○毛氏韻増作鈲誤)􁞔(匹麥切音與拍
同􁞔㩧射中聲也選東京賦流鏑􁞔㩧○今增)○白(薄陌切宫濁音説文□西方色隂田事物色白从入合二
二隂數也徐曰物入隂色剥為白廣韻又告也語也増韻又潔也素也明也又前賈山傳精白以承休徳荀子仁人之所務白
又白屋師古曰以白茅為屋又漢叙傳引漢舉白服䖍曰舉滿桮有餘白瀝者舉罰之師古曰引取滿觴而飲飲訖舉觴告白
盡不一説白者罰爵之名魏文侯與大夫飲酒令曰不釂者浮以大白公乗不仁舉白浮君又州名今鬱林州博白縣唐置白
州因愽白溪名又姓秦帥有白乙丙集韻古作􁄥皕)苩(姓也百濟有苩氏)帛(説文繒也从巾白聲廣韻幣帛
也又書三帛鄭𤣥曰帛所薦玉髙陽氏後用赤繒髙辛氏後黒繒具餘諸侯皆白繒孔安國云諸侯世子執纁公之孤執𤣥附
庸之君執黄又周禮大宗伯皮帛注如今壁色繒又姓呉神仙傳有帛和)舶(蠻夷汎海舟曰舶通俗文晉曰舶増韻海
中大船集韻或作艊)鮊(魚名○平水韻增)○陌(莫白切宫次濁音阡陌田閒道南北曰阡東西曰陌增韻
又市中街亦曰陌通作佰前志秦孝公開仟佰前匡衡傳南以閩佰為界師古曰佰者田東西界間者佰之名也)佰
(漢志仟佰之得注仟為千錢佰為百錢今俗猶謂百錢為一佰通作陌○今増)貊(説文北方國豸種本作貉从豸各聲
孟子大貉小貉也師古曰貉在東北方三韓之属一曰縮綸也即綸繩也謂牽絲貉之又周禮凡祭表貉則為位注師祭也於
立表之處祭造軍法者其神蚩蚘或曰黄帝今作貊論語蠻陌之邦行矣或作狢史記天官書胡狢月氐○平水韻韻别出貉
字誤)􁘢(馲􁘢獸名似騾而小廣韻驢父牛母或作㹮)百(勵也左傳距躍三百曲踊三百又唐謂行杖人曰五
百後漢曹節傳注按韋昭辨釋名曰五百字本為伍佰伍當也佰道也使之導引當道陌中以驅除續志伍佰赤幘縫褠即今
行鞭杖者又本韻○毛氏韻増)貘(説文似熊而黄黒色出蜀中从豸莫聲徐按爾雅貘白豹小頭庳腳黒白胶能耆食
鐵銅及竹白居易貘屏賛序云象鼻犀目牛尾虎足寢其皮辟温圖其形辟邪今俗謂之白澤陸佃云皮為坐毯卧褥則消膜
外之氣或作獏前相如傳獏犛通作貊漢哀牢夷傳貊獸)驀(説文上馬也从馬莫聲徐按左思賦驀六駁廣韻騎驀増
韻又越也)莫(定也一曰靜也詩君婦莫莫注言清靜也敬也又左傳曰徳正應和曰莫杜預注莫然清靜也通作貊)
麥(説文麥芒穀秋種原薶謂之麥从來有穗从夕徐曰若穗自後躧之也白虎通麥金也金旺而生火旺而死爾雅翼
麥者繼絶續乏之榖春秋於他榖不書至無麥禾則書之麥比他榖隔歳種故號宿麥増韻麥者革也受四時之氣故性之温
凉隨用而變大麥宜為飯又可為酢其蘖可為餳又瞿麥藥名通志曰大菊曰燕麥籥麥雀麥又姓隋有麥鐵杕集韻俗作麦
非○歐陽氏曰从來不从夾)脉(説文□血理之分袤行體中者本作□从􁂁从血徐曰五藏六府之氣分流四貺也
􁂁本从□水之袤流也或从月作脈史記不能無絶地脈今文祠承作脉籀作衇○毛氏曰按釋名脈幕也絡一體也字从月
从􁂁今从永者誤也永古詠字反永為􁂁􁂁音普拜切永之邪流也从􁂁取邪流之義不當从永然相承已乆不敢廢也○歐
陽氏曰今从永通俗之便)霡(説文霡霂小雨也本作霢从雨脈聲徐按詩益之以霢霂以為霢若人之血脉流褊又如
沐之霑濡今文詩作霡○按説文脉本作脈已見前注監韻脈已作脉霡又作霢今依詩文正之)覛(説文本作眽目
財視也从目􁂁聲徐曰謂目畧視之也引古詩盈盈一水間眽眽不得語或作覛爾雅相視貌通作脉文選脉脉不得語集韻
或書作□)○磔(陟格切次商清音説文辜也从桀石聲爾雅風曰磔注今俗當大道中磔狗云以止風孫炎曰既祭
披磔其牲以散風也廣韻張也開也増韻裂也剔也禮記月令四門磔禳漢制諸死刑皆磔於市集韻通作矺史李斯傳十公
子矺死於杜謂裂其支體而殺之)○迮(側格切音與磔同説文迮迮起也从辵作省聲一曰迫也)窄(狹也
○増韻通作筰誤)笮(説文屋笮在瓦之下□之上从竹乍聲爾雅注屋上簿廣韻屋上板又矢箙也皮日箙竹日笮
一曰􁈢也増韻壓也或作筰又周禮鍾侈聲筰注侈謂中央約侈則聲筰出去疾集韻亦作􁋾通作措史梁世家李大后爭門
措指晉灼日措置字借以為笮耳師古曰為門扇所笮又藥韻)柞(除木也除草曰芟除木曰柞詩載芟載柞又周禮柞
氏掌攻草木注除木者必先校剥又藥韻○禮韻續降側伯切重音誤)唶(説文聲也本作諎从言昔聲或作唶徐按
史記晉鄙嚄唶宿將又鳲聲也左傳注行扈唶唶又禡韻)措(追捕也前王莽傳迫措青徐盜賊又遇韻○今増)
齰(説文□也前鄧通傳上使太子齰癰師古曰齧出其膿血也前灌夫傳齰舌自殺又啖也文選宋玉風賦㗖齰𠻳獲
或作齗史記灌夫齚舌通作咋文選東方朔荅客難狐豚之咋虎○今増)○責(側革切音與磔同説文□求也本
作□从貝朿聲隸作責徐曰責者迫迮而取之也增韻誚也誅責也責望也責任也漢書簿責注書之於簿二責之曰簿責又
卦韻)幘(説文髪有巾曰幘从巾責聲徐按蔡邕獨斷曰漢元帝額有壯髪不欲人見故加幘以巾包之也至王莽内加
巾故時人云王莽秃幘施屋方言覆髻謂之幘漢書卑賤執事　不冠者所服或謂之承露後世以為燕巾光武岸幘見馬援一説
古者有冠無幘其加首有頍所以安物秦加武將首飾為絳帕後稍稍作顔題漢興續其顔却摞之施巾連題却覆之今喪幘
也名之曰幘至孝文乃髙顔題續之為耳崇其中為屋合後施中上下文者長耳武者短耳尚書幘收方三寸名曰納言)
嘖(嘖嘖鳴也又爭言貌管子請置嘖室左傳嘖有煩言廣韻喧嘖呌也大呼聲也通作謮前百官表典客注應劭曰郊
廟行禮請九賔鴻聲臚傳之也)□(字林魚子脯也俗作鰿誤爾雅貝小者鰿紫色細貝也)債(負財也通作責
又卦韻○毛氏韻増)簀(説文牀棧从竹責聲又謂之第集韻或作賾)咋(大聲也)○摘(陟革切音
與磔同取也廣韻手取也又指也集韻或作擿又錫韻)謫(説文罰也从言啻聲廣韻責也或作讁亦省作適禮記昏
義適見於天前過秦論適戍之衆詩室人交徧適我)○坼(恥格切次商次清音説文􁃐裂也本作􁃐引詩不􁃐不疈
今文作坼易百果草木皆坼或作宅文選蜀都賦百果甲宅宅音坼集韻亦作􁃐又作斥)拆(開也本作□今作拆文選
陸機賦電拆霜開集韻或作□)䞣(跬步也一曰距也増韻半步也集韻或作□又馬韻)○策(測革切音與拆
同説文□馬箠也从竹朿聲一曰謀也籌也唐聖策先定則有功又漢書音義作簡策難問例置案上在試者意投射取而
答之謂之射策若録政化得失顯而問之謂之對策又著也史記龜策傳禮記龜為卜策為筮又策者朿勒行者扶持使進也
又策策葉聲韓秋懷詩策策鳴不已或作筴史記不用其筴漢書天授神筴亦作□□史龜策傳諸靈數□莫知汝信注字或
作莿通作冊漢書萬世之長冊趙充國傳全師保勝之冊○毛氏曰从竹从朿朿音刺又古棘字俗作䇿○平水韻筴字重出
誤)册(説文□符命也諸侯進受於王者也象其札一長一短中有二編之形當作□今文皆作冊集韻古作□通作
策蔡邕獨㫁曰策簡也長二尺短者半之其次一長一短兩偏下附簡札牒畢同物異名單執一札為簡連編諸簡為策又命
策皆史官為之國史亦曰簡策杜預曰大事書之於策小事簡牘而已禮記文武之政布在方策方版也策編簡也集韻亦通
作筴)柵(説文編樹木也从木冊聲通志云聲兼意廣韻村柵増韻寨柵編木為之)䜺(磨豆○平水韻増)○
索(色窄切次商次清音博雅取也一曰求也又法也周禮疆以周索戎索又盡也漢孫寳傳氣索又擇也左傳索牛馬
百匹又地名前漢書與羽相距京索閒師古曰京邑有大索小索亭一曰京丘名索水名又藥韻)○愬(色責切音
與索同驚懼謂之愬易履虎尾愬愬終吉集韻或作虩亦作覤又遇韻)槭(説文木可作大車輮从木戚聲一曰隕落
謂之槭文選潘岳賦庭樹槭以灑落白詩楓葉荻花秋槭槭○増韻从手誤)□(説文小雨零也从水策聲徐曰朿音
策)○宅(直格切次商濁音説文所託居也从宀乇聲釋名宅擇也揀擇吉處而營之集韻古作□徐曰宅必相土
故从土亦作㡯又作度周禮縫人注引書度西)澤(說文光潤也从水睪聲一曰陂澤詩彼澤之陂釋名下有水曰澤國
語山土之聚澤水之鍾詩注水所鍾聚也又恩也恩澤猶雨露也又洗澤也禮記曲禮共飯不澤手注挼莎也詩無衣與子同
澤毛云潤澤詩詁今人治衣用漿謂之澤洗又兩澤也易澤上於天夬澤滅木大過又白澤釋名軒轅紀帝登桓山於海濵得
白澤神獸能言達於萬物之情因問天下鬼神之事今舄為圖作祝邪之文以祝之又州名秦上黨郡隋為澤州取濩澤名之
又姓集韻或作㚖亦作睪苟子望其壙睪如也又藥陌韻○史天官書其色大圛黄□又厯書柹鴂先􁌖注與澤同)檡
(木名棘也善理堅刃者儀禮可以為射決周禮繕人注決用正干棘若檡棘玉篇梬棗也又虞韻)檡(説文揀選也从
手睪聲集韻或作□)襗(説文袴也周禮玉府掌王燕衣服注巾絮寢衣袍襗之属通作澤○今増)鸅(鳥名鵜鶘
也廣韻鸅鸆即護田也集韻或作鸅通作澤)翟(陽翟縣名又姓漢翟方進唐陜州刺史翟璋又錫韻)○賾
(土革切音與宅同幽深難見也易探賾索隱孔穎達説集韻或作□通作嘖)○齰(實革切音與宅同齧也或作齰
注見側格切○毛氏韻増)○戹(乙革切羽淸音説文隘也从户乙聲徐曰户小門也廣韻災也増韻又阻難也又困
也漢季布傳兩賢豈相戹哉史記范睢散家財物以報所嘗困戹者或作厄通作阨孟子阨窮而不憫周禮囏阨○増韻阨字
併出誤)阸(説文塞也从􁂅戹聲廣韻限也礙也又危也迫也集韻或作阨)軶(説文轅前也从車戹聲廣韻車
軛増韻轅耑横木駕馬領者或作軛周禮考工記注衡任謂雨軛之閒莊子音義衡轅前横木縛軛者亦作扼莊子加之以衡
枙集韻又作鬲)搤(説文捉也从手益聲文選長楊賦榏熊羆前婁敬傳搤其吭廣韻持也握也或作㧖揚子或問持滿
曰㧖欹注抑也又作枙)啞(説文笑也从口亞聲引易笑言啞啞集韻或作䛩又麻馬韻○已上屬額字母韻)○
㦸(訖逆切音與勿韻訖同説文□有枝兵也从戈倝聲本作□今文省作㦸周禮㦸長丈六尺冶氏為㦸廣寸有半
内三之胡四之援五之鄭云今三鋒㦸三鋒者胡直中矩言正方也釋名觡也傍有枝觡也増韻雙枝為㦸單枝為戈典畧曰
周有雍狐之㦸屈廬之矛狐父之戈或作㦸周禮掌舍棘門注鄭司農云以㦸為門疏引左傳隱十一年子都抜棘以逐之棘
即㦸也又記明堂位越棘太弓○毛氏曰从□當作草或作卓俗作􁩨凡从□者竝同)撠(挶持也前揚雄傳撠膠葛
或作□史孫臏傳救鬬者不搏撠前五行志物如蒼狗撠髙后腋通作㦸詩傳㦸挶挶音居足切)躆(手據地也又太
𤣥躆戰喈喈一曰動作也又文選班固賔戲應龍超荒忽而躆顥蒼師古曰躆以足據持也)○隙(乞逆切音與乞
同説文壁際孔也从􁂅省聲一曰間也廣韻怨也嫌恨也増韻釁也空閑也集韻或作□□䧍亦作卻莊子人生天地間若白
駒過卻項羽紀今將軍與臣有卻又作㕁史張釋之傳雖錮南山猶有㕁荀子入㕁穴而不偪者歟○毛氏曰􁅑从少从白从
小今作□)綌(説文綌粗葛也从糸谷聲谷音其□切與山谷字不同集韻或作□亦作□)郤(説文地名晉大
夫虎叔邑又姓出濟隂河南二望左傳晉大夫卻獻子○毛氏曰从邑作卩與卻不同)○劇(褐㦸切角濁音増也
一曰艱也尤甚也又戲劇一曰縣名在北海又姓史有劇辛)屐(説文屩也从履省支聲増韻木屐或作跂莊子跂屩
為服)○逆(仡㦸切角次濁音説文迎也从辵屰聲方言關東曰逆關西曰迎或曰逢也廣韻卻也亂也増韻迕也拂
也不順也周禮宰夫主萬民之逆後鄭曰自下而上曰逆逆謂上書今之上表先鄭曰逆迎主王命者小宰以逆邦國都鄙官
府之治注逆迎受之)縌(説文綬維也从糸逆聲漢書古佩襚也前翟方進傳赤韍縫朱輪車師古曰韍所以繫印縌糸
也謂逆受之集韻或省作□)○辟(必益切音與質韻必同説文法也从卩从辛節制其辠也从口用法者也又君
也爾雅皇王后辟君也一曰除也又姓漢有富室辟子房又辟閭彬集韻或作辥古作侯又本韻又支紙靜寘霽韻)璧
(説文瑞玉圜也从玉辟聲白虎通璧者外圜象天内方象地爾雅肉倍好謂之璧肉邊好孔也)襞(説文韏衣也从衣辟
聲徐曰猶卷也襞摺疊衣也故禮注謂裙褶為襞積也鉉曰韏革中辨也衣襞積如辨也)躃(説文人不能行也本作􁁭
从止辟聲徐曰不能行故止集韻或作躃亦書作躄禮記瘖聾跛躄通作辟漢賈誼傳又𩔖辟且病痱荀子不能以辟馬毁輿
致逺注與躄同)○僻(匹辟切音與匹同説文辟也从人辟聲邪也増韻乖僻偏側也陋也邪哆也或作辟禮記志淫
好辟孟子放辟邪侈亦作薜前揚雄陿三神之阨薜師古曰薜亦僻字集韻古作□)癖(腹病増韻□癖腹積聚又偏癖
疾又嗜好之病晉書王濟馬癖和嶠錢癖杜預傳癖)擗(撫也又擘開也楚辭檘蕙□兮既張音霹又本韻錫韻
今増)霹(霹靂迅雷一曰雷神名○今増)○擗(毗亦切音與邲同廣韻撫心也孝經擗踊哭泣通作辟詩栢舟
寤辟有標又本韻)僻(便僻舉止輕㑥也通作辟又本韻○今増)闢(説文開也引虞書闢四門廣韻啟也又爾
雅湀闢流川謂通流也通作辟孟子辟土地集韻或作開)辟(説文法也注見必益切又吕刑音婢亦切)椑(棺也
禮記檀弓君即位為捭注椑棺親尸者椑堅著之也又支齊韻○毛氏韻増)○積(資昔切音與堲同説文聚也从
禾責聲増韻累也堆疊也又寘韻)襀(襞襀衣間踧也通作積前相如賦襞積注即今之羣襵又素積布弁服荀子注
素積為裳用十五升市為之積猶辟也蹙其腰中故謂之素積漢外戚傳顔注以布為之取紡績之義)鰿(魚名鮒也
又爾雅貝小者鰿郭璞云細貝)迹(説文步處也从辵亦聲廣韻足迹或作□亦作跡蹟詩念被不蹟詩注不循敌道也
籀又作速亦作踈○平水韻蹟字重出誤)脊(説文□□背吕也从肉从□隸作脊釋名積也積續骨節脉絡上下也詩
有倫有脊又埋也)蹐(説文小步也从足脊聲引詩不敢不蹐徐曰步小而輕也詩注累足箋云畏怖之言也通作迹
漢夏侯太初論豈其局迹當時)䳭(爾雅䳭鴒雝渠雀屬也飛則鳴行則搖或作□廣韻一云錢母大於燕頸下有錢文
前東方朔傳辟若□鴒飛且嗚矣通作脊令詩脊令在原)鯽(説文魚也本作􁘤从魚脊聲徐曰今作鷠蜀□經形似鯽
色黒而體促壯大而脊隆杜詩鮮鯽銀絲繪)踖(説文長脛行也从足昔聲一曰踧踖若不自容也詩楚茨執爨踖踖
毛云執爨有容色詩詁引論語踧踖如也謂斂足則踖踖小步也又本韻藥韻)借(説文假也从人昔聲史周紀昔道兩
周之閒左傳願借助焉通志謂之為借音積協音借義或作藉史相如傳故空藉此三人為辭前髙紀從田横藉助丘師古曰
借也又禡韻○歐陽氏曰俗从彳非)○刺(七迹切音與七同穿也傷也増韻刃之也孟子刺人而殺之又針黹也漢
書終日刺綉文又偵伺也周禮注刺探又黥也五代史軍士刺面又撑也史陳丞相世家佐刺船集韻或作措又寘韻○毛氏
曰从朿从刀俗作剌誤剌音辣)磧(説文水渚有石者从石責聲呉楚謂之瀨中國謂之磧又虜中沙漠曰磧)赤
(除撥也周禮赤犮氏主除虫豸自埋者或作捇周禮注赤拔猶言□抜也又本韻○毛氏韻増)皵(皮細起又藥韻○毛
氏韻増)○昔(思積切音與悉同説文注見腊字下一曰古也廣韻往也始也増韻往昔前代也曩昔嚮日也疇昔
昨曰也又夜也一夕一昔也左傳為一昔之期通昔通宵也莊子通昔不寐昔昔夜夜也列子昔昔夢為國君又姓漢有烏傷
令昔登)腊(説文□乾肉也从殘肉日以晞之本作荁徐曰指事籀文□从肉徐曰下更象肉胾也今人作腊即此也
周禮腊人掌乾肉凡田獸之脯腊鄭云大物解肆乾之謂之乾肉薄析曰脯捶之而施薑䅅曰鍜脩腊小物全乾者疏云腊之
言夕也朝𦢊於夕乃乾通作昔字注)惜(説文痛也从心昔聲一曰貪也廣韻悋惜増韻憐也愛也)舄(履也古今
注以木置履下乾腊不畏泥濕故曰舄詩赤舄几几毛云人君之盛屨周禮屨人注複下曰舄禪下曰屨又詩赤舄金舄注舄
達屨也疏云舄有三等赤舄為上冕服之舄最上達者下有白舄黒舄集韻或作□□)磶(博雅礎磶磌礩也廣韻柱
下石)潟(鹵地廣韻䶢土周禮草人鹹潟疏云逆水之處水冩去其地為鹹鹵通作舄漢志終古舄鹵兮生稻梁師古注
舄即斥鹵謂䶢鹵之地史河渠書溉滷舄之地)○籍(秦昔切音與疾同説文簿書也从竹耤聲徐曰史尺籍伍符然
則簡長尺也又箱籍語聲也前江都易王傳口語籍籍又姓)藉(草不編狼藉也離披雜亂貌又漢書名稱藉甚猶云
狼藉甚盛也又姓左傳晉大夫藉談又禡韻)耤(説文帝耤千𤱔也从耒昔聲徐曰謂天子躬耕耤田以供祭祀國語
宣王不耤于千𤱔禮記月令藏帝耤於神倉通作藉應劭曰藉者帝王典藉之常韋昭曰借也薛瓚曰親耕以躬親為義不得
以假借為稱藉謂蹈藉也)踖(踐也禮記曲禮母踖席釋名藉也以藉足也又地名左傳楚子敗黄師于踖陵或作躤史
相如傳人民之所蹈躤集韻亦作□又作逪)庴(前地理志清河郡庴縣安帝葬孝徳皇后故曰甘陵)瘠(説文
瘦也本作膌从肉脊聲今作瘠又病也公羊傳莊二十年大災者何大瘠也注病齊語也或作胔前婁敬傳羸胔老弱集韻古
作脉亦作□)塉(薄土也)○席(祥亦切商次濁音説文籍也天子諸侯蓆有黼黻純飾从巾庻聲徐曰巾
即純也徐鉉曰席以待賔客之禮非一人故从庻釋名釋也可卷可釋廣韻薦席増韻槀秸曰薦莞蒲曰席又簟也書笱席蔑
席又重曰筵單曰席禮記曲禮席閒函大注孔曰席制三尺三寸三分寸之一逺近閒三席是一丈又藉也資也因也又姓其
先司周之典籍避項羽名改姓説文古作□言其安如石也)蓆(説文廣多也从艸席聲爾雅大也詩緇衣之蓆兮韓
詩儲也○禮韻續降)夕(説文□暮也从月半徐曰月字之半也月初生則暮見西方故半月為夕又朝見曰朝暮見曰
夕詩莫肯朝夕國語大采朝曰少采夕月又姓蜀有尚書令夕斌又欒渠帥七姓有羅卜督鄂度夕龔)汐(水名出陽
城一曰海潮早曰潮汐曰汐)穸(説文窀穸夜也从穴夕聲徐按左傳唯是窀穸之事言其夜深厚也一曰長埋謂之
窀長夜謂之穸廣韻窀穸也穸夜也増韻墓穴也)○隻(之石切音與䉛同説文□鳥一枚曰隻也从又持隹持
一隹曰隻持二隻曰雙徐鍇曰㑹意増韻物單曰隻○毛氏曰又左右手字俗从夕誤)摭(説文拾也本作拓从手石
聲或作摭陳采語也前刑法志蕭何􁚜摭秦法集韻古作㯂)跖(説文足下也从足石聲徐曰足底也又跖蹻人
名通作蹠孟子蹠之徒也古作􁀰前賈誼傳又苦􁀰盭注古蹠字足下曰蹠今俗呼腳掌言足蹠反戾不可行)墌(基址
也又地名唐太宗攻薛仁杲於高墌城集韻或作坧)炙(説文□炮肉也从肉在火上詩注炕火曰炙孔疏云炕舉
也以物貫之舉於火上以炙之籀文作□又禡韻注○歐陽氏曰分毫補注韻畧云炙膾炙也之夜切字从夕兩點炙之亦切
近火也字从夕一㸃毛氏曰按説文从肉火今作炙从□不从夕也通志火之為膾炙協音借義歐陽説非是)○尺
(昌石切音與叱同説文□十寸也人手卻十分動脉為寸口十寸為尺尺所以指䂓矩事也从尸从乙所識也周制寸尺咫尋
常仞諸度量皆以人之體為法徐曰家語曰布指知尺舒肱知尋又説苑度量衡以粟生之十粟為一分十分為一寸十寸為
一尺通作赤)赤(説文炎南方色也从大从火隸作赤徐曰南方之星其中一者最赤名大火㑹意字五色之一也又
易乾為大赤至陽也又祼䄇曰赤體見肉色也又空盡無物曰赤漢志赤地千里南史其家赤貧又赤族漢志注流血其族揚
雄解嘲不知一跌將赤吾之族也又赤子始生兒也記若保赤子心誠求之因謂民為赤子漢書故使陛下赤子盜弄兵於潢
池又姓出姓苑集韻古作烾)斥(指也一曰大也增韻開拓也又黜也棄也屏除也又斥候漢李將軍傳逺斥候注斥
度也候視望也又斥土壙土也前哀紀視作斥土如淳曰斥開也開土也為冢壙又斥鹵鹹地也東方謂之斥西方謂之鹵斥
地鹹鹵也書海濵廣斥)○釋(施隻切音與失同説文解也从釆釆取其分别从睪聲廣韻捨也解也散也清也廢
也服也又姓或作澤詩其耕澤澤言土解也周禮考工記水有時以澤集韻亦作繹通作醳史魏世家與其以秦醳衛不如以
魏醳衛○周禮禮記舍菜與釋同)釋(説文漬米也从米睪聲通作釋詩釋之叟叟)適(説文之也从辵啻聲
齊魯語也廣韻樂也善也悟也往也増韻安便也適然猶偶然也適來猶爾來又甫爾之辭武衡傳適從何處來又貢得其人
曰適適猶當也言其人與所稱適相當也漢書嵗貢士壹適再適三適又陌錫韻)□(婦人謂嫁曰□通作適○今増)
奭(説文盛也从大从皕皕亦聲又燕召公名集韻或作□古作奭又職韻)襫(橃襫簔襞也廣韻雨衣)
螫(説文蟲毒也从虫赦聲詩自求辛螫集韻或作蠚)郝(漢功臣表郝賢音式亦切又史記虞卿傳使趙郝約
事於秦昔釋又藥韻○今増)赫(爾雅赫赫迅也又禡韻錫韻○毛氏韻増)睗(説文目急視也韓寄崔立之詩
雷電生睒䁑又呉都賦忘其所睒睗○毛氏韻増)晹(説文曰覆雲暫見也廣韻曰無光○毛氏増韻)○擲
(直炙切音與實同説文本作擿注見陟革切一曰投也史記以擿秦王廣韻今作擲又振也増韻抛也掉也通作□莊子齊人
蹢子于宋)躑(説文住足也本作蹢易羸豕孚蹢躅廣韻今作躑又躑躅花名)○射(食亦切音與實同説文本
作䠶弓弩發於身而中於逺从矢身徐曰䠶者身平體正然後能中也篆文作射从寸亦法度也増韻以弓弩矢射物也又指
物而取曰射又姓呉有中郎射慈又本韻禡韻)○石(常亦切次商次濁次音説文石山石也在厂之下口象形徐曰
口音圍廣韻山體為石増韻山骨又量名漢志十斗曰石凡稱碩者言其量也麤布皮革羊裘之數亦稱石又三十斤為鈞四
鈞為石重百二十斤又漢律厯志石者大也權之大者隋文帝衡石程書又八音之一又州名秦伐趙取離石周因邑以名州
又姓左傳衛大夫石碏集韻古作□○毛氏曰當作石凡从石者竝同俗作石誤)祏(説文宗廟主也周禮有郊宗石
室一曰大夫以石為主从示石石亦聲増韻廟中藏木主石室也)鼫(説文五技䑕也能飛不能過屋能縁不能窮木
能㳺不能渡谷能穴不能掩身能走不能先人从䑕石聲徐曰按古今注以為螻蛄也一曰形大如䑕頭似兔尾有毛青黄好
在田中食粟豆陸佃云能人立交前兩足而舞一名雀䑕廣雅䶂䑕通作石詩碩䑕)碩(説文碩大也从頁石聲徐按詩
碩大且儼廣韻大也增韻又充實也通作石前匈奴傳石畫之臣)○益(伊昔切音與一同説文饒也从水皿皿益
之意也徐曰㑹意字廣韻増也進也又卦名増長之名又以𢎞裕為義又伯益人名又州名古蜀國漢武置益州唐改成都府
古通作□)嗌(説文咽也从口益聲徐按爾雅江東呼咽曰嗌漢昭帝崩昌邑王不哭云嗌痛増韻喉也籀文作□上象
口下象頸脉理今作□)齸(説文麋鹿粻从齒益聲爾雅麋鹿曰齸牛曰齝竝吞芻而反出嚼之也徐曰齸者齝食之
所在也)○睪(夷益切音與逸同説文□伺視也从横目从㚔令將目捕罪人也廣韻引繒貌又本韻豪韻○毛
氏韻増)繹(説文抽絲也从糸睪聲廣韻理也陳也長也大也終也充也又審度也書庻言同則繹又解也楚辭有美
一人兮心不繹注解也又尋繹也論語繹之為貴又詩以車繹繹注善走貌又前五行志星隕如雨繹繹未至地滅師古曰繹
繹光采貌又往來不絶曰絡繹通作絡驛亦作落驛)□(祭之明曰廣韻重祭名殷曰肜周曰□増韻今經典通作繹詩
絲衣繹賔尸也毛云又祭也春秋壬午猶繹夏曰復昨商曰肜周曰繹孫炎曰祭之明日尋繹復祭肜亦相尋不絶之意榖梁
注繹者祭之明日之享賔也増韻祭之禮簡而事尸禮大)譯(説文傳譯四夷之言者从言睪聲越裳氏重九譯來貢周
禮象胥傳四夷之言東方曰寄南方曰象西方曰狄鞮北方曰譯疏云譯陳也陳説内外之言通作繹史大宛傳為發首繹)
驛(説文置騎也从馬睪聲廣韻驛馬増韻今之遞馬又傳舍也)懌(説文悦也从心睪聲廣韻樂也改也)
嶧(説文葛嶧山東海下邳从山睪聲夏書嶧陽孤桐即秦刻石處也史注在兖州鄒縣鄒山記云鄒山古之嶧山言絡
繹相属)醳(苦酒一曰醇酒周禮酒正事酒酌有事者之酒今醳酒也昔酒今酋久白酒所謂舊醳或作澤禮記郊特
牲澤酒疏云醳是和醳之名今卒造之酒)斁(説文解也从支睪聲引詩服之無斁厭也一曰終也揚子為政思斁集韻
或作斁又遇韻)圛(説文回行也從囗睪聲引逸書圛圛卉雲半有半無徐按洪範卜五曰圛曰霽説者曰圛者象气絡
繹不連属也今文尚書作驛)掖(以手持人臂投地也从手夜聲一曰臂下也一曰門旁小門也前漢掖門注師古曰
掖門在兩旁如人臂掖増韻宫掖宫旁舍也又詩誘掖注誘在前𨗳掖在旁扶又張掖郡名前地理志云故匈奴昆邪王地武
帝太初元年開應劭曰張國臂掖故曰張掖亦姓通作液前王莽傅液庭媵未充又縫掖大衣也記儒行逢掖之衣注逢大也
大袂襌衣○案説文掖字注一曰臂下也掖腋本一字今韻書扶掖字从手肘腋字从月二字各出葢从俗也然古腋字本作
亦非从月也注見亦字)液(説文津也从水夜聲廣韻津液也漢太液池名師古曰言其津潤所及者廣亦姓)
腋(説文□人之臂亦也从大象兩腋之形徐曰人之腋也八其處本作亦今文作腋廣韻肘腋増韻左右肘脅之閒曰
腋通作掖史吕后紀撠髙后掖商君傳不如一狐之掖)亦(説文注見腋字下一曰又也又旁及之辭○詩誘掖其君石
經作亦)帟(在上曰帟又小幕曰帟)奕(説文□大也从人亦聲引詩奕奕梁山又姣美也新廟奕奕又憂心
奕奕毛云奕奕然無所薄也疏云憂則心游不定一曰容也盛也方言奕僷容也自關而西美容謂之僷奕奕僷僷皆輕麗貌
増韻又奕葉累世也或作弈毛氏曰从大與卝同)弈(説文圍棊也从癶亦聲以子圍而相殺故謂之圍弈者落弈之
義方言闗東齊魯間謂之弈)㴒(文選海賦澈㴒瀲灩汪水深廣貌○毛氏韻増)易(説文本蜥易字注見蜴字
秘書説曰日月為易象隂陽也徐曰謂下為月字也言隂陽晝夜相變易也廣韻變易也增韻神妙不測也大傳易無體又曰
生生之謂易又卦象之書所以畫易之象以示人者亦曰易左傳易者象也周禮太卜掌三易之法夏曰連山商曰歸藏周曰
周易其經卦皆八其别皆六十四又揲蓍生爻卦象亦曰易大傳曰四營而成易又始也列子大易未見氣始也又更也改也
換也轉也奪也又辟易驚却貌史項羽紀辟易數里師古曰開張而易其本處又狂易失志貌一曰水名在涿郡安閭山東至
文安入□又州名漢涿郡隋為易州因水名又姓易牙齊大夫又寘韻)蜴(説文易蜥易蝘蜓守宫也象形或作
蜴爾雅蠑螈蜥蜴蜥蜴蝘蜓蝘蜓守宫也爾雅翼四名轉相解也字林在壁曰守宫在草曰蜥蜴方言南楚謂之蛇醫詩詁守
宫蜥蜴二物蜥蜴尾通於身如蛇而加足有黒色者又青緑色者常居草間守宫褐色四足有尾偃㐲壁間故名蝘蜓亦謂守
宫常在屋下也案毛詩正月胡為虺蜴陸音昔今按説文蜴本易字音亦蜥乃音昔爾雅蜥蜴是也陸以蜴音昔誤)埸
(畔也詩迺埸迺疆黄氏曰疆是大界埸是小界今小田堘増韻田畔詩疆埸有𤓰又邊境也左傳有疆埸之事通作易前食貨
志殖於疆易)射(無射九月律名射出也言陽氣上升隂氣收藏不復出也又厭也詩矧可射思無射於人斯前律志
亡射言陽氣究物而使隂氣畢剝終而復始亡厭已也又禡韻注○已上属訖字母韻)○役(營隻切羽次濁音説
文戍也从殳从彳徐曰彳行也㑹意増韻使也行也徭役工作征戍也又詩禾役穟穟注列也疏云穗行則有行列也古作□
或省作伇)坄(詩文陶竈䆫也从土役省聲或作□禮記喪大記甸人為垼注塊竈疏云為土垼擊竈以煑沐汁廣韻作
坄或作炈○集韻作役誤)疫(説文民皆疾疫从疒役省聲釋名厲厲也病也氣流行中人如磨礪傷物也疫役也彡有
鬼行役役不住也集韻或作□○已上属圭字母韻)○碧(兵亦切音與質韻筆同説文石之青美者从玉石白聲廣
韻色也増韻深青色語疏碧西間色白西方正金白尅木清故碧青白唐官制八品九品服碧代青也紀年惠成王七年雨碧
于郢又萇𢎞死於蜀埋其血三年化為碧○已上属國字母韻)







　　古今韻㑹舉要卷二十八

　　欽定四庫全書

　　古今韻會舉要卷二十九

　　元　黄公紹　原編

　　熊　忠　舉要

　　入聲

　　十二(錫獨用)

　　激(吉厯切音與質韻吉同水礙也疾波也从水敫聲一　曰半遮徐曰敫音龠増韻蕩激也亦姓淮南傳有激章)擊
(説文支也从手􁀎聲徐曰支撲也廣韻打也増韻扣也或作撽古作隔)轚(説文車轄相擊也引周禮舟輿擊互者又
霽韻)墼(説文□適也一曰未燒磚也廣韻土墼○平水韻増)噭(史記嘄噭之聲○今増)○喫(詰厯
切音與詰同説文食也从口契聲増韻㗖也飲也杜對酒不能喫春卵方漫喫集韻或作□亦作噭○毛氏韻増)毄
(勤苦用功曰毄漢書攻苦毄淡○毛氏韻増)○檄(刑狄切羽濁音説文尺二書从木敫聲徐按檄徴兵之書也魏
武帝奏事曰若有急則插雞羽謂之羽檄言如羽之疾也一曰陳彼之惡説此之徳曉慰百姓之書一曰皎也明言此使令皎
然而識也司馬相如有喻巴蜀檄又後為封長檄注印謂印封之長檄猶今長牒也又爾雅木無枝為檄注檄櫂直上也)
徼(狼子也)薂(爾雅的薂蓮實也)覡(説文能齊肅事神明者在男曰覡在女曰巫从巫見徐曰能見
神也又周禮神仕注疏云男陽有兩稱曰巫曰覡女隂不變直名巫無覡稱或作擊荀子偃巫跛擊之事注讀為覡)□
(説文種□也一曰燒麥柃□也増韻種田具○已上屬吉字母韻)○狊(扃闃切音與質韻橘同犬視貎从犬
目徐曰會意字又爾雅鳥曰狊張兩翅也○毛氏韻増)鵙(説文博勞也从鳥貝聲詩七月鳴鵙郭璞曰似鶷􁉍而大
左傳伯趙以夏至來冬至去故曰伯趙氏司至也曹植惡鳥論伯勞以五月鳴應隂氣之動孔云伯勞賊害之鳥其鳴鵙鵙故
以其音名之箋云伯勞鳴將寒之候陸佃云陽氣分而倉庚鳴可𧖟之侯隂氣至而鵙鳴可績之候或作鴃孟子南蠻鴃舌之
人注博勞也亦作鴂離騷恐鶗鴂之先鳴兮百草為之不芳服䖍曰鶗鴂一名鵙七月鳴則隂氣至而衆芳歇集韻又作鵻)
鼳(爾雅鼰鼠馬䑕身長須秦人謂之小驢一曰䑕名今江東山中有狀如䑕而大蒼色)湨(水出河内軹縣東南
至温入河春秋襄十六年㑹于湨梁○毛氏韻増)○闃(苦狊切角次清音靜也廣韻寂靜也易閴其無人○毛氏曰从
門从狊俗作閴誤)○殈(呼狊切羽次清音鳥卵裂也樂記卵生者不殈注裂也)瞁(驚視貌集韻或作□)焱
(火華謂之焱増韻火□又豔韻○毛氏韻増)砉(皮骨相離聲也或作騞莊子騞然而過又奏刀騞然又陌韻)○
鬩(馨激切音與殈同説文□恒訟也引詩兄弟鬩于牆从鬥从兒徐曰兒小兒也鬥音鬭今詩傳寫訛作䦧集韻或
作□○増韻亦作赫誤)□(矛也文選吳都賦長矜短兵集韻或作□亦作􁟴)赥(笑聲集韻或作謚○已上屬
橘字母韻)○鶂(倪厯切音與勿韻疙同䝉古韻音入喻母説文鳥也从鳥兒聲引春秋傳鶂退飛徐按字書本鳥頁
九頭博物志雄雌相視則孕或曰雄鳴上風雌鳴下風亦孕莊子鶂相視眸子不運而風化或作鷁左傳六鷁退飛亦作□説
文司馬相如説鶂从赤通作鷊又鶂鶂䳘鳴聲亦書作鶃孟子惡用是鶃鶃)霓(雌虹也詳見齊韻蜺字注沈約作四
聲譜分平上去入製郊居賦以示王筠讀至雌霓連蜷沈撫掌欣抃曰僕甞恐人呼為平聲又齊屑韻)艗(舟也方言
船首謂之艗首集韻或作搤亦作□通作鷁郭璞曰鷁鳥名也今江東貴人船前作青雀是其像也文選張協七命乘鷁舟兮
為水嬉)虉(説文綬草也爾雅郭曰小草雜色似綬故字从鷊集韻或作□□通作鷊詩防有鵲巢卭有㫖鷊)鷊
(爾雅綬鳥也陸佃云綬鳥大如鸚鵒頭似雉有時吐物長數寸食必蓄嗉臆前大如斗古今注吐綬一名功曹今俗謂之錦囊
一名辟株行必逺草木慮觸其嗉亦曰真珠雞體有真珠㸃文食之甚羙○張氏補遺舊注誤今正)○的(丁厯
切徵清音説文明也木作的从日勺聲今文作的徐曰光的然也増韻實也又端也集韻或作□○増韻亦作菂芍誤)馰
(説文馬白額也从馬的省聲一曰駿也通作的易為的顙爾雅的顙白顛今之戴星馬也額有白毛謂之的盧凖有旋毛及白
毛謂之的吻㐫○平水韻増)㢩(射質也通作的詩𤼵彼有的詩詁案射義𤼵而不失正鵠者其惟賢者乎引詩𤼵彼
有的的即正鵠也○今増)靮(馬韁也禮記檀弓執羈靮注紖也方氏曰羈以絡馬靮以控馬)菂(蓮中子也或作
芍通作的陸機云蓮青皮裏白子為的的中有青為薏味甚苦語云苦如薏)滴(説文水注也从水啻聲廣韻水滴増
韻涓滴水㸃増韻又瀝下也注也○歐陽氏曰作滴非)鏑(説文矢鋒也从金啻聲廣韻箭鏃釋名敵也言可禦敵齊
謂之鏃言所中族族闗西謂之釭鉸言有鉸刃通作鍉漢賈誼過秦論銷鋒鍉)樀(檐也从木啻聲爾雅檐謂之樀廣韻
屋□也増韻屋梠一名聨櫋又機上卷絲器集韻或作□)嫡(説文孎也从女啻聲廣韻正也君也詩詁正長曰適衆曰
庶増韻正室曰嫡隨嫁曰媵嫡出曰嫡子妾出曰庶子公羊傳立嫡以長者何敵也天子之子尊無與敵通作適詩天位殷適)
蹢(蹄也詩詁豕白蹢集韻或作豴又陌韻)甋(瓴甋謂之甓廣韻瓴甋塼也詩傳通作令適)適(親也
廣韻從也増韻又厚也專也又意所必從曰適論語無適也又主也又本韻陌韻)啇(廣韻本也根本果蒂皆曰啇○
與商字不同○毛氏韻増)弔(説文至也本作□今省作弔書惟弔慈)○逖(他厯切徵次清音説文違也从
辵狄聲引書逖矣西土之人或作逷左傳豈敢離遏詩用遏蠻方亦省作狄詩狄爾東南舍爾介狄)惕(説文敬也从心
易聲又怵惕也憂也懼也爱也或作悠漢王商傳無怵愁憂集韻亦作□□古作惖)剔(説文解也从刀易聲或作肆周
禮内饔注割者肆解肉也詩楚茨注有肆其骨者集韻古作□又寘韻)趯(趯趯跳也詩趯趯阜螽或作躍詩躍躍毚
兔集韻亦作䢰○禮韻續降)摘(説文拓果𣗳實也从手啻聲一曰指近之也廣韻𤼵也動也又挑也前趙廣漢傳𤼵
姦擿伏唐髙力士傳擿李白詩以激楊妃又揚子擿埴索塗注以杖擿求路司馬曰挑也集韻亦作□又陌韻)硩
(周禮硩蔟氏掌覆天鳥之巢注惡鳴之鳥)俶(俶儻卓異也前相如封禪書俶儻窮變或作倜又髙舉貌荀子倜然無所
歸宿天下倜然舉去桀紂而犇湯武又倜倜然其不及逺矣又屋韻○毛氏増韻)􁪹(説文失意視也从目條聲徐按
魏都賦􁪹焉失所○今増)○狄(亭厯切徵濁音説文赤狄本犬種狄之為言滛辟也从犬亦省聲風俗通辟也其行
邪辟其𩔖有五月支穢貊匈奴單于白屋其俗嫂叔同穴父子無别又姓春秋狄國之後漢有博士狄山或作翟史周紀戎翟
荒服前匈奴傳夷翟又赤翟白翟)荻(説文萑也本作藡从艸適聲易萑葦注藡也今文作荻)敵(説文仇也
从支啇聲廣韻匹也當也軰也主也増韻又拒抵也或作適禮記雜記計於適者注謂爵同者史記適人開户適不及拒)笛
(説文七孔筩也从竹由聲羗笛三孔徐按馬融笛賦近代長笛从羗起又漢京房明音律故本四孔加以一然四孔亦後人所
加也風俗通武帝時丘仲作笛笛滌也所以滌邪穢納之雅正長尺四寸七孔笛韻一定諸絃歌皆從笛所出或作篴周禮笙
師篴管杜子春讀為滌今時所吹五空竹篴)迪(説文道也从辵由聲廣韻集也蹈也増韻順也循道也導也啓迪開
𤼵也青齊間相正謂之迪)頔(好貌也)翟(山雉也尾長从羽从佳徐曰古謂雉為翟周禮内司服注伊雒而南
素質五色皆備成章曰翬江淮而南青質五色皆備成章曰摇一曰后車名詩碩人翟茀以朝周禮王后五路重翟錫面朱緫
厭翟勒面繢緫鄭注重翟重翟雉之羽厭翟次其羽使相迫也又后服名詩象服是宜注鄭云揄翟闕翟又姓漢書翟方進説
文徐曰姓本音狄後人姓乃音澤也集韻或作鸐通作狄周禮内司服王后六服揄狄闕狄注鄭云狄當為翟揄狄畫摇者闕
狄刻而不畫)籊(竹竿貎詩籊籊竹竿毛云長而殺也)嚁(聲也晋成公綏嘯賦聲激嚁而清厲○今増)糴
(説文市榖也从入耀亦姓國語晋大夫糴茂或作籴又嘯韻)滌(説文洒也从水條聲廣韻除也淨也集韻或作條禮
記條蕩其心周禮條狼氏亦作脩司尊彞凡酒脩酌注讀如滌以水和而泲之今齊人命清酒曰滌)覿(爾雅見也集韻
或作覿亦作􁃑)踧(踧踧平易也詩踧踧周道又屋韻)逐(速也易其欲逐逐蘇林音迪或作浟前叙傳六世耽
耽其欲浟浟師古曰浟浟欲利之貌○今増)咷(前韓延夀傳噭咷楚歌音滌○今増)○惄(乃厯切徴次濁
音説文飢餓也从心叔聲一曰憂也引詩惄如朝飢又思也詩惄然如擣集韻或作□韓詩作愵)溺(説文没也本作
㲻从人从水徐曰㑹意字今作溺記緇衣小人溺於水注覆没不能自理出也一曰水名又嘯藥韻)○壁(必厯切音
與質韻必同説文垣也从士辟聲釋名壁辟也辟禦風寒也増韻屋壁也又軍壘臨危謂之壁又東壁宿名)鼊(􁘥鼊
龜屬似龜而漫胡無指爪其甲有珠文如瑇瑁)繴(爾雅繴謂之罿今覆車鳥網也)○霹(匹厯切音與匹同霹
靂雷之急激者或作礰選東京賦礔礰激而増響史楚王瑋傳大風雷雨礔礰通作劈厯)澼(溧也莊子洴澼絖溧絮者)劈
(説文破也从力辟聲廣韻割也裂也)擗(擘開也楚辭擗蕙櫋兮既張又陌韻○毛氏韻増)䤨(方言梁益之間
裁木為器曰䤨)○甓(蒲厯切音與邲同説文瓴甋也从瓦辟聲引詩中唐有甓鄭云㼾甎)○覓(莫狄切音
與密同說文邪視也本作覛从􁂁从見徐按張衡賦覛往昔之館籀文作􁥉今書作覓廣韻求也増韻尋也索也集韻或作
眽前揚雄傳眽隆周之大寧師古曰即覓字俗作覔非)□(説文□覆也从一下垂本作冂或作冪周禮冪人掌□冪
注□可以覆物祭祀以疏布巾冪八尊以畫布巾冪六彛或作冪又羃䍦婦人所戴通作鼏○監韻亦作□誤)鼏(説文
以木横貫鼎耳舉之从鼎聲引周禮廟門容鼏七箇即易玉鉉徐曰按周禮亦謂之扄一曰覆鼎者○禮韻冪鼏字各出増韻
附出誤)幎(説文幔也从巾㝠聲引周禮幎人集韻或書作冪)塓(塗也春秋左傳圬人以時塓館宮室)冥
(以繩縻取禽獸之名周禮有冥氏掌設弧張為阱擭以攻猛獸又青迥徑韻○毛氏韻増)汨(説文長沙汨羅淵也从水
冥省聲屈平所沉水應劭曰汨水在羅故曰汨羅今屈潭是也韓文張舜民云入歸義江口十許里即汨羅南曰汨北曰羅洲
上有忠潔侯廟又没韻○毛氏韻増)幦(䰍巾也)□(詩韓奕鞹鞃淺□毛云淺虎皮淺毛□覆軾也或作篾周
禮注車覆笭也車欄篾通作幦周禮疏云人君羔幦虎犆大夫鹿幦豹犆今喪禮用白狗皮禮記作素簚又作未䓒禮論篇絲
末注與劈同○禮韻續降注誤)績(則厯切音與堲同説文績也从糸責聲詩八月載績注麻事也詩詁緝麻也又素績
素布裳也増韻成也又績也又昔韻)勣(功也事業也集韻通作績)○戚(倉厯切音與七同説文注見鏚字一
曰近也廣韻親戚禮記注孔曰親指族内戚言族外註戚戚兄弟注内相親也又姓)鏚(説文戉也本作戚从戉尗聲詩
干戈戚揚毛云戚斧揚鉞記朱干玉戚今書作鏚左傳鏚鉞秬鬯)慽(説文憂也从心戚聲前王商傳居喪哀慽集韻
或書作慼通作戚論語小人長戚戚孟子於我心有戚戚焉○平水韻慼字别出誤)墄(階甃也選西都賦左墄右平注
墄者為階級言其級勒墄然平者以文磚相亞次○今増)鼜(説文夜戒守鼓也本作□从壴蚤聲今文作鼜禮昏鼓
四通為大鼓夜半三通為戒晨旦五通為𤼵明周禮軍旅夜鼔鼜杜子春讀為戚疏云在軍警戒急在於夜言鼜者音同憂戚
取軍旅憂懼意集韻俗作䥢非)○錫(先的切音與悉同説文銀鉛之閒从金易聲徐曰銀色而鉛質也禮丱人掌金
錫注錫鈏也鈏以忍切又職方氏金錫注錫鑞也本草錫有黒有白又粉錫胡粉也又與也易錫之鞶帶注賜也又姓吳志漢
末有錫光)裼(説文袒也从衣易聲徐曰禮有裼襲裼䄇衣見内也詩袒裼暴虎詩詁肉禮曰禮去上衣曰裼増韻裘單
曰裼重曰襲又齊韻)緆(説文細布也从糸易□集韻或作□通作錫漢房中歌曳阿錫如淳曰阿細繒錫細布禮錫衰
十五升布即緦也注加灰治之則曰錫言錫然滑易也又衣縁禮記深衣注縁緆也又音錫)晳(説文人色白也从白
析聲或省作晳曽㸃字晳本从白語論孟子史記皆从日作晳○毛氏曰从析監韻从折誤晢音㫖熱切)淅(説文汰米
也从水析聲孟子接淅而行又淅瀝雨聲集韻或作□)析(説文破木也从木斤徐按詩析薪柁矣又分也又析木星
次名爾雅析木謂之漢津又周禮醢人脾析注牛百葉又姓風俗通云齊大夫析歸父或作㭊考工記㭊幹史記田世家公膠
昔幹所以為合也集韻古作□)蜥(蜥蜴注見蜴字○毛氏韻増)○寂(前厯切音與疾同説文無人聲也本
作宋从宀尗聲徐曰此寂寞字今文作寂廣韻静也安也或作􁖯楚辭野􁖯漠其無人集韻亦作□諔又作寂)歴
(狼狄切音與栗同説文過也傳也从止厤聲徐曰止行止也廣韻經厯也増韻又行也又厯山地名舜耕厯山史正義云蒲州
河東縣雷首山一名中條一名厯山又越州餘姚縣濮州雷澤又媯州皆有厯山舜井集韻或作□)厯(説文厯象也从
日厤聲増韻厯數書厯象日月星辰天之厯數在爾躬通作厯續漢書律厯志云黄帝造厯世本容成造厯尸子曰羲和造厯)
􁐍(説文浚也从水厯聲徐曰滳􁐍謂漉去而除滴也増韻㸃滴又滲也)􁣲(瘰􁣲○平水韻増)櫪(説文
櫪㯕椑指也从木厯聲徐曰以木捭十指而縛之也又櫪㯕木名韓山石詩時見松櫪皆十圍廣韻馬櫪也増韻牛馬皁通作
厯前梅福傳伏厯千駟)䍥(羃䍥煙貎)靂(霹靂也晋書作礔礰通作厯前天文志辟歴夜明)磨(周禮
遂師及窆抱磨鄭云磨者適厯執紼者名適音的謂分布於紼上稀疏得所遂師抱持版之名字也○今増)鬲(説文
鬲鼎屬本作鬲實五榖斗二升曰觳象腹交文三足徐曰上頸也腹交文謂其刻飾也五穀六斗也爾雅鼎款足謂之鬲集韻
或作䰛説文鬲或从瓦亦作□漢令鬲徐曰漢中宿地以瓦為之也又作鎘鬴□又作□□又作鑠古文䰜徐曰亦鬲字弜气
之狀也象熟飪五味氣上出也)礫(説文小石也从石樂聲一曰石貎集韻或作硌珞亦作□)櫟(説文木也从木
樂聲爾雅櫟其實捄孫炎曰櫟實橡有捄彚自裏也通志一曰槲一曰皁斗南多槲北多櫟又秦人謂柞櫟為櫟河内人謂木
蓼為櫟)轢(説文車所踐也从車樂聲漢書刻轢陵轢注陵踐也唐文藝傳扺轢晋魏集韻或作轣　又藥韻)瓅
(説文玓瓅増韻珠明)躒(動也左傳荀躒晋卿)皪(的皪白貎)寥(寂寥無人也増韻寂寥幽閴又空也又蕭
韻○毛氏韻増)酈(説文南陽縣从邑麗聲今鄧州縣史髙紀降析酈注析屬𢎞農酈屬南陽又姓○已上屬訖字母韻)

　　十三(職與德同用)

　　亟(訖力切音與勿韻訖同説文□敏疾也从人从口从又从二二天地也徐曰承天之時因地之利口謀之手執
之時不可失疾也通論曰人與天地同功故亟於成廣韻又趣也詩亟其乘屋集韻或作□䓧通作極荀子箴賦反覆甚極注
與亟同)殛(説文□誅也从歺亟聲引書殛鯀羽山或作極詩後予極焉鄭音棘)○㥛(説文急性也从心亟
聲一曰謹重貎列子􁙂㥛　夌誶注㥛吃也○毛氏韻増)革(説文急也本作䩯从革亟聲徐曰束物之急莫若革今文省作
革禮記夫子之病革矣又夏革人名見莊子又兵也史始皇紀不用兵革音棘通作棘詩玁狁孔棘匪棘其欲又陌韻○増韻
附亟字注今各出)棘(説文□小棗叢生者从竝棗也徐曰小棗故从竝朿低小也方言凡草木刺人北燕朝鮮之間
謂之茦自關以西謂之刺江淮之閒謂之棘詩詁棘如棗而多刺木堅色赤叢生人多取以為藩歳久無刺亦能髙大如棗木
色白者為白棘實酸者為樲棘亦名酸棗陸佃曰豫章以木稱郡酸棗以棘名邦又天棘本草天門冬杜詩天棘蔓庭絲又垂
棘地名出羙玉又姓衛大夫棘子成之後集韻或作□亦省作朿○増韻附亟字出誤)襋(説文衣領也从衣棘聲引
詩要之襋之集韻或作□)○極(竭億切音與質韻姞同説文棟也从木亟聲徐按極者屋脊之棟也今人謂髙及甚
為極義出於此廣韻中也至也増韻要㑹也皇極皇建有極惟皇作極皆謂君建中道民歸之也又易有太極易無體故强名
曰太極以明之也又北極天樞爾雅北極謂之北辰郭曰北極天之中以正四時以其居天之中故曰北極以正四時故曰北
辰又南極天之南軸又三極天地人又四極爾雅東至泰逺西至邠國南至濮鉛北至祝粟謂之四極又六極天地四方也又
洪範六極六禍也又八極四極方隅之極又終也窮也)○嶷(鄂力切音與勿韻疙同説文小兒有知也本作㘈从
口疑聲引詩克岐克㘈今文作嶷注岐知也嶷識也朱氏曰岐嶷言其能立也集韻或作懝又之韻)薿(茂也詩黍稷薿薿又止韻)
觺(觺觺角貎又之韻)疑(正見貎音羲與勿韻疑同○毛氏韻増)○即(節力切音與質韻堲同□
即食也从皀卪聲本作即𨽻作即徐曰即猶就也就食也廣韻舎也今也半也増韻又當也即日當日也又只也即此只此也
又姓風俗通有單父令即賣)唧(啾唧多聲又蟲鳴文選促織詩唧唧復唧唧又質韻○毛氏韻増)㸅(燭燼
也或作堲亦作即管子左手執燭右手折即與㸅同○今増)稷(説文齊也五穀之長也从禾畟聲徐曰按本草稷即
穄一名粢字或作齋亦作齊楚人謂之稷闗中謂之䴢其米為黄米吕氏春秋飯之美者有陽山之穄髙琇云闗西謂之􁍍
冀州謂之䵖廣雅䵖穄也通志云苗穗似蘆而米可食月令章句稷秋種夏熟厯四時備隂陽榖之貴者又詩既齊既稷注稷
之言疾也箋云疾也集韻或作􁟨□又神名古者祭祀以為榖神又農官之名亦曰后稷左傳稷田正也烈山氏之子曰柱為
稷自夏以上祀之周棄亦為稷自商以來祀之自漢以來禹配社稷配稷)○堲(疾即切音與疾同疾也書朕堲䜛説
集韻或作即又本韻)○息(悉即切音與悉同説文喘也从心自自亦聲徐曰自鼻也氣息從鼻出㑹意増韻一呼一
吸為一息一曰止也又生也周禮以保息六養萬民前宣紀刑者不可息師古曰息謂生長言劓刖之徒不可更生長又消息
禮記月令注陽生為息隂死為消又消息音信也又兒子曰息東觀漢記此蓋我子息也今人出錢生子亦曰息又大聲歎曰
太息漢髙紀喟然太息師古曰歎息之大也又姑息禮記檀弓注言苟容取安也王氏曰且止之辭又國名又新息縣名本息
故國徒於東故加新字又安息西戎國去長安萬六百里又姓今襄陽人集韻古作□)熄(滅火也又蓄火也)○職
(質力切音與質同説文記微也从耳戠聲徐按周禮國有六職皆主記事之微也爾雅主也長也博雅業也増韻執掌也又職
職多也莊子萬物職職又姓周禮有職方氏後因官為氏風俗通漢有山陽令職㓋之後)織(説文作布帛之緫名也从
糸職聲爾雅治絲曰織織繒也又經緯相成曰織集韻或作□亦作□又作□□又寘韻)樴(説文杙也从木戠聲通作
職周禮牛人以授職人而芻之)膱(脯脡也儀禮生脯長尺有二十曰膱一曰肉敗也○増韻亦作䐈誤)昵(黏也
周禮凡昵之𩔖不能方或作䐈周禮注今人頭髪有脂膏者謂之䐈䐈亦黏也集韻亦作□通作膱又質韻○今増)陟
(竹力切音與質同説文登也从􁂅步廣韻升也進也又爾雅山三襲曰陟集韻或作□□徏隲亦作值○毛氏曰下从少从少誤)
稙(説文早種後熟从禾直聲詩稙穉菽麥音陟)○敕(蓄力切音與叱同説文誡也□地曰敕从支朿聲徐
按春秋左傳注執鞭以出教令也廣韻正也固也理也書也急也増韻天子制書曰敕或作勅亦作勑司馬氏曰勑本音賚世
以為勅字行之久矣書勑天之命通作飭漢張敞傳明飭長吏守丞師古謂與勑同)鷘(鸂鷘水鳥毛五色或作􁋱杜詩
一雙鸂鶒對沈浮亦作鷄䳵又作􁍲唐倪若水傳元宗遣中人採鵁鶄鷄􁍲南方○毛氏韻増)飭(説文致堅也从人力
食聲徐按周禮審曲面勢以飭五材飭條整之也廣韻牢密也又整備也又修飭也前漢紀飭躬齋精武紀飭躬齋戒通作勑
敕馬援傳謹勑士與飭同前安世樂歌敕身齋戒集韻或作飭)○識(設職切音與失同説文常也一曰知也从言戠
聲増韻能别戠也又見識也又姓集韻古作􁊒或書作□)式(説文法也从工弋聲徐按尚書百官承式規榘也廣韻又
敬也度也増韻檢也樣也制也又取法也詩儀式刑文王之典漢崔寔傳式三王又為法也詩式是南邦又乘而俛首致㳟曰
式義取憑軾也書式商容閭又用也書成康不式式和民則又𤼵聲也詩式微鄭云式𤼵聲也)軾(説文車前也从車式
聲徐按周禮兵車軾髙三尺三寸人所凭也増韻車前□通作式史記田世家伏式結軼)拭(爾雅清也廣韻拭刷増韻
又抆拭揩也集韻或作□)栻(木局也有天地所以推隂陽占吉凶以楓子棗心為之通作式○今増)飾(説文
㕞也从巾从人从食聲一曰襐飾也増韻又縁也糚也)○食(實職切音與實同説文□米也从皀亼聲或説亼皀
也徐曰亼音集廣韻飲食也詩詁凡可食之物曰食古史考古者茹毛飲血燧人鑚火人始裹肉而燔之曰炮神農時人方食
穀加米於燒石之上而食之黄帝時始有釜甑火食之道成矣増韻殽饌也又茹也㗖也又吐而復吞曰食左傳食言又漢外
戚傳甚相妬忌曰對食有相噬之意又消也左傳伍員曰後雖悔之不可食已又飲盡曰食漢書食酒一斗又書朕不食言注
妄言也又寒食節名荆楚記去冬節一百五日即有疾寒甚雨謂之寒食又大食國名在西城波斯國西都婆羅門又姓又寘
韻通作食)○蝕(説文敗創也本作□从虫人食食亦聲今文省作蝕釋名日月虧曰蝕稍小侵虧如蟲食草木之葉
漢書日月薄蝕韋昭曰氣徃迫曰薄虧敗曰蝕又凡物侵蠧皆曰蝕或作□通作食易月盈則食春秋日有食之注言有物侵
噬之詩注疏日食者月食之也何休云不言月者形不可得而覩故疑言日有食之周天三百六十五度四分度之一日月皆
有行於天一晝一夜日行一度月行十三度十九分度之七二十九日有餘而月一周天通及於日而與之㑹交㑹而日月同
道則食月或在日道表或日道裏則不食林氏曰日月同會月奄日故日蝕日光以望時遥奄月光故月蝕蝕有上下者行有
髙下日光輪存而中食者相奄宻故日光溢出皆既者正相當而相奄閒疏也又厯家為交會之法大率以百七十三日有竒
為限然月光在裏則依限而食者多若月在表則依限而食者少朱氏曰晦朔而日月之合東西同度南北同道則月揜日而
日食望而日月之對同度同道則月亢日而人食)○直(逐力切音與實同説文□正見也从十目□徐曰□隠也
今十目所見也徐曰會意當作直俗省作直从直者並同左傳正曲為直荀子是謂是非謂非曰直廣韻正也増韻正直不曲
也又反也伸也當也史平準書白金為幣直三千集韻古作□□又寘韻)犆(縁也禮記君羔劈虎犆廣韻又犆牛也又
徳韻○禮韻續降)○匿(昵力切音與尼同説文亡也从亡若聲廣韻藏也微也隠也又隂姦也一曰朔而月見東
方曰側匿又服匿器也前蘇武傳於靬王賜武服匿穹廬孟康曰服匿如甖小口大腹方底用受酒酪晋灼曰東北界人呼小
石甖受二斗所曰服匿)㥾(愧也方言梁宋曰㥾集韻或作恧)○寔(丞職切音與陌韻石同説文正也从
宀是聲徐曰寔如此止如此也廣韻寔也是也春秋恒六年寔來杜注實也公羊云是來也○案實寔義同音異増韻注實寔
字通用誤)湜(説文水清底見也从水是聲引詩湜湜其沚増韻又持正貌唐皇甫湜字持正集韻或作㵓)殖
(説文脂膏久殖也从夕直聲今文作殖徐曰脂膏久則侵潤也一曰種也左傳夫學殖也杜注生長也一曰興生財利曰殖漢
書衣食滋殖廣韻多也蕃殖滋生也増韻又培擁也左傳敢不封殖又殖殖平正貎詩殖殖其庭)埴(説文黏土也从
土直聲書赤埴墳周禮摶埴之工二又寘韻)植(説文户植也从木直聲爾雅植謂之傳傳謂之𣔻注謂户持鎖植也
徐按植即門户之横鍵所穿木鏁所拊焉一曰𣗳立也又樹種也周禮植物鄭注謂根生之屬又置也集韻或作□亦省作置
詩置我鞉鼓又寘韻)○億(乙力切音與質韻乙字同説文□安也本作□从人□聲籀文作億𨽻作億一曰度也又
辭也増韻料度也又供億猶供儗也唐蔣沇傳供億謂料度其所須而共之也又詩禾三百億兮鄭注十萬曰億毛云萬萬曰
億孔疏云今九章算術皆以萬萬為億鄭以古數言之楚語百姓千品萬官億醜官有十醜為億醜韋昭云以十醜承萬為十
萬十萬曰億古數也秦時改制始以萬萬為億或作意○説文□本作□籀省作□今文作□音抑又音翳凡从□者竝同)
臆(説文胷肉也本作肊从肉乙聲或作臆集韻亦作□□通作意易明夷獲心意前賈誼服賦請對以意又好惡積意
竝叶音億)憶(思也廣韻念也又増韻記也○増韻古作意誤)檍(説文梓屬从木□聲今文作檍大者可為棺槨
小者可為弓材周禮考工記弓人取材檍次之爾雅杻檍徐按草木疏此木枝葉可愛二月華白子似杏今官園種之取億萬
之義改名萬嵗樹齊謝眺詩風動萬年枝是也○毛氏韻増)醷(釀醴􁊭為漿也禮記内則水醷注梅漿也又紙敢怪
韻)繶(博雅繶紃絛也廣韻條繩又屨縫中紃周禮屨人赤繶黄繶注鄭云以赤黄絲為下縁禮家説采絲礫其下紃
音廵疏云下縁即牙㡳相接之縫又士虞禮賓長洗繶爵注繶爵口足閒有篆文為飾)薏(説文薏苡从草啻聲本作
□或作□一曰薏英徐按今謂之薏米堅者曰幹珠又蓮心謂之薏又爾雅翼菊與薏相似菊甘而薏苦○毛氏韻増)抑
(説文□按也本作□从反印徐曰印者外向而印之反印為内自抑㑹意或从手作□𨽻作抑増韻又密也治也塞也遏也冤屈
也逼也止也又亦然之辭又抑抑謹密也詩威儀抑抑又𤼵語辭詩抑此皇父又美色也詩抑若揚兮注揚顙也)赩
(迄力切音與盻同説文大赤也从赤色色亦聲或作奭詩韎韐有奭又陌韻)䀌(説文傷痛也从皿□聲周書民罔不
䀌傷心)○弋(逸職切音與逸同□射飛鳥也本作□今通作弋論語弋不躬宿又黒也漢文紀身衣弋綈又取也
書敢弋天命又姓姓苑出河東蒲州有弋氏又見杙字注)杙(説文□厂也象析木鋭衺著形□象物挂之也本作弋今
作杙爾雅橜謂之杙集韻或作樴爾雅所以格獸又木名説文劉劉杙徐按爾雅注劉子生山中實如棃酢甜核堅出交阯○
案説文橛杙字本作弋木名本作杙今撅杙字作杙而弋但為弋獵字矣)釴(爾雅鼎附耳在外曰釴)㚤(説文
婦官也从女弋聲後周皇后率六宮三妃三㚤祭先𧖟西陵氏神注婦官名通作弋又漢鉤弋夫人居鉤弋宮)黓(𤣥黓
歲陽名在壬曰𤣥黓)翼(説文翅也本作□从飛異聲篆文作翼廣韻羽翼也集韻或作􁔤䋚又㳟也美也助也増韻又
扶也衛也詩以引以翼注在前曰引在旁曰翼又南方宿名十八度又易十翼孔子作上彖下彖上象下象上下繫文言説卦
序卦雜卦又舟也文選顔延年詩千翼泛輕波注千艘也又七命浮三翼注引越絶書大翼一艘十丈中翼九丈六尺小翼九
丈又州名在隴右因翼水名又姓晋翼侯之後漢有翼奉)潩(説文水出河南密縣大隗山南入潁前地理志大騩山潩
水所出師古音翼或作瀷)廙(説文行屋也从广異聲集韻或作□又寘韻)翊(説文飛貌从羽立聲一曰輔也
又馮翊郡名故秦内史漢太初元年更左馮翊都尉治三輔決録注張宴曰馮輔也翊佐也又扶也衛也通作翼説文徐曰今
言輔翊猶翼戴也孟子輔之翼之詩以引以翼注在前曰引在旁曰翼○舊韻翼翊字各出増韻附出翼字誤)翌(爾雅
明也文選魏都賦顯仁翌明言彰明其明徳也又明日曰翌日爾雅郭璞注引書翌日乃瘳今文尚書作翼○毛氏曰从羽从
立俗作翌)○力(六直切音與栗同説文□筯也象人筋之形徐曰象人筋竦其身作力勁健之形増韻筋力氣所任
也又凡精神所及處皆曰力心力耳力目力是也又物所勝亦曰力風力火力酒力弓力是也又治功曰力詩力民代食注疏
謂有功加於民者又勤也書力穡史力學漢紀不如神力又病甚曰力汲黯傳今病力又用力勉彊曰力申公曰顧力行何如
耳杜詩力疾坐清曉又姓黄帝佐力牧之後)屴(屴崱山連貌杜封西岳賦超屴崱又文選靈光賦崱屴嵫釐○已上
屬訖字母韻)○國(骨或切角清音説文□邦也从囗或聲徐曰囗其疆境也或亦域字廣韻邦國増韻小曰邦大
曰國又邦國通稱也又姓太公之後齊有國氏世為上卿集韻古作□唐武后作圀俗作國)○逼(筆力切音與質
韻筆同爾雅迫也増韻又驅也集韻或作偪又前賈誼傳疏者或制大權以福天子師古曰福古偪字)楅(説文从木
有所偪束从木畐聲引詩夏而楅衡徐曰按楅衡以防牛觸人故以一木横於角耑也衡横也周禮封人飾其牛牲設其楅衡
注楅設於角衡設於鼻又鄉射禮弟子設楅注楅猶幅也所以承笴齊矢者楅長如笴愽三寸厚寸有半龍首其中蛇交韋當
直心膂之衣曰當以丹韋為之又屋韻)幅(行縢也左傳帶裳幅舄詩邪幅在下通作偪禮記内則偪屨著綦注鄭云
偪朿其脛自足至膝蓋以幅帛邪纒於足所以自偪束偪即縢約也又屋韻)○北(必墨切音與筆同説文□乖也
以二人相背當作北今文書作北徐曰乖者相背違也又奔也楊倞云北者乖背之名故以敗走為北増韻朔方也漢志太隂
者北方北伏也陽氣伏於下於時為冬白虎通北者萬物伏藏又髙麗姓集韻古作□又隊韻)○堛(拍逼切宮次清
音説文由也从土畐聲)愊(説文誠志也从心畐聲増韻悃愊至誠)稫(稫稄禾密貎)副(説文判也
从刀畐聲引周禮副辜祭廣韻析也禮記為天子削𤓰者副之注既削又四析之乃横斷之或作疈今文周禮以疈辜祭四方
百物注疈牲胷也集韻籀文作□亦作罷又宥屋韻○張氏補遺疈字重出)○愎(弼力切音與弼同戻也廣韻很
也増韻剛傲自用也又咈也左傳愎諫違卜)􁎛(説文以火焙肉也本作􁗑从火稫聲或作􁎛徐按周禮注鮑魚於􁎛
火室作之廣韻火乾肉也集韻或作煏又作㷶)○菔(鼻墨切音與弼同説文蘆菔似蕪菁从草服聲後漢更始亂宮
人掘蘆菔根食之徐曰即今之蘿蔔也集韻或作蔔通志一名雹葖一名温菘一名紫花菘河朔名蘆菔爾雅葖蘆服俗呼蘿
蔔又薝蔔花名薝音膽俗音占誤○今増)匐(説文伏地也从勹畐聲詩誕實匍匐注兒以手行也禮記凡民有喪匍匐
救之言盡力奔趍往也或作服漢霍光傳扶服扣頭史范雎傳膝行蒲服亦作伏前韓信傳俛出袴下蒲伏又揚雄傳蟻伏集
韻又作□)踣(説文僵也从足咅聲引春秋左傳晋人踣之廣韻斃也倒也集韻或作䞳掊棓亦作仆䟔又作䟮選吳都
賦魂裭氣攝而自踢䟮者應弦而飲羽又遇韻)□(説文犍為蠻夷也从火棘聲漢相如傳畧通夜郎□中注駹莋卭□
四種皆夷名或作棘禮記王制西方曰棘注音□□之言偪使之偪竒於夷○毛氏曰从束誤)○墨(宻北切與音宻
同説文書墨也从土黒聲徐曰㑹意又刑名墨劓剕宮大辟墨黥頟也又左傳貪以敗官為墨貪則汚暗不潔白也又度名小
爾雅五尺謂之墨又即墨齊縣名今萊州縣又姓墨翟)默(説文犬暫逐人也从犬黑聲徐曰犬默無聲廣韻又
静也増韻不語也論語默而識之或作嘿漢書成帝臨朝淵嘿匡衡傳嘿嘿不自安亦作嚜漢賈誼賦于嗟嚜嚜又作墨楚詞
幽墨王逸注無聲竇嬰墨墨不得志又作穆漢東方朔傳吳王穆然集韻又作㱄)纆(説文索也本作纆从糸黒聲或
作纆増韻三股曰徽兩股曰纆易繫用徽纆漢賈誼賦何異紏纆)冒(干也増韻貪也左傳貪冒之民將致力焉通志
冒之為貪冒借協音不借義謂䝉犯禮法而黷貨也王吉傳朝則冒霧露未䝉犯霜露也李陵傳冒白刃竝莫北切又冒頓匈
奴單于名又毒冒龜屬又號隊韻○禮韻續降)域(影逼切羽清音説文邦也本作或从口戈以守其一一地也徐曰口
音圍㑹意或从土作域廣韻居也増韻區域也界局也又宇内曰域中老子域中有四大集韻或作䧕古作□㽣)淢
(疾流也廣韻溭淢波勢又本韻)棫(説文白桵也从木或聲詩柞棫㧞矣郭云桵小木叢生有刺陸璣云棫即柞今人謂
之白栜)緎(説文羔裘之縫也本作□从黒或聲徐按詩羔羊之□今文作緎詩詁古者以皮為裘織組訓箸縫中連
屬兩皮因以為飾所謂絲也緎為裘之界域也集韻或作□□)蜮(説文短狐似鼈三足以氣射害人詩為鬼為域注孔
疏生於南越淫女惑亂之氣所生陸疏一名射影江淮水皆有之人在岸上影在水中投人影則射或曰含沙射人皮肌其瘡
如疥本草曰射工名溪鬼蟲出有溪毒處山林間大如雞子狀如蛣蜣頭有一角長寸餘角上有兩岐色黒甲有翅能飛或作
􁊋春秋莊十八年有􁊋杜注􁊋短狐也本草謂之射工亦作蟈注疏盛也服云短狐含沙射人入皮骨中徧身濩濩蜮蜮故曰
灾○詩詁諸説蜮皆不為的栁宗元云射工沙虱舍怒竊𤼵中人形影動成瘡痏則居水中以氣射人者名射工居水旁山林
間含沙射人者名沙虱説文所謂似鼈三足者熊也非蜮也又本韻)閾(説文門榍也从門或聲引論語行不履閾徐曰
門限也爾雅釋宮柣謂之閾孫炎曰門限也謂門下横木為外内之限集韻古作闕)罭(詩九罭注百囊網爾雅緵罟謂
之九罭郭云江東呼為緵孫炎曰魚所入為九囊毛云小魚之網)○或(獲北切羽濁次音説文或本邦域字徐曰
今俗作胡骨切以為疑惑之意疑辭也廣韻不安也易或出或處孟子或去或不去増韻又未定書其或不恭論語其或繼周
者)惑(説文亂也从心或聲廣集迷也増韻疑也又熒惑星名或作掝荀子以己之僬僬受人之掝掝通作或史記賈
誼賦衆人或或前匡衡傳或之甚者也孟子無或乎王之不智)蜮(魅也前東方朔傳人主之大蜮師古音或魅也非短
狐也今俗猶言魅蜮又本韻○平水韻増○案詩為鬼為蜮本音或正師古所注魅蜮者也沈又音如域及陸氏釋文因沈音
又以短狐如鼈三足釋之益誤矣錢氏詩詁謂短狐非三足鼈是也不知蜮音或亦非短狐也○已上屬國字母韻)○洫
(忽棫切羽次清音説文十里為成成間廣八尺深八尺謂之洫从水血聲論語盡力乎溝洫或作淢詩築城伊淢注城溝也箋
云成方十里淢其溝也又消也)侐(説文静也从人血聲引詩閟宮有侐増韻又寂也集韻或作䦗又至韻○已上屬洫
字母韻)○黑(迄得切羽次清音説文□火所薫之色也从炎上出□徐曰□古䆫字與囱同竈突也廣韻北方色
増韻黓色物之黑者莫如煙煤故字从□又黒水源出梁州城固縣西北太山又山海經黒水出崑崙墟西北隅○案説文□
从炎上出□當作□𨽻作墨凡从黒者竝同○増韻从□从土从火誤)○劾(紇則切羽濁次音法有罪也廣韻推
窮罪人也増韻按劾也又海代韻○已上屬黒字母韻)○克(訖得切角清音説文□肩也象屋下刻木之形徐曰
肩任也任者又負荷之名也與肩膊義通故此字下亦微象肩字之上也能勝此物謂之克也本作□𨽻作克又勝也書威克
厥愛允濟楊子勝己之私之謂克論語克己復禮為仁又左傳得隽曰克又鄭伯克叚如二君故曰克又忌克勝心也詩不忌
不克集韻古作□□□又通作剋)尅(殺也廣韻又必也急也増韻又損削也又聚歛侵害曰掊剋又剋期約定期日
也通作克俗作尅非)刻(説文鏤也从刀亥聲一曰痛也一曰豕跡廣韻又剝也又刻薄慘覈也又刻漏也鍥漏箭以候
日晷曰刻故因謂晷度曰刻書正義古制晝長六十刻夜短四十刻晝短四十刻夜長六十刻晝夜中六十刻天之晝夜以日
出入為分人之晝夜以昬明為限日未出前二刻半為明日入夜二刻半為昏損夜五刻以裨於晝則晝多於夜五刻夏至晝
六十五刻夜三十五刻冬至夜三十五刻夜六十五刻春秋分晝五十五刻夜四十五刻從春分至夏至増九刻半夏至至秋
分減亦如之從秋分至冬至減十刻半從冬至至春分増亦如之漢初大率九日増減一刻至和帝時待詔霍融始請改之集
韻古作□)裓(衣裾也梵典有衣裓○今増)○徳(的則切徵清音説文升也从彳□聲徐曰内得於心曰□
升聞曰徳廣韻徳行増韻道徳朱氏曰躬行有得之謂徳又恩也惠澤也又四時旺氣也禮記立春盛徳在木又謚法忠和純
淑曰徳又州名秦為齊郡唐武徳初為徳州古作惪前賈誼傳惪至屋也亦作徳前志有轢□縣○案道徳之徳古作□説文
作惪从古文也又徳字从彳从□升也今道徳字皆作徳而□□字但為古文矣)得(説文□取也本作□从彳□聲
□古文□省也从見寸寸度之亦手也見而手取之本作得今文書作得増韻獲也凡求而獲皆曰得賦受亦曰得又合也夏
數得天謂夏之厯合天時也人相契合曰相得春秋獲器用曰得集韻或作□)○忒(惕徳切徵次清音説文更也廣
韻差也通作貸禮記月令母或差貸亦作貣史記宋史家凡七十五占之用衍貣)貸(説文從人求物也本作貣从貝
弋聲徐按漢武帝時縣官無錢從民貣馬前韓王信傳旦暮乞貣蠻夷今作貸通志貸之為貸協音借義又見下注○毛氏韻
増)慝(惡也書旌别淑慝又禮記世亂即禮慝鄭曰穢也又詩之死矢靡慝傳曰邪也一曰隱惡周禮司冦詰姦慝又
前五行志朔而月見東方謂之仄慝孟康曰行之道在沒後當沒而更見劉向曰仄慝者不進之意集韻或作式通作匿)○
特(敵徳切徵濁音説文特牛也从牛寺聲増韻一牲曰特又豕生一曰特又周禮注豕三嵗為特又但也獨也前賈誼
傳大臣特以簿書不報期㑹為故又挺立曰特禮記儒行特立獨行又匹也詩實維我特婦謂夫為特也又求爾新特夫謂婦
為特也又專也勤渠也故也又姓左傳晋大夫特宮集韻或作㨁亦作㧹)□(説文蟲食苗葉者本作貸从虫从貸貸亦
聲引詩去其螟蟘省作□吏乞貸則生□或作螣今文詩去其螟螣詩詁春秋謂之螽其子謂之蝝螣亦音騰謂能飛也記月
令百螣時起鄭云螣蝗屬言百者衆𩔖竝為害又作􁈫説文徐鉉等曰俗作􁈫非)貸(从人求物也注見上又周禮泉
府凡民貸者以國服為之息注從官借本也疏云今之舉物生利也音特又本韻)○則(即得切商清音説文等畫
物也从刀貝貝古之物貨也徐曰則節也取用有節刀所以裁　制之也一曰法也増韻凡制度品式皆曰則書明哲實作則左傳
唯則定國毁則為賊又天理不差曰則易乃見天則又五則權衡度量準又夷則七月律名前律志則法也言陽氣正法度
而使隂氣夷當傷之物又地未成國曰則周禮大宗伯五命賜則注即也又助辭又然後之辭論語行有餘力則以學文集韻
古作□□籀作􁎼)○塞(悉則切商次清次音説文□窒也本作□从㠭从廾窒宀中通志从宀室也从卄捧也㠭
象疊物捧而塞於屋中集韻作塞今作塞廣韻滿也隔也増韻填也充也壅也又左傳啟塞從時注門户道橋謂之啟城郭
墻塹謂之塞又姓又代韻)㥶(説文實也本作□今文作㥶引書剛而㥶集韻古作□通作塞)寨(増韻安也又夬
韻注毛氏韻増)○賊(疾則切商濁音説文賊敗也本作賊从戈則聲徐曰害也𨽻作賊又書冦賊姦宄注攻刼曰寇
殺人曰賊左傳殺人不忌為賊毁則曰賊又偷盗剠皆曰賊)蠈(蝩食禾節者通作賊李廵曰言貪狠故曰賊陸疏云賊似
桃李中蠧蟲赤頭身長而細詩詁蟊賊一蟲以禾將黄而蟲害之故曰蟊賊諸經傳中未有單言賊為蠱者又見蟊字注)
鰂(説文烏鰂也从魚則聲古文注一名河伯度事小史埤蒼鷠鰂魚腹中有骨出南郡背有一骨闊二寸許有鬐甚長口中
有墨瞋則潠人臨海記以其懐板含墨故號小史魚爾雅翼烏鰂狀如算囊兩帶極長秦王東遊棄算囊所化月令九月有寒
烏入水化為烏鰂故其名為烏一云魚自游於水上烏見以為死往啄之乃卷取入水故謂烏賊今猶謂鴉鳥化為之也集韻
或作鯽亦作鱡通作賊○今増)○側(札色切次商清音説文旁也从人則聲廣韻傍側也○増韻古作仄誤)昃
(説文□日在西方側也本作􁁖从日仄聲周禮日□而市□作昃董仲舒傳日昃不暇食或作􁀈説文日西也从日夨夨亦聲
揚子不及則未過則􁀈古作稷孟本易日中則稷晁氏曰稷古文昃字通作仄)仄(説文□側傾也从厂人在厂下徐曰
人在厓石之下不得安處也會意廣韻不正也又反仄也又陋也仄陋卑隘也杜偪仄何偪仄又平仄字聲也宋沈約始造四
聲譜謂上去入為仄聲又赤仄錢名應劭曰子紺錢如淳曰以赤銅為郭又仄慝月行遲也集韻或作□亦作厠通作側書明
明揚側陋洪範無反無側詩輾轉反側宣王側躬謂憂懼不敢正處也史記赤側錢名案側仄字義各異増韻附出誤)㳁
(湢㳁水流貎増韻水狹流)稄(稫稄禾密貌)○測(察色切次商次清音説文深所至也廣韻度也又周禮考工
記漆欲測注清也)惻(説文痛也从心則聲廣韻愴也集韻或書作□)畟(説文治稼畟畟進也从田人从夕引
詩畟畟艮耜集韻或作稷)○色(殺測切次商次清次音説文□□氣也从人从卩徐曰顔色人之儀節也㑹意又采
色也又色慾論語戒之在色集韻古作□)嗇(説文□愛濇也本作□从來从㐭來者㐭而藏之㐭廩也故田夫謂之嗇
夫𨽻作嗇廣韻愛惜也又貪也慳也又積也又姓集韻古作□□亦作□通作穡左傳昭元年大國省穡而用之)穡
(説文穀可收曰穡从禾嗇聲徐曰嗇收也廣韻稼穡種曰稼斂曰墻通作嗇禮記主先嗇而祭司嗇前志稼嗇蕃息)崱
(實側切次商濁音崱屴大山貎屴音勒山連也○増韻亦作□誤)萴(藥草廣雅附子一歳曰萴子二嵗烏喙三歳附
子四歳烏頭五歳天雄又季萴虞夏諸侯左傳季萴因之○今増)○勒(厯徳切半徴商音説文馬頭絡銜也从革
力聲一説馬轡也有御曰勒無曰羈釋名絡也絡其頭而引之一曰刋也増韻又抑也刻也又疎勒西域國名去長安九千三
百里又鐵勒北狄種𩔖在西海之東)屴(屴崱山貌平水韻増)○肋(説文脅骨也从肉力聲釋名勒也所以檢
勒五藏也通作勒文選景福殿賦勒分翼張注勒肋古字通)仂(什一也禮記祭用數之仂注什一也疏云分散之名
通作阞周禮考工記以其圍之阞捎其藪注阞三分之一也)玏(説文本作□鈐□也从玉勒聲今省作玏謂石之次
玉者選相如賦珹玏𤣥厲集韻亦書作勒)阞(説文地理也从􁂅力聲徐曰地之脈理也)泐(説文水石之理也从
水阞聲引周禮石有時而泐言石因其脈理而解裂注謂石解散夏時盛暑大熱則然)扐(筮者著蓍指間也易再扐
而後掛或作艻太𤣥再艻)朸(説文木之理也从木力聲又前地理志平原郡朸縣○今増○已上屬克字母韻)












　　古今韻會舉要卷二十九

　　欽定四庫全書

　　古今韻㑹舉要卷三十

　　元　黄公紹　原編

　　熊　忠　舉要

　　入聲

　　十四(緝獨用)

　　急(訖立切音與勿韻訖同説文□褊也从心及聲本作㤂𨽻作急廣韻疾也增韻窘也迫也釋名及也言操切之使
相逮及也又急告寜皆休假名晉今急假者一月五急一年中以六十日為限或作急史周紀襄王告急於晉當作急○歐陽
氏曰作急非)級(説文絲次第也從糸及聲廣韻等級又階級記拾級聚足又首級後光紀斬首數十級注秦法斬首
多者進爵一級因謂斬首為級)汲(説文引水於井也增韻汲汲不休息貌又勤急貌楊堯舜禹湯文武汲汲又汲引也
又縣名在衛州又姓漢有中尉汲黯河東人通作級)伋(人名孔伋字子思漢郭伋通作急衛宣公子名急詩文作伋)
給(説文相足也從糸合聲廣韻供給又贍也漢書家給人足又口㨗也論語禦人以口給又給與也又荀齊給如響注應
事而至謂之給又姓)○泣(乞及切音與乞同説文無聲出涕者泣從水立聲水淚也徐曰泣哭之細也微子過於殷
墟欲哭則不可欲泣則以其似婦人又沸聲)湆(説文幽濕也從水音聲徐曰今人多言浥湆也○韻畧注□也誤)
䏠(肉羹也博雅□謂之䏠集韻或作湆今文通作湆記大羮注曰湆疏云肉汁也詩采蘋注烹蘋藻於魚湆之中是鉶
羮之芼○今增)○及(極入切音與質韻姞同説文及逮也從又人徐曰及捕人也㑹意廣韻至也連也一曰辭也增
韻連累也又兼與之辭左傳與謀曰及公羊傳及我欲之暨不得已也穀梁傳猶汲汲也又旁及覃被也集韻古作□□亦作
□○毛氏曰從人從又當作及俗作及誤)笈(負書箱也又葉　洽韻○毛氏韻増)○岌(逆及切音與戹同髙山爾
雅小山岌大山峘髙貌又洽韻)圾(危也莊殆哉圾乎天下通作岌孟子岌岌乎殆哉○毛氏韻増)○潗(即入
切音興塈同水瀵也廣韻泉出也一曰湁潗水微轉細通貌又潗潗水沸貌文選相如賦湁潗鼎沸湁尺立切師古曰言水之
流如㸑鼎沸集韻或作淁通作湒)湒(説文雨下也從水咠聲一曰沸涌也)揖(聚也詩螽斯羽揖揖兮㑹聚貌
增韻或作□杜太清賦罷詭異以戢孴又本韻○禮韻續降)○緝(七入切音與七同説文績也從糸咠聲西州人
謂績為緝増韻又續也詩緝御注疏績者迓續之義故緝猶續也)咠(説文聶語也從口從耳引詩咠咠幡幡通作緝
今文詩緝緝翩翩毛注口舌聲)葺(説文茨也從艸咠聲徐按左傳葺其墻屋通俗文苫也覆蓋曰葺亦補治也廣韻修
補也左傳一曰必葺)霫(雴霫大雨字林雨貌又奚霫東比夷名)○集(秦入切音與疾同説文雧鳥在木上
也本作雧從雥從木徐曰衆集也或省作集論語翔而後集廣韻聚也㑹也就也成也安也同也衆也又雜也孟子集義所生
趙歧注雜也浩然之氣與義雜生又文集文所聚也唐有經史子集四庫又州名漢宕渠縣隋為集州以集水名又姓風俗通
漢有外黄令集一)輯(和也又歛也書輯五瑞禮記䘮大記輯杖注歛舉之不以拄地又䄠弓䝉袂輯屨通作楫前兒
寛傳統楫羣元史記楫五瑞)檝(舟檝也増韻短棹或作楫書用汝作舟檝徐音集又葉韻○毛氏韻増)○習
(席人切音與陌韻席同説文□數飛也從羽白聲禮記月令鷹乃學習廣韻學也增韻習者服行所傳之業熟復不已也又
便習慣熟也又狎也記月令禁近習注天子親幸者又重也易水洊至習坎習坎重險也又習習谷風注和舒貌詩詁風接續
也又姓○毛氏曰從羽從白凡從習者並同俗作習)褶(袴也袴褶騎服也○禮韻舊音拾誤)槢(説文木也從木○執汁○縶○蟄○濕○蟄俋○十什
習聲徐按字書槢堅木也一曰械也莊子桁楊椄槢皆械也○今増説文左袵袍也從衣龖省聲又衣單複具曰一
襲又叔孫通賜衣一襲注一襲上下皆具今人呼為一副廣韻因也及也合也又掩襲左傳凡師有鐘鼔曰伐無鐘鼔曰襲又
重也文選應門八襲又十襲珍藏又禮記服之襲也充美也袒而見裘)襲(曰裼揜而充裘曰襲樂記襲掩上衣又姓
説文阪下濕也從􁂅㬎聲春秋公羊傳下平曰隰又州名又姓之入切音與質韻質同説文執捕罪人也本
作□從丮㚔㚔亦聲徐曰丮音掬持也㑹意今文作執廣韻操也守也捕也増韻又囚也留也禮記檀弓肆諸市朝而妻妾執
孟子執之而已矣又禮記曲禮執友稱其仁注執友志同者又見父之執注父同志者又服也詩執競注持也韓詩服也前陳
咸傳豪強執服古作瓡前地理志北海郡瓡縣師古曰即執字同音質入切説文液也從水十聲廣韻塞也増韻
凊也又葉韻)○縶(陟立切音與質同説文􁁍絆馬足也從馬口其足本作􁁍引左傳韓厥執􁁍馬前徐曰指事又
韓祭栁子厚文天脱􁁍羈注馬絆前連之以羈􁁍説文或作縶從糸執詩縶之維之注疏在腹曰□在後曰絆絆繫足也縶之
謂絆維之謂繫○案説文縶􁁍本一字□韻􁁍字别出誤今增)○蟄(尺十切音與叱同和集也詩螽斯冝爾子孫蟄
蟄兮又本韻○禮韻續降)○濕(夾十切音與失同説文□幽濕也本作溼從一覆土而有水故濕也從㬎省聲徐曰
今人不知以濕為此字㬎乃水名非此也廣韻濕與溼同水沾也増韻潤也又牛耳動貌詩其耳濕濕○毛氏曰濕本合韻水
名託合切後誤以為乾濕字因而不改○俗作􁊨非)○蟄(直立切音與實同説文藏也從蟲省執聲增韻蟲藏也又
驚蟄節名又本韻)俋(耕人行貌莊子俋俋乎耕而不顧字林云勇壯貌○毛氏韻増)○十(是執切音與陌
韻石同説文十數之具也一為東西為南北則四方中央具矣易數生於一成於十漢志恊於十又左傳十年尚猶有臭注疏
十是數之小成故舉以為言通作什孟或相什伯其實皆什一前谷永傳天所不饗什倍于前今官文書借作什)什
(説文相什保也從人十徐曰保相保任也漢書注十人為什師古曰軍法五人為伍二五為什又詩什古以十篇為一什過十
篇亦稱什舉成數也又什物史記什器注索隠曰什數也人家常用之器非一故人什為數漢書注師古曰古者師行二五為
什食器之數必共之故曰什物什具今人通謂生生之具為什物亦猶從軍作役若干人為火共畜調度也)拾(説文
掇也從手合聲廣韻収拾又歛也一曰射韝扞詩車攻决拾既佽注毛云决鈎弦拾遂也以韋為之孔疏云决箸右手大指所
以鉤弦開體遂箸於左臂所以遂弦詩詁摘弦曰决韜　左臂拾其衣袖以利弦曰拾周禮繕人抉拾是也又葉韻)○邑
(乙及切音與乙同説文□國也從囗先王之制尊卑有大小故從卪徐曰囗其城郭也周禮四縣為都四井為邑邑方二里又
左傳凡邑有宗廟先君之主曰都無曰邑都曰城邑曰築又載師注公邑謂六遂之餘地家邑謂大夫之采地又王都亦稱邑
詩商邑翼翼又國亦稱邑書大邑周天邑商又林邑國名在交趾南)浥(説文溼也從水邑聲徐按詩厭浥行露増韻漬
也潤也又葉韻)悒(説文不安也從心邑聲徐曰憂悒也)唈(嗚唈短氣也通作邑漢成帝贊言之可為烏邑又史
記安能邑邑待十數百年又合韻○案舊韻鳴唈之義附出邑字下但合韻已有唈字○今增)䭂(博雅臭也廣韻食䭂
○平水增韻)裛(書囊也一曰香襲衣杜詩雨袤紅蕖冉冉香又葉韻)○吸(迄及切音與肹同説文内息也
從口及聲氣息入也亦引也廣雅飲也或作噏前揚雄傳噏清雲之流霞)扱(歛持也増韻收也禮記以箕自郷而扱之
又洽韻○毛氏韻增)翕(説文起也從羽合聲廣韻合也歛也動也聚也盛也通作歙韓延夀傳郡中歙然與翕同又老
子將欲歙之)潝(説文水流疾聲也從水翕聲又詩潝潝泚泚注毛云潝潝然患其上爾雅莫供職也韓詩不善貌詩
詁附和也集韻或作㴔前相如賦汨㴔漂疾)歙(説文縮鼻也從欠翕聲又丹陽有歙縣又人名漢有來歙又葉韻)
闟(廣韻㦸名又闔也又韓南山詩闟闟屋摧霤○毛氏韻增)○揖(一入切音與一同説文讓也一曰手著胸
也從手咠聲増韻拱揖又進也遜也詩詁鄭云推手曰揖引手曰厭今文皆作揖今詳上手當曰厭謂手厭於胸引手當曰揖
揖而左揖而右與挹同下手曰拜通作挹荀子拱挹指揮)挹(説文酌也抒也從手邑聲徐曰從上酌之也詩挹彼注兹
○禮韻舊於揖字下附出誤今各出)○熠(弋入切音與逸同説文盛光也從火習聲詩熠燿廣韻熠燿螢火増韻又
閃鑠貌)翊(飛貌漢郊祀歌泛翊翊音熠○毛氏韻增)孴(聚貌一曰多也杜太清宫賦羅詭異以戢孴○今増)
煜(火貌又屋韻○毛氏韻増)曄(曄曄或作曅又葉韻○毛氏韻增)○立(力入切音與栗同説文立住也
從大立一之上又成也廣韻行立之立增韻又堅也置也建也又姓)粒(説文糂也從米立聲廣韻米粒集韻古作□通
作立詩立我烝民鄭注作粒)笠(説文簦無柄也從竹立聲廣韻雨粒増韻蓑笠有柄曰簦無柄曰笠又粒澤吳松江
名又本草呼破笠為敗天公)苙(畜攔也方言圂也孟既入其笠注蘭也又藥草名白芷○禮韻續降)○入
(人汁切音與日同説文内也象從上俱下也廣韻得也納也增韻又沒也)廿(説文廿二十并也古文省多徐曰自古來
畫二十字從省併為廿字也顔之推稽聖賦中山何夥有子百廿○毛氏曰音入今直以為二十字凡滿􁄘堇革席庶之𢾗皆
從此○以上屬訖字母音)○戢(側立切音與櫛韻櫛同藏兵也從戈咠引詩載戢干戈廣韻止也歛也又詩戢其左
翼注㨗也㨗其噣於左)濈(説文和也從水戢聲)􁉐(角多貌或作□通作濈詩無羊其角濈濈注聚其角而息
詩緝王氏曰和也羊以善觸為患故言其和謂聚而不相觸詩詁魚口噞水濈濈然羊之多似之)○澀(色立切音
與嗇同説文□不滑也本作澀從四止徐曰四皆止故為歰也今文作澀或作濇從水嗇聲集韻亦作澀俗作澁毛氏曰從氵
從兩止兩倒止從刃誤)鈒(説文鋌也從金及聲又㦸也○已上屬櫛字母韻)

　　十五(合與盍同用)

　　閤(葛合切音與曷韻曷同説文門旁户從門合聲爾雅小閨謂之閤唐制天子日御前朝見羣臣曰常參朔望薦食陵
寢有思慕之感不能臨前殿則御便殿謂之入閤前殿宣政殿便殿紫宸殿立杖於前殿喚杖則自東西閤入故曰入閤又公
孫𢎞傳開東閤以延賢人師古曰閤者小門東向開之避當庭門而引賔客以别掾史官屬又門下省以黄塗門謂之黄閤又
俗呼小舍皆曰閤)合(兩龠為合漢志又十龠為合又漢書注輕重齊則為合多少等亦為合合者相配耦之言也又
和也又本韻)韐(韎韐士服蔽膝之衣禮大夫以上祭服謂之韍士無韍名謂之韎韐制如榼缺四角爵弁服其色韐
賤不得與裳同鄭司農云裳纁色詩□鞈有奭注鄭云合韋為之以茅蒐草染之一曰韎韐以代鞸集韻或作□帢)蛤
(説文蜃屬本作􁆼今文作蛤燕所化從虫合聲秦謂之牡厲禮記月令雀入大水化為蛤又魁蛤一名復累老服翼所化又蝦
蟇大者曰蛤又蛤蚧生嶺南山谷長四五寸尾與身等形如大守宫人欲取之輙自嚙斷其尾凡採取存尾則力全又本草蛤
蜊冷與丹石反)頜(頥旁曰頜一曰耳下骨廣韻頜頷也公羊傳絶其領又姓左傳有頜氏)鴿(説文鳩屬從鳥
合聲唐明皇呼馬飛奴陸佃云鴿喜合凡鳥皆雄乗雌此雌乗雄逐月有子集韻或作䧻)㪉(説文合㑹也從文合聲廣
韻合集也增韻併也通作合)○榼(克盍切音與渴同説文酒器也從木盍聲徐曰榼之為言盍也説文盍木盇覆
也集韻或作□亦作醘)磕(説文石聲從石盍聲増韻石相築聲又文選吳都賦發長平兮雷鼔磕或作礚驞駍□□
又奉韻)○溘(渴合切音與渇同説文奄忽也集韻或作□)○雜(七合切商次清音集合意列子湯問
篇雜然相許注猶僉也公羊傳諸侯雜然侵之又本韻○毛氏韻增)○姶(遏合切音與遏同説文女字也從女合聲
引春秋傳嬖人婤姶廣韻美好貌一曰無聲集韻古作㛕)㷈(藏火也)罨(説文空也從四奄聲網從上掩之也
増韻又罨畫又琰韻)唈(鳴唈短氣又見合韻注)邑(阿邑謟諛迎合貌漢書張湯傳以知阿邑人主與俱上下
通作匼唐蕭復傳謟諛阿匼揚再思阿匼取容今增)匼(烏匼巾名杜詩晚風爽烏匼注侯曰烏巾也又周繞貌杜史馬
頭金匼匝又感韻○今增○增韻邑匼二字附出唈字下今按阿邑之美與嗚唈不同匼匝之義與阿匼不同難以附入令從
各出)○欱(呼合切音與喝同説文歠也從欠合聲廣韻大歠也集韻或作哈)○合(曷閤切音與曷同説
文合口也從亼從口徐曰亼口為合㑹意説文亼音集象三合之形廣韻合同増韻㑹也相偶也又詩天作之合注配也又前
貨殖傳蘖麯鹽䜴千合師古曰麴蘖以斤石稱輕重齊則為合鹽䜴以斗斛量多少等亦為合合者相配耦之言今荆楚俗賣
鹽䜴者各一升則各為裹而相配者則合也又對也六合天地四方對也又答也左傳宣二年既合而後交又合子盛物器名
見漢東方朔傳又州名本宕渠郡魏置合州以涪陵一水合流之處又姓左傳宋大失合左師)䢔(説文遝也從辵合聲
廣韻䢔遝行相合也)郃(説文左馮翊郃陽縣從邑合聲廣韻在同州或作洽又詩在洽之陽又姓後魏大莫于氏後改
郃氏○増韻洽字重出誤)○盍(轄臘切音與曷同説文□覆也本作盇從血□聲𨽻作盍一曰何不也爾雅合也或
作蓋詩蓋云歸處孟子則蓋反其本矣又本韻泰韻)嗑(説文多言也從口盍聲又噬嗑卦名序卦嗑者合也集韻或作
□亦作䛅)闔(説文門扉也從門盍聲爾雅闔謂之扉左傳以枚數闔公羊傳齒著於門闔荀子外闔不閉又月令乃修
闔扉注治門户用木曰闔用竹􁊦曰扇或謂雙曰闔闔門也單曰扇扇户也又閶闔天門名通作蓋荀子後瞻九蓋注扇户也)
蓋(青齊人謂蒲席曰蒲蓋又苫蓋左傳被苫蓋杜曰蓋苫之别名前蕭望之傳致白屋之意謂白蓋之屋以茅覆之又
邑名陳仲子兄戴食采於蓋孟子蓋禄萬鍾又姓蓋寛饒並音盍○今増○已上屬葛字母韻)○答(得合切音與葛
韻狚同當也爾雅然也增韻報也集韻或作畣亦作畐通作答)荅(説文小尗也從艸合聲又渠荅鐵蒺藜前鼂鍇
傳布渠荅又史記荅布千匹注疊布也一曰都布○平水韻增)褡(被横謂之褡一曰衣敝○平水韻増)搭(繫也
又附也掛也○毛氏韻増)○錔(託合切音與闥同説文以金有所冒也廣韻器物錔頭也)□(説文歠也從舌
沓聲徐曰謂若大以口取食或作􁞒韓曹成王碑誻隨光化○毛氏韻增)鞜(革履也長楊賦革鞜○今增)䵬
(黒也増韻又猥茸貌晋書兗州八伯太山羊曼為䵬伯○毛氏韻増)沓(冐也貪也唐王琳傳酋領沓墨又本韻○毛氏
韻増)塔(物墮聲又浮圖也葛洪字苑佛堂也唐長安慈恩寺有塔名雁塔杜登慈恩寺塔詩○毛氏韻增)嗒
(解體貌廣韻忘懷也莊子嗒然似䘮其耦○毛氏韻增)漯(説文漯水出東郡東武陽入海從水㬎聲本作濕或省作
漯後以濕為乾溼之溼而漯又轉為漯字孟子瀹濟漯而注之海)嚃(大歠也禮記母嚃羮注為不嗜菜)榻
(託盍切音與闥同牀也増韻牀狹而長者集韻或作□毛氏曰從冃從羽俗從曰監韻從日誤凡從􁚧者並同)塌(地下
也增韻地低也)䌈(以索罥物也唐契丹將李楷固善用䌈索飛　索䌈唐將張元遇麻仁節主獲之○毛氏韻增)闒
(闒茸意下也漢賈誼傳闒茸○今增)鞳(鏜鞳鐘鼔聲漢相如賦鏗鏘闒鞳或作䶀史記鏗鏘鐺䶀亦作□晉潘尼釋奠
頌鏗鏘闒閤集韻又作□闒)搭(摹也或作㧺亦作搨又本韻)鰈(説文比目魚從魚枼聲爾雅東方有比目
魚不比不行集韻或作魼)○沓(達合切音與逹同説文見誻字注又重也合也又沓沓猥賤也孟子事君無義進退
無禮言則非先王之道者猶沓沓也又遼東有沓縣又姓後魏書有沓盧氏後改沓氏)誻(説文本作沓語多沓沓也
從水曰聲語多沓沓若水之流或作誻從言沓聲䜚誻也荀子誻誻然而沸注多言也亦作􁀨詩噂􁀨背憎又作䜚□)
涾(説文涫溢也今河朔方言謂沸溢為涾從水沓聲徐曰沓沓然沸也)􁡃(馺􁡃馬行疾也)踏(説文踐也
本作蹋從足􁚧聲今文作踏或作蹹左傳宣十二年注斥候蹹伏謂蹤跡隐伏)遝(䢔遝也)○􁡩(敵合切音與
逹同本作□博雅翋□飛也監韻作􁡩集韻或作䳴)闒(説文樓上户也從門􁚧聲廣韻門樓上屋一曰闒閈里也
○平水韻增)䈳(客扉謂之䈳集韻或作㩉平水韻增)闟(土闟谷名前地里志犍為郡漢陽山漢水所出○今
增)○納(諾合切音與㮈同説文絲溼納納也從糸内聲一曰入也增韻受也又納納廣大包容貌杜納納乾坤大
又姓出姓苑古作内論語出内之吝孟子推而内之溝中)㨥(打納集韻或作㨥○平水韻増)軜(説文驂馬内轡
繫軾前音從車内聲引詩鋈以觼軜或作納荀子三公奉軛持納)衲(衲補也廣韻紩也○平水韻増○增韻衲字附
出誤)妠(聚也又梁后紀諱妠一曰姶妠聚物○今増)○帀(作答切音與拶同説文帀周也從反之而帀也
徐曰日一日行一度一歳往反而周帀也指事廣韻遍也集韻或作迊増韻俗作匝)𠯗(廣韻入口或作□亦作啑左僖
二十八年盬其腦注啑也又作唼漢書唼血集韻又作噈○毛氏韻増)䞙(□䞙急走貌○平水韻増)噆(説文
嗛也從口潛省聲徐曰文子曰蚉䖟噆膚增韻齧也)○趿(悉合切音與躠同説文進足有所擷取也從足及聲引爾
雅趿謂之擷徐曰擷摘也)靸(説文小兒履也從革及聲增韻又草屧又靸然輕舉貌火選相如賦汨淢靸以永逝集韻
或作鞈□毛氏韻増)○馺(説文馬行相及也從馬及聲徐曰漢有馺娑殿馺娑參差委遲貌○毛氏韻增)鈒
(説文鋋也廣韻又鈒鏤○平水韻増)颯(説文翔風也從風立聲文選宋玉　賦有風颯然又颯颯紛雜貌又緝韻)霅
(博雅霅霅雨也又開貌文選甘泉賦霅然陽明又葉洽韻○毛氏韻增)卅(説文卅三十倂也古文省徐曰義與卄同
韓孔戣墓誌云孔世卅八謂戣乃孔子三十八世孫也廣韻作􁓂今省作卅増韻本音颯今俗文書直以為三十字矣○毛氏
韻増)○雜(昨合切音與截同説文□五采相合也本作襍從衣集聲後乃轉作雜字一曰集也廣韻粹也穿也増韻
參差也又本韻○歐陽氏曰作雜非)○拉(落角切音與剌同説文摧也從手立聲廣韻折也敗也或作搚公羊莊元
年搚幹而殺之注亦作拹又作摺漢揚雄傅范雎以折摺而危穰侯集韻又作㩉)○臘(力盍切音與剌同説文冬
至後三戌臘祭百神徐按蔡邕獨斷殷曰清祀周曰蜡秦曰嘉平漢曰臘臘合也合祭諸神也禮記月令注獵也以田獵所得
禽獸祭增韻歳終祭象神之名也厯家以運墓為臘如漢火運火墓於戌故以大寒後戌日為臘又禮考工記桃氏為劔臘廣
三寸有半注臘謂兩刀又真臘南蠻國名在林邑西南集韻或作臈)鑞(錫也集韻或作鍻)蠟(蜜滓陸佃云蜂
之化蜜必取匽豬之水注之蠟房而後成蜜故謂之蠟者宻之蹠也○已上屬怛字母韻)

　　十六(葉獨用)
 　　劫(訖業切音與月韻訐同説文欲去以力脅止曰劫一曰以力去曰劫從力去徐曰㑹意増韻劫持也又浩劫宫殿大
階級也杜詩注又塔也又劫劫猶汲汲也韓人皆劫劫又梵書以一世為一劫西京雜託劫灰通作刼荀子齊桓公劫於魯莊
亦通作刦荀子刦之以師友)刦(強取也増韻奪去也剽掠也吳都賦刦剞熊羆之室俗作劫○毛氏韻增)􁇪
(南越志石􁇪形如龜腳得春兩則生花荀子東海則有紫􁇪魚鹽謂之石决明陶云俗傳是紫貝附石生大者似手或作蜐郭
璞江賦石蜐應節而揚葩注龜形春則生花亦蚌蛤之屬○今増)袷(交領也禮祀深衣曲袷以應方注古者方瓴如
今小兒衣領疏云鄭以漢時領皆向下交垂故云古者方領似今擁咽通作袷又洽韻○温公司馬氏曰方領如今上領衣但
方裁之本出吳服須周結紐鄭注周禮袷狀如箸横銜之繣絜於項師古云繣結礙也絜繞也蓋為結紐而繞項也後漢馬援
傳朱勃衣方領注項上施衿領正方學者之服也今朝服有方心曲領以白羅為之方二寸訐綴於園領之上以繫頸後結之
或者袷之遺象又小兒叠方幅繫頸下亦謂之延衣與鄭説頗相符後儒林傳服方領注真領也春秋傳叔向曰衣有襘杜曰
領襘也工外切曲禮曰視不上於袷注交領也然則領之交㑹處自方即謂袷疑更無他物)衱(裾也杜麗人行珠壓
腰衱穩稱身)○笈(極曄切音與竭同説文驢上負也本作极從木及聲徐按今人為木牀以跨驢背以負載
古之极也极之言篋也今作笈极即笈字古人多言負笈謂自負之也又緝洽韻)○跲(極業切音與竭同説文躓
也從足合聲禮記中庸言前定則不跲一曰代也集韻或作刼又洽韻)拾(更也儀禮大射拾發以將乗矢禮記侍射
則約矢注不敢與之拾取又檀弓拾級注吕氏曰射者拾發投壺者拾极哭踊者拾踊皆更為之拾級者左右足更上上階以
相向為義又緝韻)○曄(疑輙切音與屑韻孽同説文□光也本作曅從曰􁄞徐曰􁄞草木葉也曅然象草木之盛
也今作曄集韻或作曅又緝韻)􁉁(説文盛也從火曅聲廣韻火盛也詩􁉁􁉁震電集韻或作燁㒯)饁(説文餉田
從食盍聲引詩饁彼南畝左傳冀缺耨其妻饁之注杜云野饙也)○業(逆快切音與孽同説文注見牒字又事也
鄭云業大版也而為事業之業借音不借義之假借也廣韻又大也緒也次也始也敬也嚴也增韻又凡所攻治者皆曰業而
已然曰業史記業已為之又産業漢書不事家人生産作業又大造曰大業易富有之謂大業又建業地名即金陵)牒
(筍簴大版也説文本作業所以餙縣鐘鼔㨗業如鋸齒以白畫之象其齟齬相承也從丵從巾巾象极徐曰謂筍􁏊上横板鋸
齒刻之䥬鍾凡一屬齒縫挂八鍾兩層相承引詩蘆業維樅詩詁云指其縣鐘磬者則名簨指其大版之餙則名業即簴之餙
也或作牒集韻亦作□古作□○案説文廣韻集韻業牒本一字禮韻牒字别出)□(懼也增韻又危也通作業書小
心業業毛詩兢兢業業)鄴(説文魏郡縣也今相州鄴城齊桓公所築)嶪(岌嶪山髙貌或書作嶫文選子虛賦
嵯峨㠎嶫㠎音㨗○毛氏韻増)○渉(實攝切音與輙同説文□徒行厲水也從歩沝本作□篆文作渉今從篆詩
濟有深渉爾雅由膝以上為渉又草行曰䟦水行曰渉韓詩傳不由蹊遂而渉曰䟦渉又漳水别名又姓左傳晉大夫渉佗集
韻或作□)拾(禮記拾級聚足與渉同謂前足躡一級後足從之也又緝葉韻○毛氏韻増)欇(蔓木爾雅欇虎
櫐今虎豆集韻或省作聶)○䐑(直渉切音與渉同説文薄切肉也從肉枼聲集韻或作􁟾亦作聶禮記肉則皆聶而
切之)䐲(爚也一曰生熟半也記郊特牲血腥爓祭注爓或為䐲直輙切今増)○偞(虛渉切羽次清音卑也禮
記玉藻若祭為已偞卑者一曰美容)○葉(戈渉切音與枻同説文□草木之葉也從艸枽聲又姓又本韻○毛氏曰
從□音葉當作枼俗作枼○敺陽氏曰作葉非)楪(牖也一曰楪榆縣名在雲中後滇王傳楪榆桥棟諸種反史西南夷
傳北至揲榆○今増)揲(閲持也廣韻度揲也○平水韻増)○擖(箕舌也禮記少儀執箕膺擖○毛氏韻増)
○讘(日渉切半徵商音説文多言也本作嵒從品山相連今作讘詁讘多言也集韻或作囁韓口欲言而囁嚅○平
水韻囁字别出誤已上屬訐字母韻)○頰(吉恊切音與屑韻結同説文面旁也從頁夾聲易輔頰又漢髙紀緩頰徃
説張晏曰徐言引譬喻也集韻籀作□或作脥)鋏(説文可以持冶器鑄鎔者也從金夾聲一曰若今挾持徐曰今鐵夾
持鑄鍋者一曰劒也莊子説劒韓魏為鋏音義云把也一云鐔從棱向背鋏從棱向刃)唊(説文妄語也又前功臣表
侯主唊集韻或作䛟○今増)莢(説文草實從艸夾聲徐按周禮其植物宜莢物注薺莢王棘之屬䟽云即今皂莢也
一曰草初生又蓂莢瑞草之姓)筴(箸也又夾舉也韓曹成王碑筴漢陽或作挾禮記曲禮羮之有菜者用挾又陌洽韻)
夾(傍也又姓前藝文志春秋鄒氏夾氏有錄無書又洽韻○今増)○篋(詰叶切音與挈同説文本作匧□藏
也從匚夾聲或作篋廣韻箱篋也○平水増夾字別出誤)愜(説文快也本作㥦漢文紀志未有㥦志徐曰今多作愜或
作□得志□□也集韻亦作悏増韻□悏也)慊(足也莊子天運篇盡去而慊又鹽琰韻○毛氏韻増)○怯
(乞業切音與蝎同説文多畏也本作㹤從犬去聲徐曰駑犬性易狹杜林説狹從犬今作怯徐曰怯主於心也増韻畏懦也懾
也)○喋(的恊切音與􁌞同血流貌漢文紀新喋血京師謂血流履渉之集韻或作渉)跕(跕跕墮落也漢
馬援傳飛鳶跕跕墮水中一曰徐行也又行曵履也)沾(沾沾自整貌史記魏其傳沾沾自喜正義云自整頓也音帖又
鹽韻○今増)○帖(託恊切音與鐵同説文帛書署也從巾占聲署謂撿署名也廣韻劵帖也通俗文云題賦曰帖
又牀前惟也)䩞(説文鞍飾也○平水韻増)怗(靜也廣韻安也服也集韻或作惵又鹽韻)貼(説文以物
為質也増韻又禆也依附也黏置也)鉆(鐵鋷也廣韻鉆物也○平水韻増)呫(嘗也又呫呫小貌唐書王叔文
沾呫小人○毛氏韻增)䵿(説文鼔無聲也集韻或作□)○牒(達恊切音與垤同説文札也從片枼聲徐
曰議政未定短牒諮謀曰牒簡也廣韻書版曰牒増韻官府移文謂之牒又訟辭亦曰牒通作諜漢志披圖諜蒙古韻䐑屬訐
母韻)諜(説文軍中反間也從言枼聲増韻或作諜爾雅郭璞注左傳謂之諜今之細作又曰游偵)蝶(説文本作
蜨蛺蜨也從虫疌聲徐鉉等曰今俗作蝶增韻亦曰蝴蝶一名胥)鲽(東方比目魚名集韻或作鰨又合韻)喋
(血流貌一曰多言漢張釋之傳嗇夫喋喋利口通作諜史記諜諜利口又洽韻)堞(説文本作□城上女垣也今省作堞
増韻雉堞也以白堊之故曰粉堞)蹀(博雅履也廣韻躒蹀増韻踏也)□(簸也○平水韻増)渫(波貌
文選江賦長波浹渫又屑韻○毛氏韻增)艓(小舟杜最能行貧窮取給行艓子音徒恊切○毛氏韻增)揲(閲持
也廣韻摺揲又屑韻○毛氏韻增)褋(説文本作􁙒南楚謂襌衣曰褋今省作褋楚辭遺余褋兮澧浦注襟褋襜褕事
神所用○毛氏韻増)疊(説文本作曡揚雄説古理官决罪三日得其宜乃行之從晶宜王莽以從三日太盛改為三畾
今作疊徐曰理宜刑獄之官也周禮有三宥三刺之法故曰三日此㑹意字莽疑圖䜟漢有再受之象惡重疊字有三日太盛
也為田則失六書之義矣一曰厚也屈也懷也廣韻重也又墮也明也累也積也増韻又震懼也又州名自秦至魏諸羗居焉
周武帝置疊州以山重疊名之○毛氏曰從□當作□今俗作宜)㲲(毛布杜詩光明白㲲中通作疊緯畧云漢書答
布注白疊也南史髙昌國有草實如繭中絲為細纑名曰白疊安子國人取以為布甚為愞白)褺(重衣也○平水韻增)
䠟(説文䠟足也一曰小歩○平水韻増)褶(襲也儀禮隧者以褶一曰衣之在上者又禮記䘮大記君褶衣褶衾
注袷也君衣尚多去其著也玉藻帛為褶注有表裏而無著今裌衣也○毛氏韻増)慴(説文懼也廣韻懾也或作惵老
子聖人惵為天下渾心後竇皇后紀宫房惵息○毛氏韻増)○聶(昵輙切音與涅同説文附耳私小語也從三耳
徐曰一耳就二耳也引史記乃效兒女子呫聶耳語又姓楚大夫食采於聶)躡(説文蹈也從足聶聲廣韻履也文選
揚雄賦躡三皇之髙蹤又登也急也)鑷(説文本作籋箝也從竹爾徐曰今俗作鑷廣韻鑷子鑷取之器集韻或作筆亦
作鑈銸)䯀(説文本作□馬歩疾也從馬取聲今作䯀通作籋漢郊祀歌籋浮雲晉載記隴上歌隴上壯士有陳安䯀
聦文馬鐵鍜鞍)踂(足不相過也楚謂之踂一云聚合不解)慹(怖也又不動也莊子慮態變慹又曰慹然似非
人○毛氏韻增)○捻(諾恊切音與涅同揑也廣韻指捻也集韻通作敜○増韻攝字附出誤)埝(益也培也一曰
陷聲)敜(説文塞也從攴念聲引周書敜乃穽)□(疲貌本作苶今作□莊子　□然疲役一曰忘也又屑韻)攝
(持也一曰攝然安也増韻靜謐也漢書攝然天下安又葉韻○今増)○接(即渉切音與節同説文交也從手妾聲廣
韻持也合也㑹也增韻相續也連也又姓又本韻洽韻)椄(續水也)菨(説文菨餘也叢生水中葉在莖上江
東呼為莕廣韻莕菨水草可食亦作荇詩傳作接余)楫(説文舟櫂也從木咠聲方言楫謂之橈或謂之櫂釋名㨗也撥
水舟行㨗疾也郭注揖橈頭索所以縣櫂謂之楫一曰在旁撥水曰櫂又謂之楫集韻或作檝易陸氏本掞水為檝亦作輯漢
元后傳輯濯越歌又作艥又緝韻)睫(説文目旁毛也本作䀹從目夾聲今作睫釋文插也插於眶也集韻或作□□
亦作□□□)婕(説文女字也本作倢次也倢仔次於皇后義取此或作婕増韻婕妤婦官也)○浹(即恊
切音與節同説文洽也徹也從水夾聲廣韻通也増韻浹洽潤澤周徧也又十日榦一周曰浹日十二日辰一周曰浹辰或作
挾禮挾日而歛之荀子方皇周挾注讀為浹匝也)○妾(七接切音與切同説文有辠女子給事之得接於君者從
立從女引左傳女為人妾妾不娉也又奔則為妾奔亦辠也)緁(説文綆衣也從糸疌聲漢賈誼傳白縠之表緁以偏
諸緶著之也緶歩千切集韻或作䌌)捷(捷捷譖言也集韻或作倢亦作唼楊雄反離騷靈修既信椒蘭之唼佞也又本
韻○毛氏韻増)○燮(悉協切音與屑同説文和也從言又炎聲増韻又熟也○毛氏曰下從又從火非)躞
(蹀躞行貌集韻或作𨄌)屧(説文履中薦也増韻又屐也集韻或作□䕈)○捷(疾業切音與截同説文獵
也軍獲得也從手疌聲一曰亟也廣韻勝也成也佽也増　韻報勝曰㨗又小爾雅二十四銖曰兩兩有半曰㨗又洽韻)誱
(口誱多言也)倢(博雅疾也廣韻又利也便也又倢伃婦官一曰斜出貌集韻或作□通作捷○毛氏韻増)崨
(崨嶫山貌文選西京賦嵯峩崨嶪注形勝也集韻或作㠎○今增)寁(作屋居之速也○毛氏韻增)接(勝也
交也易晝日三接鄭音捷禮記内則接以太牢左傳子同生接以太牢注並音㨗荀子先事慮事謂之接音同又本韻○毛氏
韻增)○讋(質渉切音與浙同説文失氣言也從言龖省聲徐曰中自服也漢張湯傳羣臣震讋一曰不止也或作懾
説文失氣也一曰服也通作慹○禮韻懾字别出誤)慴(説文懼也從心習聲○禮韻附懾字出)霅(説文霅霅
震電又合洽韻○毛氏韻增)慹(不動貌又本韻緝韻)□(盎屬)摺(説文敗也廣韻摺疊也又合韻)
○輒(陟渉切音與浙同説文車兩輢也從車取聲一曰專也廣韻專輒又車相倚也増韻忽然也又毎事即然也○
從取音輒俗作取飛)㡇(説主領耑也從巾取聲徐曰㡇猶摺也集韻或作襵○禮韻本出襵字)鮿(膞魚不鹽
也漢貨殖傳鮿鮑千鈞師古注即今不著鹽而乾者鮑今之䱒魚䱒於業切○今增)○攝(失渉切音與設同説文引
持也從手聶聲又㧾也録也廣韻又兼也一曰假也左官攝官承乏禮記攝束帛乗馬而將之又收也詩朋友攸攝注疏云收
斂之言増韻又追也捕也又飭整也左傳㐮十四年書於伐秦攝也注能自攝整也一曰龜名又葉韻)韘(説文射决
也所以鉤弦以象骨韋糸著右巨指從韋枼聲徐曰若今皮韘决猶引開也詩童子佩韘注能射御則佩韘鄭云韘之言沓所
以彄沓手指集韻或作弽)葉(縣名在南陽今汝州昆陽城又本韻)歙(歛氣也一曰縣名在丹陽今新安郡歙縣
以歙浦名又緝韻)○萐(山輒切音與設同萐莆瑞革又洽韻○毛氏韻增)箑(扇也又洽韻○毛氏韻増)
敮(歠也又洽韻○毛氏韻増)霎(小雨又洽韻○毛氏韻増)○浥(乙業切音與月韻謁同潤也詩厭浥
行露又窊䧟也前相如賦踰波趨浥又緝韻)裛(説文書囊也從衣邑聲又纒也○文選西都賦裛以藻繡増韻又帊
也香襲衣也又緝韻)腌(鹽漬魚也○平水韻增)○脅(迄業切羽次清音説文兩膀也從肉劦聲廣韻胷脇
增韻腋下也或作胠説文徐引左傳齊師列敶之法有胠即取人胠腋之義又莊子有胠篋於腋下也亦書作脇又豔韻)愶
(博雅怯也廣韻又以威力相恐也通作脇晉江續曰大夫何至以死相□亦通作嗋)嗋(説文本作􁝡翕氣也從欠脅聲
又合也或作嗋莊子曰口張而不能嗋○毛氏韻増)熁(火迫也)拹(説文摺也又拉也○毛氏韻增)㢵
(弓强也廣韻弓弽也○平水韻增)○厭(益渉切音與屑韻噎同笮也從厂猒聲徐曰笮鎖也壓也後杜鄴傳折衝
厭難前五行志地震隴西厭四百餘家一曰伏也後漢紀吏士皆厭服侯霸傳衆多不厭又周禮大司馬厭而奉主車注厭伏
冠也疏引禮記厭冠不入公門五服之冠皆厭以其䘮冠反吉冠於武下而上縫之伏冠在武故得厭伏之名増韻又禳也當
也漢髙紀東游以厭之史記以厭當之一曰合也詩厭浥行露周禮巾車王后厭翟注次其羽使相迫也又損也左傳晉處父
盟以厭之杜注厭猶損也又儀禮郷飲酒賔厭介入門左注推手曰楫引手曰厭又順從貌莊子天下厭然猶一也集韻或作
厭亦作壓又鹽琰豔洽韻)擪(説文一指按也從手厭聲廣韻又持也盛書作擫唐文連昌宫辭李謩擫笛傍宫牆○又
琰韻)○協(徼頰切音與纈同説文衆之同和也從脅十聲一曰服也合也古作叶從口十亦作旪從曰十曰音越前
五行志叶用五紀又作汁周禮注卿士汁日禮記大傳注黒帝汁光紀文選西京賦五緯相汁)勰(説文同思之和從思
劦徐曰㑹意又人名南史劉勰撰文心雕龍○毛氏韻増)挾(説文俾持也從手夾聲詩既挾四鍭注射禮搢三挾一个
疏云搢插也挾手俠之義儀禮注方持弦矢曰挾弦縱而矢横弦與矢作十字故云方凡兩物夾一物曰挾此矢在弦之外二
指之内又詩既挾我矢一日輔也廣韻又懐也藏也増韻又帶也掖也通作夾書夾石碣石莊子劒士夾門通作俠前禮樂志
俠嘉夜與挾同)俠(説文俜也從人夾聲徐曰史記郭解為俠自喜自俜之意也又史記游俠注索隱曰游從也行也挾
持也言能相從游行挾持之事又任俠注如淳曰相與信為任同是非為俠所謂權行州里力折公侯者也或曰俠之言挾以
權力俠輔人者也史記荀悦曰立氣齊作威福結朋交以立彊於世謂之游俠一曰傍也又姓韓相俠累集韻或省作夾書懷
為夾注近也又洽韻)綊(説文䋊綊也)○獵(力涉切音與列同説文效獵也逐禽也從犬巤聲白虎通田獵
四時之田搃名為獵為田除害也詩伐檀不狩不獵注鄭云宵田曰獵即今夜獵載爐照也尸子虙羲氏之世天下多獸故敎
人以獵蔡邕月令獵者㨗取之名又□獵小車又獵獵風聲又狎獵重接貌文選西京賦披紅葩之狎獵集韻通作獦○從□
毛也象髪在囟上及毛髪巤巤之形當作巤俗作巤)躐(踐也又踰跨也禮記學不躐等也集韻或作□)儠(説文
長壯儠儠也從人巤聲引春秋傳長儠者相之徐按杜預左傳注長鬛多須也許氏在杜注長鬣前故義或與今注有異)
擸(説文理持也崔駟達旨辭無事則擸纓整襟注持也○毛氏韻增)鬣(説文毛髪鬣鬣也從髟巤聲廣韻鬚
鬣也増韻馬領毛魚鼈頷旁小鬐皆曰鬣集韻或作□㲱又帚也禮記少儀揜席不以鬣)䉭(竹名廣韻編竹為之○今
增○已上屬結字母韻)

　　十七(洽與狎乏同用)

　　夾(訖洽切音與黠韻戛同持也從大俠二人増韻左右持也左傳夾輔成王又兼也相雜也又葉韻)俠(傍也
増韻並也公羊哀四年注滕薛俠轂周興嗣千文路俠槐卿又葉韻○毛氏韻增)郟(説文潁川縣從邑夾聲廣韻郟
鄏地名又郟城在汝州郟縣在襄城漢屬潁川又姓左傳鄭大夫郟張)鵊(鳥名杜鵑也又前漢藝文志有鵊治子漢
又陌葉韻○今增)筴(箸也或作梜禮記曲禮羮之有菜者用梜又葉韻○今增)袷(説文衣無絮從衣合聲徐
曰夾衣也史記匈奴傳服繡袷綺衣言繡表綺裏或作裌杜詩地偏初衣袂御裌侵寒氣又業韻)鞈(説文防汗也從
革合聲徐曰猶今胡人扞腰又堅貌荀子犀兕以為田鞈如金石又合韻○毛氏韻増)韐(説文本作□士無巿有□
制如榼缺四角從市合聲徐曰酒榼腹圜上小下大象之也或從韐作韐詩韎韐有奭靺赤色□曷然也集韻亦作□又合韻)
跲(躓也廣韻躓礙又業韻)○甲(古狎切音與挾同説文甲位東方之孟陽氣萌動從木載孚甲之象徐曰
孚猶葭莩殻蘀也太一經頭𤣥為甲其字形亦取象人頭也増韻十幹之首數居天一方居東音屬角爾雅歳
在甲曰閼逢月在甲曰畢漢志出甲於甲又令甲法令首章又科甲貢舉名第漢有甲乙之科又保甲編籍部伍也又草木初生
曰申又蟲介曰甲又狎也詩能不我甲又姓左傳鄭大夫甲石甫古作□)鉀(説文鎧也從金甲聲晉載記姚弋仲貫鉀上馬廣韻
今單作甲釋名甲似物有孚甲以自禦亦日介函鎧皆堅重之名管子蚩尤作鎧世本輿作甲少康子○平水韻増)押
(輔也廣韻押籬壁也増韻又檢押檢束也楊子蠢廸撿押注撿押猶櫽括也仲長統曰言論拱押天人又本韻俗作檢柙非○
毛氏韻增)胛(背胛一曰闔也與胷脇相㑹闔後張宗傳中矛貫脾注背上兩膊間○平水韻增)○恰(乞洽
切音與□同説文用心也從心合聲増韻又適當之時又恰恰鳥嗚聲)帢(弁缺四隅謂之帢増韻㡌也魏武帝製魏
志注太祖以天下凶荒資財乏匱擬皮弁栽縑帛以為帢合乎簡易隨時之義以色别其貴賤本施軍飾非為國容一曰按頭
使下故曰帢或作㡊埤蒼㡌也晉輿服志哀帝立秋御讀令改用素白㡊按漢末王公名士多委王服以幅巾為雅魏武始制
㡊成帝制使尚書八座丞郎門下三省侍官乗車白㡊低幃出入掖門又二官直官著烏紗㡊往往士人宴居皆著㡊矣集韻
亦作□□□又作􁐕□)掐(抓也増韻爪刺也)○猲(乞法切音與□同短喙犬一曰恐逼也史記恐猲諸
侯音起法切廣韻又恐受財也○平水韻増)○呷(迄甲切音與瞎同説文吸呷從口甲聲廣韻又喤呷衆聲)○洽
(轄夾切音與黠同説文霑也一曰和也又水名詩在洽之陽又馮翊有邰陽縣朱氏曰治水在同州今流既絶故去水而加邑)
祫(説文大合祭先祖親疎逺近也從示合聲引周禮三歳一祫公羊傳大祫者何合祭也毁廟之主陳於太祖未毁廟
之主皆升合食於太祖禮記三歳一祫五歳一禘禘以四月祫十月冬五糓成故骨肉合飲食於太祖謂之殷祭)陜
(説文隘也從􁃟夾聲或作隁詩魏地陿隘漢景紀郡國磽陿趙充國傳山陗而夾水曰陿亦作峽蜀楚之交山有三峽又作狹
古作□又琰韻)硤(硤石縣名又州名秦將白起攻楚燒夷陵即其地周以居三峽之口因為峽州)○狎
(轄甲切音與□同説文犬可習也從犬甲聲徐曰獸之可習者唯犬甚也廣韻習也増韻親近也玩熟也一曰更也或作押前
息夫躬傳羽檄重迹而押至文穎音狎師古曰相因而至)柙(説文檻也以藏虎兕從木甲聲論語虎兕出於柙穆天子
傳七萃之士髙奔戎捕虎生獻之天子命為柙養之於東虞謂其地曰虎牢今鄭州也集韻或作□古作□説文古文柙從囗
柙之象屮其物也)匣(説文匱也從匚甲聲廣韻箱匣也通作柙前平紀義陵寢衣在柙中注匱也又玉柙後漢皇後
紀夀噐玉匣注玉匣者腰已下為柙至足亦縫以黄金為縷○已上屬戞字母韻)○法(弗之切音與月韻髪同刑
也本作灋平之如水從水廌所以觸不直者去之從廌去徐曰㑹意周禮太宰以八灋治官府古文作法今文蓋從古也廣韻
則也數也常也又方法凡技術可效者皆曰法又則效也易卑法地荀子仁人法舜禹又姓齊襄王法章之後集韻古文作佱)
○乏(扶法切音與伐同説文□反正為乏徐按尚書惟正之供反正不供也故曰乏一曰匱也通志反正為之正無
義也正乃射侯象形正以受矢乏以藏矢是相反也周禮車僕大射供三乏疏乏一名容射人云三獲三容以其矢於侯匱乏
不去文選東京賦注乏以革為之䕶旌者之禦矢)泛(泛􁠔聲微小貌廣韻水聲集韻或作汎又腫梵韻○毛氏韻増)
疺(瘦也○平水韻増)○劄(竹洽切音與扎同刺箸也又劄子唐人湊事非表非狀者謂之劄子亦謂之録
子又謂之榜子陸贄有榜子集又録也)○臿(測洽切音與察同説文□舂去麥皮也從□干聲徐曰㑹意一曰干
所以臿之集韻或作□□亦作□又作接周禮大祭祀供其接盛注接讀為扱扱以授舂人舂之也○毛氏曰從干從臼監本
從千誤凡從臿者並同)鍤(説文郭衣鍼也從金臿聲一曰鍫也作疀爾雅□謂之疀通作臿前溝洫志舉臿為雲亦
通作插史田單傳身操版插)插(説文刺内也從手臿聲廣韻刺入集韻或作捷周禮考工記廬人矜所捷也疏云插
也文選曹子建七啟捷忘歸之矢通作臿前溝洫志注臿石立之亦通作扱詩注扱袵曰襭)扱(説文収也從手及聲
廣韻取也獲也舉也引也又緝韻)笈(負書箱也又葉緝韻毛氏韻増)○□(昵洽切音與捺同)笝
(竹維舟謂之笝一曰補籬也)○挾(子洽切音與拶同持也又滿也周禮挾日而歛之○張氏補遺)啑(啖也
又左傳楚子夢盬其腦注啑也又本韻○今増)○貶(側合切音與拶同目動也集韻或作䀹○今増)○歃
(色洽切音與殺同説文歠也從欠歃聲引春秋左傳歃而忘増韻盟者以血塗口旁曰歃血集韻或作歃□亦作啑唼前王陵
傳始與髙帝唼血而盟史文紀新啑血京師師古曰與歃同吕后紀啑血盟)翜(説文㨗也飛之疾也從羽夾聲一曰
俠也晋有禇翜○今増)○翣(色甲切音與殺同説文棺羽飾也從羽妾聲天子八諸侯六大夫四士二下垂從羽
妾聲徐曰翣夾車也禮記檀弓注翣以布衣木如攝與音餘扇也疏云以布為筐廣三尺髙三尺四寸方兩角髙衣以白布畫
雲氣柄長五尺如扇御僕疏畫雲氣謂之畫翣畫黼謂之黼翣又縫人疏白黒文曰黼翣青黒文曰黼翣或作菨荀子翣菨文
章之等亦作䈉接歰周禮縫人翣栁注故書作接鄭司農云接續為歰本又作䈉檀弓周人牆置歰又作攝檀弓注漢謂扇為
攝通作翜)霎(雨聲一曰小雨又葉韻)箑(説文扇也方言自闗以東謂之箑西謂之扇通作䈉韓納凉聫句長
䈉倦還捉)萐(萐蒲瑞革也王者不嗜味則箑蒲生於厨中又葉韻)啑(啑喋水鳥聚食貌或作唼選相如賦唼喋
青藻又葉韻)○霅(直甲切次商濁音説文霅霅雷電貌從雨嚞省聲後廣成頌霅爾雹落廣雅霅雨也一曰霅衆
言也徐按吳都賦颯霅吸呷又衆聲也)□(水名在吳興通作霅)喋(喋喋鳥食貌又帖韻)○煠(士洽
切音與霅同博雅瀹也廣韻湯煠也○平水韻増)牐(閉城門具一曰以版有所蔽)○押(乙甲切音與執同説
文署也從手甲聲徐曰今人言文字押署是也文字指歸押字才能也歐陽氏曰俗以章書名為押字又管押拘率也又按也
又用韻曰押言押者壓也)壓(説文壞也一曰塞補也從土厭聲廣韻鎮也降也笮也通作厭禮記死而弔者三畏厭溺
荀子厭旦於牧之野謂陳於將旦之先也揚子原野厭人之肉)鴨(鳥鳴本作􁈽博雅鳧鶩􁈽也春秋外傳韋昭注石首
成􁈽今文作鴨陸佃云鴨自呼其名増韻一名鶩一名舒鳧集韻亦書作□□□○已上屬怛字母韻)



　　古今韻㑹舉要卷三十

