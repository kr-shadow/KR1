#+TITLE: 輶軒使者絕代語釋別國方言-漢-揚雄
#+DATE: 2016-06-11 12:20:45
#+SOURCE: github.com/kanripo/KR1j0006 master 24fb99af                
方言序
　　　　　　　　　　郭璞
蓋聞方言之作出乎輶軒之使所以巡遊萬
國采覽異言車軌之所交人迹之所蹈靡不
畢載以爲奏籍周秦之季其業隳廢莫有存
者曁乎揚生沉淡其志歷載􁀌綴乃就斯文
是以三五之篇著而獨鑒之功顯故可不出
户庭而坐照四表不勞疇咨而物來能名考
九服之逸言摽六代之絶語類離詞之指韻
明乖途而同致辨章風謡而區分曲通萬殊
而不雜眞洽見之竒書不刊之碩記也余少
玩雅訓旁味方言復爲之解觸事廣之演其
未及摘其謬漏庶以燕石之瑜補琬琰之瑕
俾後之瞻渉者可以廣寤多聞爾
　西漢氏古書之全者如鹽鐵論楊子雲方
　言其存蓋無幾鹽鐵論前輩毎恨其文章
　不稱漢氏唯方言之書最竒古孟傳頃聞
　之曽文清公甞以三詩答吕治先有云傷
　心昨夜杯中物不對王郎對影斟紫微吕
　居仁次韻云書來肯附銅魚使記我今年
　病不斟自注云岀子雲方言今所在鏤板
　輙誤作病不禁此書世所有而無與是正
　知好之者少也山谷詩云追隨冨貴勞牽
　尾乃用太元經語紹興初胡少汲洪玉父
　李文若諸人校黄詩刋本乃誤作榮牽尾
　自此他本遂承誤鬰蒼蒼三字文人多愛
　之亦或鮮記其出於太元大抵子雲精於
　小學且多見先秦古書故方言多識竒字
　太元多有竒語然其用之亦各有冝子雲
　諸賦多古字至法言劇秦所用則無幾古
　人文章蓋莫不然西漢一書唯相如子雲
　等諸賦韓退之文唯曹成王碑柳子厚自
　騷詞晉問等他皆不用古字
　本朝歐文忠王荆公蘇長公曽南豐諸宗
　工文章照映今古亦不多用古字得非以
　謂古文竒字聲形之學雖在所當講而文
　律之妙則不專在是若有意用之或返累
　正氣也耶學者要知所以用之當其可則
　盡善耳今方言自閩本外不多見毎惜其
　未廣予來官㝷陽有以大字本見示者因
　刋置郡齋而附以所聞一二蓋惜前輩之
　言乆或不傳也慶元庚申仲春甲子㑹
　稽李孟傳書
　漢儒訓詁之學惟謹而楊子雲尤爲洽
　聞盖一物不知君子所耻博學詳說將
　以反約凢其辨名物析度數研精覃思
　毫釐必計下而五方之音殊俗之語莫不
　推尋其故而旁通其義非徒猥瑣拘泥而
　爲是弗憚煩也丗之學者忽近而慕逺捨
　實而徇名髙談性命過自賢聖視訓詁諸
　書往往束之髙閣盍亦思夫周官太平之
　典其道甚大百物不廢雖醫卜方技纎悉
　畢載聖門學詩不獨取其可興可觀可群
　可怨而鳥獸草木之名亦貴多識本末精
　粗並行而不相悖故漢儒尊經重古純慤
　有守之風類非後人所能企及子雲博極
　群書於小學竒字無不通且逺採諸國以
　爲方言誠足備爾雅之遺闕平時所以用
　力於此深矣丗知好之者盖鮮
　前太守尚書郎李公一日語餘苦無善
　本質偶得諸相識字畫落落可觀因以
　告而鋟之木輙併附管見云慶元庚申重午
　日東陽朱質書
輶軒使者絶代語釋別國方言第一
黨曉哲知也楚謂之黨(黨朗也/解寤㒵)或曰曉齊宋
之間謂之哲
䖍儇慧也(謂慧了/音翾)秦謂之謾(言謾訑音􁀿大/和反謾莫錢又)
(亡山/反)晉謂之㦟(音悝或/莫佳反)宋楚之間謂之倢(言/便)
(倢/也)楚或謂之䜏(他和反亦/今通語)自關而東趙魏之
間謂之黠或謂之鬼(言鬼/眎也)
娥㜲(音/盈)好也秦曰娥(言娥/娥也)宋魏之間謂之㜲
(言㜲/㜲也)秦晉之間凡好而輕者謂之娥自關而
東河濟之間謂之媌(今關西人亦呼/好爲媌莫交反)或謂之
姣(言姣潔/也音狡)趙魏燕代之間曰姝(昌朱反音株/亦四方通語)
或曰妦(言妦容/也音蜂)自關而西秦晉之故都曰妍
(秦舊都今扶風雍丘也晉舊都今太原晉陽/縣也其俗通呼好爲妍五千反妍一作忓)
好其通語也
烈枿餘也(謂烈餘也/五割反)陳鄭之間曰枿晉衞之
間曰烈秦晉之間曰隷(音謚傳曰/夏隷是屏)或曰烈
台胎陶鞠養也(台猶頥/也音怡)晉衞燕魏曰台陳楚
韓鄭之間曰鞠秦或曰陶汝潁梁宋之間曰
胎或曰艾(爾雅云/艾養也)
憮(亡輔/反)㤿(音/淹)憐牟愛也韓鄭曰憮晉衞曰㤿
(㤿憸多/意氣也)汝潁之間曰憐宋魯之間曰牟或曰
憐憐通語也
㥄憮矝悼憐哀也(㥄亦憐/耳音陵)齊魯之間曰矜陳
楚之間曰悼趙魏燕代之間曰㥄自楚之北
郊曰憮秦晉之間或曰矜或曰悼
咺(香逺/反)唏(虚几/反)㣿(音的一/音灼)怛痛也凡哀泣而
不止曰咺哀而不泣曰唏於方則楚言哀曰
唏燕之外鄙(鄙邊/邑名)朝鮮洌水之間(朝鮮今樂/浪郡是也)
(洌水在遼/東音烈)少兒泣而不止曰咺(少兒猶/言小兒)自關
而西秦晉之間凡大人少兒泣而不止謂之
唴(丘尚/反)哭極音絶亦謂之唴平原謂啼極無
聲謂之唴哴(哴音亮今關/西語亦然)楚謂之噭咷(叫逃/兩音)
(字或作/叴音求)齊宋之間謂之喑(音/䕃)或謂之惄(奴歷/反)
悼惄悴慭傷也(詩曰不慭遺一老亦恨/傷之言也慭魚吝反)自關
而東汝潁陳楚之間通語也汝謂之惄秦謂
之悼宋謂之悴楚潁之間謂之慭
愼濟􁔉惄溼桓憂也(􁔉者憂而不/動也作念反)宋衞或謂
之愼或曰􁔉陳楚或曰溼或曰濟自關而西
秦晉之間或曰惄或曰溼自關而西秦晉之
間凡志而不得欲而不獲髙而有墜得而中
亡謂之溼(溼者失意潜沮/之名沮一作阻)或謂之惄
鬰悠懷惄惟慮願念靖愼思也晉宋衞魯之
間謂之鬰悠(鬰悠猶/鬰陶也)惟凡思也慮謀思也願
欲思也念常思也東齊海岱之間曰靖(岱太/山)
秦晉或曰愼凡思之貌亦曰愼(謂感思/者之容)或曰惄
敦豐厖(鴟/􁌵)􁔊(音/介)憮(海狐/反)般(般/桓)嘏(音/賈)奕戎京奘
(在朗/反)將大也凡物之大貌曰豐厖深之大也
東齊海岱之間曰􁔊或曰憮宋魯陳衞之間
謂之嘏或曰戎秦晉之間凡物壯大謂之嘏
或曰夏秦晉之間凡人之大謂之奘或謂之
壯燕之北鄙齊楚之郊或曰京或曰將皆古
今語也(語聲/轉耳)初別國不相往來之言也今或
同而舊書雅記故俗語不失其方(皆本其言/之所出也)
(雅小/雅也)而後人不知故爲之作釋也(釋詁釋/言之屬)
假(音/駕)􁋎(古格/字)懷摧詹戾艐(古届/字)至也邠唐冀
兖之間曰假或曰􁋎(邠今在始平漆縣唐/今在太原晉陽縣)齊
楚之㑹郊(兩境/之間)或曰懷摧詹戾楚語也(詩曰/先祖)
(于摧六日不詹魯侯戾止之謂/也此亦方國之語不專在楚也)艐宋語也皆
古雅之別語也(雅謂/風雅)今則或同
嫁逝徂適往也自家而出謂之嫁由女而出
爲嫁也逝秦晉語也徂齊語也適宋魯語也
往凡語也
謾台(蠻怡/二音)脅䦧(呼隔/反)懼也燕代之間曰謾台
齊楚之間曰脅䦧宋衞之間凡怒而噎噫(噎/謂)
(憂也噫/央媚反)謂之脅䦧(脅䦧猶/䦧糓也)南楚江湘之間謂
之嘽咺(湘水名今在零/陵咺音香逺反)
䖍劉慘㨆殺也(今關西人呼打爲/㨆音廩或洛感反)秦晉宋衞
之間謂殺曰劉晉之北鄙亦曰劉秦晉之北
鄙燕之北郊翟縣之郊謂賊爲䖍(今上黨潞/縣即古翟)
(國)晉魏河内之北謂㨆曰殘楚謂之貪南楚
江湘之間謂之欺(言欺㨆/難猒也)
亟憐憮㤿愛也東齊海岱之間曰亟(詐欺/也)自
關而西秦晉之間凡相敬愛謂之亟陳楚江
淮之間曰憐宋衞邠陶之間曰憮或曰㤿(陶/唐)
(晉都/處)
眉棃耊鮐老也東齊曰眉(言秀/眉也)燕代之北鄙
曰棃(言面色/似凍棃)宋衞兖豫之内曰耊(八十爲/耊音絰)秦
晉之郊陳兖之㑹曰耇鮐(言背皮如鮐/魚耇音垢)
脩駿融繹尋延長也陳楚之間曰脩海岱大
野之間曰㝷(大野今髙/平鉅野)宋衞荆呉之間曰融
自關而西秦晉梁益之間凡物長謂之㝷周
官之法度廣爲㝷(度謂絹/帛撗廣)幅廣爲充(爾雅曰/繙廣充)
(幅)延永長也凡施於年者謂之延施於衆長
謂之永(各隨事/爲義)
允訦(音/諶)恂(音/荀)展諒(音/亮)穆信也齊魯之間曰允
燕代東齊曰訦宋衞汝潁之間曰恂荆呉淮
汭之間曰展(汭水口/也音芮)西甌毒屋黄石野之間
曰穆(西甌駱越別種也音/嘔其餘㫮未詳所在)衆信曰諒周南召
南衞之語也
碩沈巨濯訏敦夏于大也(訏亦作芋音義/同耳香于反)齊
宋之間曰巨曰碩凡物盛多謂之㓂(今江東/有小鳧)
(其多無數俗/謂之㓂也)齊宋之郊楚魏之際曰夥(音/楇)自
關而西秦晉之間凡人語而過謂之􁔋(于果/反)
或曰僉東齊謂之劒或謂之弩弩猶怒也陳
鄭之間曰敦荆呉揚甌之郊曰濯中齊西楚
之間曰訏(西楚謂今/汝南彭城)自關而西秦晉之間凡
物之壯大者而愛偉之謂之夏周鄭之間謂
之暇(音/賈)郴齊語也(洛含/反)于通詞也
牴(觸牴/也)􁐕(音/致)㑹也雍梁之間曰牴秦晉亦曰
牴凡㑹物謂之􁐕
華荂晠也(荂亦蕐別/名音誇)齊楚之間或謂之華或
謂之荂
墳地大也青幽之間凡土而髙且大者謂之
墳(即大/陵也)張小使大謂之廓陳楚之間謂之摸(音/莫)
嬛蟬(火全/反)䌪(音/剡)撚(諾典/反)未續也楚曰嬛嬋出
也(別異/義)楚曰蟬或曰未及也
􁔌(古蹋字/他匣反)䠛(逍/遥/音/拂)跳也楚曰䟷(勑厲反亦/中州語)
陳鄭之間曰䠛楚曰蹠自關而西秦晉之間
曰跳或曰􁔌
躡郅(音/質)跋(音/企)􁋎(格亦/訓來)躋(濟/渡)䠯(踊/躍)登也自關而
西秦晉之間曰躡東齊海岱之間謂之躋魯
衞曰郅梁益之間曰􁋎或曰跋
逢逆迎也自關而東曰逆自關而西或曰迎
或曰逢
撏(常含/反)攓(音/蹇)摭(盜/蹠)挻(羊羶/反)取也南楚曰攓陳
宋之間曰摭衞魯揚徐荆衡之郊曰撏(衡衡/山南)
(岳名今/在長沙)自關而西秦晉之間凡取物而逆謂
之籑(音/饌)楚部或謂之挻
餥(音/非)飵(音/昨)食也陳楚之内相謁而食麥饘謂
之餥(饘糜也/音旃)楚曰飵凡陳楚之郊南楚之外
相謁而飧(晝飯爲飧/謁請也)或曰飵或曰䬯(音/黏)秦晉
之際河隂之間曰䭡(惡恨/反)䭓(五恨反今馮翊/郃陽河東龍門)
(是其/處也)此秦語也(今關西人呼食/欲飽爲䭡䭓)
釗薄勉也(相勸勉也/居遼反)秦晉曰釗或曰薄故其
鄙語曰薄努猶勉努也(如今人言/努力也)南楚之外
曰薄努自關而東周鄭之間曰勔釗(沉/湎)齊魯
曰勖兹(勖勔亦/訓勉也)
輶軒使者絶代語釋別國方言第一
輶軒使者絶代語釋別國方言第二
釥(錯眇/反)嫽(洛夭/反)好也青徐海岱之間曰釥或
謂之嫽(今通呼小姣㓗/喜好者爲嫽釥)好凡通語也
朦(忙紅/反)厖(䲭/􁌵)豐也自關而西秦晉之間凡大
貌謂之朦或謂之厖豐其通語也趙魏之郊
燕之北鄙凡大人謂之豐人燕記曰豐人杼
首杼首長首也楚謂之伃(音/序)燕謂之杼燕趙
之間言圍大謂之豐(謂度圍/物也)
娃(烏佳/反)嫷(諾過/反)窕(途了/反)豔美也吳楚衡淮之
間曰娃南楚之外曰嫷(言婑/嫷也)宋衞晉鄭之間
曰豔陳楚周南之間曰窕自關而西秦晉之
間凡美色或謂之好或謂之窕故吳有館娃
之宫秦有㯃娥之臺(皆戰國時諸侯/所立也㯃音七)秦晉之
間美貌謂之娥(言娥/娥也)美狀爲窕(言閑/都也)美色爲
豔(言光/豔也)美心爲窈(言幽/静也)
奕偞容也自關而西凡美容謂之奕或謂之
偞(奕偞皆輕麗/之㒵偞音葉)宋衞曰偞陳楚汝潁之間謂
之奕
䫵(音綿下作􁔍/音字同耳)鑠(舒灼/反)眄(香于/反)揚(音/滕)隻也
南楚江淮之間曰䫵或曰　好目謂之順(言/流)
(澤/也)黸(黸黒/也)瞳之子謂之􁔍(言􁔍/邈也)宋衞韓鄭之
間曰鑠(言光/明也)燕代朝鮮洌水之間曰盱(謂舉/眼也)
或謂之揚(詩曰美目揚兮是也此本論/隻耦因廣其訓復言目耳)
魏(羌箠/反)笙揫(音/遒)摻(素檻/反)細也自關而西秦晉
私䇿纎䓲(音/銳)稺(古稚/字)杪(莫召/反)小也自關而西
秦晉之郊梁益之間凡物小者謂之私小或
曰纎繒帛之細者謂之纎東齊言布帛之細
者曰綾(音/凌)秦晉曰靡(靡細/好也)凡草生而初達謂
之䓲(鋒萌/始出)稺年小也木細枝謂之杪(言杪/梢也)江
淮陳楚之内謂之篾(篾小/㒵也)青齊兖冀之間謂
之葼(馬/􁑙)燕之北鄙朝鮮洌水之間謂之䇿故
傳曰慈母之怒子也雖折葼笞之其惠存焉
(言敎在/其中也)
殗(於怯/反)殜(音/葉)微也宋衞之間曰殗自關而西
秦晉之間凡病而不甚曰殗殜(病半臥/半起也)
臺敵延(一作/迮)也東齊海岱之間曰臺自關而
西秦晉之間物力同者謂之臺敵
抱㛯(追萬反/一作嬎)耦也(耦亦迮㸦見/其義耳音赴)荆呉江湖之
間曰抱㛯宋潁之間或曰㛯倚(丘寄/反)踦(郄竒/反)
竒也(竒/偶)自關而西秦晉之間凡全物而體不
具謂之倚梁楚之間謂之踦雍梁之西郊凡
嘼支體不具者謂之踦
逴(勑略/反)獡(音/鑠)透(式六/反)驚也自關而西秦晉之
間凡蹇者或謂之逴(行略/逴也)體而偏長短亦謂
之逴宋衞南楚凡相驚曰獡或曰透(皆驚/㒵也)
儀􁋎來也陳潁之間曰儀自關而東周鄭之
郊齊魯之間或謂􁋎曰懷
䵑暗􁓺(音/汝)黏也齊魯青徐自關而東或曰䵑
(言黏/䵑也)或曰􁓺餬(音/胡)䚽庇(庇/䕃)寓􁔎(音/孕)寄也齊衞
宋魯陳晉汝潁荆州江淮之間曰庇或曰寓
寄食爲餬(傳曰餬予口/於四方是也)凡寄爲託寄物爲􁔎
逞苦了快也自山而東或曰逞楚曰苦(苦而/爲快)
(者猶以臭爲香治爲亂但爲/存此訓義之反覆用之是也)秦曰了(今江東/人呼快)
(爲愃相/縁反)
挴㥾𧹞愧也晉曰挴或曰㥾秦晉之間凡愧
而見上謂之𧹞(小雅曰面/赤愧曰𧹞)梁宋曰㥾(勑㥾亦慙/㒵也音匿)
叨(託髙/反)惏(洛含/反)殘也陳楚曰惏
慿　苛怒也楚曰慿(慿恚盛㒵楚詞/曰康回憑怒)小怒曰
(言噤/也)陳謂之苛(相苛/責也)
憡刺痛也(憡小痛/也音策)自關而西秦晉之間或
曰憡
撟捎選也(此妙擇積聚者/也矯騷兩音)自關而西秦晉之
間凡取物之上謂之撟捎
􁄕(呼早/反)梗(魚/鯁)爽猛也晉魏之間曰􁄕(傳曰􁄕/然登埤)
韓趙之間曰梗齊晉曰爽
瞷(音/閑)睇(音/悌)睎䀩(音/略)眄也陳楚之間南楚之外
曰睇東齊青徐之間曰睎呉揚江淮之間或
曰瞷或曰䀩自關而西秦晉之間曰眄
䭒(消/息)喙(口/喙)呬(許四/反)息也周鄭宋沛之間曰䭒自
關而西秦晉之間或曰喙或曰䭒東齊曰呬
䤨(劈/歷)摫(音/䂓)裁也梁益之間裁木爲器曰䤨裂
帛爲衣曰摫䤨又斲也(皆折破/之名也)晉趙之間謂
之䤨䤨
鐫㧻也(謂鏨鐫也/子旋反)晉趙謂之鐫
鍇(音/揩)鑙(音/啟)堅也自關而西秦晉之間曰鍇呉
揚江淮之間曰鑙
揄鋪(音/敷)􁔏(音/藍)􁔐帗(音/拂)縷葉輸(音/臾)毳也(音脆皆/謂物之)
(行蔽/也)荆揚江湖之間曰揄鋪楚曰􁔏􁔐陳宋
鄭衞之間謂之帗縷燕之北郊朝鮮洌水之
間曰葉輸(今名短度綃/爲/輸也)
孑藎餘也(謂遺餘/昨吝反)周鄭之間曰藎或曰孑青
徐楚之間曰孑自關而西秦晉之間炊薪不
盡曰藎孑俊也遵俊也(廣異/語耳)
翿(音/濤)幢(徒江/反)翳也(儛者所以/自蔽翳也)楚曰翿關西關
東皆曰幢
􁆱略求也秦晉之間曰􁆱就室曰􁆱於道曰
略略強取也攗(古捃/字)摭(盜/蹠)取也此通語也
茫矜奄遽也(謂遽/矜也)呉揚曰茫(今北方通然/也莫光反)陳
潁之間曰奄秦晉或曰矜或曰遽
速逞摇扇疾也東齊海岱之間曰速燕之外
鄙朝鮮洌水之間曰摇扇楚曰逞
予賴讎也南楚之外曰賴(賴亦/惡名)秦晉曰讎
恒慨蔘(索含/反)綏羞繹(音/弈)紛母言旣廣又大也
荆揚之間凡言廣大者謂之恒慨東甌之間
謂之蔘綏(東甌亦越地今/臨海永寧是也)或謂之羞繹紛母
劋(雀潦反又/子了反)蹶(音/厥)獪也(古狡/㹟字)秦晉之間曰獪
楚謂之劋或曰蹶(言踣/蹶也)楚鄭曰蔿(音指撝亦/或聲之轉)
(也)或曰姡(言黠姡也今建平郡/人呼姣爲姡胡刮反)
輶軒使者絶代語釋別國方言第二
輶軒使者絶代語釋別國方言第三
陳楚之間凡人嘼乳而雙産謂之釐孳(音/兹)秦
晉之間謂之僆子(音/輦)自關而東趙魏之間謂
之孿生(蘇官/反)女謂之嫁子(言往/適人)
東齊之間􁔑謂之倩(言可借倩也今俗呼女􁔑爲/卒便是也卒便一作平使)
燕齊之間養馬者謂之娠(今之温厚/也音振)官婢女
廝謂之娠(女廝婦人給/使者亦名娠)
楚東海之間亭父謂之亭公(亭/民)卒謂之弩父
(主擔幔弩導/幨因名云)或謂之褚(言衣赤也/褚音赭)
臧甬(音/勇)侮獲奴婢賤稱也荆淮海岱雜齊之
間(俗不純/爲雜)罵奴曰臧罵婢曰獲齊之北鄙燕
之北郊凡民男而􁔑婢謂之臧女而婦奴謂
之獲亡奴謂之臧亡婢謂之獲皆異方罵奴
婢之醜稱也自關而東陳魏宋楚之間保庸
謂之甬(保言可/保信也)秦晉之間罵奴婢曰侮(言爲人/所輕弄)
蔿(音/花)譌(訛/言)譁(五瓜反皆化/聲之轉也)涅化也燕朝鮮洌
水之間曰涅或曰譁雞伏卵而未孚(音/赴)始化
之時謂之涅
斟協汁也(謂和協也或曰/潘汁所未能詳)北燕朝鮮洌水之
間曰斟自關而東曰協關西曰汁
蘓芥草也(漢書曰樵蘓而爨/蘓猶蘆語轉也)江淮南楚之間
曰蘓自關而西或曰草或曰芥(或言/菜也)南楚江
湘之間謂之芥(嫫/母)蘓亦荏也(荏屬也爾雅/曰蘓桂荏也)關
之東西或謂之蘓或謂之荏周鄭之間謂之
公蕡(音翡翠今江東人/呼荏爲䓊音魚)沅湘之南或謂之
(今長沙人呼野蘓爲/音車轄沅水名在武陵)其小者謂之䖆葇(堇/葇)
(也亦蘓之種/類因名云)
蘴(舊音蜂今江東/音嵩字作菘也)蕘(鈴/鐃)蕪菁也陳楚之郊謂
之蘴魯齊之郊謂之蕘關之東西謂之蕪菁
趙魏之郊謂之大芥其小者謂之辛芥或謂
之幽芥其紫華者謂之蘆菔(今江東名爲温/菘實如小豆羅)
(匐二/音)東魯謂之菈􁋫(洛荅大/合兩反)
葰芡(音/儉)雞頭也北燕謂之葰(今江東亦/呼葰耳)青徐
淮泗之間謂之芡南楚江湘之間謂之雞頭
或謂之鴈頭或謂之烏頭(狀似烏頭故/傳以名之)
凡草木刺人北燕朝鮮之間謂之茦(爾雅曰/茦刺也)
或謂之壯(今淮南人亦呼壯壯傷/也山海經謂刺爲傷也)自關而東
或謂之梗(今云/梗榆)或謂之劌(劌者傷割人/名音鱥魚也)自關
而西謂之刺江湘之間謂之棘(楚詞曰曾枝/剡棘亦通語)
(耳音巳/力反)
凡飲藥傅藥而毒南楚之外謂之瘌(乖/瘌)北燕
朝鮮之間謂之癆(癆瘌皆辛/螫也音聊)東齊海岱之間
謂之眠或謂之眩(眠眩亦今/通語耳)自關而西謂之
毒瘌痛也
逞曉恔苦快也(快即狡狡戲/亦快事也)自關而東或曰
曉或曰逞江淮陳楚之間曰逞宋鄭周洛韓
魏之間曰苦東齊海岱之間曰恔自關而西
曰快
膠譎詐也涼州西南之間曰膠自關而東西
或曰譎或曰膠(汝南人呼欺爲讉訰/回反亦曰詒音殆)詐通語也
揠擢拂戎拔也(今呼拔草心/爲揠烏拔反)自關而西或曰抜
或曰擢自關而東江淮南楚之間或曰戎東
齊海岱之間曰揠
慰廛度凥也(周官云夫一廛/宅也音纏約)江淮青徐之間曰
慰東齊海岱之間或曰度或曰廛或曰踐
萃雜集也東齊曰聖
迨遝及也東齊曰迨(音/殆)關之東西曰遝或
曰及
荄杜根也(今俗名韭根/爲荄音陔)東齊曰杜(詩曰徹彼/桑杜是也)
或曰茇(音/撥)
班徹列也北燕曰班東齊曰徹
瘼(音/莫)癁病也(謂勞/復也)東齊海岱之間瘼或曰癁
秦曰瘎(音閻/或湛)
掩醜掍(衮/衣)綷(作憒/反)同也江淮南楚之間曰掩
宋衞之間曰綷或曰掍東齊曰醜
裕猷道也東齊曰裕或曰猷
䖍散殺也東齊曰散青徐淮楚之間曰䖍
氾(音/汎)浼(音/漫)㶄(湯/㶄)洼(烏蛙/反)洿也(皆洿/池也)自關而東
或曰洼或曰氾東齊海岱之間或曰浼或曰
㶄(荆州呼/潢也)
庸恣比(比/次)侹(侹/直)更佚(蹉/跌)代也齊曰佚江淮陳
楚之間曰侹餘四方之通語也(今俗亦名更代/作爲恣作也)
廋隱也(謂隱匿也/音捜索也)
銛取也(謂挑取/物音忝)
棖隨也(棖柱令/相隨也)
儓(音/臺)􁔒(音/𤏡)農夫之醜稱也南楚凡罵庸賤謂
之田儓(㑣儓駑鈍㒵或曰僕/臣儓亦至賤之號也)或謂之􁔒(􁔒丁/㒓㒵)
(也廣雅以爲奴/字作僰音同)或謂之辟辟商人醜稱也(僻/僻)
(便黠㒵/也音擘)
庸謂之倯轉語也(倯猶保倯也今隴右/人名孏爲倯相容反)
䄛裂須捷挾斯敗也南楚凡人貧衣被醜弊
謂之須捷(須捷狎/翣也)或謂之䄛裂(裂衣壞/㒵音縷)或謂
之襤褸故左傳曰蓽路襤褸以启山林(蓽路/柴車)
殆謂此也或謂之挾斯(挾斯猶/挾變也)器物弊亦謂
之挾斯
􁔓(打/􁔓)鋌(音/挺)澌盡也南楚凡物盡生者曰􁔓生
(今種物皆生/云􁔓地生也)物空盡者曰鋌鋌賜也(亦中國/之通語)
(也)連此􁔓斯㫮盡也鋌空也語之轉也
􁔓翕葉聚也(􁔓屬藂/相着㒵)楚謂之􁔓或謂之翕葉
楚通語也
斟益也(言斟酌/益之)南楚凡相益而又少謂之不
斟凡病少愈而加劇亦謂之不斟或謂之何
斟(言雖小損/無所益也)
差間知愈也南楚病愈者謂之差或謂之間
(言有/間隟)或謂之知知通語也或謂之慧或謂之
憭(慧憭皆/意精明)或謂之瘳或謂之蠲(蠲亦除也音/㳙一圭反)
輶軒使者絶代語釋別國方言第四
襌衣江淮南楚之間謂之褋(楚辭曰遺佘褋/兮澧浦音簡牒)
關之東西謂之襌衣有袌者(前施袌囊/也房報反)趙魏
之間謂之袏衣無袌者謂之裎衣(音/逞)古謂之
深衣(制見/禮記)
襜褕江淮南楚謂之􁎥褣(裳凶/反)自關而西謂
之襜褕其短者謂之裋褕(音/豎)以布而無縁敝
而紩之謂之襤褸自關而西謂之䘪䘿(俗名/䘿掖)
(音/倔)其敝者謂之緻(緻縫納敝故名/之也丁履反)
汗襦(廣雅/作䄖)江淮南楚之間謂之䙢(音/甑)自關而
西或謂之衹裯(衹音止裯丁牢反/亦呼爲掩汗也)自關而東
謂之甲襦陳魏宋楚之間謂之襜襦或謂之
襌襦(今或呼衫/爲單襦)
帬陳魏之間謂之帔(音/披)自關而東或謂之襬
(音碑今關/西語然也)
蔽䣛江淮之間謂之褘(音韋/或暉)或謂之袚(音/沸)魏
宋南楚之間謂之大巾自關東西謂之蔽䣛
齊魯之郊謂之袡(昌詹/反)襦(字亦作褕又/襦無右也)西南屬
漢謂之曲領或謂之襦褌陳楚江淮之間謂
之䘴(錯勇/反)
袴齊魯之間謂之䙭(傳曰徴蹇/與襦音騫)或謂之襱(今/俗)
(呼袴踦爲/襱音鮦魚)關西謂之袴
褕謂之袖(襦䙭有袖/者因名云)
衱謂之褗(即衣領也/劫偃兩音)
袿謂之裾(衣後裾也或作/袪廣雅云衣袖)
褸謂之衽(衣襟也或/曰裳際也)
褸謂之緻(襤褸綴/結也)
裯謂之襤(衹裯弊衣/亦謂襤褸)
無縁之衣謂之襤
無袂衣謂之䙃(袂衣袖也音/藝䙃音慢惰)
無　之袴謂之襣(袴無踦者即今犢鼻/褌也/亦襱字異耳)
䘯謂之(干苕丁俠兩/反未詳其義)
袒餙謂之直衿(婦人初嫁所著上/衣直衿也音但)
襃明謂之袍(廣雅云襃/明長襦也)
繞衿謂之帬(俗人呼接下江/東通言下裳)
懸裺謂之縁(衣縫縁/也音掩)
絜襦謂之蔽膝(廣異/名也)
裪􁔔謂之袖(衣褾音􁔔江/東呼䘼音婉)
帍裱謂之被巾(婦人領巾/也方廟反)
繞䋸謂之　裺(衣督脊也/䋸音循)
厲謂之帶(小爾雅曰帶/之垂者爲厲)
襎裷謂之幭(即帊幞也煩冤/兩音幭亡別反)繄袼謂之䙔(即/小)
(兒次衣也翳/洛嘔三音)楚謂無縁之衣曰襤紩衣謂之
褸秦謂之緻自關而西秦晉之間無縁之衣
謂之䘪䘿(嫌上說有未了/故復分明之)
複襦江湘之間謂之(音/竪)或謂之筩褹(今筩/袖之)
(襦也褹即/袂字耳)
大袴謂之倒頓(今雹/袴也)小袴謂之䘨􁔕(今/袴/也皎了)
(兩/音)楚通語也
􁆳巾也(巾主覆者/故名􁆳也)大巾謂之􁊜(音/芬)嵩嶽之南
(嵩髙中岳山也今/在河南陽城縣)陳潁之間謂之帤(如豬/反)亦
謂之􁆳(江東通呼/巾􁊜耳)
絡頭帞頭也(音/貊)紗繢䰎帶(羌位/反)䰂帶(音/菜)􁔖(音/綪)
(亦/千)㡋(於怯/反)幧頭也自關以西秦晉之郊曰絡
頭南楚江湘之間曰帞頭自河以北趙魏之
間曰幧頭或謂之􁔖或謂之㡋其遍者謂之
䰎帶(今之偏疊/幧頭也)或謂之䰂帶(䰂亦/結也)覆結謂之
幘巾或謂承露或謂之覆䰂(今結籠/是也)皆趙魏
之間通語也
屝屨麤履也徐兖之郊謂之屝(音/翡)自關而西
謂之屨中有木者謂之複舄自關而東複履
其􁃠者謂之　下(音/婉)襌者謂之鞮(今韋/鞮也)絲作
之者謂之履麻作之者謂之不借粗者謂之
　東北朝鮮洌水之間謂之䩕(音/卬)角南楚江
沔之間揔謂之麤(沔水今/在襄陽)西南梁益之間或
謂之(他回反字或/作/音同)或謂之䋀(下瓦反/一音畫)履其
通語也徐土邳圻之間(今下䂙也/圻音祁)大麤謂之
䩕角(今漆履/有齒者)
緉(音/兩)􁔗(音/爽)絞也(謂履中絞/也音校)關之東西或謂之
緉或謂之􁔗絞通語也
纑謂之縝(謂纑縷/也音振)
輶軒使者絶代語釋別國方言第四
輶軒使者絶代語釋別國方言第五
鍑(釡屬也/音富)北燕朝鮮洌水之間或謂之錪(音/腆)
或謂之鉼(音/餅)江淮陳楚之間謂之錡(或曰三/脚釡也)
(音/技)或謂之鏤呉揚之間謂之鬲(音/曆)
釡自關而西或謂之釡或謂之鍑(鍑亦釡/之揔名)
甑自關而東謂之甗(音/言)或謂之􁃺(音岑梁/州呼鉹)或
謂之酢餾(屋/霤)
盂(音/亐)宋楚魏之間或謂之盌(烏管/反)盌謂之盂
或謂之銚銳(謡/語)盌謂之櫂盂謂之柯(轉相釋/者廣異)
(語/也)海岱東齊北燕之間或謂之􁔘(書/卷)
㿿(音/雅)椷(封/緘)盞(酒/醆)䀀(薄淹/反)閜(呼雅/反)􁐚(音/章)􁐛(音/摩)桮
也秦晉之郊謂之㿿(所謂伯/㿿者也)自關而東趙魏
之間曰椷或曰盞(最小/桮也)或曰䀀其大者謂之
閜呉越之間曰􁐚齊右平原以東或謂之􁐛
桮其通語也
㼖(瓠勺也/音麗)陳楚宋魏之間或謂之簞或謂之
􁔙(今江東通呼/勺爲􁔙音羲)或謂之瓢
案陳楚宋魏之間謂之　自關東西謂之案
桮􁔚(盛桮器/籠也)陳楚宋衞之間謂之桮􁔚又謂
之豆筥自關東西謂之桮􁔚
箸筩(盛朼箸/也)陳楚宋魏之間謂之筲(鞭/鞘)或謂
之籝(漢書曰遺子黄/金滿籝音盈也)自關而西謂之桶檧(今/俗)
(亦通呼小籠爲桶檧音/籠冠檧蘇勇反或作筩)
㼚(音/岡)瓭(都感反/亦音沉/音/舞)䍃(音/由)㽀(音/鄭)㼻(胙江/反)甀(度/睡)
(反)瓮瓿甊(瓿音部甊/洛口反)㽈(牛志/反)甖(於庚/反)靈桂之
郊謂之㼚(今江東通名/大瓮爲㼚)其小者謂之瓭周魏
之間謂之(今江東亦呼/甖爲/子)秦之舊都謂之㽀
淮汝之間謂之䍃江湘之間謂之㼻自關而
西晉之舊都河汾之間(汾水出大原經/絳北西南入河)其大
者謂之甀其中者謂之瓿甊自關而東趙魏
之郊謂之瓮或謂之甖東齊海岱之間謂之
㽈甖其通語也
罃陳魏宋楚之間曰㼶(音/臾)或曰㼡(音/殊)燕之東
北朝鮮洌水之間謂之瓺(音暢/亦膓)齊之東北海
岱之間謂之儋(所謂家無儋石之餘/曲音擔字或作甔)周洛韓
鄭之間謂之甀或謂之罃罃謂之㼰(鼔/鼙)􁓼謂
之㽄
缶謂之瓿㼴(即盆也/音偶)其小者謂之瓶
罃甈謂之盎(案爾雅甈康壺而方言以爲盆/未詳也甈郄罽反盎烏浪反)
自關而西或謂之盆或謂之盎其小者謂之
升甌(惡牟反/亦音憂)
甂(音/邊)陳魏宋楚之間謂之㼵(今河北人呼小/盆爲㼵子杜啓)
(反)自關而西謂之甂其大者謂之甌
所以注斛(盛米穀寫/斛中者也)陳魏宋楚之間謂之䈪
(今江東亦呼/爲䈪音巫覡)自關而西謂之注箕陳魏宋楚
之間謂之籮(䈪亦籮屬也形/小而髙無耳)
炊䉛謂之縮(漉米/䉛也)或謂之(音/藪)或謂之㔯(音/旋)
(江東呼/浙籖)
篝(今薫/籠也)陳楚宋魏之間謂之牆居
扇自關而東謂之箑(今江東亦通名/扇爲箑音䈉)自關而
西謂之扇
碓機(碓梢/也)陳魏宋楚自關而東謂之梴(音/延)磑
或謂之䃀(即磨也/錯碓反)
繘(汲水索/也音橘)自關而東周洛韓魏之間謂之綆
或謂之絡(音/洛)關西謂之繘綆
櫪(養馬/器也)梁宋齊楚北燕之間或謂之樎(音/縮)或
謂之皁(皁隷之名/於此乎出)
飲馬橐自關而西謂之裺囊(音/䳺)或謂之裺篼
或謂之㡞篼(音/樓)燕齊之間謂之帪(廣雅作振/字音同耳)
鉤(懸昒/者)宋楚陳魏之間謂之鹿觡(或呼/鹿角)或謂
之鉤格自關而西謂之鉤或謂之䥩(音/微)
臿燕之東北朝鮮洌水之間謂之􁊲(湯料反/此亦鍫)
(聲轉/也)宋魏之間謂之鏵或謂之鍏(音/韋)江淮南
楚之間謂之臿沅湘之間謂之畚趙魏之間
謂之喿(字亦作/鍫也)東齊謂之梩(音駭江東又呼鍫/刃爲鐅普蔑反)
𣏌(無齒/爲朳)宋魏之間謂之渠挐(今江東名亦/然諾猪反)或
謂之渠䟽(語轉/也)
僉(令連架所/以打榖者)宋魏之間謂之攝殳(音殊亦/杖名也)或
謂之度(今江東呼打爲/度音量度也)自關而西謂之棓(蒲/項)
(反)或謂之拂(音/拂)齊楚江淮之間謂之柍(音悵/怏亦)
(音爲車鞅此皆/打之別名也)或謂之桲(音/勃)
刈鈎江淮陳楚之間謂之鉊(音/召)或謂之鐹(音/果)
自關而西或謂之鈎戓謂之鎌或謂之鍥(音/結)
薄宋魏陳楚江淮之間謂之䒼或謂之麴(此/直)
(語楚聲/轉也)自關而西謂之薄南楚謂之蓬薄
橛燕之東北朝鮮洌水之間謂之椵(揭杙也/江東呼)
(都音/叚)
槌(絲蠶薄柱/也度畏反)宋魏陳楚江淮之間謂之植(音/值)
自關而西謂之槌齊謂之样(音/陽)其横關西曰
㮳(音朕亦名/校音交)宋魏陳楚江淮之間謂之㯂(音/帶)
齊部謂之㭙(丁謹/反)胡以縣㯂關西謂之䌞(力/冉)
(反)東齊海岱之間謂之(相主/反)宋魏陳楚江
淮之間謂之繯(擐/甲)或謂之環(檈)
簟宋魏之間謂之笙(今江東/通言笙)或謂之籧䒼自
關而西謂之簟或謂之䓆(今云䓆/篾篷也)其粗者謂
之籧篨自關而東或謂之篕掞(音剡江東呼籧/篨爲䉬音廢)
筕篖(似籧篨直文而粗/江東呼笡音)自關而東周洛楚魏
之間謂之倚佯(音/羊)自關而西謂之筕篖南楚
之外謂之篖
牀齊魯之間謂之簀(床版也/音迮)陳楚之間或謂
之笫(音滓又/音姊)其杠北燕朝鮮之間謂之樹自
關而西秦晉之間謂之杠南楚之間謂之趙
(趙當作兆聲之轉也中國/亦呼杠爲桃牀皆通也)東齊海岱之間謂
之樺(音/先)其上板衞之北郊趙魏之間謂之牒
(簡/牒)或曰牑(履/屬)
俎几也西南蜀漢之郊曰杫(音/賜)
榻前几江沔之間曰桯(今江東呼爲/承桯音刑)趙魏之
間謂之椸(音/易)凡其髙者謂之虡(即筍虡/也音巨)
篗榬也(所以絡絲/也音爰)兖豫河濟之間謂之榬絡
謂之格(所以轉篗/給車也)
繀車(蘇對/反)趙魏之間謂之轣轆車東齊海岱
之間謂之道䡄
戸鑰自關之東陳楚之間謂之鍵(巨蹇/反)自關
之西謂之鑰
簙謂之蔽或謂之箘(音/囷)秦晉之間謂之簙呉
楚之間或謂之蔽或謂之箭裏(簿著名箭/廣雅云)或
謂之簙毒或謂之夗專(夗於辯反/專音轉)或謂之
璇(或曰竹器所以整/頓簿者銓旋兩音)或謂之棊所以投簙謂
之枰(評/論)或謂之廣平所以行棊謂之局或謂
之曲道
圍棊謂之弈自關而東齊魯之間皆謂之弈
輶軒使者絶代語釋別國方言第五
輶軒使者絶代語釋別國方言第六
聳　欲也(皆強欲也/山頂也)荆呉之間曰聳晉趙曰
　自關而西秦晉之間相勸曰聳或曰　中
心不欲而由旁人之勸語亦曰聳凡相被飾
亦曰
聳䏁聾也半聾梁益之間謂之䏁(言胎䏁煩/憒也音宰)
秦晉之間聽而不聦聞而不逹謂之䏁生而
聾陳楚江淮之間謂之聳(言無所聞/當聳䏁也)荆揚之
間及山之東西雙聾者謂之聳聾之甚者秦
晉之間謂之􁔛(五刮反言聉無所聞知也/外傳聾聵伺火音蒯聵)呉
楚之外郊凡無有耳者亦謂之􁔛其言聧者
若秦晉中土謂墮耳者䎳也(五刮/反)
陂(偏/頗)傜(逍/遥)袤也陳楚荆揚曰陂自山而西凡
物細大不純者謂之傜(言娥/傜也)
由迪正也東齊青徐之間相正謂之由迪
㥏(音/腆)恧(人力反又/女六反)慙也荆揚青徐之間曰㥏
若梁益秦晉之間言心内慙矣山之東西自
愧曰恧(小爾雅曰/心愧爲恧)趙魏之間謂之䎵(音密/亦袐)
弿(音/蹇)展難也齊晉曰弿山之東西凡難貌曰
展荆呉之人相難謂之展若秦晉之言相憚
矣齊魯曰燀(難而雄也/昌羡反)
胥由輔也(胥相也由正/皆謂輔持也)呉越曰胥燕之北鄙
曰由
蛩㤨戰慄也(鞏恭/兩音)荆呉曰蛩㤨蛩㤨又恐也
錪(吐本/反)錘(直睡/反)重也東齊之間曰錪宋魯曰錘
鋡(音/含)龕受也(今云龕囊/依此名也)齊楚曰鋡揚越曰龕
受盛也猶秦晉言容盛也
矔(慣/習)眮(侹/侗)轉目也梁益之間瞋目曰矔轉目
顧視亦曰矔呉楚曰眮
逴(勑落/反)騷(先牢/反)蹇也(跛音行/􁔜踔也)呉楚偏蹇曰
騷齊楚晉曰逴(行略/逴也)
􁔝(音/斯)嗌(惡介/反)噎也(皆謂咽痛/也音翳)楚曰􁔝秦晉或
曰嗌又曰噎
怠陁壞(謂壊落也音/虫豸未曉)
㘿(音/涅)墊(丁念/反)下也凡柱而下曰㘿屋而下曰墊
伆邈離也(謂乖離/也音刎)楚謂之越或謂之逺呉越
曰伆
顚頂上也
誣䛳与也(乙劒/反)呉越曰誣荆齊曰䛳与猶秦
晉言阿与(相阿与者所/以致誣䛳也)
掩􁔞取也自關東曰掩自門而西曰􁔞或曰
狚(但伺/也)
䁙(烏拔/反)䀩(音/略)視也東齊曰䁙呉楊曰䀩(今中/國亦)
(云目/䀩也)凡以目相戯曰䁙
遥廣逺也梁楚曰遥
汩遥疾行也(汩汩急㒵/也于筆反)南楚之外曰汩或曰遥
蹇妯擾也(謂躁擾也/妯音迪)人不靜曰妯秦晉曰蹇
齊宋曰妯
絓(音/乖)挈(口八/反/古焭/字)介特也楚曰儝晉曰絓
秦曰挈物無耦曰特獸無耦曰介(傳曰逢澤/有介麋)
飛鳥曰雙鴈曰椉
台旣失也宋魯之間曰台
旣隱據定也
稟浚敬也秦晉之間曰稟齊曰浚呉楚之間
自敬曰稟
悛(音/銓)懌(音/弈)改也自山而東或曰悛或曰懌(論/語)
(曰恱而/不懌)
坁(水/汦)坦(癰/疽)塲也(音/傷)梁宋之間蚍蜉䵓䑕之塲
謂之坁(䵓䑕蚡/䑕也)螾塲謂之坦(螾蛐蟮也其糞/名坦螾音引)
徥用行也(徥皆行㒵/度揩反)朝鮮洌水之間或曰徥
鋪頒索也東齊曰鋪頒猶秦晉言抖藪也(謂/斗)
(藪舉索物/也鋪音敷)
參蠡分也(謂分割/也音麗)齊曰參楚曰蠡秦晉曰離
廝披散也東齊聲散曰􁔝器破曰披秦晉聲
變曰􁔝器破而不殊其音亦謂之􁔝器破而
未離謂之璺(音/問)南楚之間謂之􁔟(妨美反一/音把塞)
緍緜施也秦曰緍趙曰緜呉越之間脫衣相
被謂之緍緜(相覆及之/名也音旻)
悀(音/踊)偪(妨逼/反)滿也凡以器盛而滿謂之悀(言/涌)
(岀/也)腹滿曰偪(言勑/偪也)
徯醯(醯/酢)鐮(音/髯)危也東齊槣物而危謂之
徯醯(槣居/枝反)僞物謂之　鐮
紕(音/毗)繹(音/亦)督雉理也秦晉之間曰紕凡物曰
督之(言正/理也)絲曰繹之(言解/繹也)
矤吕長也(古矧/字)東齊曰矤宋魯曰吕
䠇膐力也東齊曰䠇(律䠇多/力㒵)宋魯曰膐膐田
力也(謂耕/墾也)
瘱(埋也/又翳)􁊄(瓜/蔕)審也齊楚曰瘱秦晉曰􁊄
􁔠(音/翳)􁊄(亦音/蔕)諟也(亦審諟㸦見/其義耳音帝)呉越曰􁔠􁊄
揞(烏感/反)揜錯(音/酢)摩滅也荆楚曰揞呉揚曰揜
之􁔡
擘(音/檗)楚謂之紉(今亦以綫貫/針爲紉音刃)
閻笘開也東齊開户謂之閻苫楚謂之闓(亦開/字也)
杼柚作也東齊土作謂之杼木作謂之柚
厲印爲也(爾雅曰俶厲/作作亦爲也)甌越曰卬呉曰厲
戲憚怒也齊曰戲楚曰憚
爰喛恚也(謂悲/恚也)楚曰爰秦晉曰喛皆不欲譍
而強畣之意也
傁艾長老也東齊魯衞之間凡尊老謂之傁
或謂之艾(禮記曰五/十爲艾)周晉秦隴謂之公或謂
之翁南楚謂之父或謂之父老南楚瀑洭之
間(暴匡兩音洭/水在桂陽)母謂之媓謂婦妣曰母姼(音/多)
稱婦考曰父姼(古者通以考妣/爲生存之稱)
巍嶢崝嶮髙也(嶕嶢崝嵤/髙峻之㒵也)
猒塞安也(物足/則定)
㥄(音/凌)􁒵(亡主/反)憐也
掩翳薆也(謂蔽薆也詩曰/薆而不見音愛)
佚惕緩也(跌唐/兩音)
輶軒使者絶代語釋別國方言第六
輶軒使者絶代語釋別國方言第七
諄憎所疾也(之潤/反)宋魯凡相惡謂之諄憎若
秦晉言可惡矣
杜蹻歰也趙曰杜(今俗語通言歰如杜/杜棃子歰因名之)山之
東西或曰蹻(郄蹻燥歰/㒵音笑謔)
佻抗縣也趙魏之間曰佻自山之東西曰抗
燕趙之郊縣物於臺之上謂之佻(了佻縣物/㒵丁小反)
發稅舎車也(舎宜/音寫)東齊海岱之間謂之發(今/通)
(言發/寫也)宋趙陳魏之間謂之稅(稅猶/脫也)
肖類法也齊曰類西楚梁益之間曰肖秦晉
之西鄙自冀隴而西(冀縣今/在天水)使犬曰哨(音/騷)西
南梁益之間凡言相類者亦謂之肖(肖者/似也)
憎懹憚也(相畏/憚也)陳曰懹
譙(字或/作誚)讙(火袁/反)讓也齊楚宋衞荆陳之間曰
譙自關而西秦晉之間凡言相責讓曰譙讓
北燕曰讙
僉胥皆也自山而東五國之郊曰僉(六國唯/秦在山)
(西)東齊曰胥
侔莫強也北燕之外郊凡勞而相勉若言努
力者謂之侔莫
􁔢倯罵也(蠃小可憎之名/也􁔢音卭竹)燕之北郊曰􁔢倯
展悙信也東齊海岱之間曰展燕曰悙(悙亦誠/信㒵)
斯掬離也齊陳曰斯燕之外郊朝鮮洌水之
間曰掬
蝎(音/曷)噬(卜/筮)逮也東齊曰蝎北燕曰噬逮通
語也
皮傅彈憸強也(謂強語/也音僉)秦晉言非其事謂之
皮傅東齊陳宋江淮之間曰彈憸
膊(普博/反)曬(霜智/反)晞㬥也東齊及秦之西鄙言
相㬥僇爲膊(㬥僇謂相暴􁋃/惡事音膊脯)燕之外郊朝鮮
洌水之間凡㬥肉發人之私披牛羊之五藏
謂之膊㬥五穀之類秦晉之間謂之曬東齊
北燕海岱之郊謂之晞
熬㷅(即􁓉字也/創眇反)煎㷶(皮力/反)鞏火乾也凡以火
而乾五穀之類自山而東齊楚以往謂之熬
關西隴冀以往謂之㷶秦晉之間或謂之㷅
凡有汁而乾謂之煎東齊謂之鞏(拱/手)
胹(而)飪(荏)亨爛糦(熾)酋(囚)酷熟也自關而西
秦晉之郊曰胹徐揚之間曰飪嵩嶽以南陳
潁之間曰亨自河以北趙魏之間火熟曰爛
氣熟曰糦久熟曰酋穀熟曰酷熟其通語也
魏盈怒也(魏上/巳音)燕之外郊朝鮮洌水之間凡
言呵叱者謂之魏盈
䠆􁔣(音/務)隑企(欺䜴/反)立也東齊海岱北燕之郊
跪謂之䠆􁔣(今東郡人亦呼/長跽爲䠆􁔣)委痿謂之隑企
(脚躄不/能行也)
瀧涿謂之霑漬(瀧涿猶瀬/滯也音籠)
希鑠摩也燕齊摩鋁謂之希(音/慮)
平均賦也燕之北鄙東齊北郊凡相賦斂謂
之平均
羅謂之離離謂之羅(皆行列/物也)
釗超逺也(釗上/巳音)燕之北郊曰釗東齊曰超
漢澷䀼眩懣也(䀼音/瞋恚)朝鮮洌水之間煩懣謂
之漢澷顚眴謂之䀼眩(眩音/懸)
憐職愛也言相愛憐者呉越之間謂之憐職
茹食也呉越之間凡貪飲食者謂之茹(今俗/呼能)
(粗食者爲/茹音勝如)
竘貌治也(謂治作也/竘恪垢反)呉越飾貌爲竘或謂之
巧(語楚聲/轉耳)
煦(州/呼)煆(呼夏/反)熱也乾也(熱則/乾慘)呉越曰煦煆
攍(音/盈)膂賀　儋也(今江東呼擔兩頭/有物爲/音鄧)齊楚陳
宋之間曰攍(莊子曰攍/粮而赴之)燕之外郊越之垂甌
呉之外鄙謂之膂(擔者用膂/力因名云)南楚或謂之攍
自關而西隴冀以往謂之賀(今江東/語亦然)凡以驢
馬馲駝載物者謂之負他(音/大)亦謂之賀
樹植立也燕之外郊朝鮮洌水之間凡言置
立者謂之樹植
過度謂之渉濟(猶今云/濟度)
福禄謂之祓戩(廢箭/兩音)
傺(音/際)眙(勑吏/反)逗也(逗即今/住字也)南楚謂之傺西秦
謂之眙(眙謂住視也西秦酒/泉燉煌張掖是也)逗其通語也

輶軒使者絶代語釋別國方言第七
猶軒使者絶代語釋別國方言第八
虎陳魏宋楚之間或謂之李父江淮南楚之
間謂之李耳(虎食物值耳即/止以觸其諱故)或謂之於(於/音)
(烏今江南山夷呼/虎爲/音狗竇)自關東西或謂之伯都(俗/曰)
(伯都事/抑虎說)
貔(狸別名/也音毗)陳楚江淮之間謂之(音/來)北燕朝
鮮之間謂之􁋊(今江南呼爲/􁋊狸音丕)關西謂之狸(此/通)
(名耳/未/聞語所岀)
貛(豚也/音歡)關西謂之貒(波/湍)
雞陳楚宋魏之間謂之鸊䲬(避祗/兩音)桂林之中
謂之割雞或曰(音/從)北燕朝鮮洌水之間謂
伏雞曰抱(房奥反江東/呼蓲央富反)爵子及雞雛皆謂之
鷇(恪遘反關西/曰鷇音)其卯伏而未孚始化謂之涅
豬北燕朝鮮之間謂之豭(猶云豭/斗也)關東西或
謂之彘或謂之豕南楚謂之豨其子或謂之
豚或謂之貕(音/奚)呉揚之間謂之豬子其檻及
蓐曰橧(爾雅曰所/寢橧音繒)
布榖自關東西梁楚之間謂之結誥周魏之
間謂之擊穀自關而西或謂之布穀(今江東呼/爲􁔤穀)
䳚鴠(鳥似雞五色冬無毛亦/倮晝夜鳴侃旦兩音)周魏齊宋楚之
間謂之定甲或謂之獨舂(奸自/低仰)自關而東謂
之城旦(言其辛苦有/似於罪禍者)或謂之倒懸(好自懸/於樹也)或
謂之鴠鴠自關而西秦隴之内謂之鶡鴠
鳩自關而東周鄭之郊韓魏之都謂之􁈔(音/郎)
鷱(音/臯)其􁈨鳩謂之鸊鷱自關而西秦漢之間
謂之鵴鳩(菊/花)其大者謂之鳻鳩(音/班)其小者謂
之􁈨鳩(今荆/鳩也)或謂䳫鳩(音/葵)或謂之䳕鳩(音/浮)或
謂之鶻鳩梁宋之間謂之鷦䲩
尸鳩(桉爾雅即布穀非戴勝/也或云鸇皆失之也)燕之東北朝鮮
洌水之間謂之鶝䲹(福不/兩音)自關而東謂之戴
鵀東齊海岱之間謂之戴南南猶鵀也(此亦/語楚)
(聲轉/也)或謂之鶭鸅(案爾雅說戴鵀下鶭鸅自/別一鳥名方言似依此義)
(又失/也)或謂之戴鳻或謂之戴勝(勝所以/纏絍)東齊
呉揚之間謂之鵀自關而西謂之服鶝或謂
之　鶝燕之東北朝鮮洌水之間謂之􁊑(音/或)
蝙蝠(邊福/兩音)自關而東謂之服翼或謂之飛䑕
或謂之老䑕或謂之􁌡䑕自關而西秦隴之
間謂之蝙蝠北燕謂之蟙䘃(墨/兩音)
鴈自關而東謂之鴚䳘(音/加)南楚之外謂之䳘
或謂之鶬鴚(今江東通/呼爲鴚)
桑飛(即鷦鷯也/又名鷦鸎)自關而東謂之工爵或謂之
過鸁(音/螺)或謂之女􁈫(今亦名爲巧婦/江東呼布母)自關而
東謂之鸋鴂(案爾雅云鸋鴂鴟鴞鴟屬/非此小雀明矣甯玦兩音)自關
而西謂之桑飛或謂之懱爵(言懱/截也)
鸝黄自關而東謂之創鶊(又名/商庚)自關而西謂
之鸝黄(其色黧黒而/黄因名之)或謂之黄鳥或謂之楚雀
野鳬其小而好沒水中者南楚之外謂之鷿
鷉(鷿音指辟鷉/音他奚反)大者謂之鶻蹏(滑蹄/兩音)
雞雛徐魯之間謂之秋侯子(子幽反徐今下/邳僮縣東南大)
(徐城/是也)
輶軒使者絶代語釋別國方言第八
輶軒使者絶代語釋別國方言第九
戟楚謂之(取名於/鈎釨也)凡戟而無刃秦晉之間
謂之　或謂之鏔(音/寅)吳揚之間謂之戈東齊
秦晉之間謂其大者曰鏝胡(泥/鏝)其曲者謂之
鈎　鏝胡(即今雞鳴/勾孑戟也)
三刃枝(今㦸中有小孑刺/者所謂雄㦸也)南楚宛郢謂之匽
戟(音偃郢今江/陵也余正反)其柄自關而西謂之柲(音/袐)或
謂之殳(音/殊)
矛呉揚江淮南楚五湖之間謂之鍦(甞蛇反/五湖今)
(呉興太湖也先儒處之/多亦不了所未能詳者)或謂之鋋(音/蟬)或謂之
鏦(漢書曰鏦殺/呉王錯江反)其柄謂之矜(今字作􁔥/巨巾反)
箭自關而東謂之矢江淮之間謂之鍭(音/侯)關
西曰箭(箭者竹名/因以爲號)
鑚謂之鍴(音/端)
矜謂之杖(矛㦸􁔥/即杖也)
劒削自河而北燕趙之間謂之窒自關而東
或謂之廓或謂之削自關而西謂之􁄊(方婢/切)
盾自關而東或謂之瞂(音/伐)或謂之干(干者/扞也)關
西謂之盾
車下鐵陳宋淮楚之間謂之畢(未/詳)
大車謂之綦(鹿車也/音忌)
車䡺(車軸頭也/干厲反)齊謂之(又名)
車枸簍(即車弓/也音縷)宋魏陳楚之間謂之䈐(今呼/車子)
(弓爲䈐/音巾)或謂之􁔦籠(穹隆/兩音)其上約謂之(即/軬)
(帶也音/瓜瓝)或謂之䈿(音/脉)秦晉之間自關而西謂
之枸簍西隴謂之㮥(即畚字/薄晩反)南楚之外謂之
篷(今亦通/呼篷)或謂之隆屈(尾/屈)
輪(車輅/也)韓楚之間謂之軑(音/大)或謂之軝(詩曰/約軝)
(錯衡/音祇)關西謂之􁔧(音/揔)
輑謂之軸(牛忿/反)
轅楚衞之間謂之輈(張由/反)
箱謂之輫(音/俳)
軫謂之枕(車後/横木)
車紂自關而東周洛韓鄭汝潁而東謂之䋺
(音/秋)或謂之曲綯(綯亦繩名詩/曰宵尓索綯)或謂之曲綸(今/江)
(東通呼索/綸音倫)自關而西謂之紂
輨(音/管)軑(音/大)錬􁔨(錬音東􁔨/音度果反)關之東西曰輨南
楚曰軑趙魏之間曰錬􁔨
車釭齊燕海岱之間謂之鍋(音/戈)或謂之錕(衮/衣)
自關而西謂之釭盛膏者乃謂之鍋
凡箭鏃胡合嬴者(胡鏑在於喉/下嬴邊也)四鐮(廉稜/也)或
曰拘腸三鐮者謂之羊頭其廣長而薄鐮謂
之錍(普蹄/反)或謂之鈀(音/葩)
箭其小而長中穿二孔者謂之鉀鑪(今箭錍/鑿空兩)
(邊者也嗑/嚧兩音)其三鐮長尺六者謂之飛䖟(此謂今/射箭也)
􁊘者謂之平題(今戯射箭頭/題猶羊頭也)所以藏箭弩謂之
箙(盛弩箭器也外/傳曰檿弧箕箙)弓謂之鞬(鞬/牛)或謂之皾(牛/犢)
凡矛骹細如鴈脛者謂之鶴䣛(今江東呼/爲鈐釘)
有小枝刃者謂之鉤
矛或謂之
錟謂之鈹(今江東呼大矛爲/鈹音彼錟音聃)
骹謂之銎(即矛刃下/口音凶)
鐏謂之釬(音扞或名/爲鐓音頓)
舟自關而西謂之船自關而東或謂之舟或
謂之航(行/伍)南楚江湘凡船大者謂之舸(姑可/反)
小舸謂之艖(今江東呼艖小/底者也音乂)艖謂之艒䑿(目/宿)
(二/音)小艒䑿謂之艇(􁔩/也)艇長而薄者謂之艜(衣/帶)
短而深者謂之䒀(今江東呼艖/䒀者音歩)小而深者謂
之㮪(即長舼也/音卭竹)東南丹陽㑹稽之間謂艖爲
欚(音/禮)泭謂之􁇳(音/敷)􁇳謂之筏(音/伐)筏秦晉之通
語也江淮家居􁇳中謂之薦(音/符)方舟謂之㶇
(揚州人呼渡津航爲/抗荆州人呼樹音横)艁舟謂之浮梁(即今/浮橋)楫
謂之橈(如寮/反)或謂之櫂(今云櫂歌/依此名也)所以隱櫂
謂之(摇􁔪小橛也江東/又名爲胡人音奬)所以縣櫂謂之緝
(繫櫂頭/索也)所以刺船謂之㰏(音/髙)維之謂之鼎(係/船)
(爲/維)首謂之閤閭(今江東呼船頭屋/爲之飛閭是也)或謂之艗
艏(鷁鳥名也今江東貴人船/前作青崔是其像也音六)後曰舳(今江東/呼拖爲)
(舳音/軸)舳制水也僞謂之仡(吾勃反僞音訛/船動摇之㒵也)仡
不安也

輶軒使者絶代語釋別國方言第九
輶軒使者絶代語釋別國方言第十
媱愓遊也江沅之間謂戲爲媱或謂之愓(音/羊)
或謂之嬉(香其/反)
曽訾何也湘潭之原(潭水名出武陵/音潭一曰滛)荆之南
鄙謂何爲曽或謂之訾(今江東人語亦/云訾爲聲如斯)若中
夏言何爲也
央亡嚜杘(嚜音目杘/丑夷反)姡(胡刮/反)獪也江湘之間
或謂之無賴或謂之㺒(恐/多智/也恪交反)凡小兒多
詐而獪謂之央亡或謂之嚜杘(嚜杘濳/濳狡也)或謂
之姡(言黠/姡也)姡娗也(言恫/娗也)或謂之猾(音/滑)皆通語也
崽者子也(崽音枲聲/之轉也)湘沅之㑹(兩水合處/也音獪)凡言
是子者謂之崽若東齊言子矣(聲如/宰)
誺不知也(音癡眩江東曰咨/此亦如聲之轉也)沅澧之間(澧水今/在長沙)
(音/禮)凡相問而不知荅曰誺使之而不肯荅曰
吂(音茫今中/國語亦然)粃不知也(今淮楚間語/呼聲如非也)
㷄火也(呼隗/反)楚轉語也猶齊言􁇴火也(音/毁)
嘳無寫憐也(皆/之代/語也音蒯)沅澧之原凡言相
憐哀謂之嘳或謂之無寫江濵謂之思(濵水/邊也)
皆相見驩喜有得亡之意也九嶷湘潭之間
謂之人兮(九嶷山名今在/零陵營道縣)
婩(魚踐/反/音/筞)鮮好也南楚之外通語也
㘓哰(闌牢/二音)謰謱(上音連下/力口反)拏也(言譇拏也/奴加反)東
齊周晉之鄙曰㘓哰㘓哰亦通語也(平原人/好㘓哰)
(也)南楚曰謰謱或謂之支註(支之䜴反/註音注)或謂
之詀謕(上託兼反/下音啼)轉語也拏揚州㑹稽之語
也或謂之惹(言情惹也汝/邪反一音若)或謂之䛳(言誣/䛳也)
亄􁔫貪也(謂慳貪/也音懿)荆汝江湘之郊凡貪而不
施謂之亄(亦中國/之通語)或謂之􁔫或謂之悋悋恨
也(慳者多/情恨也)
遥窕滛也九嶷荆郊之鄙謂淫曰遥(言心遥/蕩也)
沅湘之間謂之窕(窈窕/治容)
潛涵沉也楚郢以南曰涵(音含或/古南反)或曰潛潛
又遊也(潛行水中/亦爲游也)
􁔬安靜也江湘九嶷之郊謂之􁔬
拌棄也(音伴又/普槃反)楚凡揮棄物謂之拌或謂之
敲(恪校反今汝潁間/語亦然或云撅也)淮汝之間謂之伇(江東/又呼)
(撅音黶又/音犳音豹)
諑愬也(諑譛亦/通語也)楚以南謂之諑
戲泄歇也楚謂之戲(音/義)泄奄息也楚揚謂之泄
攓取也(音騫一/曰騫)楚謂之攓
昲曬乾物也揚楚通語也(昲音非亦皆北方/常語耳或云㬓)
䕁猝也(謂倉卒/也音斐)江湘之間凡卒相見謂之䕁
相見或曰突(他骨/反)
迹迹屑屑不安也(皆往來/之㒵也)江沅之間謂之迹
迹秦晉謂之屑屑或謂之塞塞或謂之省省
不安之語也
􁔭沐(音/䦧)佂伀遑遽也江湘之間凡窘猝怖遽
謂之􁔭沐(喘􁀨/㒵也)或謂之佂伀
翥舉也(謂軒/翥也)楚謂之翥
忸怩慙歰也(歰猶/苦者)楚郢江湘之間謂之忸怩
或謂之㗤咨(子六莊/伊二反)
垤封塲也楚郢以南蟻土謂之垤垤中齊語也
讁過也(謂罪過也音𦣱/亦音適罪罰也)南楚以南凡相非議
人謂之讁或謂之衇(血/脉)衇又慧也(今名黯/鬼衇)
膊兄也(此音義/所未詳)荆揚之鄙謂之膊桂林之中
謂之
(吾駭/反)揚越之郊凡人相侮以爲無知謂之眲
(諾革/反)眲耳目不相信也(因字/名也)或謂之斫(斫郄/斫頑)
(直之㒵今關/西語亦皆然)
惃(衮/衣/音/㪍)頓愍惽也(謂迷/昏也)楚揚謂之惃或謂
之　江湘之間謂之頓愍(頓愍猶/頓悶也)或謂之氐
惆(丁弟丁/牢二反)南楚飲毒藥懣謂之氐惆亦謂之
頓愍猶中齊言眠眩也愁恚憒憒毒而不發
謂之氐惆(氐惆猶/懊憹也)
恱舒蘇也(謂蘇/息也)楚通語也
眠娗(莫典塗/殄二反)脉蜴(音/析)賜施(輕/易)茭媞(恪挍得/懈二反)譠
謾(託蘭莫/蘭二反)㦒忚(麗醯/二音)皆欺謾之語也楚郢以
南東揚之郊通語也(六者亦中國相輕/易蚩弄之言也)
􁔮頟顔顙也湘江之間謂之􁔮(今建平人呼/頟爲􁔮音旃)
(裘)中夏之謂頟東齊謂之顙汝潁淮泗之間
謂之顔
頷頥頜也(謂頷/車也)南楚謂之頷(亦今通/語爾)秦晉謂
之頜頥其通語也
紛怡喜也湘潭之間曰紛怡或曰巸巳(嬉怡/二音)
􁔯或也(酒/酣)沅澧之間凡言或如此者曰􁔯如
是(亦此憨聲/之轉耳)
愮療治也江湘郊㑹謂醫治之曰愮(俗云厭/愮病音)
(曜)愮又憂也(博異/義也)或曰療
芔(凶位/反)莽(嫫母/反)草也東越揚州之間曰芔南
楚曰莽
悈鰓(悈音良愅/鰓音魚鰓)乾都(音/干)耇(音/姤)革老也(皆老者/皮色枯)
(瘁之/形也)皆南楚江湘之間代語也(凡以異語相/易謂之代也)
㧙(揰/祕)抌(都感反/亦音甚)推也南楚凡相推搏曰㧙或
曰㧾(苦骨/反)沅湧􁔰幽之語(􁔰水今在桂陽音/扶涌水今在南郡)
(華容/縣也)或曰攩(今江東人亦名/推爲攩音晃)
食閻(音/鹽)慫慂(上子竦反/下音涌)勸也南楚凡已不欲
喜而旁人說之不欲怒而旁人怒之謂之食
閻或謂之慫涌
欸(音醫或/音塵埃)􁔱(鳬/鷖)然也南楚凡言然者曰欸或
曰􁔱
緤末紀緒也南楚皆曰緤(音/薛)或曰端或曰紀
或曰末皆楚轉語也
䁓(音/㧾)􁔲(音/麗)闚䀡(勑纎/反)占伺視也凡相竊視南
楚謂之闚或謂之䁓或謂之䀡或謂之占或
謂之􁔲􁔲中夏語也(亦言/也)闚其通語也自江
而北謂之䀡或謂之覗凡相候謂之占占猶
瞻也
郺(惡孔/反)􁔳(奴動/反)晠多也南楚凡大而多謂之
郺或謂之􁔳凡人語言過度及妄施行亦謂
之􁔳
抯(柤/黎)樝(以加/反)取也南楚之間凡取物溝泥中
謂之柤或謂之樝
􁔴(音/汎)僄(飄/零)輕也楚凡相輕薄謂之相􁔴或謂
之僄也　卷終
輶軒使者絶代語釋別國方言第十一
蛥蚗(蛥音折蚗亐/列反一音玦)齊謂之螇螰(奚鹿/二音)楚謂之
蟪蛄(莊子曰蟪蛄/不知春秋也)或謂之蛉蛄(音/零)秦謂之蛥
蚗自關而東謂之虭蟧(貂料/二音)或謂之蝭蟧(音/帝)
或謂之蜓蚞(廷木/二音)西楚與秦通名也(江東人/呼蟂蟧)
蟬楚謂之蜩(音/調)宋衞之間謂之螗蜩(今胡蟬/也似蟬)
(而小鳴聲清亮/江南呼螗蛦)陳鄭之間謂之蜋蜩(音/良)秦晉
之間謂之蟬海岱之間謂之䗁(齊人呼爲/巨䗁音技)其
大者謂之蟧或謂之蝒馬(按爾雅云蝒馬者/蜩非別名蝒馬也)
(此方言/誤耳)其小者謂之麥蚻(如蟬而小青色今/關西呼麥蠽音)
(之)有文者謂之蜻蜻(即蚻也爾/雅云耳)其䳄蜻謂
之疋(祖/反)一大而黒者謂之䗃(音/棧)黒而赤者謂
之蜺(雲/霓)蜩蟧謂之􁓐蜩(江東呼爲/􁓐􁈳也)􁊦謂之寒
蜩寒蜩瘖蜩也(按爾雅以蜺爲寒蜩月令亦/曰寒蜩鳴知寒蜩非瘖者也)
(此諸蟬名通出爾雅而多駮雜未可詳/據也寒蜩螿也似小蟬而色青􁊦音應)
蛄詣謂之杜蛒(音/格)螻螲謂之螻蛄(音室/塞)或謂
之蟓蛉(象鈴/二音)南楚謂之杜狗或謂之蛞螻
蜻蛚(即趨織也/精列二音)楚謂之蟋蟀或謂之蛬(梁園/呼蛬)
(音/鞏)南楚之間謂之蚟孫(孫一/作絲)
螳蜋謂之髦(有斧蟲也江東呼/爲石蜋又名齕肬)或謂之虰(按/爾)
(雅云螳蜋蛑奵義自應下/屬方言依此說失其指也)或謂之䖹䖹
姑䗐謂之強䖹(米中小黒甲虫也江東名之/􁍊音加建平人呼芉子音芉)
(芉即/姓也)
蟒(即蝗也/莫鯁反)宋魏之間謂之蚮(音/貸)南楚之外謂
之蟅蟒(蟅音近詐/亦呼吒蝢)或謂之蟒或謂之􁋀(音/滕)
蜻蛉謂之蝍蛉(六足四翼虫也音靈江東名/爲狐黎淮南人呼䗧􁌨䗧音)
(康􁌨/音伊)
舂黍謂之􁊏蝑(􁊏音藂蝑音壞沮反又/名蚣􁊏江東呼虴蛨)
蠀􁀢謂之蚇蠖(即踧二音蠖烏/郭反又呼歩屈)
􁑌燕趙之間謂之蠓螉(蒙翁/二音)其小者謂之􁏩
螉(小細腰􁑌/也音鯁噎)或謂之蚴蛻(幽恱/二音)其大而蜜謂
之壷蠭(今黒􁑌穿竹木作孔/亦有蜜者或呼笛師)
蠅東􁔵謂之羊(此亦語轉耳今江東人呼羊/聲如蠅凡此之類皆不宜別)
(立名/也)陳楚之間謂之蠅自關而西秦晉之間
謂之蠅
蚍蜉(毗浮二音/亦呼蟞蜉)齊魯之間謂之蚼蟓(駒養/二音)西
南梁益之間謂之玄蚼(法言曰玄/駒之歩是)燕謂之蛾
䖹(蟻養一音建平/人呼蚳音侈)其塲謂之坻(直尸/反)或謂之
蛭(亦言/冡也)
蠀螬謂之蟦(翡翠/反)自關而東謂之蝤蠀(猶餈/兩音)
或謂之䖭蠾(書/卷)或謂之蝖􁈲(亦呼當齊或呼/虵/或呼蟦蝖)
(喧斛/兩音)梁益之間謂之蛒(音/格)或謂之蝎或謂之
蛭蛒(音/質)秦晉之間謂之蠧或謂之天螻(按爾/雅云)
(􁈲天螻謂螻蛄耳而方/言以爲蝎未詳其義也)四方異語而通者也
蚰􁎇(由延/二音)自關而東謂之螾􁎇(音/引)或謂之入
耳或謂之䗅􁓾(音/麗)趙魏之間或謂之蚨虶(扶/于)
(二/音)北燕謂之䖡蚭(䖡奴六反蚭音尼/江東又呼蛩音鞏)
鼅鼄(知株/二音)鼄蝥也(音/無)自關而西秦晉之間謂
之鼄蝥(今江東呼/蝃蝥音掇)自關而東趙魏之郊謂之
鼅鼄或謂之蠾蝓(燭臾/二音)蠾蝓者侏儒語之轉
也北燕朝鮮洌水之間謂之蝳蜍(齊人又呼/社公亦言)
(周公音/毒餘)
蜉䖻(浮由/二音)秦晉之間謂之蟝􁋱(似天牛而小/有甲角出糞)
(土中朝/生夕死)
馬蚿(音/弦)北燕謂之蛆蟝(蝍/蛆)其大者謂之馬蚰
(音逐今/關西云)

輶軒使者絶代語釋別國方言第十一
輶軒使者絶代語釋別國方言第十二
爰喛哀也(喛哀而恚/也音段)
儒輸愚也(儒輸猶/儒撰也)
愋諒知也
拊撫疾也(謂急疾/也音府)
菲惄悵也(謂惋惆/也音翡)
鬱熈長也(謂壯大/也音怡)
娋孟姉也(外傳曰孟啖我是也今江東山越/間呼姉聲如市此因字誤遂俗也)
(娋音義/未詳)
築娌匹也(今關西兄弟婦相呼爲/築里度六反廣雅作妯)
娌耦也
䃷裔習也(謂玩習/也音盈)
躔(度展/反)逡(逡/巡)偱也
躔歷行也(躔猶/踐也)日運爲躔月運爲逡(運猶/行也)
逭(音換/亦管)逳(陽六/反)轉也逭逳歩也(轉相/訓耳)
㷭虞望也(今云烽/火是也)
榆楕脫也
解輸梲也(梲猶/脫耳)
賦與操也(謂操/持也)
􁇕(音/鹿)歇(泄/气)涸也(謂渴也/音鶴)
潎(妨計/反)􁂧(音/澄)清也
逯(音鹿/亦録)遡(音/素)行也
墾牧司也墾力也(耕墾/用力)
牧飤也(謂放飤/牛馬也)
屑(王/相)獪也(市/儈)
效(音/皎)烓(口類/反)明也
　將威也
嬀(居僞/反)娗(音/挺)僈也(爛僈健狡/也博丹反)
儇虔謾也(謂惠黠也/莫錢反)
佻疾也(謂輕疾/也音糶)
鞅侼強也(謂強戾/也音㪍)
鞅侼懟也(亦爲怨懟/鞅猶怏也)
追未隨也
僉怚劇也(謂勤劇音/驕怚也)
僉夥也(僉者同故/爲多音禍)
夸烝媱也(上媱/爲蒸)
毗顮懣也(謂憒滿/也音頻)
焭激清也
紓退緩也(謂寛緩/也音舒)
清躡急也
杼(杼/井/胡計/反)解也
蕆逞解也(蕆訓勑復言解/錯用其義音展)
柢柲刺也(皆矛㦸之􁔥所以/刺物者也音觸抵)
倩荼借也(荼猶/徒也)
憵朴猝也(謂急速也劈/歷打撲二音)
麋棃老也(麋猶/眉也)
萃離時也
漢赫怒也
赫發也
􁔶(呼瓜/反)吁然也(音于皆/應聲也)
猜忦恨也
艮磑堅也(艮磑皆石名/物也五碓反)
苂䀶明也(苂光也/音滛)
怤愉恱也(怤愉猶呴/愉也音敷)
即圍就即半也(即一/作助)
惙㤕中也(中宣爲忡忡/惱怖意也)
薵蒙覆也
籌戴也(此義之反覆兩通者字/或作壽音俱波濤也)
堪輂載也(輂轝亦載物/者也音釘鋦)
摇祖上也
祖摇也
祖轉也(互相釋也動/揺即轉矣)
括關閉也(易曰括囊/無咎音活)
衝俶動也
羞厲熟也(熟食/爲羞)
厲今也
備該咸也(咸猶/皆也)
噬食也
噬憂也
􁔷悸也(謂悚/悸也)
虜鈔强也(皆强取/物也)
鹵奪也
鑈正也(謂堅正也/奴俠反)
蒔殖立也
蒔更也(爲更種/也音侍)
鬐尾稍盡也(鬐毛物漸落去/之名除爲反)
尾梢也
􁌔　也(今江東呼極爲􁌔音/劇外傳曰余病􁌔矣)
鼃律始也(音/蛙)
蓐臧厚也
遵遃行也(遃遃行㒵/也魚晩反)
䭨(音/携)餟(祭/醊)餽也(音/愧)
餼(香旣/反)䭘(音/映)飽也
惵(度協/反)耇(音/垢)嬴也(音/盈)
趙肖小也
蚩愮悖也(謂悖惑/也音遥)
吹扇助也(吹嘘扇佛/相佐助也)
焜曅晠也(韡曅焜燿/晠㒵也)
苦翕熾也
藴崇也
藴􁔫積也(􁔫者貪/故爲積)
􁔫殄合也
翬䎗飛也(翬翬飛㒵/也音揮)
憤目盈也
譟(喚/譟)諻(從/横)音也
攎(音/攎)遫(音/勑)張也
岑夤大也
岑髙也(岑㖗峻/㒵也)
效昈文也(昈昈文采/㒵也音户)
鈵董錮也(謂堅固/也音柄)
扞搷揚也(謂播揚/也音塡)
水中可居爲洲三輔謂之淤(音血瘀上林賦/曰行乎州淤之)
(浦/也)蜀漢謂之嬖(手/臂)
殹幕也(謂蒙幕/也音醫)
刳(音/枯)狄也(宜音/剔)
度髙爲揣(裳絹/反)
半歩爲跬(差箠/反)
半盲爲睺(呼鉤反/一音猴)
未陞天龍謂之蟠龍
裔夷狄之揔名(邊地爲裔亦四/夷通以爲号也)
考引也
弼髙也
上重也
箇枚也(爲枚數也/古餓反)
一蜀也南楚謂之獨(蜀猶/獨耳)
輶軒使者絶代語釋別國方言第十二
輶軒使者絶代語釋別國方言第十三
裔歷相也
裔旅末也
􁔸縁廢也
純毣好也(毣毣小好/㒵也音沐)
藐素廣也(藐藐曠逺/㒵音邈)
藐漸也
􁔹(踊/躍)抍(㧻/拔)拔也出㲻爲抍出火爲䠯也(抍一/作椒)
(􁔹一/作䠯)
炖(託孫/反)焃(音/䦧)煓(波/湍)赫貌也(皆火盛/熾之㒵)
憤竅(孔/竅)阨也(謂迫阨/烏革反)
杪眇小也
讟咎謗也(謗言噂讟/也音沓)
蕆敕戒備也(蕆亦/訓敕)
摵(音/蹜)㨖(音/致)到也
聲腆忘也
􁅴(音/廓)劙(音/儷)解也魏能也㑜刻也
聳悚也(謂警聳也/山頂反)
跌蹷也(偃地反江東/言跢丁賀反)
蘪蕪也(謂草穢蕪/也音務)
澷淹敗也溼敝爲澷水敝爲淹(皆謂水潦澷/澇壞物也)
釐(音/狸)挴(亡改/反)貪也
㩩(恪穎/反)挻(音/延)竟也
譴喘轉也(譴喘猶/宛轉也)
困胎　逃也(皆謂逃叛也/音鞭撻)
隋毻易也(謂解毻也/他臥反)
朓說好也(謂姅恱/也音遥)
憚怛惡也(心怛懐亦/惡難也)
呉大也
灼驚也(猶云恐/也)
賦動也(賦斂所以/擾動民也)
􁌕極也(巨畏反江東呼極/爲􁌕倦聲之轉也)
煎盡也
爽過也(謂過/差也)
蟬毒也
慘㥢也(音/湭)
㥢惡也(慘悴惡/事也)
還積也
宛蓄也(謂宛樂/也言婉)
類法也
由式也
猷詐也(猶者言/故爲詐)
䒰隨也
揣試也(揣度/試之)
䫴怒也(䫴䫴恚㒵/也巨廩反)
埝下也(謂䧟下也/音坫肆)
讃解也(讃訟所以解/釋理物也)
賴取也
扲業也(謂基業/也音鉗)
帶行也(隨人/行也)
漮空也(漮窘空㒵康或/作㱂虚字也)
湛安也(湛然/安㒵)
㗔樂也(㗔㗔歡/㒵音)
倇歡也(歡樂也/音婉)
衎定也(衎然安定/㒵也音看)
䑄􁔺也(謂􁔺肉也/魚自反)
讟痛也(謗誣怨痛/也亦音讀)
鼻始也嘼之初生謂之鼻人之𥘉生謂之首
梁益之間謂鼻爲初或謂之祖祖居也(鼻祖/皆始)
(之別名也轉復訓以/爲居所謂代語者也)
兗養也
翳掩也(謂掩/覆也)
臺支也
純文也
祐亂也(亂宜/訓治)
恌理也(謂情理/也音遥)
蕰晠也(藴藹/茂㒵)
搪張也(謂榖張/也音堂)
惲謀也(謂議也/嘔憤反)
陶養也
㩒挌也(今之竹木格/是也音禁惡)
毗曉明也
扱擭也(扱猶/級也)
扶護也(扶挾/將護)
淬寒也(淬猶淨也/作憒反)
漺凈也(皆冷㒵也𥘉/兩禁耕二反)
漉極也(滲漉極/盡也)
牧凡也
易始也(易代更/始也)
逭周也(謂周/轉也)
䵱色也(䵱然赤色/㒵也音奭)
恬靜也(恬惔/安靜)
禔福也(謂福祚/也音祗)
禔喜也(有福/即喜)
攋(洛旱/反)隓(許挸/反)壞也
息歸也
抑安也
潜亾也
曉過也
曉嬴也
􁔻短也(蹶􁔻短小㒵/音剟音肬贅)
隑(剴/切)陭也(江南人呼梯爲隑所以隑/物而登者也音剴切也)
迒長也(謂長短也/胡郎反)
迒迹也(爾雅以/爲兔迹)
賦臧也
藴饒也(音/温)
媵託也
適牾也(相觸/迕也)
捭予也(予猶與/音卑)
彌縫也
譯傳也
譯見也(傳宣語/即相見)
梗略也(梗概大/略也)
臆滿也(愊臆氣/滿之也)
䧞益也(謂増益/也音罵)
空待也(來則/實也)
珇好也
珇美也(美好等㸦見/義耳音祖)
嫗色也(嫗煦好/色㒵)
閻開也(謂關/門也)
靡滅也(或作摩滅/字音麋)
菲薄也(謂微薄/也音翡)
腆厚也
媟狎也(相親/狎也)
芋大也(芋猶訏耳/香于反)
煬翕炙也(今江東呼火熾/猛爲煬音恙)
煬烈暴也
馺馬馳也(馺馺疾㒵/也索荅反)
選延偏也
澌索也(盡/也)
晞燥也
梗覺也(謂直/也)
萃集也
睨(俾/倪)䁺(音/亦)明也
暟臨昭也
暟美也(暟暟美德/也呼凱反)
箄(方氏/反)簍(音/縷)籅(音/餘)䈱(弓/㢭)􁊍也(古筥/字)江沔之間
謂之籅趙代之間謂之䈱淇衞之間謂之井
筐(淇水/名也)􁊍其通語也
􁊍小者南楚謂之簍自關而西秦晉之間謂
之箄(今江南亦/名籠爲箄)
籠南楚江沔之間謂之篣(今零陵人呼/籠爲篣音彭)或謂
之笯(音都墓/亦呼籃)
􁊒(盛餅/筥也)南楚謂之筲(今建平人呼/筲爲鞭鞘)趙魏之郊
謂之去􁊒(今通/語也)
錐謂之鍣(廣雅作/銘字)
無升謂之刁斗(謂小鈴也音/貂見漢書)
匕謂之匙
盂謂之㯸(子殄/反)河􁔼之間謂之䀂
椀謂之
盂謂之銚銳(謡/音)木謂之㳙抉(椀亦盂屬江東/名盂爲凱亦曰)
(甌也蠲/玦兩音)
餌謂之餻或謂之粢或謂之(音/鈴)或謂之餣
(央恡/反)或謂之䬧(音/元)

輶軒使者絶代語釋別國方言第十三
