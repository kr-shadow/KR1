#+TITLE: 轉注古音略-明-楊愼
#+DATE: 2018-05-12 10:15:23
#+SOURCE: github.com/kanripo/KR1j0071 master 7c39eab7                
欽定四庫全書　　　　　經部十
　轉注古音略　　　　　　小學類三(韻書之屬)
提要

　　　　臣等謹案轉注古音略五卷明楊慎撰是書
　　　　前有自序大㫖謂毛詩楚詞有叶韻其實不
　　　　越保氏轉注之義易經疏云賁有七音始發
　　　　其例宋呉才老作韻補始有成編學者知叶
　　　　韻自叶韻轉注自轉注是猶知二五而不知
　　　　十也考協韻之説始於沈重毛詩音義(見經典釋)
　　　　(文)後顔師古注漢書李善注文選並襲用之
　　　　後人之稱叶韻自此而誤然與六書之轉注
　　　　則渺不相涉慎書仍用叶韻之説而移易其
　　　　名于轉注是朝三暮四改為朝四暮三也如
　　　　四江之釭字説文云從金工聲窻字説文云
　　　　从穴悤聲則江讀工窻讀悤皆其本㫖無所
　　　　謂轉亦安所用其注乎即姑就慎書論之所
　　　　注轉音亦多舛誤如二冬之龍字引周禮龍
　　　　勒雜色謂當轉入三江不知玉人上公用龍
　　　　鄭司農云龍當為尨而左傳狐裘尨茸即詩
　　　　之狐裘䝉戎則尨當從龍轉龍不當作莫江
　　　　反也又如蒸韵之朋字慎引逸詩云翹翹車
　　　　乗招我以弓豈不欲往畏我友朋謂當轉入
　　　　一東不知弓古音肱有小戎采緑閟宫及楚
　　　　詞九歌諸條可證則弓當從朋轉朋不當讀
　　　　為蓬也如此之類皆昧于古音之本以其引
　　　　證頗博亦有足供考證者故顧炎武作唐韻
　　　　正猶有取焉乾隆四十六年十月恭校上
　　　　　　　　　　　總纂官臣紀昀臣陸錫熊臣孫士毅
　　　　　　　　　　　總　校　官　臣　陸　費　墀
原序
周官保氏六書終於轉注其訓曰一字數音必輾轉注
釋而後可知虞典謂之和聲樂書謂之比音小學家曰
動静字音訓詁以定之曰讀作某若於戯讀作嗚呼是
也引證以據之曰某讀若云徐邈讀王肅讀是也毛詩
楚辭悉謂之叶韻其實不越保氏轉注之義耳易注疏
云賁有七音實始發其例宋呉才老作韻補始有成編
旁通曲貫上下千載朱晦翁詩傳騷註盡從其説魏文
靖論易經皆韻詳著于師友雅言學者雖稍知崈誦而
猶謂叶韻自叶韻轉注自轉注是猶知二五而不知十
也余自舞象之年究竟六書不敢貪古人成編為不肖
捷徑尤復根盤節解條入葉貫間亦有晦於古而始發
於今繆於昔乃有正於後故知思不厭精索不厭深也
古人恒言音義得其音斯得其義矣以之讀奥篇隠帙
渙若冰釋炳若日燭又以所稡合之古人成編褫其煩
重補其遺漏庶無蹈於雷同兼有益於是正乃作轉注
古音略大抵詳於經典而略於文集詳於周漢而略於
晉以下也惟彼文人用韻或茍以流便其辭而於義於
古本無當如沈約之雌霓是已又奚足以為據耶今之
所采必於經有禆必於古有考扶微廣異是之取焉匪
徒以逞博累卷帙而已方今古學大昭當有見而好
之者不必求子雲於後世也嘉靖壬辰九月廿九日博
南山人楊慎書
欽定四庫全書
　轉注古音略巻一
　　　　　　　　　　　　　明　楊慎　撰
一東

鞠(讀作芎左傳有鞠藭乎司馬相如説鞠作芎文作)弘(音與紅同毛詩泉之竭矣不自云中漙斯害矣)
(職兄斯弘不烖我躬弘與中躬相叶古韻可証自晉以後始入蒸韻音之訛爾)朋(音與蓬同沈約韻朋在蒸)
(韻而肱鞃堋薨弘皆從之疑編次之誤考之約以前韻語無有以朋叶蒸韻者毛詩每有良朋蒸也無戎左傳)
(引逸詩翹翹車乘招我以弓豈不欲往畏我友朋劉楨魯都賦時謝節移和族綏宗招歡合好肅戒友朋則古)
(韻朋與戎宗弓相叶無疑且毛詩為詩詞之祖其韻亦韻之祖也捨聖經不宗而泥守沈約偏方之音其固甚)
(矣此所當首辨也)鞃　堋　薨(字説見上)夢(毛詩視天夢夢)瞢(音蒙雲瞢澤名李軌讀)
窾(音空空也莊子導大窾向秀讀)窓(音聰鮑照詩蛾眉蔽珠櫳玉鈎隱綺窓今俗呼烟突猶曰烟聰唐張)
(祐詩鼻似烟窓耳似鐺)(音聰山海經大荒之南有淵)衆(音中草名爾雅管衆郭璞云葉圓鋭莖黑)
(毛布地冬不死左傳有衆父人名佛經謂百姓曰衆生)氄(音戎尚書鳥獸氄毛)烛(音烘爾雅爞爞炎炎)
(薰也省作烛或以為燭字非)􁥳(胡工切山名在益州今雲南也見漢書地理志)萌(音䝉古孝經緯含泉)
(任萌滋物歸中)訟(讀作公漢高后紀未敢訟言誅之)門(音蒙逢蒙古之善射者荀子史記皆作蠭門蓋)
(古字多借用耳)鮫(音公左傳舟鮫守之)蝎(籀文虹字非毒螫之蟲也蠍从䖝从歇)涷(音東説文水出)
(發鳩山入于河爾雅暴雨謂之涷)渢(音馮大聲也左傳渢渢乎大而婉)汎(音馮浮也相如傳汎淫汜)
(濫注任風波自縱漂也)總(音㚇詩素絲五總)蟊(音雺龜兆氣不澤也集韻引洪範曰圛曰蟊今文圛)
(作驛蟊作蒙)洞(音同淮南子天地鴻洞又洪洞縣名)寵(癡凶切周易在師中吉承天寵也王三錫命懷)
(萬邦也邦悲工切詩受小共大共為下國駿龎荷天之龍鄭氏作寵荀卿讀厖為䝉以叶共寵則亦當為此音)
(呉棫讀)厖(詩為下國駿厖荀卿讀如蒙借用䝉)橦(傳容切戰國䇿寛則兩軍相攻急則仗㦸相橦然後)
(可建大功)梵(音義與芁同風行木上曰芃集韻聲也又見漢衛彈碑字本作檒省作芃陸法言讀)檒(見上)
(注)概(史記范睢傳意者臣愚而不概於王心邪徐廣曰概音同索隠曰戰國䇿概作闗謂闗涉於王心也)
(徐音同非也今按二説未知孰是不收或謂遺也)穹(音空春秋緯少昊邑于穹桑日五色互照吕覧伊尹)
(生于穹桑字或作空○今雲南縣名浪穹土音為浪空云)㔮(山海經甘棗之山有獸如䑕而文題名曰㔮)
(注㔮音熊)

二冬

㫒(音供扶也)釭(音工燈也)疼(音同與痌通)洚(音宗孟子洚水警予)犛(鳴龍切羌中牛名字又作)
(犎季登説)憃(音沖騃昏也)頌(音容本古容字漢書惠帝紀當盗械者皆頌係之又儒林傳善為禮頌)
龐(地理志都龐縣在九真龐音龍)遇(音顒漢曹參傳擊秦將楊熊於曲遇曲音去)童(讀作鍾夫童地)
(名春秋公㑹宋公于夫童左氏公榖皆作鍾)膺(於容切黄庭經舌下玄膺生死岸陶弘景讀)惾(音悰)
(莊子困惾中顙李頥注刻賊不通也)慒(藏宗切集韻謀也韻㑹一作誴通作悰又似由切通作悰)(素問)
(隂陽王氷注即古衝字)

三江

龍(音龐黒白色雜也周禮龍勒戚兖讀)虹(音降詩實虹小子鄭玄讀)跫(音腔荘子跫然而喜司馬彪讀)
虹(博古圖有王氏銅虹燭錠皆燈燭具也蓋古字少借虹作缸文選金缸銜壁後世詩人有銀釭之語博雅)
(舽也)舡(博雅舽舡舟也舽音龐舡音肛増韻呉舡名佩集曰舽舡之舡為舟船其順非有如此者)􁨴
(苦江切説文幬帳之象从􁃱士其飾也周伯温以幢字象形未知是否○按此字古音羫左傳褚師聲子襪而)
(登席辭曰臣有足疾君將􁨴之説文引此作嗀音却嘔也古字腔強○嗀以平聲轉注為入聲用也或説作腔)
(音亦是腔亦嘔也今俗謂馬病有聲曰腔又見覺韻)從(音淙禮記檀弓爾無從從爾謂髻高也)
四支

施(讀作移毛詩將其來施施石鼓文斿施施孟子施施從外來注斜施而行越絶漁父歌曰日昭昭侵以)
(施史記賈誼鵩鳥賦日斜庚子作日施庚子朱子楚辭説云斜亦有施音漢書衞綰傳劍者人之所施易如淳)
(讀施為移得之顔師古乃以弋豉反之音義兼失之矣)暆(音移漢地理志東暆在樂浪其字从日取日出)
(為義其音正與賈誼賦庚子日施及越絶日昭昭侵以施音同意古語呼曰斜曰暆字或省作施耳)虒(漢地)
(理志慮虒縣在太原上音盧下音夷)􁇒(古夷字􁇒江縣名越嶲見漢地理志)巵(莊子巵言曰出讀如)
(欹器之欹李軌説)跬(音窺跬歩也漢書未有窺左足而先應者也字當作跬借作窺)示(音祗周禮天神)
(地示)示(音時人姓晉有示昧明)支(音岐令支遼西縣名)跪(音危莊子跪坐以進之)􁤶(􁤶草書)
(勢崔于玉記)瞝(音痴賈誼賦瞝元州而相君兮)曬(音痴舒也中山王聞樂對白日曬光)觜(音崔星名)
㭰(音崔鳥喙也廣雅云石針也)洍(音怡説文引詩江有洍今本作汜)圯(音怡南楚謂橋曰圯)蠡
(音離谷蠡匈奴名谷音鹿)荋(音而説文沛郡有楊荋亭)化(山宜切易神而化之叶宜)祗(音攴易無祗悔)
卑(音禆古今人表禆諶作卑湛後漢有議郎卑整北平太守卑躬)邪(音移尚書考靈耀云虚為秋候昴為)
(冬期隂氣相佐德乃不邪子助母收母合子符又漢樂府曲名上邪其辭曰上邪我欲與君相知邪知為韻自)
(叶何承天擬曲云上邪下難正誤作邪正之邪矣又星名歸邪)比(音皮左傳莊公十一年蒙臯比而先犯之)
(注臯比虎皮也)子(讀作慈禮記易直子諒)异(音怡岳曰异哉孔安國讀)婁(音羸漢段㑹宗傳留兵墊)
(婁北)陒(音羲漢杜周傳因勢而抵陒)麗(音离左傳魚麗之陣張巡讀)期(左傳僖二十二年期期而)
(不至上音欺下音其)被(音披左氏傳被苫葢楚辭靈衣兮被被玉珮兮陸離)邿(音詩左傳襄十八年樂盈)
(以下軍克邿)戲(許宜切左傳襄二十一年晉是以有戲之役漢高帝紀入闗至戲注水名又與麾同漢書)
(麾下皆作戲下莊子伏羲氏作伏戲氏)焉(音夷周禮秋官行人焉使則介之今按焉本鳥名音夷者恒居)
(字首禮記焉使弗及也論語焉可誣也是已音烟者恒居字末經傳多有不必引証)居(音姬檀弓曰何居我)
(未之前聞也古居字多音姬列子居余語汝作姬魚語女葢同音之借也)齊(音慈玉藻趨以采齊)羅(音籬)
(周禮注藩羅)純(音緇祭綂以共純服史記帝堯紀黄收純衣)氏(音支月氏西域國名)誃(音移説文)
(周景王作洛陽誃臺廣蒼云宫室相連曰誃陸雲集云曹公有誃塘劉孝綽詩反景照誃塘)柴(初曦切毛)
(詩射夫既同助我舉柴莊子柴立其中央揚雄賦柴虒參差不齊貌)徙(音斯縣名在蜀見漢書地理志)羡
(音夷沙羡縣名在江夏)􁟕(音思地反草為􁟕曹植相論孔子狀如蒙倛周公貌如斷􁟕又借作灾字)義
(音宜詩宣昭義問周官凡殺人而義者史記君義嗣並音宜)翅(音尸不翅猶言不止是也莊子不翅於父)
(母徐邈讀)趍(音馳説文趍趙久也一日奔也俗用為趨走之趨非)噫(音醫詩噫嘻注毛云歎也禮記注鄭)
(云噫不寤之聲梁鴻五噫歌元次山中興頌噫嘻前朝)意(音噫史韓信傳意烏猝嗟)懿(音噫詩懿厥哲)
(婦箋云有所傷痛之聲)治(音持孟子治人不治上音持下音值又治中官名杜甫詩典郡終㣲眇治中實)
(棄捐)寅(音夷説文寅臏也)夤(音夷説文恭也引易夕惕若夤又維也淮南子九州之外有八夤通作寅書)
(寅賔出日夙夜惟寅又嚴恭寅畏)滓(史記屈原傳泥而不滓注泥音涅滓音淄)禠(音斯福也選祈禠禳)
(灾)弜(音欺弓強而偏曰弜)利(音梨古樂府雨雪霏霏雀勞利長觜飽滿短觜饑)怠(音怡周易謙輕)
(而豫怠虞氏本作怡國語范蠡曰得時無怠時不再來來讀如釐史秦本紀皇帝明德經理宇内視聽不怠作)
(立大義昭設備器劉歆列女賛齊姜公正言行不怠勸勉晉文反國無疑)逵(音竒左傳莊公二十八年衆車)
(入自純門及逵市注郭内九軌逵道之市○按逵市即今言棊盤市古字借用)載(讀作䅔詩俶載南畆鄭玄)
(説俶載作熾䅔)提(音時詩歸飛提提又朱提縣名在越嶲朱音殊提音時其山出銀諸葛亮集漢嘉金朱提)
(銀)哉(史記引詩鼐鼎及哉正義云哉音資)邸(音踟考工記絲三邸)皆(音箕漢書箕子者萬物方荄兹)
(也師古曰荄音皆古皆荄與箕同音)多(音祗字本作㩼省作多周易無祗悔荀九家作多論語多見其不知)
(量也一本或作祗)來(儀禮來女孝孫注云來讀為釐釋名往歸于彼也故其言之昻頭以指逺也來使之)
(入也故其言之低頭以招之也毛詩惠然肯來楚辭天路險難兮獨後來漢書無説詩匡鼎來)(敗城阜也)
(許規切俗作隳非徐錯曰説文無字葢二左也衆力左之故从二左見阜部注)禕(音猗爾雅美也廣韻)
(珍也文選侯其禕而○禕从示與褘字不同褘从衣)(與耆同何承天纂文伊氏古天子也)台(音怡)
(史記敘傳唐堯遜位虞舜不台厥美帝功萬世載之又惠之早霣諸吕不台崇強禄産諸侯謀之)歴(汲冡)
(周書正西崑崙請令以江歴龍角為獻江歴珠名即江驪也)堲(説文即資切以土増大道上曰堲書朕堲)
(䜛説殄行借義疾惡也字又作垐又音卿火熟曰堲檀弓夏后氏堲周)垐(見上又見下平庚韻)

五微

畏(音隈莊子畏壘大化)萉(音義與腓同詩百卉具腓班固賦安慆慆而不萉)幾(光武紀幾不得出禮)
(記車不雕幾注音祈)賁(音肥襄賁縣名在東海)匪(音霏禮少儀車馬之美匪匪翼翼)悕(音希公羊)
(傳成十六年在招丘悕矣)費(陳湘姓林曰費氏音蜚趙明誠曰此字有兩姓音讀不同其一音蜚嬴姓伯翳)
(之後史記所載費昌費中楚費無忌漢費將軍費長房蜀費禕之徒是其後也其一音秘出於魯季友琅邪費)
(氏梁相費君是其後也)運(淮南子晝隋灰而月運闕注云運讀如遭圍之圍高誘讀)緯(音徽琴弦也劉)
(向九歎慶忌囚于阱空兮陳不占戰而赴圍破伯牙之號鍾兮挾人筝而彈緯徐邈讀)矦(此本古文侯字)
(又作虜複姓二氏後魏書俟畿氏後改為畿氏俟如氏後改為俟氏周太祖賜韓褒姓俟吕陵氏俟音祈其後為)
(万俟氏宋有万俟卨)俟(見上注)斐(説文符非切斐斐往來見揚雄賦昔仲尼之去魯兮斐斐遲而周邁)
(文選江妃作江斐)磑(居依切音與機同䃺也葢取其中有機運轉之故聲同機徐楚金作五對切而碓字)
(又作都對切兩音既近兩物亦易混為一物諸字家書惟陸法言韻作魚衣切為是今從之)魏(音義與巍)
(同莊子魏然而已○魏古字作□比今文多山或説山在下為魏去聲山在上為巍平聲非也是不知轉注之)
(義矣古魏巍字同而音異或省作嵬)嵬(見上注)奜(音非人姓左傳有奜豹或作斐)斐(見上注)偯
(於希切義與噫同説文引孝經哭不偯)䮝(音揮山海經太行山有獸狀如麢四角馬尾而有距名曰䮝)
煒(音義與輝同王莽傳青煒登平注青氣之光輝也)豕(説文彘也竭其尾故謂之豕象毛足而後有尾)
(讀與豨同又曰今世字誤以豕為彘彘為豕何以明之為啄琢从豕蠡从彘以是明之○今按豕古音希説文甤)
(字注云草木實甤甤也从豕豕讀作豨徐曰甤豕聲相近説文屢發此義葢後漢世已讀豕為上聲矣若作上)
(聲何以叶甤字為音讀邪)曊(方言曊曬乾物也或从費馬融曰晞于陽而煬於日也列子酒未清肴未曊注)
(音霏)
六魚

譽(音譽論語誰毁誰譽)沮(音租人姓沮誦為黄帝史三國有沮授)俎(音租薦牲几也左氏儔司馬折)
(俎)姐(音租嬳姐女態也字本作㜘省作姐嵇康詩恃愛肆姐)蘇(音蔬詩山有扶蘇徐邈讀史樵蘇後)
(餉注樵取薪也蘇取草也)邪(音徐史記厯書引左傳歸邪于終而左傳邪作餘)邪(音徐詩其虚其邪爾)
(雅作徐説文作䣄又思無邪思馬斯徂班彪北征賦降几杖於藩國折呉王之逆邪惟太宗之蕩蕩豈曩秦之)
(所圖)疎(音余漢書匈奴傳比疎辮髪之具也以金為之)廬(讀作纑周禮冬官秦無廬)租(音疽魯連子田)
(巴議于租丘一日而服千人)衙(音魚説文衙衙行貌宋玉九辯屬雷師之闐闐兮通飛亷之衙衙韓愈文)
(魚魚雅雅魚魚亦衙衙也)慮(音閭爾雅諸慮山櫐也郭璞曰似葛而麤大江東呼為藤又地名林慮一曰隆)
(慮在河南無慮在遼東取慮在臨淮取音趨且慮在遼西昌慮在東海漢志並音閭)絮(音如人姓漢張敞傳)
(絮舜)斯(音梳毛詩斧以斯之)余(音徐爾雅四月為圍余月通作除詩日月方除)家(音姑左傳姪其从姑)
(六年其逋逃歸其國而棄其家史記長鋏歸來兮食無魚長鋏歸來兮何以為家漢曹大家音姑)瓜(説文)
(孤罛觚皆以瓜得聲毛詩投我以木瓜左傳登彼昆吾之墟綿綿生之瓜余為渾良夫叫天無辜)去(丘於)
(切毛詩烏䑕攸去左傳千乘三去三去之餘獲其雄狐)鉤(音拘孝經援神契斗曲杓橈象成車房為龍馬)
(華葢覆鉤天理入魁神不獨居驂駕悟乘以道踟蹰)杼(音舒鄒子杼意通㫖明其所謂劉向疏一杼愚意死)
(無所恨)荼(考工記弓人斵弓必荼注古文荼舒假借字玉藻諸侯舒前詘後史記建元侯表引詩荆荼是)
(懲尚書大傳厥咎荼厥罰恒燠集韻或作豫)豫(見上注)猪(集韻引毛詩曰居月猪今通作諸)
七虞

竇(音窬左傳卜辭闔門塞竇乃自後踰)母(音模禮記内則八珍有淳母)臺(音胡禮記敗于臺駘)牟
(音模淮南子盧牟六合注盧牟規模也又人姓)遡(音與蘇同漢禮樂志流蘇作流遡)驕(古或借作駒字)
救(音拘周禮有司救劉昌宗讀)朝(音株朝那縣名)劉(音廬殺也書勿盡劉左傳䖍劉我人民後漢禮)
(志有貙劉)臯(音辜槖臯地名孟康讀)杜(音屠晉有杜蒯劉昌宗讀)荂(音芙莊子折楊黄荂皆古歌名)
荴(音芙花蒂也漢武帝悼李夫人賦函葼荴以俟風兮注荴與芙同)不(音義與芙同草木下房曰不毛)
(詩棠棣之華萼不韡韡萼蕋也不蔕也借作不然之不音否又音浮又音彪人名晉書有不準發墓得汲冢書)
(者人作比翼之比今音卜)華(古音同敷毛詩隰有荷華都且為韻楚辭采疏麻兮瑶華與居疎為韻周易枯)
(楊生華老婦得其士夫後漢書仕宦當作執金吾娶妻當得隂麗華此類極多乃知古華字本有敷音非卟也)
余(讀作塗霍去病傳檮余山檮音疇余音塗)樸(音蒲漢地理志樸􁠀縣在武威)于(音吁毛詩于嗟濶兮)
臺(同都切易林典䇿法書藏在蘭臺)彄(音樞左傳公孟彄伐曹又見尤韻)幠(音呼禮投壺毋傲毋)
(幠)溝(音拘荀子溝猶瞀儒○古溝拘音通禮以袂拘而退拘亦音溝也)杅(音污字書云器也春秋傳)
(杅不穿皮不蠧佛經旃沙女儛杅吹罪史記犀首傳燒掇焚杅同字書引論語糞土之墻不可杅也又匈奴地)
(名因杅漢有因杅將軍)句(音劬左傳任宿須句地方又缺句曹州縣名又句町縣名在牂牁)懼(音癯)
(史記孟子傳懼然顧化)取(音趨取慮縣名在臨淮)鍍(音塗以金飾物)墓(音嫫班固敘傳陵不崇墓)
謀(蒙脯切易林懿公淺愚不受深謀又曰張陳嘉謀計成漢都陳子昻答韓使詩漢家失中䇿胡馬晏南驅)
(聞詔安邊使知是故人謀)賦(音敷左傳引尚書敷納以言作賦納以言)吾(音虞列女傳楚相虞丘子虞與)
(吾通漢吾丘壽王即虞丘子之後也又借作娯國語暇豫之吾吾)婁(音盧毛詩弗曳弗婁又邾婁國名離)
(婁刻縷貌蕭該漢書讀何晏賦以婁與疏為韻)惡(音烏安也語惡乎成名孟子居惡在)惡(音呼滹沱水名)
(禮記必先有事于惡池史記作滹池集韻作淲又作又作秦詛楚文滹作亞沱作駝○或云滹音汙其地)
(汙下故以名水惡讀如惡乎成名之惡不煩轉音作荒胡切此説亦通但舊音相傳已久姑以存疑)亞(見上)
(注)喻(音義與歈同司馬相如凡將篇淮南宋蔡舞嗙喻)旅(與臚同儀禮士冠禮東面旅占注古文旅)
(作臚今按旅古亦有盧音書文侯之命盧弓一盧矢百或作旅亦從旅省是其信也)􁈉(説文引詩静女其􁈉)
(今文作姝)䓵(漢蓲字省作䓵)(漢逢盛碑模作)(古今人表嫫母作母)楛(荀子勸學)
(篇問楉者勿告也告楛者勿問也説楛者勿聽也注楛謂非禮義也凡器物堅好曰功濫惡曰楛故以為喻或)
(曰楛讀為沽儀禮有沽功鄭玄曰麄也)鯀(爾雅注引歸藏易為酒尊於兩壺兩羭飲之三日然後鯀鯀音)
(蘇)派(音沽字从瓜水名在鴈門與源派字不同)呉(音弧史律書丁西至于弧弧者言萬物之呉落注作)
(柔非)武(音無禮記詔侑武方鄭曰武讀為無)佇(音蹰遲佇徘徊貌出富嘉謀麗色賦一作跢跦博雅云鳥)
(跳行也又作躊踷見集韻一作跱䠧見籀韻一作遲茅山碑用之一作踟蹰李陵詩用之)著(音除太嵗)
(在戊曰著雍又表著顔師古五行志注曰朝内列位有定處所謂表著也)宁(門屏也通作著)

八齊

觬(音倪觬是縣名在西河)(漢地理志□奚地名在漁陽□音提)蟬(黏蟬縣名在樂浪蟬音提見漢)
(地理志)折(音提禮吉事欲其折折爾)是(音提月邊也春秋公羊傳是月者何僅逺是月也)蠡(洛奚)
(切漢書谷蠡王入朝谷音鹿)赫(借音倪漢外戚傳赫􁋮書注小薄紙也)來(公羊傳莊五年倪來來朝)
(來音黎)鷄(音笄禮問喪鷄斯徒跣)儕(音擠齊王元長雙樹歌春山玉所府檀林芳所棲菴園無異轍)
(祗館有同儕)難(音㸐汲冡周書大明武解旁隧外權隳城湮溪老弱單處其謀乃難)蠲(音圭説文馬蠲)
(也引月令腐草為蠲又明也潔也)姼(説文美女也漢書姼姼公主乃女烏孫注與詩好人提提同諸韻書)
(收于上聲非是)𥿄(都兮切説文絲滓也从氐俗用為紙筆字非𥿄从氏)氐(漢城埧碑以氐為堤)磾(漢石)
(經公羊傳以磾為堤)卯(子兮切事之制又音濟見八薺韻)(音兮獸跡也奚字从此)遟(音栖説文)
(屖以尸从辛不進也揚雄賦靈遟兮遟即栖遲字也)

九佳

顔(音崖商顔山名)倪(音涯莊子不知端倪或从水作淣)淣(見上注)槎(音柴國語山不槎蘖邪斫)
(也)箄(步街切東漢岑彭傳乗枋箄箄縳竹木為之韻書解作取魚器非)垓(音該項羽紀軍壁垓下)
貍(亡皆切周禮春官鬰人遂貍之)蛙(音􁎦説文作䖯蝦蟇之屬又淫聲曰蛙傳曰紫色蝦聲字一作馬)
(融傳闡華羽之南音)(見上注)依(音挨白樂天詩坐依桃葉妓自注馬皆切)袿(婦人上服也又)
(長襦也何承天芳樹篇嘯歌流激楚傷此碩人懷梁塵集丹帷微飈揚羅袿豈怨佳時暮徒惜良願乖)
(石經埋字)䕸(要雅云䕸豆莖也俗作稭)(説文不正也俗作歪非此字本從立聲唐韻作䓙韻略作􁎦)
(字林作華引周禮形方氏無華離之地又借作䦱)䓙(唐韻見上注)􁎦(杜臺卿韻略見上注)□(周禮)
(見上注)䦱(門斜開也國語䦱門而與之言借作不正之)(漢􁎦字)

十灰

毎(音煤左傳原田毎每舍其舊而新是謀)跆(音臺漢天文志跆籍)(音頽莊子因以為靡其字从)
(人从弔或以為茅靡非)負(音陪負尾山名莊子負阿鮭龍皆神名)詒(音臺莊子誒詒為病李勢讀)
治(音台漢書鴈門黒頭山治水所出)䏻(奴來切論衡鱉三足曰䏻龜三足曰賁後漢謝該傳引左傳黄)
(䏻入寢今本䏻作熊葢字之誤也)能(音台三能星名史記三能色齊)累(音累禮月令累牛騰馬)剴
(上來切漢書叙傳賈山自下劘上注剴切也)崒(音崔毛詩山冡崒崩)部(音培左傳部婁無松栢)􁟕
(與灾同揚雄賦洒沉􁟕於豁瀆)畏(音畏弓淵也考工記當弓之畏又長其畏而薄其敝)思(音腮左傳于思)
(于思棄甲復來又説文天老曰鳳之象鴻前麐後鸛顙鴛思思即腮字)才(借作哉古文尚書往才汝諧哉)
(亦作才哉生明訓作才生明是也爾雅初战首基始也)晦(音灰莊子媒媒晦晦無心而不可與謀)㥒
(説文倉宰切姦也漢碑作猜字用)(籀文杯字)(籀文皚字)敦(音堆詩敦彼獨宿又敦琢其旅又軍)
(後曰敦逸周書武順解一卒居前曰開一卒居後曰敦又敦丘丘名見爾雅班固賔戲從堥敦而欲度高乎泰)
(山)焞(吐雷切盛也毛詩嘽嘽焞焞如霆如雷漢書引之作推顔師古讀又音寸又音暾見儀禮)碓(音堆)
(史記河渠書離堆作離碓)(恥囘切山海經剛山多柴木是多神注魑魅之類)

十一真

振(音真毛詩振振君子左傳童謡均服振振)文(讀作珉禮大夫以魚須文竹劉昌宗讀)䂦(音真石不)
(乎也太玄石䂦䂦)籸(音莘除夕作蕡燭以麻籸油入謂之籸盆)龜(音僎莊子不龜手之藥)卷(音鞁)
(晦巻縣名在安定)甽(音旬山下受霤處曰甽吕氏春秋上田棄畆下田棄甽)蜧(音淪黒蜧神蛇能作)
(雨)玟(音珉禮士佩玟瓀)信(音申易以求信也周禮信圭)(音民毛詩祗自兮)旦(音神禮郊)
(特牲所以交于旦明)言(音誾玉藻一爵而言言斯禮也)敦(音純樂記樂者敦和)囷(音均説文廪之圓者)
(从禾在凵中圜謂之囷方謂之京又輪囷盤戻貌)蜠(音均具也爾雅蜠大而險)震(音珍漢衛霍傳叙電)
(擊雷震)尹(音筠禮聘義孚尹旁逹信注玉采)悶(平聲讀老子其政悶悶其民淳淳)畯(音逡博物)
(記曰千千為羣掘食草根其處成泥名曰麋畯民人隨此麋畯種稻其收百倍○後漢書注)塡(塞也鄭氏)
(詩注云占者寘填塵同陸德明云依字皆是田字亦音陳故陳公子奔齊以田為氏也)甸(丘甸也周官掌)
(令丘乘田之政令注云四丘為甸讀與維禹敶之之敶同又劉劭瑞龍賦有蜿之龍來逰郊甸應節合義象德)
(效仁)天(汀因切白虎通天者身也天之為言鎮也禮統天之為言神也陳也珍也毛詩與周易凡天字皆當)
(為此讀劉熙曰豫充冀以舌腹言之天顯也青徐以舌頭言之天坦也楚辭乘龍兮轔轔高䭾兮沖天結桂枝)
(兮延竚羌愈思兮愁人史記三年不飛一飛沖天三年不鳴一鳴驚人呉韋昭玄化篇云玄象以天陛下聖真)
(率道以安民)(説文引詩應縣鼓今詩作田田亦音陳也)田(與陳同音説文田陳也故陳敬仲奔)
(齊以田為氏云)汶(與岷同周禮史記漢書山海經岷山岷江皆作汶至晉王右軍行書猶云逰目汶嶺今蜀)
(有汶川縣葢岷江得名而訛作問唐殷敬順列子釋文曰周禮云橘踰淮而化為枳鸜鵒不踰濟貉踰汶則死)
(鄭玄注以為魯之汶水謬也按史記汶與岷同謂汶江也非汶上之汶周禮言水土異性故舉四瀆言魯汶水)
(闊不過十數里源不過二百里揭厲皆度斯須往還豈狐貂暫遊生死頓隔哉)潧(説文溱洧之溱)汃(説文)
(引爾雅西至于汃國今作豳)(古文陳字見石鼓文)迧(同上其原有又迧禽奉雉)

十二文

弅(音分莊子隠弅之丘)汶(東漢董卓傳侍御史侯汶注音聞)賁(音墳尚書用宏兹賁)麋(音君左傳)
(哀二年羅無勇䴢之)旂(音芹左傳取虢之旂火中成軍魯頌思樂泮水薄采其芹魯侯戾止言觀其旂)卷
(丘云切縣名在鄭)帉(中謂之帉漢官儀注成都橘官貢柑襲以紫帉)匪(音分賦也旋也與也周禮以待)
(國之匪頒注匪讀為分)頒(音汾大首也詩有頒其首)(籀文蚊字孫叔然爾雅注曰鷏母似而大)
(黄白襍文鳴如鴿此鳥常吐)紊(亂也尚書有條而不紊徐邈讀)黦(古今文詁云三染絳為黦今但用纁)
煇(音熏灼也史記斷戚夫人手足眼煇之)囩(囘也田十有二頃曰囩字又作㽦漢碑引詩㽦㽦原隰)
矜(音勤矛柄也史矜棘謂兵革也今文矜作)闅(説文低目視也从􁍘門聲弘農湖縣有闅鄉汝南西)
(平有闅亭俗作閿非師古曰􁍘舉目使人音許蜜切闅訛作閿郭璞乃音汝授切失理逺矣○慎按呉才老稱)
(晉之字學璞最深然以闅為閿注山海經以蛇巫山人操杯之杯為杯巵而不知杯古棓字也豈俗字太勝而)
(好古者亦汨没邪)藴(音煴漢召信臣傳㸐藴火)

十三元

肩(音跟莊子其脰肩肩)反(音翻禮記禮有報而樂有反列子反兩㩉魚而笑漢雋不疑傳平反所活幾何)
嬎(音翻免子也)晅(音暄易傳日以晅之)宣(音暄漢書宣室天子所居)旭(音暄詩旭日始旦徐邈讀)
憲(音軒樂記武坐致右憲左)純(音昆毛詩白茅純束鄭玄讀又音稇)阮(音原國名説文五阮也詩侵阮)
(徂共即五阮之地今轉寫作五原)苑(音鴛人姓左傳有苑何忌)純(音敦史記錦繡千純舊音作屯非純)
(本錦綺之名江南細布名油純南夷名錦罽曰絲純)昆(音䰟李廣傳昆邪匈奴名)幡(音翻説文書兒拭觚)
(布也晉人云不見酒家幡布乎用久則爛是凡拭布皆名幡今但用為幡幟字)賁(山海經桂林八樹作賁隅)
(賁借音翻見集韻)暖(音暄柔貌莊子暖暖姝姝)蹇(音犍走貌)揵(音犍舉也相如賦揵鬐掉尾)
(音䖍􁟐子樗蒲名今音作囂非)混(音昏郭璞詩北阜烈烈巨海混混纍纍三墳維母與昆)悶(平聲老子)
(俗人昭昭我獨若昏俗人察察我獨悶悶)(音昆劉向九歎瓟蠧於筐簏此字諸韻不收)禪(音暖山海)
(經南望禪諸羽父之所化在陸渾縣南諸音渚郭璞讀)(與蓀同香草也今菖蒲是神農本草故書作)
(楚辭作荃)荃(見上)薠(説文青薠似莎而大者相如賦薜荔青薠張揖曰生江湖鴈所食○按薠有二種此)
(青薠也管子謂之鴈膳又有白薠楚辭所謂登白薠兮騁望是也今本改薠作蘋蘋可登乎)魭(與黿同汲)
(冡紀年穆王起師至九江以魭為梁)䡓(古軒輊之軒)(亦漢軒字)緼(音温禮一命緼芾黝珩注)
(緼赤黄之間色)焞(儀禮士喪禮楚焞置于焦在龜東注楚荆也卜者以楚焞之木燒之於焦苣之火既然執)
(以灼龜焞音暾又音寸)逐(山海經姑媱之山有獸焉名曰山膏狀如逐注逐即豚字)

十四寒

貫(易貫魚以宫人寵動静字音云貫穿也平聲既穿曰貫古文作毌象冠之形又貫弓之貫亦作貫或作闗)
(弓古字例多借)毌(音冠史記貫高本毌丘複姓後去丘為毌字又作貫貫音人轉為貫串之貫魏毌丘儉今)
(多呼母作父母之母今有母姓亦毌丘之後而呼作母非也漢書高紀有曼丘臣師古云曼丘毌丘本一姓也)
(語有緩急耳)專(即團字周禮專身而弘陸詞云莊子作园太玄作塼周禮作專)跘(國語注跘蹇宋景文)
(公曰玉篇珠叢並無跘字今按賈子云旄如濯絲跘躃之容也字以足讀如相如賦跚之)杆(音干漢書)
(功臣表有瓡讘侯杆直干姓之祖晉有干寶)漢(音灘太歲在申曰涒灘)潬(亦借作灘字水中沙出也)
皤(音盤馬馽足横行曰皤董遇説)獾(音獾野豚)莧(音完羱羊也易莧陸夬夬)虷(音干莊子虷蟹小虫)
(也漢書鮑宣傳白虹虷日)扶(音蟠漢天文志晷長為潦短為旱奢為扶又扶桑國名字一作榑淮南子朝發)
(榑桑暮入落棠)樊(步千切周禮春官巾車錫樊)聚(音菆才官切莊子聚僂之中)繁(音盤字一作􁃌)
(一作鞶李善云繁與鞶古字通左傳叔于奚請繁纓又其可以稱旌繁乎)姗(音姗相如賦媻姗注跛行貌李)
(夫人傳何姗姗其來遲又音訕漢書始皇姗笑三代)但(音彈語辭辭之固也又徒也又人姓漢有但巴為濟)
(隂太守)衍(太玄法首井無幹水直衍幹音韓衍音延)散(音三闌散也琴曲有廣陵散又白居易詩閒散)
(作平聲押元微之詩酒户年年減山行漸漸難欲終心爛漫轉覺興闌散)畔(讀作盤漢碑引易畔桓利貞見)
(集古録)㸑(七丸切炊也周禮以火㸑鼎水劉士明動静字音云炊曰㸑平聲炊處曰㸑去聲今俗添薪急)
(炊曰㸑火是也)竄(七丸切入穴也三國志曹操與韓遂書多點竄點謂烕去竄謂添入又誘人為惡曰竄俗)
(曰攛掇是也)播(义潘切黄香九宫賦東井而播洒字正體作)汗(音寒漢地理志畨汗縣在遼東)
(又可汗匈奴號又人姓戰國䇿楚有汗明説春申君云云)汗(音干水經餘汗今作干水涯也)幹(音韓井上)
(闌也漢宫有井幹樓枚乗傳單極之綆斷幹太玄井無幹水直衍匪谿匪谷終于愆)連(音斕漢武梁祠碑斑)
(斕字作斑連)敦(音團毛詩敦彼行葦賈誼賦何足控敦集韻或作揣)揣(毛詩牋揣與團古字通史記賈)
(誼賦何足控揣如淳曰控引也揣音團玩弄愛生之意老子揣而鋭之不如其已馬融長笛賦云云)戔(古殘)
(字二戈相也轉音作箋)鴅(鳥名古文尚書鴅吺今作驩兠)

十五删

姗(音珊漢武帝李夫人歌翩何姗姗其來遲又諸侯王表姗笑三代讀作訕固一字也假借為用有異耳)
綸(音闗爾雅綸似綸東海有之)賁(古斑字見周易注疏)須(音頒禮大夫笏以魚須文竹鄭玄讀)貫
(音彎説文持弓闗矢也)􁠀(音還漢地理志撲􁠀縣在武威)矜(音鰥毛詩何人不矜)闗(音彎孟子闗弓)
(而射之左傳豹則闗矣)患(賈誼賦又何足患師古云合韻音環張華賦與物無患亦平聲)虨(音班説文)
(虎文彪也集韻或作虨作霦非)瓣(音攀瓜中實也又片也詩碩人注瓠瓣陸德明讀)卑(音頒集韻云水)
(名出越嶲)鬘(音曼西域婦女首装也佛經謂之華鬘白居易驃國樂詩花鬘斗藪龍蛇動或省書作贊寧)
(高僧傳枝跗葉)(見上注)(要雅云燒烟畫眉也又首裝出釋典即説文字)殷(鳥閑反黒)
(而有赤色曰殷左傳左輪朱殷杜詩曽閃朱旗北斗殷今本殷作閑非殷又作隂詩傳馬隂白襍色曰駰隂淺)
(黒色也史記作黫)隂(見上注)黫(史記天官書黫然黒色甚明故本作殷今改黫)(呉越春秋太子)
(友諫曰黄雀盈緑林徘徊枝隂㣲進欲啄螳蜋)
　轉注古音略卷一
欽定四庫全書
　轉注古音略卷二
　　　　　　　　　　　　　明　楊慎　撰
一先

惤(音堅縣名在東萊漢地理志)罕(漢地理志枹罕縣名在金城夫謙二音)窘(音圏賈誼賦窘若囚)
(拘蘇林讀)開(古岍字古尚書導開及岐)(音滇鼃類似蜘蛛遼東人食之)平(音駢尚書平章百姓)
(平秩東作平在朔易史記皆作便葢以音取之又無黨無偏王道平平)編(音駢説文交枲也集韻云緁衣)
(也賈誼疏緁以編諸)窅(音綿莊子窅然喪其天下李頤説)葏(音義與芊同詩葏葏者莪今作菁)譔
(音筌吕忱云專教也)輇(莊子輇才諷説音筌車下卑輪也)竣(音筌國語已事而竣竣退也)㕙(音筌)
(戰國䇿東郭㕙天下之狡兔也)純(音全投壺禮二筭為純)惴(音專太公金匱云黄帝居人上惴惴如臨)
(深淵舜居人上矜矜如履薄冰禹居人上慄慄如不滿日)闉(音烟莊子闉跂司馬彪讀)歅(音烟九方歅人)
(名)泠(音憐周禮羊泠毛而毳羶)零(音連先零西羌名)苓(古蓮字文選寒芳苓之巢龜)允(音鉛)
(左傳允姓之姦居于瓜州至漢為允吾縣)鉼(音駢集仙傳魏時王暉詩黄帝升鼎湖乘素入紫烟云云若能)
(思得之賜與金一鉼)倪(音研莊子和之以天倪班固讀)寘(音填漢書髮紛紛兮寘渠)羸(借音連漢地理)
(志羸􁠾縣在交址􁠾音受)靬(音䖍漢地理志驪靬縣在張掖驪音力)閼(借音焉厯書甲曰閼逢歲雄也)
(又閼攴單于婦名)卷(音權毛詩有卷者阿)鸛(音權公羊傳有鸛鵒來巢)傎(都田切榖梁傳僖二十八)
(年為已傎矣)甸(音田周禮春官小宗伯若大甸)顛(音田玉藻盛氣顛)緡(音綿大學緡蠻黄鳥)瞑
(音眠莊子據槁梧而瞑)扇(音羶文選東都賦扇巍巍顯翼翼束晳詩八風代扇與躔字為韻)身(音捐)
(身毒西域國名)麉(音堅説文鹿之絶有力者)西(音先尚書大傳云西方者遷方也萬物遷落也前漢志少)
(隂者遷方漢志樂章象載瑜白集西食甘露飲榮泉文選注西施作先施趙壹窮鳥賦幸頼大賢我欽我憐昔)
(濟我南今振我西魏明帝詩涼風夕起悲彼秋蟬變形易色隨風東西曹子建飛蓬篇驚飇接我出故歸彼中)
(田當南而更北謂東而反西)婘(音拳韓詩揖我謂我婘兮字又作孉又作)捲(音拳説文氣勢也引)
(國語予有捲勇莊子捲捲乎后之為人葆力之壬也注自勞貌)泛(卟音綿石鼓文汧殹泛泛丞彼潮淵鄭樵)
(讀)真(音填石鼓文帥彼鑾車忽速真如)亶(音羶字一作􁗔飛也揚子雲蜀都賦嵁巖亶翔)單(音蟬)
(單閼歲在夘之名字一作蟬嫣漢山陽麟鳳瑞像圖銘曰龍起蟬嫣三月季春又單于匈奴王名)巡(音沿)
(禮記隂陽長短終始相巡皇極内篇靡物不爾無時不然愈析愈微愈窮愈巡)咽(魯頌鼔咽咽醉言歸傳云)
(咽與淵同)榛(榛榛宻也左傳正義曰榛聲近䖍相如弔二世賦汨淢噏習以永逝兮注平臯之曠衍觀衆樹)
(之塕薆兮覽竹林之榛榛衍平聲)衍(音延見榛字注又劉歆甘泉賦高巒峻岨臨眺曠衍深林蒲葦涌水)
(清泉又周禮望祀望衍鄭玄讀)㖶(即咽字山海經天楄服之不㖶)扁(音邊莊子輪扁斵輪于堂下古今人)
(表作輪邊)(音䖍見崔希裕略古○今按説文音亟敬字从此惟崔希裕以為䖍字且䖍於敬義相叶姑)
(以存疑云)􁜍(石皷文省作􁜍俗作鯿非)㥕(石鼓文呉人㥕亟㥕音憐蘇軾讀)羨(音延周禮璧羨)
(以起度又墓道也冡人丘隧疏天子有隧諸侯有羨史稱世家共伯入釐侯羨始皇紀閉中羨下外羨呉越春)
(秋造鼎足之羨又羨門墓門也漢書羨門亦人姓)

二蕭

俿(音鴞縣在濟南漢地理志)媱(音姚兩肩行貌王逸九思使素女兮鼓簧乗戈和兮謳謡聲噭咷兮清和)
(音晏衍兮要媱與媱逸字不同媱下從缶婬下以壬)矯(音凥矢躍出也神異經東王公與玉女投壺千二百)
(矯漢書叙傳賈生矯矯弱冠登朝)鯈(音條白鯈魚名)怊(音條莊子怊乎若嬰兒之失其母郭象讀)
(音焦汲冡書王會篇木皮堅黒若鐡生水中即今之烏木也)愀(音鍬色變也莊子愀然變容)蕉(音樵)
(列子覆鹿以蕉殷敬順讀)紹(尺招切詩匪紹匪遊鄭康成讀)祒(音弨莊子有巫咸祒)騷(音蕭左傳敗鄖)
(師于蒲騷即巫山陽臺地)轎(音橋嚴助傳輿轎而隃領)肖(音消衰也史記申吕肖矣又小也莊子肖翹之)
(物)劭(音翹漢武帝紀先帝劭農蘇林讀)廖(音聊左傳襄三年鄧廖率組甲三百)喬(音驕樂記齊音)
(敖僻喬志)隃(音遥漢趙充國傳難隃度)昭(音韶説文本作佋廟佋穆父為佋南面子為穆北面今文作昭)
(禮王制三昭三穆決疑要録云晉諱司馬昭故讀為韶黄公紹云據説文則為韶又書作佋非晉以後改明矣)
(郭忠恕曰説文自有佋穆字以昭為佋假借耳)佋(見上注)詔(音韶禮記詔侑武方鄭玄曰詔侑或為韶)
(囿武當為無方猶常也告尸行節勸尸飲食無常若孝子之為也)招(音翹舉也賈誼過秦論招八州而朝)
(同列又揭也莊子有虞氏招仁義以撓天下韓文諍臣論招其君之過陸機賦或招世而自誇)敦(音雕廣韻)
(天子弓也詩敦弓既堅又敦琢其旅)舟(音刀毛詩何以舟之維玉及瑶)幽(音窔釋名幽窔也元命包幽州)
(幽之為言窈也道藏歌詩迴舞太空嶺六氣運重幽我際豈能尋使爾終不凋)醮(音憔莊子滿心戚醮)珧
(音遥集韻玉珧蜃甲也南方以為美味東坡作江珧柱傳俗作瑶非)脩(音條周禮司尊彞凡酒脩酌又脩市)
(地名周亞夫封脩侯)窕(音妖荀子其文飾也不至于窕冶)窕(音恌左傳楚師輕窕五行志小者不窕)
窕(音條淮南子霄雿之野義與蕭條同)料(説文量也从斗米在其中讀若遼佛經米寮義本此莊子料虎)
(頭編虎須注料音聊)繇(音摇古尚書臯陶作咎繇周禮追師注步摇作步繇魏鍾繇字元常取咎繇陳謨彰)
(厥有常之義又世説庾翼謂鍾㑹曰何以望君遥遥不至葢舉其父諱戯之也今多音為由非也)表(音慓)
(識也周禮肆師表齍盛或作剽周禮注故書表為剽徽識也表識或作幖幟)㲈(周禮韶樂之韶説文又以)
(為鞀字)秋(音鍬揚子雲秋秋蹌蹌入西園蕭該讀又荀子引逸詩曰鳳皇秋秋其翼若干其聲若簫秋與)
(簫為韻是其證也字又作啾淮南招隠歲暮兮不自聊蟪蛄鳴兮啾啾)啾(見上)禂(本音椆衾裯也○按)
(禂周雕蜩皆从周得聲當音條今闗中亦呼寢褥為條子詩嘒彼小星維參與昴肅肅宵征抱衾與裯昴徐邈)
(讀作旄昴胡星也其象如旄因名舊叶昴作留恐非以叶條音良是實命不猶猶亦有謡音見禮記檀弓)猶
(音謡禮檀弓陶斯詠詠斯猶又君子葢猶猶爾毛詩抱衾與禂實命不猶)哨(音消揚子匪伏匪堯禮義哨哨)

三肴

䀺(湯勞切説文睒也方言云目重瞼也字又作䀞唐小説術士相裴夫人目脩而緩主淫俗誤作脩長之脩)
(非)昴(音旄詩維參與昴徐邈讀今按昴星象旄頭旄音近是呉才老叶音作留非)箾(音梢左傳象箾)
(南籥司馬貞讀)報(保毛切樂記禮有報而樂有反)(沼平聲類曰細絲衣之接幅亦曰)抱(音抛史記)
(褚先生傳抱之江中)摽(音抛公羊傳曹子摽劍而去之左傳長木之斃無不摽也)窅(音坳漢書樂歌窅窊)
(桂華)艽(音交秦艽藥名正書作省作艽)(見上)(亦省文同上)

四豪

咎(音臯臯陶古作咎繇又咎單)耗(冐平聲無也漢書靡有孑耗今蜀人語猶然)􁠄(音操平持也梁)
(有車􁠄人名)愁(音曹憂也揚雄著畔牢愁今人言不快曰慒即此)䝁(音勞野豆也詩卭有㫖苕注勞)
(豆也唐詩但見海桃三結子不知卭豆幾囘春)參(音操莊子以参為驗陸法言讀)跳(讀作逃高帝紀漢王)
(跳)轑(音勞漢楚元王傳羮盡轑釡)嚻(音嗷漢諸侯王表楚孝王嚻又五行志莫敖作莫嚻王莽傳天)
(下嚻然喪其樂生之志又地名史仲丁遷于嚻)條(音絛周禮春官龍勒條纓)潦(音澇水名闗中八水之一)
(也相如賦澧鎬潦潏)瀨(音勞同勞縣名見漢地理志水經作銅瀨瀨亦音勞地在益州葢方言也)懊(音鏊)
(懊憹痛聲又歌名)憹(音猱本古字懊憹歌名)夲(説文夲進趣也从大从十十猶十人也大奄冇之義)
(與本末字不同漢隷省作)(見上)􁈖(説文引詩􁈖兮撻兮今文作挑)䓘(山海經水名曰䓘可以血)
(玉注音羔)

五歌

溠(音蹉左傳除道梁溠陸法言云水在義陽)繁(音媻人姓漢有繁延壽三國魏有繁欽本殷人七族繁氏)
(後)桓(音和尚書桓夷底績酈道元讀又漢書尹賞傳何所求死子桓東少年塲注陳宋之間言桓聲如和)
(今猶謂之和表即華表也例是以言禮記八蜡之桓及烏桓之桓皆合音和)跢(音多跢跢擕㓜行也)荷
(音何詩百禄是荷東漢班超傳勇乃負荷)頗(音坡尚書人用側頗僻)劘(音摩漢書賛賈山自下劘上)
獻(音娑禮明堂位周獻豆王莽設斗獻)羲(音莎左傳羲象不出門周禮有羲尊)痤(在禾切榖梁傳宋公)
(殺其公子痤)差(音瑳禮御者差沐注淅飯米取其潘為沐)窽(音科空也淮南子見飛蓬轉而知為車窽)
(空也木浮而知為舟又地名莊子紀他踆于窽水)儀(音俄洪适隷釋云周官注儀莪二字古皆音俄詩以)
(實惟我儀叶在彼中河樂且有儀叶在彼中阿太玄以各遵其儀叶不偏不頗史記徐廣音檥舡作蛾漢凡蓼)
(莪皆作蓼儀)檥(音蛾史記亭長檥船徐廣讀)䣜(七何切蕭何封䣜侯本此䣜字揚雄十八侯銘文昌)
(四友漢有蕭何序功第一受封于䣜唐詩麒麟閣上識䣜侯○今按蕭何傳作鄼字相似之誤也䣜在沛郡鄼)
(在南陽蕭何從帝起沛封邑必近沛且揚雄去何未逺所聞必真師古乃云蕭何封于南陽之鄼似亦未之深)
(考也)難(音那禮月令命國難左傳文元年難也收子)搫(步何切射雉賦搫塲拄翳注搫者開除之名也)
(今傖人多有此語)茄(古荷字説文引詩有蒲與茄古樂府鷺何食食茄下李白詩胡為啄我茄下之紫鱗)
為(吾禾切史記引書南譌字作為莊忌哀時命知貪餌而近死兮不如下逰乎清波寧幽隠以逺禍兮孰侵)
(脣之可為)偽(吪假借漢書王莽傳以勸南偽韋昭讀)蛇(唐何切詩委蛇委蛇郭璞流沙賛經帶西極頽)
(塘委蛇注于黒水永溺餘波揚雄反騷既亡鸞車之幽靄兮駕八龍之委蛇臨江濵而掩泣兮何有九招與九)
(歌)假(音何毛詩假以溢我又作誐)誐(説文引詩誐以溢我誐何同)皮(蒲波切説文波坡皆以皮)
(得聲儀禮君射則皮樹中皮今作繁音婆左傳牛則有皮犀兕尚多棄甲則那呉棫説)池(徒何切徐鍇曰)
(江别流為沱沱沼同此字别作池非禮有事于惡池北方河名也秦詛楚文惡池作亞駝説文系傳今之蹉跎)
(字古作差池楚辭與女沐兮咸池晞予髪兮陽之阿揚雄賦集于靖㝠之館以臨珍池灌以岐梁溢以江河)
鱓(與鼉同太史公叙傳斷髪文身黿鱓與處)芯(漢志芯題地名注芯古文莎字)(漢隷簔字)旎(音儺)
(楚辭紛旖旎乎都房王逸注引詩曰旖旎其華今詩作猗儺相如賦又旖旎以招摇揚雄賦旟旐郅偈之旖旎)
(王褒洞簫賦形旖旎以順吹其用字皆自詩楚詩來當依詩音作旖旎特古今字形有異耳韻纂引魯詩又作)
(攤注枝弱貌東方朔七諫拔搴玄芝列樹芊荷橘柚委枯苦李旖旎)􁡤(山海經鼉字)

六麻

吾(漢地理志金城郡有允吾縣鉛牙二音)駕(音加駕鵞鳥名左傳人名有榮駕鵞)婐(音瓜孟子二女)
(婐)呿(音渣張口貌莊子口呿而不能合)猳(音牙牡豕也家語子路佩猳左傳盍歸吾艾猳)苴(音巴)
(天苴地名在蜀見張儀傳注譙周讀)把(音琶人姓本東樓公之後西魏有兖州刺史把秀)罷(音巴論語)
(欲罷不能陸德明讀)菹(音嗟澤有草也孟子驅龍蛇而放之菹)赦(音與賖缺)
　　　　　　　　　　　　　　　　　　　　駺
(音良山海經大封國有文馬縞身朱鬣名曰古駺説文文馬縞身金睛周武王時犬戎來貢)㽘(音岡境也)
(趙魏謂陌曰㽘)彭(音傍易匪其彭詩出車彭彭釋名軍器曰彭排以禦攻也)㡛(音茫周官有㡛氏掌練絲)
(帛)(音忙目不明也素問目)葬(音臧漢書何所求死子桓東少年塲生時諒不謹枯骨竟何葬)
諒(音凉論語君子貞而不諒)庚(音亢莊子有庚桑楚漢書大横庚庚余為天王)亢(音康禮記崇玷亢圭)
閬(平聲周禮注引司馬法鼓聲不過閶柝聲不過閬)方(音航禮記大夫方舟家語不方舟不可以濟馬)
(季長賦方余皇連舼舟通作􁠐杜篤賦北􁠐涇流又作航毛詩一􁊦航之又作杭浙有州亦取航義)浪(音郎)
(地名有樂浪滄浪)亢(音岡二十八宿角亢之亢音剛見禮月令疏又龍亢地名見漢地理志)蘉(音忙)
(尚書汝乃是不蘉)量(音良左傳隨之見法不量力也)將(音牂内則炮取豚若將)曠(音匡莊子上神)
(乗光與形滅亡是謂昭曠)阬(音岡莊子在谷滿谷在阬滿阬又漢書揚雄賦東跇巒阬皆與岡同)漲(音張)
(選江賦躋江津而起漲與梁莊為韻江淹詩雲霞肅川漲)横(音光漢長安有横門横魏文帝詩三五正縱横)
(與長凉叶)爽(音霜詩女也不爽士二其行又其德不爽壽考不忘老子五味令人口爽楚辭厲而不爽又肅)
(爽駿馬名左傳唐公有兩肅爽)饗(音香漢郊祀歌嘉薦芳矣告靈饗矣毛詩是用孝享禴祀蒸嘗)慶(音羌)
(周易必有餘慶詩農夫之慶)壤(音傷榖梁傳日有食之何也吐者外壤食者内壤缺然不見其壤日有食)
(之者也范甯讀)京(讀作強音與僵同大荒經曰北方神名曰禺強靈龜為之使莊子注作禺京)衡(户郎)
(切見詩采芑韓奕閟宫烈祖長發楚辭九歌惜誓史游急就章)坑(音岡莊子在谷滿谷在坑滿坑楚辭導帝)
(之兮九坑)莔(音蝱説文引詩言采其莔今文作蝱)行(步也五行金木水火土山海經五行之山即今太行)
(山也釋名兩脚進曰行行伉也左傳引夏書曰有此冀方今失其行亂其紀綱乃滅而亡)羹(音郎左傳陳蔡)
(不羹正義云古者羹臛之字亦為郎故魯頌楚辭急就章與陽房漿為韻近世獨為地名)亨(火剛切周易德)
(合無疆與品物咸亨叶陶弘景讀)英(於良切草華而不實也毛詩美如英殊異乎公行屈原九歌浴蘭湯)
(兮沐芳華采衣兮若英荀卿賦仁人絀約傲暴擅強天下幽險恐失世英)貺(虚王切左傳伯姬之繇曰女承)
(筐亦無貺也屈原九章荼薺不同畆兮蘭芷幽而自芳惟佳人之自都兮更絶世以自貺)觀(音光逸周書師)
(曠歌無射國誠寧矣逺人來觀修義經矣好樂無荒)􁐴(金石録太公碑引周志曰文王夢天帝服玄􁐴以立)
(于令狐之津帝曰賜汝望趙明誠曰􁐴字字書所無葢从衣不从示也)(音抗成列也石鼓文車載)
(如徒如章原隰隂陽又惟舟以或隂或陽楫深以戸出于水一方以韻讀之良是今以為道字非)朗(音郎)
(荀子引逸詩墨以為朗狐狸而蒼注墨蔽塞也狐狸而蒼言狐本非蒼君以蔽為明則臣下誑君猶以鹿為馬)
(也)漾(水經注漢水道漾漾字或作洋漢中有洋縣酈道元説)謪(音商字以商非從啇也荀子謪德而)
(徃晁錯傳謪及贅婿)

八庚

氏(漢地理志代郡有氏縣音拳氏音精)硍(音鏗周禮高聲曰硍鐘病聲也杜子春讀)蕄(音甍爾雅)
(存存蕄蕄在也或作萌)桯(音楹集韻引禮孔子夢奠于兩楹)榮(音楹禮升自東榮劉昌宗讀)榜
(音彭王嘉傳榜死于獄)攘(汝庚切字本作賈誼傳國制搶攘莊子作傖囊)囊(讀作莊子臠卷傖)
(囊)盛(音成毛詩于以盛之)政(音征周禮地官小司徒施其職而平其政)綪(音争説文糽朱縈繩也本)
(作䋫今文作綪禮記齋則綪結佩史記楚世家綪繳蘭臺記解陳氏曰屈也儀禮陳器有有䋫傾曲䋫直一)
(曰急弦聲)渹(玉篇虚觥切水石聲也世説劉真長見王丞相盛暑之月丞相以腹熨彈棊局曰何如乃渹劉)
(既出人問王公何如曰未見他異惟聞呉語程大昌演繁露云今鄉俗狀涼冷之甚曰冷渹即真長之謂呉語)
(也乎)頃(音傾頃丘地名見左傳哀公十二年)醟(于兵切酗酒也漢書叙傳魯恭館室江都訬輕趙敬險詖)
(中山滛醟師古讀)汪(音義與泓同左傳祭神殺雍糾尸諸周氏之汪注池也)慶(音近荆史荆軻傳軻)
(先齊人徙于衛衛人謂之慶卿注荆慶聲相近故隨在國而異其號也○按古篆篆慶作以庚得聲故音亦)
(近荆耳)命(音名左傳異哉君之名子也又令名之大以從盈數史記皆作命可證古命名同音也周易終)
(有譽命謂譽名也史記孟子命世之才名世之才也殺人亡命亡匿姓名也太玄勞有思勤有諸情也羈角之)
(吾不得命也古樂府雙燕初命子謂燕語哺子如人之名子也)牚(漢書列女傳尸骨相牚拄今文牚作撐非)
(古鍾鼎文烹字)莔(説文貝母草療蛇毒詩言采其莔今文作蝱非蝱齧人蟲也豈可采耶)璜(周志)
(云文王夢天帝服玄􁐴以立于令狐之津曰賜汝望望釣于河得玉璜刻曰克郼者姬昌日衣青光注璜音横)
(韓城南聮句鵝肪截佩璜用此音)嶒(與峥字音義同)崝(亦與峥同戰國䇿上崝山踰深溪)(漢碑)
(瓊字)廎(漢碑傾字)䲔(古今鯨字)堲(唐韻音卿火熟曰堲引檀弓夏后氏堲周)請(史記禮書請文俱盡)
(注古情字禮記昏禮請期徐音情周禮條狼氏注大夫受命以出餘事專不復請音情)

九青

冷(人姓漢書律厯志伶倫作冷倫漢有冷褒今多讀作上聲非)研(音形漢地理志石研闗在上黨)涔
(音零涔陽地名山海經音潛韻書音岺凡有三音)甯(音寧漢禮樂志穰穰復正直往甯古字甯與寧通酷)
(吏甯成史記作寧成晉書何物老姥生此寧馨兒)町(音廷左傳町原防牧臯隰)省(音星左傳僖十九年)
(盍内而省德乎)朾(勑丁切公羊傳盟于虚朾)奠(讀為停考工記匠人為溝凡行停水)佞(音寧莊子佞人)
(之心郭子玄讀)青(子丁切毛詩緑竹青青注茂盛也鶴山云緑竹青青鄭注訓菁今作丹青之青非不應緑)
(又青也)(古文零字)(鍾鼎靈字)秢(漢碑齡字)請(白樂天詩今日維摩兼飲酒當時綺季不請錢)
(自注平聲)

十蒸

馮(音砰春秋傳震電馮怒徐邈讀)耳(音仍爾雅雲孫之子為耳孫)伻(音崩尚書伻來以圖及獻卜)
耐(音能禮運聖人耐以天下為家古者耐能二字通用漢書漢馬不能冬能又作耐音也)藉(音陵列子)
(強弱相藉)雄(左傳正義云兆如山陵有夫出征而喪其雄皆是繇辭繇繇法當韻又云古人讀雄與陵為韻)
(毛詩正月無羊詩皆以雄韻陵是也)熊(敬熊人名春秋葬我小君敬熊左氏傳作嬴)鉉(周易鼎金鉉徐)
(邈古㝠切又古熒切)錠(博古圖錠銘曰王氏銅虹燭錠説文以錠為鐙鐙即燈也)(古文勝字)

十一尤

九(音仇史記殷紀九侯鄂侯)九(音鳩莊子禹親操槖耜而九雜天下之川)區(音鉤樂記草木茂區萌達)
區(音甌量名左傳豆區鍾釡四豆為區又區也左傳楚文王作僕區之法僕隠也區匿又人姓古歐冶子之)
(後王莽傳中郎區博)區(音丘増韻阜也論語譬諸草木區以别矣文選瓜疇芋區刋謬正俗云曲禮不諱嫌)
(名注謂若宇與禹丘與區按宇禹二字其音不别丘之與區今讀則異然尋古語其聲亦同陸機詩普厥丘宇)
(又晉宫閣名所載若干區者别為丘字則知丘區古同音)舊(音鵂鵂鶹惡鳥也)敦(音燾覆也周禮每敦)
(一几劉昌宗讀)趎(音疇字一作跦莊子南榮趎人名淮南子趎作疇左傳鸜鵒趎趎公在乾侯以韻讀之良)
(是)緰(音勾太玄蜘蛛之務不如蠶之緰)(音樛即説文糾字道經借為巻帙之巻)㲃(音丘操屈)
(也廏字从此)鷚(音球天鷚鳥名)蝥(音矛盤蝥毒蟲也)母(音矛母追夏冠名淳母珍膳也見禮内則)
夠(音鉤多也字見文選呉都賦又作去聲俗又多曰夠少曰不夠是也)茍(音鉤茍吻草名)彄(音摳弓弩)
(弦左傳陳夏有彄夫)(音投文選文竿出比目)㝹(酒平聲兎子也又小曰)掊(音裒詩曽是掊克)
菆(音鄒儀禮御以滿鄒又音攢)唒(才由切儁傳若唒人名)漱(音搜禮諸母不漱裳)取(音秋漢地)
(理志取慮在臨淮慮音閭)龜(音丘地理志龜兹國名)㳺(讀作流史天官書天旗九㳺)調(音稠毛詩)
(惄如調饑)揄(音由毛詩或舂或揄李白詩謔浪掉海客喧呼傲陽侯半道逢呉姬卷簾出揶揄)那(音仇)
(左傳莊十八年楚遷權于那處)拘(音勾曲禮以袂拘而退)孚(音浮聘義孚尹旁達)鱐(所留切周禮腒)
(鱐腒乾雉鱐乾魚)叟(音搜劉越石詩昔在渭濵叟與秋丘諸韻叶)吺(音義與兠同古文尚書驩兠作)
(鵃吺韓文闗弓射鵃吺)涑(音溲水名在河東左傳伐我涑川)聊(音留漢地理志華聊緑耳之乘國䇿)
(上下相愁民無所聊音留)救(音鳩左傳如川之不滿不可㳺也鄭方有罪不可救也三略使仇治仇其禍不)
(救盤銘溺于淵尚可㳺溺于人不可救呉越春秋同病相憐同憂相救瀬下之水因復俱流)怊(丑鳩切皮)
(日休悼賈浮沅波之翕洫兮成漾棹以夷猶望靈均之没所兮䚔其心之怊怊)䍃(以周切瓦器也遙字从此)
(趙古則讀作遥非)桃(一音由又食汝切儀禮手執桃匕枋以挹湆鄭玄云桃謂之㰱讀如或舂或抌之抌)
(或作桃者秦人語也)檮(音椆剛木也左傳有檮戭人名史龜䇿傳上有檮蓍漢書檮余山名藝文志有公檮)
(生師古曰字从木市由切佛典傳大士居雙檮間○慎按諸書檮字皆音稠獨孟子檮杌音陶乃陸德明之誤)
(據杜預左傳注檮杌凶頑無儔匹也則亦當音儔郭璞爾雅序不揆檮昧)醜(孟子地醜德齊詩無我魗兮正)
(義曰魗醜古今字)售(史記酒讎數倍漢書作售樂彦曰借讎為售樂府隴頭水歌將頓樓蘭膝就解郅支)
(裘勿令如李牧功多信不售又借售為讎也)蕭(音颼楚辭風颯颯兮木蕭蕭思公子兮徒離憂文苑作㮴)
(㮴)叢(史記王子侯者表叢地名在平原索隱曰音緅)抱(説文步溝切引聚也義與桴裒同今作薄保切)
不(悲虬切音與彪同人姓晉有汲郡人不準發魏安釐王塚得古文周書者)慒(音慮也又二冬韻○毛)
(氏韻増)鱃(山海經鰌字)乆(山海經注乆即鵂鶹)

十二侵

欃(音參差之參欃槍妖星也又天文志欃雲如牛)肣(音琴史記灼龜首仰足肣肣俯也)綝(音琛)闖(音琛)
(馬出門貌又音襯)(音岑説文霖雨也古月令作)聆(音琴國語囘禄信于聆隧)纎(音箴文王世子其刑)
(罪則纎剸)顉(音欽曲頤也又摇頭也列子顉其頤)湛(音沉漢書浮英華湛道徳楚辭湛湛江水兮上有楓)南
(詩逺送于南又飄風自南以雅以南司馬長卿長門鸞鳳飛而北南與心滛相叶陸機詩栁子厚淮雅皆叶心韻)
㬎(讀若呿吟之吟本古文繭字)耽(持林切爾雅耽樂也疏云毛詩鹿鳴和樂且湛氓無與士耽詩之作非一人故)
(有音義同而字形踳駮者詩作湛耽而此妉音義同)三(音森毛詩標有梅其實三兮求我庶士迨其今兮呉棫讀)乑
(本古衆字傍音作森衆立貌)㸒(説文余箴切趙古則讀作探非按説文㸒近求也探逺取也近求之與逺取義亦別)
(矣必欲混而一之何其欺人邪○㸒與䍃字不同㸒从瓜从壬浸淫之淫婬逸之婬字从此䍃从肉从缶遙字从此)潭
(讀作淫相如賦浸潭促節漢書潭作淫)覃(徐林切人姓梁有東寧州刺史覃元)黔(黒色也又)
(淺黒黄色左傳邑中之黔實慰我心齊有黔敖古今人表作禽敖足徴黔古有禽音也又神名摯虞思逰賦召)
(黔雷以先導字一作黅素問丹天之氣經于牛女戊黅天之氣經于心尾已字又作黚地名楚有黚陽蜀有黚)
(中)黅(見上注)欽(山海經神其音如欽注欽假音吟)

十三覃

澹(音談人姓有澹臺文選澹淡浮漢書水澹地長)啉(音藍酒巡曰啉字一作出酒律)㑣(音藍㑣儓)
(駑鈍貌)颯(音藍翔風也後漢人名有衛颯正音霎)淡(音痰王右軍帖淡悶干嘔黄伯思云淡古痰字)
(方言淡胸中液也佛經風黄淡熱)弇(音龕左傳襄二十五年行及弇中注狹道也)隂(音菴尚書高宗)
(諒隂三年不言字本作闇隂假借也)闇(見隂注)(菴舍也見石鼓文)湛(音耽詩和樂且湛俗作愖)
沈(音潭史記陳勝傳夥涉之為王沈沈者注宫室深邃貌通作潭韓文潭潭府中居)(漢孫根碑耽字)
甘(與酣同中酒曰甘尚書甘酒嗜音張晏讀)㴆(音􁏳史記王子侯者表扶㴆地名在琅邪索隠曰㴆音􁏳)
(葢􁏳字之省文)􁤙(音函漢封蔣澄為􁤙亭侯今宜興縣有􁤙山即其地○按􁤙字字書不收疑即函之省耳)

十四鹽

阽(音鹽壁危也漢書阽於死亡又見霰韻)靬(漢地理志驪靬縣名在張掖力䖍二音)䴴(音黏青䴴)
(藥草地節也華佗説)(音尖百足草也)(借音謙枹䍐縣在隴西)(音丸尚書商賢臣有汝方汝)
(今誤作鳥名䳜鳥也鳥喙蛇尾)鍼(音鉗毛詩維此鍼虎)厭(音焉詩厭厭夜飲左傳姜氏何厭之)
(有)湛(音尖月令湛熾必潔淮南子東風至而酒湛溢)爓(音潛禮記三獻爓)㶣(音炎説文引詩憂心)
(㶣㶣字林云小熱也)狎(蒲瞻切人名楚有史狎)詹(讀作蟾蟾光月彩也史記孔子曰月照天下蝕於詹)
(詣文選古詩四五詹兎缺)漸(音纎尚書東漸于海)蔪(蔪蔪麥秀貌箕子歌麥秀蔪蔪枝葉七發麥秀蔪兮)
點(音占人名魯有豐占齊有鮑點陸法言讀)柑(音義與鉗同説文以木銜馬口也左傳柑馬而秣之崔寔)
(政論方將柑勒鞬輈以救之○今作果名非古文柑橘只作甘橘)涅(其兼切鬼谷子有飛鉆涅闇劉昌宗)
(説)黚(淺黄黒色水名在􁛩南至鄨入江又古黚陽縣字一作黔又音琴字又作齡素問其榖黅拒又黅天)
(之氣經于心尾)衿(史天官書左驂旁有兩星曰衿注音其炎切借作鈐字)溓(音濂説文薄水也一曰中)
(絶小水素問期在溓水)溓(本古濓字借作黏音考工記雖有深泥亦弗之溓也音黏)

十五咸

(音監水甕也)蒧(音緘説文雖晳而黒也又音點人名曽蒧字哲)廞(苦咸切巖谷陡峻也字一作嵰)
(一作嶔人名有文廞)汜(音帆鄭地在許州襄城縣史匈奴傳氾邑又姓漢有汜勝之撰書十八篇言種植之)
(事又梵韻)颿(音帆馬疾步也古今注云曹真有馬名駃號驚帆言其馳驟如風帆也後世亦用此為帆字又)
(梵韻)湴(白衘切湴行淖中也星命家禄前一辰為驛馬後一辰為湴河又䧟韻)鑑(古咸切説文鑑諸可)
(以取水於明月中)纔(所咸切説文帛雀頭色一曰紫色色如紺又曰繒色一入為纔纔淺也)(音與)
(顛同以手揣度曰玷俗作掂市井語掂斤播兩莊子犬馬之捶鈎注玷播犬馬之鉤玷音點點亦音顛朱子語)
(録脚跟不點地注平聲是也)
　轉注古音略卷二
欽定四庫全書
　轉注古音略卷三
　　　　　　　　　　　　　明　楊慎　撰
一董

蠓(蠛蠓也因雨而生覩陽而死磑飛則風舂飛則雨莊子所稱醯鷄之屬)(音統帬夷服也見類篇)
泛(音捧吕后紀自起泛孝惠巵徐廣讀)從(音緫檀弓爾母從從爾)縱(音緫檀弓䘮事欲其縱縱爾)
駷(音竦公羊傳定八年陽越下取䇿臨南駷馬注捶馬銜走)翁(音蓊周禮酒正注翁翁蔥白色醴貌盎猶)
(翁也成而翁翁然莊子磨翁而旋入注擁也)鴻(胡孔切濛鴻大水也又厖鴻未分之象張平子思玄賦踰)
(厖鴻於宕冥厖亡孔切又流轉貌通作濛澒杜牧罪言混澒回轉)竉(音隴孔竉穴也又晉王澄傳蜀流人)
(作亂澄襲之於竉州)空(音孔考工記函人視其鑚空韓非子空竅者神明之户牗也)虹(户孔切郭璞鰠)
(魚賛壯士挺劍氣激白虹鰠魚潛淵出則邑悚)湡(五翁切水名在襄國)桐(徒總切水名莊子自投桐水)

二腫

(音拱平縣名在漁陽服䖍讀)幒(息勇切楚人謂裩曰幒許慎說)龍(音隴孟子登龍斷)覂(方勇)
(切漢書覂駕之馬師古曰馬有逸氣不循軌轍也顔延年賦馬無覂駕之軼)茸(音冗漢書外戚傳闟茸嫉)
(妬也今俗語猶然)臾(音慂漢書衡山王傳日夜縱臾師古曰奬勸也史記作從容又作慫慂方言已不欲)
(喜怒而旁人說者曰慫慂)容(音勇漢書郊祀歌旌容容孟康讀)(余隴切蒼頡篇巷道也今官府中路)
(曰道當用此字俗作甬非周禮舞上謂之甬甬鐘柄也非此用然韓文公詩雲韶凝禁甬其誤乆矣)氄
(而隴切尚書鳥獸氄毛說氄作又作)(見上)(見上)

三講

虹(古項切鄭司農云白虹彌天)顜(音講史記顜若畫一)棓(歩項切棒也星經紫宫前四星曰天棓三)
(國志曹操為城門校尉刑人以五色棓)疆(音講禮月令可以美土疆)滰(其兩切浚乾清水也說文引孟)
(子去魯滰淅而行)玤(歩嚮切虢公為王宫于玤玤虢地又作蚌蛤也)

四𥿄

友(羽軌切徐蕆曰友字見于詩者凡十有一皆當作羽軌切而無作云九切者漢書天馬歌體容與迣萬里)
(今安匹龍為友)有(羽軌切徐蕆曰有當為云九切而賄痏洧鮪皆以有得聲則當為羽軌切史記叙傳文艶)
(用寡子虚烏有寓言滛麗托諷終始)希(音與𥿄同周禮司服希冤注本作絺又作黹)黹(說文黹箴縷所)
(紩衣也从㡀丵省徐鉉曰丵衆多也言箴縷之工不一也)施(尸是切廢也論語君子不施其親周官施舎注)
(施讀如弛荀子成相篇世之禍惡賢士子胥見殺百里徒穆公任之强配五伯六卿施漢丁魴碑弛刑作施刑)
嬉(音喜白太傅詩澹灔九折池縈廻十餘里四月荷芰發越王日遊嬉)怠(音以左傳讒鼎之銘曰昧旦丕)
(顯後世猶怠况日不悛其能乆乎呉棫讀)鮮(音洗㓗也毛詩新臺有泚河水瀰瀰燕婉之求籧篨不鮮)士
(上止切古士有二讀一與語韻相叶者如今讀一與𥿄韻相叶者聲當如始不當如今讀士仕史使皆倣此)
時(上紙切書播時百糓王肅作是斂時五福馬融作是時日曷喪時是也王粲七釋以時叶理韻)奎(音蛫)
(奎踽開足行也薛綜説)倚(音起易說卦傳參天兩地而倚數王肅讀)鳩(音豸解也左傳庶有鳩乎徐邈)
(讀今本作豸)垁(音以城三堵為垁太玄開黄垁)第(音子左傳床第之言不踰閾)佁(音俟吕氏春秋)
(佁蹶之機高誘讀)蛾(讀作蟻禮記蛾子時術之莊子蛾丘漢書蛾陂左傳人蛾晳穆天子馬有白蛾古蟻)
(字皆作蛾)窺(讀作跬丘弭切息夫躬傳未有窺左足而先應者也)頃(讀作跬祭義頃歩而弗敢忘孝古字)
(跬多借規字用論衡拯溺不規行是也疑頃字亦規之誤)敉(音羙尚書亦未克敉公功)耆(音指毛詩耆定)
(爾功)卑(音婢周禮考工記輪人為盖上欲尊而宇欲卑)依(音几曲禮天子當依而立)移(昌氏切禮表記)
(衣服以移之)不(讀為比阮籍詩願為雙飛鳥不翼共翺翔)醫(音依和醴酏為飲也周禮酒正辨四飲之)
(物二曰醫字或作醷酒正注鄭司農說内則漿水醷醫與醷音亦相近文字不同記之者各異耳)啚(音鄙)
(說文啚嗇也从口音韋周帀也从受也吝積而不散也古作俗以為圖字非)披(普靡切裂也開也分也散)
(也又披靡震慴皃史記漢軍皆披靡)準(音水平也周禮考工記輈注則利準鄭司農讀如水)緇(音滓黒紺)
(色王貢叙傳湼而不緇師古讀文選詩素衣化為緇與子韻相叶後漢引語泥而不滓)矦(鉏里切義與俟)
(同古作矦又作俗以為候字非傍音祈人姓也見祈韻)肥(甫委切薄也列子口所偏肥通作鄙)(音義)
(與瀰同水盛也又作沔詩沔彼流水)沔(見上)己(己午之己讀如己矣之己漢律厯志振美於辰己盛於己)
(注己者言陽氣之己盡也鄭玄夢孔子告之曰起起今年嵗在辰明年嵗在已)茝(音芷内則佩帨茝蘭注作)
(芷○前漢書芷陽縣吕不韋傳作茝陽)軹(音義與軌同少儀祭左右軹注軌與軹同義謂轊頭也)儀
(音擬漢外戚傳皆心儀霍將軍宋玉髙唐賦惟高唐之大體兮殊無物類之可儀比巫山赫其無疇兮道互折)
(而曽累)麗(音蠡蕭該說彭蠡古作彭麗)走(飬里切論語䜟殷惑妲己玉馬走)攱(史記梁孝王傳)
(竇太后義格如淳曰攱閣不得下周成雜字攱閣也通俗文云髙置立攱棚曰攱閣字林音紀又音詭也與庋)
(􁎌同)庋(閣藏食物也見檀弓其餘閣也注)亥(音儿易林將戍繫亥陽藏不起君子散亂太上危殆管子)
(論五音凡聴徴如負猪豕覺而駭駭亦音以字从亥得聲又說文亥荄也漢書儒林傳箕子者萬物方荄兹也)
(師古注荄音皆古皆荄與箕音同几)駭(管子聴徴如負猪豕覺而駭徴豕駭韻相叶也音几)殆(危也音以)
(說文台聲荀子宥坐篇引孔子曰㓜不能强學老無以教吾耻之去其故鄉事君而達卒遇故人曾無舊言吾)
(鄙之與小人處者吾殆之耻鄙殆之字皆韻也屈原天問女岐縫裳而館同爰止何顛易厥首而親以逢殆易)
(林將戍係亥陽藏不起君子散亂太上危殆)揣(說文量也度量曰揣初毁切史英布傳果如薛公揣之陳)
(平曰生揣我何念是也又音團毛詩敦彼行葦古本敦作揣鄭曰團聚貌揣與團古字通賈誼賦何足控揣馬)
(融賦冬雪揣封乎其枝是也又都果切莊子犬馬之揣鉤是也李善文選注曰字者滋也不可膠柱)

五尾

佳(諸鬼切莊子山林之畏佳李軌讀)乆(古音几易咸速也恒乆也李肩吾云毛詩報之以瓊玖與李叶)
(音几孔子以前乆皆音几至孔子傳易方有糾音乃是不可乆也叶天徳不可為首也至雜卦說恒乆也叶節)
(止也其乆字又叶几讀疑雜卦是孔子以前書見鶴山雅言又楚辭飛雪千里不可以乆)偯(說文痛聲也本)
(作㥋引孝經哭不㥋徐曰聲之曲引也今孝經作偯注氣竭而息聲委曲也禮記閒傳大功之哭三曲而偯注)
(聲餘從容也増韻哭餘聲也)依(音扆譬喻也禮記不學傳依注慱依廣喻也)豨(許豈切說文豕走豨)
(豨聲也楚人呼豬曰狶)虫(虺同說文虫一名蝮慱三寸首大如擘指象其卧形或作虺說文虺以注鳴字)
(又作螝韓非子蟲有螝者一身兩口争食相嚙爾雅贊蛇之殊狀其名為􁡠其尾似頭其頭似尾虎豹可踐此)
(難忌履)螝(見上注)(說文人名即仲虺也)蘬(說文蘬葒蘢爾雅作紅龍集韻馬藻也借作人名仲)
(虺之虺荀子其在中蘬之言也注蘬虺同)􁯛(山海經甘棗之山有獸如􁯛䑕而文題其名曰㔮注􁯛音虺㔮)
(音那又音熊互見東韻)

六語

庶(音煮周禮有庶民驅除毒蠱之官)舎(叶音暑周易時舎也)下(古音虎詩爰居爰處爰䘮其馬于以)
(求之于林之下魏了翁曰六經無下馬一韻凡下皆音虎舎亦音暑潜龍勿用下也見龍在田時舎也又井泥)
(不食下也舊井無禽時舎也)馬(古音畝詩古公亶父來朝走馬率西水滸至于岐下)野(音渚左傳公在)
(外野徃饋之馬)弆(音舉漢書陳遵善書與人尺牘皆藏弆以為榮注弆亦藏也)芧(象吕切莊子徂公賦)
(芧)紵(展吕切綿絮裝衣曰紵漢劉向傳紵絮斮陳漆通作禇莊子禇小者不可以懷大)泞(音羜說文)
(澄也杜甫元澤澹泞乎無極)桃(音杼杼物之器也)䝪(爽阻切說文齎財卜問曰䝪徐曰詩握粟出卜)
(是也通作糈史記卜而不中不見奪糈)岠(音拒漢食貨志元龜岠冉長尺二寸晉卞壼傳戴若思之峰岠)
怇(音拒後漢梁鴻詩嗟怇怇兮誰留注恐也)仰(上林賦仰攀橑而捫天晉灼曰仰古舉字)寡(禮記君子)
(寡言而行以成其信鄭氏曰寡當為顧聲之誤也顧音古漢書斬宛王母寡之首或作鼓史記叙傳天下已平)
(親屬既寡悼惠先壯實鎮東王)鳵(徐幹齊都賦鴻鵠鶩鳵奄薄水渚北語天鵞地鳵音普即鴇也)者(掌與)
(切史記無不臣者司馬承禎讀楚詞搴芳洲兮杜若將以遺乎逺者時不可兮驟得聊逍遥兮容與)渠(音詎)
(説文詎猶豈也毛詩夜如何其夜未央注未央未渠央也張儀傳寕渠能乎注音詎古字少假借用之也漢書)
(渠有其人乎)衙(音語行貌楚詞導飛亷之衙衙)咎(跽許切三略強弱相虜莫敵禁禦延及君子國受其)
(咎說文魯人用鷄祝曰以兹音赤羽去魯侯之咎子胥諫呉王納西施曰美人國之咎夏亡以末喜商以妲)
(己)

七麌

歩(讀作浦水際也呉楚間謂浦為歩郭璞爾雅序九流之津歩韓丈歩有新舡或改步為渉失其㫖矣地志)
(呉江中有魚歩龜歩湘中有靈妃歩揚州有瓜歩金陵有邀笛歩王徽之邀桓伊吹笛處唐詩那堪回首處江)
(歩野棠飛)句(矩莊子屨句屨者知地形)姁(音許漢高后字娥姁)憮(音詡漢書京兆眉憮)蛡(音詡蜂房)
(也太玄螮其蛡)取(魏書裴俠傳鮮肥不食丁傭不取裴公貞惠為世規矩)苦(音户老子生于苦鄉)蒲
(頗五切周禮弦蒲澤名)曲(他羽切漢書曲遇地名)敷(音甫尚書攸濟敷賁)庾(音宇左傳昭二十六)
(年粟五千庾)呼(上聲左傳文公元年呼役夫)紓(音雨左傳襄八年以紓吾民)羽(音户考工記弓)
(而羽)苦(音古周禮辨其苦良注謂分别布帛之粗細國語辨其功苦韋昭曰堅曰功脆曰苦史記器不苦窳)
(平準書鐡器苦惡西京賦鬻良雜苦)土(音堵桑土桑根也方言東齊謂根曰土爾雅注引詩徹彼桑杜又圜)
(土獄城也獄城必圜示仁也)杜(音堵尚書杜乃擭注謂杜塞捕獸穽漢書王陵傳杜門宇又作􁆅)莽
(音姆犬逐兎草中又宿草也屈原賦草木莽莽與永懐南土為韻又姓前漢有莽何羅反主孟康曰何羅本姓)
(馬明徳皇后惡其先有反者易其姓○今按莽馬古音非叶也觀明徳后以莽易馬足徴古莽馬同音)䍙
(音侮雉網)堥(音侮瓦器禮内則有敦堥巵匜鄭注敦堥黍稷器又周禮瘍醫注五毒之藥作之合黄堥燒之)
(三日三夜其烟上著以雞羽掃取之以著創)粗(坐五切樂記其聲粗以厲)苄(音户說文地黄也引禮記)
(鉶芼牛蘆羊苄豕薇今文苄作苦)婁(音縷莊子巷婁注猶拘攣也公羊傳牛馬維婁委已也者而柔焉注)
(繫馬曰維繫牛曰婁)鈇(斧同中庸不怒而民威于鈇鉞樂記軍旅鈇鉞)社(白虎通社不謂之土何變名為)
(社别於衆土也左傳成季之占間於兩社為公室輔漢書叙傳布歴燕齊叔亦相魯民思其故或金或社)怒
(顔師古糾繆正俗曰自古讀有二音毛詩君子如怒逄天僤怒楚詞信讒而齊怒此讀為上聲詩逄彼之怒畏)
(此譴怒此則讀為去聲今山東河北但知怒有去聲失其真也)冩(洗與切諺云書三冩魚成魯帝成虎詩蓼)
(彼蕭斯零露湑兮既見君子我心冩兮)野(與墅同徐鍇曰墅經典只用野司馬相如賦出乎椒丘之闗行)
(乎洲淤之浦經乎桂林之中過乎漭泱之野)璜(儀禮注引禮器曰璜爵天子酧諸侯注璜音虎)鄦(音義)
(與許同國名史記鄭悼公元年鄦公惡鄭于楚徐廣曰鄦音許許靈公也左傳魯成公五年許靈公愬鄭伯于)
(楚鄭悼公如楚訟不勝即其事也考古圖有鄦子鍾)戊(古武字旁音作茂)俛(晁錯傳在俛仰之間韓信)
(傳俛出跨下東方朔傳鶴俛啄也師古注俛古俯字李肩吾曰古音流變字亦随異如俯仰之俯本作俛今文)
(皆作俯而俛音免不復音俯矣)赭(方言東齊謂根曰土字林曰或作赭桑皮也)䨒(樂書林鍾為閏宫姑)
(冼為閏霄今但作羽)沾(音估檀弓以為沽也沽之為言略也又周禮酒正注功沽又秦以市買多得曰沽玉)
(篇引論語求善價而沽諸而字作夃説文引詩我夃酌彼金罍○今按俗謂商價曰估計估價當用夃字)夃
(見上)

八薺

䭫(音啓䭫首首至地也)卯(音濟說文事之制也或音卿或即用為卿字並非卿从良為聲从卯為義)柅
(乃李切易繫于金柅字一作鑈)提(音抵少儀牛羊之肺離而不提心史記薄后以冒絮提文帝漢書景帝以)
(慱局提殺呉太子揚雄酒箴身提黄泉例是以論毛詩匪靣命之言提其耳亦音抵謂附耳以教之也若作平)
(音是揪扯也)昵(音禰尚書典祀無豐于昵)彌(音周禮春官小祝彌烖兵)洒(音洗漢貨殖傳洒削)
(而鼎食謝眺詩輕生諒昭洒與棨邸為韻孟子願比死者一洒之史記洒削薄技也漢書洗心自白)掜(吾禮)
(切音與擬同揚雄太玄亦作擬字義用之莊子終日握而手不掜)泥(音瀰泥泥露貌杜子美詩况乃山高)
(水有波秋風蕭蕭露泥泥虎之饑下巉嵓蛟之横出清泚)晵(雨而晝見日曰晵雨而夜見星曰夝亦借作啓)
䵄(荀子冨國篇午其軍取其將若撥䵄注引周禮籩人職曰朝事之籩其實䵄實鄭云熬麥也楊倞云麥之)
(牙蘖也至脆苦故以喻之音與禮同○慎按䵄从豊義同酒醴之醴荀注音是也說文从豐音豐恐誤)

九蟹

觟(音懈廣雅以為獬廌之獬又人姓有觟陽别音鮭誤)斯(音纚禮問䘮鷄斯徒跣)躧(所解切聲類曰)
(躧或為􁟊今作屣漢書去妻子如脫屣耳漢地理志女子弹弦躡躧說文曰􁟊鞮屬也又音徙)竒(於解切讀)
(作矮後漢書童謡見一竒人言欲上天古文作㾨莊子作倚云南方有倚人)倚(音矮莊子天下篇南方有)
(倚人)駴(駴駭古字通莊子聖人所以駴天下周禮鼓人皆駴注疾擊鼔也)(廣雅豸作)罷
(音擺擺脫也字又作捭)

十賄

回(胡悔切左傳右回梅山徐邈讀漢李廣傳東道少回逺注繞也曲也)洒(崔上聲詩新臺有洒)駘(音迨)
(駘蕩春色也又宫名見三輔黄圖)培(薄海切莊子乃今培風)菩(說文歩乃切黄菩草名漢有菩陽宫)
(天子更衣所也字書又音白佛經音蒲宜从說文)沫(漢武帝李夫人賦洿沬注上音汚下音頮涕洟也)
壊(音毁詩譬彼壊木說文作瘣)栽(左傳水昏正而栽注謂立版幹也音在杜預讀)崽(音宰江湘呼子)
(曰崽水經注蠻童廾女弱年崽子)骽(說文腿字)(說文引詩燕婉之求得此今本作戚施)

十一軫

盡(音儘曲禮虛坐盡前動静字音云極謂之盡去聲既極曰盡上聲)螴(音楯)蜳(柱允切螴蜳不安定)
(也莊子注)渳(音敏周禮大渳杜子春讀)昬(音憫書不昬作勞)鈗(音允尚書一人冕執鈗)春(出允)
(切考工記梓人則春以功)沴(音軫漢揚雄傳跖䰟負沴注河岸之坻也字又作䂦集韻以石致川之亷也○)
(按川亷即今橋畔泊岸也)水(式允切白虎通水之言準也釋名水準也準平物也周官輈注則利準故書準)
(作水聲之誤營造法式梓人器有平水以水定準也)胤(馬融長笛賦曲引之引作胤)緡(愍同前漢律厯)
(志魯閔公作緡公)巾(音卺飾也陶濳歸去來辭或命巾車)純(之尹切縁謂之純尚書敷重蔑席黼純說)
(苑賔胥無善純縁魯連子猶以綿純薦也馬季長廣成頌鎮以瑶臺純以金堤)敦(音準周禮度量敦制敦謂)
(布帛幅廣也字一作)魁(音捆儀禮既拾取矢魁之)􁝬(古文畛字)黰(石經左傳黰黒而美今文作鬒)
㐱(說文引詩其之㐱也今文作鬒)(籀文蜃字)􁆷(鼎文準字)僢(古舛字見淮南子)(古文愍字)
渾(音衮山海經東望泑澤河水所潛其源渾渾泡泡)

十二吻

頎(音懇禮頎乎其至也)純(音稇詩白茅純東)听(音矧司馬相如賦亡是公听然而笑俗音聴非)眼
(音狠周禮望其轂欲其眼也鄭玄讀)洒(蘇狠切荘子洒然異之)蹲(才本切左傳蹲甲而射之)芚(音蠢)
(莊子聖人愚芚郭象讀)分(古借作粉史記佞倖傳傅脂分)憑(音憤左傳憑焉震怒列子帝憑怒侵咸龍)
(伯之國)隂(音飲古醫方有淡隂之疾俗作痰飲)抎(羽粉切說文有所失也音與隕同左傳抎子辱矣徐)
(按吕氏春秋與隕同揚子鍾鼔不抎○按古文員與云同詩聊樂我員書雖則員然是也故抎字同隕徴之古)
(文可知)殷(音隱毛詩殷其雷在南山之陽相如賦雷殷殷而響起兮聲象君之車音漢劉熊碑民隱字作)
(民殷見洪氏隷釋)蕰(左傳蕰利生枿俗作藴非石經作菀又作宛)菀(見上注)宛(并見上注)㚃
(緼同說文引易天地壹㚃今文作絪緼)墳(音粉土膏肥也増韻土膏脉起也書厥土黑墳注起也左傳祭)
(地地墳字一作賁榖梁傳覆酒于地而賁注賁沸地也)賁(注見上)

十三阮

錈(屈金也吕氏春秋柔則錈剛則折)楗(音蹇馬行不利也考工記馬左不楗杜子春讀)頎(讀作懇考)
(工記輈欲頎禮檀弓頎乎其至也)(山海經有人名曰北方曰來之風注音婉)圈(音捲人姓金石)
(録載四皓東園公碑本作東圈公後漢有圈稱撰陳留風俗傳乃其後也後改作卷)酀(音偃左傳襄公二十)
(九年齊人立敬仲之曾孫酀良敬仲也杜預讀)漙(土衮切露貌說文從水專聲顔師古匡繆正俗曰鄭詩零)
(露兮古本有水旁作漙亦有單字者皆當讀上衮切)頵(丘隕切見長笛賦注又音髠)卷(與衮同禮)
(記衮字皆作卷莊子卷領以王天下說文天子亨先王卷龍繡於下幅一龍蟠阿上鄉寒山子詩有人兮山徑)
(雲卷兮霞纓)混(音滚孟子源泉混混不舎晝夜世說裴僕談名理混混有雅致)煇(増韻焜煌光也或作)
(煇史相如封禪書煥炳焜煌文選常恐秋節至焜煌華葉衰)焜(同上)㽜(古文畹字)䩊(韓詩清揚䩊兮)
(今作婉)(石鼔文鯉處之今作鰋)㱎(説文昆干不可知也从欠鰥聲徐曰禹父名義當从此又作􁅊)
(鯀鰥鮌)􁅊(今文)鯀(亦說文)鰥(省文轉音)鮌(楚辭)(俗書誤)

十四旱

輠(音緩禮叔孫武叔見輪人以杖闗轂而輠輪者注回也)梡(音緩揚子梡木為棊)幹(讀作管東漢竇)
(憲傳内幹機宻章懐太子讀)壇(音墠周禮夏官暴内陵外則壇之)撰(音罕曲禮撰杖屨楚蜀方言謂)
(舉物曰撰物)(音義與疃同石鼔文原隰既坦疆里毛伯敦鉻余惟商乃命汝赤芾彤冕又􁊈敦)
(龎敦亦作疃)笴(古旱切字林箭笴也唐李白詩有白笴陂地名)竿(音義與笴同前漢匈奴傳生竒材木)
(箭竿管子月令勿拊竿)(音欵古但作欵有虞氏爼名足如案古人器必有銘故後世謂之欵識也韻㑹)
(作椀非揚子梡木為棊梡非此用)並(音伴漢志同並縣名在牂柯)般(前漢地理志平原般縣韋音逋)
(坦切師古曰爾雅九河一曰鉤般郭璞曰水曲如鉤般桓也然今如韋音)樷(漢碑散字)叕(淮南子聖人之)
(智脩衆人之智叕注叕古短字)􁚖(亦古文短字)(樂緯動聲儀曰詩人感而後思思而後積積而後)
(而後作注古滿字)

十五潸

㫱(音赧温濕也)羼(音剗石經借作剗字又妄入曰羼顔師古讀)典(讀作殄考工記輈欲頎典)暕
(三蒼云隂旦日明曰暕)閬(下簡切門閾也)轏(音義與棧同左傳卧于轏中)閒(音簡地名春秋傳大)
(蒐于昌閒)反(音板詩威儀反反沈重讀)棧(音戔爾雅鍾小者謂之棧晉元興中剡縣民井中得一鍾長三)
(寸徑四寸名曰棧)巽(音纂作也述也持也定也與撰同)譔(専教也又音詮一作)(見上注)
薾(音僴以飾縣鐘鼔也與黹字不同見四𥿄韻)睅(文字辨疑曰左傳睅其目檀弓華而睆睅睆本一字)
(也)睆(見上)(籕文盞从缶)
十六銑

㻆(音畎詩㻆㻆珮璲)蚕(音腆江東呼寒蚓曰蚕)臇(音纉膾食曰臇文選膾鯉臇胎蝦)闡(音繟)
(馬融賦闡華羽之南音)單(音闡樂記其聲單以緩)㶌(音輦水名山海經王屋之山㶌水出焉即濟水)
洗(先典切書自洗腆致用酒姑洗律名洗馬官名高紀使兩女子洗洗雪足也)蓮(音輦蓮勺地名在馮)
(翊)錢(音淺毛詩庤乃錢鎛)墠(音坦尚書為三壇同墠詩東門之墠韓嬰曰墠坦也老子墠然而善謀)
建(其展切樂記名之曰建櫜)殙(武典切莊子以黄金注者殙)蠕(音軟史匈奴傳喙息蠕動)吮(徐兖)
(切漢佞幸傳嗽吮注吮音忝仙經潄瑶吮瓊)藑(音吮爾雅葍藑茅郭璞云葍種華有色者為藑)先(音毨)
(漢志太子太傅屬官有先馬如淳曰前驅也國語勾踐親為夫差先馬)洒(音毨肅恭貌禮記一爵而色洒)
(如也)􁤲(野火也王隱晉書兵燐野􁤲今文作燹字林逆燒曰燹)僢(音義與舛同淮南子分流僢馳字又)
(作踳)鱣(魚名黄質黒文似蛇而無鱗字一作鱓荀子蟹非蛇觶之穴無所寄托韓非子蠶似蠋鱓似蛇婦人)
(執蠶童子握鱓而無畏利之所在也又荀子魚鼈鰌鱣後漢書楊震傳冠雀銜三鱓又作䱇俗作鱔)譔(雛免)
(切述也作也又専敬也揚子法言諸篇序皆作譔)容(古作㕣山澗曰容與兖同容字小異古有容成公)
前(音戩淺黒色也周禮木路前樊鵠纓)連(周易徃蹇來連與徃蹇來反為韻桞子厚詩蹇連易哀朽方剛)
(詩經營童宗說注云連音輦)羡(音義與衍同易需于沙羡在中也孟喜易作需于沙衍漢書溝洫志河災)
(之羡溢中國也尢甚周禮璧羡以起度注羡延也)需(音義與軟同考工記薄其帑則需莊子以需弱兼下)
(為表)憲(音顯禮記引詩憲憲令徳)鱻(音尟班固賦鱻生民之晦在)扄(音鉉其字从向儀禮北靣北上)
(設扄鼏扄玄犬切)(史禹本紀視龍由蝘也今文作蜓)筧(溝竹取水也俗作梘非)

十七篠

趙(音掉詩其鎛斯趙趙剌也)嬥(音窕嬥歌巴人歌也韓嬰說)湫(子了切左傳湫隘又地名在楚水名)
(在安定)芍(音芍陂名字一作薂鳬草茨草也其陂産焉故得名又音鵲)苞(讀作藨白表切曲禮苞縷)
謏(音小學記足以謏聞)愀(七小切列子愀然有間蘇子瞻赤壁賦愀然正衿危坐字與悄通)英(音蓼)
(史記封臯陶後於英六正義曰英盖蓼字)(音沼􁐑繒頭也古樂府脫㡌著頭又晉天文志雲似繩其)
(蛪者類闕旗舊韻音鳥非)紏(音矯窈紏舒遲貌詩舒窈紏兮又笠貌詩其笠伊紏)劉(子小切詩勝殷遏劉)
(左傳䖍劉我人民班固北征頌劉殘冦於沂琅章樵注劉當作○今按說文作劋引尚書天用劋絶其命今)
(書作剿或作樔漢武帝李夫人賦命樔絶而不長漢書西域傳封郭欽為胡子師古曰字本作劋轉冩訛爾)
(沂流窮源則劋訛為劋劋又訛為劉不可詰正也)藐(音眇紫草也借作微眇左傳以是藐諸孤注言奚齊)
(幼賤與諸孤懸藐孟子説大人則藐之佛經三藐三菩提)愁(子小切周易晉如愁如鄭玄曰變色也)簫
(馬融長笛賦林簫注簫即篠字)晁(音義與兆同漢隷多如此與晨鼂之鼂不同)䃤(山海經京山其隂有)
(玄䃤注黒砥石也䃤音竹篠之篠廣韻作思六切非)

十八巧

佼(音狡戰國䇿長佼美人仙經王方平謂麻姑曰姑固年少吾老矣不復作此佼獪變化也)瑵(音瓜王莽)
(傳金瑵羽葆說文曰車盖玉瑵)糗(麨同孟子飯糗茹草)騷(音掃史記李斯傳竈上騷除)校(讀為絞考)
(工記中有變焉故校)槱(揚雄竒字云槱古炒字)䁱(古文窅字目深也)捁(與攪同毛詩秪捁我心)
留(史記律書濁北至于留索隱曰留即卯也毛傳亦以留為卯○慎按此字當音作栁引毛傳亦非詳見有)
(韻注)

十九皓

敦(音幬覆也禮每敦一几)薃(音好夏小正緹薃爾雅薃侯莎其實緹)蓩(莫老切東漢楊震子奉封)
(蓩亭侯)湫(音炒左傳還及湫地名又湫隘嚻塵)笴(讀為槀考工記矢人以其笴厚)慘(采早切憂也開)
(元五經文字作懆引詩我心懆懆又月出詩勞心懆兮同)(籀文道字)(與同作入聲音非)

二十舸

播(揚謂之播上聲詩不可以播揚是也布謂之播去聲書播告之脩是也)炨(音朶燭餘也)寡(古火)
(切見潘岳西征賦)猗(於可切毛詩猗儺其枝)儺(猗儺柔貌)果(音祼周禮春官大宗伯攝而載果)
雅(語可切漢書仲長統詩)綏(音妥曲禮大夫則綏之)佗(史記龜䇿傳醮酒佗髪索隱曰佗音徒我)
(切謂被髪也今通作嚲)娑(蘓可切馺娑漢宫名見西都賦)厄(五果切木節也今以為苦戹字非戹从户)
(从乙)隋(他果切史天官書廷藩西有隋星五宋均曰南北為隋隋謂垂下也○隋古本音妥楊堅國號隋改)
(隋為隨遂以隋為隨矣王應麟曰隨安歩也吉莫大焉隋裂肉也不祥莫大焉而妄改之不學之過也○今按)
(王說是也然吉祥姑勿論音呼亦不同堅則不學矣而當時文士亦不聞正之何哉)塺(亡果切說文塵也今)
(音作平聲非)揣(都果切音與簸同稱量忖度曰揣字一作捶莊子犬馬之捶鈎注玷捶犬馬鈎之輕重玷)
(平聲古言玷捶今作掂播也義見咸韻)

二十一馬

夏(四方廣大曰夏湖雅切中夏也樂名大夏大禹代名曰夏取此義萬物盛大曰夏胡嫁切冬夏也史記舜)
(紀就時於負夏項羽紀追項王至陽夏注皆音假又音榎禮夏楚二物)䞈(音瓦賭錢曰䞈)圡(丑下切土)
(苴)苴(音鮓土苴)若(音惹賀若虜復姓又般若佛名漢書綬若若邪)蘳(音踝說文黄華也馬融廣成頌)
(蓶扈蘳熒)觟(胡瓦切儒林傳觟陽鴻人名又見韻)殺(賖上聲白樂天詩西日憑輕照東風莫殺吹自)
(注云殺上聲俗謂太過曰殺容齋隨筆序殺有好處燕京謂大人曰殺大云)叚(古下切不真也从皮从二)
(凡物之真偽雜者莫如皮也古文假借之假瑕疵之瑕昭徦之徦皆作叚古文作○叚與段不同叚从耑省)
(右从殳)徦(說文至也周伯温曰易王徦有廟誤冩作假不得其說音格非也殊不知此字元訓至也詩昭)
(徦遲遲亦音古雅切但傳寫之訛後遂不考耳)(籀文鮓字又作䱜䱹)䱜(見上)䱹(說文鮓字)炨(灺同)
(說文燭燼也唐詩香灺燈光奈爾何)屈(毛詩勿翦勿拜注拜屈也今南人謂婦人拜曰屈盖亦古音也俗謂)
(折斷為屈而廣韻字作抯盖不知古轉注之義爾)抯(見上)

二十二養

䩕(魚兩切方言朝鮮列水之間曰䩕角)黨(讀作儻漢書黨可僥倖)黨(音掌左傳哀二十一年俟于黨)
(氏之溝)扄(書掌切户耳也與扃字不同扃从同扄从向)仉(音掌反爪為仉人姓孟子母仉氏又梁公)
(子仉齊後也通作掌晉有琅邪掌同前凉掌椽宋有掌禹錫脩本草者)(兩入也許慎云兩字从此楊桓)
(曰兩入為即俗搶字)􁑨(漢碑響字)(同上)䣊(婁夀碑黨字)瓽(說文瓽大盆也揚雄酒箴為瓽)
(所羸又人姓後秦姚弋仲將瓽耐虎唐有瓽金毗金有瓽懐英今俗作党非呉越春秋甘蜜百注當作瓽○)
(金瓽懐英善篆書自書其姓作䣊亦不考之過也)(同上或體也)樠(木名左傳楚子卒于樠木之下)
(俗音作滿非)朖(說文明也从月良聲今寫作朗古文作脼)脼(見上)蛧(說文蝄蜽山川之精物今作魍)
(魎)

二十三梗

町(漢地理志句町地在牂牁上音劬下音挺)熲(音耿毛詩不出于熲)顈(去頴切禮雜記既顈其練祥皆)
(行中庸作褧說文作苘又作檾)褧(同上見中庸引詩)苘(同上見說文)檾(同上見說文)梬(說文)
(棗也似柿文選相如賦樝棃梬棗顔師古曰即今輭棗○今謂丁香柿又名牛乳柿蜀人取其油作扇者)窉
(爾雅三月為窉月今書作非)(漢碑耿字○此字最有古意耿字从聖省也)(籀文猛字)莕(與荇)
(同說文引詩參差莕菜)凝(寧上聲自凝曰凝唐詩日照凝紅香宋詞重省别時淚漬羅襟猶凝)

二十四迥

庭(音挺莊子大有逕庭)謦(棄挺切莊子聞謦欬之聲注小曰謦大曰欬)綮(音謦莊子肯綮注結處也)
艼(晉書山簡傳茗艼無所知今作酩酊)冼(色拯切冼寒貌其拯切)迥(户茗切說文逺也増韻寥)
(逺也通作迥說文引詩泂酌彼行潦徐鍇云當作迥今借作熲字俗作逈也)泂(說文滄也从水冋聲○今)
(按詩泂酌之泂从水正與行潦義相符不必改泂作迥也)抍(蒸上聲說文上舉也引易用抍馬壯吉今别作)
(拯又作撜氶)撜(見上)氶(李登聲拯云氶古文字晉譙王名氶○此字可補說文)

二十五有

滫(息有切溲麥也說文乆泔也荀子滫髓)咢(音吼莊子萬竅怒咢)􁠾(音受漢地理志臝􁠾縣在交趾)
婁(音摟左傳部婁無松柏)蔞(音栁禮檀弓設蔞翣)䊆(音臼說文舂糗也从米臼聲)咎(說文災也)
(从人各各者相違也徐按太玄曰天違人違天下之事乖矣今或从卜非)幽(讀作黝禮記赤幽衡詩其葉)
(有幽)豆(周禮考工記梓人一獻而三酬則三豆矣注當作斗俗作㪷左傳豆區鍾釡當作斗後人誤作爼豆)
(之豆讀之今俗書作㪷盖訛併耳豆古斗字)麴(求上聲酒母也釋名麴朽也欝欝使衣生朽敗也呉棫讀)
(○今按燕趙之音正叶)負(貳負獸名郭璞窫窳贊窫窳無罪見害貳負帝命羣巫操藥夾守)夀(顔師)
(古匡繆正俗或問曰年夀之字北人讀作受音南人則作授音何者為是曰兩音皆通毛詩南山有栲北山有)
(杻樂只君子遐不眉夀此即音受嵇康詩云頥神飬夀散髪岩岫此則音授今例作去聲失之矣)憂(於紏)
(切國語謙謙之徳不足就也不可以矜而祗取憂也謙謙之食不足狃也不能為膏而祗離其咎也)取(比茍)
(切蘇子瞻石鼓歌欲使萬夫沉水取與丑叟為韻今青兖之音近此)棷(音藪禮麒麟在郊棷黄東發讀徐邈)
(舊音作柤外切注澤也未知孰是然棷从取以古音此茍切取則黄音近之矣)鯫(此茍切小人也漢書鯫生)
(與貨殖傳鯫鮑千鈞之鯫字不同)趣(此茍切小人也馬官名注飬馬者)留(音栁史律書濁比至於留)
(留者言陽氣之稽留也故曰留八月也注以留為卯恐非若如其說陽氣稽卯殆不成文卯八月亦非當也當)
(是栁音漢書律厯志留孰於酉又見巧韻)部(音剖天水狄部从邑音聲○按咅古文否字)
二十六寢

淰(音審淰潣水動也禮魚鮪不淰)喑(音引莊子生喑醷物也李軌讀)岑(於審切莊子未始離於岑而足)
(以造于怨也)黮(音葚毛詩食我桑黮)㾕(音審說文寒病也徐按字書寒噤也増韻又洛澤謂之㾕)
吟(凝錦切揚雄傳蔡澤噤吟而笑唐舉)唫(音噤口急貌太玄有唫首○俗用作吟字非)邥(國名人姓)
(同今轉作沈也)

二十七感

倓(音毯安也荀子倓然見管仲之能)韽(音掩鍾病聲周禮微聲韽戚衮讀)厭(音掩莊子其厭也如)
(緘)辨(音貶玉藻立容辨)黲(通俗文云暗色曰黲黲與惨古字通)嘾(與通長味也集韻引莊子爪)
(甘而嘾今本無此句)簮(音昝易勿疑朋盍簮字又作疌速也王肅讀)參(桑感切雜也周禮司表注大射)
(大侯九十參七十干五十陸徳明音素感切與糝同通作糝禮記鄉射記注大侯九十弓糝侯七十弓)湛
(音禫水名周禮其浸潁湛李軌說)糝(音散說文以米和羮也莊子仲尼厄于陳蔡藜羮不糝唐詩糝徑楊)
(花鋪白氊)含(列子不含珠玉不服文錦讀作頷)

二十八琰

㜝(音儼韓詩碩大且㜝注㜝重頥也言美人豐艶體外有餘或訓為含怒非)淡(音琰澹淡水動摇貌文選)
(靡微風澹淡浮澹音潭董逌讀)淊(音琰水滿也唐詩淊翻王母九霞觴)酓(史記夏紀引書厥筐酓絲今文)
(作檿說文檿山桑有文者)蒧(古文㸃字說文蒧小黒也孔子弟子有曾蒧公西蒧奚容蒧蒧亦訓黒曾蒧字)
(晳奚容蒧字子晳是也)􁟑(與貶同司馬相如賦不足以揚名發譽而適足以􁟑君自損也上从巢省下从)
(寸)㚒(失冉切說文盗竊懐物也从亦从音搶弘農陜字从此)(爾雅注引小雅大田以我耜)
(注覃剡音義同)溓(力檢切廣韻漬也一曰氷甚薄曰溓素問期在溓水潘岳賦水溓溓以微凝注薄氷也)

二十九豏

函(音咸又姓左傳有函氏)眨(音與斬同徐鍇曰目乏為眨㑹意俗語謂轉眼之間曰眨眼又入聲)嫌
(鄭玄周易注嫌於無陽讀如羣公慊之慊古書傳作立心與水相近讀者失之故作溓)
　轉注古音略卷三
欽定四庫全書
　轉注古音略卷四
　　　　　　　　　　　　　明　楊慎　撰
一送

矼(音控莊子德厚信矼)䆚(音洞與俗衕字同義)挏(音洞以馬乳為酒撞動乃成也又徒孔切)蟲(直仲)
(切蟲食物也字一作蚛又作蟲揚子法言注引呂氏春秋月令云南呂之月蚛入光放螻螾至是絶矣今本)
(無)鴻(淮南子澒濛鴻洞注云鴻讀如子贛之贛)忡(敕衆切憂也毛詩從孫子仲平陳與宋不我以歸憂)
(心有忡)(音供趙明誠金石録云唐令狐先庿碑劉禹錫撰集本云躳若奉盈而碑本作按史周公世)
(家云然如畏徐廣曰謹敬皃出三蒼平水韻作䠻注曲躬也)􁀖(與慟通漢郭仲竒碑)摝(音弄)
(摇也周禮摝鐸鄭司農讀)鵬(莊子北溟有魚其名為鵾化而為鳥其名為鵬崔譔注云鵬即古鳯字非来儀)
(之鳯也説文云朋及鵬皆古文鳯字朋鳥象形鳯飛羣鳥從以萬數朋為朋黨字)風(方鳯切詩序下以風)
(刺上儀禮注采時世之詩以為樂歌所以通情相風切也切音刺)龍(音弄李華寄懐詩玄猿啼深龍楚越)
(謂竹樹深者為龍今蜀語云樸梇是也吳才老音力定切非今特正之)衷(音仲左傳服之不衷身之災也)
(史孔子世家折衷扵夫子折斷也衷當也後漢梁統傳爰制百姓于刑之衷注不輕不重)翁(山海經天帝之)
(山有鳥焉黒文而赤翁注翁頭下毛音如汲甕之甕周周官酒正注翁翁然蔥白色急就章春草鷄翹鳬翁濯)

二宋

錝(音縦金毛也南方出金卝中有之土人名老翁須又名金苖)統(他綜切又董韵黄公紹云經史無明)
(音二韻通押說文紀也又攝理也)恐(欺用切疑也慮也億度也○唐李涪云陸法言集韻吳音乖叶不已甚)
(乎今依之以上聲呼恨去聲呼恐與若得不為有識者所咲乎夫吳民之言如病瘖風而噤每啓其口則語涙)
(喎呐隨聲下筆竟不自悟)雺(莫綜切古文尚書雨霽雺圛克注雺地氣上天氣不下也圛升雲半有半無也)
(字一作又作蒙漢書引易傳云有蜕蒙霧上下合也又曰德不試空言禄兹謂主窳臣天蒙起而白下相攘)
(善兹謂盗明蒙黄濁下專刑兹謂分威蒙而日不得明注此皆隂雲之類)蒙(見上注今文尚書雨霽蒙驛克)
淞(音宋液雨也風士記立冬後逢壬而入液三旬逄壬而出液字林作淞解云凍洛也曽鞏集霧淞)淞
(見上注)葑(菰根也其䑓中有黒者謂之茭鬱根相結而生嵗乆浮于水上謂之菰葑刈去其根便可耕蒔)
(故江東有葑田隨水上下其苖有者名菰蔣結實即彫胡米西京襍記太液池彫胡紫蘀緑節中有子即菰)
(米鴈食之管子謂之鴈膳詩人所稱彫胡飯也)

三綘

雙(色綘切相偶曰雙又駢胎曰雙生)閧(胡降切孟子鄒與魯閧)紅(古巷切地名詩譜晉穆侯遷都)
(于紅又曲紅嶺南山名轉音作平聲今曲江也)洪(水名見集韻)瞳(音惷未有知皃莊子瞳焉如新生之)
(犢)虹(古作又作蝎莊子陽蒸隂為霞隂炙陽為虹郭璞云虹為雩俗呼美人蜺為挈貳蜺雌虹也淮南)
(子天二氣則為虹朱子曰日與雨交倐然成質乃不當交而交天地之淫氣也故詩以比淫奔晋出帝與叔母亂)
(其徴也白虹相偶周禮十祲曰隮詩曰螮蝀甘氏星經曰蛪示示音旗西域書謂之天弓夜郎滇越曰水樁)
蝎(見上注)惷(陟綘切説文愚也徐鍇引史記汲黯之惷今文作贛而惷今為丑用切古今之讀轉異耳)
杯(山海經蛇巫之山上有人操杯而東向立注杯或作棓字同史天官書紫宮右五星曰天棓蘓林曰音棓)
(打之棓得之索隠音皮韋昭音剖郭璞注山海音杯皆非)

四窴

植(音置尚書植璧秉圭史記方正倒植)德(音置禮立容德徐邈讀)菑(姿四切周禮居幹之道菑粟不)
(迤沈重讀)子(音字禮記子庶民也徐邈讀)扻(音事治髪也莊子簡髮而扻)披(方寄切周禮夏官司)
(士六軍之士執披)斯(音四檀弓下我䘮也斯沾)術(音遂月令審端徑術)綦(音忌内則屨著綦)睢
(呼委切史李斯傳有天下而不恣睢)質(音贄孟子出彊必載贄又不委質為臣不見荀子錯質之臣不息鷄)
(豚東京賦要荒来質與戻相叶)淄(音自陸機詩京洛多風塵素衣化為緇)鬾(音竒韓詩南有喬木傳曰)
(鄭交甫於漢臯上逢二女鬾服字書云鬼服也)帥(音帨曹憲文字指歸云帥佩巾也字从巾即帨字今借為)
(將帥字禮記禮帥初一作率詩旄丘方伯連帥之軄史記建元年表殺其渠率)率(見上注)率(音類計數)
(之名又摠率也易畧例率相比而無應周禮太宰注口率出錢九章筭法糲米之率糲十粺九鑿八侍御七)
出(尺類切詩匪舌是出書寅賔出日出納五言又易河出圖出涕沱若書我其發出狂詩緯云雪六出成花)
(雹三出成獸増韻自内而外曰出凡物自出則入聲使之出則去聲)撎(意意説文下手舉手也儀禮鄉飲酒)
(入門之法推手曰揖引手曰撎左傳肅手至地注若今之撎晋宋儀注賤人拜貴人撎)移(音易禮郊特牲)
(以移民也注移之言羡也又大傳絶族無移服注不相服也)積(音恣周禮遺人掌委積以待施恵左傳居)
(則具一日之積)誎(音刺説文數諫也詩序下以風諫上)波(音賁循水行也漢書諸侯王表波漢之陽西域)
(傳傍南山北波河左傳波及晋國)隋(呼恚切周禮守祧既祭則蔵其隋鄭玄云尸所祭肺脊黍稷之屬蔵)
(之以依神又作緌禮記郊特牲祭黍稷加肺謂綏祭也)台(音嗣古文尚書舜讓于徳弗台)飴(音飼)
(音肄説文引尚書類于上帝篆作)抑(音懿詩抑抑威儀抑讀如易懿文德之懿國語引詩抑戒作懿)
(戒可証也)歸(讀作饋陽貨歸孔子豚又詠而歸釋文作詠而饋)寺(作侍毛詩寺人孟子又寺人之令周)
(禮寺人掌宮令李善讀)司(音伺老子有德司契無德司徹注謂有德之君伺察契信無徳之君伺人過失)
(文選潘岳詩恪居處職司與異忌相叶)態(他計切戦國䇿蘓秦語曰科條既備民多偽態盧蔵用讀)織
(音志毛詩織文鳥章沈約髙士賛取足落毛寕懐組織如金在沙顯然自異)拙(朱類切太玄晦其類法度)
(廢也日中月隆明恐拙也)愛(許既切徐鍇説文係傳曰㤅者惠也於文心旡為㤅古文尚書㤅古愛字集韻)
(許既切楚辭九章世溷不吾知心不可謂兮知死不可讓勿愛兮以告君子吾將以為類兮)薆(掩也揚雄)
(方言注引詩愛而不見以愛為薆其説曰薆掩翳也謂蔽薆也太玄瞢瞢之離中薆薆也瞢如之惡著不昧也)
垂(丈瑞切髙紀破英布千㑹垂史作甀通作垂集韵云地在蘄州)艾(魚忌切書自怨自艾詩夜如何其夜)
(未艾禮記草艾則墨)切(與砌同張平子西京賦設切)切(音刺儀禮注采時世之詩以為樂歌所以通情)
(相風切也凡剴切之切譏切之切皆作此音)溉(居氣切清也史記溉執中而徧天下徐廣劉伯莊皆云溉)
(古既字)立(與位同周禮小宗伯掌神位注故書位作立鄭玄曰古者立位同字古文春秋公即位作公即)
(立)伐(音廢周官大司馬九伐之法考工記以象伐也劉昌宗讀)遲(音滯待也又欲速而以彼為緩日遲)
(使彼徐行以待亦曰遲易曰遲歸有時孟子遲遲其行也荀子遲彼止而待我漢髙紀遲明圍宛城三匝又遲)
(旦注旦遲扵事故曰遲旦公孫弘傳臣竊遲之光武詔曰思遲直士側席異聞趙壹報皇甫規書曰實望仁兄)
(昭其懸遲謝安與支遁書思君日積計辰傾遲梁庾杲之與劉虬書槩冥通諒有風期之遲謝恵連有登楼)
(望所遲客詩所詩臨江遲来客也今俗亦有遲滯之言而字别作滯云)其(詩彼其之子表記引作彼記之)
(子詩叔善射忌記忌皆語辭)近(毛詩徃近王舅注近辭也音記)䳏(揚雄賦鷤䳏鳥名蘓林音殄絹師古)
(音第桂今蜀音謡有陽雀呌鷤䳏央之語雄蜀人用方言未可知也審若是師古之音得矣)

五味

佛(音費彷彿見不諟也)曳(音裔易見輿曵其牛掣其人天且劓皆古韻非叶借也漢賦有摇曳之語或作)
(摇裔可徴曳裔同音)掣(昌逝切易其牛掣)乞(音氣取於人曰乞入聲從人之乞而與之曰乞上聲東漢)
(楊升傳升肉袒請代其師罪詔曰乞楊生師)禨(其既切音與芰同禮記玉藻進禨注飲作樂也沐必進飲)
(盈氣也以新沐軆虚𥙷益氣故沐而飲曰禨)蜚(文沸切説文負礬也左傳有蜚不為災不書本草謂之蜚)
(蝱亦謂之蜚蠊山海經云蜚如牛白首一目蛭尾行水則竭行草則枯)䵝(於既切深黒也韓文徐偃王碑)
(䵝昩就㓕)倪(音晲鄭康成周禮注龜左倪靁莊子曰方中方倪)甶(音沸鬼頭也又音忽按細字从甶細)
(甶諧聲甶音沸是也)刉(音威刲也周禮有)威(紆胃切古文尚書注云古威畏同天威棐忱今作畏禮記)
(引書德威惟畏注亦云讀者亦依尚書作畏)騩(音魏本平聲字馬黒色也淮南子魏闕作騩闕)(音諱)
(徐鍇曰進趣之疾也石鼔文速塡如多讀作忽陸法言讀作許貴切今按从卉為聲从本為義當如陸音)
(又古文从拜音亦近卉也)哺(後漢書楊由傳風吹削哺注哺當作柹孚廢切顔氏家訓曰削則札也左)
(傳削而投之是也史尚借為肝肺字俗又作反哺之哺學士因云是屏障名非也風角書云庶人之風楊塵轉)
(削若是屏障何由可轉)削(見上注)

六御

椐(音據靈夀杖木名)礜(音豫礜石藥名蠶食之肥䑕食之死)録(音慮録囚也王涯説)飫(音豫尚書)
(有藁飫篇藁音搞國語有飫歌注禮之立成者為飫)楚(創據切音近茹辛痛曰楚)迓(音御書迓衡鄭玄讀)
衙(音禦又國語衙兒呉鄉名)悆(豫同説文引書有疾不悆)舉(居御切禮記其稱舉有如此者揚雄解嘲)
(蔡澤噤呤而笑唐舉崔駰逹㫖或望色而斯舉注皆恊音)渠(音遽字本作詎説文詎猶豈也字林未知詞也)
(詩庭燎注未央未渠央也言未便至夜分也又作巨漢書公巨能入乎)除(音宇去也詩日月其除風雨攸)
(除又開出也詩何福不除)女(尼據切以女妻人曰女書女于時孟子涕出而女于吳)鋁(漢碑鑢字)􁃰
(説文四十并也古庶字漢孔和碑亦用為庶字)居(音義與倨同居居懷惡不相親比兒一曰處也詩維鳩居)
(之職思其居注皆去聲又止也詩日月其居又坐也周禮神位以奠鬼神使之居又傲也郅都傳條侯至貴居)
(也)舒(晋地理志豫飾也言禀中和之氣性理安舒舒音豫)鋤(與助同説文商人七十而鋤引周禮以興)
(鋤利甿謂起人民令相佐助也)

七遇

壺(讀作瓠鶡冠子中流失舡一壺千金壺以瓠為腰舟水浮也)如(如似也審似曰如去聲文選李陵書)
(强弱之形既不相如)狙(張良傳狙擊始皇讀作覻)續(音緒詩隂靷鋈續)寫(音注行水也周禮以寫水)
(劉昌宗讀)朔(蘇故切白虎通朔之為言蘇也)呼(音嫮左傳三呼迭對禮城上不呼)嗚(音娛史記喑嗚)
(叱咜)瞿(乆住切視皃禮瞿瞿如有求而不得東漢魯㳟傳瞿然而起)雩(王遇切江東呼美人虹為雩爾)
(雅注郭璞讀)䣱(虚去聲尚書沈䣱于酒字作酗非)斁(音妒尚書彛倫攸斁詩在彼無惡在此無斁庶)
(㡬夙夜以永終譽)雨(音芋水从雲下也月令榖雨汲郡古文天雨碧之類皆此音)屬(讀作注考工記)
(函人犀甲七屬)報(音赴少儀母報往)堊(鳥路切字又作巧廣蒼曰以墨節地曰黝以白塗室曰堊)屢
(去聲謝玄暉詩孤逰昔已屢與騖樹相叶)莽(莫捕切楚辭夕檻洲之宿莽與序暮為韻)燭(音炷漢武紀光)
(集于靈靈壇一夜三燭師古讀)専(音布史記司馬相如傳専結縷又雲専霧散注尃古布字易説卦為専)
慾(音喻詩螽斯注情欲音喻文選東京賦進明德而崇業滌饕殄之貪慾仁風衍而外流誼方激而遐騖張)
(君祖詩中有希玄子端坐摹太素自強敏天行弱志慾無慾)婦(古音否今音負釋名婦服也服家事也陳)
(琳飲馬長城窟行邉城多徤少内舍多寡婦作書與内舍便嫁莫留住白居易琵琶行老大嫁作商人婦與度)
(數為韻張文潜詩去年巧笑秋千女今年嫁作東隣婦綵繩繡柱似當年只有朱顔不如故)作(音做毛詩)
(侯作侯祝漢書金可作世可度又廉叔度来何暮不禁火民夜作梁元帝詩芙蓉作舡絲作索六朝詩話云作)
(讀為做)作(音聚毛詩作晝作夜作即具切讀作冲虚經以畫足夜之足謂夜不足以晝補之也)束(周禮)
(司約注約言語之約束約音於妙切束詩注切)足(子遇切論語足㳟周禮地官注足其不足曰足)駱(史記)
(秦紀借作輅字)趨(七注切詩巧趨蹌兮史燕世家士爭趨燕莊子有不任其聲而趨舉其詩焉崔注云不任)
(其聲憊也趨舉其詩無音曲也劉會孟曰趨者情隘而詞慼也後世樂府有吳趨行作平音非)壴(音注陳樂)
(曰壴借作豎立之豎)(鼎文樹字)螙(古文蠧字)趨(音聚促也史天官書趨舍而前曰贏退舍曰縮又五)
(星趨東井今作聚)(説文積也从􁃱取耴亦聲徐曰古以聚物之聚為上必有覆冐之也)䥘(音鍍)
(金塗謂之錯古詩何以報之金錯刀)抱(懐抱抱朴音薄皓切餘皆音哺)

八霽

(本音丙刀室也家語魯人歌孔子曰麛裘而投之無戾合韻音避)决(音桂莊子麛鹿見之决驟)
裚(音霽斷也管子裚頷刎項)醫(音意醴酏為飲也周禮六飲一曰醫徐仙民讀)䅥(音憩楚辭䅥車與江)
(離謝嶠讀)(子芮切史泥行乗)位(易位乎天位上位字音涖)陂(彼利切易無平不陂書無偏無陂)
祭(音瘵左傳有祭伯又乾祭地名見昭廿四年)列(禄計切周禮地官稻人以列舍水)􁎮(音周禮)
(春官占人以八􁎮占八頌)曳(音裔列子曳齊紈曳與裔古通用文人用摇曳字或作摇裔)兊(讀作鋭史)
(天官書隨北端兊)胈(膚毳切史李斯傳股無胈)結(讀作髻史西南夷傳魋結耕田古無髻字但借結為)
(字李廣傳結髪與匈奴戰蘓武詩結髪為夫婦皆當音髻)殺(所例切降也中庸親親之殺禮記五世而袒免)
(殺同姓也揚雄傳事罔降而不殺攷工記作閷)帠(音詣莊子汝又何帠以治天下感子之心為)淚(音䴡)
(淮南子水涙破舟漢武帝賦秋氣憯以淒淚注淒涙寒凉也)守(音衛左傳天子守在四夷諸矦守在四隣)
(杜預讀)烈(音厲古厲山氏亦作烈張平子西京賦雨雪飄飄氷雪慘烈百卉具零剛蟲博鷙)題(音帝)
(毛詩題彼脊令王筠詩靈圖白玉檢寳册黄金題會昌合其符至德乃司契)紒(儀禮冠禮合紒紒即髻也)
(今人不識此字行冠禮者以合紒為動梳豈不為千古咲哉又東平王蒼傳注假紒婦人首服也四夷傳魁頭)
(露紒)秇(籕文藝字)砅(説文引詩深則砅履石渡水也今文砅作厲)盻(音系説文恨視皃从目兮聲孟)
(子使民盻盻然西京賦盻謂殿戰國䇿韓挟齊魏以盻楚佩集曰流俗以盻恨之盻為盼睞之盼莫以為非)
昔(音細尸子子夏曰君子漸以飢寒而志不避侉扵五兵而辭不懾臨大事不忘昔席之言荀子曰臨患難)
(而不忘細席之言注細席講論之席王吉所云廣厦細旃也)逮(大計切及也論語耻躬之不逮也又孔子)
(閒居引詩威儀逮逮)祗(音蔕山海經祗山多水無草木)(古文剃字見相貝經)

九泰

采(動靜字音云采耴也上聲取食曰采去聲古者公卿食邑曰采地又國語大采朝日小采夕月)裁(平聲)
(音才裁制裁度是也去聲音債風裁體裁是也)嬒(古外切詩嬒兮蔚兮)蕞(音蔡地名又蕞爾小皃)釐
(音賚詩釐爾女士)厲(音頼詩厲假不瑕莊子厲之人夜半生子又地名老子生于厲鄉)祋(字書云及)
(也丁外切西漢書祋祤地名東漢書祋諷人名)栽(音在左傳水昏正而栽)能(讀作耐晁錯傳其牲能寒)
税(他外切禮小切不稅)兊(音娧吐外切成蹊也詩行道兊矣)(音盖書中寕王之德鄭康成讀)
儈(古外切㑹合市人也晋令儈賣者皆當著巾白帖額言所儈賣及姓名一足白履一足黒履)渇(音愒)
(公羊傳曰不及時而塟曰渇塟渇急也)叢(音叢木灌木也周續之説)黴(音昧集韻點筆也三蒼濡)
(華曰黴説文音塺物中雨而青黒也字一作黣又作塺)沙(水名水經注引述征記曰汴沙到浚儀而分汴)
(東注沙南流沙音蔡許慎正作沙音言水散石也從水少水沙見矣)勞(音瀬漢地理志益州郡有同勞縣水)
(經注作銅瀬瀬亦勞也)棷(祖外切澤也禮記麒麟在郊棷徐邈讀又見有韻)最(倉大切聚也莊子物)
(何為最之徐邈讀)綴(音帶表也禮行其綴非詩荷艾與綴鄭玄讀)渒(普盖切詩其渒渒徐邈讀)
栝(古文檜字○按古字舌與㑹音同故會从會亦从舌話从舌亦从會作譮也又見曷韵)

十卦

恝(音介字一作􁊪孟子不若是恝丁公著讀)扒(㧞也詩勿剪勿扒)嘬(倉夬切曲禮無嘬炙)喝(於搳)
(切字書云嘶也司馬相如賦水蟲駭波鴻佛榜人歌聲流喝東海竇憲傳隂喝不得對古詩笛喝曲難成笳繁)
(􁑨還咽韓詩注秋蝉喝栁)噫(嘘氣也莊子大塊噫氣其名為風語噫天喪予又作醷莊子生喑醷物也)北
(讀作敗東漢臧宮傳乗勝逐北)排(蒲拜切正書作㰆東漢杜詩傳造作水排)沛(音派説苑夏人歌江水沛)
(兮舟楫敗兮楚辭沛吾乘兮桂舟)責(音債左傳西隣責言注徴言曰責)嗄(於邁切老子終日號而嗌)
(不嗄王弼曰氣逆也司馬彪曰楚人謂啼無聲為嗄崔本作喝字書云喝嘶也嗄與喝古字通)㕦(戸快切説)
(文譁也大言也詩不㕦不傲今誤作吳又禡韻)皆(周易百果草木皆甲拆鄭玄注皆讀如人倦之懈)薊
(音芥文選睚眦慸薊薊鯁刺也)柴(音寨藩落也莊子趣舍聲色以柴其内又内支盈於柴栅)鶡(漢書鶡雀)
(集丞相府注鶡音鳻宋景文公曰按蕭該音義舊本作䲸䲸與鳻相似誤也轉作鶡尤非當正之)䲸(見上)
(注)暍(説文暑病也史記武王扇暍又紅紫傷風日失色為暍梵經音近愛)殺(音晒周禮注衰小之也樂)
(記其音噍以殺今樂府家有元殺傍殺之别元人傳竒白鶴子一殺一殺耍孩兒一殺二殺是其遺聲今讀作)
(生殺之殺謬矣)䵘(籕文晒字)㰆(吹火韋囊也見本韻排字注下)

十一隊

味(音昧禮瓦不成味)媒(音昧莊子媒媒晦晦也)栽(音載左傳水昏正而栽)畷(長芮切田中道)
(也)雷(丁内切周禮秋官注槍雷椎椁守城禦捍之具也漢晁錯傳藺石注雷石也)妃(讀作配毛詩小)
(序䘮其妃偶東漢荀爽傳使成妃合左傳火水妃也)出(音墜尚書我其發出狂)敦(音對周禮珠􁋞玉敦)
(禮明堂位有虞氏之兩敦)既(讀作槩尚書惟既厥心)沒(音昧左傳何沒沒也將焉用賄)載(音戴曲禮)
(前有水則載青旌)哉(音載尚書哉生明徐邈讀)追(音退禮檀弓其中追然如不勝衣)艾(音刈祭統)
(草艾則墨)(大妺切徐鍇曰古謂今膾合胙為故有受辛之言古人言金玉膾今人多謂菹為也字)
(一作俗作虀非)沕(音昧賈誼賦沕淵潜以自珍)孛(音背説文孛也引論語色孛如也徐曰人色)
(孛然壯盛似草木之茂也一説彗星也春秋星孛在北榖梁孛作茀史天官書有星茀千河論語孛作勃)䔇
(音潰菜名呂氏春秋伊尹曰菜之美者有雲夢之䔇)蒯(苦對切茅也左傳雖有絲麻無棄菅蒯雖有姫姜無)
(棄蕉萃)卒(將遂切倅字以卒得聲左思吳都賦彫題之士鏤身之卒比飾虬龍蛟螭與對)竄(匕外切逃)
(也字一作說文引書三苗于三危張載七命違世陸沉避地猶竄有生之歡㓕資父之義廢李善曰字林)
(有此讀非關叶韻)訊(息悴切問也言也毛詩墓門有梅有鶚萃止夫也不良歌以訊之又音碎唐本之作)
(止)湏(呼内切古文靧字也説文作沬尚書作洒面也○毛眺云湏爛也郭忠恕云湏爛之湏為斯須之)
(須其順非有如此者)曶(漢書相如諭蜀文曶爽闇昧得耀乎光明史注引三蒼曰曶爽早朝也音昧字林音)
(忽)賁(音義與孛同淮南子賁星墜而渤海溢)外(吳才老云古聲清叶志今聲濁叶泰晋樂章上参天)
(與地至化無内外無内外六合並康乂)􁇞(古文昧字)(文選注吠字)㝵(釋典礙字又見南史)勑
(音與頼同説文从力來聲勞勑也荅其勤曰勞撫其至曰勑今以為勑戒字非也其誤不知何始莫可詰正)

十二震

親(親去聲劉鑑經史動靜字音云親婣也平聲婚婣相謂曰親左傳各有分親唐詩天子人臣是親家今之)
(俗呼亦古矣)沉(沉沉也平聲沉之自況去聲)熏(熏烟出也平聲所以薧物曰熏去聲今俗語煤熏炭)
(熏是也)奔(奔趨也趨走曰奔去聲左傳敢不奔問官守又楚始疲扵奔命)鬊(音舜漢天文志有雲如炎)
(風亂鬊髪也)甸(音媵甸氏道在蜀郡出漢地理志)(音印引也)填(音鎮星經土星為填漢書填國)
(家撫百姓)進(音餕祭統百官進徹之)申(音迅舒也古申信互音信亦音申易尺蠖之屈以求信也申亦)
(言信語子之燕居申申如也莊子熊經鳥申是也)縉(説文帛赤色引左傳縉雲氏唐韻淺絳色一云赤多)
(白少為縉又縉雲氏黄帝官名或云黄帝鍊金丹有縉雲之瑞自號縉雲氏夏為縉雲官)薦(音進列子王薦)
(而問之史記縉紳作薦紳)廵(古文廵作順見集韻)㥧(古文順字朱子云古字順慎通用非也乃字相似而)
(誤耳)俊(山海經帝俊注即帝舜也)唇(音震驚聲也俗用作口唇字非)賔(音儐會賔客也周禮金路以賔)
(沈重讀)(説文羊晋切小鼔引樂聲也毛詩應田縣鼔䟽田作又眞韵)誶(音義與訊同詩執訊連連)
(注)洒(音義與汛同説文灑也東方朔傳洒掃之職師古讀)憐(音義與連通茍子無邑憐之心)薰(山海)
(經浮山有草名曰薰注音訓博物記君子國薰草朝朝生華)

十三問

巾(音近左傳巾車轄陶潜辭或命巾車)懣(音悶前漢書憂懣不食後漢書發憤吐懣)均(讀作韵樂)
(緯聲有五均魏繁欽牋聲悲舊笳曲美常均)免(音問禮檀弓免焉)貟(音運伍貟人名後人慕之為姓)
(前涼録有金城貟敞唐有員半千)䜇(古困切音與混同聲譜曰順言謔弄曰䜇)馮(音憤莊子侅溺於馮)
(氣又馮而不捨)隱(音印毛詩如有隱憂楚辭隱思君子恌惻孟子隱几而卧賈山至言隱以金椎杜甫詩鐘)
(殘猶隱牀)分(音忿春秋左傳救患分災)温(音藴詩飲酒温克注猶能温籍以自持陸音去聲禮記温之至)
(也又柔色以温之)馴(音訓易馴致其道徐邈讀史記堯能明訓徳注順也又五品不馴同)煇(音義與暈)
(同日月旁氣也周禮眡祲十煇一祲二象三鎸四監五闇六瞢七彌八叙九隮十想今作暈説文有暈字注日月)
(氣也以煇為暈古字假借也)宛(荀子富國篇夏不宛暍冬不凍寒注宛讀曰藴暑氣也詩曰藴隆蟲蟲又)
(家語富有天下而無宛財禮記事大積焉而不宛古藴宛通)苑(音氲文皃詩蒙伐有苑)錞(章閏切山)
(海經巍山是錞于西海又竹山錞于江注錞猶堤錞也)盆(後漢郭躬傳滛雨漏河海水盆溢第三聲讀之)

十四願

鬳(音彦噐也宋林肅翁號鬳齋)鮮(音獻月令鮮羔開氷)軒(切肉如葉曰軒今作饀禮記内則注細)
(切為膾大切為軒)刋(揚雄酈商銘横耻愧景刎剄自獻金𬗋褒表萬世不刋章樵讀)牽(作第三聲讀舩)
(䌫曰牽又牽掛心所懸念也)言(去聲訟也又吊生曰唁古文但用言)這(迎也見敖繼公儀禮注)屯
(音蝢風俗通混屯太昊之良佐子孫因以為氏漢有屯莫如今漢書儒林傳作毛莫如誤矣)敦(音鈍爾雅)
(敦丘如覆敦班固欲從堥敦而度髙乎泰山一作毛詩至于頓丘爾雅敦牂嵗名)焞(音寸楚焞也見十元)
(韻注)耎(奴困切俗書嫩字也隷作媆古篆軟硬之軟畏懦之懦老嫩之嫩皆作耎)

十五翰

干(音幹詩公侯干城沈重讀又天有十干地有十二支干幹也支枝也古字例多省)姅(音半婦偒孕也)
(漢律見姅髪不得侍祠)參(音粲東漢禰衡傳漁陽參撾注引王僧孺詩云散度廣陵音参寫漁陽曲自注)
(云参七紺反今俗作椮)稅(音彖雜記稅衣纁)囋(讃同古字口與言偏傍多通用)䋎(音絆𥙷絳也古)
(樂府敝衣誰當𥙷新衣誰當綻頼得賢主人覧取為吾䋎夫婿從南来斜柯西北盼今䋎多誤作組)个(射侯)
(舌也周禮考工記梓人為侯上兩个與其身三注音幹儀禮右个設薦爼)幕(音慢漢西域傳注錢背曰幕漫)
(無文故曰幕)澫(石鼔文漫字)懽(古玩切説文喜㱁也爾雅懽懽愮愮憂無告也今用為歡字馮敬通)
(杯銘樂則思舊宴則思歡亦借為歡字)(音義與翰同石鼓文旛)癉(音疸山海經翼望之山有)
(獸焉服之已癉注黄癉病也)旰(日晚也易旰豫悔注引詩旰日始旦國語楚之君臣其旰食乎)

十六諌

羼(初莧切傍入曰羼又上聲今俗作平讀)轘(音患車裂曰轘)環(音宦髙帝紀守濮陽環水)顔(音鴈)
(嚴助傳越人蒙死徼幸以逆執事之顔行)(音棧左傳成二年丑父寢于轏中)前(子踐切周禮春官巾)
(車前樊鵠纓)串(讀作慣謝恵連詩聊用布親串)涷(音練廣韻熟絲也考工記㡛氏涷絲)卝(音貫本古)
(文礦字周官有卝人卝金玉未成器也假借作童卝之卝詩緫角卝兮別作丱非童未成人亦猶金未成器也)
帴(音義與綻同周禮是以薄為帴也○今按説文帴帬也一曰婦人脅衣所八切音義與周禮皆異然周禮)
(作綻近是今從周禮)圂(豢同禮記君子不食圂腴)盼(匹莧切説文目好流視从分聲分字古辨字也○詩)
(美目盼兮今詩文及論語皆作盻非盻胡計切恨視也孟子使民盻盻然西京賦盻渭殿郭忠怒曰流俗以盻)
(恨之盻為盼睐之盼莫知其非)分(本分毫之分古文作辨見集韻故説文盼字从分為聲)姍(説文誹也)
(一曰翼便也从女姍省聲徐曰漢書多用此為訕字又刪韻)鳱(鹽鐡論引詩嗈嗈鳴鳱師曠禽經鳱以水)
(言自北而南張華注鳱音鴈随陽鳥也冬適南方集于江干之上故字从汗)􁋛(禽經􁋛以山言自南而北)
(張華注􁋛非音鴈中春寒盡鴈始比向燕代尚寒故集于山陸岸谷之間故字故斥􁋛鳱二字諸字書觧皆誤)
(故附此○顧野王云鳱古安切鳱鵲也又禮記引逸詩相彼鳱旦尚猶患之鳱旦一名渇旦鳱又有渇音也)

十七霰

先(先前也平聲前之曰先易先天而天弗違王肅讀)阽(音玷漢書食貨志阽危又文帝紀阽於死亡阽)
(音屋擔之擔固一字也假借之音異耳)穿(音釧貫穿也又陸羽茶經云茶以一斤為上穿文以平聲書之)
(義以去聲呼之)韅(呼甸切左傳韅靷鞅靽在背曰韅)塡(音殿山海經精衛銜石塡海李白詩西飛精衛)
(鳥東海何由塡鼔角徒悲鳴楼船習征戰)編(音變西南夷傳編髪魁結)轉(去聲左傳襄二十五年據轉而)
(鼓琴轉衣装也又曲名選歌梁想遺轉)欄(讀作練考工記慌氏以欄為灰即今川棟子也一名金鈴子一)
(名石茱萸獬豸食之蛟龍畏之)乘(音甸荀子甲兵白之數)玄(音眩荀子水勢玄)牽(音俔挽舟索一)
(名百丈)夐(音眴説文營求也引書夐求于野徐鍇讀又勁韻)荔(音戀月令荔挺出荔馬藺也荔藺同)
(字同音髙氏以為鐵掃菷又呼馬藺)淒(音倩上林賦倐眒淒浰疾速皃)浰(音練淒浰疾速皃)邲(水經)
(注云濟水又連邲水春秋宣公十二年晋楚之戰楚軍于邲音卞)連(音練玉藻連用湯漢書李尋傳蓄水)
(連泉)選(音旋轉也詩舞則選兮環舞也莊子天選子之形以堅白鳴劉㑹孟云選諺所謂團團轉也又少頃)
(曰少選又曰選問)顯(呼便切檀弓子顯致命于穆公)單(音戰列子墨尿單至)淺(儀禮注槃以盛棄水)
(為淺汚人也䟽云淺音濺一音賛)絤(古線字見考工記注)(古文戰字止戈為武止干為戰也)讂
(説文流言也火縣切急就章詗讂注詗音硬讂音睊隐語也)縳(周禮内司服注素沙今之白縳也聲類以)
(為今絹字)絃(亦古絹字張揖誤字云弦字作絃非絃古絹字也曹憲云俗用為乎烟失之矣弓弩琴瑟咸皆)
(從弓)還(音旋山海經太行之山有獸焉其狀如麢羊而四角馬尾而有距其名曰驒善還注還旋舞也)

十八嘯

姚(漢書雐去病傳票姚荀子悦漢紀作票鷂票音􁈇􁈇鷂皆鳥名音如􁈇之疾鷂之擊也惟服䖍音作飄摇)
(唐人詩多從服音)翹(巨要切尾起也)㓜(讀作要)眇(讀作妙漢元帝紀窮極㓜眇)溺(奴吊切漢)
(書髙帝見儒冠必溺之)橋(渠廟切禮記奉席如橋衡揚雄傳萬騎屈橋)約(音要禮記大信不約唐山)
(夫人歌雷震震電耀耀明德郷治本約)宵(音肖漢書刑法志人宵天地之貌)踔(音吊史記遼東踔逺)
(俗或作窵非説文作)(見上注)􁟪(音醮物縮小也俗作非)稠(徒吊切漢書揚子雲河東賦天)
(地稠㟼)勺(詩頌篇名見左傳劉昌宗讀作肖)繞(纒也史記苛察繳繞後漢書繞出廷岑軍後)譙
(才咲切以辭相責曰譙髙帝紀因譙譲羽萬石君傳有過失不譙譲或作誚説文引書王亦未敢誚公)

十九效

巧(善功曰巧如字禮記辭欲巧是也偽功曰巧去聲論語巧言令色毛詩巧言如簧是也)洨(音效水名)
(出井陘山南至廮陶入泜)濯(音棹漢百官表有輯濯官相如傳鷁濯牛首)覺(音較夢醒曰覺)削(音哨)
(説文本作削今作削周禮天官家削之賦注家邑大夫之采地也又作稍)殽(音效禮記殽以降命)爻(音效)
(易爻法之謂坤今本作效盖俗儒改之)繡(先吊切五采備也儀禮纚笄霄衣注云詩有素衣朱霄禮記繡)
(黼丹中朱衣注云繡讀為綃繒名也詩紫衣朱綃繡綃霄三字皆當讀如肖吳才老説)抛(即砲字袁紹傳)
(軍中呼霹靂車注即今抛車)

二十號

膏(經史動靜字音云脂疑曰膏平聲所以潤物曰膏去聲詩羔裘如膏日出有曜唐文膏車秣馬)臯(音號)
(周禮令臯舞劉昌宗讀)藁(讀作犒尚書有􁁟飫篇今亡犒豫二音周禮地官有槀人)敖(五報切曲禮敖)
(不可長)埽(騷去聲少儀汜埽曰埽)旄(音老毛射義旄期稱道不亂孟子反其旄倪)瞀(音莊子)
(予適有瞀病)鑿(在到切穿孔也増韻孔寵也考工記量其鑿深以為輻宋玉九辨圓鑿方枘莊子六鑿相)
(攘史記西域傳張騫鑿空注開通也西域險阨本無道路今鑿空通之也)鼜(音操行夜戒守之鼔也周禮夜)
(三鼜杜子春讀)漕(在到切水轉轂也漢王降小學篇以水通輸曰漕左傳漕邑平聲)敦(音義與燾同周)
(禮司几筵毎敦一几注敦燾同)(古文㬥字)温(史記周穆王得温驪索隱音盜盗竊也竊淺也義如左傳)
(注桑扈竊脂文竊盗驪淺青色)(羽葆幢也音蹈从毎今俗从毒非)(堯母碑蹈字)

二十一箇

摩(音磨周易鳴鶴在隂其子和之我有好爵吾與爾摩之相觀而善謂之摩鳴鶴以相和成音好爵以相摩)
(成德子夏易説如此字本音魔叶韻作磨今本作縻縻牛纒也取係戀為義亦通但不如摩厲之説為長且以)
(韻讀之又叶也或作靡靡亦摩也古字通又作劘劘亦音摩漢賈山傳替自下劘上注劘音摩厲也剴切之也)
(與易爻摩義合)硰(音挫史記擊韓信軍于硰上)點(丁佐切故墟麻葉有點葉夭折之患賈思勰説)那
(乃賀切後漢韓康伯傳公是韓伯休那注那餘語聲)作(音坐韓文公詩非閣復非􁋆可居兼可過君若問方)
(橋方橋如此作)摧(音挫詩摧之秣之)介(音个左傳襄八年亦不使一介行李)柰(乃个切廣韻奈何奈)
(能也東方朔傳奈何乎陛下韓文奈何乎公)涴(烏卧切泥着物也一作汙)䭾(音垜東坡詩幸兹廢棄餘)
(疲馬觧鞍䭾)左(音佐逸周書維天九星維地九州惟人四左注䟽附先後奔走禦侮也)憚(詩哀我憚)
(人又憚我不暇丁賀切字本作癉假借作憚)覶(覶縷不均也俗作覼非)如(奴个切書曰如五噐卒乃)
(復鄭玄讀如何亦奈何也論語如之何如之何)磋(七過反治象牙也○周子充䟦文苑英華云切磋之磋馳)
(驅之驅掛㠶之帆仙装之装廣韻各有反字而流俗改切磋為效課以駐易驅以席易帆以仗易装今皆正之)

二十二禡

唶(音借廣雅唶唶鳴也後漢書唶氣佳哉鹽鐡論鄙夫樂咋唶而怪磬濩古有咄唶歌)(音柘漢地理志)
(髙山在瑯邪)䣕(漢地理志郁䣕縣在犍為)槖(音詐槖臯地名詐辜二音地在淮南逡遒縣)嗄(所架)
(切老子終日號聲不嗄)沙(音嗄周禮鳥皫色而沙鳴注嘶也)厙(音赦人姓)射(音夜易通卦驗十一)
(月廣莫風至則蘭夜干生射音夜今之烏扇也)伯(音禡毛詩既伯既禱)輅(音牙左傳僖十九年輅秦伯)
牙(音砑車輮考工記輪人牙也者以為固抱也)假(音嫁周禮六書一曰假借今多音檟非也陸法言説)
舍(音卸揚雄方言發税舍車也三蒼解詁止車觧馬曰卸字又作寫見下卷音卸假借字也石鼓文宮車其)
(寫又四馬其寫秦紀秦毎破諸侯冩放其宮室杜預左傳注冩噐令突杜子美詩数囬細寫愁仍破)㕦(音撶)
(口大也从口从大説文譁也引詩不㕦不傲今作不吴不揚何承天云吳字誤當為㕦㕦从口下大魚之大口)
(者曰㕦今按詩㕦作吴本字相似而誤古今相承不敢改不知吳本無樺音亦無譁義也音義兩乖而執泥一)
(㮣豈所謂因誤成固因固成妒耶)樗(音樺説文木也皮裹松脂从木雩聲徐按此即今人書樺字者以其)
(皮卷之然以為燭裹松脂亦所以為燭也唐詩風前樺燭香○今按樗字多作樗櫟之樗音作舒非樗从雩樗)
(櫟之樗从虖作亦相似而誤也然説文謂樗从雩為諧聲疑雩字古亦有華音也)嗟(音義與唶同三蒼詁)
(咄嗟易度也猶言呼吸之間○字一作唶古有咄唶歌世説石崇作豆粥咄嗟而辦)赫(呼訝切唐馬吉甫蝸)
(牛賦缺瓜牙兮自達無羽翼以相借本忘情於蚌守亦何憚於鴻赫)呼(音義與罅同孔罅也鄭玄注易百果)
(草木皆甲拆云觧謂折呼陸德明云呼火亞切)斚(周禮斚彛黄彛皆有舟鄭司農云斚音稼)御(音迓公羊)
(傳眇者衘眇者跛者御跛者列子御而擊之楚辭吾今鳯凰飛騰兮又繼之以日夜飄風屯其相離兮帥雲霓)
(而来御王逸注云御迎也儀禮媵御沃盥交)衙(音迓周禮田僕設驅逆之車注驅禽使前趨獲逆衙還之)
(使不出圍也)差(楚嫁切唐詩枯木巖前差路多謂岐道也集韻或作䟕又作跅)䟕(見上)跅(併見上)
豫(儀禮郷射禮豫則鉤楹内堂則由楹外注豫讀如成周宣榭之榭)

二十三漾

湯(音盪漢天文志四星若合是謂大湯)湯(去聲熱水灼也禮月令如以熱湯)兩(兩偶數也上聲物相)
(偶曰兩去聲尚書革車三百兩毛詩葛屨五兩是也)向(左傳向盟州陘鄭邑名注音尚宋向戍亦音尚後代)
(有向平亦作尚平)光(音桄史記漆城光光㓂來不可上後漢書天下光光劉子相選詩光光叚生)桁
(下浪切衣也)行(音桁論語子路行行如也)筤(音浪曲柄繡盖也王介甫詩繡筤含風)竝(音傍史記)
(竝河以東郊祀志北竝勃)漾(音閬尚書嶓冡道漾即蜀閬中黄公紹讀)章(音障禮襍記曰面有章)凔
(音愴逸周書天地之間有凔熱用其道者終無竭列子日之初出凔凔凉凉枚乗傳欲湯之凔道藏歌瓊音自)
(凔悽)兄(音况毛詩倉兄填兮)綱(音抗周禮夏官馬質綱惡馬)蒼(七浪切莊子適莽蒼者)潢(音纊)
(染書者唐六典有装潢匠潢謂以槳染紙也後人以平音讀失之又改作装也益可咲也)康(音亢禮記康圭)
(䟽屏有兩音)狼(音浪慱狼地名在陽武張良覰擊秦皇處顔師古讀)倞(其亮切強也人名楊倞注荀子)
(者)弶(音與倞同字林施罟於道曰弶莊子音義蹄兎弶也)霜(色杜切霓霜殺物也)孀(色壮切婺婦)
凉(吕帳切在傳虢多凉德字又作就又助也詩凉彼武王)舫(説文舩也引禮月令􁋆人習水者唐韻並)
(兩舩沈約詩寄言舫舟客兹川信可珍)藏(才浪切禮月令謹盖藏詩亶侯多藏昜慢藏誨盗並去聲文選)
(西都賦陸海珎藏唐詩海披珍藏亦作去聲用)張(知亮切周禮邦之張事髙紀張飲三日王尊傳共張如法)
(而辨龔遂傳水衡共張宮館又張弦曰張嵇康琴賦田連操張又自侈大也左傳隨張必棄小國又馬病左傳)
(張脉僨盈)(其亮切彊也開元五經文字倞彊去聲毛詩秉心無倞又無倞維人今作轉誤作競)良
(音亮古詩良無石固古之良有以也)廣(漢書横術何廣廣兮注音曠左傳莊二十八年狄之廣莫注狄)
(人曠絶之地又易通卦騐廣莫風廣莫猶曠漢也洛陽有廣莫門義取廣莫風之所出入也)廣(音與誑同)
(度廣曰廣禮記檀弓車廣輪揜坎注輪從也横量曰廣從量曰輪又廣輪東西曰廣南北曰輪又兵車名左傳)
(陣有二廣又少與之師惟西廣注楚有左右廣十五乗為一廣一廣一百廿五人又副車曰貳横)横(音恍)
(忩櫺也樂記號以立横淮南子横四維而含隂陽)掠(説文奪取也本音亮唐韻離灼切○按掠从手當从)
(凉省乃得聲古音亮今音略以四聲轉之凉兩亮略去轉為入也慎聞之先師李文正公云月令仲春命有司)
(毋肆掠注考掠捶治人左㐮公十一年楚侵掠漢髙紀勿得鹵掠)償(音上還也左傳西隣責言不可賞也)
(歸妹之睽猶無相也)杭(博雅杭張也口葬切)煬(音向炙火也煬竈口逸莊子老聃㩀竈觚而焬)搶(此亮)
(切吳楚謂帆上風曰搶楊都賦艇子搶風榜人逆浪今舟人掉搶是也字一作樉)樉(見上)仰(音漾劉士)
(明曰上委下曰仰去聲下瞻上曰仰上聲漢書西域傳仰榖傍國漢志仰結縣官注牛向切下託上曰仰今公)
(移有此語)卬(古仰字荀子上足仰則下可用也王莽傳物物卬市)

二十四敬

氷(音令經史動靜字音云氷水凝也平聲所以寒物曰氷去聲)名(動靜字音云名目也平聲目諸物曰)
(名去聲與命同音古即用命字周易終以譽命諸終有譽名也孟子命世之才謂名世之才也史亡命匿迹謂)
(亡名匿迹也)牚(他命切邪枉也蔡文姫詩尸骸相牚拄)窉(音病爾雅三月為窉月)跰(古文迸字)
(同)竫(吕氏春秋靖立安坐九域志及淮南子云南人有竫人長九寸與靜同崔駰傳竫潜思于至賾)甸
(音媵漢地理志甸氏道在廣漢)迎(音映毛詩親迎于渭)繕(音勁曲禮急繕其恕)賓(必刃切玉藻必與公)
(士為賔也)請(音凈史吳王濞傳使人為秋請注秋朝曰請)零(力正切音與令同俗謂碎各曰零字别作)
(另非)生(色敬切周禮司徒以土會之法辯五土之物生杜子春讀又貉注不乳論語注四乳生八子)清
(音靜史記楲竇厠中行清噐也釋名行清即糞槽謂之清者以其穢濁當常清除之也又禮冬温而夏清)鳴
(音命相呼也文選長笛賦求偶鳴子曹植詩鳴儔嘯匹侣何承天詩日夕遊雲際歸禽命同栖字作命而義當)
(作鳴)蝗(戸孟切程大昌演繁露云徽州稻初成窠常苦蟲害其形如蠶其色縹青既食苖葉又能吐絲牽澷)
(稲頂如蠶在蔟然稻之花穗皆不得伸最為農害俗呼横虫汪彦章典郷郡見投牒有横虫彦章曰日有令㫖)
(恤灾但言徽有蝻虫為害不呼為横也按唐韻蝗一音横户孟切則俗呼為横不為無本也)拫(漢書引䋲)
(排拫今本拫誤作根株之根非也黄山谷送公定詩引䋲痛排拫自注拫音病)賡(説文云此即古文續字轉)
(音更古幸切傳云更唱迭和是也今作平音不見文義矣)卿(音慶尚書大傳卿雲爛兮伏勝讀)(畵繒)
(也晋天文志東海氣如圎河水氣如引布别作㡠幀坐)㡠(見上)幀(唐詩吳淞一幀秋)坐(同上山谷)
(詩畵出西楼一坐秋)􁔡(文選􁔡粧祇服亦作靚)滰(渠敬切説文乾漬水也引孟子滰浙而行今作接韻)
(注滰􁈢也今俗語滰水漉水也徐音其兩切非説文竟聲其兩切非聲也荀子注亦音令)竧(音淨宋史金人)
(陷眞定都軨轄劉竧死之)詗(音硬急就章詷讂注詗有所伺候讂隠語也史炤通鑑注叅問起居曰叅承詗)
(候安否曰詗承)

二十五徑

平(平去聲漢書廷尉天下之平後漢桓帝時童䚻曰㳺平賣印自有平不避賢豪及大姓)鼎(音定漢書)
(鼎貴如淳讀)甸(音乗六十四井曰甸詩奕奕梁山惟禹甸之荀子乗白之數)盛(盛古靜字中庸齋明)
(盛服黄庭經沐浴盛潔)庭(音聴揚雄傳爰清爰靜逰神之庭東方朔傳栢者鬼之庭莊子大有徑庭)恒
(古鄧切毛詩恒之秬秠)經(音徑東西其緯曰經今織作家有布經絲經之語是也甘氏星經太白經天經)
(音徑謂如織經之徃来也又莊子熊經鳥申荀子救經而引其足韓退之東都遇春詩渚牙相緯經)稜(魯鄧)
(切杜詩塹抵公畦稜注農人指田逺近多云㡬稜東坡詩恣傾白蜜收五稜自注去聲)扄(音徑左傳引逸)
(詩周道挺挺我心扄扄講事不令集人来定)奠(音定周禮瞽矇世奠繫鄭玄讀又奠其賈)繩(音孕字與)
(􁏹同草含實曰繩周禮秋官薙氏繩而芟之)泥(音寗春秋泥母地名今文作寗母)年(音寗人名周景)
(王弟年夫見集韻)凝(音寗宋人小詞過天邊亂雲愁凝)蚈(時則訓腐草化為蚈注蚈馬蚿也幽兾謂)
(之秦漢蚈讀蹊徑之徑也又音溪又音牽螢火蟲也又淮南子若鳥之羽若蚈之足注蚈鴈爟也説文引月令)
(腐草化為蠲音又與牽同陸佃云螢非熠燿行蟲爾今卑濕䖏有蟲如蠶蠋尾後戴火是也)蠲(見上説文)

二十六宥

祝(音呪素問可以祝詛而愈也祝詛即俗呪詛字枚臯有皇子禖祝)覆(傾謂之覆音與腹同傾覆顛覆)
(是也盖謂之覆音與阜同覆幬覆露是也)鮦(音紂漢地理志鮦陽縣在汝南)瞀(漢地理志上谷郡有雊瞀)
(縣榖茂二音)􁠾(漢地理志羸􁠾縣名在交趾連受二音)㲃(音救説文揉屈也从皀古叀字)守
(音狩太守之守音狩宋祁讀)油(音又雚手桐花曰油莊子油然翏然)夠(音逅聚也多也又見尤韻)注
(音義與咮同○周禮以注鳴者注咮也又星名栁為鳥咮咮一作注律厯志西至于注)肉(音揉錢孔也漢)
(食貨志肉倍好又禮記㢘肉節奏)取(七臭切易勿用取女漢書蕭何引周書云天與不取反受其咎)首
(頭所向曰首史記醳兵北首燕路)宿(音秀星宿也又遲待皃宿後漢韋彪傳子其宿留乎)留(音溜宿留)
(行相待也又盤桓也今作史武紀宿留海上注謂有所須待又濡滯也孟子退而有去志注宿留也後漢)
(書此誠聖思所宜宿留也韋彪傳子其宿留乎列子㐮子怪而留之梁鴻詩惟季春兮華阜含英兮方秀口)
(嗷嗷兮余訕嗟恇恇誰留)瀆(音豆左傳桓十二年句瀆之丘)啄(音咮東方朔傳凥益髙者鶴俛啄也)榖
(音搆樹名史桑榖共生榖皮可為紙故王羲之傳云秃千兎之翰聚無一豪之觔窮萬榖之皮斂無半分之骨)
畜(音臭左傳六畜不相為用)姆(音茂在傳襄三十年待姆也)(音豆石鼔文有有􁍊其翊孔庶鄭)
(樵訓翊作脰廣雅云臛謂之脰今按古字脰通用从豆从立一也如豎字本从豆或从立作竪即其例以脰)
(作但移月于右字形小異非二字也後人又以脰臄之脰疑于脰頂之脰别製餖字義取餖飣足徴石鼔文)
(字之為脰無疑也此義足𥙷鄭氏之未備故詳之)濁(音噣星傳栁為鳥濁字本作噣古字借用耳詩傳三)
(心五濁)窬(音義與竇同左傳篳門圭竇論語穿窬之人史記揻窬厠中行清噐也)渥(周禮渥淳其帛)
(注與漚同)收(去聲力捄切歛蔵也揚雄蜀都賦魚酌不収章樵注引易井收勿幕魚酌皆取也又歛穫亦曰)
(收文選顔延年有觀北湖田收詩)朴(宋景文公筆記云朴字古音平豆切五代王朴乃自音樸説文朴無)
(樸音也)阜(音覆舊音與否同沈約謬音也漢梁鴻詩惟季春兮華阜麥含英兮方秀哀茂時兮逾邁愍芳)
(香兮曰臭可證古韻)飂(音溜左傳昭二十九年昔有飂叔安有裔子曰董文實甚好龍)族(太簇律名又宗)
(族也漢書赤天簇族奏也言陽氣大奏地而逹物也白虎通族者凑也恩愛相流凑也又楊收傳節奏作節族)
鑄(淮南子冶工之鑄器注鑄讀如唾呪之呪)投(音豆其義有三皆假借也一借為逗合之逗唐盧潘辯合)
(肥文西投于淮湘杜詩逺投錦江波一借為句讀之讀馬融長笛賦察度于句投一借為酘酒之酘梁元帝樂)
(府宜城投酒今行熟停鞍駐馬暫栖宿酘酒重醖酒也)讀(音豆誦書也周禮鄭司農讀必絶之増韻句讀)
(凡經書成文語絶處謂之句語未絶而㸃分之以便誦詠曰讀秘書校書式凡句絶則㸃于字之旁讀分則㸃)
(於字之中間朱子語録所謂句心也)喙(音咮易説卦黔喙注音晝漢天文志柳為鳥喙)叫(古㓜切莊子叫)
(者譹者郭象讀)育(音㓜説文引書教育子後轉作胃)讎(音售髙紀酒讎數倍揚子欲讎偽者必假眞易)
(林良戻美謀無言不讎克厭帝心君子獲祐)句(音逅句龍複姓其後省作句華陽國志云王平句抉張翼)
(廖化並為大将軍時人曰前有王句後有張廖廖古音力救切)廖(説文人姓周文王子伯廖之後師古音力)
(救切今轉音料非)鏤(音漏説文剛鐵可以刻鏤引夏書梁州貴鏤金也又平聲)戊(説文戊中宮也今轉)
(音作務而江西之音猶作茂云見字原)講(和也史記甘茂傳樗里子與魏講罷兵索隠曰講讀曰媾又戰)
(國䇿講亦悔不講亦悔)紬(古文無極曰紬通作宙)需(鄭玄周易注需讀為秀陽氣秀而不直前者畏)
(上次也)渥(周禮渥淳其帛注與漚同)區(音漚區霧無識也五行志注區口豆切霧莫豆切)

二十七沁

隂(音廕禮隂為野土東漢書隂喝不得對又䕃作隂詩記之隂女謝玄暉詩桒榆隂道同)吟(冝禁切史)
(記淮隂候傳雖有舜禹之智吟而不言韓退之詩白鶴相呌吟)音(借作䕃左傳鹿死不擇音杜預説)喑
(方言泣無聲曰喑莊子喑醷物也史記喑嗚叱咤)臨(力鴆切師古曰衆哭曰臨論語臨䘮不哀禮記臨䘮)
(則必有哀色漢書哀臨三日今制國有白衣之會曰哭臨)窨(説文地室也徐曰今謂地窖蔵酒為窨光武紀)
(蠶室注窨室也)湛(音浸禮内則湛諸美酒)袊(其鴆切儀禮夙夜無愆視諸袊鞶)篸(白樂天詩銀篦)
(穏篸烏羅㡌自注去聲)枕(之任切論語曲肱而枕之易險且枕甘氏星經杓攜龍角魁枕參首山海經管)
(涔之山其首枕汾)心(音信史禹紀堯舜之民皆以堯舜之心為心下心字去聲王莽改公號以新為心又)
(改心為信盖亦縁古音也)深(動靜字音云深下也測深曰深去聲士冠禮南北以堂深注度深曰深周禮以)
(土圭之法測土深正日景又輪人量其鑿深)

二十八勘

三(蘇棧切叁之也論語三省三思三復禮記朝於王季曰三檀弓不應三易再三讀左傳鼔三而竭皆平聲)
(二音)䘓(音欠説文羊血凝也徐按陶氏本草注云宋時太官作䘓削藕皮落其中血不凝知藕之散血字林)
(䘓血羹也)菴(音暗文選蜀都賦茂八區而暗藹注菴藹猶翳薈也)

二十九艶

淫(音艶淫預瞿唐水名古歌淫預大如馬瞿唐不可下淫預大如象瞿唐不可上淫預大如襆瞿唐不可)
(今作灔澦)澹(音瞻東方朔傳進對澹辭)淡(音艶列子淡淡焉若有物志)封(音窆禮檀弓般請以機封)
弇(於瞻切鍾形中央寛也周禮弇聲鬱劉昌宗讀)鹽(音艶禮郊特牲示之禽而鹽諸利注與艶同使歆艶)
(也)閻(音艶谷永䟽閻妻驕扇日以不臧閻妻與詩艶妻同義)點(説文小黒也王逸楚辭注汚也束晳)
(詩莫之點辱杜甫詩㡬回青瑣㸃朝班真德秀文兩螭夾陛乆點近班四牡載馳叨分劇郡)堋(古文窆字)
譣(曹憲曰譣證也今人以馬旁驗字為正驗失之矣)

三十陷

汜(音范漢有汜勝之著農書又平聲)渢(音汎左傳渢渢乎大風也哉徐邈讀)帆(音梵南史因風帆上)
(前後連咽左傳宣十三年注披斾投衡上使不帆風謂斾之受風若帆之帆風也杜詩浦帆晨初發韓退之詩)
(無因帆江水選詩無因下征帆孟浩然詩嶺北囬征帆巴東問故人)
　轉注古音略卷四
欽定四庫全書
　轉注古音略卷五
　　　　　　　　　　　　　　明　楊慎　撰
一屋

􁊵(音促􁊵􁊶蟾蜍也説文引詩燕婉之求得此􁊵􁊶今作戚施􁊵又匕由七狄二切)玉(音肅人姓西漢)
(有公玉帶東漢有京兆玉况)褘(音鞠玉藻再命褘衣)數(音速樂記衛音趨數煩志孟子數罟不入洿池)
僇(音戮大學辟則為天下僇矣)毒(音竺身毒西域國名)毣(音穆思皃漢鮑宣傳極竭毣毣之思注謹)
(愿皃)囿(音音育選顔延年詩前瞻京臺囿)恧(音義與怩同女六切徐曰心挫衂也)修(式竹切毛詩中)
(谷有蓷暵其脩矣注云脩且乾也釋名晡又曰脩脩縮也乾燥而縮也)翛(音倐飛羽聲莊子翛然而徃翛)
(然而来)抽(顔氏正俗紏謬引詩中冓之言不可抽也今本抽作讀抽本古文籕字省説文解籕字云讀書)
(也毛詩舊文字以抽字書之音以讀音呼之司馬遷自序史記紬史記石室金匱之書注紬音抽亦讀也)紬
(與籕同音義見上注)昱(音玉書昱日乙丑説文昱日明日也後轉作翌又作翼並非劉昌宗説)濁(音獨)
(史律書濁者觸也白虎通瀆者濁也孺子之歌滄浪之水濁兮可以濯我足漢書潁川歌潁川濁灌氏族古樂府獨)
(漉濁漉水深泥濁陳張君祖詩風来詠愈清鱗萃濁不濁斯乃玄中子所以矯逸足又俗謂不明曰􁫨濁以酒)
(為喻也或作鶻突又作糊塗並非)敫(音穆戰國策齊有太史敫楚有穆生漢書作敫王子侯表臨樂侯敫)
(○今按説文敫字從白從放光景流也音近灼古作穆音者盖亦轉注也)繆(諡也秦穆公魯繆公通作穆通)
(志鄭樵曰繆之為穆借音不借義)賣(與衒粥之粥同説文衒也从目聲古文睦字讀若育今轉音邁賣亦)
(粥也粥亦賣也)渥(烏谷切洽也易鼎折足覆公餗其形渥陸機功臣賛彤雲晝聚素靈夜哭金精仍頽朱光)
(以渥)歗(息六切吹氣若歌也説文以肅得聲毛詩條其歗矣遇人之不淑矣字又作嘯)奥(與燠同尚書大)
(傳厥罰恒奥)賁(音陸賁渾山名見山海經今作陸渾)(古文暴字又去聲)(古文麴字)嘼(古文)
(以為六嘼字今作畜)闌(字林衆也又作閦佛典有阿閦經字又作)閦(見上)(見上)(古文易服)
(牛乘馬今作服史記伯左傳作伯服後漢書董卓傳義直黻未平義同服則古服字也今作備音非)觳
(説文盛觵色一曰射具孟子觳􁁥盖假借字也)(説文惄然也引孟子曽西然不悦今文作蹙然)㾄
(音義與讟同左傳民無怨㾄今作讟)(音斛夏小正三月則鳴戴氏曰天螻也説文作)璹(音叔説文)
(玉器也今作琡)眭(人姓音睦盖睦字之省文也漢有眭弘古姓氏譜睦同炅漢書注深闢其穆今胡姓亦有)
(晆音穆姓氏譜未可非也)莤(説文禮祭束茅扵裸上而灌鬯酒象神飲之也引左傳包茅不入無以莤酒今)
(作縮)縮(儀禮鼎西亦西縮鄭玄曰古文縮皆為蹙)苖(他六切説文蓨也又徒歴切○今按由古有笛音㾄)
(亦音讟是其例也)􁊳(漢書引詩苪􁊳之即今詩􁊳作鞠水外也芮水名周禮職方作㐻􁊳唐韻又作泦注)
(水文也)泦(見上)透(音叔曹憲云世人以此為跳透字他候切未是矣透驚也)阿(音屋古詩家中有阿)
(誰)宍(古肉字呉越春秋引黄帝時謡云斷竹續竹飛土逐宍又淮南子欲宍之心忘扵中則飢虎可尾今)
(皆誤作害非)䮷(騼䮷野馬也又軍牙也見宋禮儀志)

二沃

告(上布下曰告古報切下白上曰告古沃切禮記出必告漢書馮野王傳三最予告今也病滿三月賜告詔)
(恩也臣子扵君親其尊同故凡有請皆曰告)齕(音骨禮庻人齕之)檋(紀録切史夏紀山行乗檋)睩
(音祿睩聴蟲名似蜥蜴在樹嚙人上樹埀頭聞哭聲乃止出字林)趣(音促漢書趣銷印又趣駕南轅又局)
(趣如轅下駒字又作趨周禮趨其耕耨禮月令趨民收歛祭義趨趨以數字又作趥荀子趨以刑罰注音促集)
(韻或作戚)趨(見上注)趥(見上注)戚(音促考工記無以為戚速也)角(音録漢有角里先生宋史)
(崔偓佺對真宗云刀下用音榷两點下用音鹿一點一撇不成字○今按角字音録假借也其實字形無二樂)
(書角徴之角作是角本有録音非二字俗謂一撇两點之分乃村學師欺䝉童語偓佺謂不成字是也然偓)
(佺謂刀下用及两點下用亦不成字説文角象獸角形元無刀用两點之説偓佺當時以字學名而不讀説文)
(作史者因此事一為之立傳亦盲矣玉臺集蘇伯玉妻盤中詩今時人知四足與其書不能讀當從中央周四)
(角角亦音録可證古音仲長統詩螣蛇棄鱗神龍喪角至人能變達士抜俗)谷(音玉爾雅注谿曰谷燕京)
(有平谷縣古作谷今添山作峪非字體也蘇東坡詩入谷驚蜜䝉登坡費挽樓自注音浴)不(項氏家説云音随土)
(俗輕重不同而字義則一而已如不字有補沒甫勿甫九甫鳩四音之類是也孫氏示兒編曰世俗語言及文)
(字中所急惟不字極闗利害韻書中如府鳩方九二切施之扵詩賦押韻無不可者至扵市井相與言道途相)
(與語官吏之指揮民庶将帥之號令士卒主人之役使僕妾鄉校之教訓兒童凡一語一言出諸口而有該此)
(言者非以逋骨切呼之㫁莫能喻至若臨文而用此字者固可儻欲便扵頌讀而以府鳩方久二切呼之可乎)
(陳正敏遯齋閒覽云不字人皆以逋骨切呼之遍檢諸韻皆無此音竊謂舉世同辭必有自始逋骨一切殆不)
(可廢案廣韻中八勿韻不與弗同近扵逋骨聲矣然舉與庸夫愚婦言之猶恐難曉况禮部韻不出此音徒見)
(扵佛書有曰不也乃作弗聲讀今以司馬温公切韻指掌圖考之明舉一杯字以發聲曰杯厶貝不即與逋骨)
(切同音信乎此音不可廢也是字也本有四音禮韻有其二廣韻有其三自陳正敏之説興而人始疑自温公)
(之圖出而音始定第温公之圖知者尚希故表而出之○慎按柳子厚天對空桑殷鼎謟羮厥鵠惟軻知音瞷)
(焉以為不逋骨切之音柳子用之盖亦古矣)鶴(胡沃切古音鶴亦音鵠鵠亦音鶴嵇康琴賦下逮謡俗蔡)
(氏五曲王昭楚妃千里别鶴是鶴亦音鵠也費㫤擣衣詩昨暮庭槐落今朝羅綺薄拂席捲鴛鴦開温舒龜鵠)
(是鵠亦音鶴也)賣(借作續字魯詩隂靷鋈賣)淤(古音義同沃見馬融傳注)鑿(音簇鑿鏤花葉也易林礛)
(諸攻玉無不冝鑿)
三覺

􁀺(音啄龍尾也又音鬪國語日月㑹扵龍􁀺)鰒(蒲角切莽嗜鰒魚音復非)鞄(音柔柔革工也禮有鞄氏)
斮(音義與斵同書斮朝涉之脛)綠(音角喪大説鬊爪盛扵緑中)蹻(音角史記楚莊蹻狥江上)敕
(音朔説文吮也从欠束聲徐曰潄遫字從此通俗文含吸也又作嗽漢鄧通傳文帝病癰通為上嗽吮之後漢)
(方伎王真傳嗽舌泉咽之又作見佛經)服(弼角切啼呼也漢書灌夫傳謼服謝罪注晉灼音瓝關西俗謂)
(小兒啼呼曰呼瓝)謈(蒲角切音與潑同説文曰大呼自冤也俗言放謈)􁨴(左傳褚師聲子襪而登席辭曰)
(臣有足疾君将􁨴之説文作嗀解云歐兒从口嗀聲按左傳字從省尤古也)簎(音錯莊子冬則擉鼈于江)
(鄭樂説當作箝國語作矠矠魚鼈以為夏犒)矠(見上注)畢(史天官書注濁謂之畢孫炎以為掩免之)
(畢或呼為濁因以名星)(山海經成山四方而三壇其上多金玉其下多青臒水出焉而南流注於虖)
　勺注即涿字(同漢書又作)　上　

四質

咥(丑立切詩咥其咲矣)囅(音咥荘子囅然而咲徐邈讀)嘯(音叱禮記不嘯不指)溢(音實禮朝一溢)
(米莫一溢米)欥(字與聿同説文詮詞也漢書欥中和為庶㡬)㡬(讀作兾王莽傳㡬以濟之)率(音律)
(左傳藻率鞞鞛又率更官名禮玉藻凡帶有律)戾(音吏選東京賦羣后旁戾)琗(所一切玉帶相帶如琴弦)
(曰琗今作璱説文引詩璱彼玉瓉廣蒼云琗古璱俗)姞(極乙切説文黄帝之後伯䱔姓后稷之元妃或作吉)
(詩謂之尹吉注鄭音吉箋尹氏姞氏周昏姻舊姓又姓作郅後漢郅惲傳注引潜夫論周先姞氏封于燕河東)
(有郅都汝南有郅惲皆姞後也)苾(音必説文馨香也引詩苾芬孝祀唐樂志有契苾歌)轡(王融寒晚和何)
(徴君詩烟灌共隂深風篁两蕭瑟虚堂無咲語懐君首如疾早輕北山賦晚愛東臯逸上徳可潤身下澤有徐)
(轡轡叶韻音必)結(激質切蘇秦書言語相結天下如一盧藏用讀作吉古詩青青陵中草傾葉晞朝日陽春)
(被恵澤枝葉可攬結)戌(音悉説文戌悉也史相如傳眇閻易以戌削注戌削如刻畫作之)英(以第四聲)
(讀之説文篁英今英作苡)(去滓也俗作潷非見諸經音義)昵(説文本作暱集韻作昵書昵比罪人又典)
(祀無封于昵尸子不比近昵左傳不義不昵諸夏親昵説文引作䵒)䵒(説文黏也引左傳不義不黏今文作)
(昵)廿(二十并也又古文疾字見説文竊字注亦見集韻)汨(説文治水也又疾也楚辭汨吾南征又汨)
(徂南土漢郊祀歌奔汨臚析奚遺注奔汨疾皃○毛曰从子曰之曰與汨沒字不同汨從日月之日)弼(音弼)
(説文引書弼成五服)峚(音蜜山海經峚山其上多丹木丹水出焉其中多玉膏)(古文實字)

五物

疑(音仡儀禮婦疑立于席西注謂立不動也詩靡所止疑)滑(音骨滑稽俳偕也)槩(音骨哀亂皃莊)
(子我獨何能無槩)㐬(音突説文不順也古文字子作㜽此字从倒㜽)槩(音屹文選承露槩太清李善讀)
掘(其勿切髙帝紀掘始皇冢)蔚(音鬱易其文蔚也漢書蔚為詞宗)蔽(音茀周禮巾車有蒲蔽棼蔽藻)
(蔽藩蔽通作茀易婦喪其茀詩翟茀以朝又簟茀魚服注茀之言蔽也)貍(音欝臭也周禮鳥皫色而沙鳴)
(貍禮内則沙鳴鬱)熨(持火展繒也一曰火斗一名鈷鉧柳文有鈷鉧潭以形得名)菀(音鬱茂也詩菀)
(彼柳斯又有菀其特國語人皆集于菀我獨集于枯文選菀菀園中柳)屈(渠勿切博雅短也竭也漢志天)
(下大屈淮南子用不屈兮髙誘注讀屈秋雞無尾屈之屈也)

六月

勿(音沒曲禮國中以策彗䘏勿)兌(讀作傳説之説禮記引書説命作兌命)(音伐廣韻舂米也从)
(聲唐釋玄應衆經音義㣲舂日今按莊子汝又何以治天下感子之心為注音詣考之形聲扵六書不)
(合疑即字更俟知者)滑(音忽荀子成相篇君教出行律吏謹将之無鈹滑呉棫云鈹與披同滑與汨同)
(楚辭突梯滑稽史有滑稽傳又尚書在洽忽古文作采洽忽史記作夾始滑)韈(足衣釋名末也在脚末也)
(末音蔑列女傳韈字古作靺古樂府結靺子今訛作襪)頓(音咄冒頓匈奴名冒音墨)對(音咄班固幽通)
(賦儀遺讖以應對合韻入聲)屈(丘月切周禮屈狄王后衣也老子大直若屈大巧若拙)􁛪(音厥毛詩君子)
(于役不日不月曷其有佸佸㑹也説文作􁛪以昏得聲昏古厥字古今尚書厥字皆作昏)昏(古厥字今俗作)
(昏夜字非)契(丘傑切毛詩契契晤歎作此讀陶淵明閒情賦恒契契以苦心老子有徳司契無徳司轍衞恒)
(字勢黄帝之史沮誦蒼頡眺彼鳥跡始作書契)掇(旦悦切曹孟徳短歌行明明如月何時可掇憂從中来不)
(可㫁絶)渤(皮列切渤澥海名鮑照樂府築山擬蓬壺穿池象溟渤選色遍齊代徵聲帀卭越今讀誤吳才)
(老説)(讀作忽石鼔文帥彼鑾車速真如詳見五未韻)(汲冡周書王㑹篇天玄宗馬十二注)
(宗尊也此字諸書不收)暍(説文傷暑也史記禹扇暍吕忱字林紅紫傷風日失色為暍梵經音近愛韻書)
(音謁)拍(與掘同左傳狐埋之而狐拍之列子拍其谷吕氏春秋無不亡之國無不抇之墓荀子溝池不扣)
(説文薛草也今省作薛从􁁉从為一字危􁃟也从从辛為嶭人姓也國名也又从艸从嶭三文諧聲為)
(一字草也又雨衣也六韜蓑簦笠)

七曷

怛(當割切悲慘也漢武帝賦思若流波怛兮在心)侻(音脫宋玉賦㣞薄粧)稅(音脫孟子不税冕而行)
越(音活禮朱弦洞越鄭玄云瑟下孔左傳大路越席)說(音脫易輿說輻)害(音曷毛詩害澣害否)濶
(苦括切詩死生契濶)發(音撥毛詩鱣鮪發發)旦(當曷切與妲字同)盍(音渇禮坊記相彼盍旦尚猶患)
(之盍旦夜鳴求陽之鳥也說文作鳱旦月令作鶡鴠籀文作䳚旦)妺(音末國語夏以妺喜)䱁(音鮁荀子)
(鯈䱁者浮陽之魚也)頞(音遏說文鼻莖也孟子疾首蹙頞又人名史記常頞略通五尺道或作齃史記蔡澤)
(傳魋顔蹙齃)剌(郎達切說文戾也从束从刀刀者剌之也徐曰剌乖違者莫若刀魚跳蹳剌亦不順之名)
(㑹意劉向傳膠戻乖剌太史公書無乃與僕私心剌謬又睢剌喻禍亂選南都賦天地之睢剌又諡法暴戾無親)
(曰剌漢有燕剌王唐有巢剌王今俗稱暴横者亦曰剌虎云○乖剌字與棘刺字不同刺从朿剌从剌也晉人)
(行書乖刺字作刺棘刺字作刾)會(音适詩㑹弁如星荘子㑹最指天㑹結髪也字一作鬠又作)􁙊(起遏)
(切班固北征頌􁙊凶河臨安候章樵注􁙊超而越之也此字諸韻不收)泰(徐鉉說文注云泰古音他達切)
(○㨿此則左傳汰輈楚辭擊汰皆同此音)昩(音末易曰日中見昩斗杓後星也王肅音昧非)檜(古活切字)
(本作栝尚書杶榦栝栢又見泰韻)歇(音遏絶之遏漢書立趙後趙歇)發(毛詩鱣鮪發發說文本作鮁引)
(詩云云韓詩作鱍鱍象魚撥剌之狀元無定字籀文又作癹)癹(見上注)(脫粟也古作䊪今作糲張)
(晏曰一斛粟舂七斗米為糲廣韻麁糲杜詩百年粗糲腐儒餐九章筭術糲米之率糲十九鑿八侍御七也)
䊪(見上注从厲省)撣(音與怛同莊子撣赫千里文選注撣音贊讀如水濺衣濕之濺)(古文鵽字集韻)
(及韻芾以為鸜鵒之鸜非)徂(即今文獺字莊子猨猵狚考爾雅注猿鳴而獺候之束晳曰猿以狚為婦以此)
(知狚即獺葢从旦轉去聲為入聲也○又按今本莊子狚作狙黄公紹韻㑹正其非當矣而不知狚即獺也又)
(以狚字入翰韻誤矣此韻獺字亦引莊子束晳之說而不能决㫁其的以疑似後人可謂貪博而忘精者今特)
(正之○又山海經有獸赤眉鼠目名曰獦狚葢别是一物韻書混引亦非)

八黠

􁟾(音札切草也俗作)􁧠(音軋說文乙燕玄鳥也徐鍇云此與甲乙之乙相類其形舉首下曲與甲乙字)
(小異)選(音刷漢蕭望之傳有金選之品字本作鋝)率(音與刷同量名又金珠兩名也史記周紀其罰百率)
(注本亦作選○率有五音將率之率音帥筭法約數之率音類率更官名音律量名音刷督率之率音朔)婠
(博雅一刮切好也)劼(苦八切尚書汝劼毖殷獻臣)劀(音刮周禮天官太醫劀殺之齊)睆(音滑檀弓)
(華而大夫之簣與)帕(莫八切帕頞首飾也韓愈元和聖徳頌以錦纒股以紅帕首)鞨(同上列子鞨巾)
(而裘)汃(蒲八切西極水名文選注水相激聲)介(音甲禮檀弓陽門之介夫漢書介冑之士不拜又特也孟)
(子介然用之而成路漢書介居河北晉灼讀)(音恰菝葜草名其根赤黄即金毛狗脊也鄭玄注月令以)
(王瓜為草葜誤王瓜乃瓜蔞也古字瓜蔞作蔞縁瓜字相似而訛也)㓼(木所一切剌也浮圖家音刹釋)
(玄應云案刹無此字即㓼字略也𣑽言帝刹此方言國土也)閒(音戛爾雅云代也施乾讀○按今俗語猶)
(有閒代之言而字作夾帶云)捌(百轄切劉歆遂初賦地拆裂而憤忽急兮石捌破之嵒嵒俗借此為八字)
(非)揳(音義與戛同史貨殖傳揳鳴琴)擊(禮記指擊大琴注擊與戛同)(古文瞎字)

九屑

世(禮記世栁之母死注世古與泄通晉樂志匡時拯俗休功葢世宇宙既康九域有截齊王元長雙樹歌亭)
(亭宵月流朏朏晨霜結感運復來儀且厭人間世)􁙷(山海經三危山三青鳥居之其上冇獸焉其毫如披)
(蓑其名曰獓􁙷注傲咽二音)厲(音烈古厲山氏或作烈山氏蜀都賦大火流凉風厲白露凝㣲霜結古詩)
(凉風率已厲)霓(文選直墆霓以髙居墆徒結切霓五結切字又作嵲杜詩御榻在嵽嵲)蜺(音臬屈虹)
(也前天文志抱珥􁆱蜺亦作蛪史天官書其蛪者類闕旗)蛪(見上集韻云蛪寒蜩)􁆱(音臬義與霓蜺蛪同)
(山海經君子國􁆱􁆱在其北又朝陽之谷神曰天吳是為水伯在􁆱􁆱北注􁆱螮蝀也)䬸(音鐡饕餮獸名)
(古以為凶人号字本作飻)飻(見上注)屮(音徹草初生也易傳云屯字象屮穿地俗作草非)必(音鼈)
(以組約圭也周禮天子圭中必)緜(音滅漢書緜力薄材孟康讀)覕(薄結切莊子徐無鬼篇譬之猶一覕)
(也司馬云暫見皃集韻云過目也劉須溪云覕从見與瞥同義)準(音拙漢書隆準龍顔應劭讀)鎩(音舌)
(漢書鎩翼摧羽)愬(山革切易愬愬終吉)㕯(字又作訥少言也古音與爇同今讀如諾)梲(他結切說文大)
(杖也禰衡傳三尺梲杖)批(步結切孫武子兵法批亢擣虚王莽傳函谷批難左傳批而殺之)突(音垤)
(易突如其來如王肅讀諸經音義云凸蒼頡篇作䆟䆟突相似而誤也)䆟(見上注)姪(音迭左傳姪其)
(從姑杜元凱讀)蕞(音蕝子恱切叔孫通傳為綿蕞野外)澨(音折禹貢過三澨江淹詩映月逰海澨與别雪)
(為韻)逝(音折江淹傷友人賦魂綿昩其若絶位縈盈盈其如潔嗟妙賞之不留悼知音之已逝又擬古詩朝)
(見鼯鼠逝)札(音截周禮大禮則不舉注疫癘也又古詩客從東方来遺我一書札上言長相思下言久離別)
際(予結切黄庭經伏牛幽關羅品列三明出扵死生節王筠詩神芝耀七明山蒲含九節日軒若廽駕相)
(待青雲際)察(敕列切老子其政察察其民缺缺古詩置書懐袖中三嵗字不滅一心抱區區懼君不識察張)
(君祖詩明哉如来降豁矣唘潛六幽情淪朽壤曷若阿維察)蔽(音别江淹詩崟岑還相蔽)契(苦結切毛)
(詩死生契濶)漆(音切祭義濟濟漆漆)池(音徹禮記主人既祖填鄭云填池當作奠徹)秘(蒲結切香)
(草也釋慧苑讀)渴(音竭水盡也周禮渴澤用鹿國語辰角見而雨畢天根見而水渴)軼(借作轍莊子螳)
(蜋怒臂以當車軼史田世家伏式結軼又作轍列子絶塵弭轍)刹(音切陳張君祖詩至人如影響靈慧陶億)
(刹應方恢權化兆類䝉慈悦)泧(濊濊或作泧泧説文大嵗空大也讀若施罟泧泧)至(音咥列子)
(墨杘單至)閉(音别闔也三畧軍䜟曰將謀宻則姦心閉士衆一則軍心結揚子吾已閉心矣何閉於門哉潘)
(岳西征賦臧札飄其髙厲委曹吳而成節何莊武之無恥徒義開而利閉顔延年贈王太常詩側同幽人居郊)
(扉常畫閉林閭時晏開亟回長者轍)鮿(音輙貨殖傳鮿鮑千釣與鯫生之鯫音形皆不同按鮿鯫皆魚名説)
(文無此二字今據漢書注音讀)跬(莊子敝跬乎無用之言敝音瞥跬音屑)翳(一結切選魏都賦桃李䕃)
(翳叶音咽)泥(史記屈原傳泥而不滓索隠云泥音涅)辯(音別周禮士師荒辯之法鄭注讀為風别之别)
昧(音蔑公羊傳公及邾儀父盟于昧左氏作蔑)蹛(與跌同漢書注足失據也)髻(莊子竈有髻注竈神)
(著赤衣狀如美女音結○結亦音髻見霽韻髻亦音結謂之互換轉注也)制(崔駰逹㫖天地初制協韻音哲)
(文選折中以泉䑓注引韋昭云折讀為制)制(杜詩羌女輕烽燧胡兒制駱駝黄庭堅讀作掣)戾(音烈蜀都)
(賦戾犀角西征賦庶免於戾諡法有其功無其意謂之戾漢有戾太子)枻(本音裔叶音泄文選玄津重枻)
(與烈叶)汭(音爇説文水相入也廣韻水曲詩話水内曰汭尚書釐降二女于溈汭左傳滑汭吳越春秋淮)
(汭江淹詩昨發赤亭渚今宿浦陽汭方作雲峯異豈伊千里别又桐林帶晨霞石壁映初晰赤玉隠瑶溪雲錦)
(被沙汭李白詩海水落斗門平湖見沙汭亦以雪滅為韻)

十藥

舄(音托閟宫詩松桷有舄徐邈讀)舄(七約切履也説文與鵲同陸云逸民賦相彼宇宙方之委舄夫豈不)
(休而若是沖漠)溺(音弱水名岀自張掖刪丹又云出自㞦山)輅(漢書婁敬脱輓輅叔孫通捨抱鼓蘇林云)
(輅音涷洛之洛音合)頟(字與雒同漢有龍雒侯)䵠(字本作的音灼婦人以㸃飾額也史記注施玄的正)
(羽釵的以丹注面婦人有月事妨于進御難于自言故點䵠以見)魄(音拓落魄貧無家業也)怕(音泊)
(憺怕静也老子怕兮其未兆)匏(音莊子匏落而無所容梁簡文帝讀)禚(音灼齊地名春秋夫人姜)
(氏㑹齊侯于禚)炤(音灼増韻引詩潜雖伏矣亦孔之炤)繳(音灼説文生絲縷也孟子思援弓繳)路(音落)
(疊也漢書虎路謂以繩周繞之通作落)芍(東漢王景傳芍陂稻田注芍音鵲陂在夀州安豐縣)婼(音綽)
(左傳有叔孫婼)犮(音薄周官有赤犮氏)昔(詩作錯考工記老牛之角紾而昔)昔(鳥名説文鵲舄昔三)
(字同音)昔(音削古也毛詩自古在昔先民有作左思詠史詩當其未遇時憂其填溝壑英雄有迍邅由來)
(自古昔)禘(音禴禮饗禘有樂)昧(音莫史樂毅敗楚相唐昧于重丘)兊(音奪龍兊趙地名戰國䇿)
澤(星經格澤名如炎火之狀其見也不種而穫不有土功必有大客格音閣澤音脱廿公讀石鼔文亞獸白)
(澤我執而勿射)射(叶音杓石鼔文亞獸白澤我執而勿射鄭漁仲讀)格(音閣格澤星名説文木長皃徐)
(曰樹髙長枝為格庾信小園賦草樹混淆格格相交又阻隔不行漢義縦傳廢格沮事唐書其議遂格又角戯)
(也吾丘夀王善格五韓非子嚴家無格虜又以杙閣獸也選吳都賦􁋃咲而彼格又杙也吳都賦峭格周施)
濼(音薄陂澤也一曰大池山東名濼幽州名左傳公㑹齊侯于濼濼水名出濟州歴城縣西北入濟謂之)
(濼口即梁山濼也又鄴東有鷀濼字一作俗作泊)沍(音涸左傳固隂沍寒)雒(音鵙説文鵋鵙也詩)
(七月鳴鵅漢光武都洛陽以漢火徳忌水故去水而从佳以各作雒)玉(音玨易林桑葉腐蠧衣弊如絡女功)
(不成絲帛為玉)惕(汀藥切太玄逃首心惕惕足金舄不忘溝壑舄音削)斥(音柝掉兮放肆也司馬彪説文)
(其兵法云斥候斥柝也候烽也史記叙傳主父生縳餓死探爵王遷辟滛良將是斥)碩(實若切大也大學人)
(莫知其子之惡莫知其苖之碩大玄心孔碩乃後有鑠)鵠(周官設其鵠注云鵠之言較也莊子鵠不日浴)
(而白疏云鵠古鶴字地志黄鵠磯今樓乃作黄鶴内典鵠帶鵶顔)蒦(音勺漢志尺者蒦也)嫋(音弱史相)
(如傳娬媚姌嫋又篠韻)蠚(音壑説文螫也漢刑法志百姓新免毒蠚又嚴助傳蝮蛇蠚生字一作螫梵書)
(音義云此字有四音黒合切古音也施隻切山東行此音又舒亦切闗西行此音又知列切東西通語)躇
(敕畧切公羊傳躇階而走注躇猶超也遽不暇以次石經作辵)辵(見上注)醋(音昨説文客酌主人也从)
(酉昔聲引易可以醻醋今作酢非酢乃音措䤈也今文以醻醋之醋為酸酢之酢互誤矣當正之)(古周易出)
(涕沱陸徳明云古文若字)(槖字省見漢碑)詻(音噩天文志太嵗在酉曰作詻墨子君必有拂拂之)
(臣上必有詻詻之下字又作鄂趙世家不聞周舍之鄂鄂又作咢韋賢傳咢咢黄髪)亞(古堊字塗飾墻也今)
(但以白為堊非周禮注素車以白土堊車藻車以蒼土堊車凡塗飾皆堊也)彉(音郭説文弩滿也國語彉)
(弩作彍弩吾丘夀王傳十賊彍弩百吏莫敢前唐制有彍騎李登云當用此彉字)(以灼切岸上見也从)
(厂从之省字从此)侂(與託通寄也宋韓侂胄名取此作平音非)乍(古作字三代鼎文欵識作皆書為乍)
客(音恪周封虞夏商三代之後為三恪恪者客也詩云有客有客亦白其馬左傳宋殷後也於周為客易林)
(山鳥野鵲飛集六慱三梟四散主人勝客甘氏星經炎火之狀名曰格澤不有土功必有大客格澤音閣奪)

十一陌

射(命中曰射音與石同左傳則君不射焉是也以禮曰射音與赦同毛詩射夫既同是也)戹(乙革切户)
(小門也下从甲乙之乙借為隘戹字俗用厄非也厄乃五果切木節也非此用)借(取于人曰借音與積同與)
(人曰借音與籍同)絯(音核拘束也莊子方且為物絯)輅(讀作軛婁敬傳脱輓輅蘇林云音涷洛之洛孟)
(康云胡格切)厭(音繹毛詩厭浥行露)假(音格易王假有家詩昭假于下)(音僻檀弓君即位而為)
藉(讀作席易藉用白茅莊子藉白茅)籍(音柵列子長幼羣聚而為牢籍)適(音謫毛詩勿子禍適史秦)
(紀以適遺戍)貰(音射史髙帝紀武負貰酒)奭(音嚇漢書有如兩宫奭將軍則妻子無噍類矣)栢(音迫)
(漢貫髙傳栢人者栢於人也瓠子歌魚弗鬰兮栢冬日)百(音陌左傳僖二十八年魏犨距躍三百曲踊三)
(百注百猶厲也)(説文引詩卭有㫖今文作鷊非紅小草襍色如綬爾雅釋草綬似綬組似組綬草一名)
(錦竹杜子美集有覓錦竹詩黄鶴妄注為竹非梅聖俞云此草也似竹而有斑故其詩云雖作湘竹紋還非楚)
(筠質)屰(月初生也義與魄霸同見集韻朔字从屰亦取月生為義也)􁝜(說文引給也从卄睪聲羊益切)
(集韻揀選也直格切音與澤同史有趙師􁝜俗音作平聲非)唶(説文聲也史晉鄙嚄唶光武紀唶佳哉鬰)
(鬰葱葱)醳(史記魏世家與其以秦醳魏不如以魏醳秦齊世家醳之愉韓信傳醳兵北首燕路劉逵注以)
(酒享士不思史記釋皆作醳若以醳兵為享士則張儀傳笞數百不服醳豈有笞而又享之理乎又考漢人書)
(釋皆借醳漢隷揚著碑醳榮投黻景君碑農夫醳耒葢六書假借之義當時猶未昧也)澤(借作釋詩其耕)
(澤澤考工記水有時以澤)圛(古文驛字書雨霽圉説文引書圛圛升雲半有半無乃古疏語也)雿(淮南)
(子上游下霄雿之野注讀如翟氏之翟)刺(七迹切孟子刺人而殺之陳平傳佐刺舡史記刺繡文不如倚)
(市門晉書楊駮聘孫登登大呼曰斫斫刺刺韓愈詩峧瀬乍可刺與石激為韻又文顧婢子語刺刺不能休方)
(注誤作盧達切○元隂勁夫刋正此字最為有見刺刺多言也説文作㗊詩作咠後漢書作諿)㗊(七迹切説)
(文衆口也周伯温曰即詩咠咠畨畨之咠説文引詩正作咠毛傳曰口舌聲囂器嚚噩諸字从此今謂私語曰)
(咠咠斫斫是也字又作諿仲長統傳胸詈腹諿幸我之不成)咠(見上)諿(見上)舍(亦借作釋周禮占人)
(舍采合舞禮記舍奠)乇(音摘説文艸葉也从垂穗上貫一下有根象形音譜周易百果草木皆甲乇今作宅)
(非)度(古宅字毛詩爰究爰度又度其鮮原)筴(與策同史記龜䇿傳作筴漢書天授漢筴○按䇿字从束)
(漢隷寫䇿作筴書譜云真行書須略知篆文如刺之與㓨盖漢人相承以束為夾云又作㓨)㓨(見上注史)
(記諸靈數㓨莫或汝信)(音脉國語相時土文選不得語)

十二錫

蹄(獸足曰蹄平聲足相躗曰蹄入聲莊子馬蹄篇喜則交頸相靡怒則分背相蹄蹄音剔)躆(音㦸太玄)
(躆㦸堦背)逐(音滌易其欲逐逐班固讀)(音析周禮蔟氏主覆訞鳥之巢)漻(音歴莊子油然漻然)
(李軌讀)弔(音的尚書盤庚弔由靈毛詩神之弔矣)啇(音滴士昏禮漏下三啇為昏蘇易簡文三啇而)
(眠髙舂而起)肆(托歴切周禮地官大司徒羞其肆)末(莫狄切荀子禮論絲末注與幦同車覆軾也以)
(皮冒之詩所謂鞃淺也)躍(音趯詩躍躍毚兔)夜(音惕列子師矌兮夜耳俛首而聴之)翮(字一)
(作音歴史楚世家三翮六翼)約(都狄切李善云亦的字琴徽也嵇康琴賦九寡之弭以為約)摘(音剔)
(説文拓果樹實也廣韻發也挑也勲也漢書發姦擿伏唐髙力士傳擿李白詩以激楊妃又揚子擿填索塗注)
(以杖擿地求路司馬曰挑也)速(籀文迹字)咷(音滴漢韓延壽傳噭咷楚歌服䖍説)南(音惄集韻思也)
(愁也梁簡文詩南音悲南弄上如字下音惄)幕(音磧沙土曰幕即沙磧也李陵歌曰徑萬里兮度沙幕)
寥(音歴寂寥幽閴又空也毛冕讀曹憲曰藏也)莫(音覔虚無也莊子合氣于莫)􁥉(音宻俗書作覔)
(非文選􁥉􁥉不得語字一作)(見上注)溟(音汨溟羅楚地名今作汨羅按説汨从冥省聲則古文汨)
(作溟也)汨(説文長沙汨羅淵也从水冥省聲○今按他字書从日近是)糸(音戚細絲也)宿(音戚)
(衛孫文子邑名見石經)夜(音掖東海縣名今作掖又借作液漢樂歌侠嘉夜茝蘭芳)􁌥(詩得此戚施字)
(書或作􁌥􁌦)珞(説文小石也老子不欲珞珞如玉琭琭如石珞珞喻多也琭琭喻少也字一作樂音歴今)
(不知珞礫本一字而音珞作落謬矣)冥(音羃以繩縻取禽獸之名周禮有冥氏掌設弧阱擭)俶(音逖史相)
(如傳俶黨窮變)(韓詩如朝飢説文作惄)盢(呼鵙切盢町山名在滇池之律髙山出銀鉛町音挺此字)
(諸韻不收)赫(音䦧漢趙飛燕赫蹏書注注蹏猶地也染素𥿄令赤而書之)節(音即易其暉吉也與亦不)
(知節也叶韻)蔐(淮南子蔐苖類絮而不可為絮説文本作藡易雈葦注藡也今作荻)藡(見上)鶂(倪歴)
(切説文引春秋六蠲退飛今本作鷁司馬相如説作聲類作翮○徐楚金云鶂本鳥頁九頭莊子鶂相視眸)
(子不運而風化博物志雄雌相視則孕或云雄鳴上風雌鳴下風)鷁(見上春秋)(見上)鷊(見上注○)
(林閭翁孺云四字同物同字同音同以)毄(漢書攻苦毄淡今俗作喫杜詩樓頭喫酒樓上臥又春夘方得)
(喫對酒不能喫字皆宜作毄)􁊵(七狄切爾雅鼀􁊵蟾蜍郭璞云似蝦蟆居陸地淮南謂之蚥詩嬿蜿之)
(逑得此鼀􁊵􁊵合韻七由切)

十三職

昵(音織黏也周禮凡昵之類不能方或作䐈周禮注今人頭髪有脂膏者謂之䐈)副(音闢禮為天子削瓜)
(者副之副析也)疈(音闢周禮以疈辜祭方百物注疈牲胸也)驪(音力漢地理志驪靬縣在張掖)棘(音僰)
(王制西方曰棘)或(古域字説文从口戈以守其一一地也徐曰口音圍㑹意後人加土作域)敕(説文誡也)
(臿地曰敕左傳注執鞭出教令曰敕今多用勑司馬氏曰勑本音賚孟子勞之勑之勑世以為敕字行之已乆)
(不可正又作飭張敞傳明飭長吏)革(音亟諽以革得聲檀弓夫子之病革矣周易或躍在淵乾道乃革飛)
(龍在天乃位乎天徳秦琅邪刻石節事以時諸産繁殖黔首安寜不用兵革)肅(尚書肅慎史記作息慎陸)
(機赴洛詩羈旅逺游宦託身承華側撫劍遵銅輦振纓盡祗肅)國(越逼切釋名國域也博古圖周南宫鼎光)
(和南國周穆公鼎南國東國皆作或周官蟈氏鄭司農亦云蟈讀如域字)􁀈(音稷日施也孟喜易曰中則稷)
(晁氏注云稷古文􁀈字日中則稷月盈則食天地盈虚與時消息稷食息相叶也穀梁傳日下稷注稷􁀈也)
氷(音逼寒氣逼人也所以氷物曰氷以第四聲轉之)福(音偪賈誼傳疏者或制大權以福天子注福古)
(逼字秦琅邪刻石皇帝之徳存定四極誅亂除害興利致福)服(蒲北切徐蕆曰服見于詩者凡十有六皆)
(當為蒲北切而無與房六叶者儀禮令月吉日始加元服棄爾幼志順爾成徳蘇秦上秦王書辨言偉服兵甲)
(不息)幅(音逼行縢也左傳帶裳幅舄詩邪幅在下字一作偪内則偪屨着綦鄭注偪束其脛自足至膝葢以)
(幅帛邪纒於足所以自偪束即縢約也後世婦人之足紈脚紗其遺制)穆(與黙同音東方朔傳吳王穆然)
意(秦之罘刻石承順聖意索隠音億賈誼服賦請對以臆或作意屈原天問厥萌在初何所意焉璜䑓十成)
(誰所極焉杜子美詩人生有情淚沾臆江草江花豈終極)臆(見上注)淢(史記禹紀盡力乎溝淢今作洫)
抱(淮南子扶摇抮抱注讀如克岐克嶷之嶷魚力切)方(音墨慮複姓也北齊有特進方俟普宋有方俟)
(卨文以方字書之音以墨字呼之或作万非)敫(本古文穆字或説方俟之方乃敫字省去白與文也万俟)
(家廟碑篆文作敷亦有據)褶(儀禮禭者以褶鄭玄注古文褶為襲又婦人重禈曰袴見唐李賀詩)
遲(史記春申君傳遲令韓魏歸帝重于齊索隱曰遲音值值猶乃也)登(音得公羊傳登來之也注登得)
(也齊人語)瀷(淮南子枯澤受瀷而無源者髙誘注讀燕人强秦人言勑同也今按玉篇魚力切管子凑流曰)
(瀷韻㑹作潩非)潩(説文水名岀河南宻縣大隗山南入潁與瀷不同集韻與韻㑹皆誤)

十四緝

跲(音急中庸言前定則不跲皇促讀)颯(音立光武紀朔方太守田颯又中常寺鄭颯循史傳衛颯字書)
(作飁颯颯大風也)卙(子入切説文云蠶盛也)湆(音汁説文幽濕也本浥湆之湆借為汁湆字禮少儀)
(有湆者不以齊乂大羮注肉湆疏肉汁也詩采蘋注烹蘋藻於魚涪之中是鉶羮之毛字本作䏠石鼓文其䏠)
(孔庶是也湆與䏠字異而義互發明文見合韻䏠字注儀禮古文汁作湆)戒(音急鹽鐵論引詩我是用戒今)
(作急又豈不日戒玁狁孔棘屈子九章何芳草之早夭兮微霜降而公戒諒不聪明而壅蔽兮使䜛諛而日得)
泣(音義與澁同素問隂血凝泣)(即邑字與國同意林罕曰从口先王之制尊卑有小大故从卩偏傍)
(作邑)馽(説文馬絆足也引左傳韓厥執馽執事馬前或作縶詩縶之維之古亦作馽也注在後曰絆馽謂之)
(絆韓文天脱馽羈)溼(説文幽溼也从一覆土而有水故溼也从㬎省徐曰今人不知濕乃水名誤以為幽)
(溼字毛云濕本合韻音塔後人誤以為乾溼字)裛(説文書囊也字林云香襲衣也三蒼云露坌花也西都賦)
(裛以藻繡乃説文書囊義古詩胡香裛還幰乃香襲衣義杜詩雨裛紅渠冉冉香乃露坌花義古今字義相承)
(之異也)(説文羔裘之縫也徐按詩案絲五今作緎)廿(説文二十并也顔之推稽聖賦魏嫗何多)
(一孕四十中山何夥有子百廿○毛曰音入今直以為二十字凡滿漢堇革席庶之類皆从此○慎按廿字諸)
(韻書皆音入帷市井商賈音念而學士大夫亦従其誤如程篁墩文集中書廿日作念日古學不明俗學勝也)
(可為一嘵哉)(與縶同詩言其馬又詩樂締滿字)

十五合

荅(音榻莊子荅然似䘮其偶)(音盍離周穆王時人善御車)(音錯公羊傳雜然助之何休讀)浹
(音巿周禮浹日而斂之列子曾未浹時而懟憾者再三)蓋(户臘切檀弓子葢言子之志于公乎國語葢納)
(王乎二盲皆同後世轉音作褐)濌(他合切唐李揆号濌伯昏憒兒)(音拉石鼔文又又􁍊其孔庶鄭)
(氏注云又作脰博雅志臛謂之脰字又作䏠集韻云䏠肉襍也是知脰䏠固一字也古文从立或从豆)
(又見宥韻)咂(音匝廣韻入口或作啑左僖十八年盬其腦注啑也又作唼漢書唼血)䏩(烏荅切竦體兒)
(詩箋䏩肩諂笑沈重讀字又作脅)襲(音薩釋名襲匝也以衣周匝覆之也今時制衣有名一襲者當用此)
(字别作一撒非)睫(音閘目睫也釋名睫揷也揷于目睢也今人呼目膚上毫曰眼睫毛盖此古音之遺云)
􁅉(遏合切郭調字指云調色畫也增韻罨畫也罨乃鳥網合用􁅉字)濕(音塔水名説文濕水出東郡東)
(武陽入海从水㬎聲或省作漯後誤以為乾溼之溼而漯又轉為漯字孟子瀹濟漯而注之海亦後人妄改也)
漯(禹貢浮于濟漯舊本作濕漢書漯川漯隂皆然盖因省濕作漯而誤也)眔(音荅説文目相及也从目)
(从隶省字林䢔遝衆也􁑉聲也譐喧也又菜生水中也皆从眔)邑(音匼阿邑諂諛迎合皃張湯傳)
(以知阿邑人主與俱上下通作匼唐蕭復傳諂諛阿匼楊再思傳阿匼取容又烏邑短氣皃○按詩龍盾之合)
(鋈以觼納言念君子温其在邑叶於合切是古有此音也)浩(侯閤切浩亹地名漢地志師古古音)􁓂(音颯)
(説文三十并也今直以為三十字)􁄃(音沓詩傳射左髀達于右􁄃為下殺孔氏曰􁄃氷膁也○説文玉篇)
(俱無此字)

十六葉

耴(音聶耳垂兒秦穆公之子耳垂字之曰耴)嵒(音聶多言也从品相連説文引春秋次于嵒北)攝(音愜)
(周禮攝龜腹甲曲折能自開閉善食蛇)夾(音頰漢藝文志有夾氏春秋又書夾石竭石入于河)莢(草實)
(也漢鑄榆莢錢又蓂莢瑞草也薺莢其桓宜莢物注薺莢王棘之屬即今皂角又陌韵)替(音帖選東京賦)
(怨皇統之見替與節譎為韻)浥(乙業切潤也詩厭浥行露又露坌花曰浥又窊陷也相如賦踰波趨浥)
裛(音與浥同説文書囊也又纒也選西都賦裛以藻繡又香襲衣曰裛梁元帝詩胡香裛還幰)汁(音叶)
(緯書曰汁光紀黒帝名)灄(書渉切董仲舒山川頌舟輿浮灄章譙注灄桴栰之類此字諸韻書不収)泏
(即涉字揚雄韓信銘身泏項營張衡賦北泏幽鄉)极(石鼓文极深以道即今文楫字)籋(説文馬歩疾也)
(俗作䯀非漢郊祀歌籋浮雲奄上馳晉載記隴上歌籋文馬鐵鍜鞍)蠮(爾雅注俗呼蠮螉名咽螉)㖶
(山海經咽字)厭(一涉切儀禮注推手曰揖引手曰厭詩厭浥行露注厭合也浥潤也荀子厭目而視者視)
(一以為兩又禳也史始皇以東南有天子氣東巡以厭之王莽傳乘其未堅厭其未發)拾(音涉曲禮拾級)
(聚足儀禮大射拾發以將垂矢拾級注更也)沾(音帖史魏其傳沾沾自喜)夾(音頰左傳夾輔成王狄仁)
(傑傳五龍夾日又人姓漢藝文志有夾氏春秋)擪(音捻説文一指按也文選彈琴擪籥流風徘徊擪一作厭)
(文子使倡吹竿使工厭竅花譜有楊妃一擪紅作捻非轉寫作擫連昌宫詞李謩擫笛傍宫墻)厭(見土注)
擫(見上)

十七洽

厭(音押擅弓死而不弔者三畏厭溺)捷(音揷曹子建文捷忘歸之矢字又作接)接(讀作挿曹子建)
(詩左挽因右接一縦兩禽連嵇康詩左彎繁弱右接忘歸)䀹(音與拶同目動也俗謂少頃之間曰䀹眼又作)
(眨)凹(女洽切物低垂也从反凹沒字从此○古人制字皆象物形故凸字形如躬圭凹字形如冒圭亞字)
(形如翣也)歃(色洽切説文歠也引左傳歃而忘諸增韻盟者以血塗口旁曰歃又晉吳隱之傳口歃懷千金)
(釋典䕃玕琪歃朱泉凡飲皆曰歃不獨盟血也字一作喢又作啑又作唼)喢(或从口如歗嘯嗚歍之例)啑
(漢文帝紀新嗹血京師顔氏曰與歃同吕后紀啑血盟左傳晉文公夣楚子盬其腦注啑也)唼(王陵傳髙)
(帝唼血而盟)來(古狎切説文持也从大俠二人陜隘字从此)陜(説文隘也以自夾聲説文溪唊者速)
(涸又古作陿詩序魏地陿隘漢景紀郡國磽趙充國傳注山陗而夾水曰陿楚蜀之交有三陜陜州亦由此)
(得名後俗以混於虢陜之字改作峽○按陸游入蜀記陜州印文本从自後改从山峽守上言陜隘字从夾从)
(二人陜虢字从㚒从二入迥然不同今改从山又夾夾字人入相混恐天下後世傳笑兩府皆不識字不報至)
(今从山為峽焉)
　轉注古音略卷五

