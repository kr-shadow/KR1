#+TITLE: 春秋地理考實-清-江永
#+DATE: 2016-06-11 12:20:39
#+SOURCE: github.com/kanripo/KR1e0118 master 5e2cf806                
欽定四庫全書　　　　經部五
　春秋地理考實　　　　春秋類
　　提要
　　　　(臣/)等謹案春秋地理考實四巻
　　　國朝江永撰永字慎修休寧人所著有周禮疑
　　　　義舉要儀禮釋宫增註禮記訓義擇言深衣
　　　　考誤古韻標準四聲切韻譜諸書皆别著錄
　　　　是編所列春秋山川國邑地名悉從經傳之
　　　　次凡杜預以下舊說已得者仍之其未得者
　　　　始加辨証皆確指今為何地俾學者按現在
　　　　之輿圖即可以驗當時列國疆域及㑹盟侵
　　　　伐之迹悉得其道里方向意主簡明不事旁
　　　　摭逺引故名曰考實於名同地異注家牽合
　　　　混淆者辨證尤晰如謂隠元年左傳費伯帥
　　　　師城郎其地在今魚臺縣去曲阜二百里許
　　　　而九年經書城郎及桓十年齊侯衛侯鄭伯
　　　　來戰於郎莊十年齊侯宋師次於郎者别為
　　　　魯近郊地名則公羊傳所謂吾近邑左傳記
　　　　公子偃自雩門出先犯宋師與哀十一年師
　　　　及齊師戰於郊檀弓作戰於郎者皆無疑矣
　　　　僖三十年左傳燭之武見秦伯曰許君焦瑕
　　　　杜預以焦瑕為晉河外列城之二邑與傳所
　　　　云晉恵公賂秦以河外列城五東盡虢畧南
　　　　及華山内及解梁者不合永則謂燭之武所
　　　　言乃於河外列城舉焦於内及解梁城者舉
　　　　瑕以該所許之邑引水經注云涑水西逕郇
　　　　城又西南逕解縣故城南解梁即斯城也又
　　　　西南逕瑕城晉大夫詹嘉之故邑也云云為
　　　　証且考定郇城在解故城東北二十四里瑕
　　　　城在解西南五里二地相距三十里許杜預
　　　　於成六年絳大夫言郇瑕氏之地沃饒近盬
　　　　合郇瑕為一於僖十一年瑕吕飴甥以瑕吕
　　　　為姓皆失之其訂訛補闕多有可取雖卷帙
　　　　不及髙士竒春秋左傳地名考之富而精核
　　　　較勝之矣乾隆四十一年十月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官　(臣/)　陸　費　墀
　春秋地理考實原序
　讀詩者以鳥獸草木為緒餘讀春秋者亦當以列國地
　名為緒餘春秋暨左氏傳二百五十餘年地名千數百
　有竒或同名而異地或一地而殊名古今稱謂不同隸
　屬沿革不一有文字語音之譌有傳聞解説之誤欲一
　一核實無差雖博洽通儒猶難之杜當陽癖於左號武
　庫集解外有釋例土地名别為部地志之學號專長然
　闕略不審者已多所指紕繆者亦間有後出地理諸家
　隨代加詳視當陽孤守漢晉紀載宜有增擴春秋傳説
　彚纂
　國朝儒臣所修俱經
睿鑒欽定地理考訂彌精詳杜所不知援古證今能確指
　其所在杜有乖違隨事辯正併杜注録出可别成一書
　然而學殖無涯搜討難徧更考前賢地志之書及近代
　二三名家之説核其虚實精者益精詳者益詳從來著
　述家踵事増華或亦
功令所不禁也家貧不能儲書聊據所見聞者輯成春
秋地理考實四卷竊取多識緒餘之意或可為麟經之
一助云爾年力衰頺黽勉為之藁屢刋削乃成定本中
間或遺或誤知不免摘瑕指疵則俟淹通博雅之君子
乾隆二十三年戊寅仲夏月婺源江永慎修氏書
欽定四庫全書
　春秋地理考實卷一　　　　　婺源江永撰
　　隱公
元年魯(孔頴達疏杜預采太史公書世本旁引傳記以/為世族譜略記國之興滅譜云魯姬姓文王子)
(周公旦之後也周公股肱周室成王封其子伯禽於曲/阜為魯侯今魯國是也自哀以下九世二百一十七年)
(而楚滅魯春秋傳説彚纂括地志兗州曲阜縣外城即/伯禽所築古魯城也曲阜縣今屬山東兗州府今按曲)
(阜夲奄國都成王滅奄乃封魯又按明堂位言封周公/於曲阜地方七百里魯頌言奄有龜蒙遂荒大東保有)
(毚繹遂荒徐宅則魯之封域蓋廣矣約畧計之北與齊/分泰山西與曹分濟水南近邾滕而西南至金鄉魚臺)
(單縣鄰於宋東跨蒙隂抵諸城濱海東南與莒為鄰則/七百里有過之無不及也雖其間不無後世増損然亦)
(止能侵小豈能并大其附庸之國則任宿須句顓㬰根/牟鄫鄅牟極鄟邿所占地固多然謂魯之實封儉於百)
(里則魯豈止曲阜一縣乎孟子蓋為當時諸侯土/地過制者狹小言之非實録也齊百里意亦同)宋(傳/宋)
(武公生仲子疏宋國公爵譜云宋子姓其先契佐唐虞/為司徒封於商成湯受命王有天下及紂無道周武王)
(滅之而封其子武庚以紹殷後武庚作亂周公伐而誅/之更封紂兄帝乙之元子微子啟為宋公都商丘今梁)
(國睢陽縣是也微子卒其後微仲代立穆公七年魯隠/公之元年景公三十六年魯哀公之十四年獲麟之嵗)
(也昭公得之元年春秋之傳終矣其後五世百七十年/而齊魏楚共滅宋彚纂今河南歸徳府治商丘縣即漢)
(睢陽故城在縣南今/按又見昭元年商丘)邾(經公及邾儀父盟于蔑杜注邾/今魯國鄒縣也疏譜云邾曹姓)
(顓頊之後有陸終産六子其第五子曰安邾即安之後/也周武王封其苗裔邾俠為附庸居邾今魯國鄒縣是)
(也自安至儀父十二世始見春秋齊桓行霸儀父附從/進爵稱子文公徙於繹桓公以下春秋後八世而楚滅)
(之彚纂今鄒縣屬山東兗州府今按公羊傳邾皆作邾/婁檀弓亦然婁者邾之餘聲也戴侗六書故曰邾鄒同)
(聲實一地春秋時邾用夷故謂之邾婁合邾婁之音為/鄒故邾改名鄒又按孟子題辭邾國至孟子時魯穆公)
(改曰鄒非也當時邾人自改之耳魯穆公或是鄒穆公/之譌史記通作騶又按輿地廣記淄州鄒平縣古鄒國)
(兗州鄒縣邾文公所遷邑此本是二國鄒平屬濟南府/水經漯水逕鄒平縣故城北注云有鄒侯國舜後姚姓)
(非邾國明矣鄒平距鄒縣數百里地非相接豈能越逺/而遷都魯文公十三年邾文公遷于繹蓋自其國都遷)
(于繹山之下必非/自鄒平來徙也)蔑(經見上杜注姑蔑魯地魯國下縣/南有姑蔑城彚纂今兗州府泗水)
(縣東姑蔑故城是也今/按姑蔑見定十二年)鄭(經鄭伯克段于鄢杜注鄭在/滎陽宛陵縣西南疏鄭國伯)
(爵譜云鄭姬姓周厲王子宣王母弟桓公友之後也宣/王封友於鄭今京兆鄭縣是也及幽王無道友遷其民)
(於虢鄶虢鄶之君分其地遂國焉今河南新鄭縣是也/莊公二十二年魯隠公之元年聲公二十年獲麟之嵗)
(也三十三年而春秋之傳終矣聲公三十七年卒自聲/以下五世八十七年而韓滅鄭彚纂朱子詩傳鄭本在)
(西都畿内咸林之地武公得虢鄶之地乃徙其封而施/舊號於新邑是為新鄭今新鄭縣屬河南開封府其東)
(北有宛陵城即古宛陵縣也今按京兆鄭縣今陜西同/州府華州治是也咸林或作棫林新鄭今屬河南許州)
(府又詳隱十/一年新邑)鄢(經見上杜注今頴川鄢陵縣彚纂今屬/河南開封府今按又見成十六年鄢陵)
周(經天王使宰咺疏譜云周黄帝之苗裔姬姓后稷之/後也后稷封於邰及夏之衰后稷之子不窋失其官)
(竄於西戎至太王為狄所逼去邠居岐文王受命武王/克殷而王有天下幽王為犬戎所殺平王遷都王城今)
(河南縣是也平王四十九年魯隐公之元年也敬王又/遷成周今洛陽是也敬王三十九年獲麟之嵗也四十)
(三年而敬王崩敬王子元王九年春秋之傳終矣元王/以下十一世二百二十六年而周亡今按詳見王朝興)
(廢/説)宿(經及宋人盟于宿杜注宿小國東平無塩縣也彚纂/今無塩故城在兗州府東平州東二十里今按宿)
(男爵風姓太皞之後司有濟之祀故封於/此莊十年宋人遷之東平州今屬泰安府)祭(經祭伯來/杜注祭國)
(伯爵也疏富辰云郉茅胙祭則祭之初封畿外之國也/穆王時有祭公謀父今有祭伯世仕王朝蓋本封絶滅)
(食采於王畿也彚纂路史周圻内管城東北有古祭城/今開封府東北十五里有祭伯城是也今按路史之説)
(是成四年汜祭彚纂又謂中牟有祭亭為周祭伯之邑/與此不相應蓋誤説見後祭注又按開封府東北無祭)
(城管城為今之鄭州蓋/開封府下脱鄭州二字)費(傳費伯帥師城郎彚纂魯大/夫費㕂父之食邑讀如字與)
(季氏費邑讀如秘者有别魏武封費亭侯即此今魚臺/縣西南有費亭今按費伯者費㕂父也見隐二年郎亦)
(在魚臺縣故知此費為其食邑陸徳明/釋文音秘非也季氏之費見僖元年)郎(傳見上杜注/魯邑髙平方)
(與縣東南有郁郎亭彚纂今兗州府魚臺縣東北有郎/城今按魯懿公孫費伯城郎居之因氏郎見廣韻注又)
(説見隱/九年)申(傳鄭武公娶于申杜注申國今南陽宛縣疏/外傳説伯夷之後曰申吕雖衰齊許猶在則)
(申吕與齊許俱同出伯夷同為姜姓又曰齊許申吕由/太姜言由太姜而封也然則申之始封亦在周興之初)
(其後申絶至宣王時申伯以王舅改封于謝地理志南/陽郡宛縣故申伯國謂宣王改封之後也以前則不知)
(其地彚纂今河南南陽府南陽縣北有故申城今按謝/在南陽府鄧州境申伯雖封于謝而其後仍國于申鄧)
(州在南陽府之西南莊六年傳云楚文王伐申過鄧是/以知申在南陽縣也楚既滅申以為縣子重請申吕為)
(賞田申公巫臣曰不可此申吕所以邑吕亦在南陽縣/故合言之又汝寧府信陽州漢之平氏縣後周及唐皆)
(以為申州豈申/之始封在此與)制(傳為之請制按此年杜無注五年制/人注制鄭邑今河南成臯縣也一名)
(虎牢彚纂今河南開封府汜水縣西有虎牢城今按穆/天子傳云七萃之士生捕虎即獻天子天子畜之東虢)
(號曰/虎牢)虢(傳制巖邑也虢叔死焉杜注虢叔東虢君也恃/險而不修徳鄭滅之虢國今滎陽縣彚纂此為)
(東虢國虢叔所封後幷於鄭有故城在今汜水縣東十/里近滎陽界今按虢仲虢叔為王季之子文王之弟姓)
(氏書云仲曰西虢後遷上陽為南虢晉滅之叔曰東虢/平王奪其地與鄭據此則虢叔國在東也此年疏云虢)
(叔封西虢仲封東而此云虢叔東虢君者言所滅之君/字叔此孔氏姑從賈逵説也僖五年疏云據傳鄭滅一)
(虢晉滅一虢不知誰是仲後誰是叔後賈逵云虢仲封/東虢制是也虢叔封西虢虢公是也賈之言亦無證不)
(可審知據此則賈/説亦非定説矣)京(傳請京使居之杜注鄭邑今滎陽/京縣彚纂今開封府滎陽東南二)
(十里有京/故縣城)祭(傳祭仲曰按此年杜無注桓十一年祭封/人仲足注云陳留長垣縣東北有祭城彚)
(纂括地志謂故祭城在管城東北十五里即祭仲邑路/史以管城之祭為周祭伯采地或疑鄭并祭以封仲考)
(隐元年祭公來桓八年祭公逆王后于紀莊二十三年/祭叔來聘祭未嘗滅也鄭安得取以封仲乎蓋鄭國自)
(有祭邑不在畿内今按祭地有三一為直𨽻大名府長/垣縣之祭城一為管城之祭城管城今為鄭州一為開)
(封府中牟縣之祭亭長垣去鄭逺衛之匡蒲宛濮皆在/其縣地當屬衛鄭何能有其地以封祭仲杜説非是路)
(史以管城之祭為祭伯采地路史之説為長蓋鄭州近/王畿也但其後鄭亦并之耳若中牟正為鄭地祭仲之)
(邑當在此彚纂於成四年汜祭又以中牟祭亭為祭伯/邑與此違異前後失考訂然則長垣何由有祭城意周)
(初以此封周公之子其後祭公入為卿士/而周又遷東都祭公遂改食邑於管城與)廪延(傳至于/廪延杜)
(注鄭邑陳留酸棗縣北有延津彚纂開封府延津縣古/酸棗城在縣北一説衛輝府汲縣有延津城蓋壤地相)
(接/也)共(傳太叔出奔共杜注共國今汲郡共縣彚纂今河/南衛輝府輝縣治今按此共伯和之國後蓋為衛)
(所并閔二年有共滕/之民杜云衛别邑)城潁(傳遂寘姜氏于城潁杜注鄭/地彚纂史記正義曰疑許州)
(臨潁縣是今開封府臨潁縣西北十五/里有臨潁故城今按臨潁今屬許州府)潁谷(傳潁考叔/為潁谷封)
(人彚纂水經注潁水出陽城陽乾山/之潁谷今河南府登封縣即陽城也)紀(傳紀人伐夷杜/注紀國在東莞)
(劇縣疏世族譜紀姜姓侯爵莊四年齊滅之彚纂今山/東青州府夀光縣東南有紀城齊乗云即劇城是也)
夷(傳見上杜注夷國在城陽莊武縣疏世本云夷妘姓/傳無其人不知誰所滅莊十六年晉武公伐夷執夷)
(詭諸杜云詭諸周大夫夷采地名則二夷别也世族譜/於夷詭諸之下注云妘姓更無夷國則以二夷為一是)
(譜誤彚纂今山東萊州府即墨縣西有莊武故城今按/史記云晏平仲嬰者萊之夷濰人也即此夷國之地漢)
(置夷安縣在今萊州府髙宻縣境與即墨西之莊武相/近則夷地後屬之齊非齊滅即紀先滅之後入於齊耳)
黄(傳惠公之季年敗宋師于黄杜注宋邑陳留外黄/縣東有黄城彚纂今外黄故縣在開封府杞縣北)衛
(傳衛侯來㑹𦵏杜注衛國在汲郡朝歌縣疏譜云衛姬/姓文王子康叔封之後也周公既誅禄父以其地封康)
(叔為衛侯居殷墟今朝歌是也狄滅衛文公徙居楚丘/成公徙帝丘今東郡濮陽是也桓公十三年魯隐公之)
(元年也出公輒十二年獲麟之嵗也悼公二年春秋之/傳終矣悼公二年卒自悼以下十一世二百五十五年)
(而秦滅衛彚纂今朝歌故/城在衛輝府淇縣東北)虢(傳鄭人以王師虢師伐衛/南鄙杜注西虢國也𢎞農)
(陜縣東南有虢城彚纂今河南府陜州即陜縣也今按/文王弟虢仲初封於虢為西虢故城在陜西鳳翔府寳)
(雞縣東六十里後改封/於陜今陜州為直𨽻州)翼(傳及邾人鄭人盟于翼杜注/邾地彚纂今在山東兖州府)
(費縣西南今按費/縣今屬沂州府)
二年戎(經公㑹戎于潛杜注陳留濟陽縣東南有戎城/彚纂今山東兖州府曹縣故戎城是也今按曹)
(縣今屬/曹州府)潛(經見上杜注魯地彚纂蓋近戎/之地當在今兖州府西南境)莒(經莒人入/向疏世本)
(莒己姓文八年傳稱穆伯奔莒從己氏是莒己姓也譜莒/云莒嬴姓少昊之後周武王封兹與於莒初都計後徙)
(今城陽莒縣是也世本自紀公以下為己姓不知誰賜/之姓者十一世兹平公方見春秋共公以下㣲弱不復)
(見四世楚滅之彚纂今山東青州府莒州是也今按莒/州今屬沂州府莒初都計漢琅邪郡之計斤縣也莒為)
(介根邑見襄/二十四年)向(經見上杜注譙國龍亢縣東南有向城/彚纂今江南鳳陽府懷逺西四十里有)
(故縣村漢置向縣龍亢在其西今按傳莒子娶于向向/姜不安莒而歸莒人入向以姜氏還向國當近莒考向)
(地在山東者二宣四年杜注東海承縣東南有向城于/欽齊乗謂向城鎮在沂州西南一百里當為一地此一)
(向也寰宇志莒州南七十里有向城此又一向也二地/不知孰為向國以近莒言之則寰宇志為是蓋莒人向)
(後遂有其地至宣四年魯又伐莒取向也若龍亢之向/去莒甚逺襄十四年諸國大夫㑹吳于向當是此向耳)
極(經無駭帥師入極杜注附庸小國/彚纂今兖州府魚臺縣西有極亭)唐(經公及戎盟于/唐杜注髙平方)
(與縣西有武唐亭彚纂今在/兖州府魚臺縣東十二里)宻(經紀子帛莒子盟于宻/杜注莒邑城陽淳于縣)
(東北有宻鄉彚纂今山東萊州府/昌邑縣東南十五里有宻鄉故城)
三年石門(經齊侯鄭伯盟于石門傳尋盧之盟也杜注/石門齊地或曰濟北盧縣故城西南濟水之)
(門盧齊地彚纂盧縣故城在今山/東濟南府長清西南二十五里)盧(見/上)温(傳鄭祭足帥/師取温之麥)
(杜注今河内温縣彚纂今屬懐/慶府古温城在縣西南三十里)成周(傳又取成周之禾/杜注洛陽縣也彚)
(纂今河南府洛陽縣東北有洛/陽故城今按又詳昭二十六年)濟(傳鄭伯之車僨于濟/疏釋例曰濟自滎陽)
(卷縣東經陳留至濟隂北經髙平東經濟北東北經濟/南至樂安博昌縣入海按檢水流之道今古或殊杜既)
(考校元由據當時所見載於釋例今一皆依社雖與水/經乖異亦不復根尋也彚纂蔡沈書傳濟水出河東郡)
(垣曲縣王屋山至青州博興縣入海/今垣曲屬平陽府博興屬青州府)齊(傳衞莊公娶于/齊東宫得臣之)
(妹曰莊姜疏齊國侯爵譜云姜姓太公望之後其先四/岳佐禹有功或封於吕或封於申故太公曰吕望也太)
(公股肱周室成王封之於營丘今臨淄是也僖公九年/魯隠公之元年也簡公四年獲麟之嵗也簡公弟平公)
(十三年春秋之傳終矣平公二十五年卒後二世七十/年而田氏奪齊太公之後滅矣彚纂太公所封國都今)
(青州府臨淄縣西北營丘城也後胡公徙都薄姑則在/今青州府博興縣東北今按臨淄故城今在青州府北)
(五十里又名齊城漢書臣瓚注謂臨淄城中有丘即營/丘故營丘與臨淄為一地若北海郡治之營陵臣瓚謂)
(即春秋之縁陵其非營丘明矣應劭以營陵為營丘今/昌樂縣漢為營陵縣地隋於此置營丘縣一統志謂昌)
(樂縣東南五十里營丘社即太公受封之地又於臨淄/縣注云本齊營丘地漢置營陵縣為北海郡治誤矣)
陳(傳又娶于陳杜注今陳國陳縣疏陳國侯爵譜云媯/姓虞舜之後當周之興有虞遏父者為周陶正武王)
(賴其利器用與其先聖之後以元女大姬妃遏父之子/滿封於陳賜姓曰媯號胡公桓公二十三年魯隠公之)
(元年也湣公二十一年獲麟之嵗也二十四年楚滅陳/彚纂即今河南開封府陳州今按今為陳州府附郭設)
(淮寧/縣)
四年杞(經莒人伐杞取牟婁杜注杞國本都陳留雍丘/縣推尋事跡桓六年淳于公亡國杞似并之遷)
(都淳于僖十四年又遷縁陵襄二十九年晉人城杞之/淳于又遷都淳于疏譜云杞姒姓夏禹之苗裔武王克)
(殷求禹之後得東樓公而封之於杞今陳留雍丘縣是/也九世及成公遷縁陵文公居淳于成公始見春秋湣)
(公六年獲麟之嵗也湣公弟哀公三年春秋之傳終矣/哀公十年卒自哀公以下二世十三年而楚滅杞彚纂)
(雍丘今河南開封府杞縣是也淳于今青州府安丘縣/有淳于故城今按史記索隠云周封杞居雍丘至春秋)
(時杞已遷東國故隠四年莒人伐杞取牟婁牟婁者東/邑也據此則春秋之前已遷青州而近莒矣青州去雍)
(丘甚逺杞得國於此或由周王改封之/疏謂雍丘淳于郡别而境連者大誤)牟婁(經見上杜/注祀邑城)
(陽諸縣東北有婁郷彚纂今/婁鄉城在青州府諸城縣境)清(經公及宋公遇于清杜/注衛邑濟北東阿縣有)
(清亭彚纂今東阿縣屬兖州府今按水經注京相璠曰/東阿東北四十里有故清亭所謂遇于清者也東阿今)
(屬泰安府/當是齊地)濮(經衛人殺州吁于濮杜注濮陳地水名疏/釋例土地名此濮下註云闕哀二十七年)
(傳濮下註云濮自陳留酸棗縣受河東北經濟隂至髙/平距野縣入濟與此名同實異故杜於此不言闕直云)
(濮陳地水名今按濮水本在衛傳謂陳人執州吁而請/涖于衛衛人使石宰醜涖殺州吁于濮蓋陳人執州吁)
(送至衛之濮水衛人於是涖殺之故經詳其地若濮是/陳地水名則經當書殺于陳不必言其地也陳地恐無)
(濮/水)蔡(傳於是陳蔡方睦于衛杜注蔡今汝南上蔡縣疏/蔡國侯爵譜云蔡姬姓文王子叔度之後也武王)
(封之於汝南上蔡為蔡侯作亂見誅其子蔡仲武王復/封之於蔡至平侯徙新蔡昭侯徙九江下蔡宣侯二十)
(八年魯隠公之元年也昭侯子成侯十年獲麟之嵗也/成侯子聲侯四年春秋之傳終矣聲侯十四年卒自聲)
(侯以下二世二十八年而楚滅蔡彚纂上蔡今屬河南/汝寧府縣西南十里有故蔡國城今按平侯徙新蔡今)
(亦屬汝寧府下/蔡見成七年)
五年棠(經公矢魚于棠杜注今髙平方與縣北有武唐/亭魯侯觀魚臺彚纂今兖州府魚臺縣魚亭山)
(是其處也今按魚臺縣北十三里有武唐/亭水經注云有髙臺二丈許下臨渮水)長葛(經宋人/伐鄭圍)
(長葛杜注潁川長社縣北有長葛城彚纂今河南開封/府許州長葛縣北十二里有故城今按長葛屬許州府)
曲沃(傳曲沃莊伯以鄭人邢人伐翼王使尹氏武氏助/之翼侯奔隨杜注曲沃晉别封成師之邑在河南)
(聞喜縣彚纂聞喜今屬山西平陽府今按秦改曲沃為/左邑漢武帝經邑之桐鄉聞破南粤因置聞喜縣東漢)
(罷左邑移聞喜治此故聞喜為曲/沃舊屬平陽府解州今屬絳州)翼(傳見上杜注晉舊/都在平陽絳邑縣)
(東疏晉國侯爵譜云姬姓武王子唐叔虞之後也成王/滅唐而封之今太原晉陽縣是也燮父改之曰晉燮父)
(孫成侯徙都曲沃今河東聞喜縣是也穆侯徙都絳鄂/侯二年魯隠公之元年也定公三十一年獲麟之嵗也)
(出公八年而春秋之傳終矣出公十七年卒自出公以/下五世八十二年而韓趙魏滅晉彚纂今平陽府翼城)
(縣是也縣東南有古翼城/今按晉詳見列國興廢説)郉(傳見上杜注邢國在廣平/襄國縣彚纂今直𨽻順徳)
(府邢臺縣西南襄國故城即其地今按邢/國周公之子所封僖二十五年衛滅之)尹(傳見上今/按詳見昭)
(二十/三年)隨(傳見上杜注晉地彚纂今介休縣有古隨/城屬山西汾州府今按後為士㑹食邑)牧(傳/鄭)
(人侵衛牧杜注衛邑彚纂今汲縣地/也屬河南衛輝府今按即牧野也)燕(傳衛人以燕師/伐鄭杜注南燕)
(國今東郡燕縣疏燕有二國一稱北燕故言南燕以别/之地理志東郡燕縣南燕國姞姓黄帝之後彚纂今汲)
(縣西有/古燕城)郕(傳郕人侵衛故衛師入郕杜注郕國東平剛/父縣西南有郕鄉疏史記稱郕叔武文王子)
(武王之母弟後世無所見唯文十二年書郕伯來奔則/郕國伯爵也彚纂今兖州府寧陽縣北有盛鄉城是也)
(堽城壩即剛父故縣今按括地志濮州雷澤縣漢濟隂/郡成陽縣古郕伯姬姓之國其後遷於成之地然則郕)
(始封不/在寧陽)北制(傳鄭二公子以制人敗/燕師于北制注見元年)
六年艾(經公㑹齊侯盟于艾杜注泰山牟縣東南有艾/山彚纂今在山東青州府蒙隂縣西北今按蒙)
(隂今屬/沂州府)鄂(傳翼九宗五正頃父之子嘉父逆晉侯于隨/納諸鄂杜注鄂晉别邑今按史記晉世家注)
(引世本云唐叔虞居鄂宋忠曰鄂地今在大夏張守節/正義曰括地志云故鄂城在慈州昌寧縣東二里與絳)
(州夏縣相近故云在大夏唐慈州今為吉州昌寧今為/鄉寧縣在平陽府太平縣之西吉州之東南近黄河也)
周(傳周桓公言於王曰杜注周采邑扶風雍縣東北有/周城彚纂今在陜西鳳翔府岐山縣南今按周既東)
(遷當别食邑/而猶稱周公)
七年滕(經滕侯卒杜注滕國在沛國公丘縣東南疏譜/云滕姬姓文王子錯叔繡之後武王封之居滕)
(今沛郡公丘縣是也自叔繡至宣公十七世乃見春秋/隠公以下春秋後六世而齊滅之彚纂今兖州府滕縣)
(西南十五里有古/滕城即滕國也)中丘(經城中丘杜注在琅邪臨沂縣/東北彚纂今兖州府沂州東北)
(二十里有中丘城今按沂州/今改沂州府附郭設蘭山縣)凡(經天王使几伯來聘杜/注凡國伯爵也汲郡共)
(縣東南有凡城彚纂今凡故城在河南衛輝/府輝縣西南二十里今按凡國周公子所封)楚丘(經戎/伐凡)
(伯于楚丘以歸杜注衛地在濟隂城武縣西南彚纂今/兖州府曹縣東楚丘亭是也今按曹縣今屬曹州府一)
(統志楚丘城在曹縣東南五十里春秋時戎州己氏之/邑漢改為己氏縣隋改曰楚丘明省入曹州又考二年)
(戎城亦在曹縣則此楚丘為戎邑凡伯經其地戎遂伐/之以歸非衛邑也因此楚丘與滑縣楚丘衛文公所居)
(者同名杜遂以為衛地不知此楚丘去衛逺衛不得有/此説者因杜注遂謂于楚丘者罪衛不能救王臣之患)
(考之亦不詳矣若論近楚丘之國則曹都定陶者為最/近凡伯經戎人之邑而戎伐之雖曹亦不能救也春秋)
(書于楚丘詳其為戎地以見戎/之横周之㣲耳於曹衛乎何責)
八年垂(經宋公衛侯遇于垂杜注衛地濟陽句陽縣東/北有垂亭彚纂今兖州府曹州北句陽店是其)
(地也今按曹州今改為府垂地近定陶疑當屬曹戰國/時屬魏魏公子無忌所謂秦伐魏文臺墮垂都焚者此)
(也/)犬丘(傳齊侯將平宋衛有㑹期宋公以幣請於衛請/先相見衞侯許之故遇于犬丘杜注犬丘垂也)
(地有兩名疏釋例曰若一地二名當時竝有/則直兩文互見黒壊犬丘時來之屬是也)祊(經鄭伯/使宛來)
(歸祊杜注鄭祀泰山之邑在琅邪費縣東南彚纂今/兖州府費縣治故祊城是也今按費縣今屬沂州府)瓦
屋(經宋公齊侯衛侯盟于瓦屋傳齊人卒平宋衛于鄭/㑹于温盟于瓦屋以釋東門之後杜注瓦屋周地疏)
(瓦屋既闕知是周地者以其㑹于温盟于瓦屋㑹盟不/得相逺温是周地知瓦屋亦周地也彚纂今開封府洧)
(川縣南二十里瓦屋里是其地今按杜以㑹于温故意/瓦屋為周地今考瓦屋里在洧川南其地在新鄭之東)
(當為鄭地非周地也蓋此㑹此盟三國本欲就鄭是時/莊公為周卿士故先㑹于河内之温猶欲盟於近鄭之)
(瓦屋鄭竟不至三國遂自為盟蓋鄭怨宋衛深陽許而/實不欲平也是以十年鄭復伐宋觀㑹與盟之地可得)
(其情/矣)浮來(經公及莒人盟于浮來杜注紀邑東莞縣北/有邳鄉邳鄉西有公來山號邳來間彚纂今)
(莒州西二十里有浮來/今按浮來莒邑非紀邑)許田(傳鄭伯請釋泰山之祀而/祀周公以泰山之祊易許)
(田杜注成王營王城有遷都之志故賜周公許田以為/魯朝宿之邑後世因而立周公别廟焉鄭桓公周宣王)
(之母弟封鄭有助祭泰山湯沐之邑在祊鄭以天子不/能復廵狩故欲以祊易許田各從本國所近之宜許田)
(近許之田彚纂今許川西南有魯城後置邑寰宇志謂/在許昌城南四十里者是也今按魯頌居嘗與許復周)
(公之宇許即許田/也許州今為府)
九年郎(經夏城郎今按隱元年費伯已城郎而此年又/城郎蓋魯有兩郎也費伯城者為魚臺縣東北)
(之郎去魯逺此年城者蓋魯近郊之邑莊十年齊師宋/師次于郎公敗宋師于乘丘則郎近乘丘而括地志謂)
(乗丘在瑕丘西北瑕丘為兖州府滋陽縣與曲阜近則/郎可知矣且哀十一年吳伐我不言四鄙傳謂戰于郊)
(而檀弓云戰于郎則郎豈非近郊之地乎十年齊衞鄭/來戰于郎公羊傳云郎者何吾近邑也得之矣若魚臺)
(之郎去魯/約二百里)防(經公㑹齊侯于防杜注魯地在琅邪華縣/東南彚纂今兖州府費縣東北六十里有)
(華城即華縣也今/按費縣見前祊)北戎(傳北戎侵鄭今按釋例杜以北/戎山戎無終為一皆為今直𨽻)
(之永平府地去鄭甚逺何以侵鄭此北戎當在河北莊/二十八年之大戎小戎今考其地在太原之交城成元)
(年之第戎在解州平/陸北戎蓋此等戎耳)
十年菅(經公敗宋師于菅辛未取郜辛巳取防杜注菅/宋地今按蓋在兖州府之西南金郷城武之間)郜
(經見上杜注濟隂城武縣東南有郜城彚纂今在兖州府/城武縣東南八十里今按此南郜也北郜見桓二年城武)
(今屬曹/州府)防(經見上杜注髙平昌邑縣西有西/防城彚纂今在兖州府金鄉縣西)戴(經宋人蔡/人衛人伐)
(戴鄭伯伐取之杜注戴國今陳留外黄縣東南有戴城疏/地理志梁國甾縣故戴國應劭曰章帝改曰考城古者甾)
(戴聲相近彚纂今河南歸徳府考城縣東南五里考城故/城是也今按疏說非也甾同災章帝因其名不美故改之)
(見水經注一統志云鄭取戴改/名榖城秦置甾縣東漢改考城)鄧(傳公㑹齊侯鄭伯于中/丘盟于鄧為師期杜注)
(鄧魯地彚纂路史黄帝臣/鄧伯温國當在兖州府境)老桃(傳公㑹齊侯鄭伯于老桃/杜注宋地彚繤戰國䇿髙)
(誘注曰任城有桃聚今兖州府濟寕州北有桃鄉城/今按老桃若在濟寕州北則為齊魯境上地非宋地)
十一年薛(經滕侯薛侯來朝杜注魯國薛縣疏譜云薛/任姓黄帝之苖裔奚仲封為薛侯今魯國薛)
(縣是也奚仲遷於邳仲虺居薛以為湯左相武王復以/其胄為薛侯齊桓霸諸侯黜為伯獻公始與魯同盟小)
(國無記世不可知亦不知為誰所滅彚纂今薛城在兖/州府滕縣南四十里今按滕文公言齊人將築薛又薛)
(為齊田嬰食邑則/薛當是田齊所滅)時來(經公㑹鄭伯于時來傳公㑹鄭/伯于郲杜注時來郲也滎陽縣)
(東有釐城鄭地也彚纂在今開封府東四十里今按水/經注京相璠曰滎陽縣東四十里有故釐城則釐城不)
(在開封府東彚纂/缺滎陽縣三字耳)許(經公及齊侯鄭伯伐許杜注潁川/許昌縣疏譜云許姜姓與齊同祖)
(堯四岳伯夷之後也周武王封其苖裔文叔于許今潁/川許昌是也靈公徙葉悼公遷夷一名城父又居析一)
(名白羽許男斯䖏容城自文叔至莊公十一世始見春/秋元公子結元年獲麟之歳也當戰國初楚滅之彚纂)
(今開封府許州故許城在州東北四十/里今按許州今為府附郭設石梁縣)大逵(傳及大逵/杜注逵道)
(方軌也疏爾雅九達謂之逵説爾雅者皆以為四道交/出復有旁道今以為道方九軌者蓋以九出之道世俗)
(所希不應城内得有此道以考工記經涂九軌故以逵/當之亦是九達之義涂方九軌天子之制諸侯之國不)
(得皆有唯鄭城獨有其涂故桓十四年焚渠門入及大/逵莊二十八年衆軍入自純門及逵市宣十二年入自)
(皇門至于逵路劉炫以國國/皆有逵道以規杜氏非也)新邑(傳吾先君新邑於此/杜注此今河南新鄭)
(舊鄭在京兆疏地理志河南郡新鄭縣鄭桓公之子武/公所國是知新邑於此謂新鄭也志又云京兆鄭縣周)
(宣王弟鄭桓公邑是知舊鄭在京兆也志又云本周宣/王弟友為周司徒食采於宗周畿内是為鄭桓公桓公)
(問於史伯王室多故何所可以迯死史伯為桓公謀取/虢鄶之地令寄帑與賄而虢鄶受之後幽王敗桓公死)
(其子武公與平王東遷卒定虢鄶之地然/則傳云先君新邑於此謂武公始居此也)鄔(傳王取鄔/劉蒍䢴之)
(田于鄭杜注鄔劉二邑在河南緱氏縣西南有鄔聚西/北有劉亭彚纂鄔聚在今河南府偃師縣西南五十里)
劉(傳注見上彚纂緱氏今屬偃師縣今按/此時劉邑入周後為畿内大夫之采邑)蒍(傳見上杜/注蒍䢴鄭)
(二邑彚纂蒍當在今河南/懷慶府偃師孟縣之間)䢴(傳見上彚纂今懐慶府河/内縣西北三十里䢴臺鎭)
(古䢴城也今按故䢴國僖二/十四年䢴武之穆即此也)温(傳而與鄭人蘇忿生之/田温原絺樊隰城攢茅)
(向盟州陘隤懐杜注蘇忿生周武王司寇蘇公也疏成/十一年傳曰蘇忿生以温為司冦今按温詳見三年)
原(傳見上杜注在沁水縣西彚纂/今懷慶府濟源縣西北有原鄉)絺(傳見上杜注在野/王彚纂今懷慶府)
(河内縣西南三十里有絺城今/按一統志絺城一名付逯城)樊(傳見上杜注一名陽/樊野王縣西南有陽)
(城彚纂在今濟源/縣東南三十八里)隰城(傳見上杜注在懐縣西南彚纂/今懐慶府武陟縣西南十五里)
(隰城/是也)欑茅(傳見上杜注在修武縣北彚纂修武今屬/懐慶府縣北二十里大陸村即其地也)向
(傳見上杜注軹縣西有地名向上彚纂今懐慶府濟源/縣西南有向城今按軹城今名軹村在濟源縣南十三)
(里闞駰曰軹縣南/山西曲有故向城)盟(傳見上音孟杜注今盟津彚纂/在今懐慶府孟縣南十八里)州
(傳見上杜注今州縣彚纂今故/城在懷慶府河内縣東五十里)陘(傳見上杜注闕彚纂/輿地太行陘在懐慶)
(府西北三十/里一名丹陘)隤(傳見上杜注在修武縣北彚纂京/相璠曰河内修武縣北有故隤城)懐(傳/見)
(上杜注今懐縣凡十二邑皆蘇忿生之田攢茅隤屬汲/郡餘皆屬河内彚纂今武陟縣西十一里有懐縣故城)
息(傳息侯伐鄭杜注息國汝南新息縣疏世本息國姬/姓莊十四傳楚文王滅息地理志汝南郡有新息縣)
(蓋自他國而徙此彚纂今河南汝寧府息縣西南七里/有息城今按河南以光州為直𨽻州息縣屬之一統志)
(又謂古息國在/息縣北三十里)莵裘(傳使營莵裘杜注魯邑在泰山梁/父縣南彚纂今兖州府泰安州南)
(泗水縣北有梁/父城莵裘聚)狐壤(傳與鄭人戰于狐壤杜注鄭地彚/纂後漢潁隂縣有狐宗鄉疑即此)
(今按漢潁隂縣/在今許州府)社圃(傳齊于社圃/杜注園名)
　　桓公
元年越(經公及鄭伯盟于越杜注垂犬丘衞地也越近/垂地名彚纂當在兖州府曹州附近今按當為)
(曹地曹州/今為府)
二年稷(經公㑹齊侯陳侯鄭伯于稷以成宋/亂杜注宋地彚纂當在今歸徳府境)郜(經取郜/大鼎于)
(宋杜注郜國濟隂城武縣東南有北郜城彚纂蓋郜有/二城北郜城則為郜國又南二里曰南郜城則為宋邑)
(隠十年取郜是也俱在兖州府城武縣今按富辰言郜/為文之昭而郜地有三其二在城武縣其一在晉成十)
(三年焚我箕郜是也姓氏書言告分南北南後入晉北/入宋有告氏郜氏然則郜分二國一滅於晉一滅於宋)
(其南郜城為宋邑者亦郜國别城耳但晉宋/當言西東不當言南北城武今屬曹州府)鄧(經蔡侯/鄭伯㑹)
(于鄧傳始懼楚也杜注潁川召陵縣西南有鄧城疏賈/服以鄧為國言蔡鄭㑹於鄧之國都釋例以此潁川鄧)
(城為蔡地其鄧國則義陽鄧縣是也以鄧是小國去蔡/逺蔡鄭不宜逺㑹其都且蔡鄭懼楚始為此㑹何當反)
(求近楚小國而與之結援故知非鄧國也彚纂今鄧襄/城在開封府郾城縣東南三十五里公羊以鄧為國則)
(後五年鄧侯來朝即其君也今按郾城今屬許州府此/鄧地在蔡之北鄭之南正是蔡鄭相㑹之處昭十三年)
(蔡朝吳奉蔡公召子干子晳盟于鄧/亦此地也孔疏説是公羊賈服説非)雒邑(傳武王克商/遷九鼎于雒)
(邑杜注武王但營雒邑未有都城周公乃卒營雒邑謂/之王城即河南城也彚纂今河南府洛陽城内西偏即)
(王城之/故址)楚(傳始懼楚也杜注楚國今南郡江陵縣紀南/城也疏地理志南郡江陵縣故楚郢都楚文)
(王自丹陽徙此世本云楚鬻熊居丹陽武王徙郢丹陽/在南郡枝江縣今江陵縣北有郢城史記稱文王徙都)
(于郢地理志依史記為説譜云楚芈姓顓頊之後也其/後有鬻熊事周文王早卒成王封其曽孫熊繹於楚以)
(子男之田居丹陽今南郡枝江是也熊逵始稱武王武/王十九年魯隠公之元年也武王居郢今江陵是也昭)
(王徙鄀惠王八年獲麟之嵗也惠王二十一年春秋之/傳終矣惠王五十七年卒自惠王以下十一世二百九)
(年而秦滅之彚纂今江陵縣屬荆州府紀南城在府北/十里枝江縣亦屬荆州府今按一統志丹陽城在歸州)
(東七里熊繹始封於此後又移枝江亦曰丹陽今歸州/屬宜昌府昭十二年子革云昔先王熊繹僻在荆山此)
(據境内大山言之其實歸州去荆山逺然以較之枝江/在江之南則歸州為差近矣文莊十年荆敗蔡師于莘)
(杜注云荆楚本號後改為楚疏云荆楚一木二名故以/為國號亦得二名終莊公之世經皆書荆僖之元年乃)
(書楚人伐鄭蓋於爾時始改為楚按詩言奮伐荆楚荆/楚之名由來久矣春秋之初傳言楚經書荆後乃易之)
(各隨時史/所書耳)條(傳以條之役生大子杜注晉地彚纂今山/西平陽府觧州安邑縣有中條山縣北三)
(十里有鳴條岡今按解州/今直𨽻山西安邑屬之)千畝(傳其弟以千畝之戰生/杜注西河介休縣南有)
(地名千畝彚纂今平陽介休縣有千畝原今按介休今/屬汾州府國語云宣王三十九年戰于千畝王師敗績)
(于姜氏之戎史記年表千畝戰在晉穆侯十年己亥當/宣王之二十六年若以共和之年為宣王之年從共和)
(元年庚申數之則是宣王之四十年僅/差一年然則此千畝戰從宣王而戰也)陘庭(傳哀侯侵/陘庭之田)
(陘庭南鄙啟曲沃伐翼杜注翼南鄙邑彚纂翼即今平/陽府翼城縣縣東南七十五里有熒庭城志云即陘庭)
(也今按史記白起傳攻韓陘城正義謂陘庭故城在曲/沃縣西北二十里在絳州東北三十五里如此則陘庭)
(不在翼城之南矣襄二十三年齊莊公伐晉入孟門登/大行張武軍於熒庭戍郫邵地皆近翼城又水經注紫)
(谷水出白馬山西逕滎庭城南西入澮亦在翼城南則/陘庭即熒庭亦即滎庭在翼城東南者為是而白起攻)
(韓之陘城者别是/一地非此陘庭也)
三年嬴(經公㑹齊侯于嬴杜注齊邑今泰山嬴縣彚纂/今故城在泰安州東南五十里今按泰安州今)
(為府附郭設泰安縣一云嬴縣故城在萊蕪縣西/北四十里蓋各據其縣之地望言之實一地也)蒲(經/齊)
(侯衛侯胥命于蒲杜注衛地在陳留長垣縣西/南彚纂今直隸大名府長垣縣治故蒲城是也)讙(經齊/侯送)
(姜氏于讙杜注魯地濟北蛇丘縣西有下讙亭彚纂今/濟南府肥城縣西南有故城水經注云俗訛為夏暉城)
(今按肥城今/屬泰安府)汾隰(傳逐翼侯于汾隰杜注汾水邊疏釋/例汾水出太原故汾陽縣東南至晉)
(陽縣西南經西河平陽至河東汾隂縣入河彚纂今汾/水出太原府靜樂縣西南至府城西東南流經汾州平)
(陽二府至滎河縣北入河靜樂漢汾陽/滎河漢汾隂也今按滎河今屬蒲州府)欒(傳及欒共叔/彚纂欒晉地)
(晉大夫欒氏封邑今直𨽻真定府欒城縣是也今按此/年杜無此注謂欒為晉地者哀四年注也今正定府之)
(欒城去晉甚逺晉後漸大能有其地春秋之初未能擴/地至此而曲沃桓叔時已有靖侯之孫欒賓孔疏謂欒)
(氏蓋其父字欒則以字氏非以邑氏正定之欒城或别/有其故姓氏書姬姓國有欒則欒城或其故國必非晉)
(大夫欒氏/之邑也)芮(傳芮伯萬之母芮姜惡芮伯之多寵人也/故逐之出居于魏杜注芮國在馮翊臨晉)
(縣疏世本芮魏皆姬姓彚纂今陜西西安府同州朝邑/縣有芮故城在黄河西岸今按朝邑縣今屬同州府)
魏(傳見上杜注魏國河東河北縣彚纂括地志魏故國/在芮城縣北五里今平陽府觧州芮城縣河北故城)
(是也今按觧州今為/直𨽻州芮城屬之)
四年郎(經公狩于郎今按公羊云譏/逺也當為隠元年所城之郎)秦(傳秦師侵芮彚/纂詩譜曰秦隴)
(西谷名徐廣曰天水隴西縣有秦亭今鞏昌府泰州清/水縣故秦城是也史記秦之先伯翳佐禹平水土賜姓)
(嬴氏後有大駱生非子為周孝王主馬汧渭間分土為/附庸邑之秦今按秦州今為直𨽻州清水屬之又按一)
(統志鳳翔府隴州南三里亦有秦城非子所封此地本/漢之汧源縣豈非子始食邑於此後復封之清水與又)
(詳見列國/興廢説)
五年祝丘(傳城祝丘彚纂漢郎邱縣孟康曰春秋時之/祝丘也今沂州東南五十里有郎丘城今按)
(沂州今/為府)州(經州公如曹疏此州公及僖五年晉人執虞/公竝是小國而得稱公者或以嘗為三公之)
(官若虢公之屬故稱公也世本州國姜姓/彚纂今青州府安丘縣淳于城州所都也)淳于(傳淳于/公如曹)
(度其國危遂不復杜注淳于州國所都城陽淳于縣也/彚纂今安丘縣東北三十里有淳于城今按杜前言州)
(公之國杞似并之遷都淳子此説是也或謂州稱公與/蔡公同此為畿内之地河内州縣按河内之州蘇忿生)
(邑隠十一年桓王既與鄭/矣此時豈復有州公乎)曹(經見上杜注曹國今濟隂/定陶縣疏譜云曹姬姓文)
(王子叔振鐸之後也武王封之陶丘今濟隂定陶縣是/也桓公三十五年魯隠公之元年也伯陽六十五年魯)
(哀公之八年而宋滅曹彚纂定陶今屬兖州府縣西北/四里有定陶故城即曹國也今按定陶今屬曹州府)
繻葛(傳戰于繻葛杜注鄭地彚纂或云即長葛也今開/封府長葛縣北十二里有故城今按長葛今屬許)
(州/府)
六年成(經公㑹紀侯于成杜注魯地在泰山鉅平縣東/南彚纂今兖州府寧陽縣東北九十里有故城)
(社即古成城也今/按後為孟氏邑)隨(傳楚武王侵隨杜注隨國今義陽/隨縣疏隨國姬姓不知始封為誰)
(哀元年隨侯見經後不知為誰所滅彚纂西魏置隨州/今屬湖廣徳安府古城在州南今按姓氏書謂為楚所)
(滅有隨氏/少師氏)瑕(傳軍于瑕以待之杜注隨地今按成十/六年楚師自鄢陵還及瑕當是此地)北
戎(傳北戎伐齊今按齊境北至無棣今直/𨽻滄州以北至永平府蓋皆為戎地)二山(傳先君/獻武廢)
(二山杜注二山具敖也魯獻公/名具武公名敖更以其鄉名山)
七年咸丘(經焚咸丘杜注魯地髙平鉅野縣南有咸亭/彚纂今屬兖州府今按鉅野今屬曹州府)
榖(經榖伯綏來朝杜注穀國在南鄉筑陽縣北彚纂今/湖廣襄陽府穀城縣治為故筑陽城古榖城在縣北)
(今按後周改/筑陽為榖城)鄧(經鄧侯吾離來朝彚纂輝例曰鄧國義陽/鄧縣今湖廣襄陽府東北二十里有鄧城)
(今按鄧國今河南南陽府西南百二十里鄧州是也地/理志南陽郡滕縣故國應劭曰鄧侯國是也晉之義陽)
(郡治新野在今鄧州東南七十里故鄧縣屬之若襄陽/府襄陽縣東北二十里之鄧城當時雖仍屬鄧縣别是)
(一地為鄧國之南鄙故一統志以鄧州為鄧侯國以襄/陽之鄧城為鄧國地豈楚滅鄧後遷其人於此故有此)
(城與鄧城南八里有鄾城為鄾子國桓九年傳云鄧南/鄙鄾人杜謂鄾在鄧縣南河水之北是當時鄾城仍屬)
(鄧縣北望鄧之國都鄾正是其南方之邊鄙非以鄾城/在鄧城南八里即謂之南鄙也彚纂因襄陽有鄧鄾二)
(城鄧城即在鄾城北遂舍南陽之/鄧州以襄陽之鄧城為鄧國誤矣)盟向(傳盟向求成于/鄭杜注二邑名)
(隠十一年/王以與鄭)郟(傳遷盟向之民于郟杜注郟王城彚纂今/河南府洛陽縣西有郟鄏陌亦謂之郟山)
八年沈鹿(傳楚子合諸侯于沈鹿杜注楚地彚纂今湖/廣安陸府鍾祥縣東六十里有鹿湖池深不)
(可測即/其地也)漢(傳楚子伐隨軍于漢淮之間疏釋例漢一名/沔水出武都沮縣東經漢中魏興至南陽東)
(河經襄陽至江/夏安陸縣入江)淮(傳見上疏釋例淮水出義陽平氏縣/桐柏山東北經汝隂淮南譙國沛國)
(下邳至廣/陵縣入海)黄(傳黄隨不㑹杜注黄國今弋陽縣彚纂魏/置弋陽郡於此今河南汝寧府光州境弋)
(陽城在州東黄城在州西/今按光州今直隸河南)速杞(傳戰於速杞杜注隨地/彚纂傳云軍於漢淮之)
(間當在今湖廣徳/安府應山縣境)
九年巴(傳巴子使韓服告于楚杜注巴國在巴郡江州/縣疏楚子與巴姬埋璧則巴國姬姓彚纂隋改)
(江州為巴縣今/屬四川重慶府)鄾(傳鄧南鄙鄾人杜注鄾在鄧縣南沔/水之北彚纂後漢志鄧縣有鄾聚今)
(襄陽府襄陽縣東北鄾城是也今按鄧縣今南陽府鄧/州也一統志襄陽縣東北二十里有鄧城鄾城在鄧城)
(南/里)　梁(傳虢仲芮伯梁伯荀侯賈伯伐曲沃杜注梁國/在馮翊夏陽縣彚纂今西安府韓城縣也古少)
(梁城在縣南二十里疏僖十七年梁嬴以國配嬴則/梁為嬴姓僖十九年秦滅梁今按韓城今屬同州府)荀
(傳見上杜注國名疏世本荀賈皆姬姓不知誰滅之晉/大夫有荀氏賈氏蓋晉滅之以賜大夫彚纂水經注古)
(水出臨汾西又西南逕荀城在絳州西十五里絳州今/屬平陽府今按絳州今為直𨽻州此荀國與郇異地漢)
(書臣瓚引汲郡古文晉武公滅荀以賜大夫原氏黯又/姓氏書荀侯晉滅之為公族後逝敖為荀氏則中行氏)
(知氏之/祖也)賈(傳見上杜注國名彚纂今平陽府臨汾縣有/賈鄉唐書表云唐叔虞少子公明康王封為)
(賈伯即其地今按姓/氏書云曲沃滅之)
十年桃丘(經公㑹衛侯于桃丘弗遇杜注衛地濟北東縣/阿縣東南有桃城彚纂今山東東昌府東阿)
(西五十里有桃城舖旁有一丘髙可數仭即桃丘也今/按東阿舊屬兖州府今屬泰安府漢東阿縣本齊之柯)
(邑故城在今兖州府陽榖縣東北後漢分東阿置榖城/縣今為東阿縣治與晉時東阿異地故桃城所在亦與)
(昔異向又按杜言桃丘衛地非也今東阿在東平州西/北七十里陽榖在州西一百四十里桃城在東阿與陽)
(榖之間舊東阿既為齊之柯而陽榖亦為齊/邑則桃丘宜屬之齊去衛逺衛不能有其地)虞(傳虢公/出奔虞)
(杜注虞國在河東大陽縣疏譜云虞姬姓周太王之子/太伯之弟仲雍是為虞仲嗣太伯之後武王封虞仲之)
(後處中國為西吳後世謂之虞公僖五年晉滅之彚纂/唐改大陽曰平陸屬陜州今屬平陽府解州古虞城在)
(縣東北四十里今按姓氏書仲虞君吳傳簡叔達二世/武王求得叔逹之子章因而封之于吳别封叔達一子)
(虞仲于虞歴十二世而併于晉/解州今為直𨽻州平陸屬之)共池(傳虞公出奔共池/杜注地名闕彚纂)
(今平陸縣西有共池志云虞公出奔/地去縣四十里許與讓畔城相近)
十一年惡曹(經齊人衛人鄭人盟/于惡曹杜注地闕)折(經柔㑹宋公陳侯/蔡叔盟于折杜注)
(地/闕)夫鐘(經公㑹宋人于夫鐘杜注郕地彚纂今在兖州/府寧陽縣盛鄉城春秋郕國其北有夫鐘里)
闞(經公㑹宋公于闞杜注魯地在東平須昌縣東南/彚纂今兖州府汶上縣西有闞亭在南旺湖中)貳
(傳楚屈瑕將盟貳軫杜注貳軫二國/名彚纂貳國今在隨州應山縣境)軫(傳見上彚纂今/在徳安府應城)
(縣/西)鄖(傳鄖人軍于蒲騷將與隨絞州蓼伐楚師杜注鄖/國在江夏雲杜縣東南有鄖城彚纂水經注溳水)
(逕安陸故城古鄖城也今/為安陸縣屬湖廣徳安府)蒲騷(傳見上杜注鄖邑彚纂/今在徳安府應城縣北)
(三十/里)絞(傳見上杜注國名彚/纂今在鄖陽府西北)州(傳見上杜注州國在南/郡華容縣東南彚纂今)
(荆州府監利縣東/三十里有州陵城)蓼(傳見上杜注蓼國今義陽棘陽縣/東南湖陽城彚纂今在河南南陽)
(府唐縣南/八十里)郊郢(傳君次于郊郢以禦四邑杜注楚地彚/纂今湖廣安陸府治郢州故城是其地)
(也/)祭(傳祭封人仲足杜注祭鄭地陳留長垣縣東北有/祭城彚纂今屬直𨽻大名府今按祭封人仲足之)
(邑當在中牟不在/長垣説見隠元年)
十二年曲池(經公㑹杞侯莒子盟于曲池杜注魯地魯/國汶陽縣北有曲水亭彚纂今在曲阜縣)
(東北四十里源出石門山今按水經注汶水逕魯國汶/陽縣北縣北有曲水池亭汶陽故城在今寧陽縣東北)
榖丘(經公㑹宋公燕人盟于榖丘杜注宋地彚纂今在/兖州府曹州北三十里今按曹州今為府地近定)
(陶榖丘或/是曹地)句瀆之丘(傳公及宋公盟于句瀆之丘杜注/即榖丘也彚纂漢濟隂郡有句陽)
(縣應邵曰即句瀆之丘/也今其地名句陽店)虚(經公㑹宋公于虚杜注/宋地彚纂疑在睢州境)龜(經/公)
(㑹宋公于龜杜注宋/地彚纂疑在睢州境)武父(經公㑹鄭伯盟于武父杜注/鄭地陳留濟陽縣東北有武)
(父城彚纂水經注濟陽縣故武父城也今在大/名府東明縣西南與河南開封府蘭陽縣接界)彭(傳伐/絞之)
(役楚師分渉于彭杜注彭水在新城昌魏縣疏漢釋例/云彭水出新城昌魏縣東北至南鄉筑陽縣入  彚纂)
(後漢志房陵有筑水即彭水也故昌/魏縣在今湖廣鄖陽府房縣西南)羅(傳羅人欲伐之/杜注熊姓國在)
(宜城縣西山中後徙南郡枝江縣彚纂今襄陽府宜城/縣西二十里羅川城乃羅故國其在岳州府平江縣南)
(三十里之羅城與長沙府湘隂縣接界者是後徙處也/楚遷之枝江後漢志枝江侯國本羅國是也又自枝江)
(徙長沙今岳州府平江縣南三十里有羅城長/沙府湘隂縣東六十里亦有羅城乃接境處也)
十三年賴(傳楚子使賴人追之杜注賴國在義陽隨縣/彚纂後漢志褎信侯國有賴亭故賴國文獻)
(通考賴國在褎信縣元省縣為鎮今在息縣東北其賴/亭則在商城縣南息縣商城皆屬汝寧府光州蓋地相)
(接也杜注在義陽隨縣則去光州甚逺不知何據今按/隨縣之厲鄉本厲國杜因字音相近意其即為賴也故)
(誤息縣商城/今皆屬光州)鄢(傳及鄢亂次以濟杜注鄢水在襄陽宜/城縣入漢疏釋例鄢水出新城沶鄉縣)
(東南經襄陽至宜城縣入漢彚纂今襄陽府宜城縣南/有宜城故城即古鄢國也今按水經注鄢水一名夷水)
盧戎(傳羅與盧戎兩軍之杜注南蠻彚纂即今/中盧故城在襄陽府南漳縣東五十里)荒谷(傳/莫)
(敢縊于荒谷羣帥囚于冶父杜注荒谷冶父皆楚地彚/纂荆州記州東三里有三湖湖東有水名荒谷今在荆)
(州/府)冶父(傳見上彚纂水經注荒谷東岸有/冶父城今冶父城在荆州府東)
十四年渠門(傳楚渠門及大逵杜注渠/門鄭城門逵道方九軌)牛首(傳伐東郊/取牛首杜)
(注東郊鄭郊牛首鄭邑彚纂今開封府陳留縣西南十/一里有牛首城今按水經注叙沙水所逕有牛首亭俗)
(謂之車牛城/在斗城東南)盧門(傳以大宫之椽歸為盧/門之椽杜注宋城門)
十五年牟(經邾人牟人葛人來朝杜注牟國今泰山牟/縣彚纂今濟南府東二十里有牟城今按牟)
(非在濟南府東也今牟城在泰安府萊蕪縣東二十里/牟汶水在縣南門外彚纂濟南府下脫萊蕪縣三字耳)
葛(經見上杜注葛國在梁國寧陵縣東北彚纂今歸徳/府寧陵縣有葛城在汴河之南僖十七年傳齊桓公)
(夫人葛嬴則葛國嬴姓今按葛城/在寧陵縣北十五里故葛伯國也)櫟(經鄭伯突入于櫟/杜注鄭别都也今)
(河南陽翟縣彚纂今開封府禹州也今按鄭櫟邑秦為/陽翟縣明省入鈞州萬厯初改為禹州以禹嘗封於此)
(也在鄭都之/西南九十里)袲(經公㑹宋公衛侯陳侯于袲伐鄭釋文/袲昌氏反杜注宋地在沛國相縣西南)
(彚纂有袲亭今在江南鳳陽府/宿州今按後漢志注袲一名犖)
十六年向(經城向今按向詳見隠二年此年杜無注宣/四年杜注東海承縣東南有向城于欽齊乗)
(謂向城鎮在沂州西南一百里者其地近/鄫國當時或屬魯此年城者疑是其地)莘(傳宣姜與/公子朔構)
(急子公使諸齊使賊待諸莘杜注衛地陽平縣西北有/莘臺彚纂今東昌府莘縣北莘亭故城是也今按水經)
(注莘亭道阨限蹊要/自衛適齊之道也)
十七年黄(經公㑹齊侯紀侯盟于黄杜注齊地彚纂路/史登之黄縣東南有古黄城本紀邑後入齊)
(案登州府黄縣齊東垂也去魯殊逺疑非㑹盟處今按/登之黄城不惟去魯逺去齊紀亦逺必非其地宣八年)
(公子遂如齊至黄乃復是黄為魯至齊所由之地水經/注昌國縣有黄山黄阜近青州府之博興則黄地其在)
(此/與)趡(經公㑹邾儀父盟于趡釋文趡翠軌反杜注/魯地彚纂當在今兖州府泗水鄒縣之間)奚(經/及)
(齊師戰于奚杜注魯地彚纂今兖州府滕縣南奚公山/下有奚邑水經注夏車正奚仲之國也山上有奚仲冡)
十八年濼(經公㑹齊侯于濼杜注濼水在濟南歴城縣/西北入齊彚纂今趵突泉即濼水之源也蓋)
(濟水伏流/重發處)首止(傳齊侯師于首止杜注衛地陳留襄邑/縣東南有首鄉彚纂今歸徳府睢州即)
(襄邑也首鄉在州東/南今按此地宜屬宋)
　　莊公
元年郱(經齊師遷紀郱鄑郚釋文郱蒲丁反鄑子斯反/郚音吾杜注紀三邑郱在東莞臨胊縣東南彚)
(纂今屬山/東青州府)鄑(經見上杜注北海都昌縣西有訾城彚纂/都昌今青州府昌邑縣也有訾亭社在縣)
(西/里)　郚(經見上杜注在朱虚縣東南彚纂今青州府安/邱縣西南六十里有郚城今按漢為琅邪郡梧)
(城/縣)單(經單伯送王姬公榖送作逆杜注單伯天子卿也/單采地疏單者天子畿内地名今按公榖皆云吾)
(大夫之命乎天子者也諸家多從公榖引莊十四年單/伯會齊侯宋公衛侯鄭伯于郢文十五年單伯至自齊)
(為證若單伯為魯大夫則單當是魯地魯有單父/邑漢為單縣舊屬兖洲府今屬曹州府當是其地)
二年於餘丘(經公子慶父帥師伐於餘丘杜注國名疏/公榖皆以於餘丘為邾之别邑左氏無傳)
(正以春秋之㫖未有伐人之邑而不繋國者此無所/繋故知是國釋例注闕不知其地蓋近魯小國也)禚
(經夫人姜氏會齊侯于禚釋文諸若反杜注齊邑彚纂/傳定九年齊侯致禚媚杏於衛杜注三邑皆齊西界據)
(此當為齊魯/衛分界之地)
三年酅(經紀季以酅入于齊杜注紀邑在齊國東安平/縣彚纂今青州府臨淄縣東有安平城又有酅)
(亭今按史記田單傳正義曰安平城在臨淄縣東十九/里古紀之酅邑也然則酅邑甚近齊又疑東十九里或)
(是九十里與夀光縣相近/紀國在夀光縣東南也)滑(經公次于滑杜注鄭地在/陳留襄邑縣北彚纂今歸)
(徳府睢州/有滑亭)
四年溠(傳令尹鬬祈莫敖屈重除道梁溠釋文溠側嫁/反杜注溠水在義陽厥縣西東南入鄖水疏釋)
(例義陽厥西有漈水源出縣北從縣西東南至隨縣入/鄖水杜以漈解溠蓋聲相近而字轉耳彚纂今在徳安)
(府隨州東南今按水經注溠水出隨縣西北黄山南/逕㵐縣西又東南逕隨縣故城西隨縣即今隨州)漢
汭(傳且請為㑹于漢汭而還杜注汭内也謂漢西今/按漢汭者漢水入江之處今漢陽府漢陽縣是也)
五年郳(經郳犂來來朝杜注附庸國也東海昌慮縣東/北有郳城疏郳之上世出於邾國譜云小邾邾)
(挾之後也夷父顔有功於周其子友别封為附庸居于/郳曾孫黎來始見春秋從齊桓尊周室王命為小邾子)
(彚纂今昌慮城在兖州府滕縣東南六十里/郳城在縣東六里今按又詳僖七年小邾)
七年榖(經夫人姜氏㑹齊侯于榖杜注齊地今濟北榖/城縣彚纂今兖州府東阿縣治故榖城是也今)
(按此榖即齊桓公封管仲邑東漢分東阿置榖城縣今/為泰安府東阿縣治姓氏書謂榖為姬姓國齊滅之)
八年葵丘(傳齊侯使連稱管至父戍葵丘杜注齊城臨/淄縣西有地名葵丘彚纂據後漢志西安縣)
(有蘧丘里亦名渠丘即古葵丘也今青州府臨淄縣西/三十里有西安故城葵丘在其處今按水經注西安縣)
(之渠丘時水所逕齊西之葵丘系水所逕則是二地京/相璠曰葵丘在臨淄西五十里若渠丘在西安者齊公)
(孫無知邑昭十一年杜别/有注合葵丘為一非也)姑棼(傳齊侯逰于姑棼杜注/齊地彚纂即薄姑也今)
(青州府博興縣東北十五里/有薄姑城今按又見昭九年)貝丘(傳遂田于貝丘杜注/齊地樂安博昌縣南)
(有地名貝丘彚纂今青州/府博興縣南有貝中聚)
九年蔇(經公及齊大夫盟于蔇杜注魯地琅邪繒縣北/有蔇亭彚纂今在兖州府嶧縣東八十里故繒)
(城/)乾時(經及齊師戰于乾時杜注齊地時水在樂安縣/界支流旱則涸竭故曰乾時彚纂今樂安故城)
(在青州府博興縣北時水在/縣南今按又見襄三年耏)洙(經浚洙杜注洙水在魯/城北下合泗疏釋例曰)
(洙水出魯縣東北西南入洸水下流合泗今按水經注/云泗水西南逕魯縣北分為二北為洙瀆南則泗水洙)
(泗之間夫子/領徒之所)生竇(傳殺子糾于生竇杜注魯地彚纂史/記作笙瀆賈逵曰句瀆也今兖州府)
(曹州北有句陽古城即句/瀆故地今按曹州今為府)堂阜(傳及堂阜而説之杜注/齊地東莞蒙隂縣西北)
(有夷吾亭或曰鮑叔觧夷吾縛於此因以為名彚纂今/堂阜在青州府蒙隂縣西北今按水經注有堂阜水蒙)
(隂今改屬/沂州府)
十年長勺(經公敗齊師于長勺杜注魯地彚纂路史曰/成王以商民六族錫魯公有長勺氏尾勺氏)
(此商民/所居也)宿(經宋人遷宿今按宿國本在東平州今邳州/宿遷縣疑宋人所遷又鳳陽府宿州地亦屬)
(宋豈後又/遷之與)郎(經齊師宋師次于郎今按今/郎近魯國都説見隠元年)乗丘(經公敗/宋師于)
(乗丘杜注魯地彚纂西漢泰山郡有乗丘縣顔師古曰/即春秋乗丘也括地志乗丘在瑕丘縣西北三十五里)
(今兖州府滋陽縣西有古瑕丘城今按公子偃自雩門/竊出蒙臯比先犯宋師可知乗丘去魯城不逺若曹縣)
(界内有乗丘城去魯逺且其地本漢之濟隂郡乗氏/縣非乗丘應邵謂敗宋師在此一統志因之誤矣)莘
(經荆敗蔡師于莘杜注楚地彚/纂在今河南汝寧府汝陽縣境)譚(經齊師滅譚杜注譚/國在濟南平陵縣西)
(南彚纂今濟南府歴城/縣東南七十里有譚城)雩門(傳公子偃自雩門竊出杜/注魯南城門今按水經注)
(魯南門亦曰雩門/門南隔水有雩壇)
十一年鄑(經公敗宋師于鄑杜注魯地彚纂當在今/兖州府境與元年在都昌西者乃二地)
十二年蒙澤(傳宋萬弑閔公于蒙澤杜注宋地梁國有/蒙縣彚纂今河南歸徳府商丘縣北有蒙)
(澤縣南二十五/里有蒙縣古城)蕭(傳羣公子奔蕭杜注宋邑沛國蕭縣/彚纂今縣屬江南徐州縣北十里有)
(蕭城今按今縣屬徐州府又按此年傳蕭叔大心孔疏/云宋蕭邑大夫以此年有功宋人以蕭邑别封其人為)
(附庸又見/定十一年)亳(傳公子御説奔亳杜注宋邑蒙縣西北有/亳城彚纂今商丘縣北有大蒙城皇甫謐)
(所謂蒙為北亳是也今按大蒙城在商丘縣北四十里/水經注汳水東逕大蒙城北疑即蒙亳也所謂蒙亳為)
(北/亳)
十三年北杏(經齊侯宋人陳人蔡人邾人會于北杏杜/注齊地彚纂當在今兖州府東阿縣境)
遂(經齊人滅遂杜注遂國在濟北蛇邱縣東北今按水/經注云蛇邱縣北無城今遂城在蛇邱西北彚纂今)
(兖州府寧陽縣西北三十里有遂鄉與濟/南府肥城縣接界陳氏深曰遂國舜之後)柯(經公㑹齊/侯盟于柯)
(杜注此柯今濟北東阿齊之柯邑猶柷柯今為祝柯/彚纂今兖州府東阿縣地今按東阿今屬泰安府)
十四年鄄(經單伯㑹齊侯宋公衛侯鄭伯盟于鄄釋文/鄄音絹杜注衛地今東郡鄄城彚纂今山東)
(東昌府濮州東二十里舊城集故/鄄城也今按濮州今屬曹州府)大陵(傳鄭厲公自櫟/侵鄭及大陵杜)
(注鄭地彚纂今河南開封府臨潁縣北十里有大陵城/今按水經注潁川臨潁縣東北二十五里有巨陵亭古)
(大陵也臨潁縣/今屬許州府)鄭南門(傳内蛇與外蛇鬬于鄭南門/中今按水經注南門即時門)
十六年滑(經滑伯杜注滑國都費河南緱氏縣釋文費/扶味反又音祕彚纂今河南河南府偃師縣)
(南二十里有緱氏故城古滑國/也今按滑姬姓又謂之費滑)幽(經同盟于幽杜注宋/地彚纂當在今河南)
(歸徳府考/城縣境)夷(傳晉武公伐夷執夷詭諸杜注夷詭諸周/大夫夷采地名今按此年晉伐夷取其地)
(文六年晉蒐/于夷即此地)
十八年濟西(經公追戎于濟西今按此隠二年盟/于潛之戎戎城在曹縣濟水之西)權(傳/楚)
(武王克權杜注國名南郡當陽縣東南有權城彚纂水/經注沔水東㑹權口南流逕權城北古之權國也今屬)
(湖廣安陸府今按水經原文云沔水又東石會權口注/云權水出章山東南流逕權城北古之權國東南有那)
(口城權水/東入于沔)那處(傳遷權于那處杜注楚地南郡編縣東/南有那口城彚纂今在安陸府荆門州)
(東/南)涌(傳閻敖游涌而逸杜注涌水在南郡華容縣今按/東漢華容縣今荆州府監利縣地水經注江水又)
(東至華容縣又東涌水注之春秋所謂/閻敖游涌而逸者也在今監利縣南)
十九年津(傳大敗于津杜注楚地或曰江陵縣/有津鄉彚纂今在荆州府枝江縣)黄(傳遂/伐黄)
(杜注嬴姓國今戈陽縣今按一統志古/黄國在河南光州定城廢縣西十二里)踖陵(傳敗黄師/于踖陵杜)
(注黄地彚纂當在今河南汝寧府光/州西南境今按光州今為直𨽻州)湫(傳還及湫杜注/南郡鄀縣東南)
(有湫城彚纂今在湖/廣襄陽府宜城縣)夕室(傳鬻拳𦵏諸夕/室杜注地名)温(傳出奔温/杜注温蘇)
(氏邑今按隠十一年桓王以温與/鄭此時仍為周大夫蘇氏之邑)
二十年燕(傳執燕仲父杜注燕仲父南燕伯/疏譜亦云南燕伯爵不知所出)
二十一年弭(傳胥命于弭杜注鄭地彚纂當在今河南/府禹州宻縣境今按宻縣今屬許州府)
圉門(傳鄭伯將王自圉門入今按洛陽/東南有圉鄉圉門其以此名與)虎牢(傳王與之/武公之略)
(自虎牢以東杜注鄭武公傳平王王與之自虎牢以東/後失其地故恵王今復與之虎牢河南成臯縣今按見)
(隠元/年制)蚌(傳虢公為王宫于蚌杜注虢地彚/纂在今河南河南府澠池縣界)酒泉(傳王與/之酒泉)
(杜注周邑彚纂今陜西西安府同州有甘泉出匱谷中/造酒尤美名酒泉今按同州今升為府附郭大荔縣周)
(既東遷闗中之地非周/有此酒泉疑别一地)
二十三年扈(經公㑹齊侯盟于扈杜注鄭地在熒陽卷/縣西北彚纂後漢志卷縣有扈城亭今開)
(封府原武縣西北扈亭是也/今按原武縣今屬懷慶府)
二十五年聚(傳乃城聚而處/之杜注晉邑)
二十六年徐(經公㑹宋人齊人伐/徐杜注見僖三年)絳(傳士蒍城絳以深/其宫杜注絳晉所)
(都今平陽絳邑縣今按曲沃武公自曲沃徙都于絳即/漢之絳縣今絳州之北平陽府太平縣之南二十五里)
(杜此注與成六年新/田同未確説見新田)
二十七年洮(經公㑹杞伯姬于洮杜注魯地彚纂今東/昌府濮州南五十里有洮城亦作桃水經)
(注云洮城亦曰桃城因桃墟而得名也今按杞國都淳/于莊公㑹杞伯姬安得至濮州㑹之杜於昭七年李孫)
(與謝息桃注云魯國卞縣東南有桃墟蓋桃即洮也卞/縣今為兖州府泗水縣泗水在曲阜東伯姬自杞來故)
(㑹/之)城濮(經公㑹齊侯于城濮杜注衞/地今按説見僖一十八年)
二十八年郿(經築郿公榖皆作微杜注郿魯下邑彚纂/京相璠曰夀張西北三十里有故微鄉魯)
(邑也今兖州府東平州西有微鄉城今/按夀張故城在東平州州今屬泰安府)大戎(傳晉獻公/取二女于)
(戎大戎狐姬生重耳杜注唐叔子孫别在戎狄者彚纂/當在今陜西延安府境今按太原閻若璩著四書釋地)
(云吾府交城縣為狄地舅犯實生於其地余向久遊寓/其父子兄弟合為祠廟祭賽甚盛非同他志乗之傅㑹)
(然則舅犯為狐突之子即大戎人其地在交城今山西/太原府交城縣在府西南一百二十里本漢晉陽縣之)
(西境非延/安府境也)小戎(傳小戎子生夷吾杜注允姓之戎今按/昭九年傳允姓之姦居于瓜州其地在)
(今陜西肅州西五百餘里獻公豈至此娶女杜/説誤小戎者大戎之别其地當亦近交城耳)驪戎(傳/晉)
(伐驪戎驪戎男女以驪姬杜注在京兆新豐縣其君姬/姓其爵男彚纂今陜西西安府臨潼縣東二十四里有)
(驪戎城今按水經注戯水出/麗山東北流北逕驪戎城東)蒲(傳蒲與二屈君之疆也/杜注蒲今平陽蒲子縣)
(彚纂今山西平陽府隰州東北有蒲子故城今按隰州/在平陽府西北二百八十里春秋時蒲地今直𨽻山西)
(又有蒲縣亦/晉蒲城地)二屈(傳見上杜注二屈今平陽北屈縣或/云二當為北彚纂今平陽府吉州東)
(北二十一里有北屈故城今按吉州在平陽府西二百/七十里今直𨽻山西北屈一縣不得言二屈韋昭云屈)
(有南北今河東有北屈則是時復有南屈水經注引汲/郡古文曰翟章救鄭次于南屈應邵曰有南故加北)
桔柣之門(傳入于桔柣之門/杜注鄭逺郊之門)純門(傳衆車入自純門/杜注鄭外郭門)逵
市(傳及逵市杜注/郭外道上市)桐丘(傳鄭人將奔桐丘杜注詩昌縣/東北有桐丘城彚纂今許昌故)
(城在開封府許州東北四十里今按許昌今許州府水/經注云洧水東南逕桐丘城今與城而有堤去許昌故)
(城可三/十五里)
二十九年諸(經城諸及防杜注諸防皆魯邑諸今城/陽縣今按青州府有諸城縣古諸邑也)樊
(傳樊皮叛王杜注樊皮周大夫樊其采地今按樊/見隠十一年桓王雖以與鄭此時仍為周采邑)
三十年鄣(經齊人降鄣杜注紀附庸國東平無鹽縣東/北有鄣城疏釋例曰劉賈依二傳以為紀之)
(遺邑計紀侯去國至此二十七年則邑不得獨存蓋附/庸小國若邿鄟者也彚纂今東平州東六十里有鄣城)
(集即鄣故城也今按紀小國不得有附庸此因昭十/九年傳有紀鄣而誤也紀鄣莒邑與此鄣非一地)魯
濟(經公及齊侯遇于魯濟杜注濟水歴齊魯界在齊界/為齊濟在魯界為魯濟蓋魯地疏釋例曰濟水自滎)
(陽卷縣東經陳留至濟隂北極髙平東平至濟北東北/經濟南至樂安傳昌縣入海今按濟水自梁山東又北)
(經須朐城西又北經微鄉東又北經須昌縣西其地皆/在今東平州魯地也是所謂魯濟自東阿清亭又北則)
(為榖城/齊地矣)山戎(經齊人伐山戎杜注山戎北狄今按國語/云桓公北伐山戎刜令支斬孤竹韋昭云)
(二國山戎所居按令支今直𨽻永平府撫寧縣故令支/城在盧龍縣孤竹今永平府灤州當時山戎伐燕燕告)
(急於齊故桓公伐/之見史記匈奴傳)燕(傳以其病燕故也杜注今薊縣/今按此北燕見襄二十八年)
三十一年郎(經築臺于郎今按此郎當為隠九年近魯/郊之郎此郎臺據公羊傳即泉臺文十六)
(年有蛇自泉宫出入于國如先君之數因聲姜薨毁泉/臺公羊云泉臺者郎臺也未成為郎臺既成為泉臺是)
(郎臺即泉臺也蛇自泉宫出而入/國則泉臺在郎其地近國都可知)薛(經築臺于薛杜注/魯地彚纂今兖州)
(府滕縣東南有薛城今按薛國在滕縣南四十/里魯豈築臺於其國當是魯地有名薛者耳)秦(經築/臺于)
(秦杜注東平范縣西北有秦亭彚纂今在東/昌府范縣南三里今按范縣今屬曹州府)
三十二年小榖(經城小榖傳為管仲也杜注小榖齊邑/濟北榖城縣城中有管仲井榖梁傳范)
(寗注小榖魯邑彚纂程氏迥曰齊地别有榖在濟北有/管仲井非小榖也今按齊之榖今為東河縣見莊七年)
(夫人姜氏㑹齊侯于榖又莊二十三年公及齊侯遇于/榖僖二十八年公以楚師伐齊取榖文十七年公及齊)
(侯盟于榖成五年叔孫僑如會晉荀息于榖哀二十七/年傳齊師違榖七里皆齊榖若此年小榖自是魯地曲)
(阜西北有故小穀城項羽嘗為魯公漢髙帝以魯公禮/塟項王榖城是也昭十一年楚申無宇曰齊桓公城榖)
(而寘管仲趙氏鵬飛曰此年偶有城小榖之事左氏/遂取無宇之言合之杜氏因以小榖為榖城其説是)梁
丘(經宋公齊侯遇于梁丘杜注髙平昌邑縣西南彚纂/今兖州府城武縣東北三十里有梁丘山山南三十)
(里有梁丘城今按齊有大夫梁丘/據蓋以邑為氏城武今屬曹州府)莘(傳有神降于莘杜/注虢地今按一統)
(志河南府盧氏縣虢之/莘地盧氏今屬陜州)稷門(傳能投蓋于稷門/杜注魯南城門)逵泉(傳/歸)
(及逵泉而卒杜注魯地彚纂今兖/州府曲阜縣南五里逵泉是也)
　　閔公
元年落姑(經公及齊侯盟于落姑杜注齊地彚纂在今/兖州府東平州平隂縣界今按平隂縣今屬)
(秦安/府)耿(傳以滅耿滅霍滅魏杜注平陽皮氏縣東南有/耿鄉三國皆姬姓彚纂今山西平陽府河津縣)
(東南有古耿城一名耿鄉城今按殷/祖乙圯于耿即此河津縣今屬絳州)霍(傳見上杜注永/安縣東北有霍)
(大山彚纂今平陽府霍州西十六里有霍/城古霍國也今按霍國文王子叔處所封)
二年陽(經齊人遷陽杜注國名疏世本無陽國不知何/姓杜世族譜土地名闕不知所在彚纂今青州)
(府沂水縣有陽都城即陽國也今按沂水縣今屬沂州/府水經注沂水南逕陽都縣故城東縣故陽國城今在)
(沂水縣西南按姓氏書謂召/康公之後為陽伯齊滅之)犬戎(傳虢公敗犬戎于渭/汭杜注犬戎西戎别)
(在中國者今按穆天子傳天子至于雷首犬戎胡觴天/子于雷首之阿雷首山在今山西蒲州府其對河為陜)
(西華隂渭水入河之/處是犬戎在渭汭)渭汭(傳見上杜注渭水出隴西東/入河水之隈曲曰汭疏釋例)
(渭水出隴西狄道縣烏鼠同穴山東南經南安天水洛/陽扶風始平京兆至𢎞農華隂縣入河今按渭水出今)
(陜西臨洮府渭源縣西烏鼠山東至同州府華隂縣東/北入河渭汭者渭水入河之處禹貢渭汭亦同謂汭為)
(水名者/非也)宻(傳莒人歸之及密杜注魯地琅邪費縣北有/宻如亭今按水經注沂水南逕東安縣故城)
(東而南合時宻水水出時宻山莒人歸共仲于/魯及宻而死是也東安故城在今沂水縣東南)夷(傳齊人/取而殺)
(之于夷杜/注魯地)滎澤(傳及狄人戰于滎澤杜注此滎澤當在河/北疏禹貢沇水入于河溢為滎是滎在江)
(南此時衛都河北故知此滎澤當/在河北彚纂與鄭州之滎澤不同)共滕(傳益之以共滕之/民杜注共及滕衛)
(别/邑)曹(傳立戴公以廬于曹杜注衛下邑疏當在河東近楚/丘今按詩作漕通典滑州白馬縣衛漕邑戴公廬于)
(曹即此今在河南衛輝府滑/縣南二十里白馬城是也)清(傳鄭人為之賦清人今按清/邑名杜氏云中牟縣西有)
(清陽亭水經注以清陽亭即清人城詩清人/在彭當是此地中牟縣在開封府西七十里)臯落氏(傳晉/侯使)
(大子申生伐東山臯落氏杜注赤狄别種臯落其氏族今/按一統志山西太原府樂平縣東七十里有臯落山一名)
(靈山有東山臯落氏之墟漢臯落因/山以名按樂平近潞安府是赤狄地)夷儀(見僖/元年)楚丘(見僖/二年)
　　僖公
元年聶北(經齊師宋師曹師次于聶北救邢杜注郉地/彚纂今東昌府聊城縣東北有聶城齊之西)
(界近郉地也今按聶城本/作攝又見昭二十年聊攝)夷儀(經邢遷于夷儀杜注郉/地彚纂今直𨽻順徳府)
(邢臺縣西有夷儀城元和志云在縣/西一百四十里俗譌為隨宜城是也)檉(經公會齊侯宋/公鄭伯曹伯邾)
(人于檉杜注宋地陳國陳縣西北有檉城彚纂陳縣今/開封府陳州州境有犖城即檉城也今按水經注謂檉)
(小城在陳郡西南非西北檉在陳州則其地當屬/陳非宋地陳侯不與㑹蓋畏楚也陳州今為府)犖(傳/盟)
(于犖謀救鄭也杜注犖即檉也地/有二名今按水經注謂之澇城)偃(經公敗邾師于偃/彚纂當在兖州府)
(費縣/南)虛丘(傳公敗邾師于偃虚丘之戍將歸者也杜注/邾地疏服䖍云虚丘魯地彚纂當在兖州府)
(費縣/界)酈(經公子友帥師敗莒/師于酈杜注魯地)汶陽田(傳公賜季友汶陽/之田及費杜注汶)
(陽田汶水北地汶水出泰山萊蕪縣西入濟疏釋例汶/水出泰山萊蕪縣西南經濟北至東平須昌縣入濟彚)
(纂定十年齊人歸鄆讙龜隂田三邑皆汶陽也其地今/兖州府寧陽縣境今按水經注蛇水出岡縣東北泰山)
(西流逕汶陽之田齊所侵也自汶之北平暢極目元和/志汶陽故城在龔丘縣東北五十四里其城側土田沃)
(饒故魯為汶陽之田龔丘今寧/陽也縣本魯闡邑闡見哀八年)費(傳見上今按費音祕/今山東沂州府費縣)
(也故城在今費縣西北二十里今之費治祊城此費與/隠元年費不同于欽齊乗謂伯國姬姓魯懿公之孫後)
(為季氏邑與費伯之費合為/一非也懿公孫見隠元年郎)
二年楚丘(經城楚丘傳諸侯城楚丘而封衛焉杜注衛/邑彚纂朱子詩經集注楚丘在滑州今直𨽻)
(大名府滑縣東六十里隋衛南廢縣即古楚丘城也此/楚丘之在北者與戎伐凡伯之地不同今按隋初置楚)
(丘縣後改衛南縣金省入白馬縣明又省入/滑縣故楚丘在滑滑縣今改屬河南衛輝府)下陽(經虞/師晉)
(師滅下陽公榖作夏陽杜注下陽虢邑在河東大陽縣/彚纂今大陽廢縣在山西平陽府平陸縣東北十五里)
(又三十里為故下陽城今按平陸縣漢為大陽縣東漢/置河北縣唐改平陸今屬解州又按虢以國都為上陽)
(故謂河北稍在下者為下陽公榖作夏陽音同傳/訛耳夏有大義漢改大陽漢初尚公榖之學也)屈産
(傳晉荀息請以屈産之乗與垂棘之璧假道于虞杜注/屈地生良馬彚纂公羊謂屈産為地名今平陽府石樓)
(縣東南四里有屈産泉今按石樓縣/舊屬平陽府隰州今改屬汾州府)垂棘(傳見上杜注/垂棘出美玉)
(今按成五年鄭伯及晉趙同/盟于垂棘亦此地今無考)冀(傳冀為不道入自顛軨/伐鄭三門杜注冀國名)
(平陽皮氏縣東北有冀亭彚纂在今平陽府/河津縣東北十五里今按河津縣今屬絳州)顛軨(傳見/上杜)
(注河東大陽縣東北有顛軨坂彚纂今平陸縣東北七/十里今按水經注河水北出虞山東南逕傳巖傳説所)
(隠處傅巖東北十餘里即顛軨坂有東西絶澗中築以/成道謂之軨橋橋之東北有虞原上道東北有虞城穆)
(天子傳曰天子自鹽南登于薄寘軨之/隥乃宿于虞按鹽者猗氏縣之鹽池)鄍(傳見上杜注/前是冀伐虞)
(至鄍鄭虞邑彚纂今平陸縣/東北二十五里有故鄭城)江(經齊侯宋公江人黄人/盟于貰杜注江國在汝)
(南安陽縣彚纂括地志云安陽故城在新息縣西南八/十里新息今河南汝寧府息縣是也今按息縣今屬光)
(州/)貰(經見上公作貫澤杜注宋地梁國蒙縣西北有貰/城貰與貫字相似釋文貰市夜反又音世彚纂今)
(兖州府曹縣西南十里蒙澤故城即/古貰國也今按曹縣今屬曹州府)多魚(傳齊寺人貂/始漏師于多)
(魚杜注/地名闕)桑田(傳虢公敗戎于桑田杜注虢地在𢎞農陜/縣東北彚纂今河南陜州靈寳縣西二十)
(五里稠桑驛/即其地也)耼(傳鬬章因鄭耼伯今按耼/當為邑名説見二十四年)
三年徐(經徐人取舒杜注徐國在下邳僮縣東南彚纂/括地志徐城縣西四十里有大徐城即古徐國)
(也今江南鳳陽府泗州北八十里有徐城相傳為徐偃/王所築徐嬴姓子爵今按周初為徐戎周穆王時徐偃)
(僭稱王穆王滅之别封其系以祀伯翳泗州今/直𨽻江南一説徐城在泗州西北三十五里)舒(經見/上杜)
(注舒國今廬江舒縣彚纂今江南/廬州府廬江縣西舒縣古城是)陽榖(經齊侯宋公江/人黄人㑹于陽)
(榖杜注齊地在東平須昌縣北彚纂今兖/州府陽榖縣東北三十里陽榖故城是也)
四年陘(經遂伐楚次于陘杜注楚地潁川召陵縣有陘/亭彚纂今屬河南許州郾城縣今按許州今為)
(府/)召陵(經盟于召陵杜注潁川縣也彚纂今/郾城縣東四十五里有召陵故城)海(傳賜我/先君履)
(東至于海疏釋例海自遼西北平漁陽章武渤海樂陵/樂安北海東萊城陽東海廣陵吳郡㑹稽十四郡之東)
(界以/東)河(傳西至于河疏釋例河出西平西南二千里從/西平東北經金城故北地朔方五原故雲中南)
(經平陽河東之西界東經河東河内之南界東北經汲/郡頓邱陽平平原樂陵之東南入海杜之此言其當時)
(之河耳禹貢導河案驗其地自大伾以上河道不改大/伾以下即是汲郡以東河水東流秦漢以來始然也古)
(之河道自大邳而北過降水故迹不可復知其大陸則/趙之廣澤也大陸以北播為九河九河故道河間成平)
(以南平原鬲縣以北九河徒駭最西以次而東故鄭注/禹貢河間弓髙縣往往有其處計桓公之時齊之西竟)
(當在九河之最西而徒駭蓋是齊之西界/其東至于海當盡樂安北海之東界也)穆陵(傳南至/于穆陵)
(北至于無棣杜注穆陵無棣皆齊竟彚纂今青州府/臨朐縣東南一百五十里有穆陵闗在大峴山上)無
棣(傳注見上彚纂伏琛齊記無棣在渤海髙城縣今直/𨽻河間府滄州鹽山縣即古無棣也縣南有無棣溝)
(今按鹽山縣今/屬直𨽻天津府)方城(傳楚國方城以為城杜注方城山/在南陽葉縣南今按在河南南陽)
(府裕州東北四十里西魏置方城縣金/置裕州治方城元以方城省入裕州)漢水(傳漢水以/為池杜注)
(水出武都至/江夏南入江)新城(傳大子奔新城杜注新城曲沃/彚纂今平陽府聞喜縣是也)
五年首止(經㑹王世子于首止注已/見桓十八年公榖作首戴)弦(經楚人滅弦杜/注弦國在弋陽)
(軑縣東南彚纂今河南汝寧府光州西南有弦城湖廣/黄州府蘄水縣有軑縣故城皆魏晉時弋陽郡境今按)
(光州今直/𨽻河南)道(傳江黄道柏方睦於晉杜注道國在汝南/安陽縣南彚纂安陽漢志作陽安應邵曰)
(陽安縣有道亭今汝寧府確山縣/東北有陽安故城其南即道國也)柏(傳見上杜注國名/汝南西平縣有柏)
(亭彚纂今縣屬汝/寧府亭在縣西)上陽(傳晉侯圍上陽杜注上陽虢國/都在𢎞農陜縣東南今按陜縣)
(今為/陜州)
六年新城(經圍新城杜注新城鄭新密今滎陽密縣彚/纂今開封府密縣東南三十里有故密城今)
(按密縣今/屬許州府)武城(傳蔡穆侯將許僖公以見楚子于武城/杜注楚地在南陽宛縣北今按宛縣今)
(南陽府附郭南陽縣也武城一統志作武延城在南陽/府北俗呼西城志又云春秋時楚受蔡侯降於此則誤)
(此受許男降非/受蔡侯降也)
七年小邾(經小邾子來朝杜注邾之别封故曰小邾彚/纂宋忠曰邾顔别封小子肥于郳為小邾子)
(今兖州府滕縣嶧縣並有郳城樂史云郳城在氶縣文/獻通考云郳城今沂州嶧即古氶地屬沂州據此則在)
(嶧者為近今按/又見莊五年郳)寗母(經盟于寗毋榖作寧毋釋文毋如/字又音無杜注魯地髙平方與縣)
(東有泥母亭音如寗彚纂今兖州府魚/臺縣東二十里有榖城鎮即其地也)
八年洮(經盟于洮杜注曹地彚纂今東昌府濮州/西南五十里有洮城今按濮州屬曹州府)采桑
(傳敗狄于采桑杜注平陽北屈縣西南有采桑津彚纂/今平陽府鄉寧縣西大河津濟處也今按鄉寧縣今屬)
(吉/州)
九年葵丘(經公㑹宰周公齊侯宋子衛侯鄭伯許男曹/伯于葵丘杜注陳留外黄縣東有葵丘疏釋)
(例宋地彚纂今在考城縣東三十里屬/河南開封府今按考城今屬歸徳府)髙梁(傳齊侯以/諸侯之師)
(伐晉及髙梁而還杜注晉地在平陽縣西南今按此髙/梁即二十四年晉懷公死處杜此年注平陽下脱一揚)
(字也水經叙汾水南逕髙梁故城西在揚縣之南揚縣/城在今平陽府洪洞縣東南十八里則髙梁在洪洞之)
(南/)
十年下國(傳狐突適下國杜注曲沃新城疏晉昭侯嘗/以此邑封桓叔桓叔國之三世武公始幷晉)
(國遷居而就之此曲沃晉之舊國故謂之為下國彚纂/水經注云下國則新城今聞喜治也詳前四年新城注)
韓(傳敝於韓杜注晉地彚纂括地志同州韓城縣南十/八里為古韓國今屬陜西西安府地名韓原今按韓)
(城縣今屬陜西同州府地在河西本秦漢之夏陽縣地/隋始析置韓城縣以古韓國為名然十五年秦晉戰韓)
(原獲晉侯非此地也秦敗晉于韓原其地當在河東故/傳云涉河侯車敗注謂秦伯之軍渉河則晉侯車敗又)
(晉侯曰㓂深矣則韓原不在河西姓氏書韓盞庶子厲/王世失國宣王中興復之平王時晉滅韓曲沃幷晉韓)
(萬為戎御復采韓原則韓原者韓萬之采邑蓋在山西/平陽府河津萬泉之間韓氏後滅鄭徙都河南而故采)
(邑亦失其處杜以晉邑釋之不言韓原在夏陽也彚纂/引括地志誤且韓城地此時仍屬秦文十年晉伐秦取)
(少梁始入于晉又詩之韓侯亦/非國於韓城辯見二十四年)
十一年揚拒泉臯伊洛之戎(傳揚拒泉臯伊洛之戎同/伐京師杜注揚拒泉臯皆)
(戎邑及諸雜戎居伊水雒水之間者今伊闕北有泉亭/疏釋例諸雜戎居伊水雒水之間者河南洛陽縣西南)
(有戎城伊水出上雒盧氏縣熊耳山東北至河南雒陽/縣入雒雒水出上雒縣冡領山東北經𢎞農至河南鞏)
(縣入河彚纂今河南府洛陽縣西南有前城即泉亭也/今按昭二十二年劉子奔揚彚纂謂即此年之揚去偃)
(師不逺泉又詳昭/三十二年前地)
十三年鹹(經公㑹齊侯宋公陳侯衛侯鄭伯許男曹伯/于鹹杜注衛地東郡濮陽縣東南有鹹城彚)
(纂在今直𨽻大名府/開州東南六十里)雍(傳自雍及絳相繼杜注秦國名/彚纂今鳳翔府鳳翔縣南七里)
(有古雍城秦徳公/所居大鄭宫城也)
十四年緣陵(經諸侯城縁陵杜注杞邑辟淮夷遷都于/縁陵彚纂後漢志北海郡有營陵縣薛瓚)
(曰春秋謂之縁陵是也其故城在/昌樂縣東南七十里今屬青州府)鄫(經季姬及鄫子遇/于防杜注鄫國今)
(琅邪鄫縣彚纂今兖/州府嶧縣東有鄫城)沙鹿(經沙鹿崩杜注山名平陽元/城縣東有沙鹿丄山在晉地)
(疏漢書元后傳稱后祖翁孺自東平陵徙魏郡元城建/公曰昔春秋沙鹿崩晉史卜之曰隂為陽雄土火相乗)
(故有沙鹿崩崩後六百四十五年宜有聖女興今王翁/孺徙正值其地日月當之元城郭東有五鹿之虛即五)
(鹿地彚纂今沙鹿山在大名府元城縣東四十五里其/西有沙鹿城今按此時晉之東境未能至元城當是衛)
(地/)
十五年牡丘(經公會齊侯宋公陳侯衛侯鄭伯許男曹/伯盟于牡丘杜注地名闕彚纂今東昌府)
(聊城縣東北七十里有牡/丘或云即春秋㑹盟處)匡(經遂次于匡杜注衛地在/陳留長垣縣西南彚纂後)
(漢志長垣縣有匡城今屬直𨽻大名府今按徐國在泗/州當時諸侯畏楚雖無志于救徐而次師亦必稍近其)
(地長垣之匡去徐甚逺何為次于此考河南歸徳府睢/州西三十里有匡城其地屬宋距泗州稍近次師或當)
(在/此)厲(經齊師曹師伐厲杜注楚與國義陽隨縣北有厲/鄉彚纂今湖廣徳安府隨州北四十里有厲山厲)
(鄉在/山下)婁林(經楚人敗徐于婁林杜注徐地下邳僮縣/東南彚纂今在江南鳳陽府虹縣東北)河
外(傳賂秦伯以河外列城五東盡虢畧南及華山内及/解梁城杜注河外河南也疏河自龍門而南至華隂)
(而東晉在西河之東南河之北以河北為内河南為外/賂秦列城五傳稱許君焦瑕是其二其餘不可知解梁)
(城則在河北非此河外五城之數也今按胡三省註通/鑑謂自春秋至戰國率以黄河之西為河外然此處河)
(外指河南注疏説是瑕在解不在河外疏/以焦瑕皆在河外非也辯見僖三十年)虢略(傳見上/杜注從)
(河南而東盡虢界也彚纂後漢志陸渾/西有虢略地今河南府嵩縣境是也)華山(傳見上杜/注在𢎞農)
(華隂縣西南彚纂今屬陜西西/安府今按華隂縣今屬同州府)解梁城(傳見上杜注河/東解縣彚纂今)
(平陽府蒲州臨晉縣東南十八里/有觧城今按臨晉縣今屬蒲州府)韓原(詳見十/年韓)靈臺(傳/乃)
(舍諸靈臺杜注在京兆鄠縣周之故臺彚纂今西安府/鄠縣東五里有鄠宫又東二十五里有靈囿囿中有靈)
(臺/)髙梁之墟(傳明年其死于髙梁之墟杜注晉地在平/陽楊氏縣西南彚纂今臨汾縣梁墟是今)
(按髙梁當在洪洞縣臨汾亦/相近也又見九年二十四年)隂(傳晉隂飴甥㑹秦伯盟/于王城杜注隂飴甥即)
(吕甥也食采于隂故曰隂飴甥彚纂/今平陽府霍州有吕鄉有隂地村)王城(傳見上杜注/秦地馮翊臨)
(晉縣東有王城今名武鄉彚纂今在陜西西/安府朝邑縣東今按朝邑縣今屬同州府)
十六年淮(經公會齊侯宋公陳侯衛侯鄭伯許男郉侯/曹伯于淮杜注臨淮郡左右今按晉臨淮郡)
(治盱眙今/屬泗州)狐厨(傳狄侵晉取狐厨受鐸渉汾及昆都杜/注狐厨受鐸昆都晉三邑平陽臨汾縣)
(西北有狐谷亭汾水出太原南入河疏汾水從平陽南/流折而西入河臨汾縣在汾水北狐谷疑是狐厨在縣)
(之西北則狐厨受鐸皆在汾北昆都/在汾南彚纂今屬平陽府襄陵縣)受鐸(傳注/見上)昆都(傳/注)
(見上彙纂今平陽/府南有昆都聚)
十七年英氏(傳齊人徐人伐英氏杜注楚與國彙纂今/廬州府六安州西有英氏城接英山縣境)
(今按六安州/今為直𨽻州)項(經滅項杜注項國汝隂項縣彚纂今開/封府項城縣東北六十里故項城是也)
(今按項城今/屬陳州府)卞(經夫人姜氏會齊侯于卞杜注魯國卞/縣彚纂今故卞城在兖州府泗水縣東)
(五十/里)
十八年甗(經宋師及齊師戰于甗杜注齊/地彚纂在今濟南府歴城縣界)莵圃(傳邢人/狄人伐)
(衛圍莵圃今/按當為衛地)訾婁(傳而從師于訾婁杜注衛地彚纂今/直𨽻大名府滑縣西南六十里有訾)
(婁城與長垣縣接界今按滑縣今屬河南衛輝府/一統志訾婁城在舊長垣縣西北六十里滑縣)
十九年次睢(傳宋人使邾文公用鄫子于次睢之社杜/注睢水受汴東經陳留梁譙沛數城縣入)
(泗此水次有妖神疏釋例汴水自滎陽受河睢水受汴/經陳留梁國譙郡沛國至彭城縣入泗彚纂後漢臨沂)
(有叢亭博物記曰即次睢之社今在/兖州府沂州境今按沂州今為府)
二十年南門(經新作南門杜注魯城南門也本名稷門/僖公更髙大之今猶不與諸門同改名髙)
(門也今按水經注云其遺基/猶在城八丈餘亦曰雩門)
二十一年鹿上(經宋人齊人楚人盟于鹿上杜注宋地/汝隂有原鹿縣彚纂今鳳陽府潁州太)
(和縣西有原鹿城今按太和縣今屬江南潁州府按水/經注叙淮水逕原鹿縣云即春秋之鹿上叙濮水逕鹿)
(城南又引後漢郡國志濟隂乗氏縣有鹿城鄉為鹿上/二説並存以傳考之宋人為鹿上之盟以求諸侯于楚)
(原鹿在宋之西南於楚差近而齊為逺乗氏在宋之東/北於齊差近而楚為逺宋人既求諸侯於楚必就其近)
(楚之地豈至乗氏以就/齊乎當以原鹿為是)盂(經宋公楚子陳侯蔡侯鄭伯/許男曹伯㑹于盂杜注宋地)
(彚纂今河南歸徳/府睢州有盂亭)任(傳任宿須句顓臾風姓也杜注任/今任城縣彚纂今為濟寧州屬兖)
(州府今按明初以/任城省入濟寧州)須句(傳見上公羊作須朐杜注在東/平須昌縣西北彚纂今兖州府)
(東平州東南有須句故城今按東平州今屬泰安府又/按水經注須句在東平夀張縣引地理志夀張西北有)
(朐城又曰一國二/城蓋後遷都須昌)顓臾(傳見上杜注在泰山南武陽縣/東北彚纂今兖州府費縣西北)
(八十里有顓㬰城今/按費縣今屬沂州府)薄(經公㑹諸侯盟于薄彚纂宋地/漢置薄縣屬山陽郡後漢改屬)
(梁國今河南歸徳府治/西北有亳城即亳也)
二十二年伊川(傳秦晉遷陸渾之戎于伊州杜注周地/伊水也允姓之戎居陸渾在秦晉西北)
(二國誘而徙之伊川遂從戎號至今為陸渾縣今按陸/渾戎今河南府嵩縣古伊闕地伊川今河南汝州伊陽)
(縣也又見昭/九年隂戎)升陘(經及邾人戰于/升陘杜注魯地)泓(經宋公及楚人戰/于泓杜注水名彚)
(纂今在歸徳府柘/城縣北三十里)魚門(傳邾人獲公胄縣諸魚門杜注/邾城門今按後漢郡國志謂梁)
(國睢陽縣有魚門引此年/事為證以邾為宋大誤)柯澤(傳鄭文夫人芈氏姜氏/勞楚子于柯澤杜注鄭)
(地/)
二十三年緡(經齊侯伐宋圍緡杜注宋邑髙平昌邑縣/東南有東緡城彚纂今在兖州府金鄉縣)
(東北三/十里)焦(傳遂取焦夷杜注今焦縣也彚纂今為亳州/屬鳳陽府今按周封神農之後于焦即此周)
(末改為譙漢置譙郡後周/為亳州今亳州屬潁州府)夷(傳見上杜注一名城父今/譙郡城父縣焦夷皆陳邑)
(彚纂今故城在亳州東南/今按又見昭九年城父)頓(傳城頓而還杜注頓國今/汝隂南頓縣彚纂今開封)
(府項城縣北有南頓故城/今按項城縣今屬陳州府)廧咎如(傳狄人伐廧咎如釋/文咎古刀反杜注赤)
(狄别種/也隗姓)五鹿(傳出于五鹿杜注衛地令衛國縣西北有/地名五鹿陽平元城縣東亦有五鹿彚纂)
(今直𨽻大名府五鹿城二屬元城者即/沙鹿城屬開州者此衛地五鹿是也)
二十四年令狐(傳圍令狐彚纂今平陽府猗氏縣西十/五里有令狐城今按猗氏今屬蒲州府)
桑泉(傳入桑泉杜注在河東解縣西彚纂今平陽府臨/晉縣東十三里有桑泉城今按臨晉縣今屬蒲州)
(府/)臼衰(傳取臼衰杜注解縣東南有臼城彚纂今/平陽府解州西北今按解州今直𨽻山西)廬柳
(傳晉師軍于廬柳彚纂今/猗氏縣西北有廬柳城)郇(傳軍于郇杜注解縣西北/有郇城彚纂今在臨晉縣)
(東北十五里今按水經注涑水逕猗氏故城北又西逕/郇城郇伯國也服䖍云師國在解縣東邭瑕氏之墟也)
(解故城東北二十四里有故城/在猗氏故城西北俗名郇城)髙梁(傳使殺懐公于髙/梁杜注在平陽楊)
(縣西南彚纂僖九年十五年及此/年杜氏三注稍異其實一地也)屛樓(傳生原同屏括/樓嬰杜注原屏)
(樓三子/之邑)緜上(傳介之推隠而死晉侯求之弗獲以緜上/為之田杜注西河介休縣南有地名緜上)
(彚纂今山西汾州府沁源縣北八十里有緜上闗緜上/城今按沁源縣今屬沁州介休沁源之間固有緜上然)
(襄十三年晉侯蒐于緜上以治兵治兵當近國都未必/逺至介休定六年宋樂祁如晉趙簡子逆而飲之酒于)
(緜上介休之緜山非適晉所田之地顧炎武謂緜上當/近絳今翼城縣西亦有緜山俗謂之小緜山當必是簡)
(子迎樂祁之地疑此説是抑或晉有兩緜山治兵迎樂/祁者在翼城為介推田者在介休也介推死于介山後)
(因以名山其/説由來久矣)管(傳管蔡郕霍魯衛毛耼郜雍曹滕畢原/酆郇文之昭也杜注管國在滎陽京縣)
(東北彚纂隋置管城縣今開/封府鄭州治廢管城是也)毛(傳見上彚纂今河/南府宜陽縣界)耼(傳/見)
(上今按耼為文王子耼季之國不知其地國語耼由鄭/姬蓋因鄭姬而亡僖二年鄭有耼伯似鄭滅之以為采)
(邑當在開/封府境)雍(傳見上杜注雍國在河内山陽縣西彚/纂今河南懐慶府修武縣西有雍城)畢
(傳見上杜注畢國在長安縣西北彚/纂今西安府咸陽縣北五里有畢原)酆(傳見上杜注酆/國在始平鄠縣)
(東彚纂今鄠縣屬西安府/今按又見昭四年酆宫)應(傳郉晉應韓武之穆也杜/注應國在襄陽父城縣西)
(今按漢地理志父城有應鄉水經注應國在南陽魯陽/縣東即故父城縣也杜注作城父轉寫之誤今改正彚)
(纂今河南汝寧府寳豐魯山二縣界/有應城今按寳豐魯山今皆屬汝州)韓(傳見上今按韓/杜無注似以十)
(年之韓十五年之韓原為古韓國彼注云晉地也史記/正義引括地志云同州韓城縣南十八里為古韓國説)
(詩韓奕者亦以為韓國在此王肅則謂今涿郡方城縣/有韓侯城王符潛夫論曰昔周宣王時有韓侯其國近)
(燕故詩云溥彼韓城燕師所完考水經注云聖水逕方/城縣故城北又東南逕韓侯城東詩溥彼韓城燕師所)
(完又魏書地形志亦云范陽郡方城縣有韓侯城方城/今為順天府之固安縣在府西南百二十里與詩之王)
(錫韓侯其追其貊奄受北國者正相符使韓國在闗中/豈役燕師為之築城又何能受追貊北國乎或又以梁)
(山在韓城為可據然而燕地亦自有梁山水經注鮑丘/水過潞縣西髙梁水注之水首受濕水于戾陵堰堰水)
(枝分東逕梁山南按潞縣今之通州其西有梁山正當/固安縣之東北也禹治冀州水恒衛既定則燕地之山)
(因其所奠定者近韓/城有梁山名偶同耳)蔣(傳凡蔣邢茅胙祭周公之􁀮也/杜注蔣在弋陽期思縣彚纂今)
(開封府尉氏縣西六十里有蔣城今按期思故城在今/光州固始縣西北七十里一統志云古蔣國春秋時為)
(弦子邑又文十年期思杜注亦云古蔣國楚滅之期/思去尉氏甚逺而尉氏亦有蔣城豈蔣國有兩都與)茅
(傳見上杜注髙乎昌邑縣西有茅鄉彚纂今兖州府金/鄉縣西北四十里有昌邑城其西有茅鄉古茅國也)
胙(傳見上杜注東郡燕縣西南有胙亭彚纂今河南衛/輝府胙城縣是也縣東有東燕故城今按胙城今省)
(入衞輝/府汲縣)祭(傳見上今按祭一在長垣/一在鄭州説見隠元年)召(傳召穆公思周/徳之不類杜注)
(召穆公采地扶風雍縣東南有召亭彚纂案此召亭今/陜西鳳翔府境其山西平陽府垣曲縣之召原則東遷)
(後别受/采地也)甘(傳甘昭公有寵於惠后杜注甘昭公王子帶/也食邑於甘河南縣西南有甘水又云西二)
(十五里有故甘城彚纂今河南府洛陽縣即河南縣也/甘城甘水俱在縣西南今按水經注甘水東二十許里)
(洛城南有故甘城北對河/南故城為王子帶之故邑)坎欿(傳王遂出及坎欿杜注/周地在河南鞏縣東今)
(按後漢志鞏縣有坎欿聚/服䖍亦以為鞏東邑名)汜(傳王出適鄭處于汜釋文/汜音汜杜注鄭南邑也在)
(襄城縣南彚纂今屬開封府今按襄/城今屬許州府因襄王居此故名)
二十五年洮(經公㑹衛子莒慶盟于洮杜注魯地疏八/年盟于洮杜云曹地三十一年魯始得曹)
(田此時不得為魯地注誤耳今按疏説非也傳云衛人/平莒于我且及莒平則此洮為魯之内地東近莒即莊)
(二十七年公㑹杞伯姬于洮者/也當為卞縣洮墟在泗水縣)阪泉(傳遇黄帝戰于阪/泉之兆杜注黄帝)
(與神農之後姜氏戰于阪泉之野今按括地志阪泉今/名黄帝泉在媯州懐戎縣東五里又晉地志云涿鹿城)
(東一里有阪泉阪泉之野則平野之地也唐媯州懐戎/縣今為懐來縣地涿鹿城在保安州皆屬直𨽻宣化府)
陽樊(傳與之陽樊温原攢茅之田今/按陽樊即樊也注見隠十一年)南陽(傳晉於是始/啟南陽杜注)
(在晉山南河北故曰南陽又文元年晉伐衛及南陽杜/注云今河内地今按水經注修武亦曰南陽馬融云晉)
(地自朝歌以北至中山為東陽朝歌以南至軑/為南陽應邵云河内殷國也周名之為南陽)鄀(傳秦/晉伐)
(鄀杜注本在商密秦楚界上小國其後遷於南郡鄀縣/疏言本在商密者據在後移都稱舊鄀以為本耳其實)
(此時在商密後始遷于鄀縣此時國名為鄀所都之邑/名商密彚纂今河南南陽府淅川縣西有丹水故城古)
(鄀國也今按南郡鄀縣今湖廣襄陽府宜城縣也鄀故/城在縣東南楚昭王嘗徙鄀水經注謂之鄢郢楚鄢縣)
(漢改/宜城)商密(傳楚闕克屈禦冦以申息之師戍商密杜注/鄀别邑今南鄉丹水縣今按水經注云丹水)
(又逕丹水縣故城南縣有密陽鄉古商密之地楚申息/之師所戍也春秋之三户矣三户在今内鄉縣見哀四)
(年/)析(傳秦人過析隈杜注楚邑一名白羽今南鄉析縣/隈隠蔽之處彚纂今鄧州内鄉縣即其地也屬河)
(南南陽府析隈山在鄧州南七十/里今按又見昭十八年哀四年)
二十六年向(經公㑹莒子衛寗速盟于向杜注莒地彚/纂寰宇記曰莒州南七十里有向城今屬)
(山東青州府今按隠二年莒人/入向即此地也説見隠二年)酅(經公追齊師于酅杜/注齊地濟北榖城縣)
(西有地名酅下彚纂今兖州府東阿縣/西南有酅下聚今按東阿今屬泰安府)夔(經楚人滅夔/杜注楚同姓)
(國今建平秭歸縣彚纂荆州府歸州志云州西南三/里有夔子城地名夔沱今按歸州今屬湖廣宜昌府)
二十七年暌(傳使子文治兵/于暌杜注楚邑)蒍(傳子玉復治兵/于蒍杜注楚邑)被廬(傳/蒐)
(于被廬杜/注晉地)
二十八年南河(傳還自南河濟杜注從汲郡南渡出衛/南而東彚纂水經注云河水逕東燕縣)
(故城北有棘津之名即此也/棘津在衛輝府汲縣南七里)歛盂(傳晉侯齊侯盟于歛/盂杜注衛地彚纂今)
(大名府開州東南有/歛盂聚即其地也)襄牛(傳衛侯出居于襄牛杜注衛/地彚纂秦置襄邑縣明初省)
(縣併入睢州今屬河南歸徳府今按衛人出君當不出/其國境以襄邑為襄牛應劭之説也顔師古引圈稱説)
(辯之曰襄邑宋地本承匡襄陵鄉也宋襄公所𦵏故曰/襄陵然則應説以為襄牛誤也今考水經注叙濮水逕)
(濮陽縣之東有襄丘此為衛之東鄙/今曹州府濮州之地襄牛其在此與)城濮(經晉侯齊師/宋師曹師戰)
(于城濮杜注衛/地今按説見下)有莘之虚(傳晉侯登有莘之虚以觀師/晉師陳于莘杜注有莘故國)
(名彚纂括地志陳留縣東五里有莘城即古莘國今開/封府陳留縣有莘城兖州府曹縣有莘仲集其地接二)
(縣界也今按城濮未審的在何地晉師陳于莘莘在陳/留則城濮亦在陳留但陳留去曹縣頗逺不得接界莘)
(仲集當别/是一地)酅(傳楚師背酅而舍/杜注丘陵險阻名)衡雍(傳至于衡雍杜注/鄭地今滎陽卷縣)
(彚纂今開封府原武縣西北五里有衡/雝城即衡雍也今按原武今屬懐慶府)踐土(經公會晉/侯齊侯宋)
(公蔡侯鄭伯衛子莒子盟于踐土杜注鄭地彚纂括地/志滎澤縣西北十五里有王宫城城内東北隅有踐土)
(臺滎澤今/屬開封府)河陽(經天王狩于河陽杜注晉地今河内有/河陽縣彚纂今懷慶府古河陽城在孟)
(縣西三/十里)孟諸之麋(傳余賜女孟諸之麋杜注宋藪澤彚/纂郭璞云梁國睢陽東北今歸徳府)
(治東北有孟諸澤今按孟諸澤禹貢作孟豬周禮作望/諸史記作明都在今商邱虞城間屢被黄河衝决今無)
(存寰宇記云虞城孟諸澤俗呼為湄臺蓋澤中有臺也/胡渭云今虞城西北十里有孟諸臺接商邱界即此爾)
(雅水草交曰麋麋古湄字/臺蓋以孟諸之麋得名也)連榖(傳及連榖而死杜注楚/地彚纂當在楚方城之)
(外/)宛濮(傳寗武子與衛人盟于宛濮杜注陳留長垣縣/西北有宛亭近濮水今按長垣今屬大名府故)
(城在今縣西/南三十五里)
二十九年介(經介葛盧來朝杜注東夷國也在城陽黔/陬縣彚纂今山東萊州府膠州西南七十)
(里有黔陬城古介國也黔陬有東西二城東城秦置/即介亭其在髙密縣境者乃後漢時所遷之西城也)昌
衍(傳舍于昌衍之上杜注魯縣東南有昌平/城彚纂今在兖州府曲阜縣東南八十里)翟泉(經盟/于翟)
(泉杜注洛陽城内大倉西南池水也彚纂今古城在河/南洛陽縣東北二十里今按又見昭二十三年狄泉)
三十年函陵(傳晉軍函陵彚纂寰宇記函陵在新鄭縣/北十三里山形如函故名函陵今屬開封)
(府/)氾南(傳秦軍氾南杜注此東氾也在滎陽中牟縣南/疏釋例土地名僖二十四年氾下云此南氾也)
(周王出居于氾楚戍鄭師于氾襄城縣南氾城是也此/年氾下云此東氾也秦軍氾南晉伐鄭師于氾滎陽中)
(牟縣南氾澤是也/彚纂今屬開封府)燭(傳若使燭之武見泰君今按燭邑/名水經注七里溝水南歴燭城西)
(即鄭大夫燭之武邑又南/注于洧其地在新鄭縣)焦瑕(傳許君焦瑕杜注晉河/外五城之二邑彚纂地)
(理志陜縣有故焦城今在陜州南二里文十三年使詹/嘉處瑕以守桃林之塞蓋與桃林相近之地今按焦又)
(見宣二年焦為姬姓國晉滅之見襄二十九年又按杜/以焦瑕為河外五城之二非也惠公賂秦以河外列城)
(五東盡虢略南及華山内及解梁城既而弗與在河外/者焦固其一然内及解梁城則亦有河北之邑水經注)
(河東解縣西南五里有故瑕城晉大夫詹嘉之故邑則/瑕在今之解州非河外也此文於河外邑舉焦内及解)
(梁者舉瑕以該所舉之邑耳瑕在觧與河南之桃林塞/亦相近故詹嘉處瑕亦可守桃林之塞又成六年晉人)
(謀去故絳諸大夫曰必居郇瑕氏之地郇與瑕皆在解/杜併為一地亦非又瑕吕飴甥亦曰隂飴甥蓋飴甥嘗)
(食采於瑕兼食於吕吕即隂故曰瑕吕飴甥杜以瑕吕/為姓亦非是皆不考解有瑕城而失之者也河外無瑕)
(顧炎武求之不得謂瑕有乎音/以漢𢎞農郡之湖縣為瑕謬矣)
三十一年濟西田(經取濟西田傳分曹地自洮以南東/傅于濟杜注濟水自滎陽東過魯之)
(西至樂安入海今按洮在今濮州南五十里水經注叙/濟水逕定陶縣又東至乗氏縣西引此年分曹地東傅)
(于濟/是也)重館(傳使臧文仲往宿于重館杜注髙平方與/縣有重鄉城今按方與今兖州府金鄉縣)清
原(傳晉蒐于清原杜注河東聞喜縣北有清原彚纂今/在平陽府稷山縣北二十里今按稷山縣今屬絳州)
帝丘(傳衛遷于帝丘今按昭十七年傳衛顓頊之虛也/故為帝丘杜注今濮陽縣昔帝顓頊居之其城内)
(有顓頊冡彚纂今大名/府開州有顓頊城是也)
三十二年陽(傳晉陽處父報之今按一統志山西太原/府太谷縣東十五里有故陽城漢為陽邑)
(縣晉大夫陽處父邑今考文六年云陽處父至自温成/十一年云温邑狐氏陽氏先處之則處父食邑先在陽)
(後在/温與)殽(傳晉人禦師必于殽殽有二陵焉其南陵夏后/臯之墓也其北陵文王之所辟風雨也杜注殽)
(在𢎞農澠池縣西此道在二殽之間南谷中谷深委曲/兩山相嶔故可以辟風雨古道由此魏武帝西討巴漢)
(惡其險而更開北山髙道疏此遒見在殽是山名俗呼/為土殽石殽彚纂魏太和十一年置崤縣唐改硤石廢)
(崤縣為石濠鎮其北有崤山今崤縣/故城在河南府永寧縣北五十里)
三十三年周北門(傳秦師過周北門今按門/名乾祭見昭二十四年)原圃(傳鄭/之有)
(原圃猶秦之有具囿也杜注原圃具囿皆囿名滎陽中/牟縣西有圃田澤今按水經注云原圃在原武縣原武)
(今屬懐慶府水經注又云圃田澤西限長城東極/官渡北佩渠水東西四十許里南北二百許里)姜戎
(經晉人及姜戎敗秦師于殽/杜注姜姓之戎居晉南鄙)訾婁(經公伐邾取訾婁彚/纂邾地當在濟寧州)
(界/)箕(經晉人敗狄于箕杜注太原陽邑縣南有箕城彚/纂今在太谷縣東南三十五里今按此年伐狄者)
(白狄也白狄在西河渡河而伐晉箕地當近河成十三/年傳云秦入我河縣焚我箕郜是近河有箕今山西隰)
(州蒲縣本漢河東郡蒲子縣地東北有箕城隋初移治/此後改蒲縣唐移今治而箕城在縣東北晉人敗狄于)
(箕當在此若太谷之箕/去白狄逺别是一地)白狄(傳卻缺獲白狄子杜注白/狄狄别種也故西河郡有)
(白部胡今按白狄在西河之西今陜西延安府地也傳/云余從狄君以田渭濵則其地南至渭水又告秦人云)
(白狄及君同州是/與秦同在雍州也)冀(傳臼季使過冀見冀缺耨其妻饁/之敬相待如賔杜注晉地彚纂今)
(平陽府河津縣東有冀亭水經注云臼季見卻/缺耨處今名如賔鄉是也今按河津今屬絳州)鄶城(傳/文)
(夫人斂而𦵏之鄶城之下杜注鄶城故鄶國在滎陽密/縣東北彚纂今縣屬開封府今按密縣今屬許州府又)
(見襄二/十九年)汦(傳與晉師夾汦而軍杜注汦水出魯陽縣東/經襄城定陵入汝今按魯陽今汝州魯山縣)
(襄城屬許州府定陵在南陽/府舞陽縣汦水即滍水也)
　
　
　
　
　
　
　
　
　
　
　
　
　
　
　
　春秋地理考實卷一
欽定四庫全書
　春秋地理考實卷二　　　　　婺源江永撰
　　文公
元年緜訾(傳衛孔逹侵鄭伐緜訾及匡今案緜訾杜無/注傳言伐緜訾及匡則緜訾當與匡相近匡)
(在開州長垣縣衞有訾婁故邑見僖十八年在今滑縣/而滑縣與長垣接界則訾宜即訾婁始為邢人所取後)
(則屬之鄭耳緜當/别一地亦近匡)匡(傳見上杜注在潁川新汲縣東北/彚纂今開封府扶溝縣西有匡城)
(今案扶溝今屬陳州府以傳考之此年之匡非扶溝之/匡也八年晉侯使觧陽歸匡戚之田于衛注謂匡本衞)
(邑中屬鄭孔逹伐不能克今晉令鄭還衞及取戚田皆/見元年案此則匡與戚相近之邑也一統志大明府開)
(州長垣縣西南十五里有匡城即論語子畏於匡之地/隋嘗改長垣為匡城今長垣在開州南一百五十里開)
(州之帝丘當時衞所都而戚城即在開州城北七里故/匡與戚本皆衞邑八年晉歸戚田幷令鄭歸匡田耳若)
(扶溝之匡去衞逺衞不能有其地杜/注誤扶溝之匡為鄭邑見定六年)戚(經公孫敖㑹晉/侯于戚杜注衞)
(邑在頓丘衛縣西彚纂今大/名府開州北七里有古戚城)
二年彭衙(經晉侯及秦師戰于彭衙杜注馮翊郃陽縣/西北有彭衙城彚纂在今西安府白水縣東)
(北六十里漢於此置衙縣今按周莊王時秦伐/彭戯氏至於華山即此地白水縣今屬同州府)垂隴(經/公)
(孫敖㑹宋公陳侯鄭伯晉士榖盟於垂隴杜注鄭地滎/陽縣東有隴城彚纂京相璠曰滎陽東二十里今在開)
(封府滎澤/縣東北)汪(傳取汪及彭衙而還/今案汪當近彭衙)
三年沈(經叔孫得臣㑹晉人宋人陳人衞人鄭人伐沈/杜注國名汝南平輿縣北有沈亭彚纂今河南)
(汝寧府汝陽縣東南六十里有平輿故/城沈亭在其地今案汝陽縣今屬汝州)王官(傳秦伯伐/晉濟河焚)
(舟取王官及郊杜注晉地彚纂今平陽府臨晉縣東南/七十里王官谷有廢壘即王官城也今按臨晉分屬蒲)
(州府又水經注河東左邑縣西有王官城洓水逕其北/故晉人絶秦之辭云伐我洓水俘我王官是王官近洓)
(水也左邑今絳州聞喜縣王官蓋在臨晉之東聞喜之/西史記正義引括地志王官故城在同州澄城縣西北)
(六十里非也是時秦師已渡河則王官不/得在河西澄城之王官名同而非其地)郊(傳見上杜/注晉地彚)
(纂史記取王官及鄗正義曰鄗/音郊當為臨晉平陽間小邑)茅津(傳遂及茅津濟杜/注在河東大陽縣)
(西彚纂今平陽府平陸縣有大陽渡即春秋茅津也有/古茅城南對陜州今案古虞國地漢為大陽縣今屬觧)
(州水經注陜北對茅城故茅/亭亭茅戎邑也津亦取名焉)
四年邧(傳晉侯伐秦圍邧新城杜注秦邑彚纂當/在今澄城縣境今按澄城今屬同州府)新城
(傳見上杜注秦邑彚纂今西安府澄城縣東北/二十里有古新城地名考曰即梁國之新里也)
五年六(經楚人滅六杜注六國今廬江六縣彚纂今在/江南廬州府六安州北今案六安州今為直𨽻)
(州/)蓼(傳楚子燮滅蓼杜注蓼國今安豐縣彚纂今河南/汝寧府固始縣東北有蓼城岡其地即古蓼國漢)
(蓼縣今案固始縣/今屬河南光州)甯(傳晉陽處父聘於衛反過甯杜/注晉邑汲郡修武縣彚纂今河)
(南衞輝府獲嘉縣西北有修武故城古甯邑秦置縣今/案韓詩外傳武王伐紂勒兵於甯改甯曰修武今懐慶)
(府修武縣也衛輝府之獲嘉縣與之接境亦修武地漢/武帝置獲嘉縣東魏又置西修武皆甯地周既改甯為)
(修武矣而猶稱甯蓋後又復舊名也衛有甯氏為世/卿似食邑于此獲嘉近衞則甯當屬衞又見定元年)
六年夷(傳晉蒐于夷杜注晉/地今案見莊十六年)董(傳改蒐于董杜注河東/汾隂縣有董亭彚纂汾)
(隂今絳州屬平陽府有董澤在聞喜縣/東北四十里接絳州界見宣十二年)郫(傳趙孟使殺/諸郫杜注晉)
(地彚纂博物記垣縣有邵郫之阨今懐慶府濟源縣西/一百里有郫亭唐置邵原縣於此與山西垣曲縣接界)
(今案又見襄二/十三年郫邵)
七年郚(經遂城郚杜注魯邑卞縣南有郚/城彚纂今在兖州府泗水縣南)董隂(傳及董/隂杜注)
(晉/地)刳首(傳敗秦伯於令狐至于刳首杜注令狐在河東/當與刳首相接彚纂令狐今平陽府猗氏縣地)
(水經注刳首在西三十里當在今滎河臨/晉間也今案滎河臨晉今皆屬蒲州府)扈(經公㑹諸/侯晉大夫)
(盟於扈杜注鄭地滎陽卷縣西北/有扈亭今案詳見莊二十三年)
八年申(傳自申至于虎牢之竟杜注鄭/地彚纂當在鄭州氾水縣界)武城(傳秦人伐/晉取武城)
(今案漢馮翊郡有武城縣顔師古云即秦/伐晉取武城者也當在今陜西同州府境)暴(經公子遂/㑹雒戎盟)
(于暴杜注鄭地彚纂路史曰暴辛公采/地一曰暴隧今案又見成十五年暴隧)
九年狼淵(傳楚子師于狼淵以伐鄭杜注潁川潁隂縣/有狼陂彚纂寰宇記謂之狼溝潁隂即今開)
(封府許州今案許州今/為府附郭設石梁縣)壺丘(傳楚侵陳克壺丘杜注陳/邑彚纂當在今開封府陳)
(州南境今按水經注壺丘城在新蔡縣故城東南/今屬汝寧府當時為陳之南鄙而地不在陳州)
十年少梁(傳晉人伐秦取少梁杜注馮翊夏陽縣彚纂/今西安府韓城縣南二十里有少梁城今按)
(韓城今屬/同州府)北徵(傳秦伯伐晉取北徵彚纂路史北徵古/徵國漢置徵縣今西安府澄城縣西南)
(二十里有北徵古城今案釋文徵如字又引三蒼/云音懲一統志云後誤徵為澄澄城今屬同州府)范(傳/楚)
(范巫矞似杜注矞似范邑之巫今/案楚有大夫范山范當是其食邑)商(傳使為商公杜注/楚邑上雒商縣彚)
(纂隋改商州今屬西安府今案商契始封之地商州今/直𨽻陜西疑楚成王時楚地未能至商州其使子西為)
(商公或是商宻之/地見僖二十五年)渚宮(傳王在渚宮杜注小洲曰/渚疏渚宮當郢都之南)女栗
(經及蘇子盟于女/栗杜注地名闕)厥貉(經楚子蔡侯次於厥貉杜注地/名闕彚纂當在陳州項城縣今)
(案項城今/屬陳州府)孟諸(傳遂道以田孟諸杜注宋大藪也在梁/國睢陽縣東北彚纂今歸徳府商邱縣)
(東北有孟諸澤虞城縣北有孟諸臺/今案又詳僖二十八年孟諸之麋)期思(傳期思公復/遂為右司馬)
(杜注今弋陽期思縣彚纂期思古蔣國楚滅之漢置縣/屬汝南郡隋屬光州兵亂後廢今在固始縣西北七十)
(里/)麇(傳厥貉之㑹麇子逃歸今案麇國杜無注今湖/廣鄖陽府治鄖縣古麇國也又見明年錫穴)
十一年防渚(傳成犬心敗麇師於防渚杜注麇地彚纂/闞駰曰防即防陵也今為房縣屬湖廣鄖)
(陽/府)錫穴(傳潘崇復伐麇至于錫穴釋文錫音羊或作錫/星歴反杜注麇地彚纂漢錫縣屬漢中郡師古)
(曰即春秋錫穴也隋唐宋皆屬均州明成化中/始為鄖陽府治今因之今案鄖陽府治鄖縣也)承筐(經/叔)
(仲彭生㑹晉郤缺于承筐杜注宋地在陳留襄邑/縣西彚纂今歸徳府睢州西三十里有故筐城)鹹(經/叔)
(孫得臣敗狄於/鹹杜注魯地)鄋瞞(傳鄋瞞伐齊杜注狄/國名防風之後漆姓)子駒之門(傳/埋)
(其首於子駒之/門杜注魯郭門)長丘(傳以敗狄于長丘杜注宋地彚纂/今開封府封丘縣東有長邱亭今)
(案水經注濟水逕封邱縣南/燕縣之延鄉於春秋為長)周首(傳埋其首於周首之/北門杜注齊邑濟北)
(榖城縣東北有周首亭彚纂水經注謂之盧子城今在/東阿縣東北近長清縣界今案東阿今屬泰安府長清)
(屬濟/南府)耏門(傳宋公以門賞耏斑使食其/征謂之耏門今案宋城門名)夫鍾(傳郕大子/朱儒自安)
(於夫鍾杜注郕邑今/案已見桓十一年)
十二年郕邽(傳大子以夫鍾與郕邽來奔杜注郕邽亦/邑今案郕國在兖州府寧陽縣二邑當近)
(其/地)巢(經楚人圍巢杜注吳楚間小國廬江六縣有居巢/城彚纂今廬州府巢縣巢湖寰宇記云古居巢城)
(陷/處)羣舒(傳羣舒叛楚杜注羣舒偃姓舒庸舒鳩之屬廬/江有舒城舒城西南有龍舒疏世本偃姓舒庸)
(舒蓼舒鳩舒龍舒鮑舒龔彚纂今廬/州府舒城廬江二縣之境皆羣舒地)宗(傳子孔執舒子/平及宗子杜注)
(宗巢二國/羣舒之屬)河曲(經晉人秦人戰於河曲杜注在河東蒲/坂縣南彚纂今平陽府蒲州城外東南)
(隅有蒲坂故城今案蒲州今為府附郭設永清縣河曲/者河南流至華隂曲而東流河曲當在其間竹書紀年)
(秦穆公帥師送公子/重耳涉自河曲是也)羈馬(傳秦伯伐晉取羈馬杜注晉/邑彚纂今蒲州南三十六里)
(有羈馬城一名涉丘今案一統志陜西同州郃陽縣有/羈馬城謂秦取羈馬在此非也秦取晉邑當在河東故)
(晉人禦之戰于河曲羈馬不得在河西成十三年傳云/俘我王官翦我羈馬蓋秦遷其民於河西是以澄城亦)
(有王官郃陽/亦有羈馬耳)鄆(經季孫行父帥師城諸及鄆杜注城陽/姑幕縣南有員亭員即鄆也彚纂今青)
(州府沂水縣北鄆城是此為東鄆成四年城鄆為西鄆/乃在東平州今按沂水今屬沂州府諸見莊二十九年)
十三年瑕(傳晉侯使詹嘉處瑕以守桃林之塞今按十/二年秦復侵晉入瑕及此年之瑕説見僖三)
(十年/焦瑕)桃林(傳見上杜注桃林在𢎞農華隂縣東潼闗彚/纂地理通釋云自潼闗至函谷闗歴陜華二)
(州之地俱謂之桃林塞今陜西華隂縣以東河南靈寳/縣以西皆是也今案桃林即武王放牛之處水經注引)
(晉地道記桃林在閿鄉南谷/中閿鄉縣今屬河南陜州)諸浮(傳晉六卿相見於諸/浮杜注晉地疏當是)
(城外/近地)繹(傳邾文公卜遷于繹杜注邾邑魯國鄒縣北有/繹山疏邾都本在鄒縣鄒縣北有繹山徙都於)
(彼山旁山旁當有舊邑邾既遷都於此竟内别有繹邑/宣十年公孫歸父帥師伐邾取繹取彼之别邑也彚纂)
(今在兖州府鄒縣東南山陽有邾/城今案嶧山在鄒縣南二十二里)沓(經公如晉衛侯㑹/公於沓杜注地闕)
棐(經公還自晉鄭伯㑹公于棐杜注鄭地彚纂即棐林/路史開封宛陵有棐林林鄉宛陵故城今屬開封府)
(新鄭縣縣東二十五里林鄉城是/其地也今案又見宣元年棐林)
十四年新城(經同盟於新城杜注宋地在梁國榖/熟縣西彚纂今歸徳府商邱縣西南)舒蓼
(傳子孔潘崇將襲羣舒使公子燮與子儀守而伐/舒蓼杜注即羣舒今案見十二年又見宣八年)廬(傳/廬)
(戢黎及叔麇誘之杜注今襄陽中廬縣今案一統志云/中廬城在襄陽府城南漢為縣隋改曰次廬宋省入南)
(漳今城趾在南/漳縣東五十里)
十五年堂阜(傳飾棺寘諸堂阜杜注齊/魯竟上地今按見莊九年)句鼆(傳一人門/於句鼆杜)
(注魯/邑)戾丘(傳一人門于戾/丘杜注魯邑)
十六年郪丘(經公子遂及齊侯盟于郪丘杜注齊地彚/纂當在東昌府東阿縣境今案東阿今屬)
(泰安府舊屬兖州府東平州非東昌府也是年公使公/子遂納賂于齊侯因及齊侯盟于郪丘其地當近國都)
(豈逺至東阿而與之盟乎公羊作犀丘/榖梁作師丘公羊疏作菑丘未知孰是)泉臺(經毁泉臺/今案傳有)
(蛇自泉宮出入于國如先君之數因聲姜薨而毁泉臺/是泉臺在國外也公羊云泉臺者即臺也未成為郎臺)
(既成為泉臺未知是否築/臺于郎見莊三十一年)阜山(傳楚大饑戎伐其西南/至于阜山彚纂湖廣鄖)
(陽府房縣南五/十里有阜山)大林(傳師於大林又伐其東南至於陽/丘以侵訾枝杜注大林陽丘訾枝)
(皆楚邑彚纂湖廣荆門州西北有長林城今案荆門/州屬安陸府舊有長林縣以長林為大林未知是否)陽
丘(傳注/見上)訾枝(傳注見上彚纂莊子云/堯伐叢枝即訾枝也)庸(傳庸人帥羣蠻/以叛楚杜注今)
(上庸縣屬楚之小國今案庸國今鄖陽/府竹山縣及竹谿縣也秦置上庸縣)百濮(傳麇人率/百濮聚於)
(選將伐楚杜注百濮夷也疏釋例建寧郡南有濮夷無/君長總統各以邑落自聚故稱百濮今案牧誓彭濮人)
(孔傳濮在江漢之間是也晉建寧故城在今湖廣荆州/府石首縣當時麇人所率百濮在其南又張平子蜀都)
(賦云於東則左緜巴中百濮所充注云今巴中/七姓有濮此又别一濮盖百濮之散處者耳)選(傳見/上杜)
(注楚地彚纂當在荆/州府枝江縣南境)阪髙(傳楚人謀徙於阪髙杜注楚/險地彚纂當在襄陽府西境)
句澨(傳次於句澨杜注楚西界地/彚纂當在襄陽府均州西)方城(傳及庸方城杜/注庸地上庸縣)
(東有方城亭彚纂今鄖陽府竹山縣東四十五里有方/城是也今案此與僖四年方城異地一統志云方城在)
(竹山縣東三十里又名庸城山/上平地四靣險固圍䕶如城)陘隰(傳先君蚡冒所以/服陘隰也杜注地)
(名疏釋例陘隰與僖四年次於陘為一地潁川召陵縣/南有陘亭楚自武王始居江漢之間則蚡冒之時未至)
(中土不應已能越申息服潁川之邑疑/非也彚纂荆州府東多溪山之險故名)裨鯈魚(傳唯裨/鯈魚人)
(實逐之杜注庸三邑魚魚復縣今巴東永安縣彚纂四/川䕫州府奉節縣即古魚復縣以縣東魚復浦得名蜀)
(漢曰/永安)臨品(傳㑹師於臨品杜注地名/彚纂當在襄陽府均州界)石溪(傳子越自石/溪子貝自仭)
(以伐庸杜注石/溪仭入庸道)仭(傳注見上彚纂/當在均州界)
十七年鯈(傳將悉敝賦以待於/鯈杜注晉鄭之竟)邥垂(傳周甘歜敗戎於/邥垂釋文邥於審)
(反杜注周地河南新城縣北有垂亭彚纂服䖍曰邥垂/在髙都南今河南府洛陽縣地今案水經注引杜預釋)
(地河南新城縣有邥/垂亭此注脫一邥字)
十八年申池(傳公游於申池杜注齊南城西門名申門/齊城無池唯此門左右有池疑此則是彚)
(纂郡國志謂之左右池即泉/水源也今青州府臨淄縣西)四裔(傳舜流四㐫族渾敦/窮竒檮杌饕餮投諸)
(四裔以禦螭魅杜注渾敦謂驩兜窮竒謂共工檮杌謂/鯀按饕餮杜不言三苖缺也疏舜典云流共工于幽州)
(放驩兜於崇山竄三苖於三危殛鯀於羽山孔安國云/幽州北裔崇山南裔三危西裔羽山東裔在海中今案)
(括地志故龔城在檀州燕樂縣界故老傳云舜流共工/幽州在此地今順天府宻雲縣東北塞外地崇山舊在)
(湖廣澧州慈利縣慈利在州西一百六十里慈利西一/百八十里明設永定衞今改置永定縣屬澧州崇山在)
(其縣三危詳昭元年/三苖羽山詳昭七年)
　　宣公
元年平州(經公㑹齊侯于平州杜注齊地在泰山牟縣/西彚纂今萊蕪縣西有平州城屬濟南府今)
(按萊蕪今/屬泰安府)濟西(經齊人取濟西田杜注故曹/地僖三十一年晉文以分魯)棐林(經宋/公陳)
(侯衞侯曹伯㑹晉師於棐林伐鄭杜注鄭地滎陽宛陵/縣東南有林鄉彚纂今林鄉城在新鄭縣東二十五里)
(屬開/封府)北林(傳楚為賈救鄭遇於北林杜注滎陽中牟縣/西南有林亭在鄭北彚纂今屬開封府今案)
(水經注林亭去新鄭故城四十許/里蓋以南有林鄉亭故謂之北林)崇(經晉趙穿帥師侵/崇杜注崇秦之與)
(國今案殷之崇侯虎國在今陜西西安/府鄠縣東雖已滅後又别封崇國也)
二年大棘(經戰於大棘杜注在陳留襄邑縣南彚纂今/河南歸徳府睢州州西曲棘里有棘城又寧)
(陵縣西南七里有大棘城亦與睢相近今案曲棘與大/棘當是二地史記梁孝王世家正義引括地志大棘在)
(寧陵縣西南七/十里非七里)焦(傳遂圍焦杜注晉河外邑彚纂括地/志陜縣有故焦城今在河南府陜州)
(城内今案陜州今直𨽻河南又僖/三十年注與此小異實一地也)隂地(傳遂自隂地及/諸侯之師侵鄭)
(杜注晉河南山北自上洛以東至陸渾彚纂上洛今西/安府洛南縣陸渾今河南府嵩縣其地南阻終南北臨)
(大河所謂河南山北也又河南府盧氏縣東北有隂地/城今案盧氏今屬河南府陜州隂地當以盧氏隂地城)
(為是哀四年蠻子赤奔晉隂地人云使謂/隂地之命大夫士蔑是隂地自有其邑)首山(傳宣子/田于首)
(山舍于翳桑杜注首山在河東蒲坂縣東南彚纂即首/陽山今在平陽府蒲州東南今案蒲州今為府括地志)
(雷首山西起雷首東至吳坂長數百里随地異名通典/云有八名歴山首陽山薄山襄山甘棗山中條山渠豬)
(山獨頭/山也)翳桑(傳見上杜注桑之多䕃翳/者今案當是首山間地名)桃園(傳趙穿攻/靈公於桃)
(園/)
三年雒(傳楚子伐陸渾之戎遂至於雒觀兵於周疆杜/注雒水出上洛冡領山至河南鞏縣入河今案)
(上洛陜西商州也鞏縣屬河南府古洛口在/鞏縣近世乃過開封府之氾水縣北入河)周疆(傳見/上今)
(案水經注王城東南門名曰鼎門蓋九鼎所從入也故/謂是地為鼎中楚子問鼎於此然則楚子觀兵於周疆)
(而問鼎在王城東南鼎/中之地逼近王城矣)郟鄏(傳成王定鼎於郟鄏杜注/今河南也今按郟鄏王城)
(今洛陽縣西河南故城是也城西有/郟鄏陌京相璠曰郟山名鄏邑地也)郔(傳晉侯伐鄭及/郔杜注鄭地今)
(案十二年楚子北師次於郔杜注/鄭北地與此一地也近邲在鄭州)南里(傳誘子華而殺/之南里杜注鄭)
(地彚纂襄二十六年楚/子伐鄭入南里當即此)葉(傳及葉而死杜注楚地南陽/葉縣彚纂今南陽府葉縣南)
(陽三十里/有古葉城)
四年郯(經公及齊侯平莒及郯彚纂國名漢置郯縣地/理志故郯國也今為郯成縣屬兗州府故郯城)
(在縣西南境今按/郯城今屬沂州府)向(經公伐莒取向杜注莒邑東海承/縣東南有向城逺疑也彚纂古承)
(縣在今嶧縣西一里去莒縣逺寰宇志莒州南七十里/有向城參㑹道里差為近之今州屬青州府今按向本)
(近莒之國隠二年莒人入向遂為莒邑于欽齊乘謂/向城鎮在沂州西南一百里即承縣東南之向城)轑
陽(傳周伯嬴於轑陽而殺之彚纂漢武/帝延和二年封江喜為轑侯即此)烝野(傳遂處烝/野將攻王)
(杜注/楚邑)漳澨(傳師于漳澨杜注漳水邊疏釋例漳水出新/城洂鄉縣南至荆山東南經襄陽南郡當陽)
(縣入沮彚纂至當陽縣東南五十里與沮/水合名合溶渡當陽今屬湖廣安陸府)皋滸(傳楚子/與若敖)
(氏戰於皋滸杜注楚地彚纂路史英六貳軫皆皋/地皋陶之所封也後皆屬楚今案此釋恐未確)䢵(傳/若)
(敖娶於䢵杜注國名彚纂通典䢵或作鄖今湖廣徳/安府安陸縣有鄖城古鄖國也今案安陸徳安府治)夢
中(傳䢵夫人使棄諸夢中杜注夢澤名江夏安陸縣東/南有雲夢城彚纂今徳安府雲夢縣治是也今案書)
(地理今釋云漢書地理志南郡華容縣雲夢澤在南荆/州藪編縣有雲夢宮又江夏郡西陵縣有雲夢宮水經)
(注雲杜縣東北有雲夢城又夏水東逕監利縣南縣土/卑下澤多陂陁西南自州陵東界逕於雲杜沌陽為雲)
(夢之藪杜預去枝江縣安陸縣有雲夢蓋跨川互隰兼/包勢廣矣元和志雲夢澤在安陸縣南五十里又云雲)
(夢澤在雲夢縣西七里漢華容今荆州府石首監利二/縣地編縣今安陸府荆門州西陵今黄州府蘄州及黄)
(岡麻城二縣雲杜今安陸府京山縣州陵今安陸府沔/陽州沌陽今漢陽府漢陽縣枝江今屬荆州府安陸雲)
(夢今屬徳安府然則東抵蘄州西抵枝江京山以南青/草以北皆為古之雲夢正義所謂雲漢一澤而毎處有)
(名者也今見昭三年江南之夢定四年雲中又一/統志雲夢縣北有於莬鄉蓋棄令尹子文之處)
六年邢丘(傳赤狄伐晉圍懷及邢丘杜注河内平皋縣/彚纂今懐慶府河内縣東南七十里有平皋)
(故/城)
七年萊(經公㑹齊侯伐萊杜注萊國今東萊黄縣彚纂/今屬山東登州府縣東南二十里有萊子城)
向隂(傳赤狄侵晉取向隂之禾今案河南懐慶/府濟源縣西南有向城向隂其在此與)黑壤(經/公)
(㑹晉侯宋公衞侯鄭伯曹伯于黒壤彚纂今山西澤州/沁水縣西北四十里黒嶺周宇文泰改為烏嶺寰宇記)
(云即春秋/晉黒壤也)黄父(傳盟於黄父/杜注即黒壤)
八年黄(經公子遂如齊至黄乃/復今案説見桓十七年)垂(經仲遂卒于垂彚纂/當在兗州府平隂縣)
(境今案平隂/今屬泰安府)舒蓼(經楚人滅舒蓼傳楚為羣舒叛故伐/舒蓼滅之杜注舒蓼二國名疏舒蓼)
(二國名者蓋轉寫誤當為一國名釋例土地名有舒羣/舒舒蓼舒庸舒鳩以為五名則與文五年滅蓼同蓋蓼)
(滅後更復故楚今更滅之劉炫以杜為一國而規之非/也彚纂今廬州府廬江縣故舒城是也今案杜於文十)
(四年注云舒蓼即羣舒此言二國非也然二國亦非轉/冩之誤劉炫規之不得謂其非此舒蓼與文五年之蓼)
(不同彼蓼在安豐此舒蓼/在舒城疏合為一亦誤)滑汭(傳楚子疆之及滑汭杜/注滑水名彚纂當在今)
(廬州府/東境)吳(傳盟吳越而還杜注吳國今吳郡疏譜云吳/姬姓周大王之子大伯仲雍之後大伯無子)
(而卒仲雍嗣之武王封其曾孫周章於吳為吳子又别/封章弟虞仲於虞自大伯五世而得封十二世而晉滅)
(虞虞滅而吳始大至夀夢而稱王夀夢以上世數可知/而不紀其年夀夢元年魯成公之六年夫差十五年獲)
(麟之嵗也二十三年魯哀公之二十二年而越滅吳彚/纂吳郡隋蘇州宋置平江郡陞平江府元改府為路明)
(曰蘇州府/今仍之)越(傳見上杜注越國今㑹稽山隂縣疏譜云/越姒姓其先夏后少康之庶子也封於㑹)
(稽自號於越於者夷言發聲也濵在南海不與中國通/後二十餘世至於允常魯定公五年始伐吳允常卒子)
(句踐立是為越王越王元年魯定公之十四年魯哀公/二十二年句踐滅吳覇中國春秋後七世為楚所破遂)
(㣲弱矣外傳曰芈姓歸越是越本楚之别封或非夏后/之後彚纂隋置吳州尋改越州宋髙宗陞為紹興府今)
(仍/之)平陽(經城平陽杜注今泰山有平陽縣彚纂今濟南/府新泰縣西北四里平陽故城是也今案新泰)
(今屬泰/安府)
九年根牟(經取根牟杜注東夷國也今琅邪陽都縣有/牟鄉彚纂今在青州府沂水縣南今案路史)
(根牟曹姓子爵魯宣公滅之又案昭八年大蒐於紅自/根牟至于商衞革車千乘杜注根牟魯東界彚纂謂在)
(沂水縣南者是也沂水今屬沂州府若青州府安丘縣/西南十五里有牟山隋嘗於此置牟山縣後改安丘在)
(青州府東二百里其地非屬莒即屬齊必非魯所取之/國魯大蒐陳車乘亦必不能至此樂史寰宇記謂根牟)
(國在安丘誤顧炎武引/樂史説不能辯正亦疎)栁棼(傳鄭伯敗楚師於/栁棼杜注鄭地)
十年繹(經公孫歸父帥師伐邾取繹杜注與文十三年/同彚纂今嶧山在鄒縣東南二十里蓋縣治徙)
(山北也嶧/與繹通)潁北(傳逐楚師於潁北杜注潁水出河南陽/城至下蔡入淮疏釋例潁水出河南陽)
(城縣陽乾山東南經潁川汝隂至淮南下蔡縣入淮彚/纂案水經云潁水出潁川陽城縣西北少室山又東南)
(過陽翟縣北酈氏注云潁水又逕上棘城西左傳楚師/伐鄭城上棘以渉潁者也潁水又逕陽翟縣故城北陽)
(翟今禹州潁北/當在禹州之北)
十一年辰陵(經楚子陳侯鄭伯盟於辰陵杜注陳地潁/川長平縣東南有辰亭彚纂今開封府陳)
(州西南四十里有辰陵亭故長平城在州西北六十里/今案陳州今為府水經注云今辰亭在長平城西北長)
(平城在東南或/杜氏之謬誤耳)郔(傳楚左尹子重侵宋王待諸郔杜注/楚地彚纂當在開封府項城縣境今)
(案項城今/屬陳州府)沂(傳令尹蒍艾獵城沂杜注楚邑彚纂當在/汝寧府真陽縣境今按真陽今改正陽)
欑函(經晉侯㑹狄於/欑函杜注狄地)栗門(傳轘諸栗門/杜注陳城門)夏州(傳鄉取一/人焉以歸)
(謂之夏州杜注州鄉屬示討夏氏所得也彚纂史記楚/考烈王元年秦取夏州即此地理通釋云大江中州也)
(今在湖廣武昌府江夏縣今案夏州蓋在北岸江漢合/流之間其後漢水遂有夏名而夏之名義更廣說見昭)
(四年/夏汭)
十二年皇門(傳入自皇門/今案鄭城門)知(傳知莊子曰今案荀首為/知氏蓋食采於知史記正)
(義云故智城在蒲州虞鄉縣西北四十里古今地名/云觧縣有智城虞鄉今屬蒲州府解縣今為解州)郔
(傳楚子北師次于郔杜注/鄭北地今案見宣三年)沈(傳沈尹將中軍杜注沈或/作寢寢縣也今汝隂固始)
(縣今案固始今屬河南光州/沈者令尹孫叔敖食邑也)邲(經晉荀林父帥師及楚/子戰於邲杜注鄭地彚)
(纂今開封府鄭州東六里有邲城今按/水經注邲在敖北濟水至此有邲名)管(傳次於管以/待之杜注滎)
(陽縣東北有管城彚纂隋置縣/明初省今故城在鄭州北二里)敖鄗(傳晉師在敖鄗之/間杜注二山在滎)
(陽縣西北彚纂滎陽今開封府滎澤縣縣西北有敖山/今案元和志敖山在滎澤縣西十五里鄗疑是邑名)
滎澤(傳及滎澤杜注在滎陽縣東今按此即禹貢濟水/溢為滎者也今無水滎陽人猶謂其處有滎澤)
爭舟處(傳中軍下軍爭舟今案水經注爭舟之處在/卷縣北卷縣故城在今懷慶府原武縣北)唐
(傳告唐恵侯杜注屬楚之小國義陽安昌縣東南有上/唐鄉今按晉義陽安昌縣今河南南陽府鎮平縣也又)
(今南陽府唐縣本唐之/唐州蓋亦古之唐國)董澤(傳董澤之蒲杜注澤名河/東聞喜縣東北有董池陂)
(彚纂今屬/平陽府)清丘(經晉人宋人衞人曹人同盟於清丘杜/注衛地在濮陽縣東南彚纂唐置清丘)
(縣在今大名府開州/東南七十里長樂里)
十三年清(傳赤狄伐晉及清杜注一名清/原今案清原見僖三十一年)
十四年晏(傳見晏桓子彚纂濟南齊河縣西北/二十里有晏城寰宇記謂之晏嬰城)
十五年潞氏(經晉師滅赤狄潞氏杜注赤狄之别種疏/狄有赤狄白狄就其赤白之間各自别有)
(種類謂之赤白其義未聞蓋其俗尚赤衣白衣也彚纂/今山西潞安府潞城縣即其地也縣東北四十里有古)
(潞/城)黎氏(傳棄仲章而奪黎氏地杜注黎侯國上黨壺闗/縣有黎亭彚纂今潞安府長治縣西三十里黎)
(侯亭是也又山東東昌府范縣有黎侯城則黎侯失國/寓衛時所居之地今案潞安府之長治壺闗皆黎國地)
(潞子奪之又有黎城縣在潞安東北本漢潞縣地隋始/置縣一統志云黎侯城在縣東北十八里晉立黎侯即)
(此/)曲梁(傳晉荀林父敗赤狄於曲梁杜注今廣平曲梁/縣也彚纂今曲梁故城在直𨽻廣平府永年縣)
(東/北)輔氏(傳秦桓公伐晉次於輔氏杜注晉地彚纂今陜/西西安府朝邑縣西北十三里有輔氏城今案)
(朝邑今屬/同州府)稷(傳晉侯治兵于稷杜注晉地河東聞喜縣/西有稷山彚纂隋置稷山縣今屬平陽府)
(縣南五十里有稷神山山下有稷亭即/晉侯治兵處今按稷山縣今屬絳州)雒(傳及雒杜/注晉地)瓜
衍(傳亦賞土伯以瓜衍之地彚纂孝義/縣北十里有瓜城屬山西汾州府)無婁(經仲孫蔑/㑹齊髙固)
(于無婁杜注杞邑彚纂案公羊作牟婁蓋即隠四年/莒人伐杞所取之邑此時已為莒邑矣杜注疑有誤)
十六年甲氏留吁(經晉人滅赤狄甲氏及留吁杜注赤/狄别種彚纂案胡氏注留吁赤狄之)
(殘邑晉滅赤狄甲氏留吁遂為晉邑謂之純留水經注/云絳水經屯留故城即故留吁國也今山西潞安府屯)
(留縣南十三里/純留故城是也)鐸辰(傳及留吁鐸辰杜注留吁/之屬彚纂當在潞安府境)
十七年斷道(經公㑹晉侯衛侯曹伯邾子同盟於斷道/杜注晉地彚纂今山西沁州西有斷梁城)
卷楚(傳盟於卷楚/杜注即斷道)野王(傳晉人執晏弱於野王杜注野/王縣屬河内彚纂今為懐慶府)
(治/)苖(傳苖賁皇使見晏桓子杜注賁皇食/邑於苖地今按詳見襄二十六年)
十八年蜀(傳楚於是有蜀之役杜注魯地泰山西北有/蜀亭彚纂在今濟南府泰安州西今案泰安)
(州今/為府)笙(經歸父還自晉至笙杜注魯竟也今案莊九年/殺子糾於生竇史記作笙瀆賈逵曰句瀆也今)
(曹州府北有句陽古/城笙地其在此與)
　　成公
元年赤棘(經臧孫許及晉侯盟/於赤棘杜注晉地)茅戎(經王師敗績於茅/戎杜注戎别種彚)
(纂水經注大陽縣有茅亭故茅戎邑也括地志茅戎在/河北縣西二十里當在今平陽府平陸縣界今按公榖)
(史記俱作貿戎古音相近也文三年茅津亦在此平陸/今屬解州本漢河東郡大陽縣地東漢置河北縣唐改)
(平/陸)徐吾氏(傳敗績於徐吾氏杜注茅戎之/别也疏是茅戎之内聚落之名)
二年龍(傳齊侯伐我北鄙圍龍杜注魯邑在泰山博縣/西南今按水經注汶水南逕博縣故城東又西)
(南逕龍鄉故城南博縣/在今泰安府泰安縣)新築(經衞孫良夫帥師及齊師/戰於新築杜注衞邑彚纂)
(史記趙成侯及魏恵王遇于葛築或云即新/築也今大名府魏縣南二十里有新築城)巢丘(傳遂/南侵)
(及巢丘今按杜無注/當近龍在泰安縣界)鞫居(傳次於鞫居杜注衞地彚纂/後漢志封丘有鞫亭即古鞫)
(居也今按封丘/縣屬開封府)鞌(經及齊侯戰于鞌杜注齊地彚纂榖/梁曰鞌去齊五百里杜氏通典云鞌)
(在平隂縣東今平隂去臨淄五百里似與榖梁合矣然/以左傳考之自始合以至齊敗止為一日之事華不注)
(在濟南城北去平隂二百三十里何以一奔/而遽止乎近志云鞌即古之歴下似為得之)莘(傳師從/齊師于)
(莘杜注/齊地)靡筓(傳六月壬申師至於靡筓之下杜注山名/彚纂史記晉平公元年伐齊戰於靡下徐)
(廣曰靡當作歴志曰歴山即左傳所謂靡筓之山也今/名千佛山在濟南府南十里今按戰於鞌鞌在歴城傳)
(云六月壬申師至於靡筓之下癸酉師陳於鞌則靡筓/與鞌非一地史記戰於靡下當作歴下然遂以靡筓為)
(歴山恐非金史云長清有劘筓山劘筓當即靡筓長清/縣在濟南府西南七十里山在其縣晉師從西來正與)
(壬申癸酉差一日相/合當以金史為是)華不注(傳齊師敗績逐之三周華/不注杜注山名彚纂伏琛)
(云不音跗與詩鄂不韡韡之不同謂花蒂也言此山孤/秀如華跗之著於水也今在濟南府城北今按水經注)
(華不注山在歴/城東孤峰特立)華泉(傳丑父使公下如華泉取飲彚纂/京相璠曰華不注山下泉水也)
徐闗(傳遂自徐闗入彚纂/今淄川縣有古徐闗)石窌(傳子之石窌杜注邑名/濟北盧縣東有地名石)
(窌彚纂隋初為盧縣之長清鎮尋置長/清縣今仍之古城在縣東南三十里)丘輿(傳晉師從/齊師入自)
(丘輿擊馬陘杜注皆齊邑/彚纂丘輿當在益都縣界)馬陘(傳注見上彚纂在今益/都縣西南今按又詳見)
(襄二十九/年弇中)袁婁(經及國佐盟於袁婁榖梁作爰婁云爰/婁去國五十里彚纂張氏洽曰臨淄縣)
(西有袁婁或/曰在淄川境)上鄍(傳公㑹晉師于上鄍杜注地闕彚纂/當在陽榖縣境蓋齊衞境上之邑也)
陽橋(傳楚侵及陽橋杜注魯地彚纂陸澄曰博縣/有陽橋今在泰安州西北今按今泰安縣地)
三年伯牛(傳諸侯伐鄭次於/伯牛杜注鄭地)鄤(傳使東鄙覆諸鄤杜注/鄭地今按諸侯東侵鄭)
(鄭公子偃使東鄙覆諸鄤則鄤在鄭之東水經/注成皋有鄤水成皋在鄭之西北宜非此鄤地)丘輿(傳/敗)
(諸丘輿杜/注鄭地)棘(經叔孫僑如帥師圍棘杜注汶陽田之邑/在濟北蛇丘縣彚纂劉昭曰蛇丘縣有棘)
(鄉季氏私考曰今當為肥城縣地今按蛇丘在今泰安/府肥城縣南水經注汶水又西溝水注之溝水西南流)
(逕棘亭南引此年圍棘云/棘亭南去汶水八十里)
四年鄆(經城鄆今按家氏鉉翁曰鄆有三莒之别邑亦/曰鄆九年楚人入鄆是也魯自有二鄆文十二)
(年城諸及鄆此東鄆莒魯所爭者也成十六年公/待於鄆此西鄆今此所城者西鄆注見十六年)展陂
(傳許人敗諸展陂杜注許地彚纂/今在許州西北今按許州今為府)鉏任泠敦(傳鄭伯伐/許取鉏任)
(泠敦之田彚纂/俱在許州境)汜祭(傳晉伐鄭取汜祭杜注汜祭鄭地/成皋縣東有汜水疏知非中牟襄)
(城之汜而以成皋有汜水者以傳為晉取當是鄭之西/北界即今之汜水也字書水旁巳為汜水旁巳為汜字)
(相亂也今汜水上源為汜谷彚纂此為二邑汜即成皋/之汜祭即中牟之祭亭周祭伯之邑也蓋此時已入於)
(鄭矣今按汜本音凡今汜水縣音祀矣此謂中牟之祭/為周祭伯之邑與隠元年注異此祭疑是管城之祭)
五年榖(經叔孫僑如㑹晉荀首於榖/杜注齊地今按見莊七年)梁山(經梁山崩杜/注在馮翊夏)
(陽縣北彚纂詩奕奕梁山水經注河水又南逕梁山原/是也夏陽今同州韓城縣屬西安府今按韓城今屬同)
(州府詩之梁山非此梁/山説見僖二十四年韓)蟲牢(經同盟於蟲牢杜注鄭地/陳留封邱縣北有桐牢彚)
(纂今桐牢亭在開封/府封邱縣北三里)
六年鄟(經取鄟杜/注附庸國)蠻氏(傳晉伯宗伊雒之戎陸渾蠻氏/侵宋杜注蠻氏戎别種也河南)
(新城縣東南有蠻城彚纂漢志河南新城縣曰蠻中故/蠻之國也今按汝州西南有蠻中聚即戎蠻子國又見)
(昭十/六年)故絳(傳晉人謀去故絳杜注晉復命新田為絳/故謂此為故絳今按詳莊二十六年絳)郇
瑕(傳必居郇瑕氏之地杜注郇瑕古國名河東解縣西/北有郇城彚纂僖二十四年咎犯與秦晉大夫盟於)
(郇即此今按郇瑕二邑皆在解故曰郇瑕氏杜以為/一國非也郇説見僖二十四年瑕說見僖三十年)盬
(傳沃饒而近盬杜注鹽也猗氏縣鹽池是疏盬河東鹽/池袤五十一里廣七里盬雖是鹽唯此地之鹽别名為)
(盬也今按猗氏/今屬蒲州府)新田(傳不如新田又晉遷於新田杜注/平陽絳邑縣是今按晉既遷新田)
(又命新田為絳水經注謂之絳陽在絳澮之陽南對絳/山面背二水括地志新田在絳州曲沃縣南二里今之)
(曲沃縣南也近世太原閻若璩考之曰余親往其地土/人呼王官城距故晉城五十里杜氏長於地志之學乃)
(於莊二十六年城絳及此年新田皆注云平陽絳邑縣/豈竟為一地乎果為一地不應將遷新田之時名獻公)
(所居曰故絳此説是今考晉之絳縣其故城在今曲沃/縣南昭八年杜注虒祁宮在絳西四十里臨汾水今虒)
(祁在曲沃縣西則新田在晉時之絳邑此年注本不誤/誤在莊二十六年之注未確耳又案閻氏謂土人呼王)
(官城此王官與文三年/成十三年之王官不同)澮(傳有汾澮以流其惡杜注澮/水出平陽絳縣南西入汾)
繞角(傳晉樂書救鄭與楚師遇於繞角楚師還晉師遂/侵蔡杜注鄭地彚纂杜佑通典汝州魯山縣東南)
(有繞角城今按繞角在汝州/之魯山當是蔡地非鄭地)桑隧(傳楚公子申公子成/以申息之師救蔡禦)
(諸桑隧杜注汝南朗陵縣東有桑里在上蔡西南/今按上蔡屬汝寧府朗陵故城在確山縣西南)
七年馬陵(經同盟於馬陵杜注衞地陽平元城縣東南/有地名馬陵彚纂隋開皇六年析元城縣地)
(置馬陵縣大業初省今直𨽻大/名府治東南十五里有馬陵城)州來(經吳入州來杜注/楚邑淮南下蔡是)
(也彚纂哀二年蔡昭侯自新蔡遷於州來謂之下蔡漢/置下蔡縣今夀州北三十里有蔡國城今按夀州屬鳳)
(陽/府)申呂(傳子重請取于申呂以為賞田今按王應麟地/理通釋云國語史伯曰當成周者南有申呂漢)
(地理志南陽宛縣申伯國詩書及左氏解不言呂國所/在史記正義引括地志云故呂城在鄧州南陽縣西徐)
(廣云呂在宛縣水經注亦謂宛西呂城四嶽受封然則/申呂漢之宛縣也案宛縣即今南陽府治南陽縣申見)
(隠元/年)
八年渠丘(傳申公巫臣假道於莒與渠丘公立於池上/杜注渠丘邑名莒縣有遽里今按此莒之渠)
(邱與齊渠丘異地九年楚子重伐莒/圍渠丘即此渠丘也非安丘之渠丘)
九年蒲(經同盟于蒲今/按見桓三年)銅鞮(傳執諸銅鞮杜注晉别縣/在上黨今按又見昭二十)
(八/年)渠丘(傳楚子重伐莒圍渠丘彚纂漢北海安丘縣孟/康曰古渠丘也晉地道記曰安丘有渠丘亭今)
(屬青州府今按安丘之渠丘屬齊非莒/邑也又見莊八年渠丘昭十一年渠丘)鄆(經楚人入鄆/杜注莒别邑)
(也/)中城(經城中城杜注魯邑在東海廩丘縣西南今按/晉東海郡有厚丘今海州泳陽縣厚丘在縣北)
(六十里魯地當不能至此而山東東昌府之范縣古廩/丘為齊地皆非此經城中城所在榖梁云城中城者非)
(外名也則是魯城之内城耳蓋城其内城則内城以外/之民竟外之故非之范注云譏公不務徳政恃城以自)
(固不復能衞其人民是也以為/邑名誤矣定六年城中城同)
十年脩澤(傳子然盟于脩澤杜注滎陽卷縣東有脩武/亭彚纂今在開封府原武縣北今按水經注)
(濟水自滎澤東逕滎陽卷縣之脩/武亭左傳鄭子然盟於脩澤者也)桑田(傳召桑田巫杜/注晉邑今按見)
(僖二/年)
十一年鄄(傳王使劉子復之盟/於鄄而入杜注周邑)鄇田(傳晉郤至與周爭/鄇田杜注鄇温别)
(邑河内懷縣西南有鄇人亭/彚纂今在懷慶府武陟縣)檀(傳與檀伯逹封于河彚/纂周邑今在懷慶府)
十二年𤨏澤(經公㑹晉侯衛侯於𤨏澤杜注地闕今按/公羊作沙澤定七年盟於沙傳作瑣公羊)
(亦作沙澤與此年同則𤨏/澤即沙也注見定七年)交剛(經晉人敗狄於交剛杜/注地闕今按此年之狄)
(白狄也交剛當在河東之/地與河西延安府相近)
十三年費滑(傳殄滅我費滑杜注滑國都於費今緱氏/縣彚纂水經注休水逕延夀城南緱氏縣)
(治故費滑也今河南府偃師/縣南二十里有緱氏故城)洓川(傳伐我洓川杜注洓/水出河東聞喜縣西)
(南至蒲坂入河彚纂今平陽府蒲州東北二十六/里有洓水城今按蒲州今為府附郭置永濟縣)箕郜
(傳入我河縣焚我箕郜今按萁說見僖三十二年郜杜/無注姓氏書郜分南北南後入晉當是此郜地當近河)
麻隧(傳晉師以諸侯之師及秦師戰于麻隧/杜注秦地彚纂在西安府涇陽縣南)涇(傳師遂/濟涇杜)
(注涇水出安定東南經扶風京兆髙陸縣入渭疏釋例/曰涇水出安定朝那縣西東南經新平扶風至京兆髙)
(陸縣入渭彚纂漢志涇水出幵頭/山在今陜西平凉府西南三十里)侯麗(傳及侯麗而還/杜注秦地彚纂)
(劉伯莊云在/涇陽縣境)新楚(傳迓晉侯于新楚杜注秦地彚纂當/在西安府同州朝邑縣境今按朝邑)
(今屬同/州府)瑕(傳成肅公卒于瑕杜注晉地今按水經注河/東解縣西南有故瑕城觧縣今解州詳見僖)
(三十/年)訾(傳公子班自訾求入于大宮杜注鄭地今按鄭/公子班奔許而自訾求入則訾當在鄭南别一)
(地非文元年/緜訾之訾)
十五年暴隧(傳楚子侵鄭及暴隧彚纂鄭地路史曰暴/辛公采地一曰暴隧周圻内邑是時為鄭)
(所/有)新石(傳鄭子罕侵楚取新石杜注楚邑/彚纂當在南陽府裕州葉縣境)睢(傳出舍于/睢上杜注)
(水名今按/在歸徳府)鐘離(經㑹吳于鐘離杜注楚邑淮南縣彚纂/晉成帝置鐘離郡唐置鐘離縣明改為)
(臨淮縣又析臨淮地置鳳陽縣今仍/之屬江南鳯陽府今按鳯陽府治也)
十六年武城(傳楚子自武城/今按見僖六年)汝隂(傳以汝隂之田求成/于鄭杜注汝水之南)
(近鄭/地)汋陂(傳宋將鉏樂懼敗/諸汋陂杜注宋地)夫渠(傳退舍于夫/渠杜注宋地)汋陵(傳/敗)
(諸汋陵杜注宋地彚纂今歸徳府/寧陵縣南二十五里有汋陵城)鳴雁(傳衛侯伐鄭至/於鳴雁杜注在)
(陳留雍丘縣西北彚纂後漢志雍丘有鳴雁/亭今白雁亭在杞縣北四十里屬開封府)鄢陵(經戰/于鄢)
(陵杜注鄭地今屬潁川郡彚纂案鄢陵與鄢一地也鄢/妘姓之國為鄭武公所滅初仍其故名後改為鄢陵耳)
(今按鄢見/隱元年)瑕(傳楚師還反瑕杜注楚地彚纂水經注肥/水逕山桑縣故城南又東積而為陂謂之)
(瑕陂又東南逕瑕城南春秋楚師還及瑕即此城也山/桑縣在今夀州蒙城縣此屬鳳陽府今按楚師自鄢陵)
(還荆州不當廻逺由今之蒙城水經註誤也桓六年楚/武王侵隨使薳章求成軍于瑕以待之當是此瑕邑蓋)
(在今徳安/府隨州)沙隨(經公㑹晉侯齊侯衛侯宋華元邾人于/沙隨杜注宋地梁國寧陵縣北有沙隨)
(亭彚纂今沙隨亭在寧/陵縣西六里屬歸徳府)壞隤(傳公出于壞/隤杜注魯邑)督揚(傳我師/次于督)
(揚杜注鄭東地彚纂案襄十九年諸侯自沂上盟/于督揚杜以督揚即祝阿蓋齊之督揚與此不同)制田
(傳諸侯遷于制田杜注滎陽宛陵縣東有/制澤彚纂今制城在開封府新鄭縣東北)鳴鹿(傳以諸/侯之師)
(侵陳至於鳴鹿杜注陳國武平縣西南有鹿邑彚纂今/鹿邑縣西南有古鹿邑城屬歸徳府今按東漢置武平)
(縣隋改/鹿邑縣)潁上(傳諸侯遷于潁上今按潁水之上/也今江南潁州府有潁上縣隋置)苕丘(經/晉)
(人執季孫行父舍之/於苕丘杜注晉地)鄆(傳公還待于鄆杜注魯西邑東/郡廩丘縣東有鄆城彚纂隋開)
(皇十八年改為鄆城縣今屬兖州府濟寧州今按水經/注京相璠曰東郡廪丘縣東八十里有故運城即此城)
(也廪丘隋省入鄆城今/改屬曹州府之濮州)
十七年虛滑(傳鄭子駟侵晉虚滑杜注晉二邑滑/故滑國為秦所滅時屬晉後屬周)髙氏
(傳衛北宮括侵鄭至於髙氏杜注在陽翟縣西南彚纂/今禹州即陽翟縣也屬開封府今按禹州今屬許州府)
(州有髙/氏亭)戲童(傳諸侯伐鄭自戲童至于西洧彚纂襄九/年諸侯盟于戲即此也水經注曰氾水出)
(浮戲之山今氾/水縣屬開封府)曲洧(傳見上杜注今新汲縣治曲洧城/臨洧水疏釋例云洧水出滎陽宻)
(縣西北陽城山東南至潁川長平縣入潁彚纂漢宣帝/神爵三年以許縣之汲鄉置新汲縣以河内有汲縣故)
(稱新汲也金置洧川/縣今仍之屬開封府)柯陵(經同盟于柯陵/杜注鄭西地)汝上(傳楚公/子申救)
(鄭師于汝上疏釋例云汝水出南陽魯縣大蓋山東北/至河南梁縣東南經襄城潁川汝南至汝隂襄信縣入)
(淮彚纂汝水出汝州魯山縣成十六年楚以汝隂之田/求成於鄭國語齊桓公伐楚濟汝踰方城則汝上蓋鄭)
(楚之/界也)貍脤(經公孫嬰齊卒/于貍脤杜注闕)洹(傳聲伯夢渉洹杜注洹水/出汲郡林慮縣東北至魏)
(郡長樂縣入清水彚纂今林縣西北林慮山洹水所出/也屬河南彰徳府今按後周分臨彰界置洹水縣後省)
(入大名成安今大名/府魏縣古洹水也)清(傳使國勝告難于晉待命于清/杜注陽平樂平縣是彚纂今東)
(昌府堂邑縣東南有清城今按前漢東郡清縣後漢改/為樂平隋置堂邑縣此為齊之東境邑蓋齊將討國佐)
(使其子國勝告難於晉因使待命於境上之邑/不欲其近國都也東昌彚纂誤作青州今改正)舒庸(傳/舒)
(庸人以楚師之敗也杜注東夷國/今按此亦羣舒也蓋在今廬州府)巢駕釐虺(傳道吳人/圍巢伐駕)
(圍釐虺杜注楚四邑彚/纂今俱在廬州府境)
十八年曹門(傳鄭伯侵宋及曹/門外杜注宋城門)朝郟(傳遂㑹楚子伐宋/取朝郟杜注宋邑)
(彚纂當在/夏邑境)城郜(傳楚子辛鄭皇辰侵城郜杜注/宋邑彚纂當在徐州蕭縣境)幽丘(傳/取)
(幽丘杜注宋邑彚/纂當在蕭縣界)彭城(傳同伐彭城杜注宋邑今彭城/縣彚纂項羽都此謂之西楚晉)
(立徐州唐宋元沿革不一明初復為徐州今直/𨽻江南省今按徐州今陞為府附郭設銅山縣)台谷(傳/晉)
(侯師于台谷以/救宋杜注地闕)靡角(傳遇楚師于靡角/之谷杜注宋地)虛朾(經同盟于/虛朾杜注)
(宋地彚纂或云/即宋之虛也)
　　襄公
元年瓠丘(傳置諸瓠丘杜注晉地河東東垣縣東南有/壺丘彚纂案壺丘亦曰陽壺寰宇志曰古陽)
(壺城南臨大河今絳州垣曲縣東南陽壺/城是也屬平陽府今按垣曲今屬絳州)鄫(經次于鄫/杜注鄭地)
(在陳留襄邑縣東南今按襄邑/今歸徳府睢州故鄫城在州南)洧上(傳敗其徒兵于洧/上杜注洧水出宻)
(縣東南至長平入潁彚纂長平在今西華縣屬開封府/今按西華今屬陳州府水經注洧水逕新鄭故城中此)
(洧上蓋近/鄭都之地)呂留(傳楚子辛侵宋呂留杜注二縣今屬彭/城郡彚纂案呂縣留縣漢屬楚國後漢)
(及晉屬彭城國泗水至呂城積石為梁故曰呂梁徐州/北五十里有呂梁城水經注濟水過沛縣東北又東南)
(過留縣北漢張良遇漢髙祖於留即此地也呂縣/隋廢留縣唐廢今俱在徐州境今按皆在徐州府)犬丘
(傳鄭子然侵宋取犬丘杜注譙國酇縣東北有犬丘城/迂回疑彚纂案犬丘地不近鄭故杜以為疑然是時楚)
(方侵宋取呂留鄭蓋為楚取也今歸徳府永城縣/西北三十里有犬丘集今按此酇縣在永城音嵯)
二年東陽(傳晏弱城東陽以偪之杜注齊境上邑/彚纂今東陽城在青州府臨朐縣東)
三年鳩兹(傳楚子重伐吳克鳩兹至于衡山杜注鳩兹/吳邑在丹陽蕪湖縣東彚纂今蕪湖縣東四)
(十里有鳩兹港是/也屬江南太平府)衡山(傳見上杜注在吳興烏程縣南/彚纂案烏程乃湖州府附郭縣)
(也去蕪湖甚逺今太平府當塗縣東北六十里有横山/似為近之今按鎮江府丹陽縣亦有衡山今名横山顧)
(炎武疑/即此地)駕(傳吳人伐楚取駕/今按見成十七年)長樗(經公及晉侯盟于長/樗杜注晉侯出其國)
(都與公盟於外/疏近城之地)雞澤(經同盟於雞澤杜注在廣平曲梁/縣西南彚纂後漢志曲梁侯國有)
(雞澤即春秋諸侯同盟處也今曲梁故城在直𨽻廣平/府東北今按隋於廣平舊縣城置雞澤縣今屬東平府)
耏(傳乃盟于耏外杜注水名彚纂耏水即時水也平地/出泉曰耏今按水經注時水出齊城西南二十五里)
(平地出泉即如水也澠水出營城東北逕博昌南界入/時水自下通謂之澠又東北至廣饒故城北入淄水齊)
(乘又名耏水又京相璠曰今臨淄唯有澅水西北入沛/即地理志如水耏如聲相近然則澅水即耏水蓋以澅)
(與時合得通稱矣/又見莊九年乾時)曲梁(傳亂行于曲梁今按即雞澤地/國語雞澤作難丘曲梁作屈梁)
四年繁陽(傳楚師猶在繁陽杜注楚地在汝南鮦陽縣/南彚纂今汝寧府新蔡縣北有繁陽亭今按)
(鮦陽之鮦孟康本音紂紅反陸氏釋文引孟康音紂直/又反是刪紅反二字而改其音誤矣釋文又云一音童)
(或音直勇反非按鮦為鱧魚今亦有直勇反之音蓋以/舌頭呼則音童以舌上呼則紂紅反轉上聲則直勇反)
(皆各隨其方音/唯音紂者非)蒲圃(傳季孫為已樹六檟於蒲圃東門/之外杜注塲圃名今按定八年陽)
(虎將享季氏/于蒲圃即此)無終(傳無終子嘉父使孟樂如晉杜注山/戎國名彚纂秦置無終縣項羽封韓)
(廣為無終王都無終即今順天府玉田縣也縣西有古/無終城今按顧炎武曰無終為今之玉田無可疑者然)
(此年無終子使孟樂如晉因魏莊子納虎豹之皮以請/和諸戎昭元年晉中行穆子敗無終及羣狄於太原漢)
(書樊噲傳擊陳豨破得綦毋邛尹潘軍於無終廣昌則/去玉田千有餘里豈無終之國先在雲中代郡之境後)
(始遷右北平與按顧氏此説是也廣昌即今之廣昌縣/漢屬代郡唐為蔚州飛狐縣明復改廣昌屬大同府蔚)
(州今改屬直𨽻保定府易州去玉田之無終逺而史合/言之蓋舊時無終之地近廣昌也晉自中行吳敗狄之)
(後漸擴代北之地其後趙氏盡得代地而無終之國乃/在右北平猶之昭十二年晉滅肥為漢之真定肥累縣)
(而遼西復有肥如縣應劭云晉滅肥肥子奔燕/燕封於此無終亦此類耳又孔疏見昭元年)有窮(傳/有)
(窮后羿杜注國名彚纂水經注窮水出於安豐昭二十/七年楚與吳師遇於窮即此也今在英山縣境今按英)
(山今屬六安州又見昭二十七年然此窮水窮地偶與/有窮同名耳非后羿之國也晉地記云河南有窮谷蓋)
(本有窮氏所/遷此為近之)鉏(傳后羿自鉏遷於窮石杜注羿本國名/彚纂今大名府滑縣東十五里有鉏城)
(今按滑縣今屬/河南衛輝府)窮石(傳見上今按/即窮國地)寒(傳伯明后寒葉之/杜注寒國北海平)
(夀縣東有寒亭彚纂今寒亭在山東萊州府濰縣東/北五十里今按鄭樵通志寒亭在濰州東二十三里)有
鬲(傳靡奔有鬲氏杜注國名平原鬲縣彚纂鬲偃姓臯/陶之後封於鬲今濟南府徳平縣東一里有故鬲城)
(今按鬲城一云在徳/州北古鬲津河在此)斟灌(傳使澆用師滅斟灌及斟尋/氏杜注二國夏同姓諸侯樂)
(安夀光縣東南有灌亭彚纂今斟灌/城在青州府夀光縣東北四十里)斟尋(杜注北海平/夀縣東南有)
(斟亭彚纂今斟城在萊/州府濰縣西南五十里)過(傳處澆于過杜注國名東萊/掖縣北有過郷彚纂郡國志)
(掖縣有過鄉即過國/也今為萊州府治)戈(傳處豷于戈杜注/戈國在宋鄭之間)狐駘(傳敗于/狐駘杜)
(注邾地魯國番縣東南有目台亭彚纂/今狐駘山在兖州府滕縣東南二十里)
五年善道(經㑹吳于善道杜注地闕彚纂案阮勝之南/兖州記云盱眙本吳善道地秦置盱胎縣許)
(慎曰張目為盱舉目為眙城居山上可/以矚逺故曰盱眙今屬鳳陽府泗州)城棣(傳㑹于城/棣以救之)
(杜注鄭地陳留酸棗縣西南有棣城彚纂寰宇記有南/棣城北棣城在陽武縣北十里二棣城之間有博浪河)
(亭即子房擊始皇/處也今屬開封府)
六年棠(傳棠人杜注萊邑北海即墨縣有棠鄉彚纂今/縣南八十里有甘棠社即古棠鄉也屬萊州府)
(今按顧炎午云棠在平度州境孟子所謂發棠/在此即墨為齊大都倉廩在焉亦從此知之)
七年鄬(經公㑹晉侯宋公陳侯衞侯曹/伯莒子邾子于鄬杜注鄭地)鄵(經卒于鄵/杜注鄭地)
八年邢丘(經季孫宿㑹晉侯鄭伯齊人宋人/衞人邾人于邢丘今按見宣六年)
九年商丘(傳陶唐氏之火正閼伯居商丘疏釋例云宋/商商丘三名一地梁國睢陽縣也傳曰陶唐)
(氏之火正閼伯居商丘祀大火又曰宋大辰之虚也然/則商丘在宋或以為漳水之南故殷虚為商丘非也今)
(按見昭/元年)戲(經同盟于戲杜注鄭地彚纂成十七年/諸侯伐鄭自戲童至於曲洧即此是也)鄟門
(傳門下鄟門/杜注鄭城門)師之梁(傳門于師之梁/杜注亦鄭城門)汜(傳師于汜杜注/鄭地東汜今按)
(見僖三/十年)隂阪(傳濟于隂阪杜注洧津今按水經注洧水/逕隂阪北水有梁焉俗謂是濟為參辰口)
隂口(傳次于隂口而還杜注鄭地名今按水經注云/隂口者水口也參隂聲相近蓋傳呼之謬耳)中
分(傳公子罷戎入盟同盟于/中分杜注鄭城中里名)
十年柤(經㑹吳于柤杜注楚地彚纂今兖州府嶧縣泇/口是也今按柤非楚地水經注引京相璠曰柤)
(宋地今傳陽縣西北有柤水溝去傅陽八十/里此説是柤水即泇水傅陽即偪陽在嶧縣)偪陽(傳遂/滅偪)
(陽杜注妘姓國彭城傅陽縣也彚纂章懷太子曰/偪陽故城在氶縣南今在兖州府嶧縣南五十里)聊(傳/聊)
(人紇杜注聊邑魯縣東南莝城是也今/按聊城在鄒縣界内孔子父所治也)著雍(傳及著雍/杜注晉地)
霍人(傳納諸霍人杜注霍晉邑疏霍是舊國閔元年晉/獻公滅之以為晉邑也此霍邑或稱霍人猶晉邑)
(謂之柏人也必知霍人為霍邑者漢書樊噲傳云攻霍/人是霍人邑名也劉炫云霍晉邑人掌邑大夫猶聊邑)
(大夫稱聊人紇蓋使為晉附庸也今按疏引閔元年滅/霍人引樊噲傳之霍人似以兩地為一地誤矣舊霍國)
(為今之霍州史記周勃世家及樊噲傳攻韓王信皆有/霍人其地在代史記正義謂即地理志太原郡之葰人)
(縣葰人故城括地志云在代州繁峙縣界顔音山寡反/正義因謂霍音𤨏又蘇寡反是地名音變也霍人柏人)
(中人皆是邑名劉炫/言人者邑大夫非也)訾母(傳師于訾母杜注宋地彚/纂當在歸徳府鹿邑縣境)梧
(傳晉師城梧及制杜注鄭舊地彚纂/案隋書滎陽縣有梧桐澗疑即梧也)陽陵(傳諸侯之師/還鄭而南至)
(于陽陵杜注鄭地彚纂今在開封/府許州西北今按許州今為府)
十一年五父之衢(傳詛諸五父之衢杜注五父衢道名/在魯國東南今按括地志云五父之)
(衢在曲阜縣西南二里/魯城内與杜注東南異)舊許(傳東侵舊許杜注許之舊/國鄭新邑彚纂案成十五)
(年許遷於葉則許之舊國為鄭所/有故謂之舊許今按即今許州府)向(傳師于向杜注向/地在潁川長社縣)
(東北彚纂今開封尉氏縣西南四十里有向城今按尉/氏西南之向城即長社東北之向城城側向岡見水經)
(注/)𤨏(傳右還次于𤨏杜注滎陽宛陵縣/西有𤨏候亭彚纂今在新鄭縣北)濟隧(傳西濟于/濟隧杜注)
(水名彚纂水經注濟水伏流自河而出隂溝上源濟隧/絶焉世謂之十字溝今按水經注又云滎澤在滎陽縣)
(東南與/濟隧合)亳城(經同盟于亳城北公榖作京城北杜注鄭/地彚纂當在今河南府偃師縣今按偃師)
(之亳為殷都去鄭逺當時為周地諸侯何為越鄭而盟/於此公榖作京城為是京在滎陽縣東南見隠元年本)
(水名當鄭/都之北)蕭魚(經㑹于蕭魚杜注鄭地彚纂路史少昊/後嬴姓國修魚即蕭魚也今按韓世家)
(秦敗我修魚虜韓將䱸申差于濁澤徐廣曰長社有濁/澤然則修魚當亦在長社明省入許州今為許州府附)
(郭石梁縣地蕭魚/在此在鄭都之南)櫟(傳秦晉戰于櫟杜注晉地彚纂是/時秦師濟自輔氏而敗晉于櫟則)
(櫟乃河上之邑也有謂臨潼縣有櫟鄉城/即此櫟者不知櫟鄉去河甚逺非此櫟也)
十二年台(經莒人伐我東鄙圍台杜注琅邪費縣南有/台亭彚纂今屬兖州府今按費縣今屬沂州)
(府/)鄆(傳季孫宿帥師救台遂入鄆杜注莒邑彚纂案文/十二年季孫行父帥師城諸及鄆即此也蓋季孫)
(城鄆時鄆方屬魯後入於莒是年雖入鄆而未/能有之昭元年季孫宿伐莒取鄆則又屬魯矣)楊梁(傳/師)
(于楊梁杜注梁國睢陽縣東有地名楊梁彚纂水經注/渙水東逕陽亭北即楊梁也今在歸徳府城東南三十)
(里/)
十三年邿(經取邿杜注任城亢父縣有邿亭彚纂後漢/建武二年封劉隆為邿侯即此今亢父城在)
(濟寧州南五十里邿城在州/東南今按濟寧州屬兖州府)緜上(傳晉侯師于緜上以/治兵今按説見僖二)
(十四/年)庸浦(傳戰於庸浦杜注楚地彚纂當在/無為州南今按無為州屬廬州府)
十四年向(經㑹吳于向杜注鄭地今按十三國大夫㑹/吳于向地當近吳此當為龍亢之向在鳯陽)
(府懐逺縣注見隠二年杜以/為鄭地則是尉氏之向非也)瓜州(傳昔秦人廹逐乃祖/吾離于瓜州杜注地)
(在今燉煌今按陜西肅州之西五百/餘里有瓜州故城漢燉煌郡之地也)涇(傳及涇不濟杜/注涇水出安定)
(朝那縣至京兆髙陸縣入渭今按朝那今平/凉府平凉縣髙陸當作髙陵今屬西安府)棫林(傳至/于棫)
(林杜注秦地彚纂即舊鄭咸林也今為華/州屬陜西西安府今按華州屬同州府)丘宮(傳盟于/丘宮杜)
(注近/戚地)鄄(傳公如鄄杜注衛地/今按見莊十四年)阿澤(傳敗公徒于阿澤杜/注濟北東阿縣西南)
(有大澤今按水經河水又歴柯澤逕東阿縣故城西注/云衛孫文子敗公徒於柯澤者也東阿故城在今兖州)
(府陽榖/縣東北)郲(傳齊人以郲寄衛侯/彚纂齊所滅萊國)棠(傳子􁂫師于棠以伐/吳彚纂棠楚地寰宇)
(記六合古棠邑晉立棠邑郡周改六合郡隋/廢郡為六合縣至今仍之屬江南江寧府)臯舟(傳吳/人自)
(臯舟之隘要而擊之/杜注吳險隘之道)
十五年劉(經及向戌盟於劉疏釋例/地闕蓋魯城外之近地)遇(經公救成至/遇杜注魯地)
十六年溴梁(經公㑹晉侯宋公衛侯鄭伯曹伯莒子邾/子杞伯小邾子于溴梁杜注溴水出河内)
(軹縣東南至温入河彚纂案爾雅梁莫大於溴梁溴梁/水隄也今濟源縣西北原山有白澗水即溴梁也今按)
(濟源屬/懷慶府)犂比(傳莒犂比公杜注莒子號也今按/莒君多以地為號犂比當是地名)棫林(傳/次)
(于棫林杜/注許地)函氏(傳伐許次于函/氏杜注許地)湛阪(傳楚公子格帥師/及晉師戰于湛阪)
(杜注襄城昆陽縣北有湛水東入汝彚纂水經注湛水/出犫縣北魚齒山東南流為湛浦即此今葉縣北二十)
(里有昆陽城今按水經注湛水/之北山有長阪故有湛阪之名)海陘(傳連遂寒海而還/杜注魯溢道今按)
(諸城縣近海海/陘疑在其地)
十七年曹隧(傳衛孫蒯田于曹/隧今按當是曹地)重丘(傳飲馬于重丘杜/注曹邑彚纂寰宇)
(記重丘在乘氏縣東北三十一里今曹縣東北/有乘氏故城屬兖州府今按曹縣今屬曹州府)桃(經齊/侯伐)
(我北鄙圍桃公羊作洮杜注弁縣東南有桃虚今按齊/侯伐魯北鄙圍桃則桃亦當在魯北弁縣今泗水縣在)
(魯東非北鄙水經云汶水西南逕桃鄉縣故城西城在/今汶上縣東北四十里汶上正當魯之北鄙此桃當是)
(桃鄉非弁/縣之桃虚)陽關(傳師自陽闗逆臧孫杜注在泰山鉅平/縣東彚纂今兖州府寧陽縣東北有陽)
(闗故/城)旅松(傳至于旅松杜/注近防地也)合(傳合左師杜/注合向戌邑)澤門(傳澤門/之皙杜)
(注宋東城南門今按即孟子垤澤之門今/商邱縣南睢陽故城東南門曰垤澤門)
十八年長子純留(傳晉人執衛行人石買于長子執孫/蒯于純留杜注二縣皆屬上黨郡彚)
(纂純地理志作屯今俱屬山西潞安府/今按屯留縣故城在今縣東南十三里)梗陽(傳見梗陽/之巫臯杜)
(注晉邑在太原晉陽縣南彚纂今太原府清源縣有梗/陽故城今按趙世家注引括地志云梗陽故城在清源)
(縣南百二十歩而一統志云在縣南百/二十里必有一誤又見昭二十八年)平隂防門(傳齊/侯禦)
(諸平隂塹防門而守之廣里杜注平隂在濟北盧縣東/北其城南有防防有門於門外作塹横行廣一里彚纂)
(平隂古城在縣東北三十五里今屬東平州今按平隂/與東平州今皆屬泰安府今平隂亦古盧縣地水經注)
(云濟水自臨邑縣東又北逕平隂城西京相璠曰平隂/齊地在濟北盧縣故城西南十里南有長城東至海西)
(至濟河道所由名防門去平隂三里齊侯塹防門即此/也案戰國時蘇代説燕王曰齊有長城鉅防鉅防即防)
(門水經注又云今防門北有光里齊/人言廣音與光同此説與杜注異)巫山(傳齊侯登巫/山以望晉師)
(杜注在盧縣東北彚纂今濟南府肥城縣西北七十五/里有孝堂山即齊侯望晉師處也今按肥城宋省入平)
(隂元復置是肥城近平隂今屬泰安府水經注巫山/在平隂東北不言肥城者後漢省肥城入盧縣故也)京
兹(傳以中軍克京兹杜/注在平隂城東南)邿(傳以下軍克邿杜/注平隂西有邿山)雍門(傳焚/雍門)
(之荻杜注/齊城門)揚門(傳門于揚門/杜注齊西門)東閭(傳門于東閭/杜注齊東門)郵棠(傳/齊)
(侯駕將走郵棠杜注齊邑彚纂今膠州/即墨縣南八十里有甘棠社即古棠鄉)濰(傳東侵及濰/南及沂杜注)
(濰水在東莞東北至北海都昌縣入海彚纂水經注濰/水出琅玡箕縣過東武平昌髙宻淳于逕都昌入海箕)
(縣在今莒州武昌故城今為諸城縣治平昌髙宻淳于/皆在今安丘縣都昌今昌邑縣也今按髙宻縣屬萊州)
(府不在/安丘)沂(傳見上杜注沂水出東莞蓋縣至下邳入泗/彚纂蓋縣省入沂水縣今屬青州府今按沂)
(水縣今屬/沂州府)汾(傳子庚帥師治兵于汾杜注襄城縣東北/有汾丘城彚纂水經注潁水東歴罡丘城)
(南故汾丘城也今襄城縣屬開封府今按襄城今屬許/州府水經注本作潁水又東南江陂水注之水受大崇)
(丘城南故/汾丘城也)魚陵(傳次于魚陵杜注魚齒山也在南陽犫/縣北鄭地彚纂水經注湛水源於魚齒)
(山今在汝州東南五十里今按犫城在汝州魯山縣之/東南又案顧炎午左傳杜解補正引范守已説謂子庚)
(既治兵於襄城之汾不當南/還走南陽魚陵不為魚齒山)上棘(傳右師城上棘彚纂/郡國志陽翟有上棘)
(城今在禹州東南今按水經注上棘城在/陽翟縣西潁水逕其城西又屈逕其城南)旃然(傳逐渉/潁次于)
(旃然杜注旃然水出滎陽成臯縣東入汴彚纂水經注/索水出京縣西南嵩渚山即古旃然水也嵩渚山在滎)
(陽東南三/十五里)胥靡獻于雍梁(傳侵費滑胥靡獻于雍梁杜/注胥靡獻于雍梁皆鄭邑河)
(南陽翟縣東北有雍氏城今按成十七年鄭子駟侵晉/虛滑則費滑為鄭邑胥靡詳昭二十六年雍梁鄭二邑)
(雍者雍氏梁者漢河南郡之梁縣今在汝州/西南詳哀四年梁霍陽翟今禹州屬許州府)梅山(傳右/回梅)
(山杜注在滎陽宻縣東北彚纂今/開封府鄭州西南三十里有梅山)魚齒(傳渉于魚齒之/下杜注魚齒山)
(之下有滍水故言渉今按水經注滍水出南陽魯陽縣/東至潁川定陵入汝僖三十三年泜水注同然則滍水)
(即泜/水也)
十九年祝柯(經諸侯盟于祝柯杜注祝柯縣今屬濟南/郡彚纂案禮記武王封黄帝之後於祝即)
(此也漢為祝柯縣唐改禹城縣今長清縣豐齊/鎮北有祝柯城今按禹城長清今皆屬濟南府)督揚(傳/諸)
(侯還自沂上盟于/督揚杜注即祝柯)漷水(經取邾田自漷水杜注漷水出/東海合鄉縣西南經魯國至髙)
(平湖陸縣入泗彚纂合鄉漢縣北齊省湖陸即/湖陵在今魚臺縣東北今按魚臺今屬兖州府)蒲圃(傳/公)
(享晉六卿于蒲圃今按在魯東/門外又見襄四年及定八年)句瀆之丘(傳執公子牙/於句瀆之丘)
(彚纂地名襄二十一年執/公子買於句瀆之丘即此)髙唐(傳衛奔髙唐以叛杜注/在祝柯縣西北彚纂漢)
(置髙唐縣今為髙唐州濟南府禹城縣北四/十里有古髙唐城今按髙唐州今屬東昌府)灑藍(傳齊/崔杼)
(殺髙厚于灑藍杜注齊/地彚纂當在臨淄郊外)大隧(傳齊及晉平盟于大隧杜/注地闕彚纂或曰在今髙)
(唐州/境)柯(經叔孫豹㑹晉士匄于柯杜注魏郡内黄縣東/北有柯城今按内黄舊屬大名府今改屬彰徳)
(府縣有/柯城)武城(經城武城杜注泰山南武城彚纂通典費/縣有古武城今故城在費縣西南九十里)
(今按此子游所治邑亦曾子所居之處/也一云在費縣西南八十里石門山下)
二十年澶淵(經公㑹晉侯齊侯宋公衛侯鄭伯曹伯莒/子邾子滕子薛伯杞伯小邾子盟于澶淵)
(杜注在頓丘縣南今名繁汙此衛地又近戚田彚纂水/經注浮水故瀆上承大河於頓丘縣而北出東逕繁陽)
(故城案浮水即澶淵也繁陽故城在内黄縣東北二十/七里古頓丘約畧在濬縣之南漢元光三年河水徙頓)
(丘東南流既而決瓠子今瓠子故城在開州西南二/十五里則澶淵之地當在内黄之南開州之西北也)
二十一年漆閭丘(經邾庶其以漆閭丘來奔杜注二邑/在髙平南平陽縣東北有漆鄉西北)
(有顯閭亭彚纂今鄒縣北有漆城即漆鄉也顯閭亭即/閭丘今按漢置南平陽縣後省入鄒縣又案水經注引)
(從征記曰今漆鄉東北十/里見有閭丘鄉顯閭非也)著(傳宣子使城著而/遂逐之杜注晉邑)轘轅(傳/使)
(候出諸轘轅杜注轘轅關在緱氏縣東南彚纂輿地志/其阪有十二曲道將去復還故名今河南府鞏縣西南)
(有轘轅山今按河南通志轘轅山一名萼嶺在登封縣/西北三十里左傳轘轅即此鞏縣登封蓋一山跨两縣)
(也/)商任(經公㑹晉侯齊侯宋公衛侯鄭伯/曹伯莒子邾子于商任杜注地闕)
二十二年御(傳過御叔杜注御/叔魯御邑大夫)
二十三年朝歌(傳齊侯遂伐晉取朝歌杜注屬汲郡彚/纂今淇縣即古朝歌也今按淇縣今屬)
(衛輝府朝歌城在縣北關/西社殷舊都漢置朝歌縣)孟門大行(傳入孟門登大行/杜注孟門晉隘道)
(大行山在河内郡北彚纂司馬貞曰孟門在朝歌東北/大行山地理志在河内郡野王縣西北今河内縣即野)
(王縣今按胡渭禹貢錐指曰凡孟門與大行連舉者皆/非吉州之孟門也史記吳起謂魏武侯曰殷紂之國左)
(孟門右大行杜注左傳孟門晉隘道而不言其處所司/馬貞注吳起傳云劉氏案紂都朝歌則孟門在其西今)
(言左則東邊别有孟門也其注齊世家則曰孟門在朝/歌東蓋據起言以立説今其地實無山以應之齊師自)
(朝歌而西入亦不當反在其東然則孟門者大行隘道/之名疑即今輝縣之白陘述征記大行第三陘為白陘)
(在今衞輝府之輝縣齊侯伐晉取朝歌入孟門/登大行杜預云孟門晉隘道蓋即所謂白陘也)熒庭(傳/張)
(武軍于熒庭杜注晉地今按平陽府翼城縣東南七十/五里有熒庭城水經注紫谷水西逕熒庭城南志云即)
(陘庭也又見/桓二年陘庭)郫邵(傳戍郫邵杜注取晉邑而守之今按/懷慶府濟源縣西百里有郫亭縣西)
(百二十里有邵原關唐武徳初置邵原縣於此與山西/絳州垣曲縣接界垣曲本召公分陜之處漢為垣縣後)
(魏置邵郡後周與唐初為邵州故博物記云垣/縣有邵郫之阨即此郫邵也又見文六年郫)少水(傳/封)
(少水今按水經注引京相璠謂即沁水今山西澤州沁/水縣是也彚纂云少水即澮水考澮水出絳縣東澮山)
(西南過絳縣南即當時之晉都齊侯豈能至其地而封尸/彚纂又云出開封府宻縣古鄶城西北此又誤中之誤)
(鄭地之澮與晉地之澮名同實異齊侯/所經之地皆在河北未嘗至河南也)東陽(傳趙勝帥/東陽之師)
(以追之杜注東陽晉之山東魏郡廣平以北彚纂今臨/清州恩縣西北六十里有東陽城今按山東者大行山)
(以東也魏郡者大名府地也廣平者廣平府地也然而/趙勝帥東陽之師當有其處彚纂謂恩縣之東陽城為)
(東陽恐非是當時齊侯自衞伐晉已過孟門大行而趙/勝猶帥山東東昌臨清之師以追之逺不相值矣且東)
(昌臨清之地當屬齊晉未必能有也案昭二十二年荀/吳畧東陽使師偽糴者負甲以息於昔陽之門外遂襲)
(鼓滅之是東陽近鼔國而鼓為今正定/府之晉州趙勝所帥師當是此東陽耳)雍榆(經叔孫豹/帥師救晉)
(次于雍榆杜注晉地汲郡朝歌縣有雍城彚纂郡邑志/黎陽縣有雍城即古雍榆也今雍榆城在濬縣西南十)
(八里今按濬縣/今屬衞輝府)鹿門(傳臧紇斬鹿門之闗以/出杜注魯南城東門)鑄(傳臧宣/叔娶于)
(鑄杜注鑄國濟北蛇丘縣所治彚纂今濟南府肥城/縣有鑄鄉即漢蛇丘縣治也今按肥城今屬泰安府)且
于(傳遂襲莒門于且于杜注莒邑彚纂今在/青州府莒州境今按莒州今屬沂州府)夀舒(傳期/于夀)
(舒杜注莒邑彚/纂亦屬莒州)蒲侯氏(傳先遇莒子于蒲侯/氏杜注近莒之邑)
二十四年陶唐(傳自虞以上為陶唐氏杜注陶唐堯所/治地太原晉陽縣也今按晉陽今太原)
(府太原縣也一統志云陶唐城在太原府清源縣東南/四十里舊注云陶唐氏自涿鹿徙居於此俗謂之姚城)
豕韋(傳在商為豕韋氏杜注豕韋國名東郡白馬縣東/南有韋城彚纂隋置韋城縣唐宋因之金廢為鎮)
(今在大名府滑縣東南五十/里今按滑縣今屬衞輝府)唐杜(傳在周為唐杜氏杜/注唐杜二國名殷末)
(豕韋國于唐周成王滅唐遷之於杜為杜伯杜今京兆/杜縣彚纂秦置杜縣漢改杜陵今杜陵故城在西安府)
(治東南十五里今按一統志太原府太原縣/唐城即太原縣治本唐叔虞子徙居之所)范(傳晉主/夏盟為)
(范氏杜注杜伯之子隰叔奔晉四世及士㑹食邑於范/復為范氏彚纂范晉邑戰國時為齊地孟子自范之齊)
(是也漢置范縣屬東郡唐改屬濮州宋以後因之今范/縣東南二十五里有古范城今按范縣在濮州東北六)
(十里今屬曹州府其地當為齊邑去晉逺恐晉不/能有其地士㑹所食之范當在山西平陽府境)介根
(傳遂伐莒及介根杜注莒邑今城陽黔陬縣東北計基/城是也彚纂漢置計斤縣如淳曰斤音基今膠州西南)
(五里有介根城今按漢志云莒子始起/計斤後徙莒膠州今膠州屬萊州府)棘澤(傳楚子伐/鄭門于東)
(門次于棘澤彚纂在今開封府新鄭縣東南今按水經/注長社北界有稟水東南逕棘城北左傳所謂次於棘)
(澤者也稟水東注洧水然則棘/澤地在長社北今許州府北也)宛(傳鄭人卜宛射犬吉/今按水經注潩水逕)
(長社城北又東南逕逺亭西鄭大夫/宛射犬之故邑也長社故屬許州)舒鳩(傳召舒鳩人/杜注楚屬國)
(今按鄭樵云廬/州府舒城是)荒浦(傳楚子師于荒/浦杜注舒鳩地)郟(傳齊人城郟杜/注王城也於是)
(榖洛鬭毁王宮齊為王城之今按韋昭國語注云洛水/在王城南榖水在王城北東入於瀍至靈王時榖水盛)
(出於王城西而南流合於洛兩水相格有似於鬭而毁/王城西南也榖水即澗水事在靈王二十二年當襄公)
(二十/三年)
二十五年棠(傳齊棠公之妻杜注棠公齊棠邑大夫今/按疑即郵棠見襄十八年孟子發棠亦是)
(此/邑)弇中(傳行及弇中杜注弇中狹道今按臨淄縣西南/至古萊蕪有長峪界兩山間踰二百里中通淄)
(河長峪本名馬陘亦名/弇中馬陘見成二年)泮(傳晉侯濟自/泮杜注泮闕)夷儀(經衞侯入/于夷儀杜)
(注夷儀本邢地衞滅邢而/為衞邑今按見僖元年)重丘(經諸侯同盟于重丘杜/注齊地彚纂寰宇記聊)
(城縣東北有重丘襄二十五年諸侯㑹盟處聊城今東/昌府治案濟南府徳州亦有重丘城或云㑹盟處考經)
(公㑹諸侯于夷儀同盟于重丘夷儀今順徳府地/去東昌為近自夷儀渉齊境則其地當在聊城)離城
(傳及離城杜注舒鳩/城彚纂今舒城縣境)
二十六年茅氏(傳晉戍茅氏杜注戚東/鄙今按戚見文元年)圉(傳遂伐衞師/敗之圉杜注)
(衞地彚纂今大名/府開州東有圉城)雩婁(傳楚子秦人侵吳及雩婁杜注/今屬安豐郡彚纂今鳯陽府霍)
(丘縣西南雩婁故城是也/今按霍丘今屬潁州府)城麇(傳至于城麇鄭皇頡戍/之杜注鄭大夫守城麇)
(之/邑)懿氏(傳取衞西鄙懿氏六十以與孫氏杜注戚城西/北五十里有懿城因姓以名城彚纂今戚城在)
(開州北/七里)鄐(傳晉人與之/鄐杜注晉邑)邢(傳晉人與之邢杜注晉邑今/按邢本直𨽻順徳府邢臺縣)
(為邢國後狄有之而晉/滅狄邢邑遂屬之晉)駕(傳取駕杜注楚邑/今按見成十七年)棘(傳克棘/杜注楚)
(邑譙郡酇縣東北有棘亭彚/纂今在歸徳府永城縣南)苖(傳晉人與之苖杜注晉/邑彚纂今懐慶府濟源)
(縣西有苗亭今按水經注濝水出王屋西山南逕苖亭/西亭故周之苖邑今濝水在濟源縣西是苖亭在縣西)
(也/)南里(傳入南里墮其城杜注鄭邑彚纂/今新鄭縣南五里有地名南里)樂氏(傳渉于/樂氏杜)
(注津名彚纂今在新鄭/縣境洧水濟渡處也)廩丘(傳齊烏餘以廩丘奔晉杜/注今東郡廩丘故城是彚)
(纂今在東昌府范/縣東南七十里)羊角(傳襲衛羊角取之杜注今廩丘/縣所治羊角城是彚纂羊角城)
(一名義城蓋取羊角哀為名在今范縣東南新安村今/按左伯桃羊角哀事當出春秋之後羊角城非以是得)
(名其云義城者/後人附㑹耳)髙魚(傳遂襲我髙魚杜注髙魚城在廩於/丘縣東北彚纂唐朱友恭敗朱瑄)
(髙梧胡三省注即髙魚也今兖州府鄆城縣/西髙魚鄉是其地今按鄆城今屬曹州府)
二十七年木門(傳託於木門杜注晉邑彚纂榖梁傳曰/織絇邯鄲則木門當在邯鄲之境今按)
(邯鄲縣屬直𨽻廣平府一統志謂公子鱄所託木門在/河間府舊滄州西北此地為齊燕之境太逺疑非是)
䝉門(傳盟于䝉門之/外杜注宋城門)崔(傳成請老于崔杜注濟南東朝/陽縣西北有崔氏城彚纂今在)
(濟南府章丘縣西北/二十五里俗呼古城)
二十八年北燕(傳北燕伯杜注燕國今薊州疏譜云北/燕姬姓召公奭之後也彚纂薊縣遼改)
(薊北縣又改析津縣今改大/興縣今京城東偏即其地也)胡(傳胡子杜注楚屬國又/云歸姓汝隂縣西北有)
(胡城彚纂今潁州是也今按潁州舊/屬鳯陽府今升為府附郭設阜陽縣)魚里(傳至于魚里/杜注里名彚)
(纂當在今青州/府臨淄縣境)嶽(傳反陳于嶽杜注里名今按即孟/子所謂莊嶽也在齊國中之里)朱
方(傳吳句餘子之朱方杜注吳邑彚纂顔師古曰漢丹/徒縣吳朱方也唐為潤州治宋改軍名鎮江徽宗升)
(軍為府明為鎮江府自漢迄/明皆以丹徒為附郭今仍之)邶殿(傳與晏子邶殿/杜注齊别都)黄崖
(傳伯有迋勞於黄崖杜注滎陽宛陵縣西有黄水西南/至新鄭城西入洧彚纂水經注黄水出大山南黄泉流)
(逕華城西又東南與上水合即春秋所/謂黄崖也今黄水在新鄭縣東二十里)
二十九年揚(傳霍揚韓魏杜注揚屬平陽郡今按一統/志平陽府洪洞縣春秋時揚侯國晉滅之)
(以賜羊舌肸漢置揚縣隋改洪洞縣故揚城在縣東/南十八里又見昭二十八年揚氏及二十二年揚)弼
鄘(傳為之歌邶鄘衞疏自紂城而北謂之邶南謂之鄘/彚纂今邶城在衞輝府東北鄘城在新鄉縣西今按)
(衞輝府新鄉縣西南/三十二里有古鄘城)康(傳吾聞衞康叔武公之徳如是/今按康叔始食采於康後徙封)
(衞括地志云故康城在許州陽翟縣/西北三十五里陽翟今許州府禹州)豳(傳為之歌豳杜/注周之舊國在)
(新平漆縣東北彚纂鄭氏詩譜云豳屬扶風恂邑案漆/縣今邠州恂邑今三水邠州東北有豳亭豳谷三水有)
(豳城皆是也今按邠州舊屬西安府今直𨽻陜/西在府西北三百五十里三水縣在州東屬之)鄶(傳自/鄶以)
(下無譏焉今按鄭氏詩譜云祝融氏名黎其後八姓惟/妘姓檜者處其地孔疏云黎弟吳回復居火正為祝融)
(吳回生陸終陸終生子六人四曰㑹人世本㑹人即檜/之祖也王肅云武王封祝融之後於濟洛河潁之間為)
(檜子又案詩經傳説彚纂云朱子集傳其於鄭也曰桓/公武公定平王於東都亦為司徒又得虢鄶之地乃徙)
(其封而施舊號於新邑是為新鄭説與鄭氏合及叙檜/世系則曰周衰為鄭桓公所滅而遷國焉又與鄭譜異)
(矣考國語桓公為司徒問於史伯因史伯之對乃東寄/帑與賄虢鄶受之十邑皆有寄地事在幽王八年至十)
(一年而桓公死幽王之難是桓公時特有滅檜之謀耳/周室既東武公繼桓公為平王司徒遂得虢檜之地而)
(遷國焉則檜實滅於武公之時桓公襲檜之説雖本韓/非要當以國語為信鄶在今許州府宻縣見僖三十三)
(年鄶/城)緜(傳晉人城緜而寘旃今按/當是緜上見僖二十四年)
三十年平畤(傳成愆奔平/畤杜注周邑)墓門(傳自墓門之瀆/入杜注鄭城門)羊肆(傳/伯)
(有死於羊肆/杜注市列)斗城(傳既而葬諸斗城杜注鄭地名彚纂/今開封府陳留縣南三十五里有斗)
(城今按水經注渉水逕陽夏/縣故城西又東南逕斗城西)酸棗(傳及酸棗杜注陳留/縣彚纂今開封府延)
(津縣是縣北十五/里有古酸棗城)任(傳羽頡出奔晉為任大夫杜注任/縣今屬廣平郡彚纂今任縣屬直)
(𨽻順徳府縣東/南有古任縣)
三十一年陽州(傳使帥師以伐陽州杜注魯地彚纂在/東平西北齊魯境上之邑也今按東平)
(州今屬/泰安府)銅鞮宮(傳今銅鞮之宮數/里杜注晉離宮)延州來(傳延州來季/子杜注延州)
(來季札邑疏延延陵州來邑名並食二邑故連言之今/按檀弓稱延陵季子延陵即延也晉置延陵縣宋熙寧)
(中省為鎮在鎮江府丹陽縣南三十里季札後又封州/來注見昭二十七年及哀十年是年吳未滅州來而趙)
(文子已稱延州來季子者史家/之辭其實當稱延陵季子也)
　
　
　
　
　
　
　
　
　
　春秋地理考實卷二
欽定四庫全書
　春秋地理考實卷三　　　　婺源江永撰
　　昭公
元年虢(傳遂㑹于虢杜注鄭地今/按故東虢國也見隱元年)三苗(傳虞有三苗杜/注三苗饕餮放)
(三危者今按吳起云三苗之國左洞庭右彭蠡史記正/義云今江州鄂州岳州也江州今江西九江府鄂州今)
(湖廣武昌府岳州今岳州府此所指太廣胡渭謂三苗/今為岳州府地也舜竄其君及民于三苗之地水經注)
(云三危山在敦煌縣南括地志云在沙州燉煌縣東南/四十里漢敦煌唐分為瓜沙二州今為嘉峪關外廢沙)
(州衞/地)觀扈(傳夏有觀扈杜注觀今頓丘衞縣扈在始平/鄠縣彚纂后啟五庶分封於衞是為五觀隋)
(置觀城縣屬魏州元屬濮州今仍之古觀國城在縣西州/今鄠縣北有古鄠城屬陜西西安府今按觀城今屬曹)
(府濮/州)姺邳(傳商有姺邳杜注二國商諸侯邳今下邳縣/彚纂竹書紀年商外壬元年姺人邳人叛即)
(此今按下邳即今/邳州屬徐州府)徐奄(傳周有徐奄杜注二國嬴姓彚/纂案徐偃王為周所滅後封其)
(子宗為徐子莊二十六年三國伐徐是也成王伐淮夷/遂踐奄因以封周公蓋周公已封於武王時而成王以)
(奄地益之也今志言曲阜舊城即/古奄地或言奄城在縣東二里)濮(傳吳濮有釁杜注/今建寧郡南有濮)
(夷彚纂案晉建寧郡在今雲南界杜蓋極言其所至也/今按晉建寧郡故城在今石首縣非雲南界也又見文)
(十六及昭/十九年)雒汭(傳館於雒汭杜注雒水名河南鞏縣南/水曲流為汭彚纂夏書太康五弟須于)
(洛汭即此也水經注洛水入河之處清/濁異流亦名什谷隋置洛口倉於此)閨門薫隧(傳私/盟于)
(閨門之外實薰隧杜注閨/門鄭城門薰隧門外道名)大鹵(經晉荀吳帥師敗狄于/大鹵榖梁中國曰太原)
(夷狄曰大鹵杜注太原晉陽縣/今按晉陽今太原府太原縣)大原(傳見下杜注/即大鹵也)無終
(傳晉中行穆子敗無終及羣狄于大原杜注無終山戎/疏釋例土地名以北戎山戎無終三名為一北平有無)
(終縣計無終在太原東北二千許里逺就太原來與晉/戰不知其何故蓋與諸戎近晉者相率而來也今按無)
(終本國近代郡之/廣昌説見襄四年)曠林(傳居於曠林/杜注地闕)商丘(傳遷閼伯于/商丘杜注宋)
(地疏釋例云宋商商丘三名一地梁國睢陽縣也彚纂/明嘉靖二十四年置商丘縣為歸徳府附郭今仍之)
大夏(傳遷實沈于大夏杜注今/晉陽縣彚纂即太原也)汾洮(傳宣汾洮杜注二/水名彚纂僖十六)
(年狄侵晉渉汾即此汾也後漢志聞喜有洮水水經注/涑水逕聞喜縣周陽邑與洮水合今聞喜縣屬平陽府)
(今按聞喜/今屬絳州)沈姒蓐黄(傳沈姒蓐黄實守其祀/杜注四國臺駘之後)犫櫟郟(傳/城)
(犫櫟郟杜注犫縣屬南陽郟縣屬襄城櫟今河南陽翟/縣三邑本鄭地彚纂犫史記沛公與秦南陽守莊齕戰)
(於犫東即此今河南汝寧府魯山縣東南有犫縣故城/是其地郟二世元年陳勝將鄧龍居郟即此也今屬汝)
(寧府汝州今按魯山郟縣今皆屬汝/州汝州直𨽻河南櫟見桓十五年)大厖常儀靡(傳以/大厖)
(與常儀靡奔齊杜注莒二/邑彚纂當在莒州北境)
二年中都(傳執諸中都杜注晉邑在西河介休縣東南/彚纂今山西汾州府平遥縣西北十二里有)
(中都古城西南至介休五十里今按一統志中都城有/二一在介休東北五十里一在太原府榆次縣東十五)
(里俱云晉執陳無宇於此非也無宇致少姜於晉榆次/與平遥介休皆非所經之地水經注沁水篇云光溝水)
(逕中都亭南又南逕中都亭西注于沁水地在野王縣/今為懐慶府河内縣中都當在此正為齊適晉所經之)
(地/)
三年州田(傳賜女州田杜注州縣今屬河内郡彚纂案/州本周邑隱十一年王以予鄭是時又屬晉)
莒(傳齊侯田于莒杜注齊東竟今按昭/十年桓子請老于莒當亦是此邑)江南之夢(傳王/以田)
(江南之夢杜注楚之雲夢跨江南北疏雲夢一澤而每/處有名者子虚賦云雲夢者方八九百里則此澤跨江)
(南北每處存名焉今按胡渭曰雲夢經傳諸書有合稱/者有單稱者單稱雲稱夢特省文耳雲可該夢夢亦可)
(該雲故杜注宣四年夢中云夢澤名江夏安陸縣東南/有雲夢城則夢在江北注定四年雲中云入雲夢澤中)
(所謂北南之夢則雲在江南注昭三年江南之夢云椘/之雲夢跨江南北則南雲北夢單稱合稱無所不可絶)
(無江北為雲江南為夢之説自唐太宗詔改禹貢雲夢/土作乂改為雲土夢作乂後人因謂雲在江北夢在江)
(南而古注棄如塵羮矣又見/宣四年夢中定四年雲中)
四年四嶽(傳四嶽杜注東嶽岱西嶽華南嶽衡北嶽恒/疏釋例云東嶽泰山奉髙縣泰山也南嶽長)
(沙湘南縣衡山也西嶽𢎞農華隂縣西南華山也北嶽/中山曲陽縣西北恒山也書傳多云五嶽此傳云四嶽)
(者中岳嵩髙即太室下别言之故此云四嶽也今按漢/地理志岱山在泰山郡博縣西北今山東泰安府泰安)
(縣東北有博縣故城山在府治北五里即泰山地理志/京兆華隂縣南有太華山在今陜西同州府華隂縣南)
(八里地理志衡山在長沙國湘南縣東南今在湖廣衡/州府衡山縣地理志恒山在常山上曲陽縣西北今在)
(直𨽻定州曲/陽縣西北)三塗(傳三塗杜注在河南陸渾縣南彚纂/水經注伊水歴崖口山峡也翼崖深)
(髙壁立如闕伊水逕其下歴峡北流即古三塗山也在/今河南河南府嵩縣今按水經注山在陸渾縣故城東)
(南八/十里)陽城(傳陽城杜注在陽城縣東北彚纂今河南/府登封縣北三十八里俗名車嶺山是也)大
室(傳大室杜注在陽城縣西南疏即嵩髙也爾雅釋山/云嵩髙為中岳彚纂戴延之曰嵩髙三十六峰東曰)
(太室西曰少室今嵩髙山/在河南登封縣北十里)荆山(傳荆山杜注在新城沶/鄉縣南彚纂禹貢荆及)
(衡陽惟荆州荆河惟豫州則荆山乃二州/之界也今在湖廣襄陽府南漳縣西南)中南(傳中南/杜注在)
(始平武功縣南彚纂亦作終南今在西安府長安縣南/五十里雍錄終南山横亘關中南面西起秦隴東徹藍)
(田凡雍岐郿鄠長安萬年相去八/百里連緜峙據其南者皆此一山)冀之北土(傳冀之北/土杜注燕)
(代今按燕今直𨽻北邊代今/山西代州及朔平府諸處)鈞臺(傳夏啟有鈞臺之享/杜注河南陽翟縣南)
(有鈞臺陂彚纂金置鈞州以鈞臺得名今河南府禹州/是也州城北關外有鈞臺遺址今按明萬厯三年避御)
(名鈞改為禹州/今屬許州府)景亳(傳商湯有景亳之命杜注河南鞏/縣西南有湯亭或言亳即偃師彚)
(纂今河南府偃師縣南二十里有景山商頌陟彼景山/即此史記正義曰湯即位徙西亳西亳即偃師景亳當)
(主偃師/為是)孟津(傳周武有孟津之誓彚纂即盟津/也隱十一年王以盟予鄭即此)岐陽(傳/成)
(有岐陽之蒐杜注岐山在扶風美陽縣西北彚纂漢之/美陽在今武功縣境今岐山縣正在武功之西彼時未)
(有縣故岐山在其境也後周始/置岐山縣今屬陜西鳳翔府)酆宫(傳康有酆宫之朝/杜注酆在始平鄠)
(縣東彚纂括地志鄠縣東三十五里有豐宫今屬陜西/西安府顔師古謂靈臺鄉在豐水上是也今按一統志)
(豐宫在鄠縣東五里文/王作邑于豐時所居)塗山(傳穆有塗山之㑹杜注在/夀春東北彚纂水經注荆)
(塗二山相連為一脈禹以桐柏之流汜濫為害鑿/山為二以通之今在鳳陽府懐逺縣東南八里)武城
(傳王田于武城疏楚武城在/南陽宛縣北今按見僖六年)仍緡(傳夏桀為仍之㑹有/緡叛之杜注仍緡皆)
(國名今按有仍見哀元年僖二十三年齊/侯伐宋圍緡緡為宋邑疑即夏時侯國)黎(傳商紂為/黎之蒐東)
(夷叛之杜注/黎東夷國名)鄢(傳遷賴于鄢杜注楚/邑今按見桓十三年)著丘(傳莒亂著丘/公立今按疑)
(是莒/地名)棘(傳吳伐楚入棘櫟麻杜注皆楚東鄙邑譙/國酇縣東北有棘亭今按見襄二十六年)櫟(傳/見)
(上杜注汝隂新蔡縣東北有櫟亭彚纂今汝寧府新蔡/縣北二十里有野櫟店即古櫟城也若鄭之櫟邑則河)
(南陽翟縣/與此不同)麻(傳見上彚纂魏收志碭郡安陽縣治麻城/索隱襄城縣有麻城未知孰是案今徐州)
(碭山縣有安陽城即故麻城以楚之東鄙言之安陽之/説為是今按湖廣黄州府有麻城縣漢之西陵地或因)
(古有麻邑而名是為楚之東鄙吳伐楚入歸徳永城之/棘次入汝寧新蔡之櫟又轉南而入黄州之麻地望相)
(近於是楚沈尹射奔命於夏汭夏汭在武昌江夏與/黄州麻城亦相近矣若碭山之麻城其地或屬宋)夏
汭(傳楚沈尹射奔命于夏汭杜注漢水曲入江今夏口/也彚纂應劭曰夏水冬竭夏流故謂之夏荆州記夏)
(口入江處謂之夏汭蓋夏水之尾也漢末謂之夏口亦/曰漢口亦曰沔口沔之下流為漢夏水亦㑹三水共出)
(此口也章懐太子曰夏口實在江北唐置鄂州而夏口/之名移於江南沔水入江之名亦止謂漢口矣今在湖)
(廣武昌府江夏縣今按楚莊王討陳夏氏鄉取一人以/歸謂之夏州地近漢水於是漢水遂有夏名凡夏汭夏)
(口夏首夏侯及漢之江夏郡縣皆以此立名應劭謂夏/水冬竭夏流故謂之夏非也漢大川豈有冬竭者乎)
庚宗(傳穆子去叔孫氏及庚宗杜注魯地/彚纂今兗州府泗水縣有庚宗亭)丘蕕(傳田于/丘蕕杜)
(注地/名)
五年大庫之庭(傳以攻諸大庫之庭杜注魯城内有大/庭氏之虚於其上作庫今按昭十八年)
(大庭氏之庫即此庫/也疑此年文誤倒耳)塞關(傳殺諸塞關之外/杜注齊魯界上闗)寧風(傳投/其首)
(於寧風之棘/上杜注齊邑)汜莵氏(傳鄭伯勞子蕩于汜勞屈生于莵/氏杜注皆鄭地彚纂僖二十四年)
(王適鄭處于汜即此寰宇記莵氏/城在開封府尉氏縣西北四十里)索氏(傳子大叔勞諸/索氏杜注河南)
(成臯縣東有大索城彚纂今滎陽東北三十里有京城/大索城在京城西二十里其東北四十里為小索城)
圉(傳韓起反鄭伯勞諸圉杜注鄭地名彚纂漢置圉縣/後魏曰圉城縣周顯徳二年征淮南駐師於圉城鎮)
(即此今在杞縣南五十里今按杞縣在開封府東一百/里韓起自楚反晉鄭勞諸圉其地當近鄭都不得經杞)
(縣之圉/疑非是)防兹(經莒牟夷以牟婁及防兹來奔杜注城陽/平昌縣西南有防亭姑幕縣東北有兹亭)
(彚纂今平昌故城在安丘縣西南六十里青/州府諸城縣西北有姑幕故城兹亭在其境)蚡泉(經叔/弓帥)
(師敗莒師于蚡/泉杜注魯地)瑣(傳越大夫常夀過帥師㑹楚子于瑣/杜注楚地彚纂當在今夀州霍丘縣)
(東今按霍丘/今屬潁州府)繁揚(傳薳射以繁揚之師㑹于夏汭/今按繁楊在新蔡縣見襄四年)鵲岸
(傳吳人敗諸鵲岸杜注廬江舒縣有鵲尾渚彚纂今江/南太平府繁昌縣西南大江中有鵲州蓋自銅陵鵲頭)
(山至三山為鵲尾故/江曰鵲江岸曰鵲岸)羅汭(傳楚子以馹至于羅汭杜注/羅水名今按此楚之東境别)
(有羅水非故/羅國之水也)萊山(傳次于萊山今/按當在楚東境)南懐汝清(傳薳射帥/繁揚之師)
(先入南懐楚師從之及汝清杜/注皆楚界彚纂應在今江淮間)坁箕之山(傳楚子遂觀/兵于坁箕之)
(山彚纂今江南無為州巢縣南三十七/里有踟蹰山輿地志以為即坁箕山也)
六年柤(傳從鄭伯以勞諸柤杜/注鄭地今按當近鄭都)豫章(傳師于豫章而次/于乾谿彚纂當在)
(江北淮水南今按定四年吳伐楚舍舟於淮汭自豫章/與楚夾漢杜注云豫章漢東江北地名是在江北也後)
(移之於江南漢髙帝六年分淮南國置豫章郡治南昌/今為江西南昌府非古之豫章也杜注又詳見昭十三)
(年/)乾谿(傳見上杜注在譙國城父縣南楚東境彚纂今/鳳陽府亳州東南有乾谿與城父村相近即漢)
(之城父縣也今按亳/州今屬江南潁州府)房鍾(傳吳人敗楚師于房鍾杜注/吳地彚纂當在今夀州蒙城)
(縣界今按蒙城/今屬潁州府)
七年虢(傳齊侯次于虢杜注燕竟彚纂/當在今直𨽻河間府滄州境)濡上(傳盟于濡/上杜注濡)
(水出髙陽縣東北至河間鄚縣入易水疏髙陽無此水/未知杜注何所據彚纂宋分髙陽地置順安軍金為安)
(州元以後因之濡上當在今直𨽻安州任丘之間鄚縣/在今任丘縣境今按漢地理志濡水出涿郡故安縣東)
(南流至范陽縣合易水杜注誠與志不合故安城在今/保定府之易州范陽今順天府涿州也又按水經注濡)
(水出故安縣西北窮獨山東南流於容城縣西北大利/亭東南合易水容城今屬保定府亦近涿州然則濡上)
(當在今容城及涿州之間而保定/之安州與河間之任丘皆非其地)章華之宫(傳為章華/之宫杜注)
(章華南郡華容縣彚纂今荆州/府監利縣東五里有華容城)章華臺(傳楚子成章華/之臺杜注臺今)
(在華容城内彚纂今監利/縣北六十里有章華臺)成(傳晉人來治杞田季孫將/以成與之杜注成孟氏邑)
(本杞田今按成見桓六年在兗州府寧陽縣當為故郕/國地似非杞田此因晉人來治杞田孟僖子從公在外)
(季孫遂欲以孟氏之邑與之耳此年/晉人為杞取成其後成仍為孟氏邑)桃(傳吾與子桃杜/注魯國卞縣東)
(南有桃虚今按兗州府汶上縣東北四十里有桃鄉城/即襄十七年齊侯伐我北鄙圍桃者此年謝息遷桃當)
(是此地而卞縣之桃虚為泗水縣地乃莊二十七/年公㑹杞伯姬于洮洮或作桃耳又説見下萊柞)萊柞
(傳辭以無山與之萊柞乃遷于桃杜注萊柞二山今按/謝息言桃無山而季氏以萊柞與之水經注引應劭十)
(三州記云大山萊蕪縣魯之萊柞邑萊蕪在魯之北與/汶上縣東北四十里之桃鄉相去不逺以此證之可知)
(桃是桃鄉/非桃虚)羽山羽淵(傳昔堯殛鯀于羽山其神化為黄/熊以入于羽淵杜注在東海祝其)
(縣西南彚纂今兗州府沂州東南一百里有山髙四里/周廣八里其西為羽淵今按禹貢蒙羽其藝胡渭云漢)
(志祝其縣南有羽山杜注左傳亦云在祝其縣西南縣/之故城在今贑榆縣界而隋志朐山縣有羽山元和志)
(云羽山在朐山縣西北一百里又云在臨沂縣東南一/百十里與朐山縣分界朐山今海州臨沂今沂州也近)
(志郯城縣東北亦有羽山接贑榆界齊乗云羽山舊在/朐山縣東北九十里今屬沂州在東南百二十里時郯)
(城未復故在州境也諸説不同要之此山在沂州之東/南海州之西北贑榆之西南郯城之東北實一山跨四)
(州縣之境也明一統志云在贑榆縣之西北八十里則/誤矣説者皆以此山為舜殛鯀處山下有羽潭即左傳)
(所謂羽淵者也按此地太近非荒服放流之宅孔安國/傳云羽山東裔在海中今登州府蓬莱縣有羽山寰字)
(記云在縣東十五里即殛鯀處有鯀城在縣南六十里/以近殛鯀之地而名此與孔傳謂在海中者合當從之)
(蓬萊新志云羽山/在縣東南三十里)
八年魏榆(傳石言于晉魏榆杜注晉地彚纂服䖍曰魏/邑榆州里名今太原榆次縣西北有榆次故)
(城通典曰晉魏榆邑也今按/水經注亦謂榆次即魏榆)虒祁宫(傳於是晉侯方築/虒祁之宫杜注虒)
(祁地名在絳西四十里臨汾水彚纂今在平陽府曲沃/縣西水經注汾水逕虒祁宫北有故梁截汾水中凡三)
(十柱柱挳五尺蓋/晉平公時物也)紅(經蒐于紅杜注魯地沛國蕭縣西/有紅亭遠疑彚纂蕭縣今屬江南)
(徐州本宋地去魯為逺今按徐州今為府又按後漢郡/國志沛國有紅縣蓋即紅亭注引地道記謂大蒐在此)
(非也魯之南/不得至徐州)根牟商衞(傳大蒐于紅自根牟至於商衞/革車千乗杜注根牟魯東界琅)
(邪陽都縣有牟鄉商宋地魯西竟/接宋衞地今按根牟見宣九年)
九年夷城父(傳楚公子弃疾遷許于夷實城父杜注時/改城父為夷故傳實之城父縣屬譙郡彚)
(纂今鳳陽府亳州東南七十里有/城父故城今按亳州今屬潁州府)州來淮北之田(傳取/州來)
(淮北之田以益之疏釋例云州來淮南下蔡縣汝水之/南也淮北之田淮水北田則州來邑在淮南邑民有田)
(在淮北也許國盡遷于夷夷田少/故取以益之今按州來見成七年)夷濮西田(傳以夷濮/西田益之)
(杜注以夷田在濮水西者與城父人彚纂水經注夏肥/水上承沙水東南逕城父縣故城春秋所謂夷田在濮)
(水西者也蓋濮/水亦稱沙水)閻田(傳周甘人與晉閻嘉爭閻田彚纂/杜注以閻嘉為晉閻縣大夫則閻)
(當屬晉左氏載甘人與嘉爭則閻蓋與甘相近之地今/按閻又見定四年有閻之土甘在洛陽見僖二十四年)
隂戎(傳率隂戎伐潁杜注陸渾之戎彚纂陸渾故城在/河南府嵩縣北二十里僖二十二年秦晉遷陸渾)
(之戎于伊川是也今按陸渾近/隂地故曰隂戎隂地見宣二年)潁(傳見上杜注周邑今/按潁水出河南府登)
(封縣潁邑當/在登封境)魏駘芮岐畢(傳魏駘芮岐畢吾西土也杜/注駘在始平武功縣所治釐)
(城岐在扶風美陽縣西北彚纂今武功縣屬西安府乾/州古釐城在縣南八里明置邰城驛于此今按駘即后)
(稷始封于邰之地乾州今直𨽻陜西武功屬之今鳳/翔府有岐山縣魏芮見桓三年異見僖二十四年)蒲
姑商奄(傳蒲姑商奄吾東土也杜注樂安傳昌縣北有/蒲姑城彚纂史記作薄姑今青州府博興縣東)
(南十五里有薄姑故城/今按商奄見定四年)巴濮楚鄧(傳巴濮楚鄧吾南土/也疏土地名云巴巴)
(郡江州縣也楚南郡江陵縣也鄧義陽鄧縣也建寧郡/南有濮夷地然則巴楚鄧中夏之地濮為逺夷耳今按)
(巴見桓九年濮為江漢間之濮夷見文十年/六年及昭十九年楚見桓二年鄧見桓七)肅慎燕亳(傳/肅)
(慎燕亳吾北土也杜注肅慎在𤣥莵北三千餘里疏土/地名云燕今薊縣也亳是小國闕不知所在蓋與燕相)
(近亦是中國也唯肅慎為逺夷彚纂韋昭曰肅慎去扶/餘千里孔疏𤣥莵在遼東北金為上京㑹寧府今屬盛)
(京今按燕見襄二十八年亳無考史記秦本紀寧公與/亳戰亳王奔戎皇甫謐曰西戎之國也或謂亳指此蓋)
(西周之北土/也姑備一説)瓜州(傳先王居檮杌于四裔以禦魑魅故/允姓之姦居于瓜州杜注言檮杌略)
(舉四凶之一下言四裔則三苗在其中允姓隂戎之祖/與三苗俱放三危者瓜州今敦煌今按見襄十四年)
戲陽(傳卒于戲陽杜注魏郡内黄縣北有/戲陽城今按内黄屬直𨽻大名府)郎囿(經築郎/囿今按)
(郎見隱元年及九年地有/逺近未知此郎囿在何地)
十年稷(傳戰于稷杜注稷祀后稷之處彚纂六國時齊/有稷下館在今青州府臨淄縣古臨淄城西)
莊(傳又敗諸莊杜注六軌之道今按此/莊為齊城街里名即孟子所謂莊嶽)鹿門(傳又敗諸/鹿門杜注)
(齊城/門)莒(傳而請老于莒杜注/齊邑今按見昭三年)棘(傳而反棘焉杜注子山/故邑齊國西安縣東有)
(㦸里亭彚纂後漢志作棘里/今臨淄縣西北有棘里亭)夫于(傳而與之夫于杜注/濟南於陵縣西北有)
(于亭彚纂今於陵城在長/山縣南二十里屬濟南府)郠(傳取郠杜注莒邑彚纂當/在沂水縣界今按沂水今)
(屬沂/州府)
十一年比蒲(經大蒐于比/蒲按杜無注)祲祥(經仲孫貜㑹邾子盟于/祲祥杜注地闕彚纂當)
(在兗州府/滋陽縣境)泉丘(傳泉丘人有女杜注魯邑彚纂/當在今兗州府寧陽泗水間)清丘之
社(傳盟于清丘之/社按杜無注)厥憖(經季孫意如㑹晉韓起齊國弱/宋華亥衛北宫佗鄭罕虎曹人)
(杞人于厥憖/杜注地闕)岡山(傳用隱大子于岡山/疏必是楚地之山也)不羮(傳楚子城/陳蔡不羮)
(釋文羹音郎杜注襄城縣東南有不羮城定陵西北有/不羹亭彚纂不羮有二開封府襄城縣東南者西不羹)
(也南陽府舞陽縣北者東不羮即定陵/之不羮亭也今按襄城今屬許州府)榖(傳齊桓公城/榖而寘管仲)
(焉杜注城榖在莊三十二年今按榖為齊邑見莊七/年若莊二十二年所城之小榖非所以寘管仲也)渠
丘(傳齊渠丘實殺無知杜注今齊國西安縣也齊大夫/雍廪邑今按西安縣故城在臨淄縣西三十里渠丘)
(當是公孫無知之邑齊僖公寵之以大邑是以致亂而/雍廪殺之非雍廪之邑也雍廪者饔人耳未必有邑)
十二年陽(經齊髙偃帥師納北燕伯于陽傳作唐杜注/陽即唐燕别邑中山有唐縣彚纂今直𨽻保)
(定府唐縣東有漢唐縣/故城春秋時曰陽也)坻(傳有肉如坻/杜注山名)澠(傳有酒如澠/杜注澠水出)
(齊國臨淄縣北入時水今按水經注時水出齊城西南/二十五里澠水出營城東北逕博昌南界入時水自下)
(通謂之澠又東北入淄水孔子曰淄/澠之水合易牙嘗而知之謂斯水矣)鮮虞(傳假道於鮮/虞杜注白狄)
(别種在中山新市縣彚纂今直𨽻真定府新樂縣西南/有新市故城俗名新城舖其地有鮮虞亭史記索隱曰)
(中山古鮮虞國姬姓也今按如索隱説則鮮虞似非/白狄别種真定府今改正定府新樂屬本府之晉州)昔
陽(傳遂入昔陽杜注肥國都樂平沾縣東有昔陽城彚/纂今山西太原府平定州有昔陽城元和志謂之夕)
(陽城也案樂平去新樂㡬三百里參之道里疑太廻逺/今藁城西南亦有昔陽亭水經注謂之鼓聚與新樂接)
(壤且其地為肥國都劉炫所謂肥鼓竝在鉅鹿昔陽即/是鼓都在鮮虞東南似較杜説為的今按漢地理志鉅)
(鹿下曲陽應劭曰晉荀吳滅鼔今鼔聚昔陽亭是也是/鼓聚昔陽亭為一地杜於十五年釋鼓注不誤此年注)
(誤劉炫規之是也孔疏强為之辯今不錄藁城今屬正/定府晉州隋分藁城地置昔陽縣尋改為鼓城縣唐以)
(後因之元於鼓城縣置晉州明省鼓城入晉州然則昔/陽者今正定府之晉州鼓子之國也非肥都此年荀吳)
(入之而未滅至/十五年乃取之)肥(傳滅肥杜注肥白狄也鉅鹿下曲陽/縣有肥累城彚纂魏收志藁城有肥)
(累即此城也今在藁城縣西南七里今按肥累漢縣也/晉既滅肥肥子奔燕封之於肥如今為直𨽻永平府盧)
(龍/縣)郊(傳絞奔郊/杜注周邑)潁尾(傳次于潁尾杜注潁水之尾在下/蔡西彚纂潁尾潁水入淮處也漢)
(志陽城山潁水所出東至下蔡入淮在今江南潁上縣/與夀州接界謂之潁口水經注云潁水又東西逕鄭城)
(東又東南入淮即春秋潁尾也今按下蔡即州來在夀/州鄭城即潁上故城在今潁上縣南潁上今屬潁州府)
十三年中犫(傳王奪鬭韋龜中犫杜/注邑名今按當為楚邑)固城息舟城(傳圍/固城)
(克息舟城而居之杜注息舟楚邑城之堅固/者今按顧炎武云固城息舟城乃二城之名)鄧(傳奉蔡/公召二)
(子而盟于鄧杜注潁川召陵縣西南有鄧城今按蔡朝/吴奉蔡公召子干子晳盟于鄧此鄧當近蔡國故杜注)
(同桓二年非南陽之鄧州也/潁川召陵今許州府郾城縣)魚陂(傳次于魚陂杜注竟/陵縣城西北有甘魚)
(陂彚纂戰國䇿冷向曰楚北有符離之塞南有甘魚之/口是也今在湖廣安陸府景陵縣西北今按景陵即竟)
(陵而景陵縣今改天門屬安陸府沔陽州戰/國䇿本作南有符離之塞北有甘魚之陂)訾梁(傳師/及訾)
(梁而潰按/杜無注)夏(傳王沿夏杜注漢别名/今按説見昭四年夏汭)棘闈(傳遇諸棘闈/杜注棘里名)
(闈門也疏吴語云楚王將入于棘闈棘闈不納孔晁曰/棘楚邑闈門也案襄二十六年傳言吳伐楚克棘昭四)
(年傳言吳伐楚入棘以棘為邑或是也今按疏所引棘/杜云譙國酇縣東北今在歸徳府永城縣南此傳上文)
(云王沿夏將入鄢則已及今漢陽將入荆/州府之境去彼棘逺矣棘闈當别是一地)訾(傳塟子干/千訾按杜)
(無/注)豫章(傳吴人敗諸豫章杜注定二年楚人伐吳師于/豫章吳人見舟于豫章而潛師于巢以軍楚師)
(于豫章又柏舉之役吳人舍舟于淮汭而自豫章與楚/夾漢此皆當在江北淮水南蓋後徙在江南豫章今按)
(又説見/昭六年)平丘(經公㑹劉子晉侯齊侯宋公衞侯鄭伯曹/伯莒子邾子滕子薛伯杞伯小邾子于平)
(丘杜注在陳留長垣縣西南彚纂漢置平丘/縣晉廢今故城在開封府陳留縣北九十里)良(傳晉侯/㑹吴子)
(于良杜注下邳有良故城今按下邳今邳州也屬江/南徐州府良城在州城北六十里東漢置縣唐省)邾
(傳治兵于邾/南按杜無注)著雍(傳晉荀吳自著雍以上軍侵鮮虞按/當為晉地又見襄十年皆一地也)
中人(傳及中人杜注中山望都縣西北有中人城彚纂/西漢志皆云中山唐縣有中人亭蓋唐縣本自望)
(都分置也今屬/直𨽻保定府)房(傳靈王遷許胡沈道房申于荆焉杜/注汝南有吳防縣即防國彚纂今汝)
(寧府遂平縣西有吳房城漢書地理志汝南郡吳房孟/康曰本房子國楚靈王遷房於楚吴王闔閭弟夫槩奔)
(楚楚封於此為堂谿氏以封吳故曰吳房案漢晉志皆/作吴房杜注作吴防必傳寫誤也今按史記項羽紀封)
(揚武為吳防侯/則房防古通用)
十四年宗丘(傳楚子使然丹簡上國之兵於宗丘杜注/上國在國都之西西方居上流故謂之上)
(國宗丘楚地彚纂當在今荆州府/歸州境今按歸州今屬宜昌府)
十五年鼓(傳晉荀吳帥師伐鮮虞圍鼓杜注鼓白狄之/别鉅鹿下曲陽縣有鼓聚彚纂下曲陽故城)
(在今真定府晉州西晉州治即鼓國漢志所謂鼓聚也/以鼓山而名今按鼓鮮虞之别非白狄之别也晉州今)
(屬正定府又見/昭十二年昔陽)密須(傳密須之鼓杜注姞姓國也在安/定隂密縣彚纂今隂密故城在陜)
(西平凉府靈臺/縣西五十里)闕鞏(傳闕鞏之甲杜注/闕鞏國所出鎧)
十六年戎蠻(傳使然丹誘戎蠻子嘉殺之杜注河南新/城縣東南有蠻城彚纂後漢志新城有鄤)
(聚古鄤聚今名蠻中水經注汝水自梁縣東逕麻解城/北故鄤鄉城也蠻麻聲近故誤耳章懐太子曰蠻中聚)
(在梁縣東南今河南南陽府汝州西南有蠻城楚其處年/也今按汝州今直𨽻河南蠻中聚俗呼麻城又見成六)
蒲隧(傳齊師至於蒲隧杜注徐地下邳取慮縣/東有蒲如陂彚纂今在鳳陽府虹縣北)甲父(傳/賂)
(以甲父之鼎杜注古國名髙平昌邑縣東南有甲父/亭彚纂昌邑城今在兗州府金鄉縣西北四十里)桑
山(傳有事于桑/山今按鄭山)
十七年三塗(傳請有事于雒與三塗杜注山/名在陸渾南今按又見昭四年)棘津(傳晉/荀吳)
(帥師渉自棘津杜注河津名彚纂水經注河水逕東燕/故城北則有濟水北來注之有棘津之名亦謂之石濟)
(津故南津也今在衞輝府胙城縣北今按彚纂所引即/僖二十八年晉侯自南河濟侵曹伐衞者也棘津在衞)
(輝府汲縣南七里此年晉荀吳將滅陸渾託言祭洛與/三塗帥師涉自棘津汲縣去河南府陸渾地甚逺又非)
(所由之道雖欲使陸渾人弗知亦不應如此廻逺且九/月丁卯渉棘津庚午遂滅陸渾相距僅三日豈能如此)
(神速是以杜注但言河津名水經注謂河至燕縣有棘/津之名引晉侯荀吴二事證棘津恐誤服䖍云棘津猶)
(孟津也/似近之)甘鹿(傳其衆奔甘鹿杜注周地彚纂今河南府/宜陽縣有鹿蹄山甘水所出疑甘鹿以此)
(得名水經注鹿蹄山在陸渾故/城西北以傳文證之似亦可據)長岸(經楚人及吳戰于/長岸杜注楚地彚)
(纂今江南太平府當途縣西南三十里有西梁山與東/梁山夾江相對如門之闢亦曰天門山郡國志天門山)
(一名蛾眉山春秋楚/獲吳乗舟餘皇處也)
十八年大庭氏之庫(傳梓慎登大庭氏之庫以望之杜/注大庭氏古國名在魯城東魯於)
(其處作庫髙顯故登以望氣疏炎帝神農氏/一曰大庭氏今按又見昭五年大庫之庭)鄅(經邾人/入鄅杜)
(注鄅國今琅邪開陽縣彚纂水經注開陽在祊之東南/沂水逕其南故鄅國也今兗州府沂州北十五里有開)
(陽故城今按沂州今/為府附郭設蘭山縣)析白羽(傳遷許于析實白羽杜注/於傳時白羽改為析今按)
(析見僖二/十五年)
十九年隂(傳楚工尹赤遷隂于下隂杜注隂縣今屬南/鄉郡彚纂今湖廣襄陽府光化縣西漢水西)
(岸有古隂縣城/即下隂邑也)郹陽(傳郹陽封人之女奔之杜/注察邑彚纂當在新蔡境)蟲(傳宋/公伐)
(邾圍蟲杜注邾邑彚/纂當在濟寧州東境)濮(傳楚子為舟師以伐濮杜注南/夷也彚纂案百濮叛楚杜注夷)
(也昭元年趙孟曰吳濮有釁杜注建寧郡南有濮夷此/年楚子伐濮杜注南夷三注不同而約言其地當在楚)
(之西南境今按文十六年麇人率百濮伐楚麇為今之/鄖陽百濮蓋與之相近牧誓孔傳云濮在江漢之間然)
(則其地在楚之西北境/耳又説見文十六年)城父(傳若大城城父而寘大子/焉杜注城父今襄城城父)
(縣今按城父俱當作父城漢地理志潁川郡父城縣也/水經注汝水又東南與龍山水㑹水出龍山北流逕父)
(城縣故城東楚平王大城父城以居太子建故杜預曰/即襄城之父城縣也又按一統志故父城在今汝州東)
(南父城保應國亦在此因昭九年許遷于夷實城父此/年傳與杜注俱訛作城父不知城父在譙郡父城在襄)
(城郡杜注原有别也父城近葉之方城故費無極之讒/言曰建與伍奢將以方城之外叛若城父在今潁州府)
(去方城逺矣彚纂失考正/又説見僖二十四年應)紀鄣(傳莒子奔紀鄣杜注莒/邑也東海贑榆縣東北)
(有紀城彚纂寰宇記云在縣東北七十/五里今山東莒州即江南贑榆縣界也)時門(傳鄭大水/龍鬭于時)
(門之外洧淵杜注鄭城/門也今按鄭之南門)洧淵(傳見上杜注洧水出滎陽/密縣東南至潁川長平入)
(潁彚纂今洧水自密縣東流逕新鄭縣南/門又東㑹溱水謂之雙洎河即洧淵也)
二十年鄸(經曹公孫㑹自鄸出奔宋杜注曹邑彚纂/在今兗州府曹州北今按曹州今為府)鄄
(傳奪之司㓂與鄄杜注/豹邑今按見莊十四年)平壽(傳衞侯在平壽/杜注衞下邑)蓋獲之門
(傳公孟有事于蓋獲/之門外杜注衞郭門)死鳥(傳公如死鳥/杜注衞地)彭水(傳公入與/北宫喜盟)
(于彭水之上今按彭水當近衞都詩清人/在彭彭為河上之邑彭水其以此名與)鬼閻(傳其徒/與華氏)
(戰于鬼閻杜注潁川長平縣西北有閻亭彚纂今開封府/陳州西華縣東北閻倉亭城是也今按西華今屬陳州府)
聊攝(傳聊攝以東杜注齊西界也平原聊城縣東北有/攝城彚纂今聊城屬東昌府今按攝又見僖元年)
(聶北水經注引京相璠曰聊城縣東北三十里有故攝/城今此城去聊城二十五里許按一統志古聊城在今)
(聊城縣西北攝城在博平縣西南二/十里愽平亦屬東昌在聊城之東)姑尤(傳姑尤以西/杜注齊東界)
(也姑水尤水皆在城陽郡東南入海彚纂姑水即登/州府黄縣之大姑河尤水即萊州府掖縣之小姑河)沛
(傳齊侯田于沛杜注澤名今按水經注時水/至梁鄒城入于沛則沛亦近齊國都之水名)遄臺(傳晏/子侍)
(于遄臺今按水經注薄姑城内有髙臺齊景公飲于臺/上即於是臺也在今青州府慱興縣東北晏子言蒲姑)
(氏因之蓋指其/所在之地也)萑蒲澤(傳取人于崔蒲之澤杜注萑蒲/澤名彚纂疑即中牟澤周禮所)
(謂圃田澤跨中牟洧川尉氏界今按水經注役水逕中/牟澤即鄭太叔攻萑蒲之盗於是澤也又圃田見僖三)
(十三年/原圃)
二十一年横(傳禦諸横杜注梁國睢陽縣南有横亭今/按睢陽今商丘縣水經注睢陽縣西南有)
(横城世謂/之光城)盧門(傳華氏居盧門杜/注宋東城南門)南里(經宋華亥向寧/華定自陳入于)
(宋南里以叛杜注宋城内/里名彚纂在今商丘縣境)舊墉桑林門(傳宋城舊墉及/桑林之門而守)
(之杜注舊墉故城也桑林城門名今按湯嘗禱雨/于桑林殷之樂有桑林之舞故宋以此名城門)廚(傳/廚)
(人濮曰杜注/宋廚邑大夫)鴻口(傳齊師宋師敗吳師于鴻口杜注梁/國睢陽縣東有鴻口亭彚纂今在歸)
(徳府商丘虞/城二縣界)揚門(傳公自揚門見之杜注/睢陽正東門名楊門)新里(傳遂敗/華氏于)
(新里杜注華/氏所取邑)赭丘(傳與華氏戰于赭丘杜注宋地彚纂/後漢志陳國長平縣有赭丘城應在)
(今開封府陳州西北境今按華氏以南里叛南里在宋/城内救宋之師戰于赭丘其地蓋近國都故下文云大)
(敗華氏圍諸南里則赭丘去南里不逺也長平之赭丘/乃水經注洧水所逕地在陳鄭之間去宋逺同名耳非)
(其/地)
二十二年壽餘(傳敗齊師于壽/餘杜注莒地)稷門(傳盟于稷門之外/杜注齊城門也今)
(按蓋以稷下名門/稷注見昭十年)昌間(經大蒐于昌間今按括地志昌/平山在泗水縣南六十里有昌)
(平鄉故山為名然則/昌間其在泗水縣與)北山(傳王田北山杜注洛北芒也/彚纂芒山一作邙山一曰平)
(逢山亦曰郟山亦曰太平山今在河南府城洛陽縣東/北連偃師孟津鞏三縣界今按汲冢周書作雒觧云周)
(公作大邑成周于土中城方千七百二十文郛/方七十里南繋於洛水北因於郊山即此山也)榮錡氏
(傳崩于榮錡氏杜注河南鞏縣/西有榮錡澗彚纂今屬河南府)東陽(傳荀吳畧東陽杜/注晉之山東邑魏)
(郡廣平以北今按馬融云晉地自朝歌/以北至中山為東陽又見襄二十三年)昔陽(傳使師偽/糴者負甲)
(以息于昔陽之門外杜注故肥子所都今按/昔陽鼓都非肥都也詳見昭十二及十五年)郊要餞(傳師/郊要)
(餞之甲杜注/三邑周地)領(傳及領杜/注周地)劉(傳劉子如劉今按隱十一/年杜注云河南緱氏縣西)
(北有劉亭今/在偃師縣)揚(傳劉子奔揚杜注周邑彚纂路史曰宣/王子曰尚父幽王封之曰楊侯其地平)
(陽楊氏縣漢之河東縣也今山西平陽府洪洞縣東有/揚城案傳云壬戌劉子奔揚癸亥如劉劉今偃師劉亭)
(是揚邑距偃師不出百里外當即僖十一/年揚拒泉臯之揚而非山西之揚侯國也)平畤(傳奔于/平畤杜)
(注周/地)京(傳子朝奔京今按子朝奔京杜無注彚纂亦無/釋豈以注釋在隱元年乎隱元年之京在滎陽)
(為鄭邑不屬周當非子朝所奔考諸傳王師敗績于前/城前城人敗陸渾于社晉大夫濟師渡伊洛取前城軍)
(其東南王師軍于京楚因以伐京而子朝奔郊/則京邑近前城在伊水之南洛陽之西南也)圃車(傳/遂)
(如圃車今按周地/當近鞏縣之皇)皇(經劉子單子以王猛居于皇杜注/河南鞏縣西南有黄亭彚纂後漢)
(志湟水即皇也水經注洛水合於谿泉又東濁水注之/即湟水也京相璠曰黄亭在訾城北三里今屬河南府)
前城(傳以王師敗績于前城杜注子朝所得邑彚纂服/䖍曰前讀為泉即泉戎地在伊闕南水經注伊水)
(自新城又北逕前亭西即傳之前城也今按水經/注引京相璠曰今洛陽西南五十里伊闕前亭)東圉
(傳伐東圉杜注洛陽東南有圉鄉彚纂周地/有東圉西圉東圉即圉鄉也在洛陽縣東南)九州之戎
(傳晉籍談苟躒帥九州之戎杜注陸渾戎/十七年滅屬晉州鄉之屬也五州為鄉)王城(經劉子/單子以)
(王猛入于王城杜注郟鄏即今河南縣彚纂括地志曰/故王城一曰河南城本郟鄏周公所築自平王以下十)
(二王皆都此至敬王乃遷都成周至赧王又/居王城也在今河南府洛陽縣城内西偏)社(傳前城/人敗陸)
(渾于社杜注周地彚纂黄河自偃師界入鞏縣洛水入/之有五社渡又為五社津光武遣耿弇等軍五社備滎)
(陽以東/即此)隂(傳帥師軍于隂今按疑/即平隂見後二十三年)侯氏(傳于侯氏彚纂/疑即緱氏今按)
(緱氏今在/偃師縣)谿泉(傳于谿泉杜注鞏縣西南有明谿泉彚/纂水經注洛水又東明樂泉注之水出)
(南原下五泉竝導故世謂/之五道泉即古明谿泉也)汜(傳王師軍于汜今按此當/為西汜開封府汜水縣今)
(音祀古音凡與河/南府鞏縣接界)解(傳于解杜注洛陽西南有大解小/解彚纂後漢書洛陽大解城在今)
(洛陽縣南其小觧/城在縣西南也)任人(傳于任人/按亦周邑)京楚(傳王師軍于京/楚杜注子朝所)
(在今按當在/近京邑之地)
二十三年郊(經晉人圍郊/杜注周邑)鄩(傳郊鄩潰杜注河南鞏縣/西南有地名鄩中彚纂括)
(地志鄩城在鞏縣西南五十八里水/經注云蓋周大夫鄩肸之舊邑也)平隂(傳晉師在平/隂杜注今河)
(隂縣彚纂平隂古為津濟處漢置平隂縣魏改曰河隂/寰宇記平隂故城東有平川謂之河隂川今故城在河)
(南府孟津/東一里)澤邑(傳王師在澤邑彚纂/賈逵曰澤即翟泉也)翼(傳邾人城翼杜/注邾邑今按見)
(隱元/年)離姑(傳還將自離姑杜注邾邑彚/纂今在費縣故武城之南)箕(傳乃館諸箕/今按當近西)
(河之箕見僖/三十三年)雞父(經吳敗頓胡沈蔡陳許之師于雞父/杜注楚地安豐縣南有雞備亭彚纂)
(今鳯陽府壽州西南六十里有安/豐故城雞備亭又在其城西南)訾(傳單子取訾杜注/在河南鞏縣西南)
(彚纂路史曰訾有二西訾在洛東訾在鞏此西訾也今/按洛無訾城東西訾皆在鞏縣路史誤今按東訾見後)
(二十/四年)牆人直人(傳劉子取牆人直人杜注皆子朝邑彚/纂牆一作嗇路史曰嗇廧也今河南府)
(新安縣東北有白/牆村疑是其處)尹(傳王子朝入于尹杜注尹氏之邑/彚纂今山西汾州有尹吉甫墓即)
(古尹城也今按子朝從京八尹從尹入王城皆在周地/若山西汾州府距河南逺其地屬晉雖有尹吉墓當非)
(東周尹氏之邑也水經叙洛水逕宜陽縣故城南注云/洛水又東共水入焉水北出長石山其西有共谷共水)
(出焉南流得尹谿口水出西北尹谷疑尹氏/邑以尹谿尹谷得名然則尹邑在宜陽與)阪道尹道
(傳單子從阪道劉子從/尹道伐尹今按皆周邑)左巷(傳王子朝入于王城次/于左巷杜注近東城)唐
(傳尹辛敗劉師于唐杜注周地彚纂/後漢志洛陽有唐聚在今洛陽縣東)西闈(傳取西闈/杜注周地)蒯
(傳攻蒯杜注河南縣西南蒯鄉是也彚纂晉地/道記曰河南縣西南有蒯亭今在洛陽縣西南)狄泉(經/天)
(王居于狄泉杜注洛陽城内大倉池水也時在城外彚/纂定元年城成周乃繞之入城内也亦曰翟泉在洛陽)
(縣東故洛陽城中今堙今/按又見僖二十九年翟泉)三川(傳周之亡也其三川震/杜注謂幽王時也三川)
(涇渭洛也/地動岸崩)郹(傳楚太子建之母在郹杜注郹陽也彚纂/蔡邑應在今新蔡境今按郹陽見昭十九)
(年/)薳澨(傳乃縊于薳澨杜注楚地彚纂在今湖廣安陸/府京山縣今按胡渭曰司馬薳越縊於蓬澨今)
(左傳本非薳澨蓋/以上有薳字而誤)郢(傳楚囊瓦為令尹城郢今按楚文/王自丹陽遷都于郢今荆州府城)
(北十里紀南城是也後子囊將死遺言謂子庚必城郢/及平王時囊瓦遂城之今府城東北三里故郢城是也)
二十四年鄔(傳王子朝入于鄔杜注緱氏西/南有鄔聚今按見隱十一年)乾祭(傳士/伯立)
(于乾祭杜注/王城北門)瑕杏(傳王子朝之師攻瑕及杏杜注敬王/邑今按此瑕别是一地非解州之瑕)
(也/)東訾(傳與之東訾杜注鞏縣西南訾城是也彚纂後/漢志鞏有東訾今名訾城在鞏縣西南四十里)
(俗名訾店以有西/訾故言東以别之)圉陽(傳王及圉陽而/還杜注楚地)
二十五年闞(傳叔孫昭子如闞今按/見桓十一及定元年)長府(傳公居于長/府杜注官府)
(名今按即論語/魯人為長府)臺(傳平子登臺而請今按/見定十二年武子臺)沂上(傳請待/于沂上)
(以察罪杜注魯城南自有沂水大沂水出蓋縣南至下/邳入泗疏土地名此沂水出魯國魯縣西南入泗水今)
(按此小沂水即論語浴乎沂之沂水經注出魯城/東南尼丘山流逕魯城南又至城西南與泗水合)陽州
(經公孫于齊次于陽州杜注齊魯竟上邑彚纂今兗州府/東平州東北有陽州城是也案襄三十一年齊閭丘嬰)
(伐陽州杜注魯地定八年公侵齊門于陽州蓋陽州/本屬魯而後為齊有也今按東平州今屬泰安府)野
井(經齊侯唁公于野井杜注濟南祝阿縣東有野井亭/彚纂今在齊河縣東濟河北岸今按齊河屬濟南府)
曲棘(經宋公佐卒于曲棘杜注陳留外黄縣中有曲棘/里宋地彚纂當在今開封府杞縣境今按水經注)
(外黄縣有渠水為宋之曲棘里故宋之别都也又宣二/年戰于大棘彚纂謂睢州西曲棘里有棘城則曲棘又)
(在睢州亦/相近也)郈(傳奔郈杜注在東平無鹽縣東南彚纂漢/志無鹽縣有郈鄉今兗州府東平州東四)
(十里有郈城今按東/平州今屬泰安府)桐汝(傳伏諸桐汝之/間杜注里名)州屈(傳楚子/使薳射)
(城州屈按/杜無注)茄(傳復茄人焉/按杜無注)丘皇(傳城丘皇/按杜無注)訾(傳遷訾人/焉按杜無)
(注/)卷(傳季然郭卷杜注卷城在南陽葉縣南彚纂後漢/志葉有卷城水經注汝水東南流逕建城東建當)
(作卷即葉縣之卷城也今南陽府/葉縣西南有建城故城即其地)
二十六年曲棘(傳子猶言于齊侯曰君若待于曲棘疏/曲棘宋地齊侯欲納魯君當是從齊向)
(魯必不逺渉宋地土地名齊地無曲棘十年傳桓子召/子山而反棘焉此即彼棘也本無曲字涉上卒于曲棘)
(誤加曲耳今按此説得之齊地之/棘為棘里亭在臨淄見昭十年)淄(傳伐齊師之飲馬/于淄者杜注淄水)
(出泰山梁父縣西北入汶彚纂水經注淄水逕梁父縣/故城南又西南逕柴縣故城北世謂之柴汶漢梁父縣)
(在今泗水縣北四十里今按此淄水為柴汶非臨淄之/淄水經注淄水逕柴縣故城北之後云又逕成邑北春)
(秋成人伐齊師飲/馬於斯水者也)炊鼻(傳師及齊師戰于炊鼻杜注魯/地今按戰于成地當在今寧陽)
(縣/境)尸氏(傳劉人敗王城之師于尸氏杜注尸在鞏縣西/南偃尸城彚纂漢志偃師有尸鄉殷湯所都今)
(河南府偃師縣西南有新蔡鎮即古尸鄉春秋時之尸/氏殷西亳也故亦名亳城今按襄十一年之亳城公榖)
(作京城疑非此地/説見襄十一年)鄟陵(經公㑹齊侯莒子邾子杞伯盟/于鄟陵杜注地闕今按鄟陵其)
(即成六年魯所取之鄟乎/當為魯之東鄙地近鄆)施谷(傳王城人劉人戰于施/谷今按周地見後萑谷)
渠(傳七月己巳劉子以王出庚午次于渠杜注周地彚/纂案即周陽渠也在今河南府洛陽縣劉澄之永初)
(記言城西有陽渠周公制/之是也亦謂之九曲瀆)褚氏(傳王宿于褚氏杜注洛/陽縣南有褚氏亭彚纂)
(後漢志洛陽有褚氏/聚今在洛陽縣東)萑谷(傳王次于萑谷杜注周地彚/纂案後漢書孫堅進軍大谷)
(距洛九十里其谷連亘至潁陽縣何進設八/闗大谷其一也周之萑谷施谷其支徑耳)胥靡(傳王/入于)
(胥靡杜注周地本鄭邑彚纂今河南/府偃師縣東南四十里有胥靡城)滑(傳王次于滑杜/注周地本鄭邑)
(今按詳莊十六/及成十三年)闕塞(傳使女寛守闕塞杜注洛陽西南/伊闕口也彚纂今洛陽縣南闕塞)
(山是今按水經注伊水東北逕前亭西又北過伊闕中/昔禹疏以通水兩山相對望之若闕伊水歴其間北流)
(春秋闕塞是也胡渭云闕塞亦曰龍門山一/名闕口山又名鍾山在洛陽縣西南三十里)莒(傳隂忌/奔莒以)
(叛杜注/周邑)圉澤(傳遂軍圉澤杜注周地彚纂即/東圉之澤也今在洛陽縣東境)隄上(傳次/于隄)
(上杜注/周地)成周(經天王入于成周杜注今洛陽今按吕氏/祖謙曰漢河南縣即郟鄏武王遷九鼎周)
(公營以為都是為王城洛誥所謂卜澗水東瀍水西帷/洛食者也漢洛陽縣周公營下都以遷殷頑民是為成)
(周洛誥所謂卜瀍水東亦惟洛食者也平王東遷定都/於王城子朝之亂其餘黨多在王城敬王畏之徙都成)
(周胡渭曰王城即郟邑漢為河南縣其故城在今洛陽/縣西北下都即成周漢為洛陽縣河南郡治其故城在)
(今洛陽縣東北二十里二城東西相去四十里而今洛/陽縣居其中隋大業初營新都始移二縣於都城内今)
(又省河南/入洛陽也)彘(傳居王于彘今按彘城在今/山西平陽府霍州漢為彘縣)
二十七年潛(傳帥師圍潛杜注楚邑在廬江六縣西南/彚纂今江南廬州府霍山縣東北三十里)
(有灊城今按霍/山今屬六安州)延州來(傳使延州來季子聘于上國杜/注季子本封延陵後復封州來)
(故曰延州來今按説見襄三十一年按趙汸左傳補註/曰釋例土地名延州來闕杜意謂吳地别有州來按十)
(三年吳滅州來十九年楚人城州來則州來未為吳有/可知二十三年吳伐州來楚薳越以諸侯之師救州來)
(師敗二君滅楚師大奔二十四年吳更滅巢及鍾離則/州來自薳越不能救卒為吳有可知矣然則季子所封)
(不必别有其地按趙氏所考者是至哀/二年蔡遷于州來而州來為蔡都矣)窮(傳與吳師遇/于窮疏釋例)
(土地名窮闕彚纂水經注窮水出安豐縣窮谷即楚與/吳師遇處在今鳳陽府霍丘縣西今按霍丘今屬潁州)
(府縣西南有安豐故城縣西有窮水而/彚纂於襄四年注云窮水在英山縣境)沙汭(傳及沙汭/而還杜注)
(沙水名彚纂水經注汴沙到浚儀而分汴東注沙南流/至義城縣西南入於淮謂之沙汭楚東地也義城故城)
(在今懐逺/縣東北)鍾吾(傳公子燭庸奔鍾吾杜注小國彚纂漢/志東海郡司吾應劭曰左傳執鍾吾子)
(今江南邳州宿遷縣西北有司吾/城今按邳州宿遷今皆屬徐州府)且知(傳公徒敗于且/知杜注近鄆地)
二十八年乾侯(經公如晉次于乾侯杜注在魏郡斥丘/縣晉竟内邑彚纂闞駰曰地多斥鹵故)
(曰斥丘今直𨽻廣平府成安縣東南有斥丘古城今按/一云斥丘故城在成安縣西春秋晉乾侯也漢書顔師)
(古注乾音干言/其地水常涸也)鄔(傳司馬彌牟為鄔大夫杜注太原鄔/縣彚纂今鄔城故址在太原府介休)
(縣東北二十七里今/按介休今屬汾州府)祁(傳賈辛為祁大夫杜注太原祁/縣彚纂今太原府祁縣東南八)
(里有古/祁城)平陵(傳司馬烏為平陵大夫彚纂案平陵亦曰/大陵今太原府文水縣東北二十里有大)
(陵故城今按戰國時趙改大陵漢/因之後魏置受陽縣隋改曰文水)梗陽(傳魏戊為梗陽/大夫杜注在太)
(原晉陽縣南彚纂漢志榆次縣有梗陽鄉今太原府清/源縣南有梗陽城案清源本漢榆次縣地隋分置清源)
(縣故梗陽在清源境/今按又見襄十八年)塗水(傳知徐吾為塗水大夫杜注/太原榆次縣彚纂漢志榆次)
(縣有塗水鄉今塗水故城在/太原府榆次縣西南二十里)馬首(傳韓固為馬首大夫/彚纂元和郡縣志馬)
(首故城在壽陽縣東南十五里今屬太原府今按壽陽/本馬首邑漢為榆次縣之東境晉始置壽陽縣舊屬太)
(原府今以平定州為/直𨽻州壽陽屬之)盂(傳孟丙為盂大夫杜注太原盂/縣彚纂案兩漢志盂縣孟丙邑)
(即今太原府盂縣也今按盂本仇猶國晉滅之以為盂/縣戰國趙為源仇城漢置盂縣舊屬太原府今屬平定)
(州/)銅鞮(傳樂霄為銅鞮大夫杜注上黨銅鞮縣/彚纂今山西沁州西南有銅鞮故城)平陽(傳/趙)
(朝為平陽大夫杜注平陽平陽縣彚纂古平/陽即堯所都今故城在平陽府臨汾縣西南)楊氏(傳僚/安為)
(楊氏大夫杜注平陽楊氏縣彚纂今古陽城在平陽府/洪洞縣南二里又名危城村是也今按又見襄二十九)
(年楊及二/十二年揚)
二十九年鄻(傳王子趙車入于/鄻以叛杜注周邑)飂(傳昔有飂叔安杜注/古國也彚纂漢志南)
(陽郡湖陽縣故廖國也師古曰廖音力救反左氏傳作/飂其音同耳湖陽故城在今河南南陽府唐縣南今按)
(又見桓蓼/十一年)鬷川(傳封諸鬷川杜注/鬷水上夷皆董姓)魯縣(傳懼而遷于魯縣/杜注今魯陽也彚)
(纂今河南汝寧府魯山縣西北有/魯陽故城今按魯山今屬汝州)窮桑(傳遂濟窮桑杜/注地在魯北彚)
(纂即少皥之虚也今按窮桑在魯城/北少皥氏自窮桑登帝後徙于曲阜)汝濱(傳晉趙鞅荀/寅帥師城汝)
(濱杜注晉所取陸渾地彚纂/陸渾今嵩縣汝水在縣南)
三十年養(傳逆吳公子使居養彚纂今開封府陳州沈/丘縣東有養城是其地也今按沈丘今屬陳)
(州/府)胡田(傳取于城父與胡田以/與之杜注故胡子之地)
三十一年適歴(經季孫意如㑹晉荀/躒于適歴杜注晉地)夷潛六(傳吳人侵/楚伐夷侵)
(潛六杜注皆楚邑彚纂夷在今亳州故潛城六城在今/壽州俱屬鳳陽府今按潛在六安州之霍丘注見昭二)
(十七年六當即故六國今為六安/州注見文五年皆非壽州地也)濫(經黒肱以濫來奔/杜注東海昌慮縣)
(彚纂今昌慮故城在/兗州府滕縣東南)
　　定公
元年大陸(傳魏獻子田于大陸杜注禹貢大陸在鉅鹿/縣北嫌絶逺疑此田在汲郡吳澤荒蕪之地)
(彚纂案吳澤陂懐慶修武縣北一名太白/陂即三橋陂也今按水經注大陸即吳澤)寗(傳還卒于/寗杜注今)
(修武縣近吳澤疏寗即修武也彚纂今修武縣治西有/修武故城水經注修武故寗也韓詩外傳武王伐紂勒)
(兵於寗更名寗曰修/武今按又見文五年)邳(傳奚仲遷于邳杜注下/邳縣今按見昭元年)壞隤(傳/䘮)
(及壞隤今按魯/邑見成十六年)闞(傳季孫使役如闞公氏將溝焉杜注/闞魯羣公墓所在也季孫惡昭公欲)
(溝絶其兆域不使與先君同傳塟昭公于墓道南孔子/之為司冦也溝而合諸墓杜注明臣無貶君之義今按)
(魯羣公墓在汶上縣南旺湖闞亭在南旺湖中/見桓十一年程恂曰今昭公墓猶有溝合故迹)
二年桐(傳桐叛楚杜注小國廬江舒縣西南有桐鄉彚/纂今江南安慶府桐城縣北有古桐城即古桐)
(國也與廬/江縣接)
三年平中(傳鮮虞人敗晉師/于平中杜注晉地)拔(經仲孫何忌及邾子盟/于拔杜注地闕彚纂或)
(曰當在兗州府境今按傳言盟于郯似/是今沂州府郯城縣之地郯見宣四年)郯(傳盟于郯修/邾好也杜注)
(郯即拔也今/按説見上)
四年中山(傳中山不服杜注中山鮮虞今按鮮虞亦曰/中山自是中國姬姓國杜謂白狄别種非也)
(至戰國時為一小國今直𨽻之定州曲陽及正定/府之靈壽藁城等縣皆中山地鮮虞見昭十二年)臯鼬
(經公㑹諸侯盟于臯鼬杜注繁昌縣東南有城臯亭彚/纂水經注潁水逕臨潁縣又東南逕澤城北即古城臯)
(亭今在開封府臨潁縣界今按繁昌城在臨潁縣西北/魏置縣東晉時流民流入春榖僑立繁昌縣今屬江南)
(太平府非此繁昌也/臨潁今屬許州府)封父(傳封父之繁弱杜注古諸侯/也彚纂漢置封丘縣今屬開)
(封府縣治安西坊/西北有封父亭)商奄(傳因商奄之民杜注商奄國名/今按奄國名都於曲阜成王滅)
(之以其地封魯商奄/謂商時之奄國也)少皥之虚(傳封于少皥之虚杜注/曲阜也在魯城内彚纂)
(帝王世紀云少皥邑於窮桑以登帝/位徙於曲阜今曲阜故城有少皥陵)武父(傳自武父以/南杜注衞北)
(界今按武父城在大名府/東明縣境見桓十二年)圃田(傳及圃田之北竟杜注/鄭藪名今按見僖三十)
(三及昭/二十年)有閻之土(傳取于有閻之土以共王職杜注衞/所受朝宿之邑蓋近京畿今按昭九)
(年周甘人與晉閻嘉爭閻田是閻地近甘甘/在河南府洛陽縣則有閻之土亦當近其地)相土之東
都(傳取于相土之東都以㑹王之東蒐/杜注為湯沐邑王廵守以助祭泰山)殷虚(傳封于殷/虚杜注朝)
(歌也彚纂今河南衞輝府淇/縣北五里有殷墟橋是其地)夏虚(傳封于夏虚杜注大/夏今太原晉陽也)
容城(經許遷于容城今按水經注容城/即華容縣今荆州府監利縣地)柏舉(經蔡侯以/吳子及楚)
(人戰于柏舉彚纂名勝志云麻城縣東北三十里有柏/子山縣東南有舉水柏舉之名蓋合柏山舉水而得之)
(其説未知何據案傳文子常濟漢自小别至于大别又/三戰而陳於柏舉是在漢之東北矣其地應在麻城境)
(也今按麻城屬湖廣黄州府傅遜謂河/南西平縣本柏子國以此釋柏舉誤矣)豫章(傳自豫章/與楚夾漢)
(杜注漢東江北地名今/按説見昭六及十二年)大隧直轅冥阨(傳還塞大隧直/轅冥阨杜注三)
(省漢東之隘道彚纂道鑑地理通釋曰義陽三闗左傳/大隧即黄峴直轅冥阨乃武陽平靖也黄峴今名九里)
(關在信陽軍南百里武陽在今大寨嶺信陽軍東南九/十里平靖今名行者陂信陽軍南七十五里案魏置義)
(陽郡義陽有三闗之塞義陽在宋為信陽軍今信陽州/是也屬河南汝寧府今按胡渭曰應山縣北有義陽三)
(闗一曰平靖闗一曰黄峴闗又名百鴈闗一曰武陽闗/又名澧山闗即古之大隧直轅冥阨也大隧即武陽直)
(轅即黄峴冥阨即平靖也按此與通釋小異蓋三闗自/西而東平靖在西黄峴在中武陽在東左傳所舉者自)
(東而西故大隧在東直轅在中冥阨在西宜如胡氏所/配也應山縣屬湖廣徳安府隨州在汝寧府信陽州之)
(南信陽州唐為申州唐元和志云平靖闗在應山北六/十五里北至申州九十里東至百鴈闗百六十里百鴈)
(闗在應山北九十里北至申州九十里東至澧山闗百/里澧山闗在應山東北一百三十里北至申州一百五)
(十里此里至更為詳悉又按西頭之𡨕阨或作黽史記/春申君傳踰黽隘之塞而攻楚楚世家涉黽塞而待秦)
(之倦戰國䇿填黽塞之内而投己乎黽塞之外是也又/作鄳戰國䇿塞鄳阨吕覽淮南九塞鄳其一是也漢置)
(鄳縣今為汝寧府信陽/州羅山縣黽鄳皆音盲)城口(傳塞城口而入杜/注三隘道之總名)武城(傳/武)
(城黒謂子常今按一統志信陽州東/北二十五里有武城蓋武城黒之邑)小别大别(傳乃濟/漢而陳)
(自小别至于大别杜注禹貢漢水至大别南入江然則/此二别在江夏彚纂小别山名今在湖廣漢陽府漢川)
(縣北一名甑山大别山名今在漢陽府漢陽縣東北一/名魯山今按胡渭云孔疏謂小别當在大别之東子常)
(從小别與吳戰退而至大别明自東而漸西也按自豫/章與楚夾漢謂吳軍漢東楚軍漢西也子常濟漢而陳)
(自小别至于大别言其師衆為長陳自西及東若此其/逺也小别當在大别之西孔疏正相反今二别相去一)
(百二十/餘里)清發(傳吳從楚師及清發杜注水名彚纂水經/注溳水南逕石岩山北亦謂之清水晉鎮)
(南將軍劉宏遣牙將皮初敗張昌於清水即清發也今/湖廣德安府安陸縣城西八十里有石門山即石岩山)
(溳水逕其下今按元和志安陸縣溳水/故清發水也西北自隨縣流入注于沔)雍澨(傳敗諸雍/澨彚纂今)
(安陸府京山縣西南有三/澨春秋之雍澨其一也)睢(傳涉睢杜注睢水出新城/昌魏縣東南至枝江縣入)
(江是楚王西走彚纂今湖廣安陸府當陽/縣北一里有沮水相傳即楚昭王西涉處)息(傳左司馬/戎及息而)
(還杜注汝南新息也今按/新息河南光州之息縣)雲中(傳楚子涉睢濟江入于/雲中杜注雲夢澤中所)
(謂江南之夢疏土地名南郡枝江縣有雲夢城江夏安/陸縣東南亦有雲夢城或曰南郡華容縣東南有巴丘)
(湖江南之夢也郢都在江北睢東王走西涉睢又南濟/江乃入于雲中知此在江南昭三年王與鄭伯田江南)
(之夢謂此也言江南之夢則江北亦有夢矣今按傳遜/曰雲中雲夢澤中蓋江北之夢在今德安府考睢漢二)
(水皆入江楚子涉睢而西復還入睢由睢而入江遶吳/其之南而北濟以入鄖自鄖而奔隨也觧以為江南之)
(夢非胡渭曰吳師自東來故昭王自郢西走至枝江縣/界涉睢濟江而南東行入雲中杜注以為江南之夢則)
(雲中在江南明甚沈存中謂奔鄖時自江南涉江而北/至雲誤矣方吳之勝楚也循江北岸而西昭王若東走)
(則遺之禽矣迨入郢處宫之後始可從東道奔鄖耳涉/睢是西行濟江乃南渡所入之雲中必不在江北也按)
(胡氏之説是前已言涉睢此又云涉睢者接前文非/兩次涉睢也又見宣四年夢中昭三年江南之夢)
五年東野(傳季平子行東野杜注季氏邑/彚纂蓋東野及房皆近費之地)房(傳還未至/卒于房今)
(按此房當即近費之防見隱元年顧炎/午謂防房二字史記漢書多通用也)稷(傳而自稷㑹/之杜注楚地)
(彚纂當在南陽/府桐柏縣境)沂(傳大敗夫槩王/于沂杜注楚地)軍祥(傳敗吳師于軍/祥杜注楚地彚)
(纂當在隨/州西南)堂谿(傳夫槩王奔楚為堂谿氏彚纂楚地水/經注濯水出汝南吳房縣吳房西北有)
(堂谿城即此也吳房本房子國楚封夫槩於此故曰吳/房今汝寧府遂平縣西吳房故城北有堂谿城又見昭)
(十三/年房)麇(傳吳師居麇杜注地名彚纂今湖廣岳州府巴/陵縣東有麇城今按當是楚滅麇後遷麇人於)
(此/)公壻之谿(傳又戰于公壻之/谿杜注楚地名)成臼(傳王之奔隨也將/入于成臼杜注江)
(夏竟陵縣有臼水出聊屈山西南入漢彚纂今漢陽府/漢川縣有臼水亦名臼子河西南與漢水合今按漢竟)
(陵縣石晉改為景陵今安陸府天門縣也在府東南二/百餘里水經注漢水又東逕石城西又東南與臼水合)
(吳入郢昭王奔隨濟于成臼謂是水也石城即今安陸/府治鍾祥縣而鍾祥亦兼有竞陵地然則成臼水在安)
(陸府之東南而漢川/之臼子河非其地)脾洩(傳國于脾洩杜注楚地彚纂/近郢都當在今荆州府境)
六年匡(傳公侵鄭取匡今按此匡為鄭邑當是/陳州府扶溝縣之匡城注見文元年)豚澤(傳/舍)
(于豚澤今/按衞地)馮(傳鄭伐馮滑胥靡負黍狐人闕外杜注鄭/伐周六邑彚纂東觀漢記曰魏之别封曰)
(華侯華侯孫長卿/食采於馮城即此)負黍(傳見上杜注陽城縣西南有負/黍亭彚纂今河南登封縣有負)
(黍聚一曰/黄城是也)狐人(傳見上彚纂後漢志潁隂縣有孤宗鄉/古狐人亭也在今開封府詳州臨潁縣)
(今按縣屬/許州府)闕外(傳見上彚纂即伊闕外之邑也在今河/南府洛陽縣南闕塞山下今按闕塞見)
(昭二十/六年)緜上(傳趙簡子逆而飲之酒于緜上今按僖二/十四年緜上杜注西河介休縣顧炎午云)
(樂祁自宋如晉其路豈出於西河介休今翼城縣西亦/有緜山俗謂之小緜山近曲沃當必是簡子逆樂祁之)
(處此説當是襄十三年晉侯蒐于緜上以/治兵亦是其地也又説見僖二十四年)姑蕕(傳天王/處于姑)
(蕕杜注/周地)
七年儀栗(傳周儋翩入于儀/栗以叛杜注周邑)窮谷(傳單武公劉桓公敗/尹氏于窮谷今按周)
(地亦如萑谷施谷之/類見昭二十六年)鹹(經齊侯鄭伯盟于鹹杜注衞地/今按在今開州近衞都見僖十)
(三/年)沙(經齊侯衞侯盟于沙杜注陽平元城縣東北有沙/亭彚纂晉太和五年秦王猛圍鄴慕容垂自沙亭)
(屯内黄是也在/今元城縣東)𤨏(傳乃盟于𤨏杜注𤨏即沙也彚纂晉/地道記元城縣有𤨏陽城今按沙公)
(羊作沙澤與成十三/年𤨏澤同當是一地)
八年榖城(傳單子伐榖城杜注在河南縣西彚纂後漢/志河南郡榖城湟水出今洛陽縣西有榖城)
(故城水經注城西臨榖水故名今按榖澗二源至新/安而合流通謂之澗東遷後謂之榖經榖城縣西)簡
城(傳單子伐簡城彚纂周有/簡師父簡城蓋其采地也)孟(傳劉子伐孟彚纂周邑/今懐慶府河内縣西北)
(有䢴臺鎮古孟國也水經注京相璠曰野王西北三十/里有故䢴城䢴臺是也今按即隱十一年王所取於鄭)
(之/䢴)大行(傳卒于大行杜注晉東南/山今按見襄二十三年)州(傳乃止諸州杜注/晉地今按見隱十)
(一年及/昭三年)瓦(經公㑹晉師于瓦杜注衞地東郡燕縣東北/有瓦亭彚纂水經注酸瀆水自燕城東逕滑)
(臺城又東南逕瓦亭南今直𨽻大名府滑縣東南/瓦亭岡集古瓦亭也今按滑縣今屬河南衞輝府)鄟澤
(傳晉師將盟衞侯于鄟澤/杜注自瓦還就衞地盟)曲濮(經衞侯鄭伯盟于曲濮/杜注衞地彚纂蓋濮水)
(曲折之處猶言河曲汾曲也在今山東/東昌府濮州境今按濮州今屬曹州府)蒲圃(傳將享季/氏于蒲圃)
(而殺之今按魯東門外/地見襄四年十九年)上東門(傳帥成人自上東門入/杜注魯東城之北門)
棘下(傳又戰于棘下杜/注魯城内地名)
九年萊門(傳伐陽闗陽虎使焚/萊門杜注陽闗邑門)中牟(傳晉車千乗在中/牟杜注今滎陽有)
(中牟縣廻逺疑非也彚纂索隱曰此中牟當在河北非/鄭之中牟也正義蕩隂縣西有牟山中牟蓋在其山之)
(側今河南彰徳府湯隂縣西有中牟城在牟山下正當/衞走邯戰之道是其地也今按晉為趙氏之邑佛肸以)
(中牟叛即此中牟水經注/以滎陽中牟為是誤矣)五氏(經齊侯衞侯次于五氏/杜注晉地彚纂蓋晉大)
(夫邯鄲午之私邑今直𨽻廣平府/邯戰縣西有五氏城亦曰寒氏城)禚媚杏(傳齊侯致禚/媚杏于衞杜)
(注三邑皆齊西境彚纂媚當在濟南禹城/縣杏當在東昌博平縣今按禚見莊二年)
十年夾谷祝其(傳公㑹齊侯于祝其實夾谷杜注夾谷/即祝其也按服䖍云東海祝其縣彚纂)
(地理志濟南淄川縣西南三十里有甲山亦名夾山一/名祝山上有夾谷臺為定公㑹齊侯處案齊魯兩君相)
(㑹不應去齊若此之近去魯若北之逺今萊蕪縣有夾/谷峪名勝志以為萊兵刼魯侯處庶㡬近之今按夾谷)
(有三一謂夾谷即祝其今江南海州贑榆縣是其地贑/榆志云祝其故城在縣南五十里夾谷山西南十五里)
(此祝其既非一地而地又太逺且偏二則淄川之夾山/祝山又有齊太近魯太逺之疑萊蕪夾谷一統志亦竝)
(載之顧炎午云水經注萊蕪縣城在萊蕪谷舊説云齊/靈公滅萊萊民播流此谷邑落荒蕪故曰莢蕪夾谷之)
(㑹齊侯使萊人以兵刼魯侯是㑹於此地故得萊人非/召之東萊千里之外也不可泥祝其之名而逺求之海)
(上/矣)鄆讙龜隂田(經齊人萊歸鄆讙龜隂田杜注三邑皆/汶陽田泰山博縣北有龜山隂田在其)
(北也彚纂博縣今之泰安州州境無龜山今龜山在新/泰縣之西南泗水縣之東北蓋與泰安州相接也今按)
(新泰今屬泰安府泗水屬兗州/府鄆見成十六年讙見桓三年)邯鄲(傳衞侯伐邯鄲午/于寒氏杜注廣平)
(縣也彚纂今直𨽻廣平府邯鄲縣西/南有邯鄲故城即俗名趙王城是也)寒氏(傳見上杜/注即五氏)宿
(傳駟赤先如宿杜注東平無鹽縣故宿/國彚纂隱元年及宋人盟于宿即此)安甫(經齊侯衞/侯鄭游速)
(㑹于安甫/杜注地闕)
十一年蕭(經宋公之弟辰及仲佗石彄公子地自陳入/于蕭以叛杜注宋邑疏蕭叔大心者宋蕭邑)
(大夫平宋亂立桓公宋人以蕭邑封叔為附庸/宣十二年楚滅之復為宋邑今按見莊十二年)
十二年郊(傳衞公孟彄伐曹克郊杜注曹邑彚纂當/在兗州府曹縣界今按曹縣今屬曹州府)武
子臺(傳登武子之臺今按水經注曲阜上有季/氏宅宅有武子臺今雖崩夷猶髙數丈)姑蔑(傳/敗)
(諸姑蔑彚纂魯地隱元年盟于蔑即此括地志姑蔑故/城在泗水縣東四十五里今屬兗州府故城在縣治東)
(南/)黄(經公㑹齊侯盟于黄今按黄齊地此即桓十七年/盟于黄宣八年公子遂如齊至黄乃復之黄也詳)
(見桓十/六年)
十三年垂葭郹氏(經齊侯衞侯次于垂葭傳實郹氏杜/注垂葭改名郹氏髙平鉅野縣西南)
(有郥亭彚纂今屬兗州府濟/寧州今按鉅野今屬曹州府)河内(傳鋭師伐河内杜注/今河内汲郡彚纂漢)
(置河内郡晉分置汲郡/治汲縣今為衞輝府治)蛇淵囿(經築蛇淵囿彚纂水經/蛇水又西逕鑄城西左)
(傳所謂蛇淵囿也京相璠曰濟北有蛇丘城城下/有水魯囿也今蛇丘故城在濟南府肥城縣南)晉陽
(傳吾舍諸晉陽杜注趙鞅邑今按秦置晉陽縣為太原/郡治所歴代因之宋移太原郡治於陽曲縣而晉陽為)
(其屬縣明改為太原縣/在府治西南四十五里)
十四年於越(經於越敗吳于檇李杜/注越國也今按於發聲)檇李(經見上杜注/吳郡嘉興縣)
(南醉李城彚纂今屬浙江嘉興/府檇李城在縣南四十五里)陘(傳卒于陘去/檇李七里)牽(經公/㑹齊)
(侯衞侯于牽杜注魏郡黎陽縣東北有牽城彚纂路史/内黄西南三十里有故牽城今故牽城在内黄之西南)
(濬縣之北二縣屬直𨽻大名府濬縣為漢黎/陽與内黄縣接壤今按濬縣今屬衞輝府)脾上梁間
(傳公㑹齊侯衞侯于脾/上梁之間杜注即牽)洮(經齊侯宋公㑹于洮杜/注曹地今按見僖八年)盂(傳/大)
(子蒯聵獻盂于齊杜注邑/名今按蓋衞東境之邑)莒父(經城莒父及霄彚纂魯/邑案莒係以父魯人語)
(音如梁父亢父剛/父是也今莒州地)霄(經見上彚纂魯/邑在今莒州境)潞(傳晉人敗范中/行氏之師于潞)
(今按故赤狄潞子之/地也見宣十五年)百泉(傳又敗鄭師及范氏之師于/百泉彚纂衞地在今衞輝府)
(輝縣西北蘇門山下衞源也/一曰百門陂亦曰百門泉)
十五年老丘(傳鄭罕達敗宋師于老丘杜注宋地彚纂/今河南陳留縣北四十五里有老丘城)
渠蒢(經齊侯衞侯次于渠蒢傳作/蘧挐今按謀救宋當為宋地)
　　哀公
元年夫椒(傳吳王夫差敗越于夫椒杜注吳郡吳縣西/南太湖中椒山彚纂通典包山一名天椒山)
(即西洞庭山也今在/蘇州府吳縣西南)㑹稽(傳保于㑹稽杜注上㑹稽山/也在㑹稽山隂縣南彚纂水)
(經注㑹稽之山古防山也亦謂之茅山又曰棟山周禮/所謂揚州之鎮也在今紹興府㑹稽縣東南十二里)
有仍(傳歸于有仍今按昭四年夏/桀為仍之㑹杜注仍國名)虞(傳逃奔有虞杜注/舜後諸侯也梁國)
(有虞縣彚纂今歸徳府虞城縣南三里有故虞/城本舊縣址古虞國也今按禹封商鈞之地)綸(傳而/邑諸)
(綸杜注虞邑彚纂今虞城縣/東南三十里有故綸城是也)棘蒲(傳伐晉取棘蒲彚纂/晉地今趙州城中有)
(棘蒲社今按趙州在正定府/南一百十里今為直𨽻州)
二年絞(傳伐邾將伐絞杜注邾邑/彚纂當在兗州府滕縣境)句繹(經叔孫州仇仲/孫何忌及邾子)
(盟于句繹杜注邾地疏案十四年小邾以句繹來奔此/云邾地蓋國竟相近所屬無常若莒魯爭鄆之等彚纂)
(今在兗州/府鄒縣境)戚(傳晉趙鞅納衞大子于戚宵迷陽虎曰右/河而南必至焉杜注是時河北流過元城)
(界戚在河外今按大名府治元城縣府南一百六十里/為開州戚城在州城北七里禹河本不至此杜言是時)
(遇元城者定王五年河/徙非禹時故道故也)鐵上(經晉趙鞅帥師及鄭罕達/帥師戰于鐵杜注鐵在戚)
(城南傳登鐵上杜注鐵丘名彚纂今開/州有戚城其南為王合里即鐵丘也)
三年啟陽(經季孫斯叔孫州仇帥師城啟陽杜注今琅/邪開陽縣彚纂今沂州北十五里有開陽故)
(城本鄅國後屬魯名啟陽也今按/沂州今為府又見昭十八年鄅)
四年負函(傳左司馬敗申公壽餘葉公諸梁致蔡於負/函杜注此蔡之故地人民楚因以為邑彚纂)
(當在今信陽州今按/信陽州今屬汝寧府)繒關(傳致方城之外于繒闗杜注/楚地今按當在南陽府裕州)
(方城在裕州/見僖四年)梁霍(傳為一昔之期襲梁及霍杜注梁河/南梁縣西南故城梁南有霍陽山皆)
(蠻子邑也今按河南汝州西南四十五里有梁縣故城/霍陽故縣在汝州東南二十里霍山下水經注又有霍)
(陽/聚)蠻氏(傳單浮餘圍蠻氏/今按見成六年)隂地(傳蠻子赤奔晉隂地今/按隂地邑在盧氏縣説)
(見宣二年下文使謂隂地之命大夫士蔑謂晉大夫守/隂地者杜以晉河南山北自上洛以東至陸渾皆為隂)
(地而以命大夫為/别縣監尹非也)豐析(傳司馬起豐析與狄戎以臨上/雒杜注析縣屬南鄉郡析南有)
(豐鄉皆楚邑彚纂今河南府淅川縣西南有豐鄉城其/地與鄖陽相按今淅川縣及内鄉縣之西北境皆析地)
(也又見僖二十/五及昭十八年)莵和(傳左師軍于莵和杜注莵和山在/上洛東彚纂今西安府商州東有)
(莵和山通襄漢之道/按商州今直𨽻陜西)倉野(傳右師軍于倉野杜注在上/洛縣彚纂今商州東南有倉)
(野聚今按水經注丹水自倉野又東歴莵和/山胡渭云今商州南百四十里有倉野聚)少習(傳將/通于)
(少習以聽命杜注商縣武闗也彚纂武闗在商州東少/習山下故亦名少習今按水經注云丹水歴莵和山又)
(東南逕商縣南歴少習出武闗少習楚通上洛阨道文/𨽻曰武闗在淅縣西一百七十里胡渭云武闗在商州)
(東南一百/八十里)九州之戎(傳士蔑乃致九州之戎杜注九州/戎在晉隂地陸渾者今按又見昭)
(二十/二年)三户(傳以畀楚師于三户杜注丹水縣北有三户/亭彚纂漢桓帝河間孝王子傅封三户亭侯)
(即此今南陽府淅川縣西南有三户城今按水經注又/云丹水又東南淅水注之又東南逕三户城又逕丹水)
(縣故城西南胡渭云今/内鄉縣西南有三户城)臨(傳趙稷奔臨杜注晉邑彚纂/今真定府臨城縣東有臨城)
(故城春秋晉臨邑漢之房子/縣也今按臨城今屬趙州)郉(傳國夏伐晉取郉任欒/鄗逆畤隂人盂壺口杜)
(注八邑晉地今按郉見/隱五年襄二十六年)任(傳見上今按/見襄三十年)欒(傳見上杜注/在趙國平棘)
(縣西北彚纂今欒城縣及趙州北境皆古欒邑地屬真/定州今按欒城今屬正定府趙州今為直𨽻州又見桓)
(三/年)鄗(傳見上杜注鄗即髙邑縣也彚纂今真定府柏鄉/縣北故城鎮即故鄗城地晉髙邑也今按趙州有)
(鄗邑縣柏鄉縣/皆鄗邑地也)逆畤(傳見上彚纂水經注濡水回湍曲/復亦謂之曲逆水春秋齊國夏伐)
(晉取曲逆是也酈道元以逆畤為曲逆矣今/曲逆故城在直𨽻保定府完縣東南二十里)隂人(傳見/上今)
(按地/無考)盂(傳見上今按當為太原/孟縣見昭二十八年)壺口(傳見上杜注潞縣/東有壺口闗彚纂)
(在今山西潞安府黎城縣東北/太行山口俗名吾兒谷是也)柏人(傳納荀寅于柏人/杜注晉邑今趙國)
(柏人縣也彚纂今直𨽻順德府唐山縣西有柏/人故城今按柏人後魏改曰柏仁金改為唐山)
五年毗(經城毗今按地無考杜云/備晉也則當在魯西境)中牟(傳趙鞅伐衞遂/圍中牟今按中)
(牟當為湯隂之中牟見定九年中牟常屬晉趙氏/矣而此時屬衞豈因佛肸叛而中牟遂屬衞與)萊(傳/寘)
(羣公子于萊杜注齊東鄙邑彚纂今/登州府黄縣東南有萊子城是也)
六年邾瑕(經城邾瑕杜注任城亢父縣北有/邾婁城彚纂今在濟寧州南十里)莊(傳戰于/莊今按)
(見昭/十年)大冥(傳昭王攻大冥卒于城父杜注陳地彚纂當/在陳州項城縣境今按項城今屬陳州府)
萊門(傳出萊門而告之故杜注魯郭門今按/定九年萊門杜注陽闗邑門蓋同名耳)賴(傳使胡/姬以安)
(孺子如賴/杜注齊邑)句竇之丘(傳囚王豹于句竇之丘今按齊地/即襄十九年二十一年句瀆之丘)
(也桓十二年句瀆之/丘又名榖丘蓋異地)駘(傳使毛遷孺子/于駘杜注齊邑)殳冒淳(傳塟諸/殳冐浮)
(杜注齊地彚纂路史/殳成國一名冐澤)
七年鄫(經公㑹吳于鄫杜注今琅/邪鄫縣今按見僖十四年)范門(傳伐邾及范門/杜注邾郭門)
茅(傳成子以茅叛杜注髙平西南有茅鄉亭彚纂在今/兗州府金鄉縣西北四十里今按又見僖二十四年)
繹(傳邾衆保于繹杜注邾山也在鄒縣北彚纂郭璞曰/繹山純石積構連屬如繹絲然今繹山一名邾嶧山)
(在鄒縣東南二十里蓋古時縣治在山南而/今徙於山北也今按又見文十三年宣十年)負瑕(傳囚/諸負)
(瑕杜注魯邑髙平南平陽縣西北有瑕丘/城彚纂在今兗州府滋陽縣西二十五里)鄫衍(傳若夏/盟于鄫)
(衍杜注/即鄫也)黍丘(傳築五邑于其郊曰黍丘揖丘大城鍾䢴/杜注梁國下邑縣西南有黍丘亭彚纂下)
(邑即今之夏邑也屬河南/歸徳府黍丘亭在縣西南)揖丘(傳見上彚纂當/在今曹縣界)大城(傳/見)
(上彚纂當在今曹州/界今按曹州今為府)鍾(傳見上彚纂當/在今定陶縣界)䢴(傳見上彚纂/當在今定陶)
(縣/界)
八年東陽(傳吳師克東陽而進杜注魯邑彚纂吕氏春/秋夏孔甲逰於東陽即此也在兗州府費縣)
(西南七里今名陽關鎮今按七里/當作七十里見顧炎午日知録)五梧(傳舍于五梧杜/注魯邑彚纂今)
(費縣西有五梧城今按哀二/十五年五梧杜注魯南鄙)蠶室(傳舍于蠶室杜注魯/邑彚纂或曰今滕縣)
(東三十里有蠶母山是也案春秋/滕不屬魯亦當在費縣西北境)夷(傳公賓庚公甲叔/子與戰于夷今按)
(閔二年齊人殺哀姜于夷/亦是此地當在費縣西也)庚宗(傳舍于庚宗今/按見昭四年)泗上(傳/遂)
(次于泗上今按/今泗水縣也)闡(經齊人取讙及闡杜注在東平剛縣/北彚纂漢志剛縣故闡城今兗州府)
(寧陽縣本魯闡邑地故剛城在縣東北三十五里今按/水經注洸水出東平上承汶水於岡縣西闡亭東爾雅)
(汶為闡加/水作灛)潞(傳子姑居于潞以察之杜注/齊邑彚纂當在齊之郊外)
九年雍丘(經宋皇瑗帥師取鄭師于雍丘杜注雍/丘縣屬陳留郡彚纂今開封府杞縣治)䢴溝
(傳吳城䢴溝通江淮釋文䢴音寒杜注於䢴江築城穿/溝東北通射陽湖西北至宋口入淮通糧道也今廣陵)
(韓江是今按宋口又作末口胡渭曰吳越春秋吳將伐/齊自廣陵闕江通淮亦曰渠水漢置江都縣有渠水首)
(受江北至射陽入湖是也又名中瀆水水經注中瀆水/首受江於江都縣縣城臨江昔吳將伐齊自廣陵東南)
(築䢴城城下掘深溝謂之韓江亦曰䢴溟溝自廣陵出/山陽白馬湖逕山陽城西又東謂之山陽浦又東入淮)
(謂之山陽口是也山陽本漢射陽縣晉改山陽縣射陽/湖在縣東南八十里縣西有山陽瀆即古䢴溝其縣北)
(五里之北神堰即古末口也吳自哀九年溝通江淮之/後十年伐齊十一年又伐齊十二年㑹魯于槖臯十三)
(年㑹晉于黄池國語云夫差告勞於周曰余沿江泝淮/闕溝深水出於商魯之間其所沿泝者非䢴江至末口)
(之道蓋即禹貢揚州之貢道耳䢴溝之開杜注但云通/糧道其水未必能深廣觀隋開皇中山陽瀆既開而猶)
(不勝戰艦則吳人所乗餘皇戈船之類不可由此瀆明/矣故哀十年公㑹吳伐齊左傳云徐承帥舟師將自海)
(入齊齊人敗之吳師乃還十三年黄池之役於越入吳/國語云越師沿海泝淮以絶吳路嚮使伐齊由䢴溝則)
(徐承何獨帥舟師汎海其自㑹而歸越師欲絶其路亦/必泝江而不泝淮矣故知吳人沿江泝淮仍用禹貢之)
(貢道/也)
十年鄎(傳伐齊南鄙師/于鄎杜注齊地)犂(傳於是乎取犂及轅杜注犂/一名隰濟南有隰隂縣彚纂)
(或曰齊大夫隰氏之采邑也今濟南府臨邑縣西有漯/隂故城本齊犂邑水經注漯水逕漯隂縣故城北縣故)
(犂邑今巨漯亭是也今按漯水之漯説文本作濕與隰/相似隰隂者漯隂之誤而隰氏采邑之説則又因誤而)
(附㑹/也)轅(傳見上杜注祝阿縣西有轅城彚纂漢置瑗縣/屬平原郡水經注瑗即轅也今濟南府禹城縣)
(西北有瑗城今按瑗城一云在禹城西南又按傳下文/云毁髙唐之郭今禹城西四十里有髙唐城是相接也)
賴(傳毁髙唐之郭侵及賴而還今/按地近東昌府之髙唐州也)
十一年清(傳國書髙無㔻帥師伐我及清杜注齊地濟/北盧縣東有清亭彚纂盧縣今長清縣也今)
(按長清屬濟南府隋置/縣因界内清水為名)黨氏溝(傳俟于黨氏之溝杜注/朝中地名今按莊三十)
(二年公築臺臨黨氏/則近公宫有黨氏)郊(傳師及齊師戰于郊今按此戰/近魯城故經書帥師伐我不言)
(四鄙檀弓云戰于郎/以此知近郊有郎邑)稷曲(傳齊師自稷曲/杜注郊地名)泗(傳陳瓘陳/莊涉泗今)
(按泗水經魯/城北及西)艾陵(經齊國書帥師及吳戰于艾陵杜注/齊地今按史記春申君傳正義曰艾)
(陵在兗州博縣南六十里/博縣今泰安府泰安縣也)博(傳公㑹吳子伐齊克博至/于嬴杜注博嬴齊邑也二)
(縣皆屬泰山彚纂漢置博陽縣金升為泰安州今/故城在濟南府泰安州東南今按今為泰安府)嬴(傳/見)
(上今按見/桓三年)犂(傳寘于犂杜注衞邑今按漢書東郡有黎/縣孟康曰詩黎侯國蓋黎侯失國寓於衞)
(時之邑也犂與黎通城/在今東昌府范縣境)外州(傳或淫于外/州杜注衞邑)城鉏(傳與之/城鉏杜)
(注宋邑今按見/哀二十五年)巢(傳使處巢死焉杜注衞地彚纂寰宇/記巢亭在襄邑縣南二十里今歸德)
(府睢州巢/亭是也)鄖(傳濱于鄖/杜注衞地)少禘(傳塟于少禘/杜注衞地)
十二年槖臯(經公㑹吳于槖臯杜注在淮南逡遒縣東/南彚纂今江南廬州府巢縣東北六十里)
(有柘臯鎮漢之槖/臯縣春秋吳邑也)鄖(經公㑹衞侯宋皇瑗于鄖杜注發/陽也廣陵海陵縣東南有發繇口)
(彚纂今江南揚州府如臯縣東/立發壩古發陽也亦名古鄖)彌作(傳宋鄭之間有隙/地焉曰彌作頃丘)
(玉暢嵒戈錫杜注/隙地閒田凡六邑)頃丘(傳見/上)玉暢(傳見上彚纂杞縣東/北三十里有玉帳或)
(云古玉暢案杞縣為春秋宋地北與/陳留接壤傳曰宋鄭之間或即是也)嵒(傳見上今按後/宋平元之族奔)
(鄭鄭人為之城嵒戈錫宋向巢伐鄭取錫遂/圍嵒鄭罕達救嵒取宋師仍以六邑為虚)戈(傳見上/今按襄)
(四年處豷于戈杜注云戈在宋鄭/之間則為寒浞子豷之故國也)錫(傳見上彚纂地名/路史商末錫畤子)
(斯在宋鄭之間鄭人滅/之以處宋元公之孫)
十三年黄池(經公㑹晉侯及吳子于黄池杜注陳留封/丘縣南有黄亭近濟水彚纂國語夫差起)
(師北征闕為深溝於商魯之間北屬之沂西屬之濟以/㑹晉公午于黄池沂水出蓋縣臨樂山入于泗而濟水)
(在封丘縣南是時夫差既通江淮遂帥舟師自淮入泗/自泗入沂復穿魯宋之境連屬水道有不通者鑿而通)
(之以達於封丘之濟杜氏所謂近濟/水也今黄池在開封府封丘縣東南)泓(傳自泓上觀之/杜注水名今按)
(吳地/之水)姑蔑(傳彌庸見姑蔑之旗杜注越地今東陽大末/縣彚纂越地西至于姑蔑即此秦置太末縣)
(今衢州府龍游縣也今按姑蔑城在龍游縣穀溪之/南而衢州府之西安常山江山開化亦皆太末地也)户
牖(傳及户牖杜注陳留外黄縣西北東昏城是彚纂今/東昏故城在開封府蘭陽縣東北今按北直大名府)
(之東明縣亦/東昏地也)
十四年大野(傳西狩于大野杜注在髙平鉅野縣東北/大澤是也彚纂元和志大野澤一名鉅野)
(今兗州府嘉祥縣西有獲麟/堆蓋嘉祥本鉅野分置也)句繹(續經小邾射以句繹來/奔杜注地名今按説)
(見哀/二年)檀臺(傳公與婦人飲酒于檀臺今按史記正義檀/臺在臨淄縣東一里通鑑齊湣王斮狐喧于)
(檀衢胡三省注引此年檀臺/意檀衢為通檀臺之衢路也)弇中(傳失道于弇中杜注/弇中狹路今按見襄)
(二十/五年)豐丘(傳適豐丘杜/注陳氏邑)郭關(傳殺諸郭闗/杜注齊闗名)舒州(續經齊/陳恒執)
(其君寘于舒州彚纂史記田常執簡公於徐州崔駰曰/即春秋舒州也案舒州今兗州府滕縣東南薛城是後)
(漢郡國志云薛城在春秋之季曰徐州竹書紀年云邳/遷于薛改名徐州亦曰舒州今按徐與舒古音雖相通)
(然此舒州非薛城之徐州也當時滕薛未亡陳恒安得/寘其君於此張守節史記正義云徐州齊之西北界上)
(地名在渤海郡東平舒縣此説最是東平舒在今順天/府大城縣界此齊之極北與燕界者也齊之履北至無)
(棣漢時無棣與東平舒竝屬渤海郡則齊之北境可至/東平舒矣又史記齊威王曰吾臣有黔夫者使守徐州)
(則燕人祭北門趙人祭西門此徐州亦音舒州正是東/平舒接燕而近趙之地故燕趙畏之而祭門若黔夫守)
(薛城之徐州去燕趙甚逺燕趙何為而祭門此事理之/尤明者是時陳恒將弑君故寘諸極逺之界而幽之胡)
(三省註通鑑黔夫之事不能考正顧炎武又强解祭門/事皆誤邵子皇極經世書舒州事明朱隱老註引史記)
(正義東平舒之/説今亦當從之)鞌(傳魋先謀公請以鞌/易薄杜注鞌向魋邑)逢澤(傳迹人來/告曰逢澤)
(有介麇焉杜注地理志言逢澤在滎陽開封縣東北逺/疑非疏漢書地理志臣瓚案汲郡古文梁惠王廢逢忌)
(之藪以賜民今浚儀縣有逢忌陂是也宋都睢陽去開/封四百餘里故杜以逺疑蓋宋都之旁别有逢澤也彚)
(纂今開封府祥符縣南有蓬池與尉氏縣接壤古逢澤/也今按祥符之逢池亦去宋逺疑非古逢澤蓋宋有大)
(澤藪曰孟豬在虞城縣北十里周廻五十里與商丘縣/相接逢澤或孟豬旁别名漢初梁孝王大治宫室築東)
(苑方三百里則孟豬逢澤皆在其中孟豬之故/跡已失則逢澤亦不可考求之於開封非也)丘輿(傳/卒)
(于魯郭門之外阬氏𦵏諸丘輿杜注泰山南城縣西北/有輿城彚纂今兗州府費縣西輿城是也今按杜注南)
(城當作/南武城)
十五年輸(傳武伯伐成不克遂城/輸今按蓋近成之地)桐汭(傳楚子西子期/伐吳及桐汭杜)
(注宣城廣徳縣西南有桐水出白石山西北入丹陽湖/今按廣徳縣今江南廣德州也桐水出州西南白石山)
(西北流經建平縣南又西北入/江寧府髙淳縣界注丹陽湖)良(傳及良而卒杜注吳/地今按此良疑近吳)
(國都地未必是昭十/三年下邳之良城)冠氏(傳齊為衞故伐晉冠氏杜注/陽平館陶縣今按東昌府冠)
(縣館陶縣皆冠氏地也/冠氏故城在冠縣北)
十六年平陽(傳衞侯飲孔悝酒于平陽杜注東郡燕縣/東北有平陽亭彚纂今大名府滑縣東南)
(有韋城韋城南有平陽城亦曰平陽亭水經注云廪延/南故城即平陽享是也今按滑縣今屬河南衞輝府)
城父(傳自城父奔宋今按當/作父城見昭十九年)白(傳使處吳竟為白公杜/注楚邑汝隂襃信縣西)
(南有白亭今按東漢析郾縣置褒信縣在/今河南光州息縣東北息縣東有白公城)慎(傳吳人伐/慎杜注汝)
(隂慎縣也彚纂今鳳陽府潁上縣西北有慎城水經注/云潁水逕慎縣故城是其地今按潁上今屬江南潁州)
(府/)頯黄(傳王孫燕奔頯黄氏杜注/吳地彚纂在今寧國府境)
十七年笠澤(傳越子伐吳吳子禦之笠澤彚纂禹貢震/澤厎定即笠澤也爾雅謂之具區今蘇州)
(府吳縣西南太湖是也今按水經注松江上承太湖更/逕笠澤在吳南松江左右國語越伐吳吳禦之笠澤越)
(軍江南吳軍江北者也笠澤疑/是今之平望湖非震澤太湖)昆吾之觀(傳見人登昆/吾之觀杜注)
(衞有觀在古昆吾之虚今濮陽城中彚纂案濮陽今大/名府開州州西南有濮陽城古顓頊之墟曰帝丘夏時)
(為昆吾氏所居城中有昆吾臺亦曰昆吾城也今按括/地志昆吾臺在濮陽縣西百步周圍五十歩髙二丈按)
(昆吾者祝融之孫陸終第二子名樊夏時為伯始國於/濮陽後遷於許故昭十二年楚子云皇祖伯父昆吾舊)
(許是/宅)戎州(傳公登城以望見戎州杜注戎邑彚纂今兗/州府曹縣有楚丘故城漢置己氏縣以戎州)
(己氏而名也今按曹縣今屬山東曹州府此楚丘城即/隠七年戎伐凡伯之處然傳云公登城以望見戎州又)
(云公自城上見己氏之妻髪美皆謂衞城蓋衞之城外/有己氏人居之謂之戎州非謂衞侯登衞城能望見曹)
(縣之戎州也杜注與彚纂/辭不别白則觀者惑矣)潞(傳執般師以歸舍諸潞杜/注齊邑今按見哀八年)
䝉(傳公㑹齊侯盟于蒙杜注在東莞蒙隂縣西故蒙隂/縣也彚纂今屬青州府今按蒙隂今屬沂州府之莒)
(州/)發陽(傳發陽之役杜注/鄖也見十二年)
十八年鄾(傳巴人伐楚圍鄾杜注楚邑彚纂今襄陽府/襄陽縣東北有鄾城古鄾子國後屬楚今按)
(詳見桓/九年)
十九年𠖇(傳追越師至/𠖇杜注越地)東夷(傳楚沈諸梁伐東夷今按/當是甌越之地温台濱海)
(之/處)敖(傳三夷男女及楚師盟于敖杜/注從越之夷三種敖東夷地)三夷(傳見上今按/當是温台寧)
(波三/府地)
二十年艾(傳出居于艾杜注吳邑豫章有艾縣/彚纂今艾城在江西南昌府寧州西)
二十一年顧(傳公及齊侯邾子盟于顧杜注齊地彚纂/商頌韋顧既伐即此顧也今東昌府范縣)
(東南五十/里有顧城)舟道(傳請除館于舟/道杜注齊地)
二十二年甬東(傳越滅吳請使吳王居甬東杜注越地/㑹稽句章縣東海中洲也彚纂句章今)
(浙江寧波府慈谿鎮海二縣地海中洲即舟山今之定/海縣也縣東三十里有翁山一名翁洲即春秋之甬東)
二十三年英丘(傳齊人伐我英丘今/按英丘晉地齊取之)犂丘(傳戰于犂丘/杜注隰也彚)
(纂今濟南府臨邑縣有犂丘亭今按即哀十年之犂也/哀二十七年傳云隰之役亦謂此隰本是漯水之漯説)
(見哀/十年)
二十五年蒲(傳將適蒲杜注晉邑彚纂史記衞靈公曰/蒲衞之所以待晉楚也蓋衞邑而與晉相)
(近者也今大名府長垣縣故蒲城是今/按今長垣縣治即衞蒲邑見桓二年)鄄(傳將適鄄杜/注齊界上邑)
(今按當為濮州故/鄄城見莊十四年)泠(傳將適泠杜/注近魯邑)城鉏(傳請適城鉏杜/注近宋邑彚纂)
(今大名府滑縣東有鉏城水經注云濮陽西/南有鉏丘城是也今按滑縣今屬衞輝府)
二十六年空澤(傳公逰于空澤杜注宋邑彚纂在今歸/徳府虞城縣東水經注所謂獲水又東)
(南逕空桐/澤北是也)連中(傳卒于連中杜注館名彚纂名勝志連/中館在空澤後遺杜髙二丈俗呼連塜)
(者/是)空桐(傳奉公自空桐入如沃宫杜注梁國虞縣東南/有地名空桐彚纂今虞城縣空桐澤有空桐亭)
沃宫(傳見上杜注/宋都内宫名)盧門桐門(傳得夢啟北首而寢于盧/門之外已為烏而集于其)
(上咮加于南門尾加于桐門/杜注盧門宋東門桐門北門)唐盂(傳六子在唐/孟杜注地名)
二十七年駘上(傳且言邾田封于駘上今按疑/是狐駘山之駘見襄四年狐駘)平陽(傳/盟)
(于平陽杜注西平陽疏宣八年城平陽注云泰山有平/陽縣此年平陽西平陽也髙平南有平陽縣彚纂髙平)
(漢侯國故城在今兗州府鄒縣西南/其西有平陽城漢所置南平陽縣也)留舒(傳及留舒違/榖七里杜注)
(齊地彚纂今兗州府東阿縣西南有留舒城水經注云/東阿魚山上有柳舒城是也與東平州接壤今按東阿)
(今屬泰/安府)濮(傳及濮杜注濮水在陳留酸棗縣/傍河東北經濟隂至髙平入濟)陵阪(傳公/游于)
(陵阪今/按魯地)
　春秋地理考實卷三
欽定四庫全書
　春秋地理考實卷四　　　　　婺源江永撰
　　王朝列國興廢説(見傳説彚纂/今考訂加注)
　　　王朝興廢説
　　　　周
姬姓黄帝之苗裔后稷之後也后稷封於邰今武功縣
也(今屬陜西乾州左傳作駘見昭九年史或作/斄明一統志云武功縣西南二十里有斄城)及夏之
衰后稷之子不窋失其官竄於西戎(夏之衰韋昭謂/啟子太康時)括
地志曰不窋故城在慶州𢎞化縣今慶陽府安化縣也
(安化慶陽府治不窋城在府/境内府東三里有不窋塜)不窋之孫公劉徙居邠今
邠州東北有豳亭三水縣西有古豳城皆是也(邠州在/西安府)
(西北三百五十里古西戎地公劉居之漢之漆縣也舊/屬西安府今為直𨽻州三水屬之本作豳州唐太宗以)
(字似幽/改為邠)公劉傳九世至太王(國語周靈王太子晉曰后/稷始基靖民十五王而文)
(始平之韋昭據周本紀釋十五王云謂后稷不窋鞠陶/公劉慶節皇僕差弗毁隃公非髙圍亞圍公祖太王王)
(季文王也夫稷契同時契至湯四百餘年而十匹世稷/至文王約千年猶止十五世何以相差迥别如此蓋周)
(之世次雖周人亦有傳訛矣據世本自公劉歴慶節皇/僕差弗毁隃公非辟方髙圍侯牟亞圍雲都太公祖紺)
(諸盩十有二世而生古公亶父較史記多辟方侯牟雲/都諸盩四世至文王猶止十九王蓋不窋之後公劉之)
(前猶或有/缺軼也)去邠邑於岐山之陽今岐山縣也(岐山縣屬/鳳翔府一)
(統志云武功縣西北有周城/太王邑於岐山之下即此)文王受命作邑於豐今西
安府鄠縣南有酆城武王克商而有天下定都於鎬鎬
在豐水之東豐在豐水之西相去二十五里平王遷都
王城今洛陽縣西河南故城是也敬王又遷成周今洛
陽縣東洛陽故城是也(洛陽屬河南府二故/城東西相去四十里)平王四十
九年魯隱公立敬王三十九年獲麟之嵗也後九王二
百二十年而赧王為秦所滅
　(附考惠周考王封其弟揭於王城是為周桓公傳之/威公  公武公文君秦滅之遷於􁃔狐是為西周西)
　(周惠公别封少子班於鞏以奉王於成周襲父諡為/惠公傳之其子傑秦復滅之遷於陽人聚是為東周)
　(東周王前後建都之殊者以鎬京為西周對洛邑為/  周也二公封邑之殊者又於洛邑二城内以王城)
　(為西周對成/周為東周也)
　　　列國興廢説
　　　　魯
姬姓侯爵周文王第四子周文公旦所封也周公有大
勲勞於天下位冡宰留相天子乃封其長子伯禽為魯
侯都於曲阜今山東兗州府曲阜縣是也伯禽十三世
傳至隱公息姑元年春秋託始於此又二百四十有二
年為哀公蔣之十四年西狩獲麟春秋以終後九君至
頃公讎為楚所滅
　　　　蔡
姬姓侯爵武王同母弟叔度所封也武王克商封叔度
於蔡今汝寧府上蔡縣是也(上蔡縣在府治汝陽縣之/北四十五里古蔡國城在)
(汝陽上蔡二縣之/界漢置上蔡縣)平侯徙新蔡今新蔡縣是也(楚靈王/滅蔡平)
(王復封平侯廬於是徙新/蔡在汝寧府東五十里)昭侯又徙州來謂之下蔡(是/時)
(州來屬吳昭侯請於/吳而遷之以避楚也)今壽州北三十里有蔡國城即下
蔡也(壽州屬/鳳陽府)宣侯二十八年魯隱公立成侯十年魯哀
公十四年也後為楚所滅
　　　　曹
姬姓伯爵武王同母弟叔振鐸所封也武王克商封叔
振鐸於曹今兗州府定陶縣是也(定陶在曹州東南五/十里今升曹州為府)
(定陶/屬之)叔振鐸生太伯脾脾後九世桓公終生即位桓公
三十五年魯隱公元年也魯哀公八年曹伯陽為宋所
滅(孟子時有曹交乃鄒君族人鄒/亦姓曹趙岐謂曹君之弟誤也)
　　　　衞
姬姓侯爵武王同母少弟康叔封之後也武王封康叔
於衞(先封於康而後/改封於衞也)今衞輝府淇縣東北朝歌城是也
文公遷楚丘其故城在今滑縣東(舊屬直𨽻大名府今/改屬河南衞輝府)
成公又遷帝丘今開州有顓頊城是也(開州屬/大名府)桓公十
三年魯隱公即位出公十二年魯哀公十四年也其後
貶號曰君止有濮陽之地秦二世廢其君角為庶人
　　　　滕
姬姓侯爵周文王子叔繡所封今滕縣是也(在兗州/府東南)魯
隱公七年始見滕侯卒其後書子蓋時王所黜也漢地
理志滕封三十一世為齊所滅孔氏穎達及諸家多因
之戰國䇿則謂滕滅於宋通鑑通考皆云宋滅滕未知
孰是姑竝存之
　　　　晉
姬姓侯爵周武王少子唐叔虞之後也成王封叔虞於
唐始都於翼今平陽府翼城縣是也(按晉之始封説者/皆謂太原晉陽縣)
(今太原府太原縣也其縣治為唐城其地有晉水唐叔/虞之子燮父因改曰晉若翼城者在平陽府南後世所)
(徙而此以為始都於翼未知何據考一統志翼城縣東/二十五里有唐城堯之裔封此周遷其子孫於杜為唐)
(杜氏傳云成王滅唐而封太叔意所滅之唐在翼城則/所封之唐亦在翼城然滅唐封唐事雖相因而叔虞始)
(封自是太原之唐城非翼城也杜氏譜云燮父孫成侯/徙都曲沃穆侯徙都絳是自成侯已後始由太原而南)
(遷平陽絳即翼也一統志云翼城春秋時絳邑後更/曰翼漢為絳縣地然則傳謂晉為翼者自穆侯始耳)唐
叔子燮父為晉侯(因太原有晉水故改曰晉若燮/父己居翼則無由改國名矣)傳十
世至昭侯昭侯封其叔父文侯之弟成師於曲沃是為
桓叔曲沃者今之聞喜縣也(今屬絳州又今之曲沃縣/後魏所置一統志謂成師)
(所封者/誤也)昭侯傳至哀侯為桓叔之孫武公所滅武公徙
居絳在今絳州之北(今為直/𨽻州)景公又自絳徙新田今在
曲沃縣南(縣屬平/陽府)鄂侯二年魯隱公立定公三十一年
魯哀公十四年也又六世韓魏趙三分晉地遷其君靖
公俱酒為家人
　　　　鄭
姬姓伯爵周厲王少子友之後也宣王二十二年封友
於鄭在西都畿内棫林之地(或作咸/林者誤)漢屬京兆曰鄭縣
今華州是也(華州舊屬西安府今升同州為府以華州/屬之歴代有鄭縣元省入華州故城在州)
(西北/三里)幽王之難友寄帑於虢鄶之間(虢今汜水及榮陽/縣鄶今新鄭及密)
(縣/)因取二國之地(武公/取之)在濟西洛東河南潁北四水間
謂之新鄭今開封府新鄭縣是也(今升許州為/府新鄭屬之)莊公二
十二年魯隱公即位聲公二十年魯哀公十四年也後
為韓所滅(韓滅鄭徙都之/今開封府鄭州)
　　　　吳
姬姓子爵(按國語云命圭有命固曰吳伯不曰吳王是/吳本伯爵因其僭王故曰吳子非子爵也)
周太王長子太伯奔荆蠻以避季歴居於梅里今無錫
縣也(屬常州府一統志故泰伯城在無錫縣東南四十/里梅里平墟自泰伯以下至王僚二十三君皆都)
(於/此)太伯卒仲雍嗣立後十七世至壽夢始稱王其後闔
閭築大城而都之即今蘇州府治也魯成公六年壽夢
見經夫差十五年獲麟之嵗也魯哀公二十二年為越
句踐所滅
　　　　燕
姬姓伯爵周同姓召公奭之後也武王封召公於薊號
為北燕(所以别/於南燕)今順天府大興縣是也穆侯七年魯隱
公即位獻公十二年魯哀公十四年也後六世易王立
傳王號者六世至燕王喜為秦所滅
　　　　齊
姜姓侯爵太公望之後也其先四岳佐禹平水土有功
虞夏間封於吕商末太公起漁釣為文武師封營丘曰
齊侯漢地志云臨淄師尚父所封臣瓚謂臨淄即營丘
也　(今青州府昌樂縣漢為營陵縣地隋置營丘縣一/志謂昌樂縣東南五十里營丘社即太公受封之)
(地又於臨淄縣注云本齊營丘地漢置營/陵縣為北海郡治蓋二縣相近皆營丘)案齊曽徙薄
姑後復都臨淄詩所云王命仲山甫城彼東方即其事
也今臨淄縣屬青州府薄姑即博興縣也僖公九年魯
隱公立簡公四年魯哀公十四年也後三君一百有二
年康公貸卒由氏遂幷齊
　　　　秦
嬴姓伯爵出自顓頊裔孫女修子大業生大費與禹平
水土佐舜調馴鳥獸賜姓嬴是為伯翳(即伯/益也)伯翳十九
世非子為周孝王主馬汧渭間馬大蕃息孝王封為附
庸而邑之秦今秦州清水縣故秦城是也(屬鞏昌府又/鳳翔府隴州)
(南三里有秦城一統志云非子/所封按此地本漢之汧源縣)非子之曽孫曰秦仲死
於西戎其孫襄公討西戎有功平王東遷賜以岐豐之
地列為諸侯寧公徙平陽今郿縣西有平陽故城(屬鳳/翔府)
(後魏改郿/縣為平陽)徳公徙雍今鳳翔縣也(鳳翔/府治)獻公徙櫟陽今
臨潼縣也(屬西安府臨潼北五十里有櫟陽城/一云在西安府咸寧縣渭水之北)孝公徙
咸陽今咸陽縣也(西安府北/五十里)文公四十四年魯隱公立
悼公十一年魯哀公十四年也後九世孝公用商鞅以
耕戰霸秦其子惠文君自號為王傳武王昭襄王孝文
王莊襄王至始皇幷天下自立為皇帝二世而亡
　　　　楚
芈姓子爵出自顓頊孫重黎為髙辛氏火正能光融天
下命曰祝融其弟吳回嗣為祝融生陸終陸終生六子
最少者季連季連之苗裔鬻熊為周文武師成王時封鬻
熊曽孫熊繹於荆蠻胙以子男之田其地居丹陽徐廣
宋忠皆曰在南郡枝江縣今屬荆州府(一統志云丹陽/在荆州府歸州)
(東七里熊繹始封於此後又移枝/江亦曰丹陽歸州今屬宜昌府)其後都郢(楚文/王時)今江
陵縣是也(荆州府治北/十里紀南城)昭王徒鄀水經注謂之鄢郢今
在宜城縣西南(楚鄢郢漢改宜城/縣今屬襄陽府)秦拔鄢郢楚保陳城
即故陳國也(今陳/州府)其最後徙壽春即今壽州是也(屬鳳/陽府)
武王十九年魯隱公立惠王八年魯哀公十四年也惠
王而下有簡聲悼肅宣威懐頃襄考烈幽哀貞芻十二
王而秦滅之
　　　　宋
子姓公爵出自商王帝乙之長庶子啟食采於㣲謂之
㣲子周武王誅紂立其子武庚武庚以三監畔成王誅
之乃更封微子為宋公以奉湯祀禮樂車服悉如商舊
作賓王家漢地理志梁國睢陽縣故宋國微子所封今
歸徳府商丘縣是也穆公和七年魯隱公立景公三十
六年魯哀公十四年也後至王偃稱王圖伯而齊魏楚
共滅其國
　　　　杞
姒姓伯爵武王克商求夏禹苗裔得東樓公封杞以奉
禹祀杜氏預曰杞國本都陳留雍丘縣桓六年淳于公
亡國杞似并之遷都淳于(杞始封在雍丘春秋之前已/國於青州而近莒或由周王)
(改封/之)又遷縁陵襄二十九年又遷淳于今開封府杞縣
即雍丘也淳于廢城在安丘縣東北(屬濟/南府)縁陵故城在
昌樂縣東南(屬青/州府)東樓公十四傳至武公武公二十九
年魯隱公立閔公六年獲麟之嵗也後為楚所滅
　　　　陳
媯姓侯爵出自帝舜之後封於有虞虞幕裔孫閼父為
周武王陶正能利器用王賴之以元女大姬下嫁其子
滿而封諸陳使奉虞帝祀今陳州是也(舊屬開封府/今為陳州府)桓
公二十三年魯隱公立閔公二十一年魯哀公十四年
也後三年楚惠王使公孫朝滅陳
　　　　薛
任姓侯爵黄帝之後奚仲封於薛今滕縣南四十里有
薛城(屬兗/州府)隱十一年滕薛來朝始見經莊三年書薛伯
卒蓋時王所黜也孔氏穎達陸氏淳皆曰小國無紀世
不可知亦不知為誰所滅(薛當是齊所滅滕文公云齊/人將築薛是已取其地也齊)
(為田嬰田/文之食邑)
　　　　邾
曹姓子爵出自陸終第五子晏安之後武王克商封其
苗裔曹挾於邾為附庸今魯國鄒縣是也(今屬兗/州府)自挾
至儀父十二世始見春秋魯隱公元年儀父㑹盟于蔑
北杏之㑹附從齊桓進爵為子莊十六年經書邾子克
卒即儀父也哀公十年邾子益來奔後為楚所幷
　　　　莒
嬴姓(杜譜作嬴姓世本作己姓文八年/傳穆伯奔莒從己氏則世本為是)子爵出在少昊
之後武王封兹輿期於莒今莒州是也(屬青/州府)莒君無諡
而有號(文獻通考以季/佗為厲公非也)自兹輿期十一世至兹平父始
見於春秋(莒君皆以地為號兹/亦是地名見昭五年)共公庚輿而下微不復
見後四世而楚滅之
　　　　小邾
曹姓子爵出自邾挾之後夷父顔有功於周周封其子
友於郳為附庸莊公五年友之曽孫黎來始朝魯杜注
東海昌慮縣東北有郳城今昌慮故城在滕縣東南(屬/兗)
(州/府)齊小白霸郳君附從進爵為子始列諸侯謂之小邾
子孔氏穎達陸氏淳皆曰穆公之孫惠公以下春秋後
六世而楚滅之
　　　　許
姜姓男爵與齊同祖武王封四岳之苗裔文叔於許今
許州是也(今為許/州府)春秋時國小而近鄭為鄭所偪成十
五年遷葉今南陽葉縣是也昭九年遷夷實城父今亳
州東西七十里有城父故城(屬鳳/陽府)十八年遷析實白羽
今南陽府鄧州内鄉縣是也定四年遷容城應劭曰容
城即華容城今監利縣也(屬荆/州府)或曰容城在葉縣西未
知孰是孔氏穎達曰自文叔至莊公十一世始見春秋
元公子結元年獲麟之嵗也戰國初楚滅之
　
　
　
　
　
　
　
　
　
　
　
　
　春秋地理考實卷四
