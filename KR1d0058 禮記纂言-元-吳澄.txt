#+TITLE: 禮記纂言-元-吳澄
#+DATE: 2018-05-12 10:14:15
#+SOURCE: github.com/kanripo/KR1d0058 master 77bce26b                
欽定四庫全書　　　　經部四
　禮記纂言　　　　　　禮類三(禮記之屬/)
　　提要
　　　　(臣/)等謹案禮記纂言三十六卷元吳澄撰澄
　　　　有易纂言已著録案危素作澄年譜載至順
　　　　三年澄年八十四留撫州郡學禮記纂言成
　　　　而虞集行狀則稱成於至順四年即澄卒之
　　　　歳其言頗不相合然要為澄晚年手定之本
　　　　也其書毎一卷為一篇大㫖以戴記經文龎
　　　　雜疑多錯簡故每一篇中其文皆以類相從
　　　　俾上下意義聨屬貫通而識其章句於左其
　　　　三十六篇次第亦悉以類相從凡通禮九篇
　　　　喪禮十一篇祭禮四篇通論十一篇各為標
　　　　目如通禮首曲禮則以少儀玉藻等篇附之
　　　　皆非小戴之舊他如大學中庸依程朱别為
　　　　一書投壺奔喪歸於儀禮冠儀等六篇别輯
　　　　為儀禮傳亦並與古不同虞集稱其始終先
　　　　後最為精宻先王之遺制聖賢之格言其僅
　　　　存可考者既表而存之各有所附而其糾紛
　　　　固泥於専門名家之手者一旦各有條理無
　　　　復餘藴其推重甚至考漢書藝文志禮記本
　　　　一百三十一篇戴徳刪為八十五戴聖刪為
　　　　四十九與易書詩春秋經聖人手定者固殊
　　　　然舊唐書元行沖傳載行沖上類禮義疏張
　　　　説駁奏曰今之禮記歴代傳習著為經教不
　　　　可刋削魏孫炎始改舊本先儒所非竟不行
　　　　用貞觀中魏徵因孫炎所修更加整比兼為
　　　　之注其書竟亦不行今行沖等改徴所注勒
　　　　成一家然與先儒第乖章句隔絶若欲行用
　　　　竊恐未可云云則古人屢經修緝迄不能變
　　　　漢儒舊本唐以前儒風淳實不摇惑於新説
　　　　此亦一徵澄復改併舊文儼然刪述恐亦不
　　　　免僭聖之譏以其排比貫串頗有倫次所解
　　　　亦時有𤼵明較諸王栢刪詩尚為有間故録
　　　　存之而附論其失如右乾隆四十五年五月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
禮記纂言原序
小戴記三十六篇澄所序次漢興得先儒所記禮書二
百餘篇大戴氏刪合為八十五小戴氏又損益為四十
三曲禮檀弓雜記分上下馬氏增以月令明堂位樂記
鄭氏從而為之注緫四十九篇精粗雜記靡所不有秦
火之餘區區掇拾所存什一於千百雖不能以皆醇然
先王之遺制聖賢之格言往往賴之而存第其諸篇出
於先儒著作之全書者無幾多是記者旁搜博采勦取
殘篇斷簡㑹稡成書無復銓次讀者每病其雜亂而無
章唐魏鄭公為是作類禮二十篇不知其書果何如也
而不可得見朱子嘗與東萊先生吕氏商訂三禮篇次
欲取戴記中有關於儀禮者附之經其不係於儀禮者
仍别為記吕氏既不及答而朱子亦不及為幸其大綱
存於文集猶可攷也晚年編校儀禮經傳則其條例與
前所商訂又不同矣其間所附戴記數篇或削本篇之
文而補以他篇之文今則不敢故止就其本篇之中科
分櫛剔以類相從俾其上下章文義聨屬章之大㫖標
識于左庶讀者開卷瞭然若其篇第則大學中庸程子
朱子既表章之論語孟子並而為四書固不容復厠之
禮篇而投壺奔喪實為禮之正經亦不可以雜之於記
其冠義昏義鄉飲酒義射義燕聘義六篇正釋儀禮别
輯為傳以附經後矣此外猶三十六篇曰通禮九曲禮
内則少儀玉藻通記小大儀文而深衣附焉月令王制
専記國家制度而文王世子明堂位附焉曰喪禮者十
有一喪大記雜記喪服小記服問檀弓曾子問六篇既
喪而大傳閒傳問喪三年問喪服四制五篇則喪之義
也曰祭禮者四祭法一篇既祭而郊特牲祭義祭統三
篇則祭之義也曰通論者十有二禮運禮器經解一類
哀公問仲尼燕居孔子閒居一類坊記表記緇衣一類
儒行自為一類學記樂記其文雅馴非諸篇比則以為
是書之終嗚呼由漢以來此書千有餘歳矣而其顛倒
糾紛至朱子欲為之是正而未及竟豈無所望於後之
人與用敢竊取其意修而成之篇章文句秩然有倫先
後始終頗為精審將來學禮之君子於此考信或者其
有取乎非但戴氏之忠臣而已也
禮記纂言原序
禮者理也理也者性也性也者命也維天之命於穆不
已而其在於人也謂之性其粲然而條理也謂之禮其
純然而粹善也謂之仁其截然而裁制也謂之義其昭
然而明覺也謂之知其渾然於其性也則理一而已矣
故仁也者禮之體也義也者禮之宜也知也者禮之通
也經禮三百曲禮三千無一而非仁也無一而非性也
天叙天秩聖人何心焉盖無一而非命也故克己復禮
則謂之仁窮理則盡性以至於命盡性則動容周還中
禮矣後之言禮者吾惑焉紛紜器數之爭而牽制形名
之末窮年矻矻弊精於祝史之糟粕而忘其所謂經綸
天下之大經立天下之大本者禮云禮云玉帛云乎而
人之不仁也其如禮何哉故老莊之徒外禮以言性而
謂禮為道徳之衰仁義之失旣已墮於空虚漭蕩而世
儒之説復外性以求禮遂謂禮止於器制度數之間而
議擬倣像於影響形迹以為天下之禮盡在是矣故凡
先王之禮烟蒙灰散而卒以煨燼於天下要亦未可專
委罪於秦火者僭不自度嘗欲取禮記之所載揭其大
經大本而疏附其條理節目庶㡬器道本末之一致又
懼徳之弗任而時亦有所未及也間嘗為之說曰禮之
於節文也猶規矩之於方圎也非方圎無以見規矩之
用非節文則亦無從而睹所謂禮矣然方圎者規矩之
所出而不可遂以方圎為規矩故執規矩以為方圎則
方圎不可勝用舍規矩以為方圎而遂以方圎為之規
矩則規矩之用息矣故規矩者無一定之方圎而方圎
者有一定之規矩此學禮之要盛徳者之所以動容周
還而中也宋儒朱仲晦氏慨禮說之蕪亂嘗欲考次而
刪正之以儀禮為之經禮記為之傳而其志竟亦弗就
其後吳幼清氏因而為之纂言亦不數數於朱説而於
先後重輕之間固已多所發明二子之見其規條指畫
則旣出於漢儒矣其所謂觀其會通以行其典禮之原
則尚恨吾生之晚而未及與聞之也雖然後聖而有作
也則無所容言矣後聖而未有作也則如纂言者固學
禮者之箕裘筌蹄也而可以少之乎姻友胡汝登忠信
而好禮其為寧國也將以是而施之刻纂言以敷其說
而屬序於予予將進汝登之道而推之於其本也故為
序之若此云正徳庚辰冬至後學餘姚王守仁序
欽定四庫全書
　禮記纂言卷一上　　　　　元　呉澄　撰
　　曲禮
　　(吕氏大臨曰曲禮禮之細也禮云經禮三百曲禮/三千中庸云禮儀三百威儀三千曲禮者威儀之)
　　(謂經禮葢若祭祀朝聘饗燕冠昬䘮紀之禮今儀/禮是也曲禮葢以小大尊卑親疎長幼並行兼舉)
　　(今禮記是也所載孔子門人傳授雜收於遺編斷/簡者朱子曰經禮今之儀禮其存者十七篇而其)
　　(逸者猶有投壺奔喪遷廟釁廟中霤等篇其不可/篇者又有古經增多三十九篇而明堂隂陽王史)
　　(氏記數十篇及河間獻王所緝禮樂古事多至五/百餘篇儻或猶有逸在其間者且以春官所領五)
　　(禮之目約之則其初固當有三百餘篇矣曲禮則/皆禮之微文小節如今曲禮少儀内則玉藻弟子)
　　(職篇所記事親事長起居飲食容貌辭氣之法制/器備物宗廟宫室衣冠車旗之等所以行乎經禮)
　　(之中者其篇之全數雖不可知然條而析之亦應/不下三千有餘矣或者專以經禮為常禮曲禮為)
　　(變禮則如冠禮之不醴而醮用酒殺牲而有折俎/若孤子冠母不在之類皆禮之變而未嘗不在經)
　　(禮篇中坐如尸立如齊母放飯毋流歠之類雖在/曲禮之中而不得謂之變禮其說誤也澄曰曲者)
　　(一偏一曲之謂中庸言致曲易大傳言曲成曲而/中老子言曲則全莊子言一偏一曲不該不編王)
　　(通氏言曲而當又如地名之曰韋曲杜曲皆同義/曲禮者葢謂禮之小節雜事而非大體全文故曰)
　　(曲先儒以為委/曲曲折非也)
曲禮曰毋不敬儼若思安定辭安民哉(毋音無儼/魚撿切)
　(陸氏德明曰毋字從女内有一畫禁止意古人云毋/猶今人言莫也程子曰主一之謂敬無適之謂一鄭)
　(氏曰禮主於敬儼矜莊貌人之坐思貌必儼然安定/辭審言語也朱子曰毋不敬統言主宰處儼若思敬)
　(者之貌也安定辭敬者之言也安民哉敬者之效也/眞氏德秀曰毋不敬兼動静言儼若思專以静言静)
　(之時何思何慮而曰若思猶鏡之明雖未照物能照/之理無時不存正襟肅容儼焉弗動而神明昭徹若)
　(有思然孔氏曰若如也思計慮也夫人計慮狀必端/慤矜莊之貌如人之思也澄曰安静重之意定謂不)
　(匆遽錯亂洪範所謂言曰從是也寂而静之時儼然/若有思静而涵動也感而動之時安然定其辭動而)
　(主静也此四句葢古曲禮正經之言漢時猶可考者/故特引之以冠篇首其下則雜取他書所記足成之)
敖不可長欲不可從志不可滿樂不可極(敖五到切長/知兩切從足)
(用切樂/音洛)
　(孔氏曰敖者矜慢之名心所貪愛為欲飲食男女是/也在心未見為志不得自滿六韜云器滿則傾志滿)
　(則覆樂者人情所不能已當自抑止不可極為樂記/云樂盈而反以反為文馬氏曰不可長者當消而絶)
　(之不可從者當克而止之不可滿者當損而益之不/可極者當約之歸於禮應氏鏞曰矜以凌物為敖而)
　(其病根則生乎志滿逐物快已曰欲而其條暢則𤼵/於樂極四者蠧心之蟊賊溺身之酖毒學者所宜深)
　(戒/)
賢者狎而敬之畏而愛之愛而知其惡憎而知其善積
而能散安安而能遷(狎扆/甲切)
　(鄭氏曰狎習也近也謂附而近之習其所行也心服/曰畏凡與人交不可以已心之愛憎誣人之善惡積)
　(謂已有蓄積見貧窮者則當能散以賙救之安安謂/己今安此之安圖後有害則當能遷朱子曰人之常)
　(情與人親狎則敬弛有所畏敬則愛衰唯賢者乃能/狎而敬之是以雖褻而不慢畏而愛之是以貌恭而)
　(情親也己之愛憎或出私心而人之善惡自有公論/唯賢者存心中正乃能不以此而廢彼也六句皆䝉)
　(賢者二字爲文言衆人所/不能唯賢者乃能之爾)
臨財毋苟得臨難毋苟免很毋求勝分毋求多疑事毋
質直而勿有(難乃旦切很胡/墾切分去聲)
　(鄭氏曰毋苟得爲傷亷也毋苟免爲傷義也很䦧也/謂爭訟也求多爲傷平也質成也彼已俱疑而已成)
　(言之終不然則傷知直正也已若不疑則當稱師友/而正之謙也孔氏曰臨財苟得入已則傷亷隅難謂)
　(有寇讎謀害君父爲人臣子當致身授命以救之很/謂小小䦧很當引過歸已不可求勝所分之物人皆)
　(貪欲望多入已故戒求多人多專固未知而為已知/故彼已俱疑無得成言之也勿有勿謂已有此義也)
　(吕氏曰趨利避害人之情也君子特主於義而不苟/義可得則受義不可得則不受義可免則免義不可)
　(免則不免得不得免不免惟義而已何利害之擇哉/很者與人爭犯而不校故不求勝分者與人共勞佚)
　(憂樂方與人共而獨求多焉是自私也信以傳信疑/以傳疑疑而質之自欺也可疑而不疑則道不信可)
　(直而不直則道不見我且直之直者直吾道而已吾/何與乎故不身有也李氏格非曰見得思義見危授)
　(命故臨財而不訾臨難而不避不忮故毋求勝不求/故毋求多不忮近仁不求近義戴氏溪曰積而能散)
　(臨財毋苟得分毋求多皆爲財利/言也此人所甚病者故三言之)
○脩身踐言謂之善行行脩言道禮之質也(行下/孟切)
　(鄭氏曰踐履也謂履而行之言道言合於道質猶本/也禮爲之文飾爾孔氏曰凡爲禮之法皆以忠信仁)
　(義為本禮以為文飾行脩者忠信之行脩言道者言/合於仁義之道則可與禮爲本也吕氏曰君子之善)
　(行以脩身踐言爲之本其行禮也以行脩言道爲之/本以是爲質則所見於外者皆文也應氏曰曲禮三)
　(千以敬爲首然容貌辭氣雖持敬之所先而脩身踐/言謂之善行尤爲禮之所本故自安民而下歴陳長)
　(敖從欲志滿樂極之戒與夫事賢交衆持已接物之/道皆所以脩身善行而爲禮之質也不反之於質而)
　(徒區區於繁文末節/之間亦外焉而已)
○禮不妄說人不辭費禮不踰節不侵侮不好狎(說舊/音恱)
(或云當音稅/好虚到切)
　(邵氏淵曰禮所以防人之情妄以恱人則與情俱靡/矣禮不可以菲廢有費而辭則以菲廢禮矣用器之)
　(爲便而祭器之爲貴䙝衣之爲便而衮冕之為貴哀/欲其速而伸之三年樂欲其不已而不得終日此不)
　(妄說人之謂或貴於多而大或貴於髙而文庭實旅/百之儀四海九州之薦此不辭費之謂舊說以爲不)
　(費於言辭豈經意乎踰節不已則至於僣上逼下侵/侮不已則至於紛爭鬬辨好狎不已則至於䙝凟慢)
　(忽禮皆在所禁焉胡氏銓曰禮雖不可輕費妄用亦/不可以煩費爲辭貴於合禮澄曰或謂說人之說當)
　(與檀弓稅人之稅同謂以物遺人也妄說謂不當說/而說之辭與不辭貧不辭賤之辭同費與不問其所)
　(費之費同用財以行禮於所不當用者妄以說人而/無所揆度是不當用而用也於所當用者辭以費之)
　(多而有所吝惜是當用而不用也一過一不及皆非/禮也節如竹之節謂有分限不逾者不可不及亦不)
　(可過或嚴而苛由侵刻而至於凌侮是剛惡也或和/而流由歡好而至於䙝狎是柔惡也二者亦皆非禮)
○禮聞取於人不聞取人禮聞來學不聞徃教
　(朱子曰此雖兩節其實互明一事也取於人者童䝉/求我朋自逺來也取人者好為人師我求童蒙也禮)
　(有取於人所以彼有來學無取人所以我無徃教也/吕氏曰禮聞取於人不聞取人學者之道禮聞來學)
　(不聞徃教教者之道也取猶致也取於人者我為人/所致而教之在教者言之則來學者也取人者我致)
　(人以教己在教者言之則徃教者也陳氏/祥道曰上二句勉學者下二句戒教者)
○大上貴德其次務施報禮尚徃來徃而不來非禮也
來而不徃亦非禮也(大音泰施/詩至切)
　(劉氏彞曰大上者至極之稱猶言大備全徳之人也/全德之人自得而已愛之不自以為仁利之不自以)
　(為義所謂不知有之者也其次愛之為仁利之為義/所謂親之譽之者也故施則必報是以不可無禮自)
　(禮記左氏老子凡所言大上皆若此繋其人不繋其/時孔氏曰三皇五帝時淳厚不尚徃來之禮所貴在)
　(德德主施但施而不希其反務猶事也三王/之時施則望報以為常事故其禮主尚徃來)
○夫禮者自卑而尊人雖負販者必有尊也而况富貴
乎富貴而知好禮則不驕不滛貧賤而知好禮則志不
懾(夫音扶販方萬切好/虚到切懾知渉切)
　(游氏桂曰負販之人當勞役之際宜若簡於禮而從/其所安今也猶必有所尊焉長者先而少者後老者)
　(輕而壮者重若此者所謂必有尊也負販於道路猶/爾况富貴之人則可以行禮之人也富貴之地則可)
　(以為禮之地也若傲縱自尊則負販之不若矣王氏/子墨曰負販者豈素學禮猶知有所尊則禮非人性)
　(之所有而人情之所安者乎鄭氏曰懾猶怯惑孔氏/曰貧者怯惑畏人使心志不遂知禮者持禮而行之)
　(故志不懾方氏慤曰不驕不滛以禮能/有所節也志不懾以禮能有所立也)
○夫禮者所以定親疏決嫌疑别同異明是非也(夫音/扶疏)
(所居切别/彼列切)
　(孔氏曰定親踈者五服之内大功以上服麄者為親/小功以下服精者為疏決嫌疑者若妾為女君期女)
　(君為妾若報之則大重降之則有舅姑為婦之嫌故/全不服是決嫌也孔子之喪門人疑所服子貢引夫)
　(子喪顔淵若喪子而無服喪子路亦然請喪夫子若/喪父而無服是决疑也别同異者本同今異姑姊妹)
　(是也本異今同世毋叔毋及子婦是也明是非者得/禮為是失禮為非若主人未小歛子游裼裘而弔得)
　(禮而是曽子襲裘而弔失禮而非但嫌疑同異是非/之屬在禮甚衆各舉一事為證吕氏曰伯母叔母疏)
　(衰踊不絶地姑姊妹之大功踊絶於地為祖父母齊/衰期為曽祖父毋齊衰三月此所以定親䟽也嫂叔)
　(不通問嫂叔無服君沐粱大夫沐稷士沐粱燕不以/公卿為賓以大夫為賓此所以决嫌疑也已之子與)
　(兄弟之子異矣引而進之同服齊衰期天子至於庶/人貴賤異矣而父母之喪衰疏之服饘粥之食無貴)
　(賤一也大夫為世父母叔父母衆子昆弟昆弟之子/降服大功尊同則不降此所以别同異也禮之所尊)
　(尊其義也其文是也其義非也君子不行也其義是/也其文非也君子行之故麻冕禮也今也純儉吾從)
　(衆男女不授受禮也嫂溺則援之以手此所以明是/非也費氏曰人不能無親疏定之如五服之制有精)
　(麄輕重之類是也事不能無嫌疑決之如男女不親/授嫂叔不通問之類是也理有同異是非别之而判)
　(然如車服器用之有等殺鼎俎籩豆之有竒耦之類/是也明之而昭然如麻冕禮也今也純儉吾從衆之)
　(類是也馮氏晞孟曰喪期有逺近之數宗廟有遷毁/之制恩之隆者服之三年而不為厚族之逺者殺於)
　(袒免而不為薄定親踈也宗廟之儀迎牲而不迎尸/燕飲之禮宰夫為獻主而以大夫為賓所以斷君臣)
　(之疑男女非有行媒不相知名非受幣不交不親所/以别男女之嫌決嫌疑也陳氏曰兩物相似為疑以)
　(此兼彼為嫌葉氏夢得曰親疏位也嫌疑情也故言/定言決同異事也故言别是非理也故言明澄曰定)
　(親疏禮之仁也決嫌疑禮之義也别/同異禮之禮也明是非禮之智也)
道德仁義非禮不成教訓正俗非禮不備分爭辨訟非
禮不決君臣上下父子兄弟非禮不定(分如/字)
　(仁者愛之理義者宜之理由之之謂道得之之謂德/禮則節文斯二者是也仁義無禮之節文則或過或)
　(不及故必有禮然後成完而無虧缺為其不知不能/而使之效之之謂教因其所知所能而使之馴之之)
　(謂訓或率之以身或諭之以言皆所以正民之俗也/然非定為禮制使民有所法式則教之訓之以正之)
　(者終不具備以力校之謂爭以言校之謂訟分辯謂/剖别其是非曲直合於禮者為是為直不合於禮者)
　(為非為曲故非禮不足以决之國之倫君臣為大上/下次之家之倫父子為大兄弟次之有分有義有恩)
　(有情其尊卑厚薄非禮有一定之制不能定之葢所/謂道德者仁義而已矣道者以其通於天地者言也)
　(德者以其得於吾心者言也禮本乎仁義而仁義又/以禮而後成成者仁義之全於己也教訓之備分辯)
　(之決者仁義之及於人也教訓以導其善仁也因此/使之不入于不善則仁之義分辯以禁其不善義也)
　(因此使之歸於善則義之仁定君臣上下而人/合之義截然定父子兄弟而天屬之仁藹然)
宦學事師非禮不親班朝治軍涖官行法非禮威嚴不
行禱祠祭祀供給鬼神非禮不誠不莊(宦胡慢切朝音/潮涖黎至切禱)
(都討切/供音恭)
　(宦學猶言游學也趙盾見靈輒餓問之云宦三年矣/葢離家逺出臣伏於師之家如仕宦然有事師之禮)
　(然後師友之情親班次朝儀各有位次整治軍伍各/有部分臨涖官府各有職掌三者皆有其法惟其有)
　(禮是以有威嚴而其法行如叔孫通之立朝儀是也/求福曰禱報賽曰祠祭謂祭地祇祀謂祀天神亦通)
　(言之則享人鬼在其中也禱祠者因事之祭祭祀者/常事之祭皆有牲幣之屬以供給鬼神必依於禮然)
　(後其心誠實其容莊肅蓋欲成己者必學而有所事/之師欲治人者必在朝在軍在官有所行之法事師)
　(而親者充其父子兄弟之仁也行法而威嚴者充其/君臣上下之義也明則脩已治人幽則事鬼神於禱)
　(祠祭祀而供給鬼神者仁之至義之盡也誠則仁之/實於中莊則義之形於外凡此皆禮之所為也鄭氏)
　(曰班次也涖臨也孔氏曰朝朝廷也謂司士正朝儀/之位次也治軍謂師旅卒伍各正其部分也涖官謂)
　(卿大夫士各有職掌吕氏曰宦學事師學者之事也/班朝治軍涖官行法仕者之事也禱祠祭祀供給鬼)
　(神交神明之事也皆有待於禮者也學有師師弟子/之分不正則學之意不誠學之意不誠則師弟子之)
　(情不親而教不行故曰非禮不親正朝位齊軍政臨/官府以行法令三者皆仕者所以治衆也禮明乎尊)
　(卑上下之别則分無不守令無不從此非禮威嚴不/行也郊社宗廟内則盡志外則盡物鬼神享於克誠)
　(無敬則不誠禮者敬而已/矣故曰非禮不誠不莊)
是以君子恭敬撙節退讓以明禮(撙兹/損切)
　(孔氏曰君子有徳有爵者之通稱王氏子墨曰自道/徳仁義以下皆不可無禮故君子之道明理為先而)
　(禮之大本有三一曰敬二曰節三曰讓澄曰撙裁抑/不過之謂敬節讓禮之實也實諸内者必徴諸外故)
　(於貌之恭而見其敬焉於事之撙而見其節焉於步/趨之退而見其讓焉君子之務此三者以明禮也)
鸚鵡能言不離飛鳥猩猩能言不離走獸今人而無禮
雖能言不亦禽獸之心乎夫唯禽獸無禮故父子聚麀
是故聖人作為禮以教人使人以有禮知自别於禽獸
(鸚於耕切鵡音武離黎至切猩/師庚切麀於求切别彼列切)
　(孔氏曰猩猩人面豕身能言二足而羽謂之禽四足/而毛謂之獸鄭氏曰聚猶共也鹿牝曰麀吕氏曰人)
　(之血氣嗜慾視聼食息與禽獸異者幾希特禽獸之/言與人異爾然猩猩鸚鵡亦或能之是則所以貴於)
　(萬物者蓋有理義存焉聖人因禮義之同然而制為/之禮然後父子有親君臣有義男女有别人道所以)
　(立而與天地參也縱恣怠敖滅天地而窮人欲將與/馬牛犬彘之無辯是果於自棄而不欲齒於人類者)
　(乎朱子曰陸農師㸃聖人作/是一句為禮以教人是一句)
人有禮則安無禮則危故曰禮者不可不學也
　(吕氏曰人生天地之間彊足以凌弱衆足以㬥寡然/其羣而不亂或守死而不變者畏禮而不敢犯也人)
　(君居百姓之上惟所令而莫之違者恃禮以為治也/一人有禮衆思敬之有不安乎一人無禮衆思伐之)
　(有不危乎此所以繋人/之安危而不可不學者)
　　　右記禮之綱領凡七節章内不離走獸俗本作
　　　禽今從盧本作走
凡為人子之禮冬温而夏凊昏定而晨省(凊七正切/省息井切)
　(方氏曰冬則温之以禦其寒夏則凊之以辟其暑昬/則定之以奠其居晨則省之以問其安也東萊吕氏)
　(祖謙曰一嵗冬夏有寒暑之變一日昬晨有晦明之/變冬温如古人置宻室之類夏凊如古人扇枕之類)
　(澄曰冬有宻室則夏宜有凉䑓夏時扇枕則冬冝以/身温被鄭氏曰定安其床袵省問其安否何如孔氏)
　(曰冬温夏凊四時之法卧當使親體安晨早也至明/旦旣隔夜早來視親先昬後晨一日之法吕氏曰一)
　(嵗則有冬夏寒暑之適一日則有晨昬興寢之適内/則父母將袵長者奉席請何趾少者執床與坐昬定)
　(之事也子事父母雞鳴適父母之所下氣怡聲問衣/燠寒命士以上父子異宫則昧爽而朝文王為世子)
　(雞鳴至寢門外問安/否何如晨省之事也)
○夫爲人子者出必告反必面所逰必有常所習必有
業恒言不稱老(夫音扶告古毒/切恒胡登切)
　(鄭氏曰告面同爾反言面者從外來宜知親之顔色/安否有常有業縁親之意欲知之不稱老廣敬方氏)
　(曰出必告者欲親知其所徃之方也反必面者欲親/知其所至之時也有常者遊必有方慮貽親之憂也)
　(所習必有業者慮違親之志也孔氏曰老是尊稱稱/老是已自尊大非孝子卑退之情吕氏曰親雖老而)
　(不失乎孺子慕者愛親之至也五十而慕於大舜見/之故髧彼兩髦為孺子之飾親沒然後束之苟恒言)
　(而稱老則忘親而非慕也黄氏曰父母之年不可不/知一則以喜一則以懼懼者懼父母之年衰暮非久)
　(也旣懼其老忍稱之哉此乃教人子對父母常言須/避諱老字一則傷父母之心一則孝子不忍斥言非)
　(謂人子自/身稱老也)
○爲人子者居不主奥坐不中席行不中道立不中門
食饗不爲槩祭祀不爲尸(奥烏報切食音似饗/香兩切槩古愛切)
　(鄭氏曰謂與父同宫者奥謂室中西南隅道有左右/中門謂棖闑中央槩量也不制待賔客饌具之所有)
　(尸尊者之處為其失子道然則尸卜筮無父者孔氏/曰不言凡者或異居則禮不然主猶坐也室户近東)
　(南角西南隅隱奥故名為奥尊者居必主奥人子不/冝處之一席四人則席端為上獨坐則席中為尊尊)
　(者冝獨不與人共則坐居席中卑者不得坐也男女/各路路各有中尊者常行正路卑者不得行也門中)
　(央有闑兩旁有棖棖闑之中尊者所立故人子不當/之而立也四事與父異宫者不禁由命士以上父子)
　(皆異宫命士旣尊各有臣僕子孫應敬已故也大夫/士或相徃來制設食饗饌具由尊者所裁人子不得)
　(輒豫限量多少尸代尊者人子不為也邵氏曰主奥/中席皆尊者所居中道中門皆尊者所由為槩為尸)
　(皆尊者之事人子皆不敢當應氏曰父子異宫固各/有西南隅之奥然親在而自主之亦有不安焉非特)
　(以同宫而避之也若同宫則父自主之矣且道路之/間豈父之所統哉而行不敢中者蓋無徃而不寓其)
　(敬親之意也熊氏曰食饗不為槩為傳家事任子孫/若不傳家事則子孫無待賓之事胡氏曰食饗不為)
　(概此未傳家事者游氏曰假如士庶人朋友相徃來/苟欲為之設禮為人子者必白父母而設禮之量當)
　　(聽於父母也若已傳家則正欲省事而方且為/子孫裁食饗之量是煩尊者也熊氏說未安)
聽於無聲視於無形不登髙不臨深不苟訾不苟笑(訾/音)
(紫/)
　(鄭氏曰視聽恒若親之將有教使然登髙臨深苟訾/苟笑為近危辱也孔氏曰苟且也相毁曰訾不樂而)
　(笑為苟笑澄曰孝子在親之側常謹察親之言動而/常聼視於未言未動之先親之口未言則無聲可聞)
　(也而子之耳審聽常若親之有所諭敎惟恐其言而/不及聞也親之體未動則無形可見也而子之目諦)
　(視常若親之有所指使惟恐其動而不及見也登髙/臨深恐致隕墜而有死傷没溺之患君子稱人善不)
　(言人過在彼之事本無所預而輕率有毁訾之言聞/者將以為謗之也在我之情非有所樂而輕率有哂)
　(笑之貌見者將以為侮之也/皆能召怨召禍故孝子不爲)
○孝子不服闇不登危懼辱親也(闇鳥/紺切)
　(鄭氏曰服事也闇㝠也不於闇㝠之中從事/為卒有非常且嫌失禮也男女夜行以燭)
○父母存不許友以死不有私財
　(鄭氏曰死為報仇讎孔氏曰家事統於尊財開尊者/故無私財吕氏曰許者受其託先儒謂許報仇雖父)
　(母沒亦不可患難相死兄弟之道也朋友以義相成/患難之事無相及戰國游俠以氣相許結私交報仇)
　(怨君子謂之不義也戴氏曰髪膚以上皆親之體豈/敢許友以死粒粟縷絲以上皆親之物豈敢私有其)
　(財髙者輕死卑者/重財皆非孝也)
○父子不同席
　(鄭氏曰異尊卑也澄曰古者一席坐四人言父子偶/共一處而坐雖止一人必各坐一席蓋以父昭子穆)
　(父穆子昭尊卑不同故也若兄弟之齒雖有/長㓜而尊卑之分則同故可同一席而坐)
○夫爲人子者三賜不及車馬(夫音/扶)
　(鄭氏曰三賜三命也凡仕者一命而受爵再命而受/衣服三命而受車馬車馬而身所以尊者備矣卿大)
　(夫士之子不受不敢以成尊比踰於父天子諸侯之子/不受自卑逺於君孔氏曰周禮大宗伯三命受位受)
　(位即受車馬人子受三命之尊謙卑不敢受車馬不/云不受而云不及者受是已到之日人子非惟外迹)
　(不受心亦不及於此賜也吕氏曰三賜有車馬君之/所以寵臣三賜不及車馬子之所以敬親受位則有)
　(車馬之賜矣受位而不受車馬者位在朝廷而車馬/入於私門也坊記云父母存饋獻不及車馬葢車馬)
　(家之重器也親之所有子不敢以予人奉親而不敢/專也親之所無子不敢以受於人辟親而不敢加也)
　(葉氏曰鄭氏以不及為不受若然居大夫之位而不/受車馬則徒行乎若曰不受君賜而已自為之是已)
　(為則可君賜之則不可理無是也以吾觀之此葢謂/父之未為大夫者不受車馬則不敢受大夫之位也)
　(胡氏曰君子辭位不辭禄車馬賜由君命安可辭哉/賜與也三賜貨財衣服車馬也澄曰胡氏說葢謂人)
　(之所以與人者有三輕則貨財重則衣服最重則車/馬為人子者已仕有禄而欲以物與人其輕者如貨)
　(財衣服猶可白之父而稱尊者之命以與之然所與/之物僅可至衣服而止就三者之中不及於車馬葢)
　(車馬重物有父在則人子不敢以之與人也/三賜不及車馬與坊記饋獻不及車馬同意)
故州閭鄉黨稱其孝也兄弟親戚稱其慈也僚友稱其
弟也執友稱其仁也交游稱其信也
　(鄭氏曰二十五家為閭四閭為族五族為黨五黨為/州五州為鄉僚友官同者執友志同者澄曰此言人)
　(子之孝其行實充積於中故其聲名形著於外不但/一家之人以為孝而二十五家之閭五百家之黨二)
　(千五百家之州一萬二千五百家之鄉無一人不稱/其孝如閔子騫之孝人不閒於其父母昆弟之言是)
　(也年長於己為兄年少於己為弟内外通稱親謂族/内戚謂族外慈篤愛也孝者之待兄弟親戚必有恩)
　(故稱其慈僚友謂仕而與同僚之官為友也弟謂能/順事官長孝者之待同官必有禮故稱其弟執友謂)
　(學而與執志之同者為友也仁謂能全其心徳友者/友其德相輔為仁惟孝者能不失其仁故稱其仁交)
　(游謂平日汎交同游之人信謂以實相與交游在於/信惟孝者能不失其信故稱其信稱其孝也緫言逺)
　(近之人稱孝子之能孝於其父母也以下四者之稱/則以孝子所接待之人而言蓋惟孝於父母者能慈)
　(能弟能仁能信故四等之人各因其/孝子之所施所接於己者而稱之也)
見父之執不謂之進不敢進不謂之退不敢退不問不
敢對此孝子之行也
　(孔氏曰父之執謂與父同志者或徃見或路中相見/也吕氏曰見父之執友進退答問不敢專敬之至也)
○爲人臣之禮不顯諌三諌而不聽則逃之子之事親
也三諫而不聽則號泣而随之(號呼/刀切)
　(鄭氏曰顯明也謂明言其惡逃去也君臣有義則合/無義則離子於親無去志在感動之孔氏曰何休云)
　(諫有五一曰諷諌二曰順諌三曰直諌四曰爭諌五/曰戇諌凡諫諷諌為上戇諌為下事君雖主諌爭亦)
　(當依微納進善言爾不得顯然言君惡聽猶從也三/諌不從則待放而去父子天性理不可逃雖不從當)
　(號泣而随之冀有悟而改然檀弓云事若有犯此論/其微論語云事父母幾諌檀弓言事親無犯此論其)
　(犯亦互/言爾)
○君有疾飲藥臣先嘗之親有疾飲藥子先嘗之醫不
三世不服其藥
　(鄭氏曰嘗度其所堪不三世不服其藥謹物齊也孔/氏曰父子相承至三世則能謹物調齊矣吕氏曰醫)
　(至三世治人多矣用物熟矣功已試而無疑然後服/之亦謹疾之道也方氏曰醫之術非父祖子孫傳業)
　(則術無自而精其可服其桑乎然所言亦道其常而/已若非傳業而或自得於心未及三世固在所取或)
　(傳之非其人雖三/世亦所不取也)
○父母有疾冠者不櫛行不翔言不惰琴瑟不御食肉
不至變味飲酒不至變貌笑不至矧怒不至詈疾止復
故(櫛側瑟切惰徒禾切又徒/卧切矧失忍切詈黎志切)
　(鄭氏曰不櫛不翔憂不為容也不惰憂不在私好也/不御憂不在樂也不變味變貌憂不在味也不矧不)
　(詈憂在心難變也齒本曰矧大笑則見復故自若常/也孔氏曰惰者言語戱劇文辭華飾猶許食肉但不)
　(許多爾少食則味不變多食則口味變也吕氏曰孝/子之事親病則致其憂憂在心故言動不得如故冠)
　(者不櫛不服禮也矧見齒也詈惡聲也笑怒之變至/此亦忘親也方氏曰言冠者别於童子冠者有時而)
　(不櫛可也童子無冠不櫛則不可所以止言冠者不/櫛憂親之疾忘身之飾也言不惰以憂勤而不敢惰)
　(也琴瑟不御不以所樂忘所憂也士無故不去琴瑟/葢常御之樂御猶御馬之御詩云琴瑟在御物有常)
　(味食肉多品則為變味人有常貌飲酒過量則至變/貌陳氏曰儀禮疾者齊養者皆齊自行不翔至怒不)
　(至詈皆齊之事也然此亦中人之制文王行不能正/履不特不翔而已色憂不特言不惰笑不至矧而已)
　(一飯亦一飯再飯亦再飯不/特食肉飲酒不變味變貌也)
○居喪之禮毁瘠不形視聽不衰升降不由阼階出入
不當門隧居喪之禮頭有創則沐身有瘍則浴有疾則
飲酒食肉疾止復初不勝喪乃比於不慈不孝五十不
致毁六十不毁七十唯衰麻在身飲酒食肉處於内(瘠/秦)
(昔切衰所追切阼昨誤切隧音遂創初/荘切瘍音羊勝平聲衰倉回切處上聲)
　(鄭氏曰形謂骨見皆為其廢喪事升降出入常若親/存隧道也勝任也不致毁以下皆所以養衰老人五)
　(十始衰也孔氏曰毁瘠羸瘦也許羸瘦不許骨露見/也阼階主人之階也孝子在喪思慕不忍從父阼階)
　(上下也若祔祭則同於吉得升阼階也不勝喪謂疾/不食酒肉創瘍不沐浴毁而滅性不留身繼世違親)
　(生時之意是不慈不孝然本心實非不慈孝故言比/也致極也五十居喪許有毁而不得極羸瘦六十衰)
　(甚都不許毁也陸氏佃曰五十不致毁四十雖不能/毁猶當勉也吕氏曰記曰毁不危身為無後也君子)
　(執親之喪其哀慕之至如不欲生所以致毁者僅至/於不死而已然先王制禮教民無以死傷生毁瘠形)
　(視聽衰幾於滅性矣送死之大事且將廢而莫之行/則罪莫大焉方氏曰毁瘠不形慮或至於滅性也居)
　(䘮之禮雖哭泣無時然不可以過哀而䘮其明雖聞/樂不樂然不可以過哀而聵其聦視聽衰則不足以)
　(當大事也雜記言視不明聽不聦君子病之者以此/前言為人子者居不主奥行不中道及其居喪則升)
　(降不由阼階出入不當門隧者事死如事生也七十/則自衰麻之外與平居無以異飲酒食肉則不必有)
　(疾處於内則不必居門外之倚廬也澄曰不勝喪謂/哀過不能堪將至於廢事甚則至於滅性也此本是)
　(慈孝其親而然然毁而不能存其父母所生之身雖/曰慈孝而與不慈不孝者一也葢居喪固當致其哀)
　(然毁瘠不可形見於外視聽不可衰損於前平時不/沐浴不酒肉若有創有瘍有疾則亦許其沐浴與酒)
　(肉俟疾旣止乃復其舊然此皆年五十以下彊壯者/所行若五十氣血漸衰則雖無疾與瘡瘍其哀毁視)
　(彊壯亦當減殺故曰不致毁六十愈衰則不特減殺/而已故曰不毁七十大衰則惟有衰麻之服在身不)
　(去其餘皆如無喪之人不禁酒/肉又不居喪次而得處於内也)
生與来日死與徃日(與舊如字或/云當音預)
　(鄭氏曰與猶數也生數來日謂成服杖以死明日數也/死數徃日謂殯斂以死日數也此士禮貶於大夫者)
　(大夫以上皆以來日數士喪禮曰死日而襲厥明而/小斂又厥明大斂而殯則死三日而更言三日成服)
　(杖似異日矣孔氏曰此士禮謂生者成服杖數來日為/三日死者殯斂數死日為三日士卑屈故降不如大夫)
　(吕氏曰如三日成服杖生者之事也其三日也自死之/明日數之故曰生與來日如三日而殯死者之事也其)
　(三日也自死之日數之故曰死與徃日喪大記云大/夫之喪三日之朝旣殯主人主婦室老皆杖則生死)
　(皆以死之明日數之與士異矣士仕卑禄寡不若大/夫死事畢而後治生事故成服杖後於殯一日然以)
　(来日徃日數之皆可以名三日也澄曰或云與當音/預大夫之喪以死之第四日死者殯生者杖同此一)
　(日喪大記緫云三日之朝則是生者之事死者之事/皆自死之明日數起士之成服杖亦是以死之第四)
　(日而曰三日成服固與大夫同若士之殯則視大夫/先一日例當曰二日而殯乃曰三日而殯是併死之)
　　(日亦預數故曰與徃日其曰三日成服杖則/不預死之日但預死之明日故曰與来日)
○居喪未葬讀喪禮旣葬讀祭禮喪復常讀樂章
　(孔氏曰居喪居父母之喪也喪禮謂朝夕奠下室朔/望奠殯宫及葬等禮也祭禮謂虞卒哭祔小祥大祥)
　(之禮也復常謂大祥除服之後也樂章樂書之篇章/謂詩也此上三事須豫習皆許讀之張子曰居喪者)
　(他書不可觀惟喪禮祭禮可讀禮在平日豈不嘗學/如祭禮樂章豈必葬畢喪終乃學蓋謂切於用故至)
　(其時又/復講求)
○爲人子者父母存冠衣不純素孤子當室冠衣不純
采(純之/隼切)
　(鄭氏曰純縁素為有喪象也孤子謂未三十者早喪/親雖除喪不忘哀也三十壯有室有代親之端不為)
　(孤也當室適子也孔氏曰冠純謂冠飾衣純謂深衣/領縁孤子雖除服猶素然深衣衣純以素適庶皆然)
　(今當室謂適子似庶子不同馬氏曰當室謂適室也/冠衣不純采者異於諸子葢父之於長子冠於阼以)
　(著代服之三年以稱情則適子於父其可以不加隆/乎吕氏曰少而無父者雖人之窮然旣除喪矣冠衣)
　(猶不改素則無窮也先王制禮行道之人皆不忍也/豈可獨遂其無窮之情哉故惟當室者行之非當室)
　(者不然也深衣之言畧矣/崔氏曰不當室則純采)
○君子已孤不更名已孤㬥貴不爲父作諡(更平聲諡/神至切)
　(鄭氏曰不更名重本㬥貴不為父作諡子事父無貴賤/也孔氏曰名是父所作死更作新名似遺棄其父也)
　(㬥貴謂非一等之位若本為士庶今起為諸侯者也/諡者列平生德行而為作羙號若父昔賤已今㬥貴)
　(忽為造諡似鄙薄父賤不冝為貴人父也吕氏曰已/孤不更名有所不忍也已孤㬥貴不為父作諡有所)
　(不敢也不忍愛也不敢敬也古者子生三月而父名/之親存有所稟命而更猶可也已孤更之輕廢父命)
　(孝子之所不忍也父為士子為天子諸侯則祭以天/子諸侯其尸服以士服是可以已之禄養其親不敢)
　(以已之爵加其親也父之爵法不當諡而已之爵法/當諡以已當諡而作其父諡是以已爵加其父欲尊)
　(其親而反畀之非所以敬親也然則周之追王大王/王季何也當周之興王業基于大王王季文王世世)
　(脩徳至武王而有天下武王周公追述其功義起斯/禮非後世追王之比也馬氏曰名雖不可更以字行)
　(可也今律有所辟忌則行字者聽諡雖不可作/德盛者可也武王周公追尊大王王季是也)
○父之讎弗與共戴天兄弟之讎不反兵交游之讎不
同國
　(鄭氏曰父者子之天殺已之天與共戴天非孝子也/行求殺之乃止兄弟之讎常執殺之備交游之讎不)
　(吾辟則殺之孔氏曰天在上故言戴言不與同處於/天下也兄弟謂親兄弟不反兵者舉兵自隨也見即)
　(殺之朋友亦報仇不同國者謂不共五等一國之中/也吕氏曰父之讎報之之意誓不與讎俱生此所以)
　(弗共戴天也寢苫不仕以喪禮處也手不舎兵雖寢/不忘故枕戈也雖市朝不辟故不反兵而鬬也居兄)
　(弟之讎則殺於父矣仕而不共國則猶可以仕也銜/君命而使雖遇之弗鬬猶有所辟也所與居父讎同)
　(者不反兵而已居從父兄弟之讎則又殺於兄弟矣/不為魁主人能則執兵而陪其後主人者其子也從)
　(主人而殺之不爲戎首也復讎輕重之義不越是三/等而已此皆天屬之讎若以義推則君之讎眂父師)
　(長之讎眡兄弟主友之讎眡從父兄弟也主者大夫/之臣稱其君也友者吾同志也此篇所稱交游之讎)
　(葢友也言交游而不言從父昆弟亦互文也游氏曰/聖人之治天下常有自視歉然不及之心而為廣求)
　(所以濟其不及之道不以為制之在已而皆得之也/㬥亂之人上以公法治之苟制之於公法而不足則)
　(由於私義而制之是以㬥亂者無所逃罪而人安其/生夫所謂讎皆王誅所不及公法有時而失之者聖)
　(人因禮而為之法曰某讎也是其子弟弗與共戴天/者也某讎也是其兄弟所必報而不反兵者也某讎)
　(也是其交游之所不同國者也三讎者皆以殺人而/言人之子弟交游皆得報而殺之弗戴天者避諸海)
　(外若在海内則是讎不吾避為同戴天人子得殺之/兄弟之讎避諸千里之外讎不吾避而在千里之内)
　(則得殺之交游之讎不吾避而與吾同國則得殺之/弗共戴天則世之㬥者不敢害人之父母矣不反兵)
　(則世之㬥者不敢害人之兄弟矣不同國則世之㬥/者不敢害人之交游矣自秦以來私讎皆不許報復)
　(下之私相殘死而無告者不知其幾何子報仇而以/其獄上者有司常不知所以處之至唐而陳子昻韓)
　(愈栁宗元之議起陳之議報父仇者誅之而旌其閭/柳固已闢之雖闢之而初無一定之説韓之言曰子)
　(報父母仇以其獄上尚書省使百官集議聞奏此説/粗為得之然亦不能明先王之故復讎之事苟欲從)
　(古則其所以為天下之道舉必如三代而後可三代/之時皇極立而公法行治不一出於法而私義得以)
　(参乎其間今欲依古許人復讎則為有司者道法交/有所不備不許復讎則傷孝子順弟賢人義士之心)
　(顧氏元常曰二禮載復讎事向頗疑之治平盛世井/井有綱紀安有私相報讎之事然事變萬端豈可以)
　(一律論存此一條亦是㳂人之情如父母出於道忽/被彊寇刼盜殺害其子豈容但已在旁必力鬬與之)
　(俱死不在旁必尋探殺之而後已此乃人子之至痛/追思殆不欲生縱彼在窮荒絶域亦必欲尋殺之以)
　(雪父母之寃不使之偷生與我共戴天也然讎非一/端又看輕重如何如父母因事被人擠陷為人子者)
　(亦當平心自反不可專以報復為心或被人挾王命/以矯殺雖人子之至恨然城狐社䑕不可動搖又當)
　(為之飲恨而不容以必報為心也皆宜随事斟酌儻/不顧事之曲直勢之可否各挾復讎之義以相構害)
　(則是刑戮之民/大亂之道也)
　　　右記父子之禮凡十五節
凡爲君使者已受命君言不宿於家(為于偽切使色事/切下使者並同)
　(孔氏曰受命謂受君命為聘使君言君之所言謂有/事故如春秋告糴乞師言田之類受君言宜急去不)
　(得停畱宿於家聘禮旣/受命遂行宿於郊是也)
君言至則主人出拜君言之辱使者歸則必拜送于門
外
　(鄭氏曰此謂國君問事於其臣孔氏曰君使初至則/主人出門拜迎君命辱者言屈辱尊者之命來也君)
　(之使去又出拜送門外去送既/出門則知初至迎亦出門也)
若使人於君所則必朝服而命之使者反則必下堂而
受命(使人如字朝音潮下/在朝朝言輟朝並同)
　(鄭氏曰此謂臣有所告請於其君孔氏曰若臣有故/而遣使告君必朝服命使也使者從君處還則必下)
　(堂拜受君命去不下送反而下迎者尊/君命也不出門者已使卑於君使也)
○君命大夫與士肄(肄以/二切)
　(鄭氏曰肄習也君有命謂欲有/所為也大夫則與士展習其事)
在官言官在府言府在庫言庫在朝言朝
　(鄭氏曰官謂版圖文書之處府謂寳藏貨賄之處庫/謂車馬甲兵之處朝謂君臣謀政事之處唯君命所)
　(在就展習之也孔氏曰言猶議也臣事君所在皆當/謹習其事備擬君之所使劉氏曰凡君有命將興作)
　(於大事則大夫與士豫習其所宜為以俟㫖任期不/辱命也故在官者豫治其官言緝版圖文書以待興)
　(作也在府者豫治其府言考寳蔵貨賄以待匪頒也/在庫者豫治其庫言治車馬甲兵以待徴令也在朝)
　(者豫慮於朝言極/其謨謀政要也)
朝言不及犬馬
　(孔氏曰此以下明在朝言朝之事朝如此則官及府/庫可知也朝是謀政教之處不宜私褻論議及犬馬)
輟朝而顧不有異事必有異慮故輟朝而顧君子謂之
固(輟之/劣切)
　(鄭氏曰輟猶止也心不正志不在君也固謂不逹於/禮孔氏曰異事非常之事異慮非常之慮也臣於朝)
　(矜莊儼恪視不流目若忽止朝而回顧非是見異事/則必是有異慮也若身無異事心無異慮乃忽止朝)
　(而顧君子謂此是固陋之人不逹禮義者也吕氏曰/輟朝而他顧敬不在君也有異心存焉非所治者皆)
　(異事也非所謀者皆異慮也二者非姦則野固野陋/也君子不逆人以姦故但謂之固而已方氏曰周官)
　(朝士禁慢朝錯立族談者朝之儀其嚴如此庸可以/輟而顧乎胡氏曰不有異事必有異慮若衛太子蒯)
　(聵朝夫人太子三顧及/陳成子驟顧諸朝之類)
在朝言禮問禮對以禮
　(謂在朝議禮問此一/禮則對以此一禮也)
○公事不私議
　(公朝之事當與同列議之於公朝不可議之於私家/也若冉求仕于季氏而退朝之晏乃對夫子曰有政)
　(政者魯國之政所謂公事也季氏不與魯大夫議之/於公朝乃獨與其家臣議之於私家故夫子譏之鄭)
　(氏曰嫌/若姦也)
振書端書於君前有誅倒筴側龜於君前有誅(倒多老/切筴與)
(策/同)
　(鄭氏曰振去塵也端正也倒顛倒也側反側也皆謂/甫省視之臣不豫事不敬也孔氏曰書簿領也誅責)
　(也臣當豫事整理若文書簿領於君前臨時乃拂整/龜筴君之卜筮所須不豫周正來在君前方顛倒反)
　(側齊正之則冝有責罰也方氏曰端謂正其簡書筴/有本末故曰倒龜有背面故曰側倒箂側龜與振書)
　(端書其過非大然皆有誅葢/以臣之奉君不可不謹也)
龜筴几杖席葢重素袗絺綌不入公門(重直龍切袗之/忍切絺敕冝切)
(綌去/逆切)
　(鄭氏曰龜筴嫌問國家吉凶几杖嫌自長老席葢載/喪車也雜記曰士輤葦席以為屋蒲席以為裳帷重)
　(素衣裳皆素喪服也袗單也孔子曰當暑袗絺綌必/表而出之為其形䙝孔氏曰臣有死於公宫許將柩)
　(出不得將喪車凶物入絺綌葛也上無衣表則肉露/見為不敬故不著入也若尸乗以几至廟門及八十)
　(杖於朝則几/杖得入也)
苞屨扱衽厭冠不入公門(苞白表切扱初洽切/衽而審切厭於渉切)
　(鄭氏曰苞藨也齊衰藨蒯之菲也問喪曰親始/死扱上衽厭猶伏也喪冠厭伏此皆凶服也)
書方衰凶器不以告不入公門(衰倉/回切)
　(鄭氏曰方版也士喪禮下篇云書賵於方若九若七/若五此謂喪在内不得不入當先告君爾孔氏曰書)
　(謂條録送死者物件數目多少如今死人移書也百/字以上用方版書之故云書方衰喪服也凶器者棺)
　(材及棺中明器也臣在公/宫而死凶具宜告而入也)
○大夫士出入君門由闑右不踐閾(闑魚列切/閾音域)
　(鄭氏曰闑門橛閾門限也孔氏曰門以向堂為正右在/東也主人位在門東客位在門西大夫士是臣臣皆統)
　(於君不敢自由故出入君門恒從闑東馬氏曰由闑/右不敢為賔也陳氏曰自外以向内則以入為左右)
　(而右常在東自内以向外則以出為左右而右常在/西門以向内為常由闑右則由闑東也賔客公事自)
　(闑西私事自闑東蓋公事則以公禮入私事則以臣/禮入大夫士出入君門由闑右無時而不純臣也)
○賜果於君前其有核者懐其核(核户/革切)
　(鄭氏曰木實曰果懐核嫌棄尊者物也吕/氏曰果核當棄重君賜故懐之而不棄)
御食於君君賜餘器之溉者不寫其餘皆寫(溉古/爱切)
　(鄭氏曰勸侑曰御溉謂陶梓之器不溉謂萑竹之器/寫者傳己器中乃食之重汙辱君之器也孔氏曰君)
　(食竟以食殘餘賜御者如陶是瓦甒之屬梓是杯杅/之屬並可滌潔不畏汙則不須倒寫仍於器中食之)
　(食訖則滌以還君若其餘織萑葦織竹為筐筥等/不可溉滌不倒寫之則浸汙其器是壊尊者物也)
○君命召雖賤人大夫士必自御之(御音訝今/讀如字)
　(方氏曰自御謂之僕張子曰御謂御車奉君命而召/雖所召者賤使者當親御之鄭氏曰御當為訝君雖)
　(使賤人來召己必自出迎之尊君命也/澄按張子說與舊註不同今兼存之)
○大夫私行出疆必請反必有獻士私行出疆必請反
必告君勞之則拜問其行拜而後對(勞郎/到切)
　(鄭氏曰私行謂以已事也士言告者不必有獻也告/反而已問行謂道中無恙及所經過孔氏曰疆界也)
　(大夫無外交而有私行出界或是新來大夫姻婭猶/在本國故有私行徃來大夫有德必能招人餉遺故)
　(還必有獻士私行必請出與大夫同也士徳劣故反/不必有獻與大夫異也必告反使君知其還君勞之)
　(則拜大夫士通謂行還而君若慰勞已之勞苦則已/拜之君若問其道中無恙及游渉所至則又拜拜竟)
　(而起對先拜後答/急謝見問之恩也)
○士有獻於國君他日君問之曰安取彼再拜稽首而
後對
　(孔氏曰他日謂别日非獻物之日安取彼謂何處取/彼物士有物奉貢於君别日君問士云何處得前所)
　(獻之物不即問而待他日者士有貢獻當日自致於/外而不敢見恐君答己拜故别日乃見君君得問之)
　(也士聞君問故先拜稽首然後起對得物所由陳氏/曰尊者之賜卑者不敢問問則失於不恭卑者之獻)
　(尊者不可不問不問則恐其取之不義古之獻於君/也大夫使宰士親皆再拜稽首送之所謂親者非親)
　(進之親致於/將命者而已)
○君使士射不能則辭以疾言曰某有負薪之憂
　(鄭氏曰射者所以觀徳惟有疾可以辭也使士射謂/備耦也孔氏曰射法毎兩人相對以决勝負名之曰)
　(耦貴賤必對故卿與卿耦大夫與大夫耦或竒餘不/足則使士備耦按大射君與賔耦卿大夫自相耦又)
　(有士御於大夫又司射誓耦卑者與尊者為耦不異/矦是言士得備預為耦故此有使士射之禮也某有)
　(負薪之憂此稱疾之辭也某士名也負擔也薪樵也/大樵曰薪澄曰負薪之憂謂病而不能負薪謙辭也)
　(吕氏曰男子生桑弧蓬矢以射天地四方射者男子/之事也不能射則幾於非男子故耻之士雖不能射)
　(可以疾辭不可以不能辭也范氏成大曰射一藝而/文武之道備焉内志欲正外體欲直容止欲比於禮)
　(節度欲比於樂有揖遜之儀有反求諸己之道葢立/武之外又足以制心檢形防非僻而蹈中正古人進)
　(徳脩業凡可以自助者皆習焉射葢其一也是以人/人能之而不能者以為耻君使之射而未習焉則不)
　(敢以不能對而以疾辭真不能而不敢以不能對則/當時之士皆習於射可知古人於日用之常有可以)
　(閑邪存誠者無所不用其至佩玉也琴瑟也射也無/故玉不去身無故不徹琴瑟射不能則辭以疾後世)
　(以弧矢為武夫之事琴瑟為樂工之職若/佩玉則僅存於祭服不得已而時用之爾)
○四郊多壘此卿大夫之辱也地廣大荒而不治此亦
士之辱也
　(鄭氏曰壘軍壁也辱其謀國不能安也荒穢也辱其/親民不能安也孔氏曰四郊者王城四面皆有郊近)
　(郊五十里逺郊百里諸侯亦各有四面之郊里數隨/地廣狹卿大夫尊髙任當軍帥若寇戎充斥數戰郊)
　(坰四郊多軍壘為卿大夫之恥辱地采地也士邑宰/也士職卑位下為民宰邑勸課耕稼若民散流離土)
　(地廣大而荒廢不治亦為士之恥辱澄曰按聘禮註/謂天子逺郊百里差之則上公五十里侯伯四十里)
　(子男十里近郊各半之葢四隣數侵故築壘於四郊/屯軍以備寇戎老子云天下無道戎馬生於郊或謂)
　(郊者兩國之境相交處也地葢諸臣采地外有餘地/者為公邑天子使大夫治之士謂其下之親民者諸)
　　(侯之都邑戰國時亦有靈丘平陸之大夫若大/夫之采地則春秋之費宰郈宰之類皆士也)
○國君死社稷大夫死衆士死制
　(鄭氏曰國君死其所受於天子春秋傳曰國滅君死/之大夫死其所受於君衆謂君師制謂君教令所使)
　(為之孔氏曰國君體國國以社稷為主若有寇難則/以死衞之不可去也大夫職主領衆將軍若有寇難)
　(當保國必率衆禦之以死為度士雖/不得率師若君命使之則唯致死)
○國君去其國止之曰奈何去社稷也大夫曰奈何去
宗廟也士曰奈何去墳墓也
　(止猶畱也鄭氏曰柰何去社稷宗廟墳墓皆臣民慇/懃之言吕氏曰臣民各止其君使勿去厚之至也以)
　(社稷宗廟墳墓為言者皆指其所本也先王建國為/置社稷使其君守之為土地人民之主大夫之有宗)
　(廟士之保其丘墓義亦猶是大夫士有以道去其君/者諸侯有國受之天子有死而無去也此去者不安)
　(其國致位而去苟社稷無隕先君有後/是亦有可去之義禮所以有寓公也)
○大夫士去國祭器不踰竟大夫寓祭器於大夫士寓
祭器於士(竞與境/同下同)
　(鄭氏曰祭器用君禄所作取以出竟恐辱親也寓寄/也與得用者言寄覬已後還孔氏曰此明人臣三諫)
　(不從去國之禮踰越也旣放出祭器不得自隨物不/被用則生蟲蠧旣不將去故寄於同僚令彼得用不)
　(使毁敗冀還復用大夫士義皆然也方氏曰祭器不/踰竟者不敢以君禄所造之器而用之於他人之國)
　(也大夫士寓祭器者不欲使之為/無用之器故各寄於得用之家也)
○大夫士去國踰竟為壇位鄉國而哭素衣素裳素冠
徹縁鞮屨素簚乗髦馬不蚤鬋不祭食不說人以無罪
婦人不當御三月而復服(壇音善鄉許亮切縁恱絹切/鞮都兮切簚莫歴切髦音毛)
(蚤音爪鬋子淺切說/音恱又如字復音服)
　(鄭氏曰言以喪禮自處也臣無君猶無天也壇位除/地為位也徹猶去也鞮屨無絇之屝也簚覆笭也髦)
　(馬不鬄落也蚤讀為爪鬋鬢也不自說於人以無罪/嫌惡其君也御接見也三月一時天氣變可以遂去)
　(也孔氏曰大夫士三諫不從出在竟上大夫則待放/三年聽於君命若予環則還予玦則去若士則不待)
　(放臨去皆行此禮也去父母之邦有桑梓之戀故為/壇位鄉國而哭衣裳冠皆素為凶飾也素服裏有中)
　(衣吉時用采縁凶喪故徹縁而純素屨以絇為飾凶/故無絇素簚白狗皮為車覆蘭也吉則鬋鬄馬毛為)
　(飾凶則不鬋而乗之蚤治手足爪也鬋鬄治須髮也/吉則治鬋食則祭先䘮凶故不也善則稱君過則)
　(稱己今雖放逐猶不得向人說無罪也吉時婦人/以次侍御今喪禮自貶故不也自貶三月然後事)
　(事反還如吉禮而遂去也三月為一時天氣一變/則人情亦宜易也臨川王氏曰孔氏云大夫三年)
　(待放竟上士不待放恐無此禮孔子屢仕屢去豈竟/常行待放之禮乎或者古之大夫有得罪被放於)
　(上三年而後聽其去者乎故季孫請囚於費以待/察春秋有放大夫之文葢縁此禮也又三諫不從)
　(則去亦不可必以為常要之三諫不從而不能去/則苟禄者也故孔子去國乃未甞一諌也且待放)
　(得環則還是以待放要君爾三諌不從以為不合/則可以去雖有庶幾其君或改之心如孟子三宿)
　(然後出晝可也何至三年方氏曰復服者復其常/服之事也以上諸事皆非常服之事故於此言復)
　(焉游氏曰古之以凶禮自處者三而喪事不與焉/凶灾以喪禮處之戰勝以喪禮處之去國以喪禮)
　(處之重天灾也重用兵也重去本也棄其君棄其/位棄其宗廟棄其父母之邦此去國之可悲也非)
　(特己以喪禮自處/人亦以喪禮弔之)
○君子行禮不求變俗祭祀之禮居喪之服哭泣之位
皆如其國之故
　(鄭氏曰求猶務也謂去先祖之國居他國不務變其/故俗重本也孔氏曰俗者本國禮法所行雖居他國)
　(如把宋之臣入於齊魯齊魯之臣入於把宋各宜行/故國禮法不務變之從新也祭禮喪服哭位悉不改)
　(革行之如本國儀舉三條餘冠昬之屬可知也吕氏/曰子路去魯顔淵曰去國則哭於墓而後行古之君)
　(子重去父母之國如此則其去也豈得已哉樂樂其/所自生禮不忘其本父母之國夫豈不懐舎故從新)
　(有所不忍此行禮所以不求變俗也俗者吾父母之/國俗也雖去而之他國至於祭祀之禮居喪之服哭)
　　(泣之位皆/如其舊)
去國三世爵禄有列於朝出入有詔於國謹脩其法而
審行之(朝音/潮)
　(鄭氏曰三世自祖至孫踰久可以㤀故俗而猶不變/爵禄有列於朝謂君不絶其祖祀若臧紇奔邾立臧)
　(為矣詔告也謂與卿大夫吉凶徃来相赴告也其法/謂其先祖之制度吕氏曰謹脩審行而不輕改者不)
　(忍忘吾父母之國澄曰爵禄有列於朝謂已雖去國/而君為别立一人承其宗祀猶為卿大夫也出入有)
　(詔於國謂已雖去國然舊國之卿大夫家有吉凶事/則有使者出而告己已有吉凶則亦遣使入而告彼)
　　(也/)
去國三世爵禄無列於朝出入無詔於國若兄弟宗族
猶存則反告於宗後唯興之日從新國之法
　(兄弟宗族猶存者謂雖猶有兄弟宗族在舊國然不/為卿大夫而無爵禄矣舊國之卿大夫亦與此不相)
　(赴告吉凶矣故已有吉凶但遣使徃舊國私告於其/無爵禄之宗子也葢爵禄無列則舊國之君其恩已)
　(絶矣出入無詔則舊國之卿大夫其恩已絶矣舊國/君臣雖皆與己無恩而吾一己兄弟宗族之恩則不)
　(可絶也故有吉凶猶當反告宗後者兄弟宗族之統/也告于宗後則兄弟宗族徧知之矣孔氏曰兄弟宗)
　(族謂本國之親宗後大宗之後也出己三世雖本國/無列無詔然有兄弟宗族在己有吉凶猶當告於宗)
　(嫡不忘本故也其都無親在則不復來徃此是無列/無詔而反告宗後今得仕新國者雖有宗族相告己)
　(仕新國而本國無列無詔故所行禮俗悉改從新也/推此而言若本國猶有列有詔雖仕新國猶行故俗)
　(若無列無詔而不仕新國亦不得從新國之法鄭氏/曰若兄弟宗族猶存謂無列無詔者反告亦謂吉凶)
　(也興謂起/為卿大夫)
○大夫士見於國君君若勞之則還辟再拜稽首君若
迎拜則還辟不敢答拜(見賢遍切下並同相見/如字還音旋辟婢亦切)
　(鄭氏曰謂大夫士見君旣拜矣而復見勞也迎拜謂/君迎而先拜之不敢答拜嫌與君亢賔主之禮孔氏)
　(曰此謂大夫士出聘他國君之禮勞慰也還辟逡廵/也稽首頭至地也初至行聘享私覿禮畢而主君又)
　(别慰勞已在道路之勤故逡廵而退辟也按聘禮行/聘享及私覿訖賔出主君送至大門内主君問聘君)
　(問大夫竟乃云公勞賔賔再拜稽首公答拜公勞介/介再拜稽首公答拜即此大夫出聘他國君勞之是)
　(也聘禮無還辟之文者文不備也君若迎拜謂聘賔/初至大門外主君迎而拜之不敢當禮則逡廵不敢)
　(答主君之拜故聘禮云賔入門左公再拜賔辟不答/拜是也吕氏曰還辟再拜稽首以君臣之禮見他國)
　(之君也迎拜則還辟它國之君以賔主之禮接已而/已不敢亢也澄曰還辟謂身旋轉而開闢以遜避也)
大夫士相見雖貴賤不敵主人敬客則先拜客客敬主
人則先拜主人
　(鄭氏曰尊賢也孔氏曰此謂使臣行禮受勞已竟次/見彼國卿大夫也唯賢是敬不計賔主貴賤雖為大)
　(夫而徳劣亦先拜有德之士也異國則爾同國則否/葉氏棣曰用下敬上謂之貴貴故大夫士見於國君)
　(不敢答拜用上敬下謂之尊賢故貴賤雖不敵/賔主相尊則先拜貴貴者禮也尊賢者義也)
大夫見於國君國君拜其辱士見於大夫大夫拜其辱
同國始相見主人拜其辱
　(鄭氏曰自外來而拜拜見也自内來而拜拜辱也孔/氏曰大夫見於國君謂見它國君聘禮云在門左拜)
　(是拜其辱也士見於大夫平常相答拜非加敬也故/聘禮賔朝服問卿卿迎於廟門外再拜是也同國始)
　(相見前是異國此明同/國則主人必先拜辱也)
凡非弔喪非見國君無不答拜者
　(鄭氏曰禮尚徃來喪賔不答拜不自賓客也國君見/士不答其拜士賤也孔氏曰已雖賢德必皆相答拜)
　(凡拜而不答拜者唯弔喪與士見已君二條爾弔賔/本來助執喪事非行賔主之禮君尊不答士拜聘禮)
　(士介四人君皆答拜者以其它國之士故也吕氏曰/弔喪者主人拜賓賓不答凡弔者非以賓客來獨主)
　(拜賓之辱而已賓不可申其敬也張子曰弔喪不答/拜主人拜伏以哭弔者難答故辟之君於士不答拜)
　(於大夫亦有時/而答尊賢也)
君於士不答拜也非其臣則答拜之
　(馬氏曰士之於君朝則不坐燕則不與大享則旅食/而己此君於士所以無答拜之禮也孔氏曰君於已)
　(士以其賤故不答拜然聘禮云聘使還士介四人君/旅答拜敬其奉使而還士相見禮士見國君君答拜)
　(者以其初為士敬之故也非其臣則答拜者以其它/國之士非已尊所加故答之鄭氏曰不臣人之臣也)
大夫於其臣雖賤必答拜之
　(孔氏曰大夫為君宜辟正君/故不辨己臣貴賤皆答拜也)
男女相答拜也
　(孔氏曰男女宜别或嫌其不/相答故明雖别必宜答也)
○凡摯天子鬯諸矦圭卿羔大夫鴈士雉庻人之摯匹
(摯音至鬯敕/亮切匹音木)
　(鄭氏曰天子無客禮以鬯為摯者唯用告神也孔氏/曰鬯者釀黒􁑀為酒其氣芬芳條暢也天子弔臨適)
　(諸矦必舎其祖廟旣至諸矦祖廟仍以鬯禮於廟神/也諸矦朝王及相朝聘公矦伯用圭子男用璧此不)
　(言璧者畧可知也羔小羊取其羣而不失類也鴈取/其候時而行也雉取耿介惟敵是赴羔鴈生雉則死)
　(亦表見危致命也匹鶩也野鴨曰鳬家鴨曰鶩凡用/牲為摯主人皆食之故司士云掌擯者膳其摯謂所)
　(執羔鴈之摯入/於王之膳人)
童子委摯而退
　(鄭氏曰不與成人為禮也孔氏曰童子見先生或尋/朋友不敢與主人相授受拜抗之儀但奠委其摯於)
　(地而自退辟之童/子之摯束脩也)
野外軍中無摯以纓拾矢可也
　(鄭氏曰纓馬繁纓也拾謂射韝野外軍中非為禮之/處用時物相禮而已孔氏曰軍在野無物或應相見)
　(而無可持為摯者則不以舊禮當随時所用不直云/軍中而云野外者若軍在都邑中則宜依舊禮不可)
　(用軍物也若非軍中而在野外亦隨所有也舉一/隅爾觸類而長之若土地無正幣則時物皆可也)
婦人之摯椇榛脯脩棗栗(椇俱羽切榛側/巾切脯音甫)
　(鄭氏曰椇枳也有實今邳郯之東食之榛實似栗而/小婦人無外事見以羞物也孔氏曰婦人初歸用摯)
　(以見舅姑用此六物為摯椇即今之自石李形如珊/瑚味甜美脯摶肉無骨而㬥之脩取肉鍛治而加薑)
　(桂乾之如脯者左傳云女摯不過榛栗棗脩以告䖍/也按昬禮見舅以棗栗見姑以腶脩其榛椇所用無)
　　(文/)
○天子穆穆諸矦皇皇大夫濟濟士蹌蹌庻人僬僬(濟/子)
(禮切蹌七良/切僬子妙切)
　(鄭氏曰皆行容止之貌也凡行容尊者體盤卑者體/蹙孔氏曰穆穆威儀多也皇皇自莊盛也不及穆穆)
　(而猶自莊盛濟濟徐行有節不得自莊盛但徐行而/已蹌蹌容貌舒揚不得濟濟但舒揚而已僬僬卑盡)
　(之貌卑賤都無容儀直行而已崔云凡形容下不得/兼上上得兼下故詩有濟濟辟王穆穆魯矦者詩人)
　(頌美舉盛以言也吕氏曰穆穆雍容深厚之貌濟濟/脩飾齊一之貌蹌蹌翔舉舒揚之貌僬僬趨走促數)
　(不為容止之貌庻人見君不為容進退趨走尊者之/容重卑者之容輕尊者之容舒卑者之容遽濟濟之)
　(齊一不如皇皇之莊盛皇皇之莊盛不如穆穆之深/厚則知尊者重且舒也濟濟之脩飾不為蹌蹌之舒)
　(揚蹌蹌之舒揚不為僬僬之/促數則知卑者輕且遽也)
○天子視不上於袷不下於帶國君綏視大夫衡視士
視五歩(上時掌切袷音/刧綏它果切)
　(鄭氏曰袷交領也天子至尊臣視之目不過此綏讀/為妥妥視謂視上於袷視國君彌髙也衡平也平視)
　(謂視面視大夫又彌髙也士視旁遊五歩之中也視/大夫以上上下遊目不得旁也孔氏曰臣視天子上)
　(過於袷則慢供奉至尊須承候顔色又不得下過於/帶國君諸矦也臣視國君當視面下袷上也人相看)
　(以面為平若大夫之臣視大夫平看其面也士之屬/吏視亦不得髙面下帶而得旁視左右五歩也庾氏)
　(曰妥頺下之貌視以面為/平妥則下於西上於袷也)
凡視上於面則敖下於帶則憂傾則姦(敖五/報切)
　(鄭氏曰凡視敖則仰憂則低辟頭旁視心不正也孔/氏曰凡視人過髙則敖定十五年邾子執王髙其容)
　(仰髙仰驕也若視過下則自有憂定十五年魯公受/玉卑其容俯卑俯替也傾欹側也若視尊者而欹側)
　　(旁視流目東西則/似有姦惡之意也)
○凡奉者當心提者當帶(奉芳/勇切)
　(吕氏曰奉者承之以二手也提者挈之以一手也孔/氏曰物有宜奉持之者有宜提挈之者奉之者必仰)
　(手當心提之者/必屈臂當帶)
執天子之器則上衡國君則平衡大夫則綏之士則提
之(綏它/果切)
　(鄭氏曰衡與心平上衡則髙於心彌敬也妥之謂下/於心孔氏曰前明常法此明臣為君上提奉之禮執)
　(持也人之拱手正當心平天子至尊故臣為奉器髙/於心國君降於天子故其臣為奉器與心齊平大夫)
　(又降於諸侯故其臣為奉器下於心也士卑故/士臣為士提物又在綏之下提之者當帶也)
凡執主器執輕如不克
　(鄭氏曰主君也克勝也重慎之也孔氏曰禮大夫稱/主此言主通天子諸矦尊者之器不論輕重其臣執)
　(之雖輕如重而有不勝之容論語孔子/執圭如不勝聘禮上介執玉如重是也)
執主器操幣圭璧則尚左手行不舉足車輪曳踵(操七/刀切)
(曳以/至切)
　(鄭氏曰尚左手尊左也車輪謂行不絶地孔氏曰圭/璧瑞玉也尚上也執持君器及幣玉則右手在下左)
　　(手在上也曳拽也踵脚後也執器行時不得/舉足但起前拽後使踵如車輪拽地而行之)
執玉其有藉者則裼無藉者則襲(藉在夜切/裼星歴切)
　(鄭氏曰璧琮加束帛而裼圭璋特而襲裼見美文也/襲充美質也孔氏曰凡衣近體有袍襗之屬其外有)
　(裘夏月則衣葛其上有裼衣裼衣上有襲衣襲衣上/有常服若皮弁服之屬也掩而不開謂之襲若開此)
　(皮弁服及中衣左袒出其裼衣謂之裼劉氏曰此謂/朝聘時爾藉者薦也非繅圭璋璧琮琥璜皆玉也執)
　(璧琮琥璜則與帛錦繡黼同升所謂有藉裼者禮差/輕尚文也執圭璋則特達所謂無藉襲者禮方敬尚)
　(質也裼襲繋於有藉無藉不繫於有繅無/繅禮之質文以圭璋璧琮琥璜為輕重也)
立則磬折垂佩主佩倚則臣佩垂主佩垂則臣佩委(折/之)
(列又市/列切)
　(鄭氏曰倚謂附於身小俛則垂大俛則委於地君臣/俛仰之節也孔氏曰此授受時禮也佩謂玉佩帶佩)
　(於兩邊臣則身宜僂折身旣僂折則所帶之佩從兩/邊出縣垂於前君若直立而佩倚附其身則臣宜曲)
　(折故佩垂於前君若重謹折身而佩垂則臣身當彌/曲故佩垂於地吕氏曰謂君臣授受之節也凡授受)
　(者尊卑皆磬折故垂佩然臣當加恭/於君故有佩倚佩垂佩委之差也)
○爲天子削𤓰者副之巾以絺爲國君者華之巾以綌
爲大夫累之士疐之庶人齕之(爲云偽切副普偪切華/胡𤓰切累力果切疐音)
(帝/)
　(鄭氏曰副析也旣削又四析之乃横斷之而巾覆焉/華中裂之不四析也累保也不巾覆也疐之不中裂)
　(横斷去疐而已齕之不横斷孔氏曰絺細葛華半破/也綌麄葛也疐謂脫華處庻人府史之屬方氏曰𤓰)
　(必巾者所以奉尊者不敢褻其物也必以絺綌者當/暑以凉為貴也劉氏曰大夫以上皆曰為者有司為)
　(之也士庶人不曰為者自為之也士庶雖賤食𤓰/之際執𤓰疐齕而不敢㤀君僣其華副之禮也)
○問天子之年對曰聞之始服衣若干尺矣問國君之
年長曰能從宗廟社稷之事矣幼曰未能從宗廟社稷
之事也問大夫之子長曰能御矣幼曰未能御也問士
之子長曰能典謁矣幼曰未能典謁也問庶人之子長
曰能負薪矣幼曰未能負薪也(長之/兩切)
　(鄭氏曰天子旣不敢言年又不敢斥至尊所能國君/以下皆言其能則長幼可知謁請也謂能擯賛出入)
　(以事請告也禮四十強而仕五十命為大夫孔氏曰/此謂幼小新立之王或有逺方異域人來不知王年)
　(大小問朝廷之臣答之必有法至尊體貴臣下不可/輕言其年及形長短與材技所堪云聞之謙不敢言)
　(見也云服衣若干尺謂或五尺或六尺隨長短言之/幼則衣短長則衣長問者聞之則知王之長幼也古)
　(者謂數為若干若如也干求也言事不定常如此求/之國君幼小新立他人問其臣國保宗廟社稷故以)
　(所保荅之人君長則能主國十五以上為長十四以/下為幼大夫士子卑長幼當以二十為限也天子諸)
　(矦繼世其年不定故問其年大夫五十乃爵士四十/始仕其年既定故不問大夫士之年而問其子問大)
　(夫士之子謂他國人問於大夫之臣問於士之屬吏/也士賤無臣但以子自典告也少儀問士之子長幼)
　(長曰能耕幼曰能負薪未能負薪謂士禄薄子以農/事為業與此不同者葢士有有田無田之異此言有)
　(田者故云典謁庶人謂府史之屬庶人年無長幼亦/問其子者順上大夫士而言之吕氏曰若干者數未)
　(定之辭古有是語如數射筭曰若干純之類其義未/聞宗廟社稷言祭祀軍旅之政有可未可則長幼可)
　(知也少儀問國君之子長則曰能從社稷之事幼則/曰能御未能御此章以能御未能御為大夫之子長)
　(幼葢射御之事無貴賤之異也少儀問大夫之子長/則曰能從樂人之事幼則曰能正於樂人未能正於)
　(樂人此章言御不言樂者樂御射舞皆在所學少儀/以國君之子言御故於大夫之子言樂文互見也士)
　(有𨽻子弟則士之子將命典謁其職也方氏曰干猶/數也數其多少故曰干方約其數故曰若宗廟社稷)
　(葢事神之事典主請謁葢事人之事負薪則力役之/事陳氏曰社稷之事徳也御才也典謁事也負薪力)
　(也上下/之别也)
○問國君之富數地以對山澤之所出問大夫之富曰
有宰食力祭器衣服不假問士之富以車數對問庶人
之富數畜以對(數色主切下數畜並同/車數如字畜許又切)
　(孔氏曰問者亦他國人問其臣也不問天子者率土/之物莫非王有天下共見故不須問也諸矦止一國)
　(故致問求知其君封内土地所出也富者非問多金/帛問所最優饒者對者數土地廣狹又以山澤所出)
　(魚鹽蜃蛤金銀錫石之屬隨有而對晉文公謂楚成/王曰羽毛齒革君地生焉是也宰邑宰有宰明有采)
　(地食力謂食民下賦稅之力也四命大夫得自造祭/器衣服故云不假若三命以下有田者造而不備則)
　(假借也士有地不多亦無邑宰上士三命得賜車馬/副車隨命中士乗棧車無副車畜謂雞豚之屬始養)
　(曰畜將用之曰牲閭師云凡庶民不畜者祭無牲不/耕者祭無盛不樹者無椁不蠶者不帛不績者不衰)
　(故以畜數對應氏曰國君受封於上有常土制賦於/下有常奉不必言也維山澤所產無常其寳藏興廢)
　(原乎天其封殖浚導資乎人故數其所出以對旣見/其寳藏不窮且示其不求多於常賦之外也大夫有)
　(家臣受采地曰有宰則見其不親猥務曰食力則見/其不爭民利祭器衣服不假則見其不侈於奉已而)
　(厚於奉先也士以車數見其命賜之厚庶人數畜見/其畜牧之勤陸氏曰山澤之所出所以釋上數地以)
　(對也先儒謂數地廣狹又以山澤所出而對非是吕/氏曰庶人受田皆百畆貧富均矣惟畜養之多寡則)
　(繋人之勤惰雞豚狗彘之畜以/供老者之食此庶人之富也)
○國君春田不圍澤大夫不掩羣士不取麛卵(麛音迷/卵力管)
(切/)
　(孔氏曰春時萬物產孕不多傷殺故不合圍夏亦當/然羣謂禽獸共聚也羣聚則多不可掩取之麛是鹿)
　(子凡獸子亦得通稱卵鳥卵也春方乳長故不得取/也馬氏曰王制曰天子不合圍諸矦不掩羣與此不)
　(同何也葢諸矦在國則南面以全君道而與天子同/來朝則北面以存臣道而與天子異天子不合圍諸)
　(矦不掩羣諸矦㑹王田獵之禮也國君不/合圍大夫不掩羣諸矦在國田獵之禮也)
○歳凶年穀不登君膳不祭肺馬不食榖馳道不除祭
祀不縣大夫不食粱士飲酒不樂(縣平聲下/同樂如字)
　(鄭氏曰登成也皆自貶損憂民也禮食殺牲則祭先/有虞氏以首夏后氏以心殷人以肝周人以肺不祭)
　(肺則不殺也除治也不治道為妨民取𬞞食也縣樂/器鍾磬之屬也粱嘉食也不樂去琴瑟孔氏曰歳凶)
　(者水旱灾害年榖不登者年終榖稼不成也年豐則/馬食榖馳道如今御路也是君馳走車馬之處不除)
　(謂不治草萊樂有縣鍾縣磬凶年雖祭而不作樂也/自貶損故先言膳後言祭大夫食黍稷以粱為嘉故)
　(凶年則去之士平常飲酒奏樂凶年猶許飲酒但不/奏樂也君膳不祭肺以下及士飲酒不樂各舉一邉)
　(而言其實互相通但君尊故舉大/者言大夫士卑直舉小者言爾)
○君無故玉不去身大夫無故不徹縣士無故不徹琴
瑟(徹直/列切)
　(鄭氏曰故謂災患喪病孔氏曰此明無災者也玉謂/佩也君子於玉比德故恒佩玉明身恒有德也徹亦)
　(去也士以上皆有玉佩君無故不去玉則下通於士/士不去琴瑟亦上通於君大夫言縣士言琴瑟亦互)
　(言爾命士則特縣不徹/琴瑟是不命之士爾)
　　　右記君臣之禮凡二十七節
　
　
　
　
　禮記纂言卷一上
欽定四庫全書
　禮記纂言卷一上　　　　　元　呉澄　撰
　　曲禮
　　(吕氏大臨曰曲禮禮之細也禮云經禮三百曲禮/三千中庸云禮儀三百威儀三千曲禮者威儀之)
　　(謂經禮葢若祭祀朝聘饗燕冠昬䘮紀之禮今儀/禮是也曲禮葢以小大尊卑親疎長幼並行兼舉)
　　(今禮記是也所載孔子門人傳授雜收於遺編斷/簡者朱子曰經禮今之儀禮其存者十七篇而其)
　　(逸者猶有投壺奔喪遷廟釁廟中霤等篇其不可/篇者又有古經增多三十九篇而明堂隂陽王史)
　　(氏記數十篇及河間獻王所緝禮樂古事多至五/百餘篇儻或猶有逸在其間者且以春官所領五)
　　(禮之目約之則其初固當有三百餘篇矣曲禮則/皆禮之微文小節如今曲禮少儀内則玉藻弟子)
　　(職篇所記事親事長起居飲食容貌辭氣之法制/器備物宗廟宫室衣冠車旗之等所以行乎經禮)
　　(之中者其篇之全數雖不可知然條而析之亦應/不下三千有餘矣或者專以經禮為常禮曲禮為)
　　(變禮則如冠禮之不醴而醮用酒殺牲而有折俎/若孤子冠母不在之類皆禮之變而未嘗不在經)
　　(禮篇中坐如尸立如齊母放飯毋流歠之類雖在/曲禮之中而不得謂之變禮其說誤也澄曰曲者)
　　(一偏一曲之謂中庸言致曲易大傳言曲成曲而/中老子言曲則全莊子言一偏一曲不該不編王)
　　(通氏言曲而當又如地名之曰韋曲杜曲皆同義/曲禮者葢謂禮之小節雜事而非大體全文故曰)
　　(曲先儒以為委/曲曲折非也)
曲禮曰毋不敬儼若思安定辭安民哉(毋音無儼/魚撿切)
　(陸氏德明曰毋字從女内有一畫禁止意古人云毋/猶今人言莫也程子曰主一之謂敬無適之謂一鄭)
　(氏曰禮主於敬儼矜莊貌人之坐思貌必儼然安定/辭審言語也朱子曰毋不敬統言主宰處儼若思敬)
　(者之貌也安定辭敬者之言也安民哉敬者之效也/眞氏德秀曰毋不敬兼動静言儼若思專以静言静)
　(之時何思何慮而曰若思猶鏡之明雖未照物能照/之理無時不存正襟肅容儼焉弗動而神明昭徹若)
　(有思然孔氏曰若如也思計慮也夫人計慮狀必端/慤矜莊之貌如人之思也澄曰安静重之意定謂不)
　(匆遽錯亂洪範所謂言曰從是也寂而静之時儼然/若有思静而涵動也感而動之時安然定其辭動而)
　(主静也此四句葢古曲禮正經之言漢時猶可考者/故特引之以冠篇首其下則雜取他書所記足成之)
敖不可長欲不可從志不可滿樂不可極(敖五到切長/知兩切從足)
(用切樂/音洛)
　(孔氏曰敖者矜慢之名心所貪愛為欲飲食男女是/也在心未見為志不得自滿六韜云器滿則傾志滿)
　(則覆樂者人情所不能已當自抑止不可極為樂記/云樂盈而反以反為文馬氏曰不可長者當消而絶)
　(之不可從者當克而止之不可滿者當損而益之不/可極者當約之歸於禮應氏鏞曰矜以凌物為敖而)
　(其病根則生乎志滿逐物快已曰欲而其條暢則𤼵/於樂極四者蠧心之蟊賊溺身之酖毒學者所宜深)
　(戒/)
賢者狎而敬之畏而愛之愛而知其惡憎而知其善積
而能散安安而能遷(狎扆/甲切)
　(鄭氏曰狎習也近也謂附而近之習其所行也心服/曰畏凡與人交不可以已心之愛憎誣人之善惡積)
　(謂已有蓄積見貧窮者則當能散以賙救之安安謂/己今安此之安圖後有害則當能遷朱子曰人之常)
　(情與人親狎則敬弛有所畏敬則愛衰唯賢者乃能/狎而敬之是以雖褻而不慢畏而愛之是以貌恭而)
　(情親也己之愛憎或出私心而人之善惡自有公論/唯賢者存心中正乃能不以此而廢彼也六句皆䝉)
　(賢者二字爲文言衆人所/不能唯賢者乃能之爾)
臨財毋苟得臨難毋苟免很毋求勝分毋求多疑事毋
質直而勿有(難乃旦切很胡/墾切分去聲)
　(鄭氏曰毋苟得爲傷亷也毋苟免爲傷義也很䦧也/謂爭訟也求多爲傷平也質成也彼已俱疑而已成)
　(言之終不然則傷知直正也已若不疑則當稱師友/而正之謙也孔氏曰臨財苟得入已則傷亷隅難謂)
　(有寇讎謀害君父爲人臣子當致身授命以救之很/謂小小䦧很當引過歸已不可求勝所分之物人皆)
　(貪欲望多入已故戒求多人多專固未知而為已知/故彼已俱疑無得成言之也勿有勿謂已有此義也)
　(吕氏曰趨利避害人之情也君子特主於義而不苟/義可得則受義不可得則不受義可免則免義不可)
　(免則不免得不得免不免惟義而已何利害之擇哉/很者與人爭犯而不校故不求勝分者與人共勞佚)
　(憂樂方與人共而獨求多焉是自私也信以傳信疑/以傳疑疑而質之自欺也可疑而不疑則道不信可)
　(直而不直則道不見我且直之直者直吾道而已吾/何與乎故不身有也李氏格非曰見得思義見危授)
　(命故臨財而不訾臨難而不避不忮故毋求勝不求/故毋求多不忮近仁不求近義戴氏溪曰積而能散)
　(臨財毋苟得分毋求多皆爲財利/言也此人所甚病者故三言之)
○脩身踐言謂之善行行脩言道禮之質也(行下/孟切)
　(鄭氏曰踐履也謂履而行之言道言合於道質猶本/也禮爲之文飾爾孔氏曰凡爲禮之法皆以忠信仁)
　(義為本禮以為文飾行脩者忠信之行脩言道者言/合於仁義之道則可與禮爲本也吕氏曰君子之善)
　(行以脩身踐言爲之本其行禮也以行脩言道爲之/本以是爲質則所見於外者皆文也應氏曰曲禮三)
　(千以敬爲首然容貌辭氣雖持敬之所先而脩身踐/言謂之善行尤爲禮之所本故自安民而下歴陳長)
　(敖從欲志滿樂極之戒與夫事賢交衆持已接物之/道皆所以脩身善行而爲禮之質也不反之於質而)
　(徒區區於繁文末節/之間亦外焉而已)
○禮不妄說人不辭費禮不踰節不侵侮不好狎(說舊/音恱)
(或云當音稅/好虚到切)
　(邵氏淵曰禮所以防人之情妄以恱人則與情俱靡/矣禮不可以菲廢有費而辭則以菲廢禮矣用器之)
　(爲便而祭器之爲貴䙝衣之爲便而衮冕之為貴哀/欲其速而伸之三年樂欲其不已而不得終日此不)
　(妄說人之謂或貴於多而大或貴於髙而文庭實旅/百之儀四海九州之薦此不辭費之謂舊說以爲不)
　(費於言辭豈經意乎踰節不已則至於僣上逼下侵/侮不已則至於紛爭鬬辨好狎不已則至於䙝凟慢)
　(忽禮皆在所禁焉胡氏銓曰禮雖不可輕費妄用亦/不可以煩費爲辭貴於合禮澄曰或謂說人之說當)
　(與檀弓稅人之稅同謂以物遺人也妄說謂不當說/而說之辭與不辭貧不辭賤之辭同費與不問其所)
　(費之費同用財以行禮於所不當用者妄以說人而/無所揆度是不當用而用也於所當用者辭以費之)
　(多而有所吝惜是當用而不用也一過一不及皆非/禮也節如竹之節謂有分限不逾者不可不及亦不)
　(可過或嚴而苛由侵刻而至於凌侮是剛惡也或和/而流由歡好而至於䙝狎是柔惡也二者亦皆非禮)
○禮聞取於人不聞取人禮聞來學不聞徃教
　(朱子曰此雖兩節其實互明一事也取於人者童䝉/求我朋自逺來也取人者好為人師我求童蒙也禮)
　(有取於人所以彼有來學無取人所以我無徃教也/吕氏曰禮聞取於人不聞取人學者之道禮聞來學)
　(不聞徃教教者之道也取猶致也取於人者我為人/所致而教之在教者言之則來學者也取人者我致)
　(人以教己在教者言之則徃教者也陳氏/祥道曰上二句勉學者下二句戒教者)
○大上貴德其次務施報禮尚徃來徃而不來非禮也
來而不徃亦非禮也(大音泰施/詩至切)
　(劉氏彞曰大上者至極之稱猶言大備全徳之人也/全德之人自得而已愛之不自以為仁利之不自以)
　(為義所謂不知有之者也其次愛之為仁利之為義/所謂親之譽之者也故施則必報是以不可無禮自)
　(禮記左氏老子凡所言大上皆若此繋其人不繋其/時孔氏曰三皇五帝時淳厚不尚徃來之禮所貴在)
　(德德主施但施而不希其反務猶事也三王/之時施則望報以為常事故其禮主尚徃來)
○夫禮者自卑而尊人雖負販者必有尊也而况富貴
乎富貴而知好禮則不驕不滛貧賤而知好禮則志不
懾(夫音扶販方萬切好/虚到切懾知渉切)
　(游氏桂曰負販之人當勞役之際宜若簡於禮而從/其所安今也猶必有所尊焉長者先而少者後老者)
　(輕而壮者重若此者所謂必有尊也負販於道路猶/爾况富貴之人則可以行禮之人也富貴之地則可)
　(以為禮之地也若傲縱自尊則負販之不若矣王氏/子墨曰負販者豈素學禮猶知有所尊則禮非人性)
　(之所有而人情之所安者乎鄭氏曰懾猶怯惑孔氏/曰貧者怯惑畏人使心志不遂知禮者持禮而行之)
　(故志不懾方氏慤曰不驕不滛以禮能/有所節也志不懾以禮能有所立也)
○夫禮者所以定親疏決嫌疑别同異明是非也(夫音/扶疏)
(所居切别/彼列切)
　(孔氏曰定親踈者五服之内大功以上服麄者為親/小功以下服精者為疏決嫌疑者若妾為女君期女)
　(君為妾若報之則大重降之則有舅姑為婦之嫌故/全不服是決嫌也孔子之喪門人疑所服子貢引夫)
　(子喪顔淵若喪子而無服喪子路亦然請喪夫子若/喪父而無服是决疑也别同異者本同今異姑姊妹)
　(是也本異今同世毋叔毋及子婦是也明是非者得/禮為是失禮為非若主人未小歛子游裼裘而弔得)
　(禮而是曽子襲裘而弔失禮而非但嫌疑同異是非/之屬在禮甚衆各舉一事為證吕氏曰伯母叔母疏)
　(衰踊不絶地姑姊妹之大功踊絶於地為祖父母齊/衰期為曽祖父毋齊衰三月此所以定親䟽也嫂叔)
　(不通問嫂叔無服君沐粱大夫沐稷士沐粱燕不以/公卿為賓以大夫為賓此所以决嫌疑也已之子與)
　(兄弟之子異矣引而進之同服齊衰期天子至於庶/人貴賤異矣而父母之喪衰疏之服饘粥之食無貴)
　(賤一也大夫為世父母叔父母衆子昆弟昆弟之子/降服大功尊同則不降此所以别同異也禮之所尊)
　(尊其義也其文是也其義非也君子不行也其義是/也其文非也君子行之故麻冕禮也今也純儉吾從)
　(衆男女不授受禮也嫂溺則援之以手此所以明是/非也費氏曰人不能無親疏定之如五服之制有精)
　(麄輕重之類是也事不能無嫌疑決之如男女不親/授嫂叔不通問之類是也理有同異是非别之而判)
　(然如車服器用之有等殺鼎俎籩豆之有竒耦之類/是也明之而昭然如麻冕禮也今也純儉吾從衆之)
　(類是也馮氏晞孟曰喪期有逺近之數宗廟有遷毁/之制恩之隆者服之三年而不為厚族之逺者殺於)
　(袒免而不為薄定親踈也宗廟之儀迎牲而不迎尸/燕飲之禮宰夫為獻主而以大夫為賓所以斷君臣)
　(之疑男女非有行媒不相知名非受幣不交不親所/以别男女之嫌決嫌疑也陳氏曰兩物相似為疑以)
　(此兼彼為嫌葉氏夢得曰親疏位也嫌疑情也故言/定言決同異事也故言别是非理也故言明澄曰定)
　(親疏禮之仁也決嫌疑禮之義也别/同異禮之禮也明是非禮之智也)
道德仁義非禮不成教訓正俗非禮不備分爭辨訟非
禮不決君臣上下父子兄弟非禮不定(分如/字)
　(仁者愛之理義者宜之理由之之謂道得之之謂德/禮則節文斯二者是也仁義無禮之節文則或過或)
　(不及故必有禮然後成完而無虧缺為其不知不能/而使之效之之謂教因其所知所能而使之馴之之)
　(謂訓或率之以身或諭之以言皆所以正民之俗也/然非定為禮制使民有所法式則教之訓之以正之)
　(者終不具備以力校之謂爭以言校之謂訟分辯謂/剖别其是非曲直合於禮者為是為直不合於禮者)
　(為非為曲故非禮不足以决之國之倫君臣為大上/下次之家之倫父子為大兄弟次之有分有義有恩)
　(有情其尊卑厚薄非禮有一定之制不能定之葢所/謂道德者仁義而已矣道者以其通於天地者言也)
　(德者以其得於吾心者言也禮本乎仁義而仁義又/以禮而後成成者仁義之全於己也教訓之備分辯)
　(之決者仁義之及於人也教訓以導其善仁也因此/使之不入于不善則仁之義分辯以禁其不善義也)
　(因此使之歸於善則義之仁定君臣上下而人/合之義截然定父子兄弟而天屬之仁藹然)
宦學事師非禮不親班朝治軍涖官行法非禮威嚴不
行禱祠祭祀供給鬼神非禮不誠不莊(宦胡慢切朝音/潮涖黎至切禱)
(都討切/供音恭)
　(宦學猶言游學也趙盾見靈輒餓問之云宦三年矣/葢離家逺出臣伏於師之家如仕宦然有事師之禮)
　(然後師友之情親班次朝儀各有位次整治軍伍各/有部分臨涖官府各有職掌三者皆有其法惟其有)
　(禮是以有威嚴而其法行如叔孫通之立朝儀是也/求福曰禱報賽曰祠祭謂祭地祇祀謂祀天神亦通)
　(言之則享人鬼在其中也禱祠者因事之祭祭祀者/常事之祭皆有牲幣之屬以供給鬼神必依於禮然)
　(後其心誠實其容莊肅蓋欲成己者必學而有所事/之師欲治人者必在朝在軍在官有所行之法事師)
　(而親者充其父子兄弟之仁也行法而威嚴者充其/君臣上下之義也明則脩已治人幽則事鬼神於禱)
　(祠祭祀而供給鬼神者仁之至義之盡也誠則仁之/實於中莊則義之形於外凡此皆禮之所為也鄭氏)
　(曰班次也涖臨也孔氏曰朝朝廷也謂司士正朝儀/之位次也治軍謂師旅卒伍各正其部分也涖官謂)
　(卿大夫士各有職掌吕氏曰宦學事師學者之事也/班朝治軍涖官行法仕者之事也禱祠祭祀供給鬼)
　(神交神明之事也皆有待於禮者也學有師師弟子/之分不正則學之意不誠學之意不誠則師弟子之)
　(情不親而教不行故曰非禮不親正朝位齊軍政臨/官府以行法令三者皆仕者所以治衆也禮明乎尊)
　(卑上下之别則分無不守令無不從此非禮威嚴不/行也郊社宗廟内則盡志外則盡物鬼神享於克誠)
　(無敬則不誠禮者敬而已/矣故曰非禮不誠不莊)
是以君子恭敬撙節退讓以明禮(撙兹/損切)
　(孔氏曰君子有徳有爵者之通稱王氏子墨曰自道/徳仁義以下皆不可無禮故君子之道明理為先而)
　(禮之大本有三一曰敬二曰節三曰讓澄曰撙裁抑/不過之謂敬節讓禮之實也實諸内者必徴諸外故)
　(於貌之恭而見其敬焉於事之撙而見其節焉於步/趨之退而見其讓焉君子之務此三者以明禮也)
鸚鵡能言不離飛鳥猩猩能言不離走獸今人而無禮
雖能言不亦禽獸之心乎夫唯禽獸無禮故父子聚麀
是故聖人作為禮以教人使人以有禮知自别於禽獸
(鸚於耕切鵡音武離黎至切猩/師庚切麀於求切别彼列切)
　(孔氏曰猩猩人面豕身能言二足而羽謂之禽四足/而毛謂之獸鄭氏曰聚猶共也鹿牝曰麀吕氏曰人)
　(之血氣嗜慾視聼食息與禽獸異者幾希特禽獸之/言與人異爾然猩猩鸚鵡亦或能之是則所以貴於)
　(萬物者蓋有理義存焉聖人因禮義之同然而制為/之禮然後父子有親君臣有義男女有别人道所以)
　(立而與天地參也縱恣怠敖滅天地而窮人欲將與/馬牛犬彘之無辯是果於自棄而不欲齒於人類者)
　(乎朱子曰陸農師㸃聖人作/是一句為禮以教人是一句)
人有禮則安無禮則危故曰禮者不可不學也
　(吕氏曰人生天地之間彊足以凌弱衆足以㬥寡然/其羣而不亂或守死而不變者畏禮而不敢犯也人)
　(君居百姓之上惟所令而莫之違者恃禮以為治也/一人有禮衆思敬之有不安乎一人無禮衆思伐之)
　(有不危乎此所以繋人/之安危而不可不學者)
　　　右記禮之綱領凡七節章内不離走獸俗本作
　　　禽今從盧本作走
凡為人子之禮冬温而夏凊昏定而晨省(凊七正切/省息井切)
　(方氏曰冬則温之以禦其寒夏則凊之以辟其暑昬/則定之以奠其居晨則省之以問其安也東萊吕氏)
　(祖謙曰一嵗冬夏有寒暑之變一日昬晨有晦明之/變冬温如古人置宻室之類夏凊如古人扇枕之類)
　(澄曰冬有宻室則夏宜有凉䑓夏時扇枕則冬冝以/身温被鄭氏曰定安其床袵省問其安否何如孔氏)
　(曰冬温夏凊四時之法卧當使親體安晨早也至明/旦旣隔夜早來視親先昬後晨一日之法吕氏曰一)
　(嵗則有冬夏寒暑之適一日則有晨昬興寢之適内/則父母將袵長者奉席請何趾少者執床與坐昬定)
　(之事也子事父母雞鳴適父母之所下氣怡聲問衣/燠寒命士以上父子異宫則昧爽而朝文王為世子)
　(雞鳴至寢門外問安/否何如晨省之事也)
○夫爲人子者出必告反必面所逰必有常所習必有
業恒言不稱老(夫音扶告古毒/切恒胡登切)
　(鄭氏曰告面同爾反言面者從外來宜知親之顔色/安否有常有業縁親之意欲知之不稱老廣敬方氏)
　(曰出必告者欲親知其所徃之方也反必面者欲親/知其所至之時也有常者遊必有方慮貽親之憂也)
　(所習必有業者慮違親之志也孔氏曰老是尊稱稱/老是已自尊大非孝子卑退之情吕氏曰親雖老而)
　(不失乎孺子慕者愛親之至也五十而慕於大舜見/之故髧彼兩髦為孺子之飾親沒然後束之苟恒言)
　(而稱老則忘親而非慕也黄氏曰父母之年不可不/知一則以喜一則以懼懼者懼父母之年衰暮非久)
　(也旣懼其老忍稱之哉此乃教人子對父母常言須/避諱老字一則傷父母之心一則孝子不忍斥言非)
　(謂人子自/身稱老也)
○爲人子者居不主奥坐不中席行不中道立不中門
食饗不爲槩祭祀不爲尸(奥烏報切食音似饗/香兩切槩古愛切)
　(鄭氏曰謂與父同宫者奥謂室中西南隅道有左右/中門謂棖闑中央槩量也不制待賔客饌具之所有)
　(尸尊者之處為其失子道然則尸卜筮無父者孔氏/曰不言凡者或異居則禮不然主猶坐也室户近東)
　(南角西南隅隱奥故名為奥尊者居必主奥人子不/冝處之一席四人則席端為上獨坐則席中為尊尊)
　(者冝獨不與人共則坐居席中卑者不得坐也男女/各路路各有中尊者常行正路卑者不得行也門中)
　(央有闑兩旁有棖棖闑之中尊者所立故人子不當/之而立也四事與父異宫者不禁由命士以上父子)
　(皆異宫命士旣尊各有臣僕子孫應敬已故也大夫/士或相徃來制設食饗饌具由尊者所裁人子不得)
　(輒豫限量多少尸代尊者人子不為也邵氏曰主奥/中席皆尊者所居中道中門皆尊者所由為槩為尸)
　(皆尊者之事人子皆不敢當應氏曰父子異宫固各/有西南隅之奥然親在而自主之亦有不安焉非特)
　(以同宫而避之也若同宫則父自主之矣且道路之/間豈父之所統哉而行不敢中者蓋無徃而不寓其)
　(敬親之意也熊氏曰食饗不為槩為傳家事任子孫/若不傳家事則子孫無待賓之事胡氏曰食饗不為)
　(概此未傳家事者游氏曰假如士庶人朋友相徃來/苟欲為之設禮為人子者必白父母而設禮之量當)
　　(聽於父母也若已傳家則正欲省事而方且為/子孫裁食饗之量是煩尊者也熊氏說未安)
聽於無聲視於無形不登髙不臨深不苟訾不苟笑(訾/音)
(紫/)
　(鄭氏曰視聽恒若親之將有教使然登髙臨深苟訾/苟笑為近危辱也孔氏曰苟且也相毁曰訾不樂而)
　(笑為苟笑澄曰孝子在親之側常謹察親之言動而/常聼視於未言未動之先親之口未言則無聲可聞)
　(也而子之耳審聽常若親之有所諭敎惟恐其言而/不及聞也親之體未動則無形可見也而子之目諦)
　(視常若親之有所指使惟恐其動而不及見也登髙/臨深恐致隕墜而有死傷没溺之患君子稱人善不)
　(言人過在彼之事本無所預而輕率有毁訾之言聞/者將以為謗之也在我之情非有所樂而輕率有哂)
　(笑之貌見者將以為侮之也/皆能召怨召禍故孝子不爲)
○孝子不服闇不登危懼辱親也(闇鳥/紺切)
　(鄭氏曰服事也闇㝠也不於闇㝠之中從事/為卒有非常且嫌失禮也男女夜行以燭)
○父母存不許友以死不有私財
　(鄭氏曰死為報仇讎孔氏曰家事統於尊財開尊者/故無私財吕氏曰許者受其託先儒謂許報仇雖父)
　(母沒亦不可患難相死兄弟之道也朋友以義相成/患難之事無相及戰國游俠以氣相許結私交報仇)
　(怨君子謂之不義也戴氏曰髪膚以上皆親之體豈/敢許友以死粒粟縷絲以上皆親之物豈敢私有其)
　(財髙者輕死卑者/重財皆非孝也)
○父子不同席
　(鄭氏曰異尊卑也澄曰古者一席坐四人言父子偶/共一處而坐雖止一人必各坐一席蓋以父昭子穆)
　(父穆子昭尊卑不同故也若兄弟之齒雖有/長㓜而尊卑之分則同故可同一席而坐)
○夫爲人子者三賜不及車馬(夫音/扶)
　(鄭氏曰三賜三命也凡仕者一命而受爵再命而受/衣服三命而受車馬車馬而身所以尊者備矣卿大)
　(夫士之子不受不敢以成尊比踰於父天子諸侯之子/不受自卑逺於君孔氏曰周禮大宗伯三命受位受)
　(位即受車馬人子受三命之尊謙卑不敢受車馬不/云不受而云不及者受是已到之日人子非惟外迹)
　(不受心亦不及於此賜也吕氏曰三賜有車馬君之/所以寵臣三賜不及車馬子之所以敬親受位則有)
　(車馬之賜矣受位而不受車馬者位在朝廷而車馬/入於私門也坊記云父母存饋獻不及車馬葢車馬)
　(家之重器也親之所有子不敢以予人奉親而不敢/專也親之所無子不敢以受於人辟親而不敢加也)
　(葉氏曰鄭氏以不及為不受若然居大夫之位而不/受車馬則徒行乎若曰不受君賜而已自為之是已)
　(為則可君賜之則不可理無是也以吾觀之此葢謂/父之未為大夫者不受車馬則不敢受大夫之位也)
　(胡氏曰君子辭位不辭禄車馬賜由君命安可辭哉/賜與也三賜貨財衣服車馬也澄曰胡氏說葢謂人)
　(之所以與人者有三輕則貨財重則衣服最重則車/馬為人子者已仕有禄而欲以物與人其輕者如貨)
　(財衣服猶可白之父而稱尊者之命以與之然所與/之物僅可至衣服而止就三者之中不及於車馬葢)
　(車馬重物有父在則人子不敢以之與人也/三賜不及車馬與坊記饋獻不及車馬同意)
故州閭鄉黨稱其孝也兄弟親戚稱其慈也僚友稱其
弟也執友稱其仁也交游稱其信也
　(鄭氏曰二十五家為閭四閭為族五族為黨五黨為/州五州為鄉僚友官同者執友志同者澄曰此言人)
　(子之孝其行實充積於中故其聲名形著於外不但/一家之人以為孝而二十五家之閭五百家之黨二)
　(千五百家之州一萬二千五百家之鄉無一人不稱/其孝如閔子騫之孝人不閒於其父母昆弟之言是)
　(也年長於己為兄年少於己為弟内外通稱親謂族/内戚謂族外慈篤愛也孝者之待兄弟親戚必有恩)
　(故稱其慈僚友謂仕而與同僚之官為友也弟謂能/順事官長孝者之待同官必有禮故稱其弟執友謂)
　(學而與執志之同者為友也仁謂能全其心徳友者/友其德相輔為仁惟孝者能不失其仁故稱其仁交)
　(游謂平日汎交同游之人信謂以實相與交游在於/信惟孝者能不失其信故稱其信稱其孝也緫言逺)
　(近之人稱孝子之能孝於其父母也以下四者之稱/則以孝子所接待之人而言蓋惟孝於父母者能慈)
　(能弟能仁能信故四等之人各因其/孝子之所施所接於己者而稱之也)
見父之執不謂之進不敢進不謂之退不敢退不問不
敢對此孝子之行也
　(孔氏曰父之執謂與父同志者或徃見或路中相見/也吕氏曰見父之執友進退答問不敢專敬之至也)
○爲人臣之禮不顯諌三諌而不聽則逃之子之事親
也三諫而不聽則號泣而随之(號呼/刀切)
　(鄭氏曰顯明也謂明言其惡逃去也君臣有義則合/無義則離子於親無去志在感動之孔氏曰何休云)
　(諫有五一曰諷諌二曰順諌三曰直諌四曰爭諌五/曰戇諌凡諫諷諌為上戇諌為下事君雖主諌爭亦)
　(當依微納進善言爾不得顯然言君惡聽猶從也三/諌不從則待放而去父子天性理不可逃雖不從當)
　(號泣而随之冀有悟而改然檀弓云事若有犯此論/其微論語云事父母幾諌檀弓言事親無犯此論其)
　(犯亦互/言爾)
○君有疾飲藥臣先嘗之親有疾飲藥子先嘗之醫不
三世不服其藥
　(鄭氏曰嘗度其所堪不三世不服其藥謹物齊也孔/氏曰父子相承至三世則能謹物調齊矣吕氏曰醫)
　(至三世治人多矣用物熟矣功已試而無疑然後服/之亦謹疾之道也方氏曰醫之術非父祖子孫傳業)
　(則術無自而精其可服其桑乎然所言亦道其常而/已若非傳業而或自得於心未及三世固在所取或)
　(傳之非其人雖三/世亦所不取也)
○父母有疾冠者不櫛行不翔言不惰琴瑟不御食肉
不至變味飲酒不至變貌笑不至矧怒不至詈疾止復
故(櫛側瑟切惰徒禾切又徒/卧切矧失忍切詈黎志切)
　(鄭氏曰不櫛不翔憂不為容也不惰憂不在私好也/不御憂不在樂也不變味變貌憂不在味也不矧不)
　(詈憂在心難變也齒本曰矧大笑則見復故自若常/也孔氏曰惰者言語戱劇文辭華飾猶許食肉但不)
　(許多爾少食則味不變多食則口味變也吕氏曰孝/子之事親病則致其憂憂在心故言動不得如故冠)
　(者不櫛不服禮也矧見齒也詈惡聲也笑怒之變至/此亦忘親也方氏曰言冠者别於童子冠者有時而)
　(不櫛可也童子無冠不櫛則不可所以止言冠者不/櫛憂親之疾忘身之飾也言不惰以憂勤而不敢惰)
　(也琴瑟不御不以所樂忘所憂也士無故不去琴瑟/葢常御之樂御猶御馬之御詩云琴瑟在御物有常)
　(味食肉多品則為變味人有常貌飲酒過量則至變/貌陳氏曰儀禮疾者齊養者皆齊自行不翔至怒不)
　(至詈皆齊之事也然此亦中人之制文王行不能正/履不特不翔而已色憂不特言不惰笑不至矧而已)
　(一飯亦一飯再飯亦再飯不/特食肉飲酒不變味變貌也)
○居喪之禮毁瘠不形視聽不衰升降不由阼階出入
不當門隧居喪之禮頭有創則沐身有瘍則浴有疾則
飲酒食肉疾止復初不勝喪乃比於不慈不孝五十不
致毁六十不毁七十唯衰麻在身飲酒食肉處於内(瘠/秦)
(昔切衰所追切阼昨誤切隧音遂創初/荘切瘍音羊勝平聲衰倉回切處上聲)
　(鄭氏曰形謂骨見皆為其廢喪事升降出入常若親/存隧道也勝任也不致毁以下皆所以養衰老人五)
　(十始衰也孔氏曰毁瘠羸瘦也許羸瘦不許骨露見/也阼階主人之階也孝子在喪思慕不忍從父阼階)
　(上下也若祔祭則同於吉得升阼階也不勝喪謂疾/不食酒肉創瘍不沐浴毁而滅性不留身繼世違親)
　(生時之意是不慈不孝然本心實非不慈孝故言比/也致極也五十居喪許有毁而不得極羸瘦六十衰)
　(甚都不許毁也陸氏佃曰五十不致毁四十雖不能/毁猶當勉也吕氏曰記曰毁不危身為無後也君子)
　(執親之喪其哀慕之至如不欲生所以致毁者僅至/於不死而已然先王制禮教民無以死傷生毁瘠形)
　(視聽衰幾於滅性矣送死之大事且將廢而莫之行/則罪莫大焉方氏曰毁瘠不形慮或至於滅性也居)
　(䘮之禮雖哭泣無時然不可以過哀而䘮其明雖聞/樂不樂然不可以過哀而聵其聦視聽衰則不足以)
　(當大事也雜記言視不明聽不聦君子病之者以此/前言為人子者居不主奥行不中道及其居喪則升)
　(降不由阼階出入不當門隧者事死如事生也七十/則自衰麻之外與平居無以異飲酒食肉則不必有)
　(疾處於内則不必居門外之倚廬也澄曰不勝喪謂/哀過不能堪將至於廢事甚則至於滅性也此本是)
　(慈孝其親而然然毁而不能存其父母所生之身雖/曰慈孝而與不慈不孝者一也葢居喪固當致其哀)
　(然毁瘠不可形見於外視聽不可衰損於前平時不/沐浴不酒肉若有創有瘍有疾則亦許其沐浴與酒)
　(肉俟疾旣止乃復其舊然此皆年五十以下彊壯者/所行若五十氣血漸衰則雖無疾與瘡瘍其哀毁視)
　(彊壯亦當減殺故曰不致毁六十愈衰則不特減殺/而已故曰不毁七十大衰則惟有衰麻之服在身不)
　(去其餘皆如無喪之人不禁酒/肉又不居喪次而得處於内也)
生與来日死與徃日(與舊如字或/云當音預)
　(鄭氏曰與猶數也生數來日謂成服杖以死明日數也/死數徃日謂殯斂以死日數也此士禮貶於大夫者)
　(大夫以上皆以來日數士喪禮曰死日而襲厥明而/小斂又厥明大斂而殯則死三日而更言三日成服)
　(杖似異日矣孔氏曰此士禮謂生者成服杖數來日為/三日死者殯斂數死日為三日士卑屈故降不如大夫)
　(吕氏曰如三日成服杖生者之事也其三日也自死之/明日數之故曰生與來日如三日而殯死者之事也其)
　(三日也自死之日數之故曰死與徃日喪大記云大/夫之喪三日之朝旣殯主人主婦室老皆杖則生死)
　(皆以死之明日數之與士異矣士仕卑禄寡不若大/夫死事畢而後治生事故成服杖後於殯一日然以)
　(来日徃日數之皆可以名三日也澄曰或云與當音/預大夫之喪以死之第四日死者殯生者杖同此一)
　(日喪大記緫云三日之朝則是生者之事死者之事/皆自死之明日數起士之成服杖亦是以死之第四)
　(日而曰三日成服固與大夫同若士之殯則視大夫/先一日例當曰二日而殯乃曰三日而殯是併死之)
　　(日亦預數故曰與徃日其曰三日成服杖則/不預死之日但預死之明日故曰與来日)
○居喪未葬讀喪禮旣葬讀祭禮喪復常讀樂章
　(孔氏曰居喪居父母之喪也喪禮謂朝夕奠下室朔/望奠殯宫及葬等禮也祭禮謂虞卒哭祔小祥大祥)
　(之禮也復常謂大祥除服之後也樂章樂書之篇章/謂詩也此上三事須豫習皆許讀之張子曰居喪者)
　(他書不可觀惟喪禮祭禮可讀禮在平日豈不嘗學/如祭禮樂章豈必葬畢喪終乃學蓋謂切於用故至)
　(其時又/復講求)
○爲人子者父母存冠衣不純素孤子當室冠衣不純
采(純之/隼切)
　(鄭氏曰純縁素為有喪象也孤子謂未三十者早喪/親雖除喪不忘哀也三十壯有室有代親之端不為)
　(孤也當室適子也孔氏曰冠純謂冠飾衣純謂深衣/領縁孤子雖除服猶素然深衣衣純以素適庶皆然)
　(今當室謂適子似庶子不同馬氏曰當室謂適室也/冠衣不純采者異於諸子葢父之於長子冠於阼以)
　(著代服之三年以稱情則適子於父其可以不加隆/乎吕氏曰少而無父者雖人之窮然旣除喪矣冠衣)
　(猶不改素則無窮也先王制禮行道之人皆不忍也/豈可獨遂其無窮之情哉故惟當室者行之非當室)
　(者不然也深衣之言畧矣/崔氏曰不當室則純采)
○君子已孤不更名已孤㬥貴不爲父作諡(更平聲諡/神至切)
　(鄭氏曰不更名重本㬥貴不為父作諡子事父無貴賤/也孔氏曰名是父所作死更作新名似遺棄其父也)
　(㬥貴謂非一等之位若本為士庶今起為諸侯者也/諡者列平生德行而為作羙號若父昔賤已今㬥貴)
　(忽為造諡似鄙薄父賤不冝為貴人父也吕氏曰已/孤不更名有所不忍也已孤㬥貴不為父作諡有所)
　(不敢也不忍愛也不敢敬也古者子生三月而父名/之親存有所稟命而更猶可也已孤更之輕廢父命)
　(孝子之所不忍也父為士子為天子諸侯則祭以天/子諸侯其尸服以士服是可以已之禄養其親不敢)
　(以已之爵加其親也父之爵法不當諡而已之爵法/當諡以已當諡而作其父諡是以已爵加其父欲尊)
　(其親而反畀之非所以敬親也然則周之追王大王/王季何也當周之興王業基于大王王季文王世世)
　(脩徳至武王而有天下武王周公追述其功義起斯/禮非後世追王之比也馬氏曰名雖不可更以字行)
　(可也今律有所辟忌則行字者聽諡雖不可作/德盛者可也武王周公追尊大王王季是也)
○父之讎弗與共戴天兄弟之讎不反兵交游之讎不
同國
　(鄭氏曰父者子之天殺已之天與共戴天非孝子也/行求殺之乃止兄弟之讎常執殺之備交游之讎不)
　(吾辟則殺之孔氏曰天在上故言戴言不與同處於/天下也兄弟謂親兄弟不反兵者舉兵自隨也見即)
　(殺之朋友亦報仇不同國者謂不共五等一國之中/也吕氏曰父之讎報之之意誓不與讎俱生此所以)
　(弗共戴天也寢苫不仕以喪禮處也手不舎兵雖寢/不忘故枕戈也雖市朝不辟故不反兵而鬬也居兄)
　(弟之讎則殺於父矣仕而不共國則猶可以仕也銜/君命而使雖遇之弗鬬猶有所辟也所與居父讎同)
　(者不反兵而已居從父兄弟之讎則又殺於兄弟矣/不為魁主人能則執兵而陪其後主人者其子也從)
　(主人而殺之不爲戎首也復讎輕重之義不越是三/等而已此皆天屬之讎若以義推則君之讎眂父師)
　(長之讎眡兄弟主友之讎眡從父兄弟也主者大夫/之臣稱其君也友者吾同志也此篇所稱交游之讎)
　(葢友也言交游而不言從父昆弟亦互文也游氏曰/聖人之治天下常有自視歉然不及之心而為廣求)
　(所以濟其不及之道不以為制之在已而皆得之也/㬥亂之人上以公法治之苟制之於公法而不足則)
　(由於私義而制之是以㬥亂者無所逃罪而人安其/生夫所謂讎皆王誅所不及公法有時而失之者聖)
　(人因禮而為之法曰某讎也是其子弟弗與共戴天/者也某讎也是其兄弟所必報而不反兵者也某讎)
　(也是其交游之所不同國者也三讎者皆以殺人而/言人之子弟交游皆得報而殺之弗戴天者避諸海)
　(外若在海内則是讎不吾避為同戴天人子得殺之/兄弟之讎避諸千里之外讎不吾避而在千里之内)
　(則得殺之交游之讎不吾避而與吾同國則得殺之/弗共戴天則世之㬥者不敢害人之父母矣不反兵)
　(則世之㬥者不敢害人之兄弟矣不同國則世之㬥/者不敢害人之交游矣自秦以來私讎皆不許報復)
　(下之私相殘死而無告者不知其幾何子報仇而以/其獄上者有司常不知所以處之至唐而陳子昻韓)
　(愈栁宗元之議起陳之議報父仇者誅之而旌其閭/柳固已闢之雖闢之而初無一定之説韓之言曰子)
　(報父母仇以其獄上尚書省使百官集議聞奏此説/粗為得之然亦不能明先王之故復讎之事苟欲從)
　(古則其所以為天下之道舉必如三代而後可三代/之時皇極立而公法行治不一出於法而私義得以)
　(参乎其間今欲依古許人復讎則為有司者道法交/有所不備不許復讎則傷孝子順弟賢人義士之心)
　(顧氏元常曰二禮載復讎事向頗疑之治平盛世井/井有綱紀安有私相報讎之事然事變萬端豈可以)
　(一律論存此一條亦是㳂人之情如父母出於道忽/被彊寇刼盜殺害其子豈容但已在旁必力鬬與之)
　(俱死不在旁必尋探殺之而後已此乃人子之至痛/追思殆不欲生縱彼在窮荒絶域亦必欲尋殺之以)
　(雪父母之寃不使之偷生與我共戴天也然讎非一/端又看輕重如何如父母因事被人擠陷為人子者)
　(亦當平心自反不可專以報復為心或被人挾王命/以矯殺雖人子之至恨然城狐社䑕不可動搖又當)
　(為之飲恨而不容以必報為心也皆宜随事斟酌儻/不顧事之曲直勢之可否各挾復讎之義以相構害)
　(則是刑戮之民/大亂之道也)
　　　右記父子之禮凡十五節
凡爲君使者已受命君言不宿於家(為于偽切使色事/切下使者並同)
　(孔氏曰受命謂受君命為聘使君言君之所言謂有/事故如春秋告糴乞師言田之類受君言宜急去不)
　(得停畱宿於家聘禮旣/受命遂行宿於郊是也)
君言至則主人出拜君言之辱使者歸則必拜送于門
外
　(鄭氏曰此謂國君問事於其臣孔氏曰君使初至則/主人出門拜迎君命辱者言屈辱尊者之命來也君)
　(之使去又出拜送門外去送既/出門則知初至迎亦出門也)
若使人於君所則必朝服而命之使者反則必下堂而
受命(使人如字朝音潮下/在朝朝言輟朝並同)
　(鄭氏曰此謂臣有所告請於其君孔氏曰若臣有故/而遣使告君必朝服命使也使者從君處還則必下)
　(堂拜受君命去不下送反而下迎者尊/君命也不出門者已使卑於君使也)
○君命大夫與士肄(肄以/二切)
　(鄭氏曰肄習也君有命謂欲有/所為也大夫則與士展習其事)
在官言官在府言府在庫言庫在朝言朝
　(鄭氏曰官謂版圖文書之處府謂寳藏貨賄之處庫/謂車馬甲兵之處朝謂君臣謀政事之處唯君命所)
　(在就展習之也孔氏曰言猶議也臣事君所在皆當/謹習其事備擬君之所使劉氏曰凡君有命將興作)
　(於大事則大夫與士豫習其所宜為以俟㫖任期不/辱命也故在官者豫治其官言緝版圖文書以待興)
　(作也在府者豫治其府言考寳蔵貨賄以待匪頒也/在庫者豫治其庫言治車馬甲兵以待徴令也在朝)
　(者豫慮於朝言極/其謨謀政要也)
朝言不及犬馬
　(孔氏曰此以下明在朝言朝之事朝如此則官及府/庫可知也朝是謀政教之處不宜私褻論議及犬馬)
輟朝而顧不有異事必有異慮故輟朝而顧君子謂之
固(輟之/劣切)
　(鄭氏曰輟猶止也心不正志不在君也固謂不逹於/禮孔氏曰異事非常之事異慮非常之慮也臣於朝)
　(矜莊儼恪視不流目若忽止朝而回顧非是見異事/則必是有異慮也若身無異事心無異慮乃忽止朝)
　(而顧君子謂此是固陋之人不逹禮義者也吕氏曰/輟朝而他顧敬不在君也有異心存焉非所治者皆)
　(異事也非所謀者皆異慮也二者非姦則野固野陋/也君子不逆人以姦故但謂之固而已方氏曰周官)
　(朝士禁慢朝錯立族談者朝之儀其嚴如此庸可以/輟而顧乎胡氏曰不有異事必有異慮若衛太子蒯)
　(聵朝夫人太子三顧及/陳成子驟顧諸朝之類)
在朝言禮問禮對以禮
　(謂在朝議禮問此一/禮則對以此一禮也)
○公事不私議
　(公朝之事當與同列議之於公朝不可議之於私家/也若冉求仕于季氏而退朝之晏乃對夫子曰有政)
　(政者魯國之政所謂公事也季氏不與魯大夫議之/於公朝乃獨與其家臣議之於私家故夫子譏之鄭)
　(氏曰嫌/若姦也)
振書端書於君前有誅倒筴側龜於君前有誅(倒多老/切筴與)
(策/同)
　(鄭氏曰振去塵也端正也倒顛倒也側反側也皆謂/甫省視之臣不豫事不敬也孔氏曰書簿領也誅責)
　(也臣當豫事整理若文書簿領於君前臨時乃拂整/龜筴君之卜筮所須不豫周正來在君前方顛倒反)
　(側齊正之則冝有責罰也方氏曰端謂正其簡書筴/有本末故曰倒龜有背面故曰側倒箂側龜與振書)
　(端書其過非大然皆有誅葢/以臣之奉君不可不謹也)
龜筴几杖席葢重素袗絺綌不入公門(重直龍切袗之/忍切絺敕冝切)
(綌去/逆切)
　(鄭氏曰龜筴嫌問國家吉凶几杖嫌自長老席葢載/喪車也雜記曰士輤葦席以為屋蒲席以為裳帷重)
　(素衣裳皆素喪服也袗單也孔子曰當暑袗絺綌必/表而出之為其形䙝孔氏曰臣有死於公宫許將柩)
　(出不得將喪車凶物入絺綌葛也上無衣表則肉露/見為不敬故不著入也若尸乗以几至廟門及八十)
　(杖於朝則几/杖得入也)
苞屨扱衽厭冠不入公門(苞白表切扱初洽切/衽而審切厭於渉切)
　(鄭氏曰苞藨也齊衰藨蒯之菲也問喪曰親始/死扱上衽厭猶伏也喪冠厭伏此皆凶服也)
書方衰凶器不以告不入公門(衰倉/回切)
　(鄭氏曰方版也士喪禮下篇云書賵於方若九若七/若五此謂喪在内不得不入當先告君爾孔氏曰書)
　(謂條録送死者物件數目多少如今死人移書也百/字以上用方版書之故云書方衰喪服也凶器者棺)
　(材及棺中明器也臣在公/宫而死凶具宜告而入也)
○大夫士出入君門由闑右不踐閾(闑魚列切/閾音域)
　(鄭氏曰闑門橛閾門限也孔氏曰門以向堂為正右在/東也主人位在門東客位在門西大夫士是臣臣皆統)
　(於君不敢自由故出入君門恒從闑東馬氏曰由闑/右不敢為賔也陳氏曰自外以向内則以入為左右)
　(而右常在東自内以向外則以出為左右而右常在/西門以向内為常由闑右則由闑東也賔客公事自)
　(闑西私事自闑東蓋公事則以公禮入私事則以臣/禮入大夫士出入君門由闑右無時而不純臣也)
○賜果於君前其有核者懐其核(核户/革切)
　(鄭氏曰木實曰果懐核嫌棄尊者物也吕/氏曰果核當棄重君賜故懐之而不棄)
御食於君君賜餘器之溉者不寫其餘皆寫(溉古/爱切)
　(鄭氏曰勸侑曰御溉謂陶梓之器不溉謂萑竹之器/寫者傳己器中乃食之重汙辱君之器也孔氏曰君)
　(食竟以食殘餘賜御者如陶是瓦甒之屬梓是杯杅/之屬並可滌潔不畏汙則不須倒寫仍於器中食之)
　(食訖則滌以還君若其餘織萑葦織竹為筐筥等/不可溉滌不倒寫之則浸汙其器是壊尊者物也)
○君命召雖賤人大夫士必自御之(御音訝今/讀如字)
　(方氏曰自御謂之僕張子曰御謂御車奉君命而召/雖所召者賤使者當親御之鄭氏曰御當為訝君雖)
　(使賤人來召己必自出迎之尊君命也/澄按張子說與舊註不同今兼存之)
○大夫私行出疆必請反必有獻士私行出疆必請反
必告君勞之則拜問其行拜而後對(勞郎/到切)
　(鄭氏曰私行謂以已事也士言告者不必有獻也告/反而已問行謂道中無恙及所經過孔氏曰疆界也)
　(大夫無外交而有私行出界或是新來大夫姻婭猶/在本國故有私行徃來大夫有德必能招人餉遺故)
　(還必有獻士私行必請出與大夫同也士徳劣故反/不必有獻與大夫異也必告反使君知其還君勞之)
　(則拜大夫士通謂行還而君若慰勞已之勞苦則已/拜之君若問其道中無恙及游渉所至則又拜拜竟)
　(而起對先拜後答/急謝見問之恩也)
○士有獻於國君他日君問之曰安取彼再拜稽首而
後對
　(孔氏曰他日謂别日非獻物之日安取彼謂何處取/彼物士有物奉貢於君别日君問士云何處得前所)
　(獻之物不即問而待他日者士有貢獻當日自致於/外而不敢見恐君答己拜故别日乃見君君得問之)
　(也士聞君問故先拜稽首然後起對得物所由陳氏/曰尊者之賜卑者不敢問問則失於不恭卑者之獻)
　(尊者不可不問不問則恐其取之不義古之獻於君/也大夫使宰士親皆再拜稽首送之所謂親者非親)
　(進之親致於/將命者而已)
○君使士射不能則辭以疾言曰某有負薪之憂
　(鄭氏曰射者所以觀徳惟有疾可以辭也使士射謂/備耦也孔氏曰射法毎兩人相對以决勝負名之曰)
　(耦貴賤必對故卿與卿耦大夫與大夫耦或竒餘不/足則使士備耦按大射君與賔耦卿大夫自相耦又)
　(有士御於大夫又司射誓耦卑者與尊者為耦不異/矦是言士得備預為耦故此有使士射之禮也某有)
　(負薪之憂此稱疾之辭也某士名也負擔也薪樵也/大樵曰薪澄曰負薪之憂謂病而不能負薪謙辭也)
　(吕氏曰男子生桑弧蓬矢以射天地四方射者男子/之事也不能射則幾於非男子故耻之士雖不能射)
　(可以疾辭不可以不能辭也范氏成大曰射一藝而/文武之道備焉内志欲正外體欲直容止欲比於禮)
　(節度欲比於樂有揖遜之儀有反求諸己之道葢立/武之外又足以制心檢形防非僻而蹈中正古人進)
　(徳脩業凡可以自助者皆習焉射葢其一也是以人/人能之而不能者以為耻君使之射而未習焉則不)
　(敢以不能對而以疾辭真不能而不敢以不能對則/當時之士皆習於射可知古人於日用之常有可以)
　(閑邪存誠者無所不用其至佩玉也琴瑟也射也無/故玉不去身無故不徹琴瑟射不能則辭以疾後世)
　(以弧矢為武夫之事琴瑟為樂工之職若/佩玉則僅存於祭服不得已而時用之爾)
○四郊多壘此卿大夫之辱也地廣大荒而不治此亦
士之辱也
　(鄭氏曰壘軍壁也辱其謀國不能安也荒穢也辱其/親民不能安也孔氏曰四郊者王城四面皆有郊近)
　(郊五十里逺郊百里諸侯亦各有四面之郊里數隨/地廣狹卿大夫尊髙任當軍帥若寇戎充斥數戰郊)
　(坰四郊多軍壘為卿大夫之恥辱地采地也士邑宰/也士職卑位下為民宰邑勸課耕稼若民散流離土)
　(地廣大而荒廢不治亦為士之恥辱澄曰按聘禮註/謂天子逺郊百里差之則上公五十里侯伯四十里)
　(子男十里近郊各半之葢四隣數侵故築壘於四郊/屯軍以備寇戎老子云天下無道戎馬生於郊或謂)
　(郊者兩國之境相交處也地葢諸臣采地外有餘地/者為公邑天子使大夫治之士謂其下之親民者諸)
　　(侯之都邑戰國時亦有靈丘平陸之大夫若大/夫之采地則春秋之費宰郈宰之類皆士也)
○國君死社稷大夫死衆士死制
　(鄭氏曰國君死其所受於天子春秋傳曰國滅君死/之大夫死其所受於君衆謂君師制謂君教令所使)
　(為之孔氏曰國君體國國以社稷為主若有寇難則/以死衞之不可去也大夫職主領衆將軍若有寇難)
　(當保國必率衆禦之以死為度士雖/不得率師若君命使之則唯致死)
○國君去其國止之曰奈何去社稷也大夫曰奈何去
宗廟也士曰奈何去墳墓也
　(止猶畱也鄭氏曰柰何去社稷宗廟墳墓皆臣民慇/懃之言吕氏曰臣民各止其君使勿去厚之至也以)
　(社稷宗廟墳墓為言者皆指其所本也先王建國為/置社稷使其君守之為土地人民之主大夫之有宗)
　(廟士之保其丘墓義亦猶是大夫士有以道去其君/者諸侯有國受之天子有死而無去也此去者不安)
　(其國致位而去苟社稷無隕先君有後/是亦有可去之義禮所以有寓公也)
○大夫士去國祭器不踰竟大夫寓祭器於大夫士寓
祭器於士(竞與境/同下同)
　(鄭氏曰祭器用君禄所作取以出竟恐辱親也寓寄/也與得用者言寄覬已後還孔氏曰此明人臣三諫)
　(不從去國之禮踰越也旣放出祭器不得自隨物不/被用則生蟲蠧旣不將去故寄於同僚令彼得用不)
　(使毁敗冀還復用大夫士義皆然也方氏曰祭器不/踰竟者不敢以君禄所造之器而用之於他人之國)
　(也大夫士寓祭器者不欲使之為/無用之器故各寄於得用之家也)
○大夫士去國踰竟為壇位鄉國而哭素衣素裳素冠
徹縁鞮屨素簚乗髦馬不蚤鬋不祭食不說人以無罪
婦人不當御三月而復服(壇音善鄉許亮切縁恱絹切/鞮都兮切簚莫歴切髦音毛)
(蚤音爪鬋子淺切說/音恱又如字復音服)
　(鄭氏曰言以喪禮自處也臣無君猶無天也壇位除/地為位也徹猶去也鞮屨無絇之屝也簚覆笭也髦)
　(馬不鬄落也蚤讀為爪鬋鬢也不自說於人以無罪/嫌惡其君也御接見也三月一時天氣變可以遂去)
　(也孔氏曰大夫士三諫不從出在竟上大夫則待放/三年聽於君命若予環則還予玦則去若士則不待)
　(放臨去皆行此禮也去父母之邦有桑梓之戀故為/壇位鄉國而哭衣裳冠皆素為凶飾也素服裏有中)
　(衣吉時用采縁凶喪故徹縁而純素屨以絇為飾凶/故無絇素簚白狗皮為車覆蘭也吉則鬋鬄馬毛為)
　(飾凶則不鬋而乗之蚤治手足爪也鬋鬄治須髮也/吉則治鬋食則祭先䘮凶故不也善則稱君過則)
　(稱己今雖放逐猶不得向人說無罪也吉時婦人/以次侍御今喪禮自貶故不也自貶三月然後事)
　(事反還如吉禮而遂去也三月為一時天氣一變/則人情亦宜易也臨川王氏曰孔氏云大夫三年)
　(待放竟上士不待放恐無此禮孔子屢仕屢去豈竟/常行待放之禮乎或者古之大夫有得罪被放於)
　(上三年而後聽其去者乎故季孫請囚於費以待/察春秋有放大夫之文葢縁此禮也又三諫不從)
　(則去亦不可必以為常要之三諫不從而不能去/則苟禄者也故孔子去國乃未甞一諌也且待放)
　(得環則還是以待放要君爾三諌不從以為不合/則可以去雖有庶幾其君或改之心如孟子三宿)
　(然後出晝可也何至三年方氏曰復服者復其常/服之事也以上諸事皆非常服之事故於此言復)
　(焉游氏曰古之以凶禮自處者三而喪事不與焉/凶灾以喪禮處之戰勝以喪禮處之去國以喪禮)
　(處之重天灾也重用兵也重去本也棄其君棄其/位棄其宗廟棄其父母之邦此去國之可悲也非)
　(特己以喪禮自處/人亦以喪禮弔之)
○君子行禮不求變俗祭祀之禮居喪之服哭泣之位
皆如其國之故
　(鄭氏曰求猶務也謂去先祖之國居他國不務變其/故俗重本也孔氏曰俗者本國禮法所行雖居他國)
　(如把宋之臣入於齊魯齊魯之臣入於把宋各宜行/故國禮法不務變之從新也祭禮喪服哭位悉不改)
　(革行之如本國儀舉三條餘冠昬之屬可知也吕氏/曰子路去魯顔淵曰去國則哭於墓而後行古之君)
　(子重去父母之國如此則其去也豈得已哉樂樂其/所自生禮不忘其本父母之國夫豈不懐舎故從新)
　(有所不忍此行禮所以不求變俗也俗者吾父母之/國俗也雖去而之他國至於祭祀之禮居喪之服哭)
　　(泣之位皆/如其舊)
去國三世爵禄有列於朝出入有詔於國謹脩其法而
審行之(朝音/潮)
　(鄭氏曰三世自祖至孫踰久可以㤀故俗而猶不變/爵禄有列於朝謂君不絶其祖祀若臧紇奔邾立臧)
　(為矣詔告也謂與卿大夫吉凶徃来相赴告也其法/謂其先祖之制度吕氏曰謹脩審行而不輕改者不)
　(忍忘吾父母之國澄曰爵禄有列於朝謂已雖去國/而君為别立一人承其宗祀猶為卿大夫也出入有)
　(詔於國謂已雖去國然舊國之卿大夫家有吉凶事/則有使者出而告己已有吉凶則亦遣使入而告彼)
　　(也/)
去國三世爵禄無列於朝出入無詔於國若兄弟宗族
猶存則反告於宗後唯興之日從新國之法
　(兄弟宗族猶存者謂雖猶有兄弟宗族在舊國然不/為卿大夫而無爵禄矣舊國之卿大夫亦與此不相)
　(赴告吉凶矣故已有吉凶但遣使徃舊國私告於其/無爵禄之宗子也葢爵禄無列則舊國之君其恩已)
　(絶矣出入無詔則舊國之卿大夫其恩已絶矣舊國/君臣雖皆與己無恩而吾一己兄弟宗族之恩則不)
　(可絶也故有吉凶猶當反告宗後者兄弟宗族之統/也告于宗後則兄弟宗族徧知之矣孔氏曰兄弟宗)
　(族謂本國之親宗後大宗之後也出己三世雖本國/無列無詔然有兄弟宗族在己有吉凶猶當告於宗)
　(嫡不忘本故也其都無親在則不復來徃此是無列/無詔而反告宗後今得仕新國者雖有宗族相告己)
　(仕新國而本國無列無詔故所行禮俗悉改從新也/推此而言若本國猶有列有詔雖仕新國猶行故俗)
　(若無列無詔而不仕新國亦不得從新國之法鄭氏/曰若兄弟宗族猶存謂無列無詔者反告亦謂吉凶)
　(也興謂起/為卿大夫)
○大夫士見於國君君若勞之則還辟再拜稽首君若
迎拜則還辟不敢答拜(見賢遍切下並同相見/如字還音旋辟婢亦切)
　(鄭氏曰謂大夫士見君旣拜矣而復見勞也迎拜謂/君迎而先拜之不敢答拜嫌與君亢賔主之禮孔氏)
　(曰此謂大夫士出聘他國君之禮勞慰也還辟逡廵/也稽首頭至地也初至行聘享私覿禮畢而主君又)
　(别慰勞已在道路之勤故逡廵而退辟也按聘禮行/聘享及私覿訖賔出主君送至大門内主君問聘君)
　(問大夫竟乃云公勞賔賔再拜稽首公答拜公勞介/介再拜稽首公答拜即此大夫出聘他國君勞之是)
　(也聘禮無還辟之文者文不備也君若迎拜謂聘賔/初至大門外主君迎而拜之不敢當禮則逡廵不敢)
　(答主君之拜故聘禮云賔入門左公再拜賔辟不答/拜是也吕氏曰還辟再拜稽首以君臣之禮見他國)
　(之君也迎拜則還辟它國之君以賔主之禮接已而/已不敢亢也澄曰還辟謂身旋轉而開闢以遜避也)
大夫士相見雖貴賤不敵主人敬客則先拜客客敬主
人則先拜主人
　(鄭氏曰尊賢也孔氏曰此謂使臣行禮受勞已竟次/見彼國卿大夫也唯賢是敬不計賔主貴賤雖為大)
　(夫而徳劣亦先拜有德之士也異國則爾同國則否/葉氏棣曰用下敬上謂之貴貴故大夫士見於國君)
　(不敢答拜用上敬下謂之尊賢故貴賤雖不敵/賔主相尊則先拜貴貴者禮也尊賢者義也)
大夫見於國君國君拜其辱士見於大夫大夫拜其辱
同國始相見主人拜其辱
　(鄭氏曰自外來而拜拜見也自内來而拜拜辱也孔/氏曰大夫見於國君謂見它國君聘禮云在門左拜)
　(是拜其辱也士見於大夫平常相答拜非加敬也故/聘禮賔朝服問卿卿迎於廟門外再拜是也同國始)
　(相見前是異國此明同/國則主人必先拜辱也)
凡非弔喪非見國君無不答拜者
　(鄭氏曰禮尚徃來喪賔不答拜不自賓客也國君見/士不答其拜士賤也孔氏曰已雖賢德必皆相答拜)
　(凡拜而不答拜者唯弔喪與士見已君二條爾弔賔/本來助執喪事非行賔主之禮君尊不答士拜聘禮)
　(士介四人君皆答拜者以其它國之士故也吕氏曰/弔喪者主人拜賓賓不答凡弔者非以賓客來獨主)
　(拜賓之辱而已賓不可申其敬也張子曰弔喪不答/拜主人拜伏以哭弔者難答故辟之君於士不答拜)
　(於大夫亦有時/而答尊賢也)
君於士不答拜也非其臣則答拜之
　(馬氏曰士之於君朝則不坐燕則不與大享則旅食/而己此君於士所以無答拜之禮也孔氏曰君於已)
　(士以其賤故不答拜然聘禮云聘使還士介四人君/旅答拜敬其奉使而還士相見禮士見國君君答拜)
　(者以其初為士敬之故也非其臣則答拜者以其它/國之士非已尊所加故答之鄭氏曰不臣人之臣也)
大夫於其臣雖賤必答拜之
　(孔氏曰大夫為君宜辟正君/故不辨己臣貴賤皆答拜也)
男女相答拜也
　(孔氏曰男女宜别或嫌其不/相答故明雖别必宜答也)
○凡摯天子鬯諸矦圭卿羔大夫鴈士雉庻人之摯匹
(摯音至鬯敕/亮切匹音木)
　(鄭氏曰天子無客禮以鬯為摯者唯用告神也孔氏/曰鬯者釀黒􁑀為酒其氣芬芳條暢也天子弔臨適)
　(諸矦必舎其祖廟旣至諸矦祖廟仍以鬯禮於廟神/也諸矦朝王及相朝聘公矦伯用圭子男用璧此不)
　(言璧者畧可知也羔小羊取其羣而不失類也鴈取/其候時而行也雉取耿介惟敵是赴羔鴈生雉則死)
　(亦表見危致命也匹鶩也野鴨曰鳬家鴨曰鶩凡用/牲為摯主人皆食之故司士云掌擯者膳其摯謂所)
　(執羔鴈之摯入/於王之膳人)
童子委摯而退
　(鄭氏曰不與成人為禮也孔氏曰童子見先生或尋/朋友不敢與主人相授受拜抗之儀但奠委其摯於)
　(地而自退辟之童/子之摯束脩也)
野外軍中無摯以纓拾矢可也
　(鄭氏曰纓馬繁纓也拾謂射韝野外軍中非為禮之/處用時物相禮而已孔氏曰軍在野無物或應相見)
　(而無可持為摯者則不以舊禮當随時所用不直云/軍中而云野外者若軍在都邑中則宜依舊禮不可)
　(用軍物也若非軍中而在野外亦隨所有也舉一/隅爾觸類而長之若土地無正幣則時物皆可也)
婦人之摯椇榛脯脩棗栗(椇俱羽切榛側/巾切脯音甫)
　(鄭氏曰椇枳也有實今邳郯之東食之榛實似栗而/小婦人無外事見以羞物也孔氏曰婦人初歸用摯)
　(以見舅姑用此六物為摯椇即今之自石李形如珊/瑚味甜美脯摶肉無骨而㬥之脩取肉鍛治而加薑)
　(桂乾之如脯者左傳云女摯不過榛栗棗脩以告䖍/也按昬禮見舅以棗栗見姑以腶脩其榛椇所用無)
　　(文/)
○天子穆穆諸矦皇皇大夫濟濟士蹌蹌庻人僬僬(濟/子)
(禮切蹌七良/切僬子妙切)
　(鄭氏曰皆行容止之貌也凡行容尊者體盤卑者體/蹙孔氏曰穆穆威儀多也皇皇自莊盛也不及穆穆)
　(而猶自莊盛濟濟徐行有節不得自莊盛但徐行而/已蹌蹌容貌舒揚不得濟濟但舒揚而已僬僬卑盡)
　(之貌卑賤都無容儀直行而已崔云凡形容下不得/兼上上得兼下故詩有濟濟辟王穆穆魯矦者詩人)
　(頌美舉盛以言也吕氏曰穆穆雍容深厚之貌濟濟/脩飾齊一之貌蹌蹌翔舉舒揚之貌僬僬趨走促數)
　(不為容止之貌庻人見君不為容進退趨走尊者之/容重卑者之容輕尊者之容舒卑者之容遽濟濟之)
　(齊一不如皇皇之莊盛皇皇之莊盛不如穆穆之深/厚則知尊者重且舒也濟濟之脩飾不為蹌蹌之舒)
　(揚蹌蹌之舒揚不為僬僬之/促數則知卑者輕且遽也)
○天子視不上於袷不下於帶國君綏視大夫衡視士
視五歩(上時掌切袷音/刧綏它果切)
　(鄭氏曰袷交領也天子至尊臣視之目不過此綏讀/為妥妥視謂視上於袷視國君彌髙也衡平也平視)
　(謂視面視大夫又彌髙也士視旁遊五歩之中也視/大夫以上上下遊目不得旁也孔氏曰臣視天子上)
　(過於袷則慢供奉至尊須承候顔色又不得下過於/帶國君諸矦也臣視國君當視面下袷上也人相看)
　(以面為平若大夫之臣視大夫平看其面也士之屬/吏視亦不得髙面下帶而得旁視左右五歩也庾氏)
　(曰妥頺下之貌視以面為/平妥則下於西上於袷也)
凡視上於面則敖下於帶則憂傾則姦(敖五/報切)
　(鄭氏曰凡視敖則仰憂則低辟頭旁視心不正也孔/氏曰凡視人過髙則敖定十五年邾子執王髙其容)
　(仰髙仰驕也若視過下則自有憂定十五年魯公受/玉卑其容俯卑俯替也傾欹側也若視尊者而欹側)
　　(旁視流目東西則/似有姦惡之意也)
○凡奉者當心提者當帶(奉芳/勇切)
　(吕氏曰奉者承之以二手也提者挈之以一手也孔/氏曰物有宜奉持之者有宜提挈之者奉之者必仰)
　(手當心提之者/必屈臂當帶)
執天子之器則上衡國君則平衡大夫則綏之士則提
之(綏它/果切)
　(鄭氏曰衡與心平上衡則髙於心彌敬也妥之謂下/於心孔氏曰前明常法此明臣為君上提奉之禮執)
　(持也人之拱手正當心平天子至尊故臣為奉器髙/於心國君降於天子故其臣為奉器與心齊平大夫)
　(又降於諸侯故其臣為奉器下於心也士卑故/士臣為士提物又在綏之下提之者當帶也)
凡執主器執輕如不克
　(鄭氏曰主君也克勝也重慎之也孔氏曰禮大夫稱/主此言主通天子諸矦尊者之器不論輕重其臣執)
　(之雖輕如重而有不勝之容論語孔子/執圭如不勝聘禮上介執玉如重是也)
執主器操幣圭璧則尚左手行不舉足車輪曳踵(操七/刀切)
(曳以/至切)
　(鄭氏曰尚左手尊左也車輪謂行不絶地孔氏曰圭/璧瑞玉也尚上也執持君器及幣玉則右手在下左)
　　(手在上也曳拽也踵脚後也執器行時不得/舉足但起前拽後使踵如車輪拽地而行之)
執玉其有藉者則裼無藉者則襲(藉在夜切/裼星歴切)
　(鄭氏曰璧琮加束帛而裼圭璋特而襲裼見美文也/襲充美質也孔氏曰凡衣近體有袍襗之屬其外有)
　(裘夏月則衣葛其上有裼衣裼衣上有襲衣襲衣上/有常服若皮弁服之屬也掩而不開謂之襲若開此)
　(皮弁服及中衣左袒出其裼衣謂之裼劉氏曰此謂/朝聘時爾藉者薦也非繅圭璋璧琮琥璜皆玉也執)
　(璧琮琥璜則與帛錦繡黼同升所謂有藉裼者禮差/輕尚文也執圭璋則特達所謂無藉襲者禮方敬尚)
　(質也裼襲繋於有藉無藉不繫於有繅無/繅禮之質文以圭璋璧琮琥璜為輕重也)
立則磬折垂佩主佩倚則臣佩垂主佩垂則臣佩委(折/之)
(列又市/列切)
　(鄭氏曰倚謂附於身小俛則垂大俛則委於地君臣/俛仰之節也孔氏曰此授受時禮也佩謂玉佩帶佩)
　(於兩邊臣則身宜僂折身旣僂折則所帶之佩從兩/邊出縣垂於前君若直立而佩倚附其身則臣宜曲)
　(折故佩垂於前君若重謹折身而佩垂則臣身當彌/曲故佩垂於地吕氏曰謂君臣授受之節也凡授受)
　(者尊卑皆磬折故垂佩然臣當加恭/於君故有佩倚佩垂佩委之差也)
○爲天子削𤓰者副之巾以絺爲國君者華之巾以綌
爲大夫累之士疐之庶人齕之(爲云偽切副普偪切華/胡𤓰切累力果切疐音)
(帝/)
　(鄭氏曰副析也旣削又四析之乃横斷之而巾覆焉/華中裂之不四析也累保也不巾覆也疐之不中裂)
　(横斷去疐而已齕之不横斷孔氏曰絺細葛華半破/也綌麄葛也疐謂脫華處庻人府史之屬方氏曰𤓰)
　(必巾者所以奉尊者不敢褻其物也必以絺綌者當/暑以凉為貴也劉氏曰大夫以上皆曰為者有司為)
　(之也士庶人不曰為者自為之也士庶雖賤食𤓰/之際執𤓰疐齕而不敢㤀君僣其華副之禮也)
○問天子之年對曰聞之始服衣若干尺矣問國君之
年長曰能從宗廟社稷之事矣幼曰未能從宗廟社稷
之事也問大夫之子長曰能御矣幼曰未能御也問士
之子長曰能典謁矣幼曰未能典謁也問庶人之子長
曰能負薪矣幼曰未能負薪也(長之/兩切)
　(鄭氏曰天子旣不敢言年又不敢斥至尊所能國君/以下皆言其能則長幼可知謁請也謂能擯賛出入)
　(以事請告也禮四十強而仕五十命為大夫孔氏曰/此謂幼小新立之王或有逺方異域人來不知王年)
　(大小問朝廷之臣答之必有法至尊體貴臣下不可/輕言其年及形長短與材技所堪云聞之謙不敢言)
　(見也云服衣若干尺謂或五尺或六尺隨長短言之/幼則衣短長則衣長問者聞之則知王之長幼也古)
　(者謂數為若干若如也干求也言事不定常如此求/之國君幼小新立他人問其臣國保宗廟社稷故以)
　(所保荅之人君長則能主國十五以上為長十四以/下為幼大夫士子卑長幼當以二十為限也天子諸)
　(矦繼世其年不定故問其年大夫五十乃爵士四十/始仕其年既定故不問大夫士之年而問其子問大)
　(夫士之子謂他國人問於大夫之臣問於士之屬吏/也士賤無臣但以子自典告也少儀問士之子長幼)
　(長曰能耕幼曰能負薪未能負薪謂士禄薄子以農/事為業與此不同者葢士有有田無田之異此言有)
　(田者故云典謁庶人謂府史之屬庶人年無長幼亦/問其子者順上大夫士而言之吕氏曰若干者數未)
　(定之辭古有是語如數射筭曰若干純之類其義未/聞宗廟社稷言祭祀軍旅之政有可未可則長幼可)
　(知也少儀問國君之子長則曰能從社稷之事幼則/曰能御未能御此章以能御未能御為大夫之子長)
　(幼葢射御之事無貴賤之異也少儀問大夫之子長/則曰能從樂人之事幼則曰能正於樂人未能正於)
　(樂人此章言御不言樂者樂御射舞皆在所學少儀/以國君之子言御故於大夫之子言樂文互見也士)
　(有𨽻子弟則士之子將命典謁其職也方氏曰干猶/數也數其多少故曰干方約其數故曰若宗廟社稷)
　(葢事神之事典主請謁葢事人之事負薪則力役之/事陳氏曰社稷之事徳也御才也典謁事也負薪力)
　(也上下/之别也)
○問國君之富數地以對山澤之所出問大夫之富曰
有宰食力祭器衣服不假問士之富以車數對問庶人
之富數畜以對(數色主切下數畜並同/車數如字畜許又切)
　(孔氏曰問者亦他國人問其臣也不問天子者率土/之物莫非王有天下共見故不須問也諸矦止一國)
　(故致問求知其君封内土地所出也富者非問多金/帛問所最優饒者對者數土地廣狹又以山澤所出)
　(魚鹽蜃蛤金銀錫石之屬隨有而對晉文公謂楚成/王曰羽毛齒革君地生焉是也宰邑宰有宰明有采)
　(地食力謂食民下賦稅之力也四命大夫得自造祭/器衣服故云不假若三命以下有田者造而不備則)
　(假借也士有地不多亦無邑宰上士三命得賜車馬/副車隨命中士乗棧車無副車畜謂雞豚之屬始養)
　(曰畜將用之曰牲閭師云凡庶民不畜者祭無牲不/耕者祭無盛不樹者無椁不蠶者不帛不績者不衰)
　(故以畜數對應氏曰國君受封於上有常土制賦於/下有常奉不必言也維山澤所產無常其寳藏興廢)
　(原乎天其封殖浚導資乎人故數其所出以對旣見/其寳藏不窮且示其不求多於常賦之外也大夫有)
　(家臣受采地曰有宰則見其不親猥務曰食力則見/其不爭民利祭器衣服不假則見其不侈於奉已而)
　(厚於奉先也士以車數見其命賜之厚庶人數畜見/其畜牧之勤陸氏曰山澤之所出所以釋上數地以)
　(對也先儒謂數地廣狹又以山澤所出而對非是吕/氏曰庶人受田皆百畆貧富均矣惟畜養之多寡則)
　(繋人之勤惰雞豚狗彘之畜以/供老者之食此庶人之富也)
○國君春田不圍澤大夫不掩羣士不取麛卵(麛音迷/卵力管)
(切/)
　(孔氏曰春時萬物產孕不多傷殺故不合圍夏亦當/然羣謂禽獸共聚也羣聚則多不可掩取之麛是鹿)
　(子凡獸子亦得通稱卵鳥卵也春方乳長故不得取/也馬氏曰王制曰天子不合圍諸矦不掩羣與此不)
　(同何也葢諸矦在國則南面以全君道而與天子同/來朝則北面以存臣道而與天子異天子不合圍諸)
　(矦不掩羣諸矦㑹王田獵之禮也國君不/合圍大夫不掩羣諸矦在國田獵之禮也)
○歳凶年穀不登君膳不祭肺馬不食榖馳道不除祭
祀不縣大夫不食粱士飲酒不樂(縣平聲下/同樂如字)
　(鄭氏曰登成也皆自貶損憂民也禮食殺牲則祭先/有虞氏以首夏后氏以心殷人以肝周人以肺不祭)
　(肺則不殺也除治也不治道為妨民取𬞞食也縣樂/器鍾磬之屬也粱嘉食也不樂去琴瑟孔氏曰歳凶)
　(者水旱灾害年榖不登者年終榖稼不成也年豐則/馬食榖馳道如今御路也是君馳走車馬之處不除)
　(謂不治草萊樂有縣鍾縣磬凶年雖祭而不作樂也/自貶損故先言膳後言祭大夫食黍稷以粱為嘉故)
　(凶年則去之士平常飲酒奏樂凶年猶許飲酒但不/奏樂也君膳不祭肺以下及士飲酒不樂各舉一邉)
　(而言其實互相通但君尊故舉大/者言大夫士卑直舉小者言爾)
○君無故玉不去身大夫無故不徹縣士無故不徹琴
瑟(徹直/列切)
　(鄭氏曰故謂災患喪病孔氏曰此明無災者也玉謂/佩也君子於玉比德故恒佩玉明身恒有德也徹亦)
　(去也士以上皆有玉佩君無故不去玉則下通於士/士不去琴瑟亦上通於君大夫言縣士言琴瑟亦互)
　(言爾命士則特縣不徹/琴瑟是不命之士爾)
　　　右記君臣之禮凡二十七節
　
　
　
　
　禮記纂言卷一上
欽定四庫全書
　禮記纂言卷一中　　　　　元　吳澄　撰
　　曲禮
男女不雜坐不同椸枷不同巾櫛不親授外言不入於
梱内言不出於梱女子許嫁纓非有大故不入其門姑
姊妹女子子已嫁而反兄弟弗與同席而坐弗與同器
而食(椸羊支切枷與/架同梱苦本切)
　(鄭氏曰皆為重别防滛亂不雜坐謂男子在堂女子/在房也椸可以架衣者外言内言男女之職也不出)
　(入者不以相問也梱門限也女子許嫁繋纓有從人/之端也大故宫中有災變若疾病乃後入也女子有)
　(宫者亦謂由命士以上也女子十年而不出嫁及成/人可以出矣猶不與男子共席而坐亦逺别也孔氏)
　(曰不親授者男女有物不親授也内則云其相授則/以篚無篚則皆坐奠之而後取之外言内言謂男職)
　(在官政女職在織絍各有限域不得濫預女子婦人/通稱也婦人質弱不敢自固必有繋屬故恒繫纓纓)
　(有二時一是少時常佩香纓内則云男女未冠笄紟/纓是也二是許嫁時繫纓昬禮主人入親說婦纓鄭)
　(註婦人十五許嫁笄而禮之因著纓是也葢以五采/為之其制未聞又内則曰婦事舅姑紟纓以此而言)
　(知有二纓也大故謂喪病之屬女子已許嫁則有宫/門列為成人惟有喪病等乃可入其門女子子謂己)
　(之女凡男子女子皆是父所生之子男則單稱子女/則於子之上加女子二字以别於男子故云女子子)
　(也兄弟弗與同席而坐者雖已嫁及成人猶宜别席/不云姪及父惟云兄弟者姪父尊卑禮殊不嫌也弗)
　(與同器而食者熊氏以為不許傳同器未嫁亦然澄/曰巾謂􁊌手之巾櫛謂理髪之櫛姑姊妹女子子此)
　(謂一家之内有父之姊妹有己之姊妹有子之姊/妹若已嫁而反者其兄弟皆不與同席同器也)
○男女非有行媒不相知名非受幣不交不親
　(鄭氏曰見媒徃來傳昬姻之言乃相知姓名有禮乃/相纒固孔氏曰昬禮有六禮二曰問名先須媒氏行)
　(傳昬姻之意後乃知名幣謂聘之𤣥纁束帛先須禮/幣然後可交親也澄曰昬禮先有行言之媒女家許)
　(乃納采謂男家納禮聽女家采擇采擇而可乃問女/名將以女之名歸而卜其吉與否自此男家旣知女)
　(名女家亦知男名矣故曰相知名卜而吉乃報女家/曰納吉納吉後納徴有幣而女家受之自此乃請期)
　(親迎而成昬也交謂/交接親謂親近也)
故日月以告君齊戒以告鬼神爲酒食以召鄉黨僚友
以厚其别也(齊側皆切/别彼列切)
　(鄭氏曰周禮凡取判妻入子者媒氏書之以告君昬禮/凡受女之禮皆於廟為神席以告鬼神召鄊黨僚友)
　(㑹賔客也厚重慎也孔氏曰男女須辨故婦來則書/取婦之年月日以告國君齊戒謂嫁女之家受六禮)
　(並在廟布席告先祖也明女是先祖之遺體不可專/輙許人戴氏曰上以告之人君幽以告諸鬼神明以)
　　(質諸鄊黨親戚上下幽明咸與聞之禮/莫重於有别知之者衆則其别厚矣)
○取妻不取同姓故買妾不知其姓則卜之(取音/娶)
　(鄭氏曰妾賤或時非媵取之於賤者世無本繋/孔氏曰熊氏云既不知其姓但卜吉則取之)
○賀取妻者曰某子使某聞子有客使某羞
　(此言為彼取妻而致餽遺其辭命如此也某子之某/致餽者之氏也使某之某為使者之名也聞子之子)
　(指取妻之人而言也鄭氏曰為不在賔客之中使人/徃者羞進也言進於客其禮葢壺酒束脩若犬孔氏)
　(曰親朋友有昬已有事礙不得自徃而遣人徃昬禮/不賀此云賀者聞彼昬而送筐篚將表厚意身實不)
　(在為賀故云賀而其辭則不稱賀曰使者辭也某子賀/者名言彼使我來也聞子呼取妻者為子也某是使者)
　(名不賀故但云聞子有客使某將此酒食與子進於客/也吕氏曰賀者以物遺人而有所慶也昬禮著代以為)
　(先祖後人子之所不得已故不用樂不賀也雖曰不/賀然為酒食以召鄊黨僚友則問遺不可廢故其辭)
　(舎日昬禮而謂之有客則所以羞者佐其共具之費/以待鄊黨僚友而已非賀也世之不知禮者以其問)
　(遺猶以慶賀名之故作記者因俗之名/稱賀也陳氏曰賀其有客非賀昬也)
○嫂叔不通問諸母不漱裳(漱悉/矦切)
　(方氏曰通問若問安問疾之類葢生不相通問死不/相為服皆所以推而逺之坊記言婦人疾問之不問)
　(其疾則男女非不通問也特不施于嫂叔鄭氏曰通/問謂相稱謝也諸母庶母也漱澣也庶母賤可使漱)
　(衣不可使漱裳裳賤尊之者亦所以逺/别孔氏曰諸母謂父之諸妾有子者)
○寡婦之子非有見焉弗與爲友(見賢/遍切)
　(鄭氏曰避嫌也有見謂有竒才卓然衆人所知孔氏/曰寡婦無夫若其子凡庸與其來徃則於寡婦有嫌)
　(也/)
○男女異長男子二十冠而字父前子名君前臣名女
子許嫁笄而字(長知兩切/冠去聲)
　(鄭氏曰男女各自為伯季也冠是成人矣敬其名父/前君前對至尊無小大皆相名女子以許嫁為成人)
○名子者不以國不以日月不以隱疾不以山川
　(鄭氏曰此在常語之中為後難諱也春秋傳曰名終/將諱之隱疾衣中之疾也謂若黑臀黑肱疾在外者)
　(雖不得言猶可指擿此則無時可辟孔氏曰不以國/者不以本國為名它國即得為名衛侯晉晉矦周是)
　(也不以日月不以甲乙丙丁為名殷家以為名者殷/質不諱故也魯僖公名申蔡莊公名甲午者周末亂)
　(世不能如禮不以隱疾者不以體上幽隱之疾為名/不以山川者魯獻公名具武公名敖范獻子聘魯問)
　(具敖之山魯人以鄊名對獻子云何不云具敖乎/對曰先君獻武之所諱也此皆不能如禮者也)
　　　右記男女之禮凡八節
人生十年曰幼學二十曰弱冠三十曰壯有室四十曰
強而仕五十曰艾服官政六十曰耆指使七十曰老而
傳八十九十曰耄七年曰悼悼與耄雖有罪不加刑焉
百年曰期頥(冠去聲艾五葢切耆渠夷切耄忙/報切期舊如字今從朱子音朞)
　(鄭氏曰名曰幼時始可學也内則曰十年出就外傅/學書計有室有妻也妻稱室艾老也指使指事使人)
　(也六十不與服戎不親學老而傳謂傳家事任子孫/是為宗子之父耄昬㤀也春秋傳曰老將知耄及之)
　(悼憐愛也愛幼而尊老故不加刑期猶要也頣飬也/不知衣服食味孝子要盡養道而已孔氏曰幼者自)
　(始生至十九檀弓云幼名三月為名稱幼十年出就/外傅故以十年為節冠禮云棄爾幼志是十九以前)
　(為幼二十成人初加冠體猶未壯故曰弱至二十九/通名弱三十血氣已定故曰壯三十九以前通曰壯)
　(壯久則強故四十曰強一則智慮強二則氣力強也/四十九以前通曰強年至五十氣力已衰髮蒼白色)
　(如艾堪為大夫得專服事其官政耆至也六十至老/之境不得執事但指事使人也六十至老境而未全)
　(老七十其老已全故言老年已老則傳家事付子孫/不復指使也人或八十而耄或九十而耄故並言悼)
　(未有識慮可憐愛年七嵗而在九十後者以其同不/加刑故退而次之悼可憐愛耄可尊敬雖有罪而不)
　(加刑辟周禮司刺有三赦一曰幼弱二曰老耄若律/令未滿八嵗八十以上非手殺人他皆不坐百年不)
　(復知衣服飲食寒暖氣味故人子用心要求親之意/而盡養道也朱子曰期當音居疑反論語期可已矣)
　(與朞字同周匝之義也期謂百年已周期如上幼弱/等字頥如上學冠等字陸農師㸃人生十年曰幼作)
　(一句學作一句下放此吕氏曰此/備舉自幼至老十年一變之節也)
○大夫七十而致事若不得謝則必賜之几杖行役以
婦人適四方乗安車自稱曰老夫於其國則稱名越國
而問焉必告之以其制
　(鄭氏曰大夫七十致其所掌之事於君而告老謝猶/聽也君必有命勞苦辭謝之其有徳尚壯則不聽爾)
　(几杖婦人安車所以飬其身體也安車坐乗若今小/車也老夫老人稱也於其國雖君尊異之自稱猶若)
　(臣鄰國來問必問於老者以答之制法度孔氏曰七/十曰老在家則傳家事於子孫在官致所掌職事還)
　(君退還田里也致是與人明朝廷有賢代已君不使/退而自去者尊賢也君若許其罷職必辭謝云在朝)
　(日乆劬勞嵗積是許其致事也今不得聽是其有德/尚壯猶堪掌事則必賜之几杖若本國廵行役事婦)
　(人能養人故許自隨適四方謂逺聘異國古者乗四/馬之車立乗此臣旣老故乗一馬小車坐乗也然此)
　(養老之具在國及出皆得用之言行役婦人四方安/車互見也自稱為老夫者明君貪賢之故而臣老猶)
　(在其朝也於其國謂自與君言也越國猶它國也若/它國來問已國君之政君雖已逹其事猶宜問於老)
　(賢則稱國之舊制/以對它國之問也)
○童子不衣裘裳(衣去/聲)
　(鄭氏曰裘太温消隂氣使不堪苦不衣裳便役孔氏/曰童子非成人之名衣猶著也童子體熱不宜著裘)
　(又應給役著裳則不便故童子/並緇布襦袴二十則可衣裘裳)
幼子常視毋誑立必正方不傾聽長者與之提攜則兩
手奉長者之手負劔辟咡詔之則掩口而對(誑九况切/長知兩切)
(奉芳勇切辟匹/亦切咡如至切)
　(鄭氏曰視今之示字小未有所知常示以正物以正/教之毋誑欺立必正方不傾聽習其自端正提擕謂)
　(牽將行奉長者之手習其扶持尊者負謂置之於背/劔謂挾之於旁辟咡詔之謂傾頭與語口旁曰咡掩)
　(口而對習其鄊尊者屏氣也孔氏曰小兒恒習效長/者長者常示以正事不宜示以欺誑立宜正嚮一方)
　(不得傾頭属聽左右非惟教之聽立至於行歩亦宜/教之謂兒長大當扶持長者因牽行之時教之奉長)
　(者之手先使學者令習便也豈但在行在抱時亦須/教之長者或若負劒兒之時而與之語當傾頭不正)
　(向之令氣不觸兒亦令見長者所為而復習之童子/雖未能掩口而對長者亦教其為之習嚮尊者屏氣)
　(也黄氏曰長者與之提携則皆幼童能行之時非懐/抱之幼也嬰兒可寘於脇下如帶劔者豈能教之對)
　(尊者禮乎負劔辟咡詔之疑非負挾幼童乃是長者/之身或負劔者將詔告幼童不便於屈身俯臨而語)
　(之辟咡者偏就近耳而詔之也幼童/必掩口而對避其口氣為童子之禮)
○年長以倍則父事之十年以長則兄事之五年以長
則肩隨之(長知兩切/下並同)
　(鄭氏曰年長以倍謂年二十於四十者肩隨與之並/行差退孔氏曰此謂鄉里之中非親非友但年長倍)
　(己則以父道事之即父黨隨行也十年以長謂二十/於三十者半倍故兄事之差退而鴈行也五年以長)
　(謂二十於二十五者肩隨則齊於鴈行也以此肩隨/而推之則云父兄事之者豈是温凊如親正言其行)
　(耳澄曰此謂道路長幼同行之節父事之者王制所/謂父之齒隨行也謂正當尊者之背隨其後而行也)
　(兄事之者王制所謂兄之齒鴈行也謂斜出其左右/而稍向後如飛鴈之行次也肩隨王制所謂朋友不)
　(相踰也謂兩肩相並而/差退不踰越其肩也)
羣居五人則長者必異席
　(鄭氏曰席以四人為節因宜有所尊孔氏曰羣朋友/也謂朋友居處法也古者地敷横席席容四人四人)
　(則推長者居席端若有五人應一人别席因推長者/一人異席也澄曰居謂坐也上文言行而弟長之禮)
　(此言坐而弟長之禮因是推之六人則第三人以下/共下席其第一第二人居上席也七人則第二第三)
　(居上席之下半其第一/則居上席之上半也)
○從於先生不越路而與人言(從才用切/下並同)
　(鄭氏曰先生老人教學者尊不二也孔氏曰從謂從/行時先生師也謂師為先生者言彼先已而生其德)
　(多厚也戴氏曰禮無二敬從先生/而越路與人言則敬有所分矣)
遭先生於道趨而進正立拱手先生與之言則對不與
之言則趨而退(拱俱/勇切)
　(鄭氏曰拱手謂有教使趨退謂其不欲與己並行孔/氏曰遭逢也此明道路與師長相逢之法趨疾也見)
　(師而起敬故疾趨而進就之又不敢斥問先生所為/故正立拱手而聽先生之教吕氏曰與言則對不與)
　(言則退應答進/退不敢專也)
○從長者而上丘陵則必鄉長者所視(上時掌切/鄉去聲)
　(孔氏曰長者東視則東視西視則/西視鄭氏曰為逺視不察有所問)
○謀於長者必操几杖以從之(從如/字)
　(孔氏曰操執持也几杖俱是養尊者之物故於謀議/之時將就之吕氏曰坐有几以憑行有杖以䇿皆優)
　(老之具操以從之敬之/至也鄭氏曰從猶就也)
○長者問不辭讓而對非禮也
　(鄭氏曰長者問當謝不敏若曾子之為吕氏曰問者/皆以不能問能以寡問多則少者當問長者今長者)
　(反問之少者不辭/讓而對則敬不足)
○凡爲長者糞之禮必加帚於箕上以袂拘而退其塵
不及長者以箕自鄉而扱之(爲云偽切帚之手切袂迷/世切拘古矦切扱音吸)
　(鄭氏曰加帚於箕得兩手奉箕恭也謂初執而徃時/也弟子職曰執箕膺擖厥中有帚以袂拘謂埽時也)
　(以袂擁帚之前埽而却行之扱讀曰吸謂収糞時也/箕去棄物以鄉尊者則不恭孔氏曰袂衣袂也退遷)
　(也當埽時却遷以一手捉帚又舉一手衣袂以拘障/於帚前且埽且遷故云拘而退扱斂取也澄曰以帚)
　(埽地除去塵/穢謂之糞)
○奉席如橋衡(奉芳勇切/撟居廟切)
　(鄭氏曰横奉之令左昻右低如有首尾然撟井上􁑁/橰孔氏曰衡横也席舒則有首尾卷則無首尾此謂)
　(卷席奉之所奉席頭令左昻右低/如橋之横左尊故昻右卑故垂也)
請席何鄉請袵何趾
　(鄭氏曰順尊者所安也坐問鄉卧問趾因於隂陽孔/氏曰旣奉席來當隨尊者所欲眠坐也席坐席也鄉)
　　(面也袵卧席也趾足也坐為陽故問面欲何所鄉/面亦陽也卧是隂故問足欲何所指足亦隂也)
席南鄉北鄉以西方爲上東鄉西鄉以南方爲上
　(鄭氏曰上謂席端也布席無常坐在陽則尚左坐在/隂則尚右孔氏曰南鄉北鄉謂東西設席南坐是陽)
　(其左在西北坐是隂其右亦在西俱以西方為上東/鄉西鄉謂南北設席東坐是陽其左在南西坐是隂)
　(其右亦在南皆以南方為上葢坐在陽則貴左坐在/隂則貴右也此據平常布席如此若禮席則不然)
○將即席容無怍兩手摳衣去齊尺(怍才洛切摳苦/矦切齊音咨)
　(吕氏曰怍者愧赧不安之貌鄭氏曰怍顔色變齊裳/下緝也孔氏曰弟子講問初來就席顔色宜莊不得)
　(變動摳提挈也衣謂裳也將就席時以兩手當裳前/提挈裳使起令裳下緝去地一尺恐衣長轉足躡履)
　(之/)
衣毋撥足毋蹶先生書䇿琴瑟在前坐而遷之戒勿越
(撥半末切蹶居/衛切又求月切)
　(鄭氏曰撥發揚貌蹶行遽貌在前謂當行之前戒勿/越廣敬也孔氏曰䇿篇簡也坐跪越踰也弟子將行)
　(若遇師諸物或當已前則跪/而遷移之戒慎勿得踰越也)
虚坐盡後食坐盡前坐必安執爾顔長者不及毋儳言
(盡津忍切/儳藏鍳切)
　(鄭氏曰盡後謙也盡前為汙席執猶守也儳猶暫也/非類雜也孔氏曰凡坐各有法虚空也空坐謂非飲)
　(食坐也盡後而不敢近前玉藻云徒坐不盡席尺是/也食坐謂飲食坐也古者地鋪席而俎豆皆陳於席)
　(前之地若坐近後則濺汙席玉藻云食則齊豆去席/尺是也凡坐好自搖動故戒之令必安坐久坐好異)
　(故戒之宜如嚮者毋怍顔容長者猶先生互言爾及/謂所及之事也長者正論甲事未及乙事少者不得)
　(輙以乙事暫然雜錯之朱子曰說文云儳/儳互不齊也儳言儳長者之先而言也)
正爾容聽必恭毋勦說毋雷同必則古昔稱先王(勦初/交切)
　(鄭氏曰聽先生之言旣說又敬勦猶擥也謂取人之/說以為已說雷之發聲物無不同時應者人之言當)
　(各由己不當然也孟子曰無是非之心非人也稱先/王者言必有依據孔氏曰正謂矜莊也顔容通語爾)
　(方受先生之道當正已矜莊聽師長之說宜必恭敬/語當稱師友而言毋得擥取人之說以為己語凡為)
　(人之法當自立己心斷其是非不得聞他人之語輒/附而同之若聞而輒同則似萬物之生聞雷聲無不)
　(同應者雖不雷同又不得專輙故必法於古昔之正/而所言之事必稱先王也先王聖人為天子者方氏)
　(曰旣曰古昔又曰先王何也古昔/者先王之時先王者古昔之人)
○侍坐於先生先生問焉終則對
　(鄭氏曰不敢錯亂尊者之言吕/氏曰問未終而對不敬其問也)
請業則起請益則起
　(鄭氏曰尊師重道也業謂篇卷也益謂受/說不了欲師更明說之如子路問政請益)
○父召無諾先生召無諾唯而起(唯云/軌切)
　(鄭氏曰應辭唯恭於諾孔氏曰父與先生呼召稱諾/則似寛緩驕慢陳氏曰諾者應之緩唯者應之速内)
　(則應唯敬對事父之禮也論/語曽子曰唯事師之禮也)
○侍坐於君子君子問更端則起而對
　(孔氏曰更端别事也謂嚮語已卑更問他事/鄭氏曰離席對敬異事也君子必令復坐)
○侍坐於君子不顧望而對非禮也
　(鄭氏曰禮尚謙不顧望若子路率爾而對孔氏曰謂/多人侍若君子指問一人則一人直對若問多人則)
　(當先顧望坐中或有勝己者宜前而已不得率爾先/對也方氏曰顧於後望於前示其不敢專也胡氏曰)
　(若漢文問上林尉尉左右視應氏曰顧望者從容/詳審有察言觀色之意言不輕發非但謙巽而已)
○侍坐於君子若有告者曰少閒願有復也則左右屏
而待(閒音閑屏/必領切)
　(鄭氏曰復白也言欲須少空閒有所白也屏猶退也/吕氏曰閒謂閒隙俟事之閒隙而言之聘禮賔曰俟)
　(間亦此意也舊音曰閑間則閑矣人俟間而有復則/屏以待不敢干其私也方氏曰間即無事之時復者)
　(報于上之謂與周官/言諸矦之復同義)
○侍坐於君子君子欠伸撰杖屨視日蚤莫侍坐者請
出矣(欠丘斂切撰仕轉切/蚤音早莫與暮同)
　(鄭氏曰以君子有倦意也撰猶持也孔氏曰志疲則/欠體疲則仲君子執杖在坐脫屨在側倦則自撰持)
　(之或瞻其庭影望日早晚禮卑者賤者請進不請退/退由尊者今見尊者為上諸事皆是欲起之漸故侍)
　(坐者得/請出)
○侍坐於長者屨不上於堂解屨不敢當階就屨跪而
舉之屏於側鄉長者而屨跪而遷屨俯而納屨(上時掌/切鄉去)
(聲/)
　(鄭氏曰屨賤空則不陳於尊者之側不敢當階為防/後升者就屨謂獨退也就猶著也屏亦不當階鄉長)
　(者而屨謂長者送之也不得屏遷之而已俯俛也遷/或爲還孔氏曰長者在堂故屨脫於階下若長者在)
　(室則得著屨上堂不得入室解脫也解屨綦也初升/時解屨置階側若獨暫退則先徃階側跪舉取之屏)
　(退也屏退於側不當階也遷徙也若為長者所送則/就階側跪取屨稍移近前既取因俯身嚮長者而納)
　(足著之不跪者跪則足嚮後不便故俯也雖不並跪/亦坐左納右坐右納左爾朱子曰長者送之恐非是)
　(但謂雖降階出户猶/嚮長者不敢背爾)
○侍坐於所尊敬毋餘席
　(孔氏曰先生坐一席已坐一席必坐於近尊者之端/勿得更有空餘之席所以然者欲得親近先生備擬)
　(先生顧問不可逺也吕氏曰所尊敬謂天下逹尊有/爵有德有齒者也無餘席欲近尊者以聽教也澄曰)
　(侍坐於所尊之人唯敬之故近之而無餘席也若有/餘席非敬也吕氏以所尊敬三字相屬不若從舊所)
　(尊句斷/爲是)
見同等不起上客起食至起燭至起燭不見跋(見賢遍/切跋駢)
(末/切)
　(鄭氏曰同等不起不為私敬上客起敬尊者食至起/為饌變燭至起異晝夜跋本也燭盡則去之嫌若燼)
　(多有厭倦孔氏曰見己之同等後來不為之起任其/坐在下空處所以然者尊敬先生不敢曲為私敬也)
　(上客謂尊者之上客尊者見之則起侍者宜從之而/起食與燭至起則尊者不起古者未有蠟燭惟呼火)
　(炬為燭跋本謂把處/火炬盡則藏所殘本)
○尊客之前不叱狗讓食不唾(唾湯/卧切)
　(鄭氏曰主人於尊客之前不敢倦/叱狗嫌若諷去之唾嫌有穢惡)
○侍食於長者主人親饋則拜而食主人不親饋則不
拜而食(饋羣/愧切)
　(孔氏曰此侍從尊長為客禮也饋謂進饌也已雖侍/尊長而主人若自親饋於己己則拜謝之而後食也)
　(張子曰從長者而就人食若主人親饋及已則拜而/食若不親饋則禮非為我不拜而食不敢當其禮也)
　(與雖貳不/辭同義)
○御同於長者雖貳不辭偶坐不辭
　(鄭氏曰御同謂侍食於長者饌具與之同也貳謂重/殽膳也辭之為長者嫌偶坐盛饌不為己孔氏曰御)
　(謂侍也侍者雖獲殽膳重而已不須辭其多也所以/然者此饌本為長者設若辭之則嫌當長者偶嫓也)
　(或彼為客設饌而召已徃嫓偶於客共食此饌本不/為已設故不辭之一云偶二也若惟獨有已主人設)
　(饌已當辭謝若與他人俱坐則已不假辭以主人意/不必在已也黄氏曰主人有尊客召已嫓偶雖有盛)
　(饌己不敢辭懼妨尊/客待尊者辭之可也)
○侍飲於長者酒進則起拜受於尊所長者辭少者反
席而飲長者舉未釂少者不敢飲(少詩照切/釂子妙切)
　(鄭氏曰降席拜受敬也燕飲之禮嚮尊少者不敢先/長者飲盡爵曰釂燕禮曰公卒爵而後飲也孔氏曰)
　(尊所謂陳尊之處貴賤不同諸矦燕禮設尊在東楹/之西尊面有鼻嚮君若鄉飲酒及鄉大夫燕則設尊)
　(陳於房户之間使賔主得夾尊近尊嚮長者故徃於/尊所嚮長者而拜長者辭止少者之起故少者復反)
　(還其席而飲賜也舉猶飲也須待長者盡爵後少者/乃得飲也臨川王氏曰拜受於尊所此是初進酒時)
　(一拜受爾不/然則已煩矣)
○長者賜少者賤者不敢辭
　(鄭氏曰不敢亢禮也孔氏曰少謂㓜稚賤謂童僕之/屬敵者亢而有辭少者賤者則不敢被尊長之賜宜)
　(即受也澄曰章内或稱先生或稱長者或稱君子又/稱所尊天下有逹尊三爵齒德是也先生葢兼齒德)
　(君子葢兼爵德長者言其齒而己所尊義同先生但/先生則謂教學之師所尊則泛言齒德之人然皆互)
　(言爾非有優劣輕重也方氏曰先生以教稱之也所/尊以道稱之也君子以德稱之也長者以年稱之也)
　　　右記長㓜之禮凡二十四節
凡與客入者每門讓於客客至於寢門則主人請入爲
席然後出迎客客固辭主人肅客而入主人入門而右
客入門而左
　(鄭氏曰毎門讓下賔也敵者迎于大門外聘禮云君/迎賔於大門内為席為猶敷也雖君亦然固辭又讓)
　(先入肅進也進客謂道之右就其右左就其左孔氏/曰言凡者通貴賤也毎門者天子五門諸矦三門大)
　(夫二門客敵者主人出門外迎客主人遜不先入自/謙下敬於賔也此云凡與客入謂燕也故下文云至)
　(寢門謂燕在寢也若相朝饗食皆在廟寢門最内門/也主人嚮已應正席今客至内門方請先入敷席者)
　(一則自謙示不敢逆設席以捃賢二則重謹更宜視/之禮有三辭初曰禮辭再曰固辭三曰終辭客已再)
　(辭故主人進道客公食大夫禮公揖入賔從是也方/氏曰請起事也於主人之將有為則曰請辭止事也)
　(於客之不敢當則曰辭陳氏曰主人於賔迎之無不/拜毎門毎曲無不揖此言迎而不言拜則拜可知言)
　(毎門讓而不言毎/曲揖則揖可知)
主人就東階客就西階客若降等則就主人之階主人
固辭然後客復就西階(復音/服)
　(鄭氏曰降下也謂大夫於君士於大夫也不敢輙由/其階卑統於尊不敢自專也復就西階復其正也孔)
　(氏曰降等卑下之客者不敢亢禮故就主人階繼屬/於主人聘禮公迎賔賔不就主人階公食大夫禮公)
　(迎賔賔入門左此皆是降等不就主人階者奉己君/之命不可苟下主人故從客禮也方氏曰與主共階)
　(則以卑從尊而於禮為殺與主異階則以此敵/彼而於禮為亢客降等則殺故就主人之階)
主人與客讓登主人先登客從之拾級聚足連歩以上
上於東階則先右足上於西階則先左足(拾音渉上時/掌切下同)
　(鄭氏曰拾當作渉聲之誤也級等也渉等聚足謂前/足躡一等後足從之併連歩謂足相隨不相過重蹉)
　(跌也先右先左近於相鄉敬孔氏曰客主至其階又/各讓不先升也讓必以三三竞而客不從故主人先)
　(登亦肅客之義主人前升至第二級客乃升中較一/級故云從之拾級聚足者上階法也連歩以上者上)
　(上堂也在級未在堂後足不相過故云連歩渉而升/堂故云以上吕氏曰拾更也射者拾發投壺者拾投)
　(哭踊者拾踊皆更為之也拾級者左右/足更上也澄按吕氏讀拾為其劫反)
○若非飲食之客則布席席間函丈主人跪正席客跪
撫席而辭客徹重席主人固辭客踐席乃坐主人不問
客不先舉(函胡南切/重直龍切)
　(鄭氏曰非飲食謂講問之客也函猶容也講問宜相/對容丈足以指畫也雖來講問主人跪正席猶以客)
　(禮待之異於弟子客跪撫席者答主人之親正徹去/也去重席謙也再辭曰固客踐席乃坐客安主人乃)
　(敢安也講問宜坐客不先舉者客自外來宜問其安/否無恙及所為來故孔氏曰布席謂舒之令相對若)
　(飲食燕饗則賔位在室外牖前列筵南鄉布席不須/相對講說之席不在牖前或在於室所布兩席中間)
　(相去使容一丈之地文王世子云侍坐於大司成逺/近間三席席之制三尺三寸三分寸之一三席是一)
　(丈也撫謂以手按止之按止於席而辭不聼主人之/正席也主人為客設多重席客謙而目徹主人固辭)
　(者固辭止客之徹也尊卑有數而客必徹之者旣來/講說本以德義相接不以尊卑為用故雖尊猶自徹)
　(也踐猶履也主人止客徹席故客還履席將坐主人/待客坐乃坐也丈或為杖王肅以為古人講說用杖)
　(指畫故使/容杖也)
　　　右記賔主之禮凡二節
凡進食之禮左殽右胾食居人之左羮居人之右膾炙
處外醯醬處内葱㳿處末酒漿處右以脯脩置者左朐
右末(殽户交切胾側吏切食音嗣膾古外切炙張夜切/醯呼奚切㳿以至切漿子羊切脯音甫朐其居切)
　(鄭氏曰皆便食也殽骨體也胾切肉也殽在爼胾在/豆食飯屬也居人左右明其近也外内殽胾之外内)
　(也膾炙皆在豆近醯醬者食之主㳿蒸葱也處醯醬/之左言末者殊加也㳿在豆酒漿處羮之右言若酒)
　(若漿爾兩有之則左酒右漿此大夫士與賔客燕食/之禮其禮食則宜放公食大夫禮云左朐右末亦便)
　(食也屈中曰朐孔氏曰孰肉帶骨而臠曰殽純肉切/之曰胾骨是陽故在左肉是隂故在右飯燥為陽故)
　(左羹濕是隂故右此饌之設羮食最近人羹食之外/乃有殽胾故膾炙醯醬知在殽胾之外内也醯字徐)
　(作醢則醢之與醬兩物各别依昬禮及公食大夫禮/醬在右醢在左此醢醬處内亦當醬右醢左也按公)
　(食禮宰夫自東房授醯醬公設之鄭註云以醯和醬/又周禮醯人共齊菹醯物則醯醬共為一物也今此)
　(記文若作醯字則是一物醢之與醯其義皆通未知/孰是但鄭註葱㳿云處醯醬之左則醯醬一物為勝)
　(地道尊右則末在左葱㳿文繼醯醬之下故知在醯/醬之左儀禮正饌惟有菹醢無葱㳿故鄭以葱㳿為)
　(殊加也卑客則或酒或漿若尊客則有酒有漿以脯/脩置者設食竟所須也脯訓始始作即成脩訓治脩)
　(治之乃成鄭註腊人云薄析曰脯捶而施薑桂曰腵/脩左朐以中屈處置左也右末以末邊際置右也右)
　(手取末際擘食之/便脯脩處酒左)
客若降等執食興辭主人興辭於客然後客坐主人延
客祭祭食祭所先進殽之序徧祭之三飯主人延客食
胾然後辯殽主人未辯客不虚口(飯扶晚切辯/音徧下同)
　(鄭氏曰辭者辭主人之臨已食若欲食於堂下然延/道也祭祭先也君子有事不忘本也客不降等則先)
　(祭主人所先進先祭之所後進後祭之如其次也殽/之序徧祭謂胾炙膾也以其本出於牲體也公食大)
　(夫禮魚腊湆醬不祭也延客先食胾後食殽殽尊也/凡食殽辯於肩食肩則飽也客不虚口俟主人也虚)
　(口謂酳也客自敵以上其酳不待主人飽主人不先/飽也孔氏曰降下等也謂大夫為卿之客其品等卑)
　(下也執捉也興起也客既卑故未食先執飯起以辭/謝主人飯為食主故特執之客旣興辭故主人亦起)
　(辭止之則客從辭而止乃復坐食也延客祭者君子/得食則種種出少許置在豆間之地以報先代造食)
　(之人敵客則得自祭不須主人之延道也凡祭食之/法隨主人所設前後次第而祭序次序也次序徧匝)
　(祭之也三飯謂三食也禮食三飱而告飽須勸乃更/食三飯竟主人乃道客食胾也按公食大夫禮三飱)
　(竟不云延客食胾與此異食胾竟後乃始辯殽辯匝/也主人道客令食至飽故食殽得匝也特牲少牢云)
　(初食殽次食脊次食骼後食肩辯於肩則飽也虗口/謂食竟飲酒蕩口使清潔及安食也用漿曰漱以口)
　(潔清為義用酒曰酳酳訓演言食畢以酒演養其氣/客雖食殽已匝不得輙酳葢主人常讓客不自先飽)
　(故客待主人辯乃酳此謂卑客敵以上其酳不待按/公食禮雖設酒優賔不得用酳但以漿漱口此是私)
　(客故用酒/以酳也)
卒食客自前跪徹飯齊以授相者主人興辭於客然後
客坐(卒子恤切/齊將兮切)
　(鄭氏曰謙也自從也齊醬屬也相者主人賛饌者公/食大夫禮賔卒食北面取粱與醬以降也興辭不聽)
　(親徹孔氏曰卒食食已也食坐南鄉候客食竟起從/坐前北面當已坐而跪自徹已所食飯與齊以授相)
　(者飯齊食主故也答主人初所親饋也齊醬/菹通名爾此為是卑者侍食之禮敵者則否)
○共食不飽共飯不澤手毋摶飯毋放飯毋流歠毋咤
食毋齧骨毋反魚肉毋投與狗骨毋固獲毋揚飯飯黍
毋以箸毋嚃羮毋絮羮毋刺齒毋歠醢客絮羮主人辭
不能亨客歠醢主人辭以窶濡肉齒决乾肉不齒决毋
嘬炙(飯扶晚切下摶飯放飯揚飯飯黍並同摶徒端切/歠川曰切咤陟嫁切齧五結切箸直慮切嚃它答)
(切絮敕慮切刺七亦切醢音海亨普彭切/窶其雨切濡仁朱切乾音干嘬初怪切)
　(鄭氏曰不飽謙也謂共羹飯之大器也澤謂挼莎不/澤手為汙手不潔也禮飯以手摶飯謂欲致飽不謙)
　(放飯去手餘飯於器中人所穢也流歠大歠嫌欲疾/也咤嫌薄之齧謂有聲響不敬反魚肉為已歴口投)
　(骨為其賤飲食之物固獲為其不亷也欲專之曰固/争取曰獲嚃不嚼菜絮猶調也為詳於味刺齒弄口)
　(也口容止歠醢為其淡故亦嫌詳於味决猶斷也嘬/謂一舉盡臠為其貪食甚也孔氏曰共食宜謙不輙)
　(厭飫為飽也與人共食手宜潔清不得臨時挼莎手/乃食恐為人所穢也取飯作摶則易得多是欲争飽)
　(非謙也手就器中取飯若粘著手不得拂放本器中/當棄於篚無篚棄於㑹㑹謂簋蓋也流歠謂開口大)
　(歠汁入口如水流則欲多而速是傷亷也咤謂舌口/中作聲齧骨一則有聲二則嫌主人食不足以骨致)
　(飽魚肉與人同器若已齧殘不得反還器中少牢禮/尸所食之餘肉皆别置於肵爼投致也為客之禮毋)
　(得食主肉後棄其骨與犬固獲謂與人共食不可專/固獨得及争取也飯熱當待冷若揚去熱氣則為貪)
　(快傷廉飯黍當用匕故少牢廪人溉匕註云匕所以/匕黍稷也羹有菜當梜嚼若含而歠吞之是欲速而)
　(多又有聲不敬也絮謂就食器中調足鹽梅是嫌主/人食味惡也口容欲静止不得刺弄之為不敬醢肉)
　(醬也醬宜鹹客失禮而絮羮則主人謝之云家不能/亨煑味不調適也客失禮而歠醢則主人亦謝之云)
　(作醢淡而無鹽故可歠也濡濕也濕軟不可用手擘/故用齒斷乾肉脯屬堅靱不可齒斷故須用手擘火)
　(灼曰炙若食炙肉先當以齒嚌而反置俎上嘬者不/細齧一舉而并食之也朱子曰放飯大飯也流歠長)
　(歠也澄曰此一節五飯字皆當作上聲讀飯謂食之/也共飯猶云共食摶飯謂以手摶斂而食之放飯當)
　(如朱子說謂大口而食之放肆無節也與流歠為類/流歠謂長吸而歠之如水之流也揚飯謂揚去熱氣)
　(而急欲食之咤食謂口内作聲而食之固獲二字一/意謂固必而取得之也摶飯放飯流歠咤食固獲揚)
　(飯六句一類二字皆虚齧骨嚃羹絮羹歠醢嘬炙五/句一類二字上虚下實下一字指所食之物而言)
○羮之有菜者用梜其無菜者不用梜(梜古/協切)
　(鄭氏曰梜猶箸也孔氏曰有菜鉶羮是也以其有菜/交横非梜不可無菜者謂大羮湆也直歠之而已其)
　(有肉調者犬羮兎羮/之屬或當用匕也)
○餕餘不祭父不祭子夫不祭妻(餕子/閏切)
　(鄭氏曰食人之餘曰餕餕而不祭唯此類也食尊者/之餘則祭盛之孔氏曰祭謂祭先也凡食人之餘及)
　(日晚食朝饌之餘皆云餕凡食餘悉祭惟父得子餘/夫得妻餘則不祭言其卑故也非此二條悉祭父得)
　(有子餘者謂年老致仕傳家事於子孫子孫有賔客/之事故父得餕其餘夫餕其妻餘者謂宗婦與族人)
　(婦燕飲有餘/夫得食之)
　　　右記飲食之禮凡五節
凡以弓劔苞苴簞笥問人者操以受命如使之容(苴子/餘切)
(簞音丹笥思嗣切操/倉刀切使色吏切)
　(鄭氏曰問猶遺也苞苴裹魚肉或以葦或以茅簞笥/盛飯食者圜曰簞方曰笥如使之容謂使者孔氏曰)
　(凡謂几此數事皆同苞者以草包裹詩云白茅包之/旣夕禮云葦苞長三尺是也苴者以草藉器而貯物)
　(簞圜笥方俱是竹器亦以葦為之問人者謂因問有/物遺之也或自有事問人或聞彼有事而問之悉有)
　(物以表其意使者操持此上之物以進受尊者之命/如臣為君聘使受君命先習其威儀進退令如其至)
　　(所使之國之時之儀/容故云如使之容也)
○水潦降不獻魚鼈(潦音/老)
　(鄭氏曰不饒多也孔氏曰天降水潦魚鼈難得盧植/庾蔚等並以為然或云水潦降下魚鼈豐足不饒益)
　(其/多)
獻鳥者佛其首畜鳥者則弗佛也(佛扶弗切/畜許六切)
　(鄭氏曰佛戾也蓋為小竹籠以冒/之為其喙害人也畜養也畜則馴)
獻車馬者執策綏獻甲者執胄獻杖者執末獻民虜者
操右袂獻粟者執右契獻米者操量鼓獻孰食者操醬
齊獻田宅者操書致(綏音雖胄直又切袂彌弊切/契苦計切量音亮齊子兮切)
　(鄭氏曰凡操執者謂手所舉以告者也設其大者舉/其小者便也甲鎧也胄兜鍪也民虜軍所獲也操其)
　(右袂制之契券要也右為尊孔氏曰策是馬杖綏是/上車之繩車馬不上於堂呈䇿綏則知有車馬也謂)
　(鎧為甲者言如龜鼈之有甲鎧大兜鍪小小者易舉/獻杖執末者末謂拄地頭也不浄不可嚮人故執以)
　(自嚮右袂右邊袖也以左手操其右袂用右手以防/其異心執操互言爾粟稻粱之屬契謂兩書一札同)
　(而别之米六米之等量是知斗斛之數鼔是量器名/也隱義云東海樂浪人呼容十二斛者為鼔以量米)
　(故云量鼔獻米者執契以呈之米云量則粟亦量粟/云契則米亦書米可即食為急故獻者執量粟可久)
　(儲為緩故獻者執契契比量為緩也孰食葱㳿之屬/醬齊為食之主執主來則食可知若見芥醬必知獻)
　(魚膾之屬也書致謂圗於版書而致之於尊者也以/上諸物可動故不云致而田宅著土版圖書畫以致)
　(之故言書又言致也然古者田宅悉為官所賦本不/屬民今得此田宅獻者是或有重勲為君王所賜可)
　(為己有故得有獻吕氏曰獻車馬獻甲獻粟獻米獻/食獻田宅此六者不可手執則執一物以表其獻古)
　(者以契為信居者執左契出者執右契左契者無所/事以待有所事老氏所謂聖人執左契是也予人粟)
　(者執左契以待之取人粟者執右契以合之此獻粟/者所以執右契以表之也醬齊者主人親設客親徹)
　(食之主也孰食之於醬齊各有所宜所謂不得其醬/不食杖與民虜二者可執而獻之故不以物表之也)
○凡遺人弓者張弓尚筋弛弓尚角右手執簫左手承
弣尊卑垂帨若主人拜則客還辟辟拜主人自受由客
之左接下承弣鄉與客並然後受(遺云貴切筋音斤弛/式㫖切簫音宵弣音)
(撫帨始銳切還音旋辟辟/上蒲亦切下音避鄉音向)
　(鄭氏曰弓有徃來體皆欲令其下曲隤然順也遺人/無時已定體則張之未定體則弛之簫弭頭也弣把)
　(中帨佩中也磬折則佩垂授受之儀尊卑一若主人/拜拜受也辟拜謙不敢當由從也從客之左右客尊)
　(之接下接客手下也承弣却手則執簫覆手與鄉與/客並謂於堂上則俱南面禮敵者並授孔氏曰此敵)
　(體故稱遺弓之為體以木為身以角為面筋在外面/張之時曲來嚮内故遺人時使筋在上弓身曲嚮其)
　(下其弛之時反張嚮外筋在曲内角在曲外今遺人/時角嚮其上弓形亦曲嚮下簫又謂為弰地道貴右)
　(故推客居右客覆右手執弓下頭又郤下左手以承/弓把以授主人主人在左弓下頭拄地不浄故自執)
　(之以上頭授人示敬也尊卑謂賔俱是大夫則為尊/俱是士則為卑若主人拜受所遺客辟主人之拜不)
　(答拜者執弓不得拜也主人旣敵故自受拜客旣竟/從客左而受之主人旣還在客左與客並郤左手接)
　(客左手之下而承弣又覆右手捉弓下頭必知客主/俱郤左手承弣右手執簫者葢主人用右手承弣則)
　(是倒執弓也鄉與客並明旣拜客竟還/前立處與客俱南面而立乃受弓也)
○進劔者左首進戈者前其鐏後其刃進矛㦸者前其
鐓(鐏在团切又作/管切鐓徒對切)
　(鄭氏曰左首尊也後刃敬也三兵鐏鐓雖在下猶為/首銳底曰鐏平底曰鐓孔氏曰進謂授與人時也首)
　(劔拊環也客在右主人在左劔以首為尊以尊處與/人也戈鉤孑㦸也如㦸而横安刄但頭不嚮上為鉤)
　(也直刄長八寸横刄長六寸刄下接柄處長四寸並/廣二寸用以鉤害人也刄當頭而利故不持向人鐏)
　(在尾而鈍嚮人為敬矛如鋋而三廉也㦸兩邊皆安/横刄長六寸中刄長七寸半横刄下接柄處又長四)
　(寸半並廣寸半鐓矛㦸柄尾也以平底嚮人敬也亦/應並授不云左右而云前後者互文也若相對則前)
　(後也若並授/則左右也)
進几杖者拂之效馬效羊者右牽之效犬者左牽之
　(鄭氏曰几杖尊者所憑依拂去塵敬也效猶呈見用/右手便大齛齧人右手當禁備之孔氏曰前云獻杖)
　(執末此云拂之亦互文也几雖無首末亦拂之或云/進几者以彎外授人亦順也馬羊多力右手亦有力)
　(故用右手牽掣之少儀云獻犬則右牽之彼是田犬/畜犬不齧人此是充食之大左牽之而右手防禦也)
執禽者左首飾羔鴈者以繢受珠玉者以掬受弓劔者
以袂(繢胡對切/掬九六切)
　(鄭氏曰左首尊繢畫也諸侯大夫以布天子大夫以畫/受珠玉以掬慎也掬手中受弓劔以袂敬也孔氏曰執)
　(禽左首謂横捧之並授則主人在左以鳥首授之飾/覆畫布為雲氣以覆羔鴈為飾以相見也士相見禮)
　(云飾之以布不言繢彼是諸矦之卿大夫卑但用布/此天子之卿大夫尊故畫之也受珠玉置在手中不)
　(用袂承之恐墜落也受弓劔用衣袂承接不露手取/之敬也吕氏曰禽謂摯也若卿羔大夫鴈士雉庶人)
　(鶩工商雞是也士相見禮云摯冬用雉夏用腒左頭/奉之弓劔藉之以袂文也弓劔比於珠玉不慮其失)
　(墜故得/盡其文)
飲玉爵者弗揮
　(孔氏曰玉爵玉杯也何氏曰振去餘酒曰揮鄭氏曰/為其寶而脆吕氏曰玉器宜謹故弗揮澄曰此因上)
　(文受珠玉以掬/而并記之也)
　　　右記獻遺之禮凡四節
君子不盡人之歡不竭人之忠以全交也
　(鄭氏曰歡謂飲食忠謂衣服之物澄曰飲食之禮所/以致其歡樂饋遺之禮所以致其忠誠受其半而辭)
　(其半使彼致歡致忠於我之意常有餘而不竭盡不/至于使人厭倦而難繼故曰全交謂全其交接之道)
　(使可常也孔氏曰與人交者不宜事事悉受使彼罄/盡則交道乃全也游氏曰不盡人之歡若陳敬仲之)
　(樂飲而不繼以燭是矣不竭人之忠若孔子出行不/假雨具於子夏君子之與人交所以貴辭讓貴有節)
　(皆不盡歡不竭忠之意也記曰不大望於民傳曰舜/不窮其民言其望於民者可小而不可大可使有餘)
　(而不可使至於窮古人之道/大槩如此不獨於禮為然也)
○在醜夷不爭
　(鄭氏曰醜衆也夷猶儕也孔氏曰貴賤相臨則/有畏憚朋友等軰喜爭勝負故戒之以不爭)
○儗人必於其倫(儗與/擬同)
　(鄭氏曰儗猶比也倫猶類也比大夫當於大夫比士/當於士不以其類則有所䙝吕氏曰儗人者必以其)
　(德相似也不相似則非倫矣孟子稱禹稷顔子易地/則皆然曾子子思易地則皆然儗之得其倫也澄曰)
　(或問曾西吾子與管仲孰賢曾西艴然不恱曰/爾何曾比予於管仲是儗之不以其倫者也)
○知生者弔知死者傷知生而不知死弔而不傷知死
而不知生傷而不弔
　(知謂識其人也鄭氏曰人恩各施於所知也弔傷皆/謂致命辭也雜記曰諸矦使人弔辭曰寡君聞君之)
　(喪寡君使某如何不淑此施於生者傷辭未聞也說/者有弔辭云皇天降災子遭罹之如何不淑此施於)
　(死者葢本傷辭辭畢退皆哭孔氏曰此皆不自徃而/遣使致已之命若存之與亡並識則遣設弔辭傷辭)
　(兼行若但識生而不識亡則惟設弔辭而無傷辭若/但識亡唯施傷辭而無弔辭也然弔辭乃使口致命)
　(若傷辭當書之於版使者讀之而奠致殯前也方氏/曰不知死而傷之則其傷也近偽不知生而弔之則)
　(其弔也/近諂)
○弔喪弗能賻不問其所費問疾弗能遺不問其所欲
見人弗能館不問其所舎賜人者不曰來取與人者不
問其所欲(賻音附遺云/貴切舎去聲)
　(臨川王氏曰不問其所費所欲所舎辭口惠而實不/至也不曰來取不問其所欲為人養庶也鄭氏曰見)
　(人見行人也館舎也與人不問其所欲已物或時非/其所欲將不與也吕氏曰賜人者使之來取人之所)
　(難取也與人者問其所欲人之所難言也賜/之而難取問之而難言非所以惠人之道也)
　　　右記交游之禮凡五節
博聞強識而讓敦善行而不怠謂之君子(識如字又音/志行下孟切)
　(鄭氏曰敦厚也陳氏曰博聞強識知之也知常患於/不遜篤善行行之也行常患於怠知矣而能遜行矣)
　(而不怠然後謂之君子葢聞識自外入善行由中出/自外入者易實故處之以虚由中出者易倦故濟之)
　(以/勤)
○若夫坐如尸立如齊禮從宜使從俗(夫音扶齊側皆/切使色吏切)
　(鄭氏曰如尸視貌正如齊磬且聼也齊謂祭祀時孔/氏曰尸居神位坐必矜莊人雖不為尸所在坐必當)
　(如尸之坐凡祭之前有齊於適寑中坐而無立今云/立者謂祭之日立於神前特非祭前齊戒之齊人之)
　(倚立多慢不恭故倚立之時雖不祭祀必須磬折屈/身如祭時之齊也澄曰齊謂祭者齊敬之容葢祭之)
　(日為尸者有坐而無立故坐以尸為法主祭者有立/而無坐故立以祭者之齊為法坐如尸立如齊六字)
　(大戴記曾子事父母篇之辭曰孝子唯巧變故父母/安之若夫坐如尸立如齊弗訊不言言必齊色此成)
　(人之善者未得為人子之道也記禮者取此六字而/誤畱上文若夫二字坐如尸立如齊敬以持已也禮)
　(從宜使從俗義以制事也吕氏曰若夫發語端禮者/敬而已矣敬者禮之常也禮時為大時者禮之變也)
　(如尸如齊盡其敬也從宜從俗適其時也禮常盡變/則禮逹之天下而無窮禮有不可行者必變而從宜)
　(如老者不以筋力為禮貧者不以貨財為禮之類使/於他邦必從其俗故有入境而問禁入國而問俗之)
　(禮/)
○毋側聽毋噭應毋滛視毋怠荒遊毋倨立毋跛坐毋
箕寢毋伏斂髪毋髢冠毋免勞毋袒暑毋褰裳(噭古弔/切倨音)
(據跛彼義切又波我切髢/徒細切免如字袒徒旱切)
　(鄭氏曰側聽耳屬於垣嫌探人之私也噭呼號之聲/也滛視睇眄也怠荒放散身體也跛偏任也伏覆也)
　(髢髲也毋垂餘髮如髲也免去也褰祛也孔氏曰凡/人宜正立不得傾欹側聽人之語噭謂聲響髙急如)
　(叫之號呼應答宜徐徐而和不得髙急也滛謂流移/目當直瞻視不得流動邪眄也怠荒謂身體放縱不)
　(自拘歛也遊行倨慢身當恭謹不得倨慢也跛謂挈/舉一足一足踏地立宜雙足並立不得偏也箕謂舒)
　(展兩足狀如箕舌也寢卧也卧或側或仰而不覆也/古人重髪以纚韜之不使垂如髲也免脫也冠常着)
　(在首不可脫也袒露也雖有疲勞之事厭患其衣而/不得袒露身體暑雖炎熱而不得褰袪取凉也游氏)
　(曰人之所患在乎徇其意之所安人之所安其病有/五曰傾邪曰輊易曰放縱曰倨慢曰惰偷側聽滛視)
　(傾邪者也噭應歛髪而髲輕易者也遊而倨坐而箕/寢而伏此放縱倨慢者也怠荒立而跛冠而免勞而)
　(袒暑而褰裳惰偷者也五者禮之所禁也夫禮者内/以正人之心而外以正其遊行視聼坐立卧起衣冠)
　(之際此所以止邪於未形也陳氏曰古之養老則袒/而割牲祭祀則袒而迎牲喪禮以袒踊為孝喪服以)
　(袒免為制士虞則鉤袒取黍稷大射則袒決遂執/弓然則袒豈先王之所不為無故而袒則非禮也)
○登城不指城上不呼(呼火/故切)
　(鄭氏曰不指不呼為惑人方氏曰不指為其惑人之/見也不呼為其惑人之聞也言城者士民之所㑹而)
　(聞見者衆也戴氏曰居十手所指十目所視之地而/指畫疾呼其不驚人而惑衆者幾希論語曰車中不)
　(疾言不親指在車上/猶不可况於登城乎)
將適舎求毋固將上堂聲必揚
　(黄氏曰凡求物於主人毋固毋必隨其有無鄭氏曰/適舎謂行而就人館固猶常也求主人物不可以舊)
　(常或時乏無聲必揚警内也澄曰暮而求舎館一宿/而已随所在而安不敢必求適意之所也上堂而先)
　(揚其聲使人/知所回避也)
户外有二屨言聞則入言不聞則不入將入户視必下
入户奉扄視瞻毋回户開亦開户闔亦闔有後入者闔
而勿遂(屨紀具切聞音問又如字奉/上聲扄古螢切闔胡臈切)
　(鄭氏曰言聞則入視必下不于掩人之私也奉扄敬/也開亦開闔亦闔不以後來變先勿遂示不拒人孔)
　(氏曰户外有二屨謂室有兩人若一人無非法之私/事則外人可入若有二屨是有二人或請問宻事若)
　(内人語聞於户外則非私事外人乃可入也雖聞言/而入亦不得舉目而視恐覩人之私也故視必下扄)
　(所以關鼎關戸之木與關鼎相似亦得稱扄儿常奉/扄之時必兩手向心而奉之今入户雖不奉扄木以)
　(其手對户若奉扄然言恭敬也初入時視必下而竞/不得廻轉廣有瞻視也旣入尸若户本開則今入者)
　(不須闔若户本闔則今入者不須開已先入後猶有/應入者雖已應闔户徐徐欲作闔勢以待後入不得)
　(遞闔以/拒後入)
毋踐屨毋踖席摳衣趨隅必慎唯諾(踖在亦切摳苦矦/切趨七俱切唯云)
(癸切諾/弩各切)
　(鄭氏曰趨隅升席必由下也慎唯諾者不先舉見問/乃應孔氏曰踐蹋也旣並脫屨户外其人或多若後)
　(進者不得蹋先入者屨踖猶躐也席旣地鋪當有上/下將就坐當從下而升以就已位若發初從上為踖)
　(席摳提也衣裳也趨猶向也隅猶角也旣不踖席當/兩手提裳之前徐徐向席之下角從下而升已位也)
　(唯諾應對也坐/定又慎於應對)
○帷薄之外不趨堂上不趨執玉不趨堂上接武堂下
布武室中不翔並坐不横肱授立不跪授坐不立(薄平/博切)
(肱古/横切)
　(鄭氏曰帷薄之外不見尊者行自由不為容也行而/張足曰趨堂上不趨為其廹也堂下則趨執玉不趨)
　(志重玉也武迹也迹相接謂毎移足半躡之中人之/迹尺二寸布武謂毎移足各自成迹不相躡行而張)
　(拱曰翔室中不翔亦為其迫也横肱為害傍人不跪/不立為煩尊者俛仰受之孔氏曰帷幔也薄簾也張)
　(足疾趨而行敬也貴賤各有臣吏故其敬處亦有逺/近禮天子外屏諸矦内屏卿大夫以簾士以帷臣來)
　(朝君至屏而加肅屏外不趨也帷薄外不趨謂大夫/士外不趨内趨為敬也堂上迫狹故亦不疾趨下階)
　(則趨故論語云沒階趨執玉須慎疾趨則或蹉跌失/玉故不論堂之上下皆不疾趨也堂上不疾趨故迹)
　(相接毎進六寸也吕氏曰凡見尊者以疾行為敬然/有不必趨者帷薄之外非尊者所見可以紓其敬也)
　(有不可趨者堂上地廹不足以容歩執玉之重或虞/其失墜也陳氏曰文者上之道武者下之道故足在)
　(體下曰武綏在冠下亦曰武執玉不趨不敢趨也室/中不翔不可翔也方氏曰趨足容也翔手容也堂上)
　(不趨則未必不翔室中不翔則不趨可知授立不/跪為煩尊者之俯也授坐不立為煩尊者之仰也)
○離坐離立毋徃參焉離立者不出中間
　(鄭氏曰為干人私也離兩也孔氏曰見彼二人併坐/或併立恐宻有所論已不得徃參預二人併立當已)
　(行路則辟之不得輙當其中間出也方氏曰兩相麗/之謂離三相成之謂參彼坐立者兩人而我一人徃)
　(焉則成/三矣)
○有憂者側席而坐有喪者專席而坐
　(鄭氏日側猶特也憂不在接人不布他面席專猶單/也專席降居處也孔氏曰憂謂親有疾吉時貴賤有)
　(重席之禮若父毋始喪寢苫無席卒哭後乃有芐翦/不納自齊衰以下始喪而有席並不重也王氏曰側)
　(席與儀禮所謂側殺側受醴之側同專席與郊特牲/所謂專席而酢之專同吕氏曰側席坐不安也專席)
　(不與人/共坐也)
○居喪不言樂祭祀不言凶公庭不言婦女
　(鄭氏曰非其時也吕氏曰古者吉凶之事不相干哀/樂之情不可以貳喪凶事也不言樂祭吉事也不言)
　(凶如臨喪不笑臨樂不歎之比肅敬者公庭之事燕/䙝者私庭之事也婦人私䙝之事不可以言於公庭)
　(馬氏曰斬衰之喪唯而不對齊衰之喪對而不言大/功之喪言而不及議小功之喪議而不及樂又况大)
　(於此而可言樂乎古者易服而葬周官蜡氏凡大祭/祀禁凶服祭義郊之祭喪者不敢哭以為交於神明)
　(者不可以凶也又况祭祀可言凶乎男外女内内言/不出外言不入欲無相瀆而已又況公庭可言婦女)
　(乎居喪不言樂後世猶有如衛孫文子者/公庭不言婦女後世猶有如陳靈公者)
○齊者不樂不弔(齊側皆切/樂音洛)
　(鄭氏曰為哀樂則失正散其思也吕氏曰齊者專致/其精明之德恍惚以與神明交者也樂則散哀則動)
　(皆有害於齊也故不樂不弔全其所以齊之志也/方氏曰致齊將以致祭也故不以哀樂貳其心)
○鄰有喪舂不相里有殯不巷歌(舂書容切相息/亮切殯必刃切)
　(鄭氏曰助哀也相送杵聲方氏曰五家為隣五鄰為/里鄰近而里逺鄰寡而里衆近而寡者其情昵逺而)
　(衆者其情踈故哀不能無輕重淺深之别焉除喪而/後祥故未祥之前通謂之有喪啓殯而後葬故未葬)
　(之前通謂之有殯於鄰言有喪舂不相則有殯可知/於里言有殯不巷歌則有喪必然矣舂猶不相則不)
　(巷歌可知不巷歌/則容或相舂矣)
適墓不歌哭日不歌望柩不歌入臨不翔臨喪不笑執
紼不笑臨樂不歎當食不歎(柩音舊臨如字/或去聲紼音弗)
　(鄭氏曰適墓非樂所哭日哀未忘望柩入臨哀傷之/無容樂臨喪宜有哀色紼引車索食或以樂非歎所)
　(孔氏曰哭日謂弔人日哭歌不可共日弔之朝亦得/歌樂但弔以還哭後乃不歌也不翔謂入臨人之喪)
　(不得趨翔為容不翔則不歌不歌則猶翔也吉食奏樂/既樂故不宜歎若助喪事而食使充飢不令廢事亦)
　(不宜歎歎/則不飽也)
適墓不登壟送喪不由徑送葬不辟塗潦助葬必執紼
揖人必違其位(壟力勇切/辟音避)
　(鄭氏曰墓塋域壟冢也不登壟者為其不敬不由徑/不辟塗潦者所哀在此助葬必執紼者葬喪之大事)
　(揖人必違其位者禮以變為敬孔氏曰助葬非為客/是助事爾故宜執紼位謂已之位也於位而見人則)
　(當離已位而向彼遥揖燕禮君降階爾卿大夫/爾謂揖而移近之雖君臣皆須違位而揖也)
臨喪則必有哀色介胄則有不可犯之色故君子戒愼
不失色於人
　(鄭氏曰貌與事宜相配色厲内荏貌恭心很非情者/也介甲也孔氏曰若身被甲首冠冑則使形勢髙岸)
　(有不可于犯之色以稱其服也君子接人並使/心色如一不得色違於心故云不失色於人)
○介者不拜爲其拜而蓌拜(為云偽切/蓌子卧切)
　(陳氏曰介者所以服人拜者所以服於人服人者無/所服於人故不拜兵法曰軍容不入國國容不入軍)
　(軍容入國則民德廢國容入軍則民德弱兵車不式/危事不齒介者不拜不以國入軍也鄢陵之戰郤至)
　(不拜楚使崤之役蹇叔之子不拜其父細栁之營周/亞父不拜其君可謂知此矣朱子曰蓌猶言有所枝)
　(柱不利屈伸也鄭氏曰蓌則失容節蓌猶詐也孔氏/曰蓌挫也戎容曁曁者甲而屈拜則挫損其戎威之)
　(容也一云詐言着鎧而拜威/儀不足虗作矯蓌是詐也)
○貧者不以貨財爲禮老者不以筋力爲禮
　(鄭氏曰禮許儉不非無也年五十始杖八十拜君命/一坐再至陳氏曰禮非貨財不足以為文非筋力不)
　(足以為儀貧者不足於貨財老者不足於筋力於其/所不足而責之以為禮則不恕矣吕氏曰君子之於)
　(禮不責人之所不能備/不責人之所不能行)
○禮不下庶人刑不上大夫(上時掌切/下不上同)
　(鄭氏曰禮不下庶人者為遽於事且不能備物刑不/上大夫者不與賢者犯法其犯法則在八議輕重不)
　(在刑書孔氏曰禮為有知制刑為無知設禮不下與/庶人行故不著於經非是都不行禮也有事則假士)
　(禮行之制五刑三千之科條不設大夫犯罪之目所/以然者大夫必用有德若逆設其刑則是君不知賢)
　(也雖不制刑書非謂都不刑其身也其有罪則以八/議議其輕重澄曰禮謂禮書禮書所制之禮上自天)
　(子始而下及諸矦又下及卿大夫又下及士而止不/下及庶人也刑謂刑書刑書所制之刑下自庶人始)
　(而上及於士而止/不上及大夫也)
○刑人不在君側
　(鄭氏曰爲怨恨為害也春秋傳曰近刑人則輕死之/道孔氏曰被刑害者不得令近君春秋閽弑吳子餘)
　(祭刑人在君/側之失也)
○犬馬不上於堂
　(鄭氏曰非摯幣也孔氏曰賔主相見將犬馬為禮用/充庭實而已犬則執紲馬則執靮以呈之非摯幣故)
　(不牽上堂羔鴈/之摯乃上堂也)
　　　右記通用之禮凡十五節
卒哭乃諱
　(鄭氏曰敬鬼神之名也諱辟也生者不相辟名衛矦/名惡大夫有名惡君臣同名春秋不非孔氏曰古人)
　(生不諱故卒哭前猶以生事之則未諱至於卒哭後/服已受變神靈遷廟乃神事之言之則感動孝子故)
　(諱其/名也)
禮不諱嫌名二名不偏諱
　(鄭氏曰嫌名謂音聲相近若禹與雨丘與區也偏謂/二名不一一諱也孔子之母名徴在言在不稱徴言)
　(徴不/稱在)
逮事父母則諱王父母不逮事父母則不諱王父母
　(鄭氏曰逮及也謂幼孤不及識父母恩不至於祖名/孝子聞名心瞿諱之由心此謂庶人適士以上廟事)
　(祖雖不違事父母猶諱祖庾氏蔚曰諱王父母之恩/正應由父所以連言母者婦事舅姑同事父母且配)
　(夫為體諱敬不殊故幼無父而識母者則諱王父母/也張子曰先君以獻武諱二山是雖數世猶諱也澄)
　(曰鄭註以此為庶人禮謂適士以上/諱祖則諸矦卿大夫諱祖可知矣)
○君所無私諱大夫之所有公諱
　(鄭氏曰無私諱謂臣言於君前不辟家諱尊無二也/大夫之所則辟君諱也孔氏曰人於大夫之所止得)
　(辟公家之諱不得辟大/夫諱也所以尊君也)
夫人之諱雖質君之前臣不諱也
　(鄭氏曰質猶對也臣於夫人之家恩逺也孔氏曰夫/人君之妻夫人本家所諱臣雖對君前而言語不為)
　(諱/也)
婦諱不出門
　(鄭氏曰婦親逺於宫中言辟之孔氏曰門謂婦宫門/婦家之諱但於婦宫中不言爾若於宫外則不諱也)
　(故臣對君前不諱夫人之諱田氏瓊曰雜記母之諱/宫中諱妻之諱不舉諸其側此婦諱與母諱同者雜)
　(記分尊卑此據不/出門大畧言之爾)
大功小功不諱
　(孔氏曰古者期親則為諱田氏瓊曰雜記卒哭乃諱/王父母兄弟世父叔父姑姊妹子與父同諱父諱齊)
　(衰親也然則大功小功不諱矣熊氏云大功亦諱小/功不諱若小功與父同諱則亦諱之馬氏曰曲禮言)
　(王父母則於已為祖者也雜記言王父母則於父為/祖者也於父為祖則於已為曾祖而其服則小功於)
　(父為世父叔父姑則於已為從祖祖姑而其服亦小/功於父為姊妹則於已為姑而其服則期與大功凡)
　(此以父為之諱而諱之是大功小功有所謂諱/也大功小功不諱言其不與父同諱者而已)
廟中不諱詩書不諱臨文不諱
　(鄭氏曰廟中謂有事於髙祖則不諱曾祖以下尊無/二也於下則諱上何氏曰詩書謂教學時也臨文謂)
　(執禮文行事時也論語云詩書執禮是教學唯詩書/有誦禮則不誦唯臨文行事若有所諱則並失事正)
　(胡氏曰詩書謂誦詩讀書時臨文謂文章舊云禮文/恐非李氏曰箕子為武王陳洪範曰邦其昌臨文不)
　(諱/也)
○入竟而問禁入國而問俗入門而問諱(竟與/境同)
　(鄭氏曰皆為敬主人也禁謂政教俗謂常行與所惡/也國城中也孔氏曰竟界首也凡至竟界當先訪問)
　(國中政教何所禁忌入國門内城中亦先問風俗所/常行也門主人之門諱主人祖先君名欲為避之宜)
　(先知之主人出至大門外迎客客入門方應交接故/問諱以門為限也吕氏曰問禁若孟子言問國之大)
　(禁然後敢入是也問俗謂其國之禮俗有與它國不/同者也問諱賔為主人諱也私諱不出門門之内雖)
　(賔亦得諱之所以敬主人也王氏曰邑國皆有竟竟/内各有禁俗繫於國國殊則有異俗國非特城中而)
　(已/)
　　　右記避諱之禮凡三節
　
　
　
　
　
　
　
　
　
　
　
　
　
　
　禮記纂言卷一中
欽定四庫全書
　禮記纂言卷一中　　　　　元　吳澄　撰
　　曲禮
男女不雜坐不同椸枷不同巾櫛不親授外言不入於
梱内言不出於梱女子許嫁纓非有大故不入其門姑
姊妹女子子已嫁而反兄弟弗與同席而坐弗與同器
而食(椸羊支切枷與/架同梱苦本切)
　(鄭氏曰皆為重别防滛亂不雜坐謂男子在堂女子/在房也椸可以架衣者外言内言男女之職也不出)
　(入者不以相問也梱門限也女子許嫁繋纓有從人/之端也大故宫中有災變若疾病乃後入也女子有)
　(宫者亦謂由命士以上也女子十年而不出嫁及成/人可以出矣猶不與男子共席而坐亦逺别也孔氏)
　(曰不親授者男女有物不親授也内則云其相授則/以篚無篚則皆坐奠之而後取之外言内言謂男職)
　(在官政女職在織絍各有限域不得濫預女子婦人/通稱也婦人質弱不敢自固必有繋屬故恒繫纓纓)
　(有二時一是少時常佩香纓内則云男女未冠笄紟/纓是也二是許嫁時繫纓昬禮主人入親說婦纓鄭)
　(註婦人十五許嫁笄而禮之因著纓是也葢以五采/為之其制未聞又内則曰婦事舅姑紟纓以此而言)
　(知有二纓也大故謂喪病之屬女子已許嫁則有宫/門列為成人惟有喪病等乃可入其門女子子謂己)
　(之女凡男子女子皆是父所生之子男則單稱子女/則於子之上加女子二字以别於男子故云女子子)
　(也兄弟弗與同席而坐者雖已嫁及成人猶宜别席/不云姪及父惟云兄弟者姪父尊卑禮殊不嫌也弗)
　(與同器而食者熊氏以為不許傳同器未嫁亦然澄/曰巾謂􁊌手之巾櫛謂理髪之櫛姑姊妹女子子此)
　(謂一家之内有父之姊妹有己之姊妹有子之姊/妹若已嫁而反者其兄弟皆不與同席同器也)
○男女非有行媒不相知名非受幣不交不親
　(鄭氏曰見媒徃來傳昬姻之言乃相知姓名有禮乃/相纒固孔氏曰昬禮有六禮二曰問名先須媒氏行)
　(傳昬姻之意後乃知名幣謂聘之𤣥纁束帛先須禮/幣然後可交親也澄曰昬禮先有行言之媒女家許)
　(乃納采謂男家納禮聽女家采擇采擇而可乃問女/名將以女之名歸而卜其吉與否自此男家旣知女)
　(名女家亦知男名矣故曰相知名卜而吉乃報女家/曰納吉納吉後納徴有幣而女家受之自此乃請期)
　(親迎而成昬也交謂/交接親謂親近也)
故日月以告君齊戒以告鬼神爲酒食以召鄉黨僚友
以厚其别也(齊側皆切/别彼列切)
　(鄭氏曰周禮凡取判妻入子者媒氏書之以告君昬禮/凡受女之禮皆於廟為神席以告鬼神召鄊黨僚友)
　(㑹賔客也厚重慎也孔氏曰男女須辨故婦來則書/取婦之年月日以告國君齊戒謂嫁女之家受六禮)
　(並在廟布席告先祖也明女是先祖之遺體不可專/輙許人戴氏曰上以告之人君幽以告諸鬼神明以)
　　(質諸鄊黨親戚上下幽明咸與聞之禮/莫重於有别知之者衆則其别厚矣)
○取妻不取同姓故買妾不知其姓則卜之(取音/娶)
　(鄭氏曰妾賤或時非媵取之於賤者世無本繋/孔氏曰熊氏云既不知其姓但卜吉則取之)
○賀取妻者曰某子使某聞子有客使某羞
　(此言為彼取妻而致餽遺其辭命如此也某子之某/致餽者之氏也使某之某為使者之名也聞子之子)
　(指取妻之人而言也鄭氏曰為不在賔客之中使人/徃者羞進也言進於客其禮葢壺酒束脩若犬孔氏)
　(曰親朋友有昬已有事礙不得自徃而遣人徃昬禮/不賀此云賀者聞彼昬而送筐篚將表厚意身實不)
　(在為賀故云賀而其辭則不稱賀曰使者辭也某子賀/者名言彼使我來也聞子呼取妻者為子也某是使者)
　(名不賀故但云聞子有客使某將此酒食與子進於客/也吕氏曰賀者以物遺人而有所慶也昬禮著代以為)
　(先祖後人子之所不得已故不用樂不賀也雖曰不/賀然為酒食以召鄊黨僚友則問遺不可廢故其辭)
　(舎日昬禮而謂之有客則所以羞者佐其共具之費/以待鄊黨僚友而已非賀也世之不知禮者以其問)
　(遺猶以慶賀名之故作記者因俗之名/稱賀也陳氏曰賀其有客非賀昬也)
○嫂叔不通問諸母不漱裳(漱悉/矦切)
　(方氏曰通問若問安問疾之類葢生不相通問死不/相為服皆所以推而逺之坊記言婦人疾問之不問)
　(其疾則男女非不通問也特不施于嫂叔鄭氏曰通/問謂相稱謝也諸母庶母也漱澣也庶母賤可使漱)
　(衣不可使漱裳裳賤尊之者亦所以逺/别孔氏曰諸母謂父之諸妾有子者)
○寡婦之子非有見焉弗與爲友(見賢/遍切)
　(鄭氏曰避嫌也有見謂有竒才卓然衆人所知孔氏/曰寡婦無夫若其子凡庸與其來徃則於寡婦有嫌)
　(也/)
○男女異長男子二十冠而字父前子名君前臣名女
子許嫁笄而字(長知兩切/冠去聲)
　(鄭氏曰男女各自為伯季也冠是成人矣敬其名父/前君前對至尊無小大皆相名女子以許嫁為成人)
○名子者不以國不以日月不以隱疾不以山川
　(鄭氏曰此在常語之中為後難諱也春秋傳曰名終/將諱之隱疾衣中之疾也謂若黑臀黑肱疾在外者)
　(雖不得言猶可指擿此則無時可辟孔氏曰不以國/者不以本國為名它國即得為名衛侯晉晉矦周是)
　(也不以日月不以甲乙丙丁為名殷家以為名者殷/質不諱故也魯僖公名申蔡莊公名甲午者周末亂)
　(世不能如禮不以隱疾者不以體上幽隱之疾為名/不以山川者魯獻公名具武公名敖范獻子聘魯問)
　(具敖之山魯人以鄊名對獻子云何不云具敖乎/對曰先君獻武之所諱也此皆不能如禮者也)
　　　右記男女之禮凡八節
人生十年曰幼學二十曰弱冠三十曰壯有室四十曰
強而仕五十曰艾服官政六十曰耆指使七十曰老而
傳八十九十曰耄七年曰悼悼與耄雖有罪不加刑焉
百年曰期頥(冠去聲艾五葢切耆渠夷切耄忙/報切期舊如字今從朱子音朞)
　(鄭氏曰名曰幼時始可學也内則曰十年出就外傅/學書計有室有妻也妻稱室艾老也指使指事使人)
　(也六十不與服戎不親學老而傳謂傳家事任子孫/是為宗子之父耄昬㤀也春秋傳曰老將知耄及之)
　(悼憐愛也愛幼而尊老故不加刑期猶要也頣飬也/不知衣服食味孝子要盡養道而已孔氏曰幼者自)
　(始生至十九檀弓云幼名三月為名稱幼十年出就/外傅故以十年為節冠禮云棄爾幼志是十九以前)
　(為幼二十成人初加冠體猶未壯故曰弱至二十九/通名弱三十血氣已定故曰壯三十九以前通曰壯)
　(壯久則強故四十曰強一則智慮強二則氣力強也/四十九以前通曰強年至五十氣力已衰髮蒼白色)
　(如艾堪為大夫得專服事其官政耆至也六十至老/之境不得執事但指事使人也六十至老境而未全)
　(老七十其老已全故言老年已老則傳家事付子孫/不復指使也人或八十而耄或九十而耄故並言悼)
　(未有識慮可憐愛年七嵗而在九十後者以其同不/加刑故退而次之悼可憐愛耄可尊敬雖有罪而不)
　(加刑辟周禮司刺有三赦一曰幼弱二曰老耄若律/令未滿八嵗八十以上非手殺人他皆不坐百年不)
　(復知衣服飲食寒暖氣味故人子用心要求親之意/而盡養道也朱子曰期當音居疑反論語期可已矣)
　(與朞字同周匝之義也期謂百年已周期如上幼弱/等字頥如上學冠等字陸農師㸃人生十年曰幼作)
　(一句學作一句下放此吕氏曰此/備舉自幼至老十年一變之節也)
○大夫七十而致事若不得謝則必賜之几杖行役以
婦人適四方乗安車自稱曰老夫於其國則稱名越國
而問焉必告之以其制
　(鄭氏曰大夫七十致其所掌之事於君而告老謝猶/聽也君必有命勞苦辭謝之其有徳尚壯則不聽爾)
　(几杖婦人安車所以飬其身體也安車坐乗若今小/車也老夫老人稱也於其國雖君尊異之自稱猶若)
　(臣鄰國來問必問於老者以答之制法度孔氏曰七/十曰老在家則傳家事於子孫在官致所掌職事還)
　(君退還田里也致是與人明朝廷有賢代已君不使/退而自去者尊賢也君若許其罷職必辭謝云在朝)
　(日乆劬勞嵗積是許其致事也今不得聽是其有德/尚壯猶堪掌事則必賜之几杖若本國廵行役事婦)
　(人能養人故許自隨適四方謂逺聘異國古者乗四/馬之車立乗此臣旣老故乗一馬小車坐乗也然此)
　(養老之具在國及出皆得用之言行役婦人四方安/車互見也自稱為老夫者明君貪賢之故而臣老猶)
　(在其朝也於其國謂自與君言也越國猶它國也若/它國來問已國君之政君雖已逹其事猶宜問於老)
　(賢則稱國之舊制/以對它國之問也)
○童子不衣裘裳(衣去/聲)
　(鄭氏曰裘太温消隂氣使不堪苦不衣裳便役孔氏/曰童子非成人之名衣猶著也童子體熱不宜著裘)
　(又應給役著裳則不便故童子/並緇布襦袴二十則可衣裘裳)
幼子常視毋誑立必正方不傾聽長者與之提攜則兩
手奉長者之手負劔辟咡詔之則掩口而對(誑九况切/長知兩切)
(奉芳勇切辟匹/亦切咡如至切)
　(鄭氏曰視今之示字小未有所知常示以正物以正/教之毋誑欺立必正方不傾聽習其自端正提擕謂)
　(牽將行奉長者之手習其扶持尊者負謂置之於背/劔謂挾之於旁辟咡詔之謂傾頭與語口旁曰咡掩)
　(口而對習其鄊尊者屏氣也孔氏曰小兒恒習效長/者長者常示以正事不宜示以欺誑立宜正嚮一方)
　(不得傾頭属聽左右非惟教之聽立至於行歩亦宜/教之謂兒長大當扶持長者因牽行之時教之奉長)
　(者之手先使學者令習便也豈但在行在抱時亦須/教之長者或若負劒兒之時而與之語當傾頭不正)
　(向之令氣不觸兒亦令見長者所為而復習之童子/雖未能掩口而對長者亦教其為之習嚮尊者屏氣)
　(也黄氏曰長者與之提携則皆幼童能行之時非懐/抱之幼也嬰兒可寘於脇下如帶劔者豈能教之對)
　(尊者禮乎負劔辟咡詔之疑非負挾幼童乃是長者/之身或負劔者將詔告幼童不便於屈身俯臨而語)
　(之辟咡者偏就近耳而詔之也幼童/必掩口而對避其口氣為童子之禮)
○年長以倍則父事之十年以長則兄事之五年以長
則肩隨之(長知兩切/下並同)
　(鄭氏曰年長以倍謂年二十於四十者肩隨與之並/行差退孔氏曰此謂鄉里之中非親非友但年長倍)
　(己則以父道事之即父黨隨行也十年以長謂二十/於三十者半倍故兄事之差退而鴈行也五年以長)
　(謂二十於二十五者肩隨則齊於鴈行也以此肩隨/而推之則云父兄事之者豈是温凊如親正言其行)
　(耳澄曰此謂道路長幼同行之節父事之者王制所/謂父之齒隨行也謂正當尊者之背隨其後而行也)
　(兄事之者王制所謂兄之齒鴈行也謂斜出其左右/而稍向後如飛鴈之行次也肩隨王制所謂朋友不)
　(相踰也謂兩肩相並而/差退不踰越其肩也)
羣居五人則長者必異席
　(鄭氏曰席以四人為節因宜有所尊孔氏曰羣朋友/也謂朋友居處法也古者地敷横席席容四人四人)
　(則推長者居席端若有五人應一人别席因推長者/一人異席也澄曰居謂坐也上文言行而弟長之禮)
　(此言坐而弟長之禮因是推之六人則第三人以下/共下席其第一第二人居上席也七人則第二第三)
　(居上席之下半其第一/則居上席之上半也)
○從於先生不越路而與人言(從才用切/下並同)
　(鄭氏曰先生老人教學者尊不二也孔氏曰從謂從/行時先生師也謂師為先生者言彼先已而生其德)
　(多厚也戴氏曰禮無二敬從先生/而越路與人言則敬有所分矣)
遭先生於道趨而進正立拱手先生與之言則對不與
之言則趨而退(拱俱/勇切)
　(鄭氏曰拱手謂有教使趨退謂其不欲與己並行孔/氏曰遭逢也此明道路與師長相逢之法趨疾也見)
　(師而起敬故疾趨而進就之又不敢斥問先生所為/故正立拱手而聽先生之教吕氏曰與言則對不與)
　(言則退應答進/退不敢專也)
○從長者而上丘陵則必鄉長者所視(上時掌切/鄉去聲)
　(孔氏曰長者東視則東視西視則/西視鄭氏曰為逺視不察有所問)
○謀於長者必操几杖以從之(從如/字)
　(孔氏曰操執持也几杖俱是養尊者之物故於謀議/之時將就之吕氏曰坐有几以憑行有杖以䇿皆優)
　(老之具操以從之敬之/至也鄭氏曰從猶就也)
○長者問不辭讓而對非禮也
　(鄭氏曰長者問當謝不敏若曾子之為吕氏曰問者/皆以不能問能以寡問多則少者當問長者今長者)
　(反問之少者不辭/讓而對則敬不足)
○凡爲長者糞之禮必加帚於箕上以袂拘而退其塵
不及長者以箕自鄉而扱之(爲云偽切帚之手切袂迷/世切拘古矦切扱音吸)
　(鄭氏曰加帚於箕得兩手奉箕恭也謂初執而徃時/也弟子職曰執箕膺擖厥中有帚以袂拘謂埽時也)
　(以袂擁帚之前埽而却行之扱讀曰吸謂収糞時也/箕去棄物以鄉尊者則不恭孔氏曰袂衣袂也退遷)
　(也當埽時却遷以一手捉帚又舉一手衣袂以拘障/於帚前且埽且遷故云拘而退扱斂取也澄曰以帚)
　(埽地除去塵/穢謂之糞)
○奉席如橋衡(奉芳勇切/撟居廟切)
　(鄭氏曰横奉之令左昻右低如有首尾然撟井上􁑁/橰孔氏曰衡横也席舒則有首尾卷則無首尾此謂)
　(卷席奉之所奉席頭令左昻右低/如橋之横左尊故昻右卑故垂也)
請席何鄉請袵何趾
　(鄭氏曰順尊者所安也坐問鄉卧問趾因於隂陽孔/氏曰旣奉席來當隨尊者所欲眠坐也席坐席也鄉)
　　(面也袵卧席也趾足也坐為陽故問面欲何所鄉/面亦陽也卧是隂故問足欲何所指足亦隂也)
席南鄉北鄉以西方爲上東鄉西鄉以南方爲上
　(鄭氏曰上謂席端也布席無常坐在陽則尚左坐在/隂則尚右孔氏曰南鄉北鄉謂東西設席南坐是陽)
　(其左在西北坐是隂其右亦在西俱以西方為上東/鄉西鄉謂南北設席東坐是陽其左在南西坐是隂)
　(其右亦在南皆以南方為上葢坐在陽則貴左坐在/隂則貴右也此據平常布席如此若禮席則不然)
○將即席容無怍兩手摳衣去齊尺(怍才洛切摳苦/矦切齊音咨)
　(吕氏曰怍者愧赧不安之貌鄭氏曰怍顔色變齊裳/下緝也孔氏曰弟子講問初來就席顔色宜莊不得)
　(變動摳提挈也衣謂裳也將就席時以兩手當裳前/提挈裳使起令裳下緝去地一尺恐衣長轉足躡履)
　(之/)
衣毋撥足毋蹶先生書䇿琴瑟在前坐而遷之戒勿越
(撥半末切蹶居/衛切又求月切)
　(鄭氏曰撥發揚貌蹶行遽貌在前謂當行之前戒勿/越廣敬也孔氏曰䇿篇簡也坐跪越踰也弟子將行)
　(若遇師諸物或當已前則跪/而遷移之戒慎勿得踰越也)
虚坐盡後食坐盡前坐必安執爾顔長者不及毋儳言
(盡津忍切/儳藏鍳切)
　(鄭氏曰盡後謙也盡前為汙席執猶守也儳猶暫也/非類雜也孔氏曰凡坐各有法虚空也空坐謂非飲)
　(食坐也盡後而不敢近前玉藻云徒坐不盡席尺是/也食坐謂飲食坐也古者地鋪席而俎豆皆陳於席)
　(前之地若坐近後則濺汙席玉藻云食則齊豆去席/尺是也凡坐好自搖動故戒之令必安坐久坐好異)
　(故戒之宜如嚮者毋怍顔容長者猶先生互言爾及/謂所及之事也長者正論甲事未及乙事少者不得)
　(輙以乙事暫然雜錯之朱子曰說文云儳/儳互不齊也儳言儳長者之先而言也)
正爾容聽必恭毋勦說毋雷同必則古昔稱先王(勦初/交切)
　(鄭氏曰聽先生之言旣說又敬勦猶擥也謂取人之/說以為已說雷之發聲物無不同時應者人之言當)
　(各由己不當然也孟子曰無是非之心非人也稱先/王者言必有依據孔氏曰正謂矜莊也顔容通語爾)
　(方受先生之道當正已矜莊聽師長之說宜必恭敬/語當稱師友而言毋得擥取人之說以為己語凡為)
　(人之法當自立己心斷其是非不得聞他人之語輒/附而同之若聞而輒同則似萬物之生聞雷聲無不)
　(同應者雖不雷同又不得專輙故必法於古昔之正/而所言之事必稱先王也先王聖人為天子者方氏)
　(曰旣曰古昔又曰先王何也古昔/者先王之時先王者古昔之人)
○侍坐於先生先生問焉終則對
　(鄭氏曰不敢錯亂尊者之言吕/氏曰問未終而對不敬其問也)
請業則起請益則起
　(鄭氏曰尊師重道也業謂篇卷也益謂受/說不了欲師更明說之如子路問政請益)
○父召無諾先生召無諾唯而起(唯云/軌切)
　(鄭氏曰應辭唯恭於諾孔氏曰父與先生呼召稱諾/則似寛緩驕慢陳氏曰諾者應之緩唯者應之速内)
　(則應唯敬對事父之禮也論/語曽子曰唯事師之禮也)
○侍坐於君子君子問更端則起而對
　(孔氏曰更端别事也謂嚮語已卑更問他事/鄭氏曰離席對敬異事也君子必令復坐)
○侍坐於君子不顧望而對非禮也
　(鄭氏曰禮尚謙不顧望若子路率爾而對孔氏曰謂/多人侍若君子指問一人則一人直對若問多人則)
　(當先顧望坐中或有勝己者宜前而已不得率爾先/對也方氏曰顧於後望於前示其不敢專也胡氏曰)
　(若漢文問上林尉尉左右視應氏曰顧望者從容/詳審有察言觀色之意言不輕發非但謙巽而已)
○侍坐於君子若有告者曰少閒願有復也則左右屏
而待(閒音閑屏/必領切)
　(鄭氏曰復白也言欲須少空閒有所白也屏猶退也/吕氏曰閒謂閒隙俟事之閒隙而言之聘禮賔曰俟)
　(間亦此意也舊音曰閑間則閑矣人俟間而有復則/屏以待不敢干其私也方氏曰間即無事之時復者)
　(報于上之謂與周官/言諸矦之復同義)
○侍坐於君子君子欠伸撰杖屨視日蚤莫侍坐者請
出矣(欠丘斂切撰仕轉切/蚤音早莫與暮同)
　(鄭氏曰以君子有倦意也撰猶持也孔氏曰志疲則/欠體疲則仲君子執杖在坐脫屨在側倦則自撰持)
　(之或瞻其庭影望日早晚禮卑者賤者請進不請退/退由尊者今見尊者為上諸事皆是欲起之漸故侍)
　(坐者得/請出)
○侍坐於長者屨不上於堂解屨不敢當階就屨跪而
舉之屏於側鄉長者而屨跪而遷屨俯而納屨(上時掌/切鄉去)
(聲/)
　(鄭氏曰屨賤空則不陳於尊者之側不敢當階為防/後升者就屨謂獨退也就猶著也屏亦不當階鄉長)
　(者而屨謂長者送之也不得屏遷之而已俯俛也遷/或爲還孔氏曰長者在堂故屨脫於階下若長者在)
　(室則得著屨上堂不得入室解脫也解屨綦也初升/時解屨置階側若獨暫退則先徃階側跪舉取之屏)
　(退也屏退於側不當階也遷徙也若為長者所送則/就階側跪取屨稍移近前既取因俯身嚮長者而納)
　(足著之不跪者跪則足嚮後不便故俯也雖不並跪/亦坐左納右坐右納左爾朱子曰長者送之恐非是)
　(但謂雖降階出户猶/嚮長者不敢背爾)
○侍坐於所尊敬毋餘席
　(孔氏曰先生坐一席已坐一席必坐於近尊者之端/勿得更有空餘之席所以然者欲得親近先生備擬)
　(先生顧問不可逺也吕氏曰所尊敬謂天下逹尊有/爵有德有齒者也無餘席欲近尊者以聽教也澄曰)
　(侍坐於所尊之人唯敬之故近之而無餘席也若有/餘席非敬也吕氏以所尊敬三字相屬不若從舊所)
　(尊句斷/爲是)
見同等不起上客起食至起燭至起燭不見跋(見賢遍/切跋駢)
(末/切)
　(鄭氏曰同等不起不為私敬上客起敬尊者食至起/為饌變燭至起異晝夜跋本也燭盡則去之嫌若燼)
　(多有厭倦孔氏曰見己之同等後來不為之起任其/坐在下空處所以然者尊敬先生不敢曲為私敬也)
　(上客謂尊者之上客尊者見之則起侍者宜從之而/起食與燭至起則尊者不起古者未有蠟燭惟呼火)
　(炬為燭跋本謂把處/火炬盡則藏所殘本)
○尊客之前不叱狗讓食不唾(唾湯/卧切)
　(鄭氏曰主人於尊客之前不敢倦/叱狗嫌若諷去之唾嫌有穢惡)
○侍食於長者主人親饋則拜而食主人不親饋則不
拜而食(饋羣/愧切)
　(孔氏曰此侍從尊長為客禮也饋謂進饌也已雖侍/尊長而主人若自親饋於己己則拜謝之而後食也)
　(張子曰從長者而就人食若主人親饋及已則拜而/食若不親饋則禮非為我不拜而食不敢當其禮也)
　(與雖貳不/辭同義)
○御同於長者雖貳不辭偶坐不辭
　(鄭氏曰御同謂侍食於長者饌具與之同也貳謂重/殽膳也辭之為長者嫌偶坐盛饌不為己孔氏曰御)
　(謂侍也侍者雖獲殽膳重而已不須辭其多也所以/然者此饌本為長者設若辭之則嫌當長者偶嫓也)
　(或彼為客設饌而召已徃嫓偶於客共食此饌本不/為已設故不辭之一云偶二也若惟獨有已主人設)
　(饌已當辭謝若與他人俱坐則已不假辭以主人意/不必在已也黄氏曰主人有尊客召已嫓偶雖有盛)
　(饌己不敢辭懼妨尊/客待尊者辭之可也)
○侍飲於長者酒進則起拜受於尊所長者辭少者反
席而飲長者舉未釂少者不敢飲(少詩照切/釂子妙切)
　(鄭氏曰降席拜受敬也燕飲之禮嚮尊少者不敢先/長者飲盡爵曰釂燕禮曰公卒爵而後飲也孔氏曰)
　(尊所謂陳尊之處貴賤不同諸矦燕禮設尊在東楹/之西尊面有鼻嚮君若鄉飲酒及鄉大夫燕則設尊)
　(陳於房户之間使賔主得夾尊近尊嚮長者故徃於/尊所嚮長者而拜長者辭止少者之起故少者復反)
　(還其席而飲賜也舉猶飲也須待長者盡爵後少者/乃得飲也臨川王氏曰拜受於尊所此是初進酒時)
　(一拜受爾不/然則已煩矣)
○長者賜少者賤者不敢辭
　(鄭氏曰不敢亢禮也孔氏曰少謂㓜稚賤謂童僕之/屬敵者亢而有辭少者賤者則不敢被尊長之賜宜)
　(即受也澄曰章内或稱先生或稱長者或稱君子又/稱所尊天下有逹尊三爵齒德是也先生葢兼齒德)
　(君子葢兼爵德長者言其齒而己所尊義同先生但/先生則謂教學之師所尊則泛言齒德之人然皆互)
　(言爾非有優劣輕重也方氏曰先生以教稱之也所/尊以道稱之也君子以德稱之也長者以年稱之也)
　　　右記長㓜之禮凡二十四節
凡與客入者每門讓於客客至於寢門則主人請入爲
席然後出迎客客固辭主人肅客而入主人入門而右
客入門而左
　(鄭氏曰毎門讓下賔也敵者迎于大門外聘禮云君/迎賔於大門内為席為猶敷也雖君亦然固辭又讓)
　(先入肅進也進客謂道之右就其右左就其左孔氏/曰言凡者通貴賤也毎門者天子五門諸矦三門大)
　(夫二門客敵者主人出門外迎客主人遜不先入自/謙下敬於賔也此云凡與客入謂燕也故下文云至)
　(寢門謂燕在寢也若相朝饗食皆在廟寢門最内門/也主人嚮已應正席今客至内門方請先入敷席者)
　(一則自謙示不敢逆設席以捃賢二則重謹更宜視/之禮有三辭初曰禮辭再曰固辭三曰終辭客已再)
　(辭故主人進道客公食大夫禮公揖入賔從是也方/氏曰請起事也於主人之將有為則曰請辭止事也)
　(於客之不敢當則曰辭陳氏曰主人於賔迎之無不/拜毎門毎曲無不揖此言迎而不言拜則拜可知言)
　(毎門讓而不言毎/曲揖則揖可知)
主人就東階客就西階客若降等則就主人之階主人
固辭然後客復就西階(復音/服)
　(鄭氏曰降下也謂大夫於君士於大夫也不敢輙由/其階卑統於尊不敢自專也復就西階復其正也孔)
　(氏曰降等卑下之客者不敢亢禮故就主人階繼屬/於主人聘禮公迎賔賔不就主人階公食大夫禮公)
　(迎賔賔入門左此皆是降等不就主人階者奉己君/之命不可苟下主人故從客禮也方氏曰與主共階)
　(則以卑從尊而於禮為殺與主異階則以此敵/彼而於禮為亢客降等則殺故就主人之階)
主人與客讓登主人先登客從之拾級聚足連歩以上
上於東階則先右足上於西階則先左足(拾音渉上時/掌切下同)
　(鄭氏曰拾當作渉聲之誤也級等也渉等聚足謂前/足躡一等後足從之併連歩謂足相隨不相過重蹉)
　(跌也先右先左近於相鄉敬孔氏曰客主至其階又/各讓不先升也讓必以三三竞而客不從故主人先)
　(登亦肅客之義主人前升至第二級客乃升中較一/級故云從之拾級聚足者上階法也連歩以上者上)
　(上堂也在級未在堂後足不相過故云連歩渉而升/堂故云以上吕氏曰拾更也射者拾發投壺者拾投)
　(哭踊者拾踊皆更為之也拾級者左右/足更上也澄按吕氏讀拾為其劫反)
○若非飲食之客則布席席間函丈主人跪正席客跪
撫席而辭客徹重席主人固辭客踐席乃坐主人不問
客不先舉(函胡南切/重直龍切)
　(鄭氏曰非飲食謂講問之客也函猶容也講問宜相/對容丈足以指畫也雖來講問主人跪正席猶以客)
　(禮待之異於弟子客跪撫席者答主人之親正徹去/也去重席謙也再辭曰固客踐席乃坐客安主人乃)
　(敢安也講問宜坐客不先舉者客自外來宜問其安/否無恙及所為來故孔氏曰布席謂舒之令相對若)
　(飲食燕饗則賔位在室外牖前列筵南鄉布席不須/相對講說之席不在牖前或在於室所布兩席中間)
　(相去使容一丈之地文王世子云侍坐於大司成逺/近間三席席之制三尺三寸三分寸之一三席是一)
　(丈也撫謂以手按止之按止於席而辭不聼主人之/正席也主人為客設多重席客謙而目徹主人固辭)
　(者固辭止客之徹也尊卑有數而客必徹之者旣來/講說本以德義相接不以尊卑為用故雖尊猶自徹)
　(也踐猶履也主人止客徹席故客還履席將坐主人/待客坐乃坐也丈或為杖王肅以為古人講說用杖)
　(指畫故使/容杖也)
　　　右記賔主之禮凡二節
凡進食之禮左殽右胾食居人之左羮居人之右膾炙
處外醯醬處内葱㳿處末酒漿處右以脯脩置者左朐
右末(殽户交切胾側吏切食音嗣膾古外切炙張夜切/醯呼奚切㳿以至切漿子羊切脯音甫朐其居切)
　(鄭氏曰皆便食也殽骨體也胾切肉也殽在爼胾在/豆食飯屬也居人左右明其近也外内殽胾之外内)
　(也膾炙皆在豆近醯醬者食之主㳿蒸葱也處醯醬/之左言末者殊加也㳿在豆酒漿處羮之右言若酒)
　(若漿爾兩有之則左酒右漿此大夫士與賔客燕食/之禮其禮食則宜放公食大夫禮云左朐右末亦便)
　(食也屈中曰朐孔氏曰孰肉帶骨而臠曰殽純肉切/之曰胾骨是陽故在左肉是隂故在右飯燥為陽故)
　(左羹濕是隂故右此饌之設羮食最近人羹食之外/乃有殽胾故膾炙醯醬知在殽胾之外内也醯字徐)
　(作醢則醢之與醬兩物各别依昬禮及公食大夫禮/醬在右醢在左此醢醬處内亦當醬右醢左也按公)
　(食禮宰夫自東房授醯醬公設之鄭註云以醯和醬/又周禮醯人共齊菹醯物則醯醬共為一物也今此)
　(記文若作醯字則是一物醢之與醯其義皆通未知/孰是但鄭註葱㳿云處醯醬之左則醯醬一物為勝)
　(地道尊右則末在左葱㳿文繼醯醬之下故知在醯/醬之左儀禮正饌惟有菹醢無葱㳿故鄭以葱㳿為)
　(殊加也卑客則或酒或漿若尊客則有酒有漿以脯/脩置者設食竟所須也脯訓始始作即成脩訓治脩)
　(治之乃成鄭註腊人云薄析曰脯捶而施薑桂曰腵/脩左朐以中屈處置左也右末以末邊際置右也右)
　(手取末際擘食之/便脯脩處酒左)
客若降等執食興辭主人興辭於客然後客坐主人延
客祭祭食祭所先進殽之序徧祭之三飯主人延客食
胾然後辯殽主人未辯客不虚口(飯扶晚切辯/音徧下同)
　(鄭氏曰辭者辭主人之臨已食若欲食於堂下然延/道也祭祭先也君子有事不忘本也客不降等則先)
　(祭主人所先進先祭之所後進後祭之如其次也殽/之序徧祭謂胾炙膾也以其本出於牲體也公食大)
　(夫禮魚腊湆醬不祭也延客先食胾後食殽殽尊也/凡食殽辯於肩食肩則飽也客不虚口俟主人也虚)
　(口謂酳也客自敵以上其酳不待主人飽主人不先/飽也孔氏曰降下等也謂大夫為卿之客其品等卑)
　(下也執捉也興起也客既卑故未食先執飯起以辭/謝主人飯為食主故特執之客旣興辭故主人亦起)
　(辭止之則客從辭而止乃復坐食也延客祭者君子/得食則種種出少許置在豆間之地以報先代造食)
　(之人敵客則得自祭不須主人之延道也凡祭食之/法隨主人所設前後次第而祭序次序也次序徧匝)
　(祭之也三飯謂三食也禮食三飱而告飽須勸乃更/食三飯竟主人乃道客食胾也按公食大夫禮三飱)
　(竟不云延客食胾與此異食胾竟後乃始辯殽辯匝/也主人道客令食至飽故食殽得匝也特牲少牢云)
　(初食殽次食脊次食骼後食肩辯於肩則飽也虗口/謂食竟飲酒蕩口使清潔及安食也用漿曰漱以口)
　(潔清為義用酒曰酳酳訓演言食畢以酒演養其氣/客雖食殽已匝不得輙酳葢主人常讓客不自先飽)
　(故客待主人辯乃酳此謂卑客敵以上其酳不待按/公食禮雖設酒優賔不得用酳但以漿漱口此是私)
　(客故用酒/以酳也)
卒食客自前跪徹飯齊以授相者主人興辭於客然後
客坐(卒子恤切/齊將兮切)
　(鄭氏曰謙也自從也齊醬屬也相者主人賛饌者公/食大夫禮賔卒食北面取粱與醬以降也興辭不聽)
　(親徹孔氏曰卒食食已也食坐南鄉候客食竟起從/坐前北面當已坐而跪自徹已所食飯與齊以授相)
　(者飯齊食主故也答主人初所親饋也齊醬/菹通名爾此為是卑者侍食之禮敵者則否)
○共食不飽共飯不澤手毋摶飯毋放飯毋流歠毋咤
食毋齧骨毋反魚肉毋投與狗骨毋固獲毋揚飯飯黍
毋以箸毋嚃羮毋絮羮毋刺齒毋歠醢客絮羮主人辭
不能亨客歠醢主人辭以窶濡肉齒决乾肉不齒决毋
嘬炙(飯扶晚切下摶飯放飯揚飯飯黍並同摶徒端切/歠川曰切咤陟嫁切齧五結切箸直慮切嚃它答)
(切絮敕慮切刺七亦切醢音海亨普彭切/窶其雨切濡仁朱切乾音干嘬初怪切)
　(鄭氏曰不飽謙也謂共羹飯之大器也澤謂挼莎不/澤手為汙手不潔也禮飯以手摶飯謂欲致飽不謙)
　(放飯去手餘飯於器中人所穢也流歠大歠嫌欲疾/也咤嫌薄之齧謂有聲響不敬反魚肉為已歴口投)
　(骨為其賤飲食之物固獲為其不亷也欲專之曰固/争取曰獲嚃不嚼菜絮猶調也為詳於味刺齒弄口)
　(也口容止歠醢為其淡故亦嫌詳於味决猶斷也嘬/謂一舉盡臠為其貪食甚也孔氏曰共食宜謙不輙)
　(厭飫為飽也與人共食手宜潔清不得臨時挼莎手/乃食恐為人所穢也取飯作摶則易得多是欲争飽)
　(非謙也手就器中取飯若粘著手不得拂放本器中/當棄於篚無篚棄於㑹㑹謂簋蓋也流歠謂開口大)
　(歠汁入口如水流則欲多而速是傷亷也咤謂舌口/中作聲齧骨一則有聲二則嫌主人食不足以骨致)
　(飽魚肉與人同器若已齧殘不得反還器中少牢禮/尸所食之餘肉皆别置於肵爼投致也為客之禮毋)
　(得食主肉後棄其骨與犬固獲謂與人共食不可專/固獨得及争取也飯熱當待冷若揚去熱氣則為貪)
　(快傷廉飯黍當用匕故少牢廪人溉匕註云匕所以/匕黍稷也羹有菜當梜嚼若含而歠吞之是欲速而)
　(多又有聲不敬也絮謂就食器中調足鹽梅是嫌主/人食味惡也口容欲静止不得刺弄之為不敬醢肉)
　(醬也醬宜鹹客失禮而絮羮則主人謝之云家不能/亨煑味不調適也客失禮而歠醢則主人亦謝之云)
　(作醢淡而無鹽故可歠也濡濕也濕軟不可用手擘/故用齒斷乾肉脯屬堅靱不可齒斷故須用手擘火)
　(灼曰炙若食炙肉先當以齒嚌而反置俎上嘬者不/細齧一舉而并食之也朱子曰放飯大飯也流歠長)
　(歠也澄曰此一節五飯字皆當作上聲讀飯謂食之/也共飯猶云共食摶飯謂以手摶斂而食之放飯當)
　(如朱子說謂大口而食之放肆無節也與流歠為類/流歠謂長吸而歠之如水之流也揚飯謂揚去熱氣)
　(而急欲食之咤食謂口内作聲而食之固獲二字一/意謂固必而取得之也摶飯放飯流歠咤食固獲揚)
　(飯六句一類二字皆虚齧骨嚃羹絮羹歠醢嘬炙五/句一類二字上虚下實下一字指所食之物而言)
○羮之有菜者用梜其無菜者不用梜(梜古/協切)
　(鄭氏曰梜猶箸也孔氏曰有菜鉶羮是也以其有菜/交横非梜不可無菜者謂大羮湆也直歠之而已其)
　(有肉調者犬羮兎羮/之屬或當用匕也)
○餕餘不祭父不祭子夫不祭妻(餕子/閏切)
　(鄭氏曰食人之餘曰餕餕而不祭唯此類也食尊者/之餘則祭盛之孔氏曰祭謂祭先也凡食人之餘及)
　(日晚食朝饌之餘皆云餕凡食餘悉祭惟父得子餘/夫得妻餘則不祭言其卑故也非此二條悉祭父得)
　(有子餘者謂年老致仕傳家事於子孫子孫有賔客/之事故父得餕其餘夫餕其妻餘者謂宗婦與族人)
　(婦燕飲有餘/夫得食之)
　　　右記飲食之禮凡五節
凡以弓劔苞苴簞笥問人者操以受命如使之容(苴子/餘切)
(簞音丹笥思嗣切操/倉刀切使色吏切)
　(鄭氏曰問猶遺也苞苴裹魚肉或以葦或以茅簞笥/盛飯食者圜曰簞方曰笥如使之容謂使者孔氏曰)
　(凡謂几此數事皆同苞者以草包裹詩云白茅包之/旣夕禮云葦苞長三尺是也苴者以草藉器而貯物)
　(簞圜笥方俱是竹器亦以葦為之問人者謂因問有/物遺之也或自有事問人或聞彼有事而問之悉有)
　(物以表其意使者操持此上之物以進受尊者之命/如臣為君聘使受君命先習其威儀進退令如其至)
　　(所使之國之時之儀/容故云如使之容也)
○水潦降不獻魚鼈(潦音/老)
　(鄭氏曰不饒多也孔氏曰天降水潦魚鼈難得盧植/庾蔚等並以為然或云水潦降下魚鼈豐足不饒益)
　(其/多)
獻鳥者佛其首畜鳥者則弗佛也(佛扶弗切/畜許六切)
　(鄭氏曰佛戾也蓋為小竹籠以冒/之為其喙害人也畜養也畜則馴)
獻車馬者執策綏獻甲者執胄獻杖者執末獻民虜者
操右袂獻粟者執右契獻米者操量鼓獻孰食者操醬
齊獻田宅者操書致(綏音雖胄直又切袂彌弊切/契苦計切量音亮齊子兮切)
　(鄭氏曰凡操執者謂手所舉以告者也設其大者舉/其小者便也甲鎧也胄兜鍪也民虜軍所獲也操其)
　(右袂制之契券要也右為尊孔氏曰策是馬杖綏是/上車之繩車馬不上於堂呈䇿綏則知有車馬也謂)
　(鎧為甲者言如龜鼈之有甲鎧大兜鍪小小者易舉/獻杖執末者末謂拄地頭也不浄不可嚮人故執以)
　(自嚮右袂右邊袖也以左手操其右袂用右手以防/其異心執操互言爾粟稻粱之屬契謂兩書一札同)
　(而别之米六米之等量是知斗斛之數鼔是量器名/也隱義云東海樂浪人呼容十二斛者為鼔以量米)
　(故云量鼔獻米者執契以呈之米云量則粟亦量粟/云契則米亦書米可即食為急故獻者執量粟可久)
　(儲為緩故獻者執契契比量為緩也孰食葱㳿之屬/醬齊為食之主執主來則食可知若見芥醬必知獻)
　(魚膾之屬也書致謂圗於版書而致之於尊者也以/上諸物可動故不云致而田宅著土版圖書畫以致)
　(之故言書又言致也然古者田宅悉為官所賦本不/屬民今得此田宅獻者是或有重勲為君王所賜可)
　(為己有故得有獻吕氏曰獻車馬獻甲獻粟獻米獻/食獻田宅此六者不可手執則執一物以表其獻古)
　(者以契為信居者執左契出者執右契左契者無所/事以待有所事老氏所謂聖人執左契是也予人粟)
　(者執左契以待之取人粟者執右契以合之此獻粟/者所以執右契以表之也醬齊者主人親設客親徹)
　(食之主也孰食之於醬齊各有所宜所謂不得其醬/不食杖與民虜二者可執而獻之故不以物表之也)
○凡遺人弓者張弓尚筋弛弓尚角右手執簫左手承
弣尊卑垂帨若主人拜則客還辟辟拜主人自受由客
之左接下承弣鄉與客並然後受(遺云貴切筋音斤弛/式㫖切簫音宵弣音)
(撫帨始銳切還音旋辟辟/上蒲亦切下音避鄉音向)
　(鄭氏曰弓有徃來體皆欲令其下曲隤然順也遺人/無時已定體則張之未定體則弛之簫弭頭也弣把)
　(中帨佩中也磬折則佩垂授受之儀尊卑一若主人/拜拜受也辟拜謙不敢當由從也從客之左右客尊)
　(之接下接客手下也承弣却手則執簫覆手與鄉與/客並謂於堂上則俱南面禮敵者並授孔氏曰此敵)
　(體故稱遺弓之為體以木為身以角為面筋在外面/張之時曲來嚮内故遺人時使筋在上弓身曲嚮其)
　(下其弛之時反張嚮外筋在曲内角在曲外今遺人/時角嚮其上弓形亦曲嚮下簫又謂為弰地道貴右)
　(故推客居右客覆右手執弓下頭又郤下左手以承/弓把以授主人主人在左弓下頭拄地不浄故自執)
　(之以上頭授人示敬也尊卑謂賔俱是大夫則為尊/俱是士則為卑若主人拜受所遺客辟主人之拜不)
　(答拜者執弓不得拜也主人旣敵故自受拜客旣竟/從客左而受之主人旣還在客左與客並郤左手接)
　(客左手之下而承弣又覆右手捉弓下頭必知客主/俱郤左手承弣右手執簫者葢主人用右手承弣則)
　(是倒執弓也鄉與客並明旣拜客竟還/前立處與客俱南面而立乃受弓也)
○進劔者左首進戈者前其鐏後其刃進矛㦸者前其
鐓(鐏在团切又作/管切鐓徒對切)
　(鄭氏曰左首尊也後刃敬也三兵鐏鐓雖在下猶為/首銳底曰鐏平底曰鐓孔氏曰進謂授與人時也首)
　(劔拊環也客在右主人在左劔以首為尊以尊處與/人也戈鉤孑㦸也如㦸而横安刄但頭不嚮上為鉤)
　(也直刄長八寸横刄長六寸刄下接柄處長四寸並/廣二寸用以鉤害人也刄當頭而利故不持向人鐏)
　(在尾而鈍嚮人為敬矛如鋋而三廉也㦸兩邊皆安/横刄長六寸中刄長七寸半横刄下接柄處又長四)
　(寸半並廣寸半鐓矛㦸柄尾也以平底嚮人敬也亦/應並授不云左右而云前後者互文也若相對則前)
　(後也若並授/則左右也)
進几杖者拂之效馬效羊者右牽之效犬者左牽之
　(鄭氏曰几杖尊者所憑依拂去塵敬也效猶呈見用/右手便大齛齧人右手當禁備之孔氏曰前云獻杖)
　(執末此云拂之亦互文也几雖無首末亦拂之或云/進几者以彎外授人亦順也馬羊多力右手亦有力)
　(故用右手牽掣之少儀云獻犬則右牽之彼是田犬/畜犬不齧人此是充食之大左牽之而右手防禦也)
執禽者左首飾羔鴈者以繢受珠玉者以掬受弓劔者
以袂(繢胡對切/掬九六切)
　(鄭氏曰左首尊繢畫也諸侯大夫以布天子大夫以畫/受珠玉以掬慎也掬手中受弓劔以袂敬也孔氏曰執)
　(禽左首謂横捧之並授則主人在左以鳥首授之飾/覆畫布為雲氣以覆羔鴈為飾以相見也士相見禮)
　(云飾之以布不言繢彼是諸矦之卿大夫卑但用布/此天子之卿大夫尊故畫之也受珠玉置在手中不)
　(用袂承之恐墜落也受弓劔用衣袂承接不露手取/之敬也吕氏曰禽謂摯也若卿羔大夫鴈士雉庶人)
　(鶩工商雞是也士相見禮云摯冬用雉夏用腒左頭/奉之弓劔藉之以袂文也弓劔比於珠玉不慮其失)
　(墜故得/盡其文)
飲玉爵者弗揮
　(孔氏曰玉爵玉杯也何氏曰振去餘酒曰揮鄭氏曰/為其寶而脆吕氏曰玉器宜謹故弗揮澄曰此因上)
　(文受珠玉以掬/而并記之也)
　　　右記獻遺之禮凡四節
君子不盡人之歡不竭人之忠以全交也
　(鄭氏曰歡謂飲食忠謂衣服之物澄曰飲食之禮所/以致其歡樂饋遺之禮所以致其忠誠受其半而辭)
　(其半使彼致歡致忠於我之意常有餘而不竭盡不/至于使人厭倦而難繼故曰全交謂全其交接之道)
　(使可常也孔氏曰與人交者不宜事事悉受使彼罄/盡則交道乃全也游氏曰不盡人之歡若陳敬仲之)
　(樂飲而不繼以燭是矣不竭人之忠若孔子出行不/假雨具於子夏君子之與人交所以貴辭讓貴有節)
　(皆不盡歡不竭忠之意也記曰不大望於民傳曰舜/不窮其民言其望於民者可小而不可大可使有餘)
　(而不可使至於窮古人之道/大槩如此不獨於禮為然也)
○在醜夷不爭
　(鄭氏曰醜衆也夷猶儕也孔氏曰貴賤相臨則/有畏憚朋友等軰喜爭勝負故戒之以不爭)
○儗人必於其倫(儗與/擬同)
　(鄭氏曰儗猶比也倫猶類也比大夫當於大夫比士/當於士不以其類則有所䙝吕氏曰儗人者必以其)
　(德相似也不相似則非倫矣孟子稱禹稷顔子易地/則皆然曾子子思易地則皆然儗之得其倫也澄曰)
　(或問曾西吾子與管仲孰賢曾西艴然不恱曰/爾何曾比予於管仲是儗之不以其倫者也)
○知生者弔知死者傷知生而不知死弔而不傷知死
而不知生傷而不弔
　(知謂識其人也鄭氏曰人恩各施於所知也弔傷皆/謂致命辭也雜記曰諸矦使人弔辭曰寡君聞君之)
　(喪寡君使某如何不淑此施於生者傷辭未聞也說/者有弔辭云皇天降災子遭罹之如何不淑此施於)
　(死者葢本傷辭辭畢退皆哭孔氏曰此皆不自徃而/遣使致已之命若存之與亡並識則遣設弔辭傷辭)
　(兼行若但識生而不識亡則惟設弔辭而無傷辭若/但識亡唯施傷辭而無弔辭也然弔辭乃使口致命)
　(若傷辭當書之於版使者讀之而奠致殯前也方氏/曰不知死而傷之則其傷也近偽不知生而弔之則)
　(其弔也/近諂)
○弔喪弗能賻不問其所費問疾弗能遺不問其所欲
見人弗能館不問其所舎賜人者不曰來取與人者不
問其所欲(賻音附遺云/貴切舎去聲)
　(臨川王氏曰不問其所費所欲所舎辭口惠而實不/至也不曰來取不問其所欲為人養庶也鄭氏曰見)
　(人見行人也館舎也與人不問其所欲已物或時非/其所欲將不與也吕氏曰賜人者使之來取人之所)
　(難取也與人者問其所欲人之所難言也賜/之而難取問之而難言非所以惠人之道也)
　　　右記交游之禮凡五節
博聞強識而讓敦善行而不怠謂之君子(識如字又音/志行下孟切)
　(鄭氏曰敦厚也陳氏曰博聞強識知之也知常患於/不遜篤善行行之也行常患於怠知矣而能遜行矣)
　(而不怠然後謂之君子葢聞識自外入善行由中出/自外入者易實故處之以虚由中出者易倦故濟之)
　(以/勤)
○若夫坐如尸立如齊禮從宜使從俗(夫音扶齊側皆/切使色吏切)
　(鄭氏曰如尸視貌正如齊磬且聼也齊謂祭祀時孔/氏曰尸居神位坐必矜莊人雖不為尸所在坐必當)
　(如尸之坐凡祭之前有齊於適寑中坐而無立今云/立者謂祭之日立於神前特非祭前齊戒之齊人之)
　(倚立多慢不恭故倚立之時雖不祭祀必須磬折屈/身如祭時之齊也澄曰齊謂祭者齊敬之容葢祭之)
　(日為尸者有坐而無立故坐以尸為法主祭者有立/而無坐故立以祭者之齊為法坐如尸立如齊六字)
　(大戴記曾子事父母篇之辭曰孝子唯巧變故父母/安之若夫坐如尸立如齊弗訊不言言必齊色此成)
　(人之善者未得為人子之道也記禮者取此六字而/誤畱上文若夫二字坐如尸立如齊敬以持已也禮)
　(從宜使從俗義以制事也吕氏曰若夫發語端禮者/敬而已矣敬者禮之常也禮時為大時者禮之變也)
　(如尸如齊盡其敬也從宜從俗適其時也禮常盡變/則禮逹之天下而無窮禮有不可行者必變而從宜)
　(如老者不以筋力為禮貧者不以貨財為禮之類使/於他邦必從其俗故有入境而問禁入國而問俗之)
　(禮/)
○毋側聽毋噭應毋滛視毋怠荒遊毋倨立毋跛坐毋
箕寢毋伏斂髪毋髢冠毋免勞毋袒暑毋褰裳(噭古弔/切倨音)
(據跛彼義切又波我切髢/徒細切免如字袒徒旱切)
　(鄭氏曰側聽耳屬於垣嫌探人之私也噭呼號之聲/也滛視睇眄也怠荒放散身體也跛偏任也伏覆也)
　(髢髲也毋垂餘髮如髲也免去也褰祛也孔氏曰凡/人宜正立不得傾欹側聽人之語噭謂聲響髙急如)
　(叫之號呼應答宜徐徐而和不得髙急也滛謂流移/目當直瞻視不得流動邪眄也怠荒謂身體放縱不)
　(自拘歛也遊行倨慢身當恭謹不得倨慢也跛謂挈/舉一足一足踏地立宜雙足並立不得偏也箕謂舒)
　(展兩足狀如箕舌也寢卧也卧或側或仰而不覆也/古人重髪以纚韜之不使垂如髲也免脫也冠常着)
　(在首不可脫也袒露也雖有疲勞之事厭患其衣而/不得袒露身體暑雖炎熱而不得褰袪取凉也游氏)
　(曰人之所患在乎徇其意之所安人之所安其病有/五曰傾邪曰輊易曰放縱曰倨慢曰惰偷側聽滛視)
　(傾邪者也噭應歛髪而髲輕易者也遊而倨坐而箕/寢而伏此放縱倨慢者也怠荒立而跛冠而免勞而)
　(袒暑而褰裳惰偷者也五者禮之所禁也夫禮者内/以正人之心而外以正其遊行視聼坐立卧起衣冠)
　(之際此所以止邪於未形也陳氏曰古之養老則袒/而割牲祭祀則袒而迎牲喪禮以袒踊為孝喪服以)
　(袒免為制士虞則鉤袒取黍稷大射則袒決遂執/弓然則袒豈先王之所不為無故而袒則非禮也)
○登城不指城上不呼(呼火/故切)
　(鄭氏曰不指不呼為惑人方氏曰不指為其惑人之/見也不呼為其惑人之聞也言城者士民之所㑹而)
　(聞見者衆也戴氏曰居十手所指十目所視之地而/指畫疾呼其不驚人而惑衆者幾希論語曰車中不)
　(疾言不親指在車上/猶不可况於登城乎)
將適舎求毋固將上堂聲必揚
　(黄氏曰凡求物於主人毋固毋必隨其有無鄭氏曰/適舎謂行而就人館固猶常也求主人物不可以舊)
　(常或時乏無聲必揚警内也澄曰暮而求舎館一宿/而已随所在而安不敢必求適意之所也上堂而先)
　(揚其聲使人/知所回避也)
户外有二屨言聞則入言不聞則不入將入户視必下
入户奉扄視瞻毋回户開亦開户闔亦闔有後入者闔
而勿遂(屨紀具切聞音問又如字奉/上聲扄古螢切闔胡臈切)
　(鄭氏曰言聞則入視必下不于掩人之私也奉扄敬/也開亦開闔亦闔不以後來變先勿遂示不拒人孔)
　(氏曰户外有二屨謂室有兩人若一人無非法之私/事則外人可入若有二屨是有二人或請問宻事若)
　(内人語聞於户外則非私事外人乃可入也雖聞言/而入亦不得舉目而視恐覩人之私也故視必下扄)
　(所以關鼎關戸之木與關鼎相似亦得稱扄儿常奉/扄之時必兩手向心而奉之今入户雖不奉扄木以)
　(其手對户若奉扄然言恭敬也初入時視必下而竞/不得廻轉廣有瞻視也旣入尸若户本開則今入者)
　(不須闔若户本闔則今入者不須開已先入後猶有/應入者雖已應闔户徐徐欲作闔勢以待後入不得)
　(遞闔以/拒後入)
毋踐屨毋踖席摳衣趨隅必慎唯諾(踖在亦切摳苦矦/切趨七俱切唯云)
(癸切諾/弩各切)
　(鄭氏曰趨隅升席必由下也慎唯諾者不先舉見問/乃應孔氏曰踐蹋也旣並脫屨户外其人或多若後)
　(進者不得蹋先入者屨踖猶躐也席旣地鋪當有上/下將就坐當從下而升以就已位若發初從上為踖)
　(席摳提也衣裳也趨猶向也隅猶角也旣不踖席當/兩手提裳之前徐徐向席之下角從下而升已位也)
　(唯諾應對也坐/定又慎於應對)
○帷薄之外不趨堂上不趨執玉不趨堂上接武堂下
布武室中不翔並坐不横肱授立不跪授坐不立(薄平/博切)
(肱古/横切)
　(鄭氏曰帷薄之外不見尊者行自由不為容也行而/張足曰趨堂上不趨為其廹也堂下則趨執玉不趨)
　(志重玉也武迹也迹相接謂毎移足半躡之中人之/迹尺二寸布武謂毎移足各自成迹不相躡行而張)
　(拱曰翔室中不翔亦為其迫也横肱為害傍人不跪/不立為煩尊者俛仰受之孔氏曰帷幔也薄簾也張)
　(足疾趨而行敬也貴賤各有臣吏故其敬處亦有逺/近禮天子外屏諸矦内屏卿大夫以簾士以帷臣來)
　(朝君至屏而加肅屏外不趨也帷薄外不趨謂大夫/士外不趨内趨為敬也堂上迫狹故亦不疾趨下階)
　(則趨故論語云沒階趨執玉須慎疾趨則或蹉跌失/玉故不論堂之上下皆不疾趨也堂上不疾趨故迹)
　(相接毎進六寸也吕氏曰凡見尊者以疾行為敬然/有不必趨者帷薄之外非尊者所見可以紓其敬也)
　(有不可趨者堂上地廹不足以容歩執玉之重或虞/其失墜也陳氏曰文者上之道武者下之道故足在)
　(體下曰武綏在冠下亦曰武執玉不趨不敢趨也室/中不翔不可翔也方氏曰趨足容也翔手容也堂上)
　(不趨則未必不翔室中不翔則不趨可知授立不/跪為煩尊者之俯也授坐不立為煩尊者之仰也)
○離坐離立毋徃參焉離立者不出中間
　(鄭氏曰為干人私也離兩也孔氏曰見彼二人併坐/或併立恐宻有所論已不得徃參預二人併立當已)
　(行路則辟之不得輙當其中間出也方氏曰兩相麗/之謂離三相成之謂參彼坐立者兩人而我一人徃)
　(焉則成/三矣)
○有憂者側席而坐有喪者專席而坐
　(鄭氏日側猶特也憂不在接人不布他面席專猶單/也專席降居處也孔氏曰憂謂親有疾吉時貴賤有)
　(重席之禮若父毋始喪寢苫無席卒哭後乃有芐翦/不納自齊衰以下始喪而有席並不重也王氏曰側)
　(席與儀禮所謂側殺側受醴之側同專席與郊特牲/所謂專席而酢之專同吕氏曰側席坐不安也專席)
　(不與人/共坐也)
○居喪不言樂祭祀不言凶公庭不言婦女
　(鄭氏曰非其時也吕氏曰古者吉凶之事不相干哀/樂之情不可以貳喪凶事也不言樂祭吉事也不言)
　(凶如臨喪不笑臨樂不歎之比肅敬者公庭之事燕/䙝者私庭之事也婦人私䙝之事不可以言於公庭)
　(馬氏曰斬衰之喪唯而不對齊衰之喪對而不言大/功之喪言而不及議小功之喪議而不及樂又况大)
　(於此而可言樂乎古者易服而葬周官蜡氏凡大祭/祀禁凶服祭義郊之祭喪者不敢哭以為交於神明)
　(者不可以凶也又况祭祀可言凶乎男外女内内言/不出外言不入欲無相瀆而已又況公庭可言婦女)
　(乎居喪不言樂後世猶有如衛孫文子者/公庭不言婦女後世猶有如陳靈公者)
○齊者不樂不弔(齊側皆切/樂音洛)
　(鄭氏曰為哀樂則失正散其思也吕氏曰齊者專致/其精明之德恍惚以與神明交者也樂則散哀則動)
　(皆有害於齊也故不樂不弔全其所以齊之志也/方氏曰致齊將以致祭也故不以哀樂貳其心)
○鄰有喪舂不相里有殯不巷歌(舂書容切相息/亮切殯必刃切)
　(鄭氏曰助哀也相送杵聲方氏曰五家為隣五鄰為/里鄰近而里逺鄰寡而里衆近而寡者其情昵逺而)
　(衆者其情踈故哀不能無輕重淺深之别焉除喪而/後祥故未祥之前通謂之有喪啓殯而後葬故未葬)
　(之前通謂之有殯於鄰言有喪舂不相則有殯可知/於里言有殯不巷歌則有喪必然矣舂猶不相則不)
　(巷歌可知不巷歌/則容或相舂矣)
適墓不歌哭日不歌望柩不歌入臨不翔臨喪不笑執
紼不笑臨樂不歎當食不歎(柩音舊臨如字/或去聲紼音弗)
　(鄭氏曰適墓非樂所哭日哀未忘望柩入臨哀傷之/無容樂臨喪宜有哀色紼引車索食或以樂非歎所)
　(孔氏曰哭日謂弔人日哭歌不可共日弔之朝亦得/歌樂但弔以還哭後乃不歌也不翔謂入臨人之喪)
　(不得趨翔為容不翔則不歌不歌則猶翔也吉食奏樂/既樂故不宜歎若助喪事而食使充飢不令廢事亦)
　(不宜歎歎/則不飽也)
適墓不登壟送喪不由徑送葬不辟塗潦助葬必執紼
揖人必違其位(壟力勇切/辟音避)
　(鄭氏曰墓塋域壟冢也不登壟者為其不敬不由徑/不辟塗潦者所哀在此助葬必執紼者葬喪之大事)
　(揖人必違其位者禮以變為敬孔氏曰助葬非為客/是助事爾故宜執紼位謂已之位也於位而見人則)
　(當離已位而向彼遥揖燕禮君降階爾卿大夫/爾謂揖而移近之雖君臣皆須違位而揖也)
臨喪則必有哀色介胄則有不可犯之色故君子戒愼
不失色於人
　(鄭氏曰貌與事宜相配色厲内荏貌恭心很非情者/也介甲也孔氏曰若身被甲首冠冑則使形勢髙岸)
　(有不可于犯之色以稱其服也君子接人並使/心色如一不得色違於心故云不失色於人)
○介者不拜爲其拜而蓌拜(為云偽切/蓌子卧切)
　(陳氏曰介者所以服人拜者所以服於人服人者無/所服於人故不拜兵法曰軍容不入國國容不入軍)
　(軍容入國則民德廢國容入軍則民德弱兵車不式/危事不齒介者不拜不以國入軍也鄢陵之戰郤至)
　(不拜楚使崤之役蹇叔之子不拜其父細栁之營周/亞父不拜其君可謂知此矣朱子曰蓌猶言有所枝)
　(柱不利屈伸也鄭氏曰蓌則失容節蓌猶詐也孔氏/曰蓌挫也戎容曁曁者甲而屈拜則挫損其戎威之)
　(容也一云詐言着鎧而拜威/儀不足虗作矯蓌是詐也)
○貧者不以貨財爲禮老者不以筋力爲禮
　(鄭氏曰禮許儉不非無也年五十始杖八十拜君命/一坐再至陳氏曰禮非貨財不足以為文非筋力不)
　(足以為儀貧者不足於貨財老者不足於筋力於其/所不足而責之以為禮則不恕矣吕氏曰君子之於)
　(禮不責人之所不能備/不責人之所不能行)
○禮不下庶人刑不上大夫(上時掌切/下不上同)
　(鄭氏曰禮不下庶人者為遽於事且不能備物刑不/上大夫者不與賢者犯法其犯法則在八議輕重不)
　(在刑書孔氏曰禮為有知制刑為無知設禮不下與/庶人行故不著於經非是都不行禮也有事則假士)
　(禮行之制五刑三千之科條不設大夫犯罪之目所/以然者大夫必用有德若逆設其刑則是君不知賢)
　(也雖不制刑書非謂都不刑其身也其有罪則以八/議議其輕重澄曰禮謂禮書禮書所制之禮上自天)
　(子始而下及諸矦又下及卿大夫又下及士而止不/下及庶人也刑謂刑書刑書所制之刑下自庶人始)
　(而上及於士而止/不上及大夫也)
○刑人不在君側
　(鄭氏曰爲怨恨為害也春秋傳曰近刑人則輕死之/道孔氏曰被刑害者不得令近君春秋閽弑吳子餘)
　(祭刑人在君/側之失也)
○犬馬不上於堂
　(鄭氏曰非摯幣也孔氏曰賔主相見將犬馬為禮用/充庭實而已犬則執紲馬則執靮以呈之非摯幣故)
　(不牽上堂羔鴈/之摯乃上堂也)
　　　右記通用之禮凡十五節
卒哭乃諱
　(鄭氏曰敬鬼神之名也諱辟也生者不相辟名衛矦/名惡大夫有名惡君臣同名春秋不非孔氏曰古人)
　(生不諱故卒哭前猶以生事之則未諱至於卒哭後/服已受變神靈遷廟乃神事之言之則感動孝子故)
　(諱其/名也)
禮不諱嫌名二名不偏諱
　(鄭氏曰嫌名謂音聲相近若禹與雨丘與區也偏謂/二名不一一諱也孔子之母名徴在言在不稱徴言)
　(徴不/稱在)
逮事父母則諱王父母不逮事父母則不諱王父母
　(鄭氏曰逮及也謂幼孤不及識父母恩不至於祖名/孝子聞名心瞿諱之由心此謂庶人適士以上廟事)
　(祖雖不違事父母猶諱祖庾氏蔚曰諱王父母之恩/正應由父所以連言母者婦事舅姑同事父母且配)
　(夫為體諱敬不殊故幼無父而識母者則諱王父母/也張子曰先君以獻武諱二山是雖數世猶諱也澄)
　(曰鄭註以此為庶人禮謂適士以上/諱祖則諸矦卿大夫諱祖可知矣)
○君所無私諱大夫之所有公諱
　(鄭氏曰無私諱謂臣言於君前不辟家諱尊無二也/大夫之所則辟君諱也孔氏曰人於大夫之所止得)
　(辟公家之諱不得辟大/夫諱也所以尊君也)
夫人之諱雖質君之前臣不諱也
　(鄭氏曰質猶對也臣於夫人之家恩逺也孔氏曰夫/人君之妻夫人本家所諱臣雖對君前而言語不為)
　(諱/也)
婦諱不出門
　(鄭氏曰婦親逺於宫中言辟之孔氏曰門謂婦宫門/婦家之諱但於婦宫中不言爾若於宫外則不諱也)
　(故臣對君前不諱夫人之諱田氏瓊曰雜記母之諱/宫中諱妻之諱不舉諸其側此婦諱與母諱同者雜)
　(記分尊卑此據不/出門大畧言之爾)
大功小功不諱
　(孔氏曰古者期親則為諱田氏瓊曰雜記卒哭乃諱/王父母兄弟世父叔父姑姊妹子與父同諱父諱齊)
　(衰親也然則大功小功不諱矣熊氏云大功亦諱小/功不諱若小功與父同諱則亦諱之馬氏曰曲禮言)
　(王父母則於已為祖者也雜記言王父母則於父為/祖者也於父為祖則於已為曾祖而其服則小功於)
　(父為世父叔父姑則於已為從祖祖姑而其服亦小/功於父為姊妹則於已為姑而其服則期與大功凡)
　(此以父為之諱而諱之是大功小功有所謂諱/也大功小功不諱言其不與父同諱者而已)
廟中不諱詩書不諱臨文不諱
　(鄭氏曰廟中謂有事於髙祖則不諱曾祖以下尊無/二也於下則諱上何氏曰詩書謂教學時也臨文謂)
　(執禮文行事時也論語云詩書執禮是教學唯詩書/有誦禮則不誦唯臨文行事若有所諱則並失事正)
　(胡氏曰詩書謂誦詩讀書時臨文謂文章舊云禮文/恐非李氏曰箕子為武王陳洪範曰邦其昌臨文不)
　(諱/也)
○入竟而問禁入國而問俗入門而問諱(竟與/境同)
　(鄭氏曰皆為敬主人也禁謂政教俗謂常行與所惡/也國城中也孔氏曰竟界首也凡至竟界當先訪問)
　(國中政教何所禁忌入國門内城中亦先問風俗所/常行也門主人之門諱主人祖先君名欲為避之宜)
　(先知之主人出至大門外迎客客入門方應交接故/問諱以門為限也吕氏曰問禁若孟子言問國之大)
　(禁然後敢入是也問俗謂其國之禮俗有與它國不/同者也問諱賔為主人諱也私諱不出門門之内雖)
　(賔亦得諱之所以敬主人也王氏曰邑國皆有竟竟/内各有禁俗繫於國國殊則有異俗國非特城中而)
　(已/)
　　　右記避諱之禮凡三節
　
　
　
　
　
　
　
　
　
　
　
　
　
　
　禮記纂言卷一中
欽定四庫全書
　禮記纂言卷一下　　　　　元　吳澄　撰
　　曲禮
君子將營宫室宗廟爲先廏庫爲次居室爲後凡家造
祭器爲先犧賦爲次養器爲後(廏九又切造才早切/犧許宜切養羊尚切)
　(鄭氏曰先宗廟次廏庫重先祖及國之用家造謂家/始造事犧賦以稅出牲孔氏曰賦斂邑民供出牲牢)
　(故曰犧賦養器供養人之飲食器也吕氏曰營宫室/雖大夫有宗廟皆然非獨諸矦也言家造雖士有田)
　(禄者皆然非獨大夫也宗廟祭器事吾先也廏庫犧/賦待吾衆也居室養器奉吾私也此先後之序也廏)
　(以養牛馬犧牲庫以藏兵也犧賦亦謂其器也犧牲/之器如牢互盆鐐之屬也賦兵賦也其器如弓矢旗)
　(物戈劔之屬也澄曰凡家造謂凡人家所/造之器犧賦謂犧牲兵賦之器吕說得之)
無田禄者不設祭器有田禄者先爲祭服君子雖貧不
粥祭器雖寒不衣祭服爲宫室不斬於丘木(粥音育衣/於計切)
　(方氏曰無田禄者不設祭器故禮運以祭器不假爲/非禮有田禄者必具祭服故王制以祭器不假為禮)
　(鄭氏曰祭器可假有田禄者祭服宜自有粥賣也丘/壟也不粥不衣不斬廣敬也孔氏曰大夫及士有田)
　(禄者乃得造器猶不具唯天子大夫四命以上者得/備具若諸矦非四命無田禄則不得造故禮運云大)
　(夫聲樂皆具祭器不假非禮也據諸矦大夫言之也/若有田禄雖得造器必先爲祭服後為祭器縁人形)
　(參差衣服有大小不可假借故宜先造而祭器之品/量其制同旣可暫假故營之在後吕氏曰孟子曰惟)
　(士無田則亦不祭牲殺器皿衣服皆不備故也不祭/則薦而已與庶人同故不設祭器也有田禄則牲殺)
　(器皿衣服皆不可不備祭器所以事其先粥之則無/以祭無以祭則不仁也祭服所以接鬼神衣之則䙝)
　(褻則不敬也丘木所以庇其宅兆為宫室/而斬之是慢其先而濟吾私亦不敬也)
○祭服敝則焚之祭器敝則埋之龜筴敝則埋之牲死
則埋之(筴與/䇿同)
　(鄭氏曰祭服祭器龜筴並牲皆不欲人䙝之焚之必/已不用埋之不知鬼神之所為孔氏曰服是身著之)
　(物故焚之牲器之類並為鬼神之用雖敗不知鬼神/用與不用故埋之埋之猶在焚之則消所以焚之埋)
　(之異也若不焚埋人或用/之為䙝慢鬼神之物也)
○臨祭不惰(惰徒/卧切)
　(鄭氏曰惰為無神也孔氏曰祭如在故臨祭須/敬不得怠惰鬼神饗徳祭若怠惰則神不歆)
○凡祭於公者必自徹其爼
　(鄭氏曰祭於公助祭於若也自徹其俎臣不敢煩君/使也大夫以下或使人歸之孔氏曰此謂士助君祭)
　(大夫以下自祭其/廟則使人歸賔俎)
○禮曰君子抱孫不抱子此言孫可以爲王父尸子不
可以爲父尸
　(鄭氏曰以孫與祖昭穆同孔氏曰禮曰者皆舊禮語/也抱孫不抱子謂祭祀之禮必須尸尸必以孫今子)
　(孫行並皆幼弱則必抱孫爲尸不得抱子爲尸作記/者旣引禮又自解云此言孫可以爲王父尸子不可)
　(以為父尸故也曽子問云尸必以孫孫幼則使人抱/之無孫則取於同姓可也方氏曰凡爲尸者不必皆)
　(幼必曰抱以見禮之所在不以幼而廢也王氏炎曰/特牲禮注大夫士以孫之倫爲尸言倫明非已孫崔)
　(靈恩謂大夫用已孫為尸非也張子曰父於子尊嚴/故不抱孫自有其父故在祖則可抱非謂為尸而抱)
　(也尸是孫行反以子道事之則事親之道可以喻矣/澄按張子之意謂君子於生之時爲祖者抱其孫而)
　(為父者不抱其子故死而立尸以祭可以孫行為尸/而不可以子行為尸也然曾子問篇旣有孫幼則使)
　(人抱之之文則不/若舊註之說爲當)
○支子不祭祭必告于宗子
　(鄭氏曰不敢自專孔氏曰支子庶子也祖禰廟在適/子之家而庶子賤不敢輙祭之也支子雖不得祭若)
　(宗子有故庶子代攝猶宜告宗子然後祭程子曰古/所謂支子不祭者唯使宗子立廟主之而已支子雖)
　(不祭至於齊戒致其誠意則與主祭者不異可與則/以身執事不可與則以物助但不别立廟為位行事)
　(而/已)
○凡祭有其廢之莫敢舉也有其舉之莫敢廢也
　(鄭氏曰爲其瀆神也廢舉謂若殷廢農祀棄後不可/復廢棄祀農也孔氏曰祭有常典不可輙擅廢興吕)
　(氏曰廢之莫敢舉如已毁之廟已變置之社稷不可/復祀也舉之莫敢廢如已修之壇墠而輙毁已正之)
　(昭穆而輙變也陳氏曰祀典之所秩則不可以廢廢/之爲不仁祀典之所不秩則不可以舉舉之爲不智)
　(周官大祝禁督逆祀命者禮記山川神祗有不舉者/爲不敬不敬者君削以地宗廟有不順者爲不孝不)
　(孝者君絀以爵夫逆祀命而有所舉則在所禁逆祀/命而有所廢則在所督不敬者在所削不孝者在所)
　(絀此人臣所以謹/常祀而毋瀆禮也)
非其所祭而祭之名曰滛祀滛祀無福
　(鄭氏曰妄祭神不饗吕氏曰非其所祭如法不得祭/與不當祭者滛過也以過祀神故無福福者百順之)
　(名也陳氏曰神不歆非類民不祀非族非族而祀之/則於禮爲諂於命為逆於祀爲瀆其欲徼福也難矣)
　(昔楚昭王不祀河甯武子不祀相皆/能變易舊俗以趨於正知此禮矣)
○天子祭天地祭四方祭山川祭五祀嵗徧諸矦方祀
祭山川祭五祀嵗徧大夫祭五祀嵗徧士祭其先
　(鄭氏曰祭四方謂祭五官之神於田郊也勾芒在東/祝融后土在南蓐收在西𤣥㝠在北詩云來方禋祀)
　(方祀者各祭其方之官而已五祀户竈中霤門行也/孔氏曰天地有覆載大功天子王有四海故得祭天)
　(地以報其功諸矦旣不得祭天地又不得緫祭五方/之神惟祀當方故云方祀山川在其地則祭之無則)
　(不祭大夫不得方祀及山川直祀五祀而已士祭其/先不云嵗徧者以士祭先祖嵗有四時更無餘神故)
　(也吕氏曰天子繼天而王君天下而有之冬日至祀/天夏日至祭地四時各祭其方以迎氣又各望祭其)
　(方之山川及五祀此所謂嵗徧也天子有天下故得/祭天地四方山川五祀言無所不及也諸矦有國國)
　(必有方祭其所居之方而已非所居之方及山川不/在竟内者皆不得祭故曰方祀祭山川祭五祀言有)
　(及有不及也大夫有家不與山川之祀所得祭者五/祀而已士不得立家故五祀之祀亦不得行然自天)
　(子至於庶人皆得祭其先先者吾身之所自出也天/子至大夫言祭百神而不及其先唯於士言者舉輕)
　(以明重且言士有不得祭者也方氏曰天子祭天地/則天下之事諸矦方祀則一國之事大夫祭五祀則)
　(一家之事士祭先則一身之事葢德有隆殺故所/祭之神有大小業有廣狹故所祭之神有逺近也)
○天子以犧牛諸矦以肥牛大夫以索牛士以羊豕(索/所)
(百/切)
　(鄭氏曰犧純毛也肥養於滌也索求得而用之孔氏/曰大夫士天子大夫士也若諸矦大夫即用少牢士)
　(則用特牲其喪祭大夫亦得用牛士亦用羊豕故雜/記云上大夫之虞也少牢卒哭成事祔皆大牢下大)
　(大夫之虞也犆牲卒哭成事祔皆少牢是也據此諸/矦不得用犧牛祭義云天子諸矦有養獸之官犧牷)
　(祭牲必於是取之者葢諸矦對卿大夫亦得云犧若/對天子則稱肥爾其大夫牲體完全亦有犧牲之稱)
　(故上云大夫犧賦為次但不毛色純爾按楚語觀射/父云大夫牛羊必在滌三月小者犬豕不過十日此)
　(大夫索牛士羊豕旣不在滌三月當十日以上但不/知其日數耳方氏曰天子以犧牛則雖肥而或傷亦)
　(在所不用諸矦但取其肥而已不必犧也大夫但取/其具而已又不必肥也至於士雖索牛亦不得而用)
　(矣唯羊豕可也祭義言天子諸矦必有養獸之官故/得有犧肥之牛也牛人凡祭祀共其求牛此特於大)
　　(夫言索者以無養獸之官必索/後得之也羊豕者或羊或豕也)
○大饗不問卜不饒富
　(鄭氏曰大饗祭帝於明堂也富之言備也備而已勿/多於禮也孔氏曰此大饗與月令季秋大饗帝同不)
　(得以其大饗豐饒其物使之過禮葉氏曰季秋大饗/於明堂牲也日也莫不卜也特言不問者恐瀆神也)
　(方氏曰禮之言大饗者十有一而其别有五祭帝一/也袷祭先王二也天子饗諸矦三也兩君相見四也)
　(凡饗賔客五也若月令季秋大饗帝禮器郊特牲大/饗腥祭帝之大饗也禮器又言大饗其王事大饗之)
　(禮不足以大旅祫祭先王之大饗也郊特牲又言大/饗尚腶脩天子饗諸矦之大饗也郊特牲又言大饗)
　(君三重席而酢仲尼燕居言大饗有四坊記言大饗/廢夫人之禮兩君相見之大饗也大司樂言大饗不)
　(入牲雜記言大饗卷三牲/之爼凡饗賔客之大饗也)
　　　右記祭祀之禮凡十節
外事以剛日内事以柔曰
　(鄭氏曰順其出外為陽順其居内為隂孔氏曰外事/郊外之事内事郊内之事十日有五竒五耦甲丙戊)
　(庚壬五竒為剛乙丁巳辛癸五耦為柔然郊天在國/外應用剛日而郊特牲云郊用辛社稷是郊内應用)
　(柔日而郊特牲云社日用甲郊社尊不敢同内外之/義自郊社之外則皆用之社祭用甲而召誥用戊者)
　(召誥是告祭非常禮也郊之用辛者惟夏正郊天及/雩大享明堂爾若郊丘自用冬至日五時迎氣合用)
　(其初朔之日不皆用辛也崔靈恩云外事指用兵之/事内事指宗廟之祭澄曰詩小雅吉日田獵之詩而)
　(曰吉日維戊吉日庚午春秋桓六年壬午大閱莊八/年甲午治兵田獵兵師外事也故戊庚壬甲皆用剛)
　(日桓八年己卯烝丁丑烝十四年乙亥嘗閔二年乙/酉吉禘于荘公文二年丁卯大事于太廟宣八年辛)
　(卯有事于太廟昭十五年癸酉有事于武宫儀禮少/牢饋食日用丁巳宗廟祭享内事也故已丁乙辛癸)
　(皆用/柔日)
○凡卜筮日旬之外曰逺某日旬之内曰近某日喪事
先逺日吉事先近日
　(鄭氏曰旬十日也喪事葬與練祥也吉事祭祀冠取/之屬也孔氏曰凡卜筮者若大事則卜筮並用皆先)
　(筮後卜若次事則惟卜不筮小事則無卜唯筮天子/旣爾諸矦亦然但春秋亂世皆先卜後筮尚書先云)
　(龜從者以尊卑言之鄭註周禮云筮凶則止不卜而/洪範有筮逆龜從者崔靈恩云凡卜筮天子皆用三)
　(若三筮並凶則止鄭云若一吉一凶雖筮逆猶得卜/之洪範所云是也大夫士則大事卜小事筮旬之外)
　(者少牢大夫禮今月下旬筮來月上旬是句之外日/也主人告筮者云欲用逺某日旬之内者按特牲士)
　(禮不諏日註云士賤職䙝時至事暇可以祭則筮其/日於旬初即筮旬内之日是旬之内日也主人告筮)
　(者云用近某日此據大夫士有旬内旬外之日若天/子諸矦其有雜祭或用旬内或用旬外其辭皆與此)
　(同喪事謂葬與二祥哀非孝子所欲但制不獲已故/卜先從逺日而起左傳云卜葬先逺日辟不懐也謂)
　(如今月下旬先卜來月下旬不吉卜中旬不吉卜上/旬是先逺日也吉事謂祭祀冠昬之屬少牢云若不)
　(吉則及逺日又筮日/如初是先近日也)
曰爲日假爾泰龜有常假爾泰筮有常
　(鄭氏曰命龜筮辭孔氏曰假因也爾女也指龜蓍泰/太中之太也褒美龜筮故謂泰龜泰筮也有常者言)
　(爾泰龜泰筮决判吉凶分明有常也方氏曰龜則卜/之體筮則蓍之用一言其體一言其用互相備也馬)
　(氏曰布席謂之為席擇日謂之為日以某有所為故/也大羮謂之泰羮瓦尊謂之泰尊龜謂之泰龜筮謂)
　(之泰筮以其有所尊故也目有光而不能明假日月/而後明事有吉凶而不能知假蓍龜而後知故假爾)
　(龜假爾筮事之萬變不同理之是非不一/卜筮而體吉則吉體咎則咎故曰有常)
○卜筮不過三卜筮不相襲
　(鄭氏曰求吉不過三魯四卜郊春秋譏之孔氏曰一/卜不吉而㓙又卜以至於三三若不吉則止筮亦然)
　(澄曰襲因也重也謂一卜不吉雖可再卜再卜不吉/雖可三卜然須俟他日然後再卜三卜不可於一卜)
　(再卜之日而相因重複以卜葢/誠不專一且瀆神也筮亦然)
○龜爲卜筴爲筮卜筮者先聖王之所以使民信時日
敬鬼神畏法令也所以使民决嫌疑定猶與也故曰疑
而筮之則弗非也日而行事則必踐之(與音預踐/今讀如字)
　(筴蓍也蓍莖如馬菙故謂之筴為卜為筮釋卜筮一/字謂以龜甲鑽之而得兆者名為卜以蓍筴揲之而)
　(得卦者名為筮也卜筮之用有二占日與占事也用/之以占日者使民信時日也用之以占事者使民决)
　(嫌疑也信與信如四時之信同時者謂當其時之日/法謂法制令謂禁令事似同而非同爲嫌心有二而)
　(不决為疑猶與二獸名猶貜属或云犬子與象屬一/作豫二獸皆進退多疑故人之遲疑不决者曰猶與)
　(凡享祀鬼神設施法令必須擇日然人不自擇而問/之卜筮卜筮所得之日乃神所告故人信之而不敢)
　(輙易享祀必以此日是於鬼神敬而不敢䙝也設施/必以此日是於法令畏而不敢慢也事已然者或謂)
　(其可或謂其否事未然者或謂如此或謂如彼兩有/所嫌而心疑不决故其為之之意猶與以卜筮决其)
　(可否彼此之嫌而心不復疑則行之勇而不猶與也/故曰以下引舊語為證踐猶踐言之踐疑而筮之申)
　(上文決嫌疑之義謂有疑者旣卜筮而決之則心知/其是不復以為非也不云卜省文日而行事中上文)
　(信時日之義謂卜筮謂此日而/行事必須踐行而不敢違也)
　　　右記卜筮之禮凡四節
凡僕人之禮必授人綏若僕者降等則受不然則否若
僕者降等則撫僕之手不然則自下拘之(拘古/矦切)
(鄭氏曰撫小止之謙也自下拘之由僕手下取之也但/僕與已同爵則不受孔氏曰凡僕人謂為一切僕非)
　(為君僕時也車上旣僕為主故為人僕必授綏與所/升之人也降等謂士與大夫大夫與卿御也僕旣卑)
　(降則主人受取綏不然謂僕者敵體則主人宜謙不/受其綏也又僕者雖卑而受其綏不謙猶當撫止僕)
　(手若不聽自授然後乃受也不降等者旣敵不受而/僕者必授則主人當郤手從僕手下自拘取之示不)
　　(用僕/授也)
○僕御婦人則進左手後右手御國君則進右手後左
手而俯
　(鄭氏曰進左後右逺嫌也進右後左敬也孔氏曰僕/在中央婦人在左僕御之時進左手持轡使形微相)
　(背若進右手則近相嚮故後右手以逺嫌御國君則/以相嚮為敬故進右手旣御不得常式故但俯俛)
○君車將駕則僕執䇿立於馬前已駕僕展軨效駕奮
衣由右上取貳綏跪乗執䇿分轡驅之五歩而立君出
就車則僕并轡授綏左右攘辟車驅而騶至於大門君
撫僕之手而顧命車右就車門閭溝渠必歩(軨力丁切/上時掌切)
(乗繩證切下並同并必證切攘如羊切/辟音闢或音避騶齊勾切又七須切)
　(鄭氏曰立於馬前監駕且為馬行展軨具視效駕白歩/已駕奮振去塵也貳副也跪乗未敢立敬也驅之五)
　(調試之僕并轡授綏者車上僕所主也左右謂羣臣/陪位侍駕者攘卻也車右勇力之士僃制非常者君)
　(行則陪乗君式則下歩行孔氏曰君車君所乗之車/也將駕謂始欲駕行時也僕即御車者䇿馬杖也别)
　(有人牽馬駕車僕執馬杖監駕立馬前恐馬行也已/駕駕竟也展視軨轄頭轊也車行由轄故具視之效)
　(白也僕監視駕竟而入白君駕車也由從也僕入白/駕竟先出就車於車後自振其衣去塵從右邊升上)
　(必從右者君位在左故辟君空位也綏登車索綏有/二一是正綏擬君之升一是副綏擬僕右之升故僕)
　(振衣畢取副綏而升也跪乗者僕先試車時君未出/未敢依常而立故跪乗以為敬轡御馬索也車有一)
　(轅而四馬駕之中央兩馬夾轅者名服馬兩邊者名/驂馬毎馬兩轡四馬八轡以驂馬内轡二繫於軾前)
　(其驂馬外轡及夾轅兩脤馬各二轡分置兩手今言/執䇿分轡謂一手執馬杖以三轡置空手中以三轡)
　(置杖手中也分轡竟則試驅行之五歩乃立初跪而/驅今馬行五歩則倚立以待君出葢跪以見敬而立)
　(則調試之也君出就車則僕并六轡及䇿置一手中/一手取正綏授君令登車此當右手并轡左手授綏)
　(轉身向後引君上也避逺也君已上車車欲進行故/左右侍駕陪位諸臣皆遷郤以辟車使不妨車行也)
　(左右已辟故驅車而進則左右從者疾趨從車行也/大門君之外門車行至外門君撫僕手撫按止也僕)
　(手執轡車行由僕君欲令駐車故抑止僕手也顧回/顧也車右勇力之士也車行則有三人君在左僕人)
　(中央勇士在右車方驅時勇士亦從驅在後今至大/門方出履險阻恐有非常故回顧命車右上車也門)
　(閭謂凡所過門閭溝廣深四尺渠亦溝也歩謂下車/也此車右勇士之禮若至門閭溝渠則車右必下車)
　(所以然者君子不誣十室遇門閭必式君式則臣當/下也二則溝渠是險阻恐有傾覆故勇士亦須下扶)
　(持之僕不下者車行由僕/僕下則車無御故不下也)
○國君不乗竒車車上不廣欬不妄指立視五巂式視
馬尾顧不過轂國中以䇿彗䘏勿驅塵不出軌(不乗平/聲竒居)
(宜切欬開代切巂惠圭切轂音谷彗音遂䘏蘇/沒切勿舊音沒今讀如字屬下句軌君美切)
　(鄭氏曰國君出入必正竒車獵衣之屬廣欬為若自/矜廣猶宏也立平祝也巂猶規也謂輪轉之度式視)
　(馬尾小俛也顧不過轂為掩在後彗竹帝䘏勿搔摩/也孔氏曰國君不可乗竒邪不正之車獵車之形今)
　(鉤車也衣車如鱉而長漢桓帝時禁臣下乗之車已/髙若在上而聲大欬似自驕矜又驚衆也妄虗也車)
　(上無事虚以手指麾四方並為惑衆也車輪一周為/一規乗車之輪髙六尺六寸徑一圍三三六十八得)
　(一丈八尺又六寸為一尺八寸緫一規為一丈九尺/八寸五規為九十九尺六尺為歩緫為十六歩半在)
　(車上所視則前十六歩半地也馬引車其尾近在車/欄前故車上馮式下頭時不得逺曯而視馬尾若轉)
　(而顧不得過轂過轂則掩後人之私入國不馳故不/用鞭䇿取竹帚帶葉者為杖形如埽帚故云䇿彗以)
　(䇿微近馬體不欲令疾也但搔摩之其狀䘏勿然車/行遲故塵埃不飛揚出車轍外澄曰彗帚也此作虚)
　(字用猶云掃也非是取竹之帶葉形如埽帚者别為/䇿彗以代常時所用之䇿也䘏與恤同音依註讀爲)
　(蘇没切猶云拂也彗䘏謂埽拂之或云如彗帚之䘏/拂也䘏字句絶勿讀如字驅謂以䇿䇿馬令疾行也)
　(勿驅二字為句以䇿彗䘏而勿驅者言車行國中宜/徐不宜疾但以馬䇿埽拂馬背勿鞕箠之兩轅中間)
　(相去之度為軌馬行不疾/則車塵不逺故不出軌也)
○入國不馳入里必式故君子式黄髮下卿位
　(鄭氏曰馳善藺人不馳愛人也必式不誣十室也發/句言故明此衆篇雜辭也式黄髮敬老也下卿位尊)
　(賢也卿位卿之朝位君出過之而上車入未至而下/車孔氏曰國中人多周官脩閭氏禁馳騁於國中二)
　(十五家為里里巷首有門論語云十室之邑必有忠/信故入里則必式而禮之君子謂人君也人初老則)
　(髮白太老則髮黄髪黄彌老宜敬之故見/而式也卿位路門之内門東北面位也)
○國君撫式大夫下之大夫撫式士下之
　(車式髙三尺二寸較髙五尺五寸在車常憑較敬則/撫式鄭氏曰撫猶據也據式小俛崇敬也孔氏曰謂)
　(君臣俱行君式宗廟則臣冝下車若士爲大夫之臣/亦如大夫之於君也吕氏曰下之敬重於式所敬皆)
　(降一/等也)
○爲君尸者大夫士見之則下之君知所以爲尸者則
自下之尸必式乗必以几
　(鄭氏曰下下車也所以尊尸國君或時幼小不能盡/識羣臣有以告者乃下之尸必式禮之也乗以几尊)
　(者慎也孔氏曰為君尸謂臣爲君作尸者已被卜告/君許用者也古者致齊各於其家散齊亦猶出在路)
　(及祭日之旦俱來入廟故羣臣得於路見君之尸皆/下車而敬之君若於散齊之時在路見尸亦自下車)
　(敬之云君知者言知則有不知謂君年或幼小不能/並識羣臣故於路或不識而臣告君君乃知之所以)
　(下也知是散齊者君致齊不復出行若祭日若先入/廟後乃尸至尸在廟中尊仲答主人之拜今在路其)
　(尊猶屈不敢亢禮君下而已不可下車故式爲敬以/答君也乗必以几者几案在式之上尊者有所敬事)
　(以手據之几上有冪君/以羔皮以虎縁之也)
○國君下宗廟式齊牛大夫士下公門式路馬(齊側/皆切)
　(舊本作下齊牛式宗廟熊氏曰文誤當以周禮齊右/註爲正孔氏曰按齊右職註引曲禮云國君下宗廟)
　(式齊牛公門君之門也路馬君之馬也/敬君故至門下車重君物故式路馬)
○祥車曠左乗君之乗車不敢曠左左必式(乗君平聲/下乗路同)
　(鄭氏曰祥車葬之乗車曠左空神位也乗君車不曠/左君存惡空其位也孔氏曰祥猶吉也吉車謂生時)
　(所乗葬時因爲魂車鬼神尚吉故魂乗吉車也車上/貴左故僕在右空左以擬神也乗車謂君之次路王)
　(者五路玉象木金草王自乗一路餘四路皆從行臣/若乗此車不敢空左若曠左則似祥車近於凶時故)
　(乗者自居左也雖處左而不敢自安故恒憑式乗車/則君在左若兵戎革路則君在中央御者居左陳氏)
　(曰君處左車右處右僕處中此特乗車為然馬氏曰/乗君之乗車不敢曠左不敢虚君位也左必式不敢)
　(安君/位也)
○乗路馬必朝服載鞭䇿不敢授綏左必式歩路馬必
中道以足蹙路馬芻有誅齒路馬有誅(朝音潮蹙子六/切芻初俱切)
　(鄭氏曰載鞭䇿不敢執也齒欲年也誅罰也孔氏曰/乗路馬謂臣行儀習禮獨行時也路馬君之車馬臣)
　(雖得乗之必朝服而自御又不敢杖馬但載杖以行/也君在則僕人授綏今習儀者身既居左自御而乗)
　(雖有車右不敢授綏與已也旣不曠左故居左但式/以為敬歩猶行也謂單牽君馬行時必在中道正路)
　(為敬也芻食馬草也蹙謂以足䠞蹹之及/論量君馬嵗數皆為不敬必被責罰也)
○客車不入大門婦人不立乗
　(鄭氏曰不入大門謙也不立乗異於男子孔氏曰公/食大夫禮賔之乗車在大門外西方註云賔車不入)
　(廣敬也立倚也男子倚乗/婦人質弱不倚乗而坐乗)
○兵車不式武車綏旌德車結旌(綏耳/隹切)
　(鄭氏曰兵車尚威武不崇敬武車亦兵車綏謂垂舒/之盡飾也徳車乗車結謂收歛之不盡飾也孔氏曰)
　(兵車革路武猛宜無推讓故不為式敬也武車亦革/路建戈刄云兵車取其威猛云武車旌謂車上旗旛)
　(尚威武故舒散旗旛垂綏然何𦙍云垂放旌旗之旒/以見美也徳車謂玉輅金輅象輅木輅四路不用兵)
　(故曰徳車徳美在内不尚赫奕故纒結其旒著於竿/也何𦙍云以徳為美故略於飾吕氏曰綏上車繩也)
　(綏旌者其旒垂曳如車之綏結旌者斂藏於/杠發揚者武故旌垂曵斂藏者德故旌收結)
　　　右記乗車之禮凡十二節
史載筆士載言
　(鄭氏曰史士從於㑹同各持其職以待事也筆謂書/具之屬言謂㑹同盟要之辭孔氏曰史謂國史書録)
　(王事者王若舉動史必書之王若行徃則史載書具/而從之也不言簡牘而言筆者筆是書之主則餘載)
　(可知士謂司盟之士言謂舊事若尋舊盟/或用舊㑹之禮應須知之故載以自随也)
前有水則戴青旌前有塵埃則戴鳴鳶前有車騎則戴
飛鴻前有士師則戴虎皮前有摯獸則戴貔貅(埃烏來/切鳶恱)
(專切騎其寄切摯音至/貔婢支切貅許求切)
　(戴舊作載陸氏釋文音戴云一作載鄭氏曰戴謂舉/於旌首以警衆也禮君行師從卿行旅從前驅舉此)
　(則士衆知所有所舉各以其類象青青雀水鳥鳶鳴/則將風鴻取飛之有行列也士師謂兵衆虎取其有)
　(威勇也貔貅亦摯獸孔氏曰王行宜警僃善惡必先/知之又軍陣卒伍行則並銜枚無喧聲若有非常不)
　(能傳道且人衆廣逺難可周徧故前有變異則舉類/示之左傳云前茅慮無是也青旌謂畫為青雀旗旛)
　(上舉示之軍士望見則知前值水也鳶鴟屬鳴則風/生風生則塵埃起故前有塵埃則畫鴟為開口如鳴)
　(時於旌首而戴之不言旌從可知也鴻鴻雁也雁行/列與車騎相似故前有車騎則畫鴻於旌首而戴之)
　(古人不騎馬經典無言騎者今言騎是周末時禮虎/威猛兵衆之象若前有兵衆則舉虎皮於竿首摯獸)
　(猛而能擊謂虎狼之屬貔貅是一獸亦有威猛若前/有猛獸則舉此貔貅皆欲使衆見以為防也或云與)
　(虎皮並畫作皮於旌也一云並戴其皮/貔一名豹虎類也爾雅云貔白虎也)
行前朱鳥而後𤣥武左青龍而右白虎招摇在上急繕
其怒(繕音/勁)
　(鄭氏曰以四獸為軍陳象天也招搖星在北斗杓端/主指者急猶堅也繕讀曰勁又畫招搖星於旌旗上)
　(以堅勁軍之威怒孔氏曰前明軍行逢值之禮此明/軍行象天文而作陳法也前南後北左東右西也朱)
　(雀𤣥武青龍白虎四方宿名也軍前宜捷故用鳥軍/後須殿捍故用𤣥武𤣥武龜也龜有甲能禦侮用也)
　(左為陽陽能發生象其龍變生也右爲隂隂沈能殺/虎沈殺也軍之左右生殺變應威猛如龍虎也此陳)
　(法但不知如何爲之今之軍行畫此四獸於旌旗以/標前後左右之軍陳招摇北斗第七星也七星一天)
　(樞二旋三機四權五衡六開陽七搖光一至四爲魁/五至七爲杓招搖即搖光也北斗居四方宿之中以)
　(斗末從十二月建而指之則四方之宿不差今軍行/法之亦作此北斗星舉之於上在軍中指正四方使)
　(四方之陳不差故云在上並作七星而獨云招摇者/舉指者爲正也勁利也其怒士卒之怒也軍行旣張)
　(四宿於四方標招摇於甲上故軍旅士/卒起居舉動堅勁奮怒象天之行也)
進退有度左右有局各司其局
　(鄭氏曰度謂伐與歩數局部分也孔氏曰牧誓云不/愆于六歩七歩乃止齊焉四伐五伐乃止齊焉一擊)
　(一刺爲一伐始前就敵六歩七歩當止齊正行列及/兵相接少者四伐多者五伐又當止齊正行列也軍)
　(之在左在右各有部分不相濫也軍行/須監領故主帥部分各有所司部分也)
　　　右記行軍之禮凡一節
君天下曰天子朝諸矦分職授政任功曰予一人踐阼
臨祭祀内事曰孝王某外事曰嗣王某臨諸矦畛於鬼
神曰有天王某甫(朝音潮畛/之忍切)
　(鄭氏曰天子予一人皆擯者辭也天下謂外及四海/也今漢於蠻夷稱天子於王矦稱皇帝覲禮曰伯父)
　(寔來予一人嘉之孝王某嗣王某天王某甫皆視辭/也惟宗廟稱孝天地社禝祭之郊内而曰嗣王不敢)
　(同外内也畛致也鬼神謂百辟卿士也祝告致於鬼/神曰有天王某甫某甫且字也不名者不親徃也周)
　(禮大㑹同過山川則大祝用事焉孔氏曰此論天子/稱謂之辭天下謂七千里外四海之諸矦天子者上)
　(天之子爲天所命以四海難服而夷狄唯知畏天擯/者稱天子尊名以威臨之彼不識王化無有歸徃之)
　(義故不稱王也朝諸矦謂七千里内諸矦授政謂授/所縣象魏之法於諸矦也任功謂使人專掌委任之)
　(功若五矦九伯女實征之也予我也予一人者言我/是人中之一人自謙損也臣下謂之一人者所以尊)
　(王也以天下之大四海之内所共尊者一人爾踐履/也阼主人之階也謂即位履主階行事也臨祭祀謂)
　(臨郊廟之祭祀也内事宗廟也事親宜言孝故升阼/階祭廟則云孝王某某天子名也外事郊社也天地)
　(尊逺不敢同親云孝故云嗣王某言此王繼嗣前王/而立也鄭謂不敢同外内者若宗廟内事祭辭稱孝)
　(山川嶽瀆祭之在外而辭稱嗣今天地社稷旣尊祭/之在内而用外辭不敢同外内之常例也至若廵守)
　(徧於方嶽臨視諸矦凡所過山川悉不親徃使祝致/辭故不稱名而曰某甫某是天子字稱天子字而下)
　(云甫者甫是男子美稱且假借美稱以配成其字也/鄭註鬼神謂百辟卿士者葢謂天子所行過諸矦之)
　(國則止於其廟而使太祝告其廟之鬼神即昔之爲/百辟卿士者也若過山川亦使太祝徃告故引太祝)
　(職以證之吕氏曰言天下者外薄四海兼夷狄也古/者於中國稱天王於夷狄稱天子夷狄者聲教之所)
　(不及非王法所能治故不稱天王而稱天子言天無/所不覆也天子者繼天而王者也稱於夷狄曰天子)
　(天子外辭也稱於諸矦及臣下曰予一人内辭也予/一人猶言孤與寡人也不敢以勢位驕人自比一人)
　(而已書所稱予一人大抵告諸矦之言分職授政任/功則凡所以命諸矦命諸臣者莫不然也鬼神之在)
　(諸矦竟内者天子不親祀也曰有天王某甫有司不/敢名君而告神不可以無字也畛接也猶畦畛之相)
　(接然與交際之際同義劉氏曰朝諸矦謂分土為九/州以封五等之國四時來朝六年而徧也分職謂設)
　(六官以法天地四時也授政謂頒禮樂之成法也任/功謂任天下之才而興功立事也此三者天子所以)
　(役中國之賢才乃尊尚其德謙抑自卑而自稱曰予/一人也澄曰宗廟所祭者一家之親内神也故曰内)
　(事郊社及山川之屬所祭者天下一國之神皆外神/也故曰外事鄭氏以祭於郊内者為内事祭於郊外)
　(者爲外/事非也)
崩曰天王崩復曰天子復矣告䘮曰天王登假措之廟
立之主曰帝(假音遐措/七故切)
　(鄭氏曰天王崩史書䇿辭也天子復矣始死時呼魂/辭也不呼名臣不名君也諸矦呼字告赴也登上也)
　(假已也上已者若仙去云爾立主曰帝同之天神春/秋傳曰凡君卒哭而祔祔而作主孔氏曰自上墜下)
　(曰崩王者死如從天墜下故曰崩也復招魂復魄也/精氣為魂身形為魄人命終畢精氣離形臣子罔極)
　(猶望更生故使人升屋北面招呼死者令還復身中/故曰復也男子呼名婦人呼字令魂識知其名字而)
　(還王者不呼名字者一則臣子不可名君二則普天/率土王者一人而已故上呼天子復也告喪謂天王)
　(崩遣使告天下萬國葬後卒哭竟而祔置于廟立主/使人依之天神曰帝今號此主同於天神若文帝武)
　(帝之類是也崔氏曰古者帝王生死同稱生稱帝者/死亦稱帝生稱王者死亦稱王今廟主曰帝葢是為)
　(記時有主入廟稱帝之義記者録以為法也吕氏曰/考之禮經未見有以帝名者惟易稱帝乙亦不知其)
　(何帝獨司馬遷史記載夏殷之王皆以帝名疑殷人/祔廟稱帝遷據世本而言當有所考至周有諡始不)
　(名帝胡氏曰遐逺也竹書紀年帝王没皆曰陟陟亦/登也澄曰登猶言升陟假與遐同尊之不敢言其死)
　(但言其升陟于遐逺/之處猶言其登天也)
天子未除喪曰予小子生名之死亦名之
　(鄭氏曰謙未敢稱一人孔氏曰天子在喪未踰年稱/名稱子踰年之後三年之内稱予小子三年除喪然)
　(後稱王也踰年稱王者據臣子稱也成王在殯子劍/稱予一人者以麻冕黼裳即位受顧命從吉故暫稱)
　(一人也澄曰春秋景王崩悼王未踰年入于王城不/稱天王而稱王猛所謂生名之也死不稱天王崩而)
　(稱王子猛卒所/謂死亦名之也)
○天子建天官先六大曰大宰大宗大史大祝大士大
卜典司六典天子之五官曰司徒司馬司空司士司寇
典司五衆天子之六府曰司土司木司水司草司器司
貨典司六職天子之六工曰土工金工石土木工獸工
草工典制六材
　(鄭氏曰此葢殷時制也周則大宰為天官大宗曰宗/伯宗伯為春官大史以下屬焉大士以神仕者衆謂)
　(羣臣也五官於周則司士屬司馬大宰司徒宗伯司/馬司寇司空為六官六府主藏六物之稅者周則皆)
　(屬司徒六工於周皆屬司空土工陶旊也金工築冶/鳬栗段桃也石工玉人磬人也木工輪輿弓廬匠車)
　(梓也獸工函鮑韗韋裘也惟草工職亡葢謂作萑葦/之器孔氏曰殷家六卿大宰司徒司馬司空司士司)
　(寇是也大宰一卿法天時司徒以下五卿法地事但/大宰旣尊故先列之并顯大宗以下所𨽻屬之官大)
　(宰旣法於天故同受大名云六大也典司六典者上/典是守典之典下典是典法之典立此六官以守主)
　(六事之法又置五官以象地之五行不云建從天官/也又天官尊陽故一官以攝衆地官卑隂故五卿俱)
　(陳也不云地者與前互也典司五衆者言用此五官/使各守其所掌之羣衆也此五官各有所領羣衆如)
　(大宰頷大宗以下而不條出其人者略也天言六典/地言五衆互言也殷旣法天地立官又為萬物立府)
　(司土於周為土均掌均平地稅之政令司木於周為/山虞主虞度山之大小所生之物司水於周為川衡)
　(掌廵行川澤平其禁令如衡司草於周為稻人掌稼/種下地及除草莱司器於周為角人掌以時徵齒角)
　(於山澤之農供為器用司貨於周為卝人掌金玊錫/石之地為之守禁以時取之以供器物金玉曰貨故)
　(稱司貨六職者使六府各主其所掌職也旣有六府/之物宜有六工以作為器物工能也言能作器物者)
　(也考工記陶人為甗旊人為簋即土工也築氏掌為/削削謂書刀冶氏掌為戈㦸冶謂煎金錫鳬氏世能)
　(為鍾以供樂器㮚氏世能為量器謂豆區鬴鍾之屬/段氏主作錢鎛田器桃氏為刃刀劔之屬此即金工)
　(也玉人作圭璧磬人作磬玉與磬皆出於石此即石/工也輪謂車輪輿謂車牀車難不能一人獨成各有)
　(所善故輪輿不同弓能作弓廬能作戈㦸秘匠能作/宫室之屬車能作大車及羊車梓為杯勺為筍簴之)
　(屬此七物並用木皆木工也函能作甲鎧鮑謂能治/皮供作甲韗人為臯陶皷木謂能以皮冒皷韋熟皮)
　(為衣及韎韐裘謂皮帶毛為狐裘之屬此諸物並用/獸皮即獸工也草工則以萑葦作盛食器及葦席之)
　(屬陸氏曰按考工記土工塼埴之工也金工攻金之/工也石工刮摩之工也木工攻木之工也獸工攻皮)
　(之工也草工葢設色之工以藍為青以䓞為紫以舊/為紅以菉為黄之類是也草讀如字今讀作皁非正)
　(也五官一司徒次司馬次司空次司士次司寇以司/士代宗伯者司士所掌與禮相通也吕氏曰殷人尊)
　(神先鬼大宗以下皆事鬼神奉天時之官故緫謂之/天官大宰者佐王代天工以治大宗掌事鬼神大史)
　(掌正歳年及頒朔大祝所以接神士即周司巫所以/降神大卜主問龜所以求神六者皆天事也周官司)
　(士則夏官之屬此别出者司士掌羣臣之版及卿大/夫庶子之數則所統者衆與司馬司徒司空司寇略)
　(等所以並為五官也司徒之衆則六鄉六遂是也司/馬之衆六軍是也司空之衆百工是也司寇之衆士)
　(師司𨽻之屬是也故曰典司五衆六府者主藏之官/斂藏六者之入以待國用者也農以耕事貢九穀則)
　(司土受之山虞以山事貢木材則司木受之澤虞以/澤事貢水物則司水受之圃以樹事貢薪芻䟽財則)
　(司草受之工以飭材事貢器物則司器受之商以市/事貢貨財則司貨受之周官司土則廪人倉人之職)
　(司木則山虞林衡之職司水則澤虞川衡之職司草/則委人之職司器司貨則玉府内府之職所入者乃)
　(農圃虞衡工商之民所貢故曰典司六職六工者飭/材為器以待國用所治之材各不同故曰典制六材)
　(吳氏華曰郯子所言少昊氏之官名曰祝鳩氏司徒/也雎鳩氏司馬也鳲鳩氏司空也爽鳩氏司事也鶻)
　(鳩氏司寇也五鳩鳩民者/也五鳩與曲禮五官同)
○五官致貢曰享
　(陳氏曰王制公矦伯子男凡五等卿大夫上中下士/凡五等曲禮六大以下皆謂之五官然五官致貢與)
　(五官之長所謂五官者諸矦而已葢以其有所候則/曰矦以其有所主則曰官以物供上曰貢以儀致貢)
　(曰享周禮凡官府所供謂之獻邦國所供謂之貢則/致貢曰享為諸矦之事明矣澄曰註䟽諸家因上六)
　(大五官之文故釋此五官二字致誤唯陳氏之說得/之葢五官猶五矦也公矦伯子男五等之矦朝覲天)
　(子以貢其土物皆先執圭以朝乃/以玉帛將其所貢之物謂之享)
○五官之長曰伯是職方其擯於天子也曰天子之吏
天子同姓謂之伯父異姓謂之伯舅自稱於諸矦曰天
子之老於外曰公於其國曰君(長知兩切/擯必刄切)
　(此言五官之長謂天下五等諸矦之長也伯者方伯/也分天下為二方設二伯以各長其方之諸矦也皆)
　(王之三公為之如周公召公畢公者三公八命加一/命則為九命之伯也鄭氏曰五官之長謂三公九命)
　(作伯職主也二伯分主東西春秋傳曰自陜以東周/公主之自陜以西召公主之曰天子之吏擯者辭也)
　(春秋傳曰王命委之三吏謂三公也孔氏曰畿外之/大莫大於二伯三公加一命出為分陜二伯是也伯)
　(長也是職方者言二伯於是職主當方之事也擯謂/天子接賔之人若擯者傳辭於天子則稱此二伯為)
　(天子之吏亦當言名記者略之擯呼在朝三公為天/子之吏然玉藻伯曰天子之力臣者謂介傳命稱天)
　(子力臣擯者受辭傳於天子則曰天子之吏鄭引春/秋三吏證呼三公為吏也三公與王同姓者王呼為)
　(伯父伯者長大之名父乃同姓重親之稱也伯舅異/族重親之名也異族無父稱故呼為伯舅按晉文公)
　(為矦伯左傳僖二十八年王曰叔父不稱伯者以州/牧之禮命之也昭九年云伯父惠公父曰我在伯父)
　(猶衣服之有冠冕一時尊晉之辭也周公為二伯詩/稱王曰叔父成王以本親命之也二伯若與九州及)
　(四夷之諸矦言則自謂天子之老繋於天子威逺也/國外者其私土采地之外也而猶在王畿之内如周)
　(公食邑於周嚮國外之人其稱曰公也其國采地内/也若采地内臣民則稱曰君旣主分陜又在王朝嫌)
　(不正為采地/君故明之也)
九州之長入天子之國曰牧天子同姓謂之叔父異姓
謂之叔舅於外曰矦於其國曰君
　(九州之長謂各州諸矦之長也牧者州牧也葢五等/諸矦王者之後稱公者不為牧唯矦爵在伯子男三)
　(爵之上故毎州命一矦爵者為牧以長其境内諸矦/也矦七命加一命則為八命之牧州牧一云矦伯謂)
　(於一州之諸矦為長故亦可稱曰伯非方伯之伯也/鄭氏曰每一州之中天子選諸矦之賢者以為之牧)
　(也周禮乃施典於邦國而建其牧尊於大國之君而/謂之叔父辟二伯也二王之後不為牧孔氏曰毎州)
　(之中選賢矦一人加一命使主一州為牧若入天子/之國則自稱曰牧牧養也言其養一州之人也伯不)
　(言入天子之國者伯不出故不言入爾此不云擯於/天子者記者略之也牧劣於二伯故天子謂之叔叔)
　(小也若呼為伯則亂於二伯外謂其所封外九州/内也稱曰矦矦是本爵若國内臣民言稱為君也)
其在東夷北狄西戎南蠻雖大曰子於内自稱曰不穀
於外自稱曰王老
　(鄭氏曰謂九州之外長也天子亦選其諸矦之賢者/以為之子子猶牧也入天子之國曰子天子亦謂之)
　(子雖有矦伯之地本爵亦無過子是以同名曰子不/穀謙稱穀善也王老威逺國也外亦其夷狄之中孔)
　(氏曰此不知幾國立一人卑不得名為牧又不得謂/為父舅其本爵不過子男若本爵是男亦謂為子舉)
　(其髙者言之也或有多功益土雖加矦伯之地而爵/不得進終守子男以卑逺故也吕氏曰九州之外即)
　(四夷也選諸矦而統之如九牧之比謂之子所以别/於中國也不穀猶言不肖不稱寡人辟中國諸矦也)
　(於外者非其國而在所統四夷之中王老猶言天子/之老也嫌其逺於王化故以王明之葉氏曰能自飬)
　(其類曰子劉氏曰楚子吳子皆/天子命之為蠻夷衆國之牧者)
庶方小矦入天子之國曰某人於外曰子自稱曰孤
　(鄭氏曰謂戎狄子男君也男者於外亦曰男舉尊言/之孔氏曰庻衆也小矦謂四夷之君非爲牧者也以)
　(其賤故曰衆方也若入王國自稱曰某人若牟人介/人也六服之内但舉伯牧不顯其餘諸矦九州之外)
　(旣舉大國之子又舉其餘小國者以六服諸矦下文/别更具顯故於此略之外曰子者此君在其本國外)
　(四夷之中自稱依其本爵或子或男今言子是舉其/尊稱若男亦稱男也自言曰孤孤者特立無徳能也)
　(方氏曰庶方小矦亦九州之外也以其非長故曰庻/方以其非大故曰小矦雖大不過子而小乃謂之矦)
　(者葢五等之爵通謂之諸矦入天子之國曰某人則/不以其爵稱賤而略之也於外曰子則稱之以爵矣)
　(入内則屈出外則伸也小矦亦有男特舉子以該之/爾於外曰子而不言自稱則人稱之也自稱曰孤而)
　(不曰内外則通内外也吕氏曰自稱曰孤又下於不/榖也春秋楚子稱不穀從其稱也齊桓公對楚屈完)
　(稱不穀以自卑之辭答楚也魯弔宋灾宋/閔公稱孤列國有凶稱孤自貶之稱也)
○諸矦見天子曰臣某矦某其與民言自稱曰寡人其
在凶服曰適子孤臨祭祀内事曰孝子某矦某外事曰
曽孫某矦某(見賢遍切/適音的)
　(鄭氏曰臣某矦某嗇夫承命告天子辭也其為州牧/則曰天子之老臣某矦某自稱曰寡人謙也於臣亦)
　(然凶服亦謂未除喪祭祀稱國者逺辟天子孔氏曰/謂五等諸矦見天子而擯者將命之辭某矦者若言)
　(齊矦下某是名若伯子男則云曹伯許男某也覲禮/嗇夫為末擯承命於矦氏下介傳而上上擯以告於)
　(天子也若為州牧擯者加天子之老四字寡人言寡/徳之人適子孤擯者告賔之辭雜記云相者告曰孤)
　(某須矣彼不云適子此不云名皆文不具也稱孤稱/名皆謂父死未葬之前外事謂社稷山川在封内者)
　(天子外事言嗣王某謂能繼天德而立也諸/矦不得稱嗣矦但稱曽孫謂是父祖重孫爾)
死曰薨復曰某甫復矣
　(鄭氏曰薨亦史書䇿辭某甫舉字孔氏曰國史䇿辭/謂薨異國史書之則但云卒也若告於諸矦則辭當)
　(謙曰寡君不禄方氏曰諸矦曰某甫復字之也常人/曰臯某復名之也吕氏曰君天下以下言天子之異)
　(稱也此以上言/諸矦之異稱也)
旣葬見天子曰類見言諡曰類
　(鄭氏曰類猶象也代父受國執皮帛象諸矦之禮見/也言諡者序其行及諡所宜使大夫行象聘問之禮)
　(也其禮俱亡陳氏曰諸矦旣葬見天子變禮也有事/於上帝而非事天之常禮曰類于上帝有事於社稷)
　(宗廟而非祭享之常禮曰類于社稷宗廟則嗣君之/朝王大夫之言諡非朝聘之常禮謂之類宜矣孔氏)
　(曰類見謂諸矦世子父死葬畢見於天子也未執玉/而執皮帛然春秋之義三年除喪之後乃見今云旣)
　(葬者謂天子廵守至竟故得見也若未葬未正君臣/雖天子廵守亦不見也言諡就君請諡也諡以表德)
　(必由尊者所裁故將葬之前使人請於天子若檀弓/云其子戍請諡於君曰日月有時將葬矣請所以易)
　(其名者也類者言此類聘問之禮而行也吕氏曰先/儒謂類猶象也其義未安求之未得闕疑可也王氏)
　(曰請諡必以其實為諡類於平生之行也何氏曰類/其德而稱之如經天緯地曰文也劉氏曰言諡曰類)
　(當為誄聲誤爾/謂誄而諡之也)
○諸矦使人使於諸矦使者自稱曰寡君之老(使於使/者色吏)
(切/)
　(鄭氏曰繋於君以為尊也此謂諸矦之卿上大人孔/氏曰玉藻云上大夫曰下臣擯者曰寡君之老下大)
　(夫自名擯者曰寡大夫此云自稱曰寡君之老則上/大夫擯者傳辭及自稱於他國亦曰寡君之老若於)
　(己君則玉藻云下臣某吕氏曰三公自稱於諸矦曰/天子之老諸矦之卿自稱於諸矦曰寡君之老士大)
　(夫家宰亦曰老老長稱也自稱天子之/老寡君之老比於家臣之長亦謙辭也)
列國之大夫入天子之國曰某士自稱曰陪臣某於外
曰子於其國曰寡君之老使者自稱曰某
　(鄭氏曰列國大夫亦謂諸矦之卿也三命以下於天/子為士曰某士者若晉韓起聘於周擯者曰晉士起)
　(是也陪重也子有徳之稱魯春秋曰齊髙子來盟使/者謂使人於諸矦也某名也孔氏曰列國五等諸矦)
　(也天子上士三命中士再命下士一命而五等之臣/唯公國一孤四命爾自卿大夫從三命而下其命等)
　(於王之士故入天子之國則擯者稱為某國之士也/陪臣者其君已為王臣已今又為已君之臣故自稱)
　(對王曰重臣也外謂在他國時也擯者則稱其姓而/曰子其國自國中也其君與民言自稱曰寡人故此)
　(卿與國中人語自稱曰寡君之老也若此卿為使在/他國與彼君語則稱名按玉藻上下大夫於他國擯)
　(皆無稱名之事但云大夫私事使私人擯則稱名私/事使若晉韓穿來言汶陽之田謂以君命私行非聘)
　(也彼以私事使故稱名故知/此言使謂使人於諸矦也)
○天子當依而立諸矦北面而見天子曰覲天子當宁
而立諸公東面諸矦西面曰朝(依於豈切/宁珍吕切)
　(鄭氏曰諸矦春見曰朝受摯於朝受享於廟生氣文/也秋見曰覲一受之於廟殺氣質也朝者位於内朝)
　(而序進覲者位於廟門外而序入王南面立於依宁/而受焉夏宗依春冬遇依秋覲禮今存朝宗遇禮今)
　(亡孔氏曰天子當依而立者秋於廟受覲也依狀如/屏風以絳為質髙八尺東西當户牖之間繡為斧文)
　(示威也諸矦來至於近郊王使大行人皮弁用璧以/迎勞之諸矦以皮弁從使者以入天子賜舍諸矦受)
　(舎聽天子之命其朝日未出之前諸矦上介受舎於/廟門外同姓西面北上異姓東面北上至朝日質明)
　(諸矦禆冕先釋幣於其齊車之行主天子衮冕在廟/當依前南面而立諸矦在廟門外位其尊卑各在其)
　(次中未得相見天子不出迎賔使上擯進諸矦諸矦/入廟門右坐奠圭玉而再拜所以奠圭玉者卑見於)
　(尊奠贄不授也擯者命升西階親授諸矦於是坐取/圭玉升堂王受玉諸矦降階並北面再拜稽首擯者)
　(延之使升成拜覲畢而享皆廟受之隂殺之時其氣/質斂不布散故并於一處受之也天子當宁而立者)
　(春於路門外之朝受朝也宁謂門屛之間李廵云正/門内兩塾間曰宁正門謂之應門諸矦内屏在路門)
　(之内天子外屏在路門之外而近應門諸矦各乗其/命車至臯門外陳介天子車在大門内傳辭旣訖則)
　(乗車出大門下車若升朝之時王但迎公自諸矦以/下則随之而入更不别迎入至廟門天子還服朝服)
　(立於路門之外諸矦更易朝服執贄入應門而行禮/王當宁以待諸矦次第而進諸公在西諸矦在東而)
　(朝王地道貴右故公在西受朝竟然後入廟受享陽/生之時其氣文舒而布散故分於兩處受也當依當)
　(宁王皆南面朝猶朝也欲其來之早宗尊也欲其尊/王也覲之言勤也欲其勤王之事遇猶偶也欲其若)
　(不期而俱至通言之/悉曰朝從初受命)
諸矦未及期相見曰遇相見於郤地曰㑹諸矦使大夫
問於諸矦曰聘約信曰誓涖牲曰盟(郤邱逆切/涖音利)
　(鄭氏曰及至也郤間也涖臨也坎用牲臨而讀其盟/書聘禮今存遇㑹誓盟禮亡誓之辭尚書有六篇孔)
　(氏曰若未至前所期之日及非所期之地而忽相見/則並用遇禮相接故曰遇以遇禮簡易也㑹謂及期)
　(之禮旣及期又至所期之地則其禮閒暇也遣大夫/徃相存問曰聘聘問也約信者以其不能自和好故)
　(用言辭共相約束以為信如此相是則用誓禮盟者/殺牲㰱血誓於神也若約束而臨牲則用盟禮盟之)
　(為法先鑿地為方坎殺牲於坎上割牲左耳盛以珠/盤又取血盛以玉敦用血為盟書成乃㰱血讀書盟)
　(牲所用據韓詩天子諸矦以牛豕大夫以犬庶人以/雞毛詩說君以豕臣以犬民以雞左傳衛伯姬盟孔)
　(悝以豭而又云諸矦盟誰執牛耳戎/右云賛牛耳則人君盟當以牛也)
○納女於天子曰僃百姓於國君曰僃酒漿於大夫曰
僃埽灑(埽悉報切/灑所買切)
　(鄭氏曰納女猶致女也女家遣人致之此其辭也姓/之言生也天子皇后以下百二十人廣子姓也酒漿)
　(埽灑婦人之職孔氏曰壻不親迎則女之家三月廟/見使人致之言致此女僃王之后以下生廣子孫故)
　(云百姓也致女於諸矦為辭轉卑詩云惟酒食是議/是也埽灑不敢同諸矦彌賤也唯及大夫不及士士)
　(卑故也吕氏曰不敢以伉儷自期願僃媵妾之數自/卑之義也古者因生以賜姓如姬姜嬴妘姞之類似)
　(因其母之號而賜之姓納女於天子以廣繼嗣凡賜/姓者皆天子之别子所以謂之僃百姓陸氏曰百姓)
　(百斯男也方氏曰酒漿者奉祭祀之物埽灑者有家/之事皆主人之謙辭故毎言備焉備者備其乏也)
○天子之妃曰后諸矦曰夫人大夫曰孺人士曰婦人
庶人曰妻
　(孔氏曰妃配也王后以下通有配義故以妃字冠之/特牲少牢是大夫士禮皆云某妃配某氏尊卑通稱)
　(也后君也配至尊為海内小君也夫人之名惟諸矦/得稱論語云邦君之妻稱曰君夫人是也孺屬也言)
　(其為親屬婦服也言服事其夫婦亦上下通號春秋/逆婦姜諸矦亦呼婦也妻齊也庶人賤無别稱判合)
　(齊體而已通言之/貴賤悉曰妻也)
○天子有后有夫人有世婦有嬪有妻有妾公矦有夫
人有世婦有妻有妾(嬪音/貧)
　(昬義曰古者天子后立六宫三夫人九嬪二十七世/婦八十一御妻以聽天下之内治澄曰此以世婦先)
　(於嬪者葢后之下夫人最尊嬪次尊夫人之數三嬪/之數九小數自三而九共為十二三夫人隔越一位)
　(有世婦二十七其數合三十九嬪隔越一位有御妻/八十一其數合九十大數亦自三而九共為百二十)
　(取其數之合故移其位以相近又夫人世婦皆以兩/字為稱嬪妻妾皆以一字為稱取其文之便故因其)
　(類以相從也吕氏曰后以配天子夫人視三公其名/與諸矦之妃同世婦視大夫其名與大夫之妻同九)
　(嬪視九卿位在世婦上妻即御妻視元士名與士之/妻冋妾則昏義所無葢賤者視庶人鄭氏曰妻八十)
　(一御妻周禮謂之女御以其御序於王之燕寢妾賤/者公矦無后與嬪去上中貶於天子也孔氏曰公矦)
　(旣下於天子不得立后故以敵體者為夫人世婦謂/夫人之姪娣其數二人貴於二媵妻謂二媵及姪娣)
　(也凡六人妾謂九女之外别有妾上文天子八十一/御妻之外有妾不入百二十人數此妾亦不在九女)
　(之數也陳氏曰大夫娶一家而二家媵之諸矦娶一/國而二國媵之天子娶一國而三國媵之由后至御)
　(妻百二十人則天子一聘十二女可知也天子之后/至妾凡六等諸矦之夫人至妾凡四等降殺以兩也)
○夫人自稱於天子曰老婦自稱於諸矦曰寡小君自
稱於其君曰小童自世婦以下自稱曰婢子子於父母
則自名也
　(鄭氏曰自稱於天子謂畿内諸矦之夫人助祭若時/事見也自稱於諸矦謂饗來朝諸矦之時也小童若)
　(云未成人也婢之言卑也於其君稱此以接見體敵/嫌其當也子名父母所謂也言子通男女孔氏曰畿)
　(内諸矦之夫人助祭於后得接見天子故得自稱老/婦畿外諸矦之夫人無見天子之禮時事見謂若獻)
　(爾之屬自稱於諸矦謂他國君也古者諸矦相饗夫/人亦出故得自稱坊記云大饗廢夫人之禮知前有)
　(其禮也君之妻曰小君而云寡者從君為謙也其與/夫言自稱為小童言無知也世婦以下降於夫人故)
　(並自稱婢子嫌若當夫人也吕氏曰婦事舅姑者也/諸矦事天子猶子事父則夫人必稱婦也寡小君者)
　(臣下稱諸異邦之辭猶稱其君為寡君也小童之稱/雖論語亦云然不見於他經傳也秦夫人告秦伯曰)
　(晉君朝以入則婢子夕以死雖夫人亦稱婢子自/貶而就下也子之名父母所命不敢有他稱也)
○君大夫之子不敢自稱曰余小子大夫士之子不敢
自稱曰嗣子某不敢與世子同名
　(王氏曰君大夫之子國君及大夫之子也澄曰國君/及天子之大夫其子自稱當辟天子之子諸矦之大)
　(夫與士其子自稱當辟諸矦之子國君及天子大夫/之子不敢與王世子同名諸矦大夫士之子不敢與)
　(國君世子同名鄭氏曰君大夫天子大夫有土地者/不敢稱余小子辟天子之子未除喪之名大夫士之)
　(子不敢稱嗣子某亦辟其君之子未除喪之名也不/與世子同名辟僣效也其先之生則亦不改孔氏曰)
　(大夫有地者稱曰君故云君大夫天子未除喪稱余/小子今大夫有地雖同曰君而其子在喪不敢同天)
　(子稱也大夫士之子諸矦之大夫士之子也諸矦在/喪稱嗣子某臣之子宜辟之世子謂諸矦之適子諸)
　(矦之臣為其子作名不得與君適子名同同則嫌其/名自比儗於君也世子貴不得同則與庶子同不嫌)
　(又若其子生在君之世子前已為名而君來同已不/須易也故穀梁昭七年傳云何為君臣同名君子不)
　(奪人親之所名重其所由來也/雜記云與君之諱同則稱字)
○國君不名卿老世婦大夫不名世臣姪娣士不名家
相長妾(娣大計切相去/聲長知兩切)
　(鄭氏曰雖貴於其國家猶有所尊也卿老上卿也世/臣父時老臣孔氏曰世婦謂兩媵也次於夫人而貴)
　(於諸妾諸矦雖貴猶宜有所敬不得呼卿老世婦之/名姪妻之兄女娣妻之妹從妻來為妾也大夫不得)
　(呼世臣貴妾名也家相助知家事者長妾妾之有子/者士不得呼此二等人名也熊氏曰士有一妻二妾)
　(言長妾者當為娣也吕氏曰卿老世臣家相貴臣/也世婦姪娣長妾貴妾也均臣妾也特異其貴者)
○天子不言出諸矦不生名君子不親惡諸矦失地名
滅同姓名
　(鄭氏曰天子之言出諸矦之生名皆有大惡君子所/逺出名以絶之春秋書天王出居于鄭衞矦朔入於)
　(衛是也失地滅同姓名亦絶之孔氏曰天子以天下/為家不得言出諸矦南面之尊不可稱名君子謂䇿)
　(書君子若孔子書經見天子大惡書出以絶之諸矦/大惡書名以絶之君子不親此惡人故書以罪之也)
　(失地名若春秋莊十年荆敗蔡師于莘以蔡矦獻舞/歸是也滅同姓名若僖二十五年衛矦燬滅邢是也)
　(澄曰此一節葢前儒說春秋之辭而記禮者録之然/春秋書天王居凡三居于皇居于狄泉不書出者未)
　(離天子之國也居于鄭書出者已去天子之國矣謂/天子不言出非也諸矦失地皆當名雖去國而未失)
　(其國則不名也亦有小國之君其名無可考而不名/者衛矦燬滅邢葢因下文有衞矦燬卒而傳冩者誤)
　(衍一燬字非以其滅同姓而特名之謂諸矦滅同姓/名非也君子不親惡一句若依註䟽說福迫刻薄有)
　(害於教吕氏謂君子之人不親為惡凡天子書出諸/矦生而書名者皆親為惡之人不可以為君子欲救)
　(註䟽之失而/亦牽強不安)
○天子死曰崩諸矦曰薨大夫曰卒士曰不禄庶人曰
死在床曰尸在棺曰柩(柩音/舊)
　(鄭氏曰自上傾壞曰崩薨傾壞之聲卒終也不禄不/終其禄死之言澌也精神澌盡也尸陳也柩之言究)
　(也孔氏曰生時尊卑著見可識死䕃為野土嫌若可/輕褻故為制尊卑之名明其猶有貴賤之異也崩者)
　(譬若天形墜壓四海必覩王者登假率土咸知也薨/者崩之餘聲聲逺劣於形壓諸侯之死知者亦狹也)
　(卒畢竟也大夫是有德之位仕能至此亦是了畢平/生也士禄以代耕而今遂死是不終其禄也澌是消)
　(盡無餘之目庶人生無令譽死絶餘芳精氣一去身/名俱盡也人初生在地病困氣未絶之時下置於地)
　(冀脫死重生氣絶之後更還床上旣未殯斂陳列在/床故曰尸白虎通云失氣亡神形體獨陳也三日不)
　(生斂之在棺死事/竟畢於此故曰柩)
壽考曰卒短折曰不禄死寇曰兵羽鳥曰降四足曰漬
(折市設切降户江切/又音絳漬疾賜切)
　(方氏曰夀言數之延考言徳之成蚤死謂之短中絶/謂之折吕氏曰大夫曰卒士曰不禄論其爵也壽考)
　(曰卒短折曰不禄論其德也兵者死於寇難之稱有/兵死而可褒者如童汪踦能執干戈以衛社稷孔子)
　(欲勿殤勇於死難者也有兵死而可貶者如冢人凡/死於兵者不入兆域戰陣無勇者也鄭氏曰降落也)
　(漬謂相瀐汙而死異於人也孔氏曰羽鳥飛翔之物/降落是死也四足牛馬之屬一死則餘者更相染漬)
　(而死/也)
○祭王父曰皇祖考王母曰皇祖妣父曰皇考母曰皇
妣夫曰皇辟(辟音/璧)
　(孔氏曰王父祖父也王母祖母也鄭氏曰皇君也考/成也言其徳行之成也妣之言嫓嫓於考也辟法也)
　(妻所取法也更設稱/號尊神異於人也)
生曰父曰母曰妻死曰考曰妣曰嬪
　(孔氏曰父母妻生死所稱不言祖及夫者以生號無/别稱也考妣嬪謂非祭時所稱前是宗廟之祭加其)
　(尊稱故父母並曰皇也此生死異稱出爾雅然通而/言之尚書云大傷厥考心又曰聦聽祖考之彛訓詩)
　(大明云曰嬪于京周禮九嬪並非生死異稱矣鄭氏/曰嬪婦人有法度者之稱張子曰嬪是婦人之美稱)
　(夫死曰辟於古/不見有此稱)
○凡祭宗廟之禮牛曰一元大武羊曰柔毛豕曰剛鬛
豚曰腯肥犬曰羮獻雞曰翰音雉曰䟽趾兎曰明視槀
魚曰商祭鮮魚曰脡祭脯曰尹祭水曰清滌酒曰清酌
稷曰明粢黍曰薌合粱曰薌萁稻曰嘉𬞞韭曰豐本鹽
曰鹹鹺玉曰嘉玉幣曰量幣(鬛力輙切腯徒忽切􁋮色/魚切槀苦老切鮮音仙脡)
(它項切薌音香萁音姬一/音期鹺才何切量音亮)
　(鄭氏曰號牲物者異於人用也元頭也武迹也腯亦/肥也商猶量也脡直也尹正也嘉善也稻菰𬞞之屬)
　(也豐茂也大鹹曰鹺幣帛也孔氏曰凡祭謂貴賤悉/然牛肥則脚迹痕大羊肥則毛細而柔弱豕肥則毛)
　(鬛剛大犬肥可獻祭鬼神也雞肥則其鳴聲長雉肥/則兩足開張趾相去䟽也兎肥則目開而視明也自)
　(牛至兎八物唯牛云一頭以下不云數者皆從其所/用而言也槀乾也商祭者祭用乾魚量度燥濕得中)
　(而用之脡祭者鮮魚煮熟則脡直若餒則敗碎不直/也尹祭者裁截方正而用之清滌者古祭用水謂之)
　(𤣥酒言其甚清皎潔也清酌者酌斟酌也此酒甚清/可斟酌也薌合者穀秫者曰黍秫旣軟而相合氣息)
　(又香也粱謂白粱黄粱陸氏曰首孰非元牛曰一元/迹孰非武牛曰大武雞鳴振羽是謂翰音兎視月而)
　(生曰明視粢言實合言氣萁言幹𬞞言苗項氏曰牛/羊豕豚雞雉兎皆以其形聲之美者為號獨犬曰羮)
　(獻者其形聲不足言羮之而獻其味爾槀魚曰商祭/槀者不盡佳必擇而用之也鮮魚曰脡祭濡魚進尾)
　(右鰭左腴直陳之也脯曰尹祭左朐右末横陳之也/明粢以其飯之盛於器者言薌合以其實之升於量)
　(者言薌萁以其稈之登於塲者言嘉𬞞以其苗之植/於地者言吕氏曰禽獸之獻以肥腯為美魚腊鮮槀)
　(以得宜為美水與酒以潔清為美黍稷稻粱以馨香/明潔為美韭以苗之盛為美鹽以味之厚為美玉以)
　(不瑕為美幣以可制為美察羊與豕視其毛與鬛豚/未成豕難察其鬛故直謂之腯肥犬下牲也可以為)
　(羮而獻則犬之肥也凡煑肉謂之羮入者皆以肥腯/為美也魚腊脯脩雖微而必祭庶羞雖美而不祭故)
　(槀魚鮮魚與脯三者皆謂之祭舉其盛也脯謂之尹/亦謂之脩脩有所正也酒醴皆有清有醩醩未泲者)
　(也旣泲為清酒之精者也黍稷食之正也稻粱雖美/加食而已稷五穀之長也祭祀之飯謂之粢盛明者)
　(精鑿之稱也故曰明粢黍可以為酒孰之則粘聚而/不散可摶而食之故曰薌合地美則本豐本豐則萌)
　(必盛故韭曰豐本劉氏曰羮獻者犬膊則湆膏可充/鉶以為獻薌萁者白梁黄粱非獨米之香烈可薦神)
　(至於其梗亦有芳薌也嘉𬞞者畦畛而種待水以生/者皆曰𬞞而稻唯其善也量幣者制量幣帛以將其)
　(誠也澄曰稷黍粱稻皆可為粢而稷獨/專明粢之號者以其為五穀之長也)
　　　右記稱謂之禮凡十七節
　
　
　
　
　
　
　
　
　
　
　
　
　
　禮記纂言卷一下
欽定四庫全書
　禮記纂言卷一下　　　　　元　吳澄　撰
　　曲禮
君子將營宫室宗廟爲先廏庫爲次居室爲後凡家造
祭器爲先犧賦爲次養器爲後(廏九又切造才早切/犧許宜切養羊尚切)
　(鄭氏曰先宗廟次廏庫重先祖及國之用家造謂家/始造事犧賦以稅出牲孔氏曰賦斂邑民供出牲牢)
　(故曰犧賦養器供養人之飲食器也吕氏曰營宫室/雖大夫有宗廟皆然非獨諸矦也言家造雖士有田)
　(禄者皆然非獨大夫也宗廟祭器事吾先也廏庫犧/賦待吾衆也居室養器奉吾私也此先後之序也廏)
　(以養牛馬犧牲庫以藏兵也犧賦亦謂其器也犧牲/之器如牢互盆鐐之屬也賦兵賦也其器如弓矢旗)
　(物戈劔之屬也澄曰凡家造謂凡人家所/造之器犧賦謂犧牲兵賦之器吕說得之)
無田禄者不設祭器有田禄者先爲祭服君子雖貧不
粥祭器雖寒不衣祭服爲宫室不斬於丘木(粥音育衣/於計切)
　(方氏曰無田禄者不設祭器故禮運以祭器不假爲/非禮有田禄者必具祭服故王制以祭器不假為禮)
　(鄭氏曰祭器可假有田禄者祭服宜自有粥賣也丘/壟也不粥不衣不斬廣敬也孔氏曰大夫及士有田)
　(禄者乃得造器猶不具唯天子大夫四命以上者得/備具若諸矦非四命無田禄則不得造故禮運云大)
　(夫聲樂皆具祭器不假非禮也據諸矦大夫言之也/若有田禄雖得造器必先爲祭服後為祭器縁人形)
　(參差衣服有大小不可假借故宜先造而祭器之品/量其制同旣可暫假故營之在後吕氏曰孟子曰惟)
　(士無田則亦不祭牲殺器皿衣服皆不備故也不祭/則薦而已與庶人同故不設祭器也有田禄則牲殺)
　(器皿衣服皆不可不備祭器所以事其先粥之則無/以祭無以祭則不仁也祭服所以接鬼神衣之則䙝)
　(褻則不敬也丘木所以庇其宅兆為宫室/而斬之是慢其先而濟吾私亦不敬也)
○祭服敝則焚之祭器敝則埋之龜筴敝則埋之牲死
則埋之(筴與/䇿同)
　(鄭氏曰祭服祭器龜筴並牲皆不欲人䙝之焚之必/已不用埋之不知鬼神之所為孔氏曰服是身著之)
　(物故焚之牲器之類並為鬼神之用雖敗不知鬼神/用與不用故埋之埋之猶在焚之則消所以焚之埋)
　(之異也若不焚埋人或用/之為䙝慢鬼神之物也)
○臨祭不惰(惰徒/卧切)
　(鄭氏曰惰為無神也孔氏曰祭如在故臨祭須/敬不得怠惰鬼神饗徳祭若怠惰則神不歆)
○凡祭於公者必自徹其爼
　(鄭氏曰祭於公助祭於若也自徹其俎臣不敢煩君/使也大夫以下或使人歸之孔氏曰此謂士助君祭)
　(大夫以下自祭其/廟則使人歸賔俎)
○禮曰君子抱孫不抱子此言孫可以爲王父尸子不
可以爲父尸
　(鄭氏曰以孫與祖昭穆同孔氏曰禮曰者皆舊禮語/也抱孫不抱子謂祭祀之禮必須尸尸必以孫今子)
　(孫行並皆幼弱則必抱孫爲尸不得抱子爲尸作記/者旣引禮又自解云此言孫可以爲王父尸子不可)
　(以為父尸故也曽子問云尸必以孫孫幼則使人抱/之無孫則取於同姓可也方氏曰凡爲尸者不必皆)
　(幼必曰抱以見禮之所在不以幼而廢也王氏炎曰/特牲禮注大夫士以孫之倫爲尸言倫明非已孫崔)
　(靈恩謂大夫用已孫為尸非也張子曰父於子尊嚴/故不抱孫自有其父故在祖則可抱非謂為尸而抱)
　(也尸是孫行反以子道事之則事親之道可以喻矣/澄按張子之意謂君子於生之時爲祖者抱其孫而)
　(為父者不抱其子故死而立尸以祭可以孫行為尸/而不可以子行為尸也然曾子問篇旣有孫幼則使)
　(人抱之之文則不/若舊註之說爲當)
○支子不祭祭必告于宗子
　(鄭氏曰不敢自專孔氏曰支子庶子也祖禰廟在適/子之家而庶子賤不敢輙祭之也支子雖不得祭若)
　(宗子有故庶子代攝猶宜告宗子然後祭程子曰古/所謂支子不祭者唯使宗子立廟主之而已支子雖)
　(不祭至於齊戒致其誠意則與主祭者不異可與則/以身執事不可與則以物助但不别立廟為位行事)
　(而/已)
○凡祭有其廢之莫敢舉也有其舉之莫敢廢也
　(鄭氏曰爲其瀆神也廢舉謂若殷廢農祀棄後不可/復廢棄祀農也孔氏曰祭有常典不可輙擅廢興吕)
　(氏曰廢之莫敢舉如已毁之廟已變置之社稷不可/復祀也舉之莫敢廢如已修之壇墠而輙毁已正之)
　(昭穆而輙變也陳氏曰祀典之所秩則不可以廢廢/之爲不仁祀典之所不秩則不可以舉舉之爲不智)
　(周官大祝禁督逆祀命者禮記山川神祗有不舉者/爲不敬不敬者君削以地宗廟有不順者爲不孝不)
　(孝者君絀以爵夫逆祀命而有所舉則在所禁逆祀/命而有所廢則在所督不敬者在所削不孝者在所)
　(絀此人臣所以謹/常祀而毋瀆禮也)
非其所祭而祭之名曰滛祀滛祀無福
　(鄭氏曰妄祭神不饗吕氏曰非其所祭如法不得祭/與不當祭者滛過也以過祀神故無福福者百順之)
　(名也陳氏曰神不歆非類民不祀非族非族而祀之/則於禮爲諂於命為逆於祀爲瀆其欲徼福也難矣)
　(昔楚昭王不祀河甯武子不祀相皆/能變易舊俗以趨於正知此禮矣)
○天子祭天地祭四方祭山川祭五祀嵗徧諸矦方祀
祭山川祭五祀嵗徧大夫祭五祀嵗徧士祭其先
　(鄭氏曰祭四方謂祭五官之神於田郊也勾芒在東/祝融后土在南蓐收在西𤣥㝠在北詩云來方禋祀)
　(方祀者各祭其方之官而已五祀户竈中霤門行也/孔氏曰天地有覆載大功天子王有四海故得祭天)
　(地以報其功諸矦旣不得祭天地又不得緫祭五方/之神惟祀當方故云方祀山川在其地則祭之無則)
　(不祭大夫不得方祀及山川直祀五祀而已士祭其/先不云嵗徧者以士祭先祖嵗有四時更無餘神故)
　(也吕氏曰天子繼天而王君天下而有之冬日至祀/天夏日至祭地四時各祭其方以迎氣又各望祭其)
　(方之山川及五祀此所謂嵗徧也天子有天下故得/祭天地四方山川五祀言無所不及也諸矦有國國)
　(必有方祭其所居之方而已非所居之方及山川不/在竟内者皆不得祭故曰方祀祭山川祭五祀言有)
　(及有不及也大夫有家不與山川之祀所得祭者五/祀而已士不得立家故五祀之祀亦不得行然自天)
　(子至於庶人皆得祭其先先者吾身之所自出也天/子至大夫言祭百神而不及其先唯於士言者舉輕)
　(以明重且言士有不得祭者也方氏曰天子祭天地/則天下之事諸矦方祀則一國之事大夫祭五祀則)
　(一家之事士祭先則一身之事葢德有隆殺故所/祭之神有大小業有廣狹故所祭之神有逺近也)
○天子以犧牛諸矦以肥牛大夫以索牛士以羊豕(索/所)
(百/切)
　(鄭氏曰犧純毛也肥養於滌也索求得而用之孔氏/曰大夫士天子大夫士也若諸矦大夫即用少牢士)
　(則用特牲其喪祭大夫亦得用牛士亦用羊豕故雜/記云上大夫之虞也少牢卒哭成事祔皆大牢下大)
　(大夫之虞也犆牲卒哭成事祔皆少牢是也據此諸/矦不得用犧牛祭義云天子諸矦有養獸之官犧牷)
　(祭牲必於是取之者葢諸矦對卿大夫亦得云犧若/對天子則稱肥爾其大夫牲體完全亦有犧牲之稱)
　(故上云大夫犧賦為次但不毛色純爾按楚語觀射/父云大夫牛羊必在滌三月小者犬豕不過十日此)
　(大夫索牛士羊豕旣不在滌三月當十日以上但不/知其日數耳方氏曰天子以犧牛則雖肥而或傷亦)
　(在所不用諸矦但取其肥而已不必犧也大夫但取/其具而已又不必肥也至於士雖索牛亦不得而用)
　(矣唯羊豕可也祭義言天子諸矦必有養獸之官故/得有犧肥之牛也牛人凡祭祀共其求牛此特於大)
　　(夫言索者以無養獸之官必索/後得之也羊豕者或羊或豕也)
○大饗不問卜不饒富
　(鄭氏曰大饗祭帝於明堂也富之言備也備而已勿/多於禮也孔氏曰此大饗與月令季秋大饗帝同不)
　(得以其大饗豐饒其物使之過禮葉氏曰季秋大饗/於明堂牲也日也莫不卜也特言不問者恐瀆神也)
　(方氏曰禮之言大饗者十有一而其别有五祭帝一/也袷祭先王二也天子饗諸矦三也兩君相見四也)
　(凡饗賔客五也若月令季秋大饗帝禮器郊特牲大/饗腥祭帝之大饗也禮器又言大饗其王事大饗之)
　(禮不足以大旅祫祭先王之大饗也郊特牲又言大/饗尚腶脩天子饗諸矦之大饗也郊特牲又言大饗)
　(君三重席而酢仲尼燕居言大饗有四坊記言大饗/廢夫人之禮兩君相見之大饗也大司樂言大饗不)
　(入牲雜記言大饗卷三牲/之爼凡饗賔客之大饗也)
　　　右記祭祀之禮凡十節
外事以剛日内事以柔曰
　(鄭氏曰順其出外為陽順其居内為隂孔氏曰外事/郊外之事内事郊内之事十日有五竒五耦甲丙戊)
　(庚壬五竒為剛乙丁巳辛癸五耦為柔然郊天在國/外應用剛日而郊特牲云郊用辛社稷是郊内應用)
　(柔日而郊特牲云社日用甲郊社尊不敢同内外之/義自郊社之外則皆用之社祭用甲而召誥用戊者)
　(召誥是告祭非常禮也郊之用辛者惟夏正郊天及/雩大享明堂爾若郊丘自用冬至日五時迎氣合用)
　(其初朔之日不皆用辛也崔靈恩云外事指用兵之/事内事指宗廟之祭澄曰詩小雅吉日田獵之詩而)
　(曰吉日維戊吉日庚午春秋桓六年壬午大閱莊八/年甲午治兵田獵兵師外事也故戊庚壬甲皆用剛)
　(日桓八年己卯烝丁丑烝十四年乙亥嘗閔二年乙/酉吉禘于荘公文二年丁卯大事于太廟宣八年辛)
　(卯有事于太廟昭十五年癸酉有事于武宫儀禮少/牢饋食日用丁巳宗廟祭享内事也故已丁乙辛癸)
　(皆用/柔日)
○凡卜筮日旬之外曰逺某日旬之内曰近某日喪事
先逺日吉事先近日
　(鄭氏曰旬十日也喪事葬與練祥也吉事祭祀冠取/之屬也孔氏曰凡卜筮者若大事則卜筮並用皆先)
　(筮後卜若次事則惟卜不筮小事則無卜唯筮天子/旣爾諸矦亦然但春秋亂世皆先卜後筮尚書先云)
　(龜從者以尊卑言之鄭註周禮云筮凶則止不卜而/洪範有筮逆龜從者崔靈恩云凡卜筮天子皆用三)
　(若三筮並凶則止鄭云若一吉一凶雖筮逆猶得卜/之洪範所云是也大夫士則大事卜小事筮旬之外)
　(者少牢大夫禮今月下旬筮來月上旬是句之外日/也主人告筮者云欲用逺某日旬之内者按特牲士)
　(禮不諏日註云士賤職䙝時至事暇可以祭則筮其/日於旬初即筮旬内之日是旬之内日也主人告筮)
　(者云用近某日此據大夫士有旬内旬外之日若天/子諸矦其有雜祭或用旬内或用旬外其辭皆與此)
　(同喪事謂葬與二祥哀非孝子所欲但制不獲已故/卜先從逺日而起左傳云卜葬先逺日辟不懐也謂)
　(如今月下旬先卜來月下旬不吉卜中旬不吉卜上/旬是先逺日也吉事謂祭祀冠昬之屬少牢云若不)
　(吉則及逺日又筮日/如初是先近日也)
曰爲日假爾泰龜有常假爾泰筮有常
　(鄭氏曰命龜筮辭孔氏曰假因也爾女也指龜蓍泰/太中之太也褒美龜筮故謂泰龜泰筮也有常者言)
　(爾泰龜泰筮决判吉凶分明有常也方氏曰龜則卜/之體筮則蓍之用一言其體一言其用互相備也馬)
　(氏曰布席謂之為席擇日謂之為日以某有所為故/也大羮謂之泰羮瓦尊謂之泰尊龜謂之泰龜筮謂)
　(之泰筮以其有所尊故也目有光而不能明假日月/而後明事有吉凶而不能知假蓍龜而後知故假爾)
　(龜假爾筮事之萬變不同理之是非不一/卜筮而體吉則吉體咎則咎故曰有常)
○卜筮不過三卜筮不相襲
　(鄭氏曰求吉不過三魯四卜郊春秋譏之孔氏曰一/卜不吉而㓙又卜以至於三三若不吉則止筮亦然)
　(澄曰襲因也重也謂一卜不吉雖可再卜再卜不吉/雖可三卜然須俟他日然後再卜三卜不可於一卜)
　(再卜之日而相因重複以卜葢/誠不專一且瀆神也筮亦然)
○龜爲卜筴爲筮卜筮者先聖王之所以使民信時日
敬鬼神畏法令也所以使民决嫌疑定猶與也故曰疑
而筮之則弗非也日而行事則必踐之(與音預踐/今讀如字)
　(筴蓍也蓍莖如馬菙故謂之筴為卜為筮釋卜筮一/字謂以龜甲鑽之而得兆者名為卜以蓍筴揲之而)
　(得卦者名為筮也卜筮之用有二占日與占事也用/之以占日者使民信時日也用之以占事者使民决)
　(嫌疑也信與信如四時之信同時者謂當其時之日/法謂法制令謂禁令事似同而非同爲嫌心有二而)
　(不决為疑猶與二獸名猶貜属或云犬子與象屬一/作豫二獸皆進退多疑故人之遲疑不决者曰猶與)
　(凡享祀鬼神設施法令必須擇日然人不自擇而問/之卜筮卜筮所得之日乃神所告故人信之而不敢)
　(輙易享祀必以此日是於鬼神敬而不敢䙝也設施/必以此日是於法令畏而不敢慢也事已然者或謂)
　(其可或謂其否事未然者或謂如此或謂如彼兩有/所嫌而心疑不决故其為之之意猶與以卜筮决其)
　(可否彼此之嫌而心不復疑則行之勇而不猶與也/故曰以下引舊語為證踐猶踐言之踐疑而筮之申)
　(上文決嫌疑之義謂有疑者旣卜筮而決之則心知/其是不復以為非也不云卜省文日而行事中上文)
　(信時日之義謂卜筮謂此日而/行事必須踐行而不敢違也)
　　　右記卜筮之禮凡四節
凡僕人之禮必授人綏若僕者降等則受不然則否若
僕者降等則撫僕之手不然則自下拘之(拘古/矦切)
(鄭氏曰撫小止之謙也自下拘之由僕手下取之也但/僕與已同爵則不受孔氏曰凡僕人謂為一切僕非)
　(為君僕時也車上旣僕為主故為人僕必授綏與所/升之人也降等謂士與大夫大夫與卿御也僕旣卑)
　(降則主人受取綏不然謂僕者敵體則主人宜謙不/受其綏也又僕者雖卑而受其綏不謙猶當撫止僕)
　(手若不聽自授然後乃受也不降等者旣敵不受而/僕者必授則主人當郤手從僕手下自拘取之示不)
　　(用僕/授也)
○僕御婦人則進左手後右手御國君則進右手後左
手而俯
　(鄭氏曰進左後右逺嫌也進右後左敬也孔氏曰僕/在中央婦人在左僕御之時進左手持轡使形微相)
　(背若進右手則近相嚮故後右手以逺嫌御國君則/以相嚮為敬故進右手旣御不得常式故但俯俛)
○君車將駕則僕執䇿立於馬前已駕僕展軨效駕奮
衣由右上取貳綏跪乗執䇿分轡驅之五歩而立君出
就車則僕并轡授綏左右攘辟車驅而騶至於大門君
撫僕之手而顧命車右就車門閭溝渠必歩(軨力丁切/上時掌切)
(乗繩證切下並同并必證切攘如羊切/辟音闢或音避騶齊勾切又七須切)
　(鄭氏曰立於馬前監駕且為馬行展軨具視效駕白歩/已駕奮振去塵也貳副也跪乗未敢立敬也驅之五)
　(調試之僕并轡授綏者車上僕所主也左右謂羣臣/陪位侍駕者攘卻也車右勇力之士僃制非常者君)
　(行則陪乗君式則下歩行孔氏曰君車君所乗之車/也將駕謂始欲駕行時也僕即御車者䇿馬杖也别)
　(有人牽馬駕車僕執馬杖監駕立馬前恐馬行也已/駕駕竟也展視軨轄頭轊也車行由轄故具視之效)
　(白也僕監視駕竟而入白君駕車也由從也僕入白/駕竟先出就車於車後自振其衣去塵從右邊升上)
　(必從右者君位在左故辟君空位也綏登車索綏有/二一是正綏擬君之升一是副綏擬僕右之升故僕)
　(振衣畢取副綏而升也跪乗者僕先試車時君未出/未敢依常而立故跪乗以為敬轡御馬索也車有一)
　(轅而四馬駕之中央兩馬夾轅者名服馬兩邊者名/驂馬毎馬兩轡四馬八轡以驂馬内轡二繫於軾前)
　(其驂馬外轡及夾轅兩脤馬各二轡分置兩手今言/執䇿分轡謂一手執馬杖以三轡置空手中以三轡)
　(置杖手中也分轡竟則試驅行之五歩乃立初跪而/驅今馬行五歩則倚立以待君出葢跪以見敬而立)
　(則調試之也君出就車則僕并六轡及䇿置一手中/一手取正綏授君令登車此當右手并轡左手授綏)
　(轉身向後引君上也避逺也君已上車車欲進行故/左右侍駕陪位諸臣皆遷郤以辟車使不妨車行也)
　(左右已辟故驅車而進則左右從者疾趨從車行也/大門君之外門車行至外門君撫僕手撫按止也僕)
　(手執轡車行由僕君欲令駐車故抑止僕手也顧回/顧也車右勇力之士也車行則有三人君在左僕人)
　(中央勇士在右車方驅時勇士亦從驅在後今至大/門方出履險阻恐有非常故回顧命車右上車也門)
　(閭謂凡所過門閭溝廣深四尺渠亦溝也歩謂下車/也此車右勇士之禮若至門閭溝渠則車右必下車)
　(所以然者君子不誣十室遇門閭必式君式則臣當/下也二則溝渠是險阻恐有傾覆故勇士亦須下扶)
　(持之僕不下者車行由僕/僕下則車無御故不下也)
○國君不乗竒車車上不廣欬不妄指立視五巂式視
馬尾顧不過轂國中以䇿彗䘏勿驅塵不出軌(不乗平/聲竒居)
(宜切欬開代切巂惠圭切轂音谷彗音遂䘏蘇/沒切勿舊音沒今讀如字屬下句軌君美切)
　(鄭氏曰國君出入必正竒車獵衣之屬廣欬為若自/矜廣猶宏也立平祝也巂猶規也謂輪轉之度式視)
　(馬尾小俛也顧不過轂為掩在後彗竹帝䘏勿搔摩/也孔氏曰國君不可乗竒邪不正之車獵車之形今)
　(鉤車也衣車如鱉而長漢桓帝時禁臣下乗之車已/髙若在上而聲大欬似自驕矜又驚衆也妄虗也車)
　(上無事虚以手指麾四方並為惑衆也車輪一周為/一規乗車之輪髙六尺六寸徑一圍三三六十八得)
　(一丈八尺又六寸為一尺八寸緫一規為一丈九尺/八寸五規為九十九尺六尺為歩緫為十六歩半在)
　(車上所視則前十六歩半地也馬引車其尾近在車/欄前故車上馮式下頭時不得逺曯而視馬尾若轉)
　(而顧不得過轂過轂則掩後人之私入國不馳故不/用鞭䇿取竹帚帶葉者為杖形如埽帚故云䇿彗以)
　(䇿微近馬體不欲令疾也但搔摩之其狀䘏勿然車/行遲故塵埃不飛揚出車轍外澄曰彗帚也此作虚)
　(字用猶云掃也非是取竹之帶葉形如埽帚者别為/䇿彗以代常時所用之䇿也䘏與恤同音依註讀爲)
　(蘇没切猶云拂也彗䘏謂埽拂之或云如彗帚之䘏/拂也䘏字句絶勿讀如字驅謂以䇿䇿馬令疾行也)
　(勿驅二字為句以䇿彗䘏而勿驅者言車行國中宜/徐不宜疾但以馬䇿埽拂馬背勿鞕箠之兩轅中間)
　(相去之度為軌馬行不疾/則車塵不逺故不出軌也)
○入國不馳入里必式故君子式黄髮下卿位
　(鄭氏曰馳善藺人不馳愛人也必式不誣十室也發/句言故明此衆篇雜辭也式黄髮敬老也下卿位尊)
　(賢也卿位卿之朝位君出過之而上車入未至而下/車孔氏曰國中人多周官脩閭氏禁馳騁於國中二)
　(十五家為里里巷首有門論語云十室之邑必有忠/信故入里則必式而禮之君子謂人君也人初老則)
　(髮白太老則髮黄髪黄彌老宜敬之故見/而式也卿位路門之内門東北面位也)
○國君撫式大夫下之大夫撫式士下之
　(車式髙三尺二寸較髙五尺五寸在車常憑較敬則/撫式鄭氏曰撫猶據也據式小俛崇敬也孔氏曰謂)
　(君臣俱行君式宗廟則臣冝下車若士爲大夫之臣/亦如大夫之於君也吕氏曰下之敬重於式所敬皆)
　(降一/等也)
○爲君尸者大夫士見之則下之君知所以爲尸者則
自下之尸必式乗必以几
　(鄭氏曰下下車也所以尊尸國君或時幼小不能盡/識羣臣有以告者乃下之尸必式禮之也乗以几尊)
　(者慎也孔氏曰為君尸謂臣爲君作尸者已被卜告/君許用者也古者致齊各於其家散齊亦猶出在路)
　(及祭日之旦俱來入廟故羣臣得於路見君之尸皆/下車而敬之君若於散齊之時在路見尸亦自下車)
　(敬之云君知者言知則有不知謂君年或幼小不能/並識羣臣故於路或不識而臣告君君乃知之所以)
　(下也知是散齊者君致齊不復出行若祭日若先入/廟後乃尸至尸在廟中尊仲答主人之拜今在路其)
　(尊猶屈不敢亢禮君下而已不可下車故式爲敬以/答君也乗必以几者几案在式之上尊者有所敬事)
　(以手據之几上有冪君/以羔皮以虎縁之也)
○國君下宗廟式齊牛大夫士下公門式路馬(齊側/皆切)
　(舊本作下齊牛式宗廟熊氏曰文誤當以周禮齊右/註爲正孔氏曰按齊右職註引曲禮云國君下宗廟)
　(式齊牛公門君之門也路馬君之馬也/敬君故至門下車重君物故式路馬)
○祥車曠左乗君之乗車不敢曠左左必式(乗君平聲/下乗路同)
　(鄭氏曰祥車葬之乗車曠左空神位也乗君車不曠/左君存惡空其位也孔氏曰祥猶吉也吉車謂生時)
　(所乗葬時因爲魂車鬼神尚吉故魂乗吉車也車上/貴左故僕在右空左以擬神也乗車謂君之次路王)
　(者五路玉象木金草王自乗一路餘四路皆從行臣/若乗此車不敢空左若曠左則似祥車近於凶時故)
　(乗者自居左也雖處左而不敢自安故恒憑式乗車/則君在左若兵戎革路則君在中央御者居左陳氏)
　(曰君處左車右處右僕處中此特乗車為然馬氏曰/乗君之乗車不敢曠左不敢虚君位也左必式不敢)
　(安君/位也)
○乗路馬必朝服載鞭䇿不敢授綏左必式歩路馬必
中道以足蹙路馬芻有誅齒路馬有誅(朝音潮蹙子六/切芻初俱切)
　(鄭氏曰載鞭䇿不敢執也齒欲年也誅罰也孔氏曰/乗路馬謂臣行儀習禮獨行時也路馬君之車馬臣)
　(雖得乗之必朝服而自御又不敢杖馬但載杖以行/也君在則僕人授綏今習儀者身既居左自御而乗)
　(雖有車右不敢授綏與已也旣不曠左故居左但式/以為敬歩猶行也謂單牽君馬行時必在中道正路)
　(為敬也芻食馬草也蹙謂以足䠞蹹之及/論量君馬嵗數皆為不敬必被責罰也)
○客車不入大門婦人不立乗
　(鄭氏曰不入大門謙也不立乗異於男子孔氏曰公/食大夫禮賔之乗車在大門外西方註云賔車不入)
　(廣敬也立倚也男子倚乗/婦人質弱不倚乗而坐乗)
○兵車不式武車綏旌德車結旌(綏耳/隹切)
　(鄭氏曰兵車尚威武不崇敬武車亦兵車綏謂垂舒/之盡飾也徳車乗車結謂收歛之不盡飾也孔氏曰)
　(兵車革路武猛宜無推讓故不為式敬也武車亦革/路建戈刄云兵車取其威猛云武車旌謂車上旗旛)
　(尚威武故舒散旗旛垂綏然何𦙍云垂放旌旗之旒/以見美也徳車謂玉輅金輅象輅木輅四路不用兵)
　(故曰徳車徳美在内不尚赫奕故纒結其旒著於竿/也何𦙍云以徳為美故略於飾吕氏曰綏上車繩也)
　(綏旌者其旒垂曳如車之綏結旌者斂藏於/杠發揚者武故旌垂曵斂藏者德故旌收結)
　　　右記乗車之禮凡十二節
史載筆士載言
　(鄭氏曰史士從於㑹同各持其職以待事也筆謂書/具之屬言謂㑹同盟要之辭孔氏曰史謂國史書録)
　(王事者王若舉動史必書之王若行徃則史載書具/而從之也不言簡牘而言筆者筆是書之主則餘載)
　(可知士謂司盟之士言謂舊事若尋舊盟/或用舊㑹之禮應須知之故載以自随也)
前有水則戴青旌前有塵埃則戴鳴鳶前有車騎則戴
飛鴻前有士師則戴虎皮前有摯獸則戴貔貅(埃烏來/切鳶恱)
(專切騎其寄切摯音至/貔婢支切貅許求切)
　(戴舊作載陸氏釋文音戴云一作載鄭氏曰戴謂舉/於旌首以警衆也禮君行師從卿行旅從前驅舉此)
　(則士衆知所有所舉各以其類象青青雀水鳥鳶鳴/則將風鴻取飛之有行列也士師謂兵衆虎取其有)
　(威勇也貔貅亦摯獸孔氏曰王行宜警僃善惡必先/知之又軍陣卒伍行則並銜枚無喧聲若有非常不)
　(能傳道且人衆廣逺難可周徧故前有變異則舉類/示之左傳云前茅慮無是也青旌謂畫為青雀旗旛)
　(上舉示之軍士望見則知前值水也鳶鴟屬鳴則風/生風生則塵埃起故前有塵埃則畫鴟為開口如鳴)
　(時於旌首而戴之不言旌從可知也鴻鴻雁也雁行/列與車騎相似故前有車騎則畫鴻於旌首而戴之)
　(古人不騎馬經典無言騎者今言騎是周末時禮虎/威猛兵衆之象若前有兵衆則舉虎皮於竿首摯獸)
　(猛而能擊謂虎狼之屬貔貅是一獸亦有威猛若前/有猛獸則舉此貔貅皆欲使衆見以為防也或云與)
　(虎皮並畫作皮於旌也一云並戴其皮/貔一名豹虎類也爾雅云貔白虎也)
行前朱鳥而後𤣥武左青龍而右白虎招摇在上急繕
其怒(繕音/勁)
　(鄭氏曰以四獸為軍陳象天也招搖星在北斗杓端/主指者急猶堅也繕讀曰勁又畫招搖星於旌旗上)
　(以堅勁軍之威怒孔氏曰前明軍行逢值之禮此明/軍行象天文而作陳法也前南後北左東右西也朱)
　(雀𤣥武青龍白虎四方宿名也軍前宜捷故用鳥軍/後須殿捍故用𤣥武𤣥武龜也龜有甲能禦侮用也)
　(左為陽陽能發生象其龍變生也右爲隂隂沈能殺/虎沈殺也軍之左右生殺變應威猛如龍虎也此陳)
　(法但不知如何爲之今之軍行畫此四獸於旌旗以/標前後左右之軍陳招摇北斗第七星也七星一天)
　(樞二旋三機四權五衡六開陽七搖光一至四爲魁/五至七爲杓招搖即搖光也北斗居四方宿之中以)
　(斗末從十二月建而指之則四方之宿不差今軍行/法之亦作此北斗星舉之於上在軍中指正四方使)
　(四方之陳不差故云在上並作七星而獨云招摇者/舉指者爲正也勁利也其怒士卒之怒也軍行旣張)
　(四宿於四方標招摇於甲上故軍旅士/卒起居舉動堅勁奮怒象天之行也)
進退有度左右有局各司其局
　(鄭氏曰度謂伐與歩數局部分也孔氏曰牧誓云不/愆于六歩七歩乃止齊焉四伐五伐乃止齊焉一擊)
　(一刺爲一伐始前就敵六歩七歩當止齊正行列及/兵相接少者四伐多者五伐又當止齊正行列也軍)
　(之在左在右各有部分不相濫也軍行/須監領故主帥部分各有所司部分也)
　　　右記行軍之禮凡一節
君天下曰天子朝諸矦分職授政任功曰予一人踐阼
臨祭祀内事曰孝王某外事曰嗣王某臨諸矦畛於鬼
神曰有天王某甫(朝音潮畛/之忍切)
　(鄭氏曰天子予一人皆擯者辭也天下謂外及四海/也今漢於蠻夷稱天子於王矦稱皇帝覲禮曰伯父)
　(寔來予一人嘉之孝王某嗣王某天王某甫皆視辭/也惟宗廟稱孝天地社禝祭之郊内而曰嗣王不敢)
　(同外内也畛致也鬼神謂百辟卿士也祝告致於鬼/神曰有天王某甫某甫且字也不名者不親徃也周)
　(禮大㑹同過山川則大祝用事焉孔氏曰此論天子/稱謂之辭天下謂七千里外四海之諸矦天子者上)
　(天之子爲天所命以四海難服而夷狄唯知畏天擯/者稱天子尊名以威臨之彼不識王化無有歸徃之)
　(義故不稱王也朝諸矦謂七千里内諸矦授政謂授/所縣象魏之法於諸矦也任功謂使人專掌委任之)
　(功若五矦九伯女實征之也予我也予一人者言我/是人中之一人自謙損也臣下謂之一人者所以尊)
　(王也以天下之大四海之内所共尊者一人爾踐履/也阼主人之階也謂即位履主階行事也臨祭祀謂)
　(臨郊廟之祭祀也内事宗廟也事親宜言孝故升阼/階祭廟則云孝王某某天子名也外事郊社也天地)
　(尊逺不敢同親云孝故云嗣王某言此王繼嗣前王/而立也鄭謂不敢同外内者若宗廟内事祭辭稱孝)
　(山川嶽瀆祭之在外而辭稱嗣今天地社稷旣尊祭/之在内而用外辭不敢同外内之常例也至若廵守)
　(徧於方嶽臨視諸矦凡所過山川悉不親徃使祝致/辭故不稱名而曰某甫某是天子字稱天子字而下)
　(云甫者甫是男子美稱且假借美稱以配成其字也/鄭註鬼神謂百辟卿士者葢謂天子所行過諸矦之)
　(國則止於其廟而使太祝告其廟之鬼神即昔之爲/百辟卿士者也若過山川亦使太祝徃告故引太祝)
　(職以證之吕氏曰言天下者外薄四海兼夷狄也古/者於中國稱天王於夷狄稱天子夷狄者聲教之所)
　(不及非王法所能治故不稱天王而稱天子言天無/所不覆也天子者繼天而王者也稱於夷狄曰天子)
　(天子外辭也稱於諸矦及臣下曰予一人内辭也予/一人猶言孤與寡人也不敢以勢位驕人自比一人)
　(而已書所稱予一人大抵告諸矦之言分職授政任/功則凡所以命諸矦命諸臣者莫不然也鬼神之在)
　(諸矦竟内者天子不親祀也曰有天王某甫有司不/敢名君而告神不可以無字也畛接也猶畦畛之相)
　(接然與交際之際同義劉氏曰朝諸矦謂分土為九/州以封五等之國四時來朝六年而徧也分職謂設)
　(六官以法天地四時也授政謂頒禮樂之成法也任/功謂任天下之才而興功立事也此三者天子所以)
　(役中國之賢才乃尊尚其德謙抑自卑而自稱曰予/一人也澄曰宗廟所祭者一家之親内神也故曰内)
　(事郊社及山川之屬所祭者天下一國之神皆外神/也故曰外事鄭氏以祭於郊内者為内事祭於郊外)
　(者爲外/事非也)
崩曰天王崩復曰天子復矣告䘮曰天王登假措之廟
立之主曰帝(假音遐措/七故切)
　(鄭氏曰天王崩史書䇿辭也天子復矣始死時呼魂/辭也不呼名臣不名君也諸矦呼字告赴也登上也)
　(假已也上已者若仙去云爾立主曰帝同之天神春/秋傳曰凡君卒哭而祔祔而作主孔氏曰自上墜下)
　(曰崩王者死如從天墜下故曰崩也復招魂復魄也/精氣為魂身形為魄人命終畢精氣離形臣子罔極)
　(猶望更生故使人升屋北面招呼死者令還復身中/故曰復也男子呼名婦人呼字令魂識知其名字而)
　(還王者不呼名字者一則臣子不可名君二則普天/率土王者一人而已故上呼天子復也告喪謂天王)
　(崩遣使告天下萬國葬後卒哭竟而祔置于廟立主/使人依之天神曰帝今號此主同於天神若文帝武)
　(帝之類是也崔氏曰古者帝王生死同稱生稱帝者/死亦稱帝生稱王者死亦稱王今廟主曰帝葢是為)
　(記時有主入廟稱帝之義記者録以為法也吕氏曰/考之禮經未見有以帝名者惟易稱帝乙亦不知其)
　(何帝獨司馬遷史記載夏殷之王皆以帝名疑殷人/祔廟稱帝遷據世本而言當有所考至周有諡始不)
　(名帝胡氏曰遐逺也竹書紀年帝王没皆曰陟陟亦/登也澄曰登猶言升陟假與遐同尊之不敢言其死)
　(但言其升陟于遐逺/之處猶言其登天也)
天子未除喪曰予小子生名之死亦名之
　(鄭氏曰謙未敢稱一人孔氏曰天子在喪未踰年稱/名稱子踰年之後三年之内稱予小子三年除喪然)
　(後稱王也踰年稱王者據臣子稱也成王在殯子劍/稱予一人者以麻冕黼裳即位受顧命從吉故暫稱)
　(一人也澄曰春秋景王崩悼王未踰年入于王城不/稱天王而稱王猛所謂生名之也死不稱天王崩而)
　(稱王子猛卒所/謂死亦名之也)
○天子建天官先六大曰大宰大宗大史大祝大士大
卜典司六典天子之五官曰司徒司馬司空司士司寇
典司五衆天子之六府曰司土司木司水司草司器司
貨典司六職天子之六工曰土工金工石土木工獸工
草工典制六材
　(鄭氏曰此葢殷時制也周則大宰為天官大宗曰宗/伯宗伯為春官大史以下屬焉大士以神仕者衆謂)
　(羣臣也五官於周則司士屬司馬大宰司徒宗伯司/馬司寇司空為六官六府主藏六物之稅者周則皆)
　(屬司徒六工於周皆屬司空土工陶旊也金工築冶/鳬栗段桃也石工玉人磬人也木工輪輿弓廬匠車)
　(梓也獸工函鮑韗韋裘也惟草工職亡葢謂作萑葦/之器孔氏曰殷家六卿大宰司徒司馬司空司士司)
　(寇是也大宰一卿法天時司徒以下五卿法地事但/大宰旣尊故先列之并顯大宗以下所𨽻屬之官大)
　(宰旣法於天故同受大名云六大也典司六典者上/典是守典之典下典是典法之典立此六官以守主)
　(六事之法又置五官以象地之五行不云建從天官/也又天官尊陽故一官以攝衆地官卑隂故五卿俱)
　(陳也不云地者與前互也典司五衆者言用此五官/使各守其所掌之羣衆也此五官各有所領羣衆如)
　(大宰頷大宗以下而不條出其人者略也天言六典/地言五衆互言也殷旣法天地立官又為萬物立府)
　(司土於周為土均掌均平地稅之政令司木於周為/山虞主虞度山之大小所生之物司水於周為川衡)
　(掌廵行川澤平其禁令如衡司草於周為稻人掌稼/種下地及除草莱司器於周為角人掌以時徵齒角)
　(於山澤之農供為器用司貨於周為卝人掌金玊錫/石之地為之守禁以時取之以供器物金玉曰貨故)
　(稱司貨六職者使六府各主其所掌職也旣有六府/之物宜有六工以作為器物工能也言能作器物者)
　(也考工記陶人為甗旊人為簋即土工也築氏掌為/削削謂書刀冶氏掌為戈㦸冶謂煎金錫鳬氏世能)
　(為鍾以供樂器㮚氏世能為量器謂豆區鬴鍾之屬/段氏主作錢鎛田器桃氏為刃刀劔之屬此即金工)
　(也玉人作圭璧磬人作磬玉與磬皆出於石此即石/工也輪謂車輪輿謂車牀車難不能一人獨成各有)
　(所善故輪輿不同弓能作弓廬能作戈㦸秘匠能作/宫室之屬車能作大車及羊車梓為杯勺為筍簴之)
　(屬此七物並用木皆木工也函能作甲鎧鮑謂能治/皮供作甲韗人為臯陶皷木謂能以皮冒皷韋熟皮)
　(為衣及韎韐裘謂皮帶毛為狐裘之屬此諸物並用/獸皮即獸工也草工則以萑葦作盛食器及葦席之)
　(屬陸氏曰按考工記土工塼埴之工也金工攻金之/工也石工刮摩之工也木工攻木之工也獸工攻皮)
　(之工也草工葢設色之工以藍為青以䓞為紫以舊/為紅以菉為黄之類是也草讀如字今讀作皁非正)
　(也五官一司徒次司馬次司空次司士次司寇以司/士代宗伯者司士所掌與禮相通也吕氏曰殷人尊)
　(神先鬼大宗以下皆事鬼神奉天時之官故緫謂之/天官大宰者佐王代天工以治大宗掌事鬼神大史)
　(掌正歳年及頒朔大祝所以接神士即周司巫所以/降神大卜主問龜所以求神六者皆天事也周官司)
　(士則夏官之屬此别出者司士掌羣臣之版及卿大/夫庶子之數則所統者衆與司馬司徒司空司寇略)
　(等所以並為五官也司徒之衆則六鄉六遂是也司/馬之衆六軍是也司空之衆百工是也司寇之衆士)
　(師司𨽻之屬是也故曰典司五衆六府者主藏之官/斂藏六者之入以待國用者也農以耕事貢九穀則)
　(司土受之山虞以山事貢木材則司木受之澤虞以/澤事貢水物則司水受之圃以樹事貢薪芻䟽財則)
　(司草受之工以飭材事貢器物則司器受之商以市/事貢貨財則司貨受之周官司土則廪人倉人之職)
　(司木則山虞林衡之職司水則澤虞川衡之職司草/則委人之職司器司貨則玉府内府之職所入者乃)
　(農圃虞衡工商之民所貢故曰典司六職六工者飭/材為器以待國用所治之材各不同故曰典制六材)
　(吳氏華曰郯子所言少昊氏之官名曰祝鳩氏司徒/也雎鳩氏司馬也鳲鳩氏司空也爽鳩氏司事也鶻)
　(鳩氏司寇也五鳩鳩民者/也五鳩與曲禮五官同)
○五官致貢曰享
　(陳氏曰王制公矦伯子男凡五等卿大夫上中下士/凡五等曲禮六大以下皆謂之五官然五官致貢與)
　(五官之長所謂五官者諸矦而已葢以其有所候則/曰矦以其有所主則曰官以物供上曰貢以儀致貢)
　(曰享周禮凡官府所供謂之獻邦國所供謂之貢則/致貢曰享為諸矦之事明矣澄曰註䟽諸家因上六)
　(大五官之文故釋此五官二字致誤唯陳氏之說得/之葢五官猶五矦也公矦伯子男五等之矦朝覲天)
　(子以貢其土物皆先執圭以朝乃/以玉帛將其所貢之物謂之享)
○五官之長曰伯是職方其擯於天子也曰天子之吏
天子同姓謂之伯父異姓謂之伯舅自稱於諸矦曰天
子之老於外曰公於其國曰君(長知兩切/擯必刄切)
　(此言五官之長謂天下五等諸矦之長也伯者方伯/也分天下為二方設二伯以各長其方之諸矦也皆)
　(王之三公為之如周公召公畢公者三公八命加一/命則為九命之伯也鄭氏曰五官之長謂三公九命)
　(作伯職主也二伯分主東西春秋傳曰自陜以東周/公主之自陜以西召公主之曰天子之吏擯者辭也)
　(春秋傳曰王命委之三吏謂三公也孔氏曰畿外之/大莫大於二伯三公加一命出為分陜二伯是也伯)
　(長也是職方者言二伯於是職主當方之事也擯謂/天子接賔之人若擯者傳辭於天子則稱此二伯為)
　(天子之吏亦當言名記者略之擯呼在朝三公為天/子之吏然玉藻伯曰天子之力臣者謂介傳命稱天)
　(子力臣擯者受辭傳於天子則曰天子之吏鄭引春/秋三吏證呼三公為吏也三公與王同姓者王呼為)
　(伯父伯者長大之名父乃同姓重親之稱也伯舅異/族重親之名也異族無父稱故呼為伯舅按晉文公)
　(為矦伯左傳僖二十八年王曰叔父不稱伯者以州/牧之禮命之也昭九年云伯父惠公父曰我在伯父)
　(猶衣服之有冠冕一時尊晉之辭也周公為二伯詩/稱王曰叔父成王以本親命之也二伯若與九州及)
　(四夷之諸矦言則自謂天子之老繋於天子威逺也/國外者其私土采地之外也而猶在王畿之内如周)
　(公食邑於周嚮國外之人其稱曰公也其國采地内/也若采地内臣民則稱曰君旣主分陜又在王朝嫌)
　(不正為采地/君故明之也)
九州之長入天子之國曰牧天子同姓謂之叔父異姓
謂之叔舅於外曰矦於其國曰君
　(九州之長謂各州諸矦之長也牧者州牧也葢五等/諸矦王者之後稱公者不為牧唯矦爵在伯子男三)
　(爵之上故毎州命一矦爵者為牧以長其境内諸矦/也矦七命加一命則為八命之牧州牧一云矦伯謂)
　(於一州之諸矦為長故亦可稱曰伯非方伯之伯也/鄭氏曰每一州之中天子選諸矦之賢者以為之牧)
　(也周禮乃施典於邦國而建其牧尊於大國之君而/謂之叔父辟二伯也二王之後不為牧孔氏曰毎州)
　(之中選賢矦一人加一命使主一州為牧若入天子/之國則自稱曰牧牧養也言其養一州之人也伯不)
　(言入天子之國者伯不出故不言入爾此不云擯於/天子者記者略之也牧劣於二伯故天子謂之叔叔)
　(小也若呼為伯則亂於二伯外謂其所封外九州/内也稱曰矦矦是本爵若國内臣民言稱為君也)
其在東夷北狄西戎南蠻雖大曰子於内自稱曰不穀
於外自稱曰王老
　(鄭氏曰謂九州之外長也天子亦選其諸矦之賢者/以為之子子猶牧也入天子之國曰子天子亦謂之)
　(子雖有矦伯之地本爵亦無過子是以同名曰子不/穀謙稱穀善也王老威逺國也外亦其夷狄之中孔)
　(氏曰此不知幾國立一人卑不得名為牧又不得謂/為父舅其本爵不過子男若本爵是男亦謂為子舉)
　(其髙者言之也或有多功益土雖加矦伯之地而爵/不得進終守子男以卑逺故也吕氏曰九州之外即)
　(四夷也選諸矦而統之如九牧之比謂之子所以别/於中國也不穀猶言不肖不稱寡人辟中國諸矦也)
　(於外者非其國而在所統四夷之中王老猶言天子/之老也嫌其逺於王化故以王明之葉氏曰能自飬)
　(其類曰子劉氏曰楚子吳子皆/天子命之為蠻夷衆國之牧者)
庶方小矦入天子之國曰某人於外曰子自稱曰孤
　(鄭氏曰謂戎狄子男君也男者於外亦曰男舉尊言/之孔氏曰庻衆也小矦謂四夷之君非爲牧者也以)
　(其賤故曰衆方也若入王國自稱曰某人若牟人介/人也六服之内但舉伯牧不顯其餘諸矦九州之外)
　(旣舉大國之子又舉其餘小國者以六服諸矦下文/别更具顯故於此略之外曰子者此君在其本國外)
　(四夷之中自稱依其本爵或子或男今言子是舉其/尊稱若男亦稱男也自言曰孤孤者特立無徳能也)
　(方氏曰庶方小矦亦九州之外也以其非長故曰庻/方以其非大故曰小矦雖大不過子而小乃謂之矦)
　(者葢五等之爵通謂之諸矦入天子之國曰某人則/不以其爵稱賤而略之也於外曰子則稱之以爵矣)
　(入内則屈出外則伸也小矦亦有男特舉子以該之/爾於外曰子而不言自稱則人稱之也自稱曰孤而)
　(不曰内外則通内外也吕氏曰自稱曰孤又下於不/榖也春秋楚子稱不穀從其稱也齊桓公對楚屈完)
　(稱不穀以自卑之辭答楚也魯弔宋灾宋/閔公稱孤列國有凶稱孤自貶之稱也)
○諸矦見天子曰臣某矦某其與民言自稱曰寡人其
在凶服曰適子孤臨祭祀内事曰孝子某矦某外事曰
曽孫某矦某(見賢遍切/適音的)
　(鄭氏曰臣某矦某嗇夫承命告天子辭也其為州牧/則曰天子之老臣某矦某自稱曰寡人謙也於臣亦)
　(然凶服亦謂未除喪祭祀稱國者逺辟天子孔氏曰/謂五等諸矦見天子而擯者將命之辭某矦者若言)
　(齊矦下某是名若伯子男則云曹伯許男某也覲禮/嗇夫為末擯承命於矦氏下介傳而上上擯以告於)
　(天子也若為州牧擯者加天子之老四字寡人言寡/徳之人適子孤擯者告賔之辭雜記云相者告曰孤)
　(某須矣彼不云適子此不云名皆文不具也稱孤稱/名皆謂父死未葬之前外事謂社稷山川在封内者)
　(天子外事言嗣王某謂能繼天德而立也諸/矦不得稱嗣矦但稱曽孫謂是父祖重孫爾)
死曰薨復曰某甫復矣
　(鄭氏曰薨亦史書䇿辭某甫舉字孔氏曰國史䇿辭/謂薨異國史書之則但云卒也若告於諸矦則辭當)
　(謙曰寡君不禄方氏曰諸矦曰某甫復字之也常人/曰臯某復名之也吕氏曰君天下以下言天子之異)
　(稱也此以上言/諸矦之異稱也)
旣葬見天子曰類見言諡曰類
　(鄭氏曰類猶象也代父受國執皮帛象諸矦之禮見/也言諡者序其行及諡所宜使大夫行象聘問之禮)
　(也其禮俱亡陳氏曰諸矦旣葬見天子變禮也有事/於上帝而非事天之常禮曰類于上帝有事於社稷)
　(宗廟而非祭享之常禮曰類于社稷宗廟則嗣君之/朝王大夫之言諡非朝聘之常禮謂之類宜矣孔氏)
　(曰類見謂諸矦世子父死葬畢見於天子也未執玉/而執皮帛然春秋之義三年除喪之後乃見今云旣)
　(葬者謂天子廵守至竟故得見也若未葬未正君臣/雖天子廵守亦不見也言諡就君請諡也諡以表德)
　(必由尊者所裁故將葬之前使人請於天子若檀弓/云其子戍請諡於君曰日月有時將葬矣請所以易)
　(其名者也類者言此類聘問之禮而行也吕氏曰先/儒謂類猶象也其義未安求之未得闕疑可也王氏)
　(曰請諡必以其實為諡類於平生之行也何氏曰類/其德而稱之如經天緯地曰文也劉氏曰言諡曰類)
　(當為誄聲誤爾/謂誄而諡之也)
○諸矦使人使於諸矦使者自稱曰寡君之老(使於使/者色吏)
(切/)
　(鄭氏曰繋於君以為尊也此謂諸矦之卿上大人孔/氏曰玉藻云上大夫曰下臣擯者曰寡君之老下大)
　(夫自名擯者曰寡大夫此云自稱曰寡君之老則上/大夫擯者傳辭及自稱於他國亦曰寡君之老若於)
　(己君則玉藻云下臣某吕氏曰三公自稱於諸矦曰/天子之老諸矦之卿自稱於諸矦曰寡君之老士大)
　(夫家宰亦曰老老長稱也自稱天子之/老寡君之老比於家臣之長亦謙辭也)
列國之大夫入天子之國曰某士自稱曰陪臣某於外
曰子於其國曰寡君之老使者自稱曰某
　(鄭氏曰列國大夫亦謂諸矦之卿也三命以下於天/子為士曰某士者若晉韓起聘於周擯者曰晉士起)
　(是也陪重也子有徳之稱魯春秋曰齊髙子來盟使/者謂使人於諸矦也某名也孔氏曰列國五等諸矦)
　(也天子上士三命中士再命下士一命而五等之臣/唯公國一孤四命爾自卿大夫從三命而下其命等)
　(於王之士故入天子之國則擯者稱為某國之士也/陪臣者其君已為王臣已今又為已君之臣故自稱)
　(對王曰重臣也外謂在他國時也擯者則稱其姓而/曰子其國自國中也其君與民言自稱曰寡人故此)
　(卿與國中人語自稱曰寡君之老也若此卿為使在/他國與彼君語則稱名按玉藻上下大夫於他國擯)
　(皆無稱名之事但云大夫私事使私人擯則稱名私/事使若晉韓穿來言汶陽之田謂以君命私行非聘)
　(也彼以私事使故稱名故知/此言使謂使人於諸矦也)
○天子當依而立諸矦北面而見天子曰覲天子當宁
而立諸公東面諸矦西面曰朝(依於豈切/宁珍吕切)
　(鄭氏曰諸矦春見曰朝受摯於朝受享於廟生氣文/也秋見曰覲一受之於廟殺氣質也朝者位於内朝)
　(而序進覲者位於廟門外而序入王南面立於依宁/而受焉夏宗依春冬遇依秋覲禮今存朝宗遇禮今)
　(亡孔氏曰天子當依而立者秋於廟受覲也依狀如/屏風以絳為質髙八尺東西當户牖之間繡為斧文)
　(示威也諸矦來至於近郊王使大行人皮弁用璧以/迎勞之諸矦以皮弁從使者以入天子賜舍諸矦受)
　(舎聽天子之命其朝日未出之前諸矦上介受舎於/廟門外同姓西面北上異姓東面北上至朝日質明)
　(諸矦禆冕先釋幣於其齊車之行主天子衮冕在廟/當依前南面而立諸矦在廟門外位其尊卑各在其)
　(次中未得相見天子不出迎賔使上擯進諸矦諸矦/入廟門右坐奠圭玉而再拜所以奠圭玉者卑見於)
　(尊奠贄不授也擯者命升西階親授諸矦於是坐取/圭玉升堂王受玉諸矦降階並北面再拜稽首擯者)
　(延之使升成拜覲畢而享皆廟受之隂殺之時其氣/質斂不布散故并於一處受之也天子當宁而立者)
　(春於路門外之朝受朝也宁謂門屛之間李廵云正/門内兩塾間曰宁正門謂之應門諸矦内屏在路門)
　(之内天子外屏在路門之外而近應門諸矦各乗其/命車至臯門外陳介天子車在大門内傳辭旣訖則)
　(乗車出大門下車若升朝之時王但迎公自諸矦以/下則随之而入更不别迎入至廟門天子還服朝服)
　(立於路門之外諸矦更易朝服執贄入應門而行禮/王當宁以待諸矦次第而進諸公在西諸矦在東而)
　(朝王地道貴右故公在西受朝竟然後入廟受享陽/生之時其氣文舒而布散故分於兩處受也當依當)
　(宁王皆南面朝猶朝也欲其來之早宗尊也欲其尊/王也覲之言勤也欲其勤王之事遇猶偶也欲其若)
　(不期而俱至通言之/悉曰朝從初受命)
諸矦未及期相見曰遇相見於郤地曰㑹諸矦使大夫
問於諸矦曰聘約信曰誓涖牲曰盟(郤邱逆切/涖音利)
　(鄭氏曰及至也郤間也涖臨也坎用牲臨而讀其盟/書聘禮今存遇㑹誓盟禮亡誓之辭尚書有六篇孔)
　(氏曰若未至前所期之日及非所期之地而忽相見/則並用遇禮相接故曰遇以遇禮簡易也㑹謂及期)
　(之禮旣及期又至所期之地則其禮閒暇也遣大夫/徃相存問曰聘聘問也約信者以其不能自和好故)
　(用言辭共相約束以為信如此相是則用誓禮盟者/殺牲㰱血誓於神也若約束而臨牲則用盟禮盟之)
　(為法先鑿地為方坎殺牲於坎上割牲左耳盛以珠/盤又取血盛以玉敦用血為盟書成乃㰱血讀書盟)
　(牲所用據韓詩天子諸矦以牛豕大夫以犬庶人以/雞毛詩說君以豕臣以犬民以雞左傳衛伯姬盟孔)
　(悝以豭而又云諸矦盟誰執牛耳戎/右云賛牛耳則人君盟當以牛也)
○納女於天子曰僃百姓於國君曰僃酒漿於大夫曰
僃埽灑(埽悉報切/灑所買切)
　(鄭氏曰納女猶致女也女家遣人致之此其辭也姓/之言生也天子皇后以下百二十人廣子姓也酒漿)
　(埽灑婦人之職孔氏曰壻不親迎則女之家三月廟/見使人致之言致此女僃王之后以下生廣子孫故)
　(云百姓也致女於諸矦為辭轉卑詩云惟酒食是議/是也埽灑不敢同諸矦彌賤也唯及大夫不及士士)
　(卑故也吕氏曰不敢以伉儷自期願僃媵妾之數自/卑之義也古者因生以賜姓如姬姜嬴妘姞之類似)
　(因其母之號而賜之姓納女於天子以廣繼嗣凡賜/姓者皆天子之别子所以謂之僃百姓陸氏曰百姓)
　(百斯男也方氏曰酒漿者奉祭祀之物埽灑者有家/之事皆主人之謙辭故毎言備焉備者備其乏也)
○天子之妃曰后諸矦曰夫人大夫曰孺人士曰婦人
庶人曰妻
　(孔氏曰妃配也王后以下通有配義故以妃字冠之/特牲少牢是大夫士禮皆云某妃配某氏尊卑通稱)
　(也后君也配至尊為海内小君也夫人之名惟諸矦/得稱論語云邦君之妻稱曰君夫人是也孺屬也言)
　(其為親屬婦服也言服事其夫婦亦上下通號春秋/逆婦姜諸矦亦呼婦也妻齊也庶人賤無别稱判合)
　(齊體而已通言之/貴賤悉曰妻也)
○天子有后有夫人有世婦有嬪有妻有妾公矦有夫
人有世婦有妻有妾(嬪音/貧)
　(昬義曰古者天子后立六宫三夫人九嬪二十七世/婦八十一御妻以聽天下之内治澄曰此以世婦先)
　(於嬪者葢后之下夫人最尊嬪次尊夫人之數三嬪/之數九小數自三而九共為十二三夫人隔越一位)
　(有世婦二十七其數合三十九嬪隔越一位有御妻/八十一其數合九十大數亦自三而九共為百二十)
　(取其數之合故移其位以相近又夫人世婦皆以兩/字為稱嬪妻妾皆以一字為稱取其文之便故因其)
　(類以相從也吕氏曰后以配天子夫人視三公其名/與諸矦之妃同世婦視大夫其名與大夫之妻同九)
　(嬪視九卿位在世婦上妻即御妻視元士名與士之/妻冋妾則昏義所無葢賤者視庶人鄭氏曰妻八十)
　(一御妻周禮謂之女御以其御序於王之燕寢妾賤/者公矦無后與嬪去上中貶於天子也孔氏曰公矦)
　(旣下於天子不得立后故以敵體者為夫人世婦謂/夫人之姪娣其數二人貴於二媵妻謂二媵及姪娣)
　(也凡六人妾謂九女之外别有妾上文天子八十一/御妻之外有妾不入百二十人數此妾亦不在九女)
　(之數也陳氏曰大夫娶一家而二家媵之諸矦娶一/國而二國媵之天子娶一國而三國媵之由后至御)
　(妻百二十人則天子一聘十二女可知也天子之后/至妾凡六等諸矦之夫人至妾凡四等降殺以兩也)
○夫人自稱於天子曰老婦自稱於諸矦曰寡小君自
稱於其君曰小童自世婦以下自稱曰婢子子於父母
則自名也
　(鄭氏曰自稱於天子謂畿内諸矦之夫人助祭若時/事見也自稱於諸矦謂饗來朝諸矦之時也小童若)
　(云未成人也婢之言卑也於其君稱此以接見體敵/嫌其當也子名父母所謂也言子通男女孔氏曰畿)
　(内諸矦之夫人助祭於后得接見天子故得自稱老/婦畿外諸矦之夫人無見天子之禮時事見謂若獻)
　(爾之屬自稱於諸矦謂他國君也古者諸矦相饗夫/人亦出故得自稱坊記云大饗廢夫人之禮知前有)
　(其禮也君之妻曰小君而云寡者從君為謙也其與/夫言自稱為小童言無知也世婦以下降於夫人故)
　(並自稱婢子嫌若當夫人也吕氏曰婦事舅姑者也/諸矦事天子猶子事父則夫人必稱婦也寡小君者)
　(臣下稱諸異邦之辭猶稱其君為寡君也小童之稱/雖論語亦云然不見於他經傳也秦夫人告秦伯曰)
　(晉君朝以入則婢子夕以死雖夫人亦稱婢子自/貶而就下也子之名父母所命不敢有他稱也)
○君大夫之子不敢自稱曰余小子大夫士之子不敢
自稱曰嗣子某不敢與世子同名
　(王氏曰君大夫之子國君及大夫之子也澄曰國君/及天子之大夫其子自稱當辟天子之子諸矦之大)
　(夫與士其子自稱當辟諸矦之子國君及天子大夫/之子不敢與王世子同名諸矦大夫士之子不敢與)
　(國君世子同名鄭氏曰君大夫天子大夫有土地者/不敢稱余小子辟天子之子未除喪之名大夫士之)
　(子不敢稱嗣子某亦辟其君之子未除喪之名也不/與世子同名辟僣效也其先之生則亦不改孔氏曰)
　(大夫有地者稱曰君故云君大夫天子未除喪稱余/小子今大夫有地雖同曰君而其子在喪不敢同天)
　(子稱也大夫士之子諸矦之大夫士之子也諸矦在/喪稱嗣子某臣之子宜辟之世子謂諸矦之適子諸)
　(矦之臣為其子作名不得與君適子名同同則嫌其/名自比儗於君也世子貴不得同則與庶子同不嫌)
　(又若其子生在君之世子前已為名而君來同已不/須易也故穀梁昭七年傳云何為君臣同名君子不)
　(奪人親之所名重其所由來也/雜記云與君之諱同則稱字)
○國君不名卿老世婦大夫不名世臣姪娣士不名家
相長妾(娣大計切相去/聲長知兩切)
　(鄭氏曰雖貴於其國家猶有所尊也卿老上卿也世/臣父時老臣孔氏曰世婦謂兩媵也次於夫人而貴)
　(於諸妾諸矦雖貴猶宜有所敬不得呼卿老世婦之/名姪妻之兄女娣妻之妹從妻來為妾也大夫不得)
　(呼世臣貴妾名也家相助知家事者長妾妾之有子/者士不得呼此二等人名也熊氏曰士有一妻二妾)
　(言長妾者當為娣也吕氏曰卿老世臣家相貴臣/也世婦姪娣長妾貴妾也均臣妾也特異其貴者)
○天子不言出諸矦不生名君子不親惡諸矦失地名
滅同姓名
　(鄭氏曰天子之言出諸矦之生名皆有大惡君子所/逺出名以絶之春秋書天王出居于鄭衞矦朔入於)
　(衛是也失地滅同姓名亦絶之孔氏曰天子以天下/為家不得言出諸矦南面之尊不可稱名君子謂䇿)
　(書君子若孔子書經見天子大惡書出以絶之諸矦/大惡書名以絶之君子不親此惡人故書以罪之也)
　(失地名若春秋莊十年荆敗蔡師于莘以蔡矦獻舞/歸是也滅同姓名若僖二十五年衛矦燬滅邢是也)
　(澄曰此一節葢前儒說春秋之辭而記禮者録之然/春秋書天王居凡三居于皇居于狄泉不書出者未)
　(離天子之國也居于鄭書出者已去天子之國矣謂/天子不言出非也諸矦失地皆當名雖去國而未失)
　(其國則不名也亦有小國之君其名無可考而不名/者衛矦燬滅邢葢因下文有衞矦燬卒而傳冩者誤)
　(衍一燬字非以其滅同姓而特名之謂諸矦滅同姓/名非也君子不親惡一句若依註䟽說福迫刻薄有)
　(害於教吕氏謂君子之人不親為惡凡天子書出諸/矦生而書名者皆親為惡之人不可以為君子欲救)
　(註䟽之失而/亦牽強不安)
○天子死曰崩諸矦曰薨大夫曰卒士曰不禄庶人曰
死在床曰尸在棺曰柩(柩音/舊)
　(鄭氏曰自上傾壞曰崩薨傾壞之聲卒終也不禄不/終其禄死之言澌也精神澌盡也尸陳也柩之言究)
　(也孔氏曰生時尊卑著見可識死䕃為野土嫌若可/輕褻故為制尊卑之名明其猶有貴賤之異也崩者)
　(譬若天形墜壓四海必覩王者登假率土咸知也薨/者崩之餘聲聲逺劣於形壓諸侯之死知者亦狹也)
　(卒畢竟也大夫是有德之位仕能至此亦是了畢平/生也士禄以代耕而今遂死是不終其禄也澌是消)
　(盡無餘之目庶人生無令譽死絶餘芳精氣一去身/名俱盡也人初生在地病困氣未絶之時下置於地)
　(冀脫死重生氣絶之後更還床上旣未殯斂陳列在/床故曰尸白虎通云失氣亡神形體獨陳也三日不)
　(生斂之在棺死事/竟畢於此故曰柩)
壽考曰卒短折曰不禄死寇曰兵羽鳥曰降四足曰漬
(折市設切降户江切/又音絳漬疾賜切)
　(方氏曰夀言數之延考言徳之成蚤死謂之短中絶/謂之折吕氏曰大夫曰卒士曰不禄論其爵也壽考)
　(曰卒短折曰不禄論其德也兵者死於寇難之稱有/兵死而可褒者如童汪踦能執干戈以衛社稷孔子)
　(欲勿殤勇於死難者也有兵死而可貶者如冢人凡/死於兵者不入兆域戰陣無勇者也鄭氏曰降落也)
　(漬謂相瀐汙而死異於人也孔氏曰羽鳥飛翔之物/降落是死也四足牛馬之屬一死則餘者更相染漬)
　(而死/也)
○祭王父曰皇祖考王母曰皇祖妣父曰皇考母曰皇
妣夫曰皇辟(辟音/璧)
　(孔氏曰王父祖父也王母祖母也鄭氏曰皇君也考/成也言其徳行之成也妣之言嫓嫓於考也辟法也)
　(妻所取法也更設稱/號尊神異於人也)
生曰父曰母曰妻死曰考曰妣曰嬪
　(孔氏曰父母妻生死所稱不言祖及夫者以生號無/别稱也考妣嬪謂非祭時所稱前是宗廟之祭加其)
　(尊稱故父母並曰皇也此生死異稱出爾雅然通而/言之尚書云大傷厥考心又曰聦聽祖考之彛訓詩)
　(大明云曰嬪于京周禮九嬪並非生死異稱矣鄭氏/曰嬪婦人有法度者之稱張子曰嬪是婦人之美稱)
　(夫死曰辟於古/不見有此稱)
○凡祭宗廟之禮牛曰一元大武羊曰柔毛豕曰剛鬛
豚曰腯肥犬曰羮獻雞曰翰音雉曰䟽趾兎曰明視槀
魚曰商祭鮮魚曰脡祭脯曰尹祭水曰清滌酒曰清酌
稷曰明粢黍曰薌合粱曰薌萁稻曰嘉𬞞韭曰豐本鹽
曰鹹鹺玉曰嘉玉幣曰量幣(鬛力輙切腯徒忽切􁋮色/魚切槀苦老切鮮音仙脡)
(它項切薌音香萁音姬一/音期鹺才何切量音亮)
　(鄭氏曰號牲物者異於人用也元頭也武迹也腯亦/肥也商猶量也脡直也尹正也嘉善也稻菰𬞞之屬)
　(也豐茂也大鹹曰鹺幣帛也孔氏曰凡祭謂貴賤悉/然牛肥則脚迹痕大羊肥則毛細而柔弱豕肥則毛)
　(鬛剛大犬肥可獻祭鬼神也雞肥則其鳴聲長雉肥/則兩足開張趾相去䟽也兎肥則目開而視明也自)
　(牛至兎八物唯牛云一頭以下不云數者皆從其所/用而言也槀乾也商祭者祭用乾魚量度燥濕得中)
　(而用之脡祭者鮮魚煮熟則脡直若餒則敗碎不直/也尹祭者裁截方正而用之清滌者古祭用水謂之)
　(𤣥酒言其甚清皎潔也清酌者酌斟酌也此酒甚清/可斟酌也薌合者穀秫者曰黍秫旣軟而相合氣息)
　(又香也粱謂白粱黄粱陸氏曰首孰非元牛曰一元/迹孰非武牛曰大武雞鳴振羽是謂翰音兎視月而)
　(生曰明視粢言實合言氣萁言幹𬞞言苗項氏曰牛/羊豕豚雞雉兎皆以其形聲之美者為號獨犬曰羮)
　(獻者其形聲不足言羮之而獻其味爾槀魚曰商祭/槀者不盡佳必擇而用之也鮮魚曰脡祭濡魚進尾)
　(右鰭左腴直陳之也脯曰尹祭左朐右末横陳之也/明粢以其飯之盛於器者言薌合以其實之升於量)
　(者言薌萁以其稈之登於塲者言嘉𬞞以其苗之植/於地者言吕氏曰禽獸之獻以肥腯為美魚腊鮮槀)
　(以得宜為美水與酒以潔清為美黍稷稻粱以馨香/明潔為美韭以苗之盛為美鹽以味之厚為美玉以)
　(不瑕為美幣以可制為美察羊與豕視其毛與鬛豚/未成豕難察其鬛故直謂之腯肥犬下牲也可以為)
　(羮而獻則犬之肥也凡煑肉謂之羮入者皆以肥腯/為美也魚腊脯脩雖微而必祭庶羞雖美而不祭故)
　(槀魚鮮魚與脯三者皆謂之祭舉其盛也脯謂之尹/亦謂之脩脩有所正也酒醴皆有清有醩醩未泲者)
　(也旣泲為清酒之精者也黍稷食之正也稻粱雖美/加食而已稷五穀之長也祭祀之飯謂之粢盛明者)
　(精鑿之稱也故曰明粢黍可以為酒孰之則粘聚而/不散可摶而食之故曰薌合地美則本豐本豐則萌)
　(必盛故韭曰豐本劉氏曰羮獻者犬膊則湆膏可充/鉶以為獻薌萁者白梁黄粱非獨米之香烈可薦神)
　(至於其梗亦有芳薌也嘉𬞞者畦畛而種待水以生/者皆曰𬞞而稻唯其善也量幣者制量幣帛以將其)
　(誠也澄曰稷黍粱稻皆可為粢而稷獨/專明粢之號者以其為五穀之長也)
　　　右記稱謂之禮凡十七節
　
　
　
　
　
　
　
　
　
　
　
　
　
　禮記纂言卷一下
欽定四庫全書
　禮記纂言卷二　　　　　　元　吳澄　撰
　　内則第二
　　(鄭氏曰内則記男女居室事父母舅姑之法/孔氏曰以閨門之内軌儀可則故曰内則)
后王命冢宰降徳于衆兆民
　(王氏曰后王謂天子也朱子曰注䟽言諸矦司徒兼/冢宰是也但此言后王之命則實天子之冢宰爾葢)
　(太宰掌建邦之六典二曰教典則教民雖司徒之分/職而冢宰無所不統故以其重者言之鄭氏曰徳猶)
　(教也萬億曰兆天子曰兆民澄曰天子為天下民之/君師治而教之而冢宰六卿之長佐天子者也降下)
　(也徳得也謂以人所同得於天之理立為教法命冢/宰降下其德教於衆兆民俾效而法之也所謂徳教)
　(如下文所/載是也)
○子事父母雞初鳴咸盥漱櫛縰笄緫拂髦冠緌纓端
韠紳搢笏左右佩用左佩紛帨刀礪小觿金燧右佩玦
捍管遰大觿木燧偪屨著綦(盥音管漱所冓切櫛側瑟/切縰所買切笄古兮切緫)
(子孔切髦音毛緌耳隹切韠音必榗音晉又音薦笏音/忽紛芳文切帨始銳切觿許規切燧音遂玦音決遰時)
(世切偪彼力切著/陟略切綦其記切)
　(鄭氏曰咸皆也縰韜髮者也緫束髪也垂後為飾拂/髦振去塵著之髦用髮為之象幼時鬌其制未聞緌)
　(纓之飾也端𤣥端士服也庶人深衣紳大帶所以自/紳約也搢猶扱也扱笏於紳笏所以記事也左右佩)
　(用事佩也必佩者備尊者使令也紛帨者拭物之巾/也今齊人有言紛者刀礪小刀及礪礱小觿解小結)
　(也觿貌如錐以象骨為之金燧可取火於日捍謂拾/也言可以捍弦也管筆彄也遰刀韠也木燧鑚火也)
　(偪行縢綦屨繋也孔氏曰盥謂洗手漱謂漱口此據/年稍長者若孺子則晏起不能雞初鳴鄭云纚一幅)
　(長六尺足以韜髪而結之盧云褁髻承冠以全幅疊/而用之笄謂安髻之笄以縰韜髪作髻旣訖横施此)
　(笄於髻中以固髻緫者裂練繒為之束髮之本垂餘/於髻後緌謂結纓頷下以固冠結之餘者散而下垂)
　(謂之緌也紳笏之制備於玉藻此記所陳皆依事先/後櫛訖加縰縰訖加笄笄訖加緫然後加髦著冠冠)
　(畢然後服𤣥端著韠又加大帶也皇氏曰左旁用力/不便故佩小物右廂用力為便故佩大物晴則金燧)
　(取火於日隂則以木燧鑚火屨繋謂屨頭施繋以為/行戒劉氏曰櫛理其髮縰以韜之笄貫其紒緫以束)
　(之拂其髦以加於冠謂子生三月則翦其胎髮為鬌/男左女右迨其笄冠也則綵飾之加于冠謂之髦者)
　(不忘父母生育之恩父母喪則徹之玦者䕶巨指以/開弦也捍者著左臂以遂矢也陳氏曰捍臂韝也以)
　(韋為之謂之拾亦謂之遂一物而三名陸氏曰佩玉/徳佩也佩用事佩也佩德佩無事佩佩事佩無徳佩)
婦事舅姑如事父母雞初鳴咸盥漱櫛縰笄緫衣紳左
佩紛帨刀礪小觿金燧右佩箴管線纊施縏袠大觿木
燧衿纓綦屨(纊音曠縏歩干切袠/陳乙切衿其鴆切)
　(鄭氏曰笄簪也衣紳衣而著紳縏小囊也縏袠言施/明為箴管線纊有之衿猶結也婦人有纓示繋屬也)
　(孔氏曰女子吉笄尺二寸袠刺也以針刺袠而為縏/囊故云縏袠餘物皆不言施獨於箴管線纊之下而)
　(言施縏袠明為四物而施矣婦人十五許嫁笄而禮/之因著纓明有繋也葢以五采為之其制未聞下男)
　(女未冠笄亦云衿纓者彼未冠笄之纓用之以佩容/臭容臭香物以纓佩之與此婦人旣笄之纓别也朱)
　(子曰婦人不冠則所謂吉笄即為固髻之用亦名為/簮而非如二弁之簮矣陳氏曰男女事父母婦事舅)
　(姑皆有纓以佩容臭則與女子許嫁之纓不同許嫁/已纓將嫁無所復施旣嫁夫說之矣無所復用則事)
　(舅姑之衿纓非/許嫁之纓也)
以適父母舅姑之所及所下氣怡聲問衣燠寒疾痛苛
癢而敬抑搔之出入則或先或後而敬扶持之進盥少
者奉槃長者奉水請沃盥盥卒授巾問所欲而敬進之
柔色以温之饘酏酒醴芼羮菽麥蕡稻黍粱秫唯所欲
棗栗飴蜜以甘之堇荁枌榆免薧滫瀡以滑之脂膏以
膏之父母舅姑必嘗之而后退(燠於六切苛音何癢以/想切搔素刀切少去聲)
(奉芳勇切長知兩切温音愠饘之然切酏羊支切蕡扶/云切秫音述飴羊支切堇音謹荁音完枌扶文切榆音)
(踰免音問薧苦老切滫思/酒切瀡音髓膏之古報切)
　(鄭氏曰適之也怡恱也苛疥也抑按搔摩也先後之/隨時便也槃承盥水者巾以帨手温藉也承尊者必)
　(和顔色酏粥也芼菜也蕡熬枲實荁堇類也冬用堇/夏用荁榆白曰枌免新生者薧乾也秦人溲曰滫齊)
　(人滑曰瀡必嘗之而后退者敬也孔氏曰藉所以承/藉於物言子事父母當和柔顔色承藉父母若藻藉)
　(承玉然酏是薄粥饘為厚者芼羮用菜雜肉為羮也/三牲皆有芼牛藿羊苦豕薇也蕡枲實也棗栗飴宻)
　(以和丼飲食用堇用荁枌榆及新生乾薧相和滫㵦/之令柔滑凝者為脂釋者為膏沃之使香美此等緫)
　(謂調和飲食也劉氏曰及所下氣怡聲恐驚其寐也/問衣燠寒候其冷煖失節也疾痛苛癢省其體氣弗)
　(寧也抑謂按摩之搔謂抓撓之皆所以撫恤衰病而/一出於敬不敢以為儀也父母出入則或先或後敬)
　(扶持之相其所宜也助其力也又從而問其所欲食/者則敬順其心以進之和柔其色以温之庶其親喜)
　(而不之厭也方氏曰所即寢室自菽以下其性其味/各不同故唯父母舅姑之所欲而進之也於尊者唯)
　(所欲者以血氣旣衰養之不可不順也於孺子亦唯/所欲者以血氣末充養之亦不可不順也葢養老慈)
　(幼之道自下氣怡聲而下養志也自饘酏酒醴而下/養口體也澄曰疾痛苛癢謂疾而有痛處苛而有癢)
　(處痛則抑之/癢則搔之)
○男女未冠笄者雞初鳴咸盥漱櫛縰拂髦緫角衿纓
皆佩容臭昧爽而朝問何食飲矣若已食則退若未食
則佐長者視具(冠去聲/朝音潮)
　(鄭氏曰緫角収髮結之容臭香物也以纓佩之為迫/尊者給小使也昧爽而朝後成人也具饌也孔氏曰)
　(臭謂芬芳庾氏曰臭物可以脩飾形容故謂之容臭/以纓佩之者謂纓上著香物朱子曰注言佩容臭為)
　(迫尊者葢為恐身有穢/氣觸尊者故佩香物也)
○凡内外雞初鳴咸盥漱衣服斂枕簟灑埽室堂及庭
布席各從其事(斂上聲簞徒㸃切灑所買/切又所賣切埽素報切)
　(孔氏曰此緫論子婦之外卑賤之人及僕𨽻等鄭氏/曰斂枕簟者不欲人見已䙝者簟席之親身也方氏)
　(曰斂收而藏之也必斂枕簟以晝夜異用故也灑埽/室堂及庭自内及外也各從其事若女服事于内男)
　(服事于/外之類)
○孺子蚤寢晏起唯所欲食無時(蚤音/早)
　(鄭氏曰孺子小子也又後未成人者方氏曰早寢則/未與乎日入之夕晏起則未與乎昧爽之朝唯所欲)
　(食無時則以弱而未勝其/制節養之不可以不備也)
○由命士以上父子皆異宫昧爽而朝慈以㫖甘日出
而退各從其事日入而夕慈以㫖甘
　(孔氏曰此論命士以上事親異於命士以下之禮程/子曰為命士以上愈貴則愈嚴故父子異宫鄭氏曰)
　(異宫崇敬也慈愛敬進之日出乃從事食禄不荒農/也劉氏曰命士以上有禄矣故父子皆異宫焉昧爽)
　(而朝者以其憂國而不專於養也乃後羣子而朝夫/孝愛其親者弗崇虚敬也必有㫖美甘滑之養以伸)
　(其慈愛之誠焉故曰慈以㫖甘也日出而退各從其/事者夙興以事其親辨色以趨于職日入以夕其親)
　(遂視晚養焉不有㫖甘以/逹其慈則曷異於無禄也)
○父母舅姑將坐奉席請何鄉將衽長者奉席請何趾
少者執牀與坐御者舉几斂席與簟縣衾篋枕斂簟而
襡之(鄉去聲衽而審切長知兩切少詩/照切縣音𤣥篋口協切襡音獨)
　(孔氏曰早且親起侍御之人奉舉其几以進尊者使/憑之斂此所臥在下之席與上襯身之簟又縣其所)
　(臥之衾以篋貯所臥之枕簟旣親身恐其穢汙故以/襡韜藏之席則否鄭氏曰將衽謂更臥處襡韜也須)
　(臥乃敷之劉氏曰坐臥所以安老而席為之主長者/奉席而前請欲何鄉請欲何趾羣子婦不敢專必讓)
　(於長者御者舉几歛席簟衾/枕謂賤者尸之不必子婦也)
○父母舅姑之衣衾簟席枕几不傳杖屨祇敬之勿敢
近敦牟巵匜非餕莫敢用與恒食飲非餕莫之敢飲食
(敦音對牟木矦切/巵音支餕音俊)
　(鄭氏曰傳移也牟讀曰堥巵匜酒漿器敦牟黍稷器/餕乃用之恒常也旦夕之常食餕乃食之孔氏曰衣)
　(衾簟席枕几侍御之人停貯常處子婦不得輙傳移/向它處杖屨是尊者服御之重彌須祇敬之勿敢偪)
　(近敦杯孟也堥土釡也以木為器象土釡之形巵酒/器匜盛水漿此父毋舅姑所用之物子婦不得輙用)
　(與及也接上敦牟之文非但不敢用及/所恒飲食之饌非因餕時莫敢飲食也)
○父母在朝夕恒食子婦佐餕旣食恒餕父没母存冢
子御食羣子婦佐餕如初㫖甘柔滑孺子餕
　(鄭氏曰子婦佐餕婦皆與夫餕也旣食恒餕毎食餕/而盡之末有原也御食侍食也謂長子侍母食也侍)
　(食者不餕其婦猶皆餕也孔氏曰子婦者長子及長/子之婦佐餕者食必須盡以父母食不能盡故子婦)
　(佐助餕食之使盡勿使有餘而再設也羣子婦謂家/子之弟及衆弟婦也如初者如上父母在子婦佐餕)
　(之禮無父故冢子侍母而食冢婦旣不得侍食猶皆/餕也陸氏曰羣子婦佐餕不言冢婦冢婦不預也葢)
　(舅没則姑老冢婦代政矣方氏曰㫖甘柔/滑老幼之所宜食故父母食之孺子餕之)
○在父母舅姑之所有命之應唯敬對進退周旋慎齊
升降出入揖遊不敢噦噫嚏咳欠伸跛倚睇視不敢唾
洟寒不敢襲癢不敢搔不有敬事不敢袒裼不渉不撅
䙝衣衾不見裏父母唾洟不見冠帶垢和灰請漱衣裳
垢和灰請澣衣裳綻裂紉箴請補綴五日則燂湯請浴
三日具沐其間面垢燂潘請靧足垢燂湯請洗少事長
賤事貴共帥時(應去聲唯云癸切齊側皆切噦於月切/噫於界切嚏音帝咳苦愛切欠邱斂切)
(跛彼義切睇大計切唾土臥切洟吐細切今音夷袒音/但裼思歴切撅居衛切褻音屑見賢遍切漱素矦切澣)
(户管切綻直限切紉女陳切綴貞劣貞/衛二切燂詳㢘切潘芳燔切靧音悔)
　(鄭氏曰愼齊齊莊也睇傾視也襲謂重衣不有敬事/不敢袒裼父黨無容撅揭衣也褻衣衾不見裏為其)
　(可穢父母唾洟不見輙刷去之也和漬也手曰漱足/曰澣綻猶解也潘米瀾也共猶皆也帥循也時是也)
　(禮皆如此也澄曰有命之謂或呼之或問之也呼之/則應其應也唯而不敢諾問之則對其對也敬而不)
　(敢慢唯在應下者因應而唯也敬在對上者未對已/敬也或進而趨尊者之前或退而去尊者之側進退)
　(之間其周廻而旋轉容貌皆謹慎而不肆齊一而不/二於堂或升階或降階於室或出户或入户舉手為)
　(容曰揖舉足行歩曰遊當此六者之時皆不敢有下/文噦噫等類不恭之事中虚氣逆而微有聲曰噦中)
　(實氣滿而大有聲曰噫肺受邪而鼻有聲曰嚏肺受/病而㗋有聲曰咳雖寒不敢於親之前而加衣雖癢)
　(不敢於親之前而爬體方氏曰唾口津也洟鼻液也/噦噫嚏咳則聲為不恭欠伸跛倚睇視則貌為不恭)
　(唾洟則聲貌俱為不恭故毎不敢為也寒不敢襲癢/不敢搔不敢適已之便也子之於親衣之然燠則問)
　(之體之苛癢則搔之而已則雖寒不敢襲雖癢不敢/搔父母之唾洟則不見而已則不敢唾洟其愛親敬)
　(親也至矣朱子曰尊長之前有敬事方敢袒裼敬事/如習射之類射而袒裼乃為敬非有敬事而以勞倦)
　(袒裼則是不敬唯渉水而後撅若不渉而撅則為不/敬如云勞毋袒著毋褰裳若非敬事雖勞亦不敢袒)
　(若非渉水雖盛暑亦不敢褰裳也孔氏曰冠帶尊以/手漱之用力淺也衣裳卑以足澣之用力深也此據)
　(士故冠帶得漱晏子是大夫故譏其澣衣濯冠也此/漱澣對文為例爾散則通也曲禮云諸母不漱裳是)
　(裳亦漱也詩周南箋云澣謂/濯之爾是澣亦不用足也)
○子婦孝者敬者父母舅姑之命勿逆勿怠若飲食之
雖不耆必嘗而待加之衣服雖不欲必服而待加之事
人代之已雖不欲姑與之而姑使之而后復之(飲於鴆/切食音)
(嗣耆市/志切)
　(方氏曰惟孝故能於命勿逆惟敬故能於命勿怠勿/逆則順受也勿怠則勤行也必嘗而待必服而待姑)
　(與之姑使之而後復之則順受勤行可知輔氏曰父/母舅姑之命或有未便而不能委曲將順之而遂逆)
　(之而遂怠焉是未能盡愛敬之道也必如後所言然/後可應氏曰父母舅姑之命或未合乎理惟當順而)
　(不逆或不堪其勞惟當勉而勿怠味偶不丼而必嘗/衣偶不稱而必服徐而待之則親知其果非所安而)
　(不可強也加已之事而又代之以人已其可吝而不付/亦姑與而姑使之待夫人之果不克勝而後復之亦)
　(不敢辭其難也孔氏曰尊者以飲食與己巳雖不愛/必且嘗之待尊者後命令已去之而後去之尊者加)
　(已衣服已雖不欲必且服之待後命而藏去之尊者/加已以事業事業欲成尊者又使人代已事旣嚮成)
　(不欲它人代己妨己之業而且與代己者事且使代/己者為之待代己者休解而後復本業於己身也)
○子婦有勤勞之事雖甚愛之姑縱之而寧數休之(數/音)
(朔/)
　(孔氏曰此尊者待卑者之禮子婦有辛苦勤勞之事/父母舅姑雖素來甚愛此勤勞之子婦且緩縱之寧)
　(可數數休息此所愛子婦不可移此勤勞於它不愛/之子婦也方氏曰彼共為子婦之職吾不可以愛故)
　(奪之也輔氏曰子曰愛之能勿勞乎/勤勞之事若遽止之是姑息之愛也)
子婦未孝未敬勿庸疾怨姑教之若不可教而後怒之
不可怒子放婦出而不表禮焉
　(鄭氏曰庸用也怒譴責也表猶明也猶為之隠不明/其犯禮之過也孔氏曰不可怒謂雖責怒之而不從)
　(命者子被放逐婦被出棄猶不顯言其過也方氏曰/疾怨則傷恩吕氏祖謙曰明言其惡而放出之之謂)
　(表父母愛子之心舅姑待婦之禮雖彼有/過猶欲遮䕶故放出而不明言其所以過)
○父母有過下氣怡色柔聲以諫諫若不入起敬起孝
說則復諫不說與其得罪於鄉黨州閭寧孰諫父母怒
不說而撻之流血不敢疾怨起敬起孝(說音恱復/扶又切)
　(鄭氏曰子事父母有隠無犯起猶更也子從父之令/不可謂孝二十五家為閭四閭為族五族為黨五黨)
　(為州五州為鄉撻擊也孔氏曰諫而使父母不恱其/罪輕畏懼不諫使父母得罪於鄉黨州閭其罪重二)
　(者之間寧用孰諫謂純熟殷勤而諫若物之成熟然/吕氏祖謙曰下氣怡色柔聲此六字非特事父母當)
　(然凡處已待人能體此六字則見孔子郷黨氣象起/敬起孝葢我孝敬之心無間斷隨遏隨起故雖父母)
　(不從吾諫至於怒至於撻之流血亦起敬起孝常自/若馬氏曰孔子曰事父母幾諫見志不從又敬不違)
　(勞而不怨父母有過下氣怡聲以諫所謂㡬諫也諫/若不入起敬起孝所謂見志不從又敬不違也不敢)
　(疾怨所謂勞而不怨也澄曰此一節有四小節謂父/母有過則當下其氣怡其色柔其聲以諫欲其婉順)
　(不迫以冀父母之恱而從已此第一節如此以諫而/父母不從則又益加孝敬以感動之俟其恱而再諫)
　(此第二節上言恱則再諫若其不恱則將不諫乎葢/不可也與其不諫而使父母得罪於鄉黨州閭之人)
　(寧熟諫而使已取怒於父母也復諫者再諫也熟諫/者至三至四而猶未己如火之熟物必期變化生物)
　(之堅硬者至於軟脆也此第三節若父母怒己之言/其心不恱而施箠撻於己雖甚而至於流血亦不敢)
　(有疾怨於父母惟當益加孝敬以/感動之而圖熟諫也此第四節)
○父母有婢子若庶子庶孫甚愛之雖父母没没身敬
之不衰
　(鄭氏曰婢子所通賤人之子方氏曰婢子婢之子與/曲禮自稱曰婢子異澄曰婢子又賤於庶子者庶子)
　(謂父妾之子庶孫謂父妾子之子也孔氏曰婢子庶/子庶孫父母所愛己亦愛之應氏曰父母所鍾愛非)
　(特加愛而/又加敬也)
○子有二妾父母愛一人焉子愛一人焉由衣服飲食
由執事毋敢視父母所愛雖父母没不衰
　(鄭氏曰由自也方氏曰執事所執之事有難易勞逸/澄曰謂已所愛之妾其為衣服飲食必降於父母所)
　(愛者若所執之事則己所愛妾任其難且勞皆不敢/比視父母所愛而與之同也妾雖是己妾然為父母)
　(所愛之人則毎事必加隆於己之所愛者順父母之/心故也雖父母旣没亦如父母之存輔氏曰吾親有)
　(存没吾心無遷移不以/親之存没二其心也)
○子甚宜其妻父母不恱出子不宜其妻父母曰是善
事我子行夫婦之禮焉没身不衰
　(鄭氏曰宜猶善也孔氏曰宜其妻謂相善而寵愛出/謂出去按大戴禮婦有七出不順父母去不宜其妻)
　(謂不相善而䟽薄應氏曰妻雖吾所甚宜不敢以父/母不恱而留雖吾所不宜苟父母以為善事我則子)
　(行夫婦之禮終/身不敢替也)
○父母雖没將爲善思貽父母令名必果將爲不善思
貽父母羞辱必不果
　(鄭氏曰貽遺也果決也方氏曰將者始之萌果者終/之成澄曰孝子將有所為以能有所思故於其善者)
　(知其遺父母之令名則必果決為之於其不善者/知其遺父母之羞辱則必不果决為之而止也)
○子婦無私貨無私畜無私器不敢私假不敢私與(畜/許)
(六/切)
　(鄭氏曰家事統於尊也澄曰子謂為人子者婦謂子/之妻也貨謂所儲資財之物畜謂所養畜牲之物器)
　(謂飲食等所用之物假謂以/物借人與謂以物遺人也)
婦或賜之飲食衣服布帛佩帨茝蘭則受而獻諸舅姑
舅姑受之則喜如新受賜(茝昌/改切)
　(鄭氏曰或謂私親兄弟澄曰佩謂雜佩帨謂帨巾茝/一作芷即香白芷也蘭似澤蘭二物皆香草乾燥則)
　(囊而佩之於身取其芳馨也新猶初也言為人婦者/或有私親兄弟賜之飲食賜之衣服賜之布帛賜之)
　(佩帨賜之茝蘭則皆受之旣受之後持以獻於家之/尊者若尊者肯受己所獻則其喜一如自己初受他)
　(人所賜/之時)
若反賜之則辭不得命如更受賜藏以待乏
　(反猶回還也辭謂不敢受也不得命謂不得舅姑見/許之命更猶再也待乏待舅姑之乏也此承上文言)
　(獻諸舅姑舅姑不受而以此物回還賜其婦則婦必/辭於舅姑而不敢受舅姑若不許其辭則婦受之如)
　(再受人賜葢旣以獻諸舅姑舅姑雖不受而此物即/是舅姑之物矣不敢視為己物也故其受所回還之)
　(物有如再受舅姑之賜雖己受之然惟飲食之物不/可留若其餘可留之物亦不敢私用藏之以待舅姑)
　(乏而欲有所用之時則/將此物與舅姑用之也)
婦若有私親兄弟將與之則必復請其故賜而后與之
(復扶/又切)
　(請謂請於舅姑故賜謂舅姑舊所回賜之物承上文/謂婦若將以舅姑所回賜之物與其私親兄弟其物)
　(雖是己所自藏然亦不敢視同己物故/必復請於舅姑舅姑旣許然後與之也)
○凡婦不命適私室不敢退
　(鄭氏曰婦侍舅姑者也方氏曰私/室婦室也其視舅姑之室若公所)
婦將有事大小必請於舅姑
　(鄭氏曰不/敢專行)
舅没則姑老
　(鄭氏曰傳家事於長婦澄曰老與孟子堯老而舜/攝左傳吾將老馬桓公立乃老之老同謂謝事也)
冢婦所祭祀賔客毎事必請於姑
　(輔氏曰婦傳家事矣祭祀賔客禮之大者亦必請/於姑然後行事鄭氏曰婦雖受傳猶不敢專行也)
介婦請於冢婦
　(鄭氏曰介婦衆婦請於/冢婦以其代姑之事)
舅姑使冢婦毋怠不友無禮於介婦舅姑若使介婦毋
敢敵耦於冢婦不敢竝行不敢竝命不敢竝坐(不友朱/子讀友)
(為敢今/如字)
　(鄭氏曰毋怠謂雖有勤勞不敢懈倦善兄弟曰友娣/姒猶兄弟也不敢並者下冢婦也命謂使令澄曰謂)
　(冢婦所使令之人介婦不敢使令之也方氏曰兩相/抗為敵兩相合為耦言使之勞逸不敢與冢婦均也)
　(不敢並行並坐亦無敢敵耦之事朱子曰不友無禮/於介婦此句未詳或疑友當為敢項氏曰當連上文)
　(讀之言舅姑若任使冢婦冢婦毋得以尊自怠而凌/辱衆婦令其代己也不友謂煩虐之無禮謂麾叱之)
　(怠也不友也無禮也三者皆以毋字統之舅姑若使/介婦亦不得恃舅姑之命而傲冢婦故毋敢敵耦不)
　(敢竝行竝命竝坐也兩/使字皆主使令言之)
○適子庶子祇事宗子宗婦(適丁/歴切)
　(鄭氏曰祗敬也宗大宗孔氏曰適子謂父及祖之適/子是小宗也庶子謂適子之弟宗子謂大宗子宗婦)
　(謂大宗子之婦言小宗及庶/子等敬事大宗子及宗婦也)
雖貴富不敢以貴富入宗子之家雖衆車徒舎於外以
寡約入
　(方氏曰不敢以支臨宗也澄曰雖衆車徒/以下釋上文不敢以貴富入宗子家之事)
子弟猶歸器衣服裘衾車馬則必獻其上而后敢服用
其次也若非所獻則不敢以入於宗子之門
　(孔氏曰猶若也歸謂歸遺也子弟若有功徳被尊上/歸遺衣服裘衾車馬則必獻其善者於宗子鄭氏曰)
　(非所獻謂非宗子/之爵所當服也)
若富則具二牲獻其賢者於宗子
　(鄭氏曰賢猶善也孔氏曰具二牲其善/者獻宗子使祭之不善者私用自祭也)
夫婦皆齊而宗敬焉終事而后敢私祭(齊側/皆切)
　(宗敬謂宗之而敬事之也孔氏曰大宗子將祭之時/小宗夫婦皆齊戒以助祭於大宗而加敬大宗終竟)
　(祭事而后敢私祭祖禰此文雖主事大宗子其大宗/之外事小宗者亦然方氏曰宗之親為正統已之親)
　(為旁出正統之祭公義也旁出之祭私恩也終宗子/之事而后敢私祭不以旁出先正統不以私恩勝公)
　(義/也)
不敢以貴富加於父兄宗族
　(鄭氏曰加猶髙也輔氏曰上文言不以貴富入宗子/家此又言不專為宗子於父兄宗族皆不可澄曰父)
　(謂諸父兄謂諸兄宗謂同為大宗所統者族謂九族/五服之内方氏曰加與獻子加於人一等之加同葢)
　(彼賤而我貴彼貧而我富我以貴富/服御入其門是以貴富而加賤貧也)
　　　右記父子之禮凡二十節
禮始於謹夫婦爲宫室辨外内男子居外女子居内深
宫固門閽寺守之男不入女不出(閽音/昏)
　(鄭氏曰閽掌守中門之禁寺掌内人之禁令也方氏/曰禮始於謹夫婦易基乾坤詩首關雎皆始於謹夫)
　(婦之意也謹夫婦故為宮室辨外内以防之男君外/女居内隂陽之分也劉氏曰宫不深則内外之聲可)
　(通門不固則出入之禁可踰閽寺守之不嫌於處内/也故男非其時不入女非其禮不出所以為天下之)
　(内則/也)
内言不出外言不入
　(方氏曰此與曲禮所言同劉氏曰内言不/出惡交於外也外言不入惡交於内也)
男子入内不嘯不指夜行以燭無燭則止女子出門必
擁蔽其面夜行以燭無燭則止(嘯音叱/或如字)
　(鄭氏曰嘯讀為叱叱嫌有隠使也擁猶障也孔氏曰/叱叱人指指物若常事以言語處分是顯使人也如)
　(有姦私恐人知聞不以言語但諷叱而已是隠使也/劉氏曰禮當入内嘯則渉乎邪指則渉乎覘有燭則)
　(行夜有不得已也無燭則止行則渉於不明也方氏/曰擁蔽其面惡外有所䙝也輔氏曰無燭則止自防)
　(者至/矣)
男不言内女不言外非祭非喪不相授器其相授則女
授以篚其無篚則皆坐奠之而后取之(篚非/鬼切)
　(言猶云講議也男主外事故不講議在内之事女主/内事故不講議在外之事鄭氏曰不言内不言外謂)
　(事業之次序祭嚴喪據授器不嫌也奠停地也孔氏/曰祭嚴敬之處喪促遽之所於此時不嫌男女有滛)
　(邪之意故得/相授器也)
外内不共井不共湢浴不通寢席不通乞假男女不通
衣裳男女不同椸枷(湢彼力切椸以/支切枷音嫁)
　(鄭氏曰湢浴室也劉氏曰不共井嫌同汲也不共湢/浴嫌相褻也不通寢席嫌相親也不通乞假嫌徃來)
　(也不通衣裳惡淆雜也方氏曰言外内男女在其中/矣而於衣裳特言男女者男女之衣裳異制尤不可)
　(通也澄曰衣裳是切身之物尤不可通雖衣裳所施/所加之物亦不可同故又曰不同椸枷謹男女之别)
　(可謂至矣椸枷以木為之如笱簴懸衣於其上爾/雅曰竿謂之椸廣雅曰枷杙也枷即下文所謂楎)
不敢縣於夫之楎椸不敢藏於夫之篋笥不敢共湢浴
(縣音𤣥楎音/輝笥息事切)
　(鄭氏曰楎杙也孔氏曰植曰楎横曰椸椸以竿為之/澄曰上文言外内不共湢浴男女不同椸枷此言非)
　(特外内男女為然雖夫婦得相親者亦然不但不共/楎椸亦不共篋笥夫婦且如此則非夫婦者其明微)
　(厚别又/當何如)
夫不在斂枕篋簟席襡器而藏之少事長賤事貴咸如
之
　(鄭氏曰不敢褻也陸氏曰枕有篋簟席有襡皆器而/藏之不言枕言枕篋不言簟席言簟席襡嫌瀆也即)
　(父母舅姑不嫌輔氏曰器而藏之謂藏之於器藏於/器畏瀆之甚也少事長賤事貴雖曰皆如之然有異)
　(焉記者之辭不謹也按/篇首子婦之禮可知)
○夫婦之禮唯及七十同藏無間(間去/聲)
　(鄭氏曰衰老無嫌及猶至也澄曰上文言不敢藏於/夫之篋笥葢謂年未七十者劉氏曰夫婦雖未七十)
　(同藏未有可嫌者聖人制禮以為天下之内則夫婦/必如此者以為男女内外之禮敬則為先焉夫婦身)
　(先于上而男女力行于下以無嫌正有/嫌也用有情之難行正人情之易制也)
故妾雖老年未滿五十必與五日之御(與音/預)
　(鄭氏曰五十始衰不能孕也妾閉房不復出御御謂/侍夜勸息也五日一御諸矦制也諸矦取九女姪娣)
　(兩兩而御則三日也次兩媵則四日也次夫人專夜/則五日也天子十五日乃一御孔氏曰此經據妾言)
　(之然則妻雖五十以上猶得御也天子御法女御八/十一人當九夕世婦二十七人當三夕九嬪九人當)
　(一夕三夫人當一夕/后當一夕十五日徧)
將御者齊漱澣愼衣服櫛縰笄緫角拂髦衿纓綦屨(齊/側)
(皆/切)
　(鄭氏曰將御者其徃如朝也角衍字拂髦或為繆髦/陸氏曰角非衍字緫角拂髦女未笄之飾今服以御)
　(言若未足以當君子也故邦君之妻自稱曰小童方/氏曰將御者必齊漱澣者所以致潔敬也輔氏曰齊)
　(漱以至綦屨慎衣服必以禮敬之至也/不敢以美麗求寵豈有争妬之心哉)
妻不在妾御莫敢當夕
　(鄭氏曰辟女君之御日孔氏曰謂卿大夫以下大夫/一妾二妾則三日御徧士一妻一妾則二日御徧妾)
　(常辟女君之御日非但不敢當女君之御日縱令自/當君之御日猶不敢當夕而徃故詩云肅肅宵征夙)
　(夜在公注云妾御於君不當夕是/也方氏曰所以辟上僣之嫌也)
雖婢妾衣服飲食必後長者
　(鄭氏曰人貴賤不可以無禮方氏/曰葢不以賤廢尊卑上下之道也)
○妻將生子及月辰居側室夫使人日再問之作而自
問之妻不敢見使姆衣服而對至于子生夫復使人日
再問之夫齊則不入側室之門子生男子設弧於門左
女子設帨於門右三日始負子男射女否(見賢遍切姆/茂母二音)
　(鄭氏曰側室謂夾之室次燕寢也作有感動也齊則/不入側室若始時使人問也弧者示有事於武帨事)
　(人之佩中表男女也負之謂抱之而使鄉前也孔氏/曰此明大夫以下生子之法及月辰謂生月之辰初)
　(朔之日也正寢之室在前燕寢在後側室又次燕寢/在燕寢之旁故謂之側室生子不於夫正室及妻之)
　(燕寢必於側室者以正寢燕寢尊故也輔氏曰夫使/人日再問之者愛而不失于狎敬而不失於䟽妻不)
　(敢見雖病不敢忘禮使姆衣服而對雖遽不敢失禮/夫之於妻其恩至矣齊則不以恩掩義三日負子男)
　(射女否教/已行矣)
○國君世子生告于君接以大牢宰掌具三日卜士負
之吉者宿齊朝服寢門外詩負之射人以桑弧蓬矢六
射天地四方保受乃負之宰醴負子賜之束帛卜士之
妻大夫之妾使食子(接音捷又如字下同射/天地食亦切食子音嗣)
　(王氏曰接以大牢謂接待夫人以大牢今按春秋傳/桓公六年子同生接以大牢杜注謂以禮接夫人而)
　(孔䟽乃云王肅杜預竝以為接待夫人鄭以婦人初/産三日内未能以禮相接故讀為捷今謂君以大牢)
　(食之是即接待豈必夫人以禮相接哉鄭氏曰接讀/為捷捷勝也謂食其母使補虚強氣也詩之言承也)
　(桑弧蓬矢本大古也天地四方男子所有事也保保/母保受乃負之代士也醴當為禮聲之誤也禮以一)
　(獻之禮賜之束帛酬之以幣也士妻大夫之妾時自/有子故使食子不使君妾適妾有敵義不相䙝以勞)
　(辱事也孔氏曰此論國君世子生之法婦人初産必/困病虚羸故接以大牢詩者持也以手承下而維持)
　(抱負之男子上事天下事地旁禦四方之難士昏禮/禮賔酬幣以束帛此士負子故還用士禮方氏曰卜)
　(士使負子旣得吉卜然後宿齊朝服負之敬也射人/代射天地四方射者男子之所當為子方生使人代)
　(射示其有志然桑非弓幹之上者蓬非矢材之勁者/以見雖有其志未備其事成人有漸也保則受其子)
　(於士乃負之葢士之負子特斯須而已宰以醴禮其/負子之士仍賜束帛以酬之陸氏曰詩負之猶特牲)
　(受嘏辭曰詩懐之也嬰兒多類乳母則嬰兒以乳轉/者有矣食母豈可不擇哉輔氏曰諸母則擇之乳母)
　(則卜之豈非情性之發尚猶可見而血氣之相宜有/不可知者邪皇氏曰士之妻大夫之妾隨課用一人)
　(桓六年左傳云卜士負之士妻/食之不云有大夫妾文略也)
○凡接子擇日冢子則大牢庶人特豚士特豕大夫少
牢國君世子大牢其非冢子則皆降一等(大音泰/少去聲)
　(鄭氏曰凡接子擇日雖三日之内尊卑必皆選其吉/焉冢子天子世子也冢大也冢子猶言長子通於下)
　(也庶人特豚士特豕大夫少牢國君大牢皆謂長子/非冢子謂冢子之弟及衆妾之子生也皆降一等謂)
　(天子諸矦少牢大夫特豕士特豚庶人猶特豚也孔/氏曰以冢子庶人特豚士特豕庶子旣降一等士特)
　(豚則庶人全應無牲禮窮故與士同用特豚也澄曰/庶人長子止用特豚禮窮於此無復可降故庶子亦)
　(用特豚不嫌/與長子同也)
○異爲孺子室於宫中擇於諸母與可者必求其寛裕
慈惠温良恭敬愼而寡言者使爲子師其次爲慈母其
次爲保母皆居子室它人無事不徃
　(鄭氏曰異為孺子室者特埽一處以處之諸母衆妾/也可者傅御之屬也子師教示以善道者慈母知其)
　(嗜欲者保母安其居處者士妻食乳之而已此人君/養于之禮也它人無事不徃爲兒精氣微弱將驚動)
　(也孔氏曰此謂三日負子之後三月名子之前諸矦/養子之法其三月之後亦當然也此文雖據諸矦其)
　(實亦兼大夫士但士不具三母爾大夫以上則具三/母故喪服小功章君子爲庶母慈已者鄭注謂獨言)
　(慈母舉中以見上下是大夫有三母也劉氏曰寛則/容德固多裕則臨事不撓慈則仁性豐盈惠則恩意)
　(浹洽温則言動粹和良則心意純熟恭則容止必恭/敬則誠明弗散具此八善而加之以畏慎將之以寡)
　(言婦人之全德也然後可以為子之師焉若夫愛子/以徳時其志意體其寒温察其好惡相其寢興順其)
　(長育者慈母之職也保䕶其身衛養其氣時其衣服/節其飲食侍其寢寐防其疾苦而專詩負之者保母)
　(之職也弗正厥始弗淑其習烏能正厥性俾近於聖/賢先王制禮及是知所務矣所以世有賢君繼繼承)
　(承者豈無所自哉澄曰子師子之師也慈母則子之/傅保母則子之保子方生而三母已具師傅保之職)
　(矣及其長則有少師少傳少保之官焉方氏曰諸母/與曲禮不漱裳之諸母同擇於諸母將使之為子師)
　(也雖非諸母而其德如下所言可/以為人師者亦擇之故曰與可者)
○三月之末擇日翦髮爲鬌男角女羈否則男左女右
是日也妻以子見於父貴人則爲衣服由命士以下皆
漱澣男女夙興沐浴衣服具視朔食夫入門升自阼階
立于阼西鄉妻抱子出自房當楣立東面(鬌丁果大果/二切見賢遍)
(切下竝同鄉/去聲楣音眉)
　(鄭氏曰鬌所遺髮也夾囟曰角午逹曰羈貴人大夫/以上也由自也朔食天子大牢諸矦少牢大夫特豕)
　(士特豚也夫入門者入側室之門也大夫以下見子/就側室見妾子於内寢辟人君也孔氏曰剪髮所畱)
　(不翦者謂之鬌夾囟兩旁當角處畱髮不翦曰角翦/髮畱其頂上一縱一横相交通逹不如兩角相對但)
　(縱横各一在頂上曰羈羈者隻也妻將生子居側室/夫入門即入側室之門側室在燕寢之旁亦南嚮故)
　(有阼階西階但卿大夫之室唯有東房妻抱子出東/房當楣東面立與夫相對也方氏曰角則相對以其)
　(偶也羈則相午以其竒也或男耦女竒取/隂陽相須也或男左女右取隂陽相類也)
姆先相曰母某敢用時日祗見孺子夫對曰欽有帥父
執子之右手咳而名之妻對曰記有成遂左還授師子
師辯告諸婦諸母名妻遂適寢(咳音孩還音/旋辯音徧)
　(鄭氏曰某妻姓若言姜氏也祗敬也或作振欽亦敬/也帥循也欽有帥教之敬使有循也執右手明將授)
　(之事也記猶識也記有成識夫之言使有成也師子/師也適寢復夫之燕寢孔氏曰妻旣抱子當楣東面)
　(而立傅姆在母之前而相佐其辭孺稚也謂恭敬奉/見稚子夫對妻言當教之令其恭敬使循善道對訖)
　(以一手執子右手以一手承子之咳而名之妻對夫/言當記識夫言教之使有成就對訖遂左嚮回還轉)
　(身西南以子授子師也諸婦同族卑者之妻諸母同/族尊者之妻後告諸母欲名成於尊也陸氏曰咳始)
　(見之時也咳而名之待之若有識焉夫對曰敬當有/以帥之妻對曰記當有以成之帥之者父道也成之)
　(者母道也妻言遂適寢妾言遂入御妻言夫入食如/養禮妾言禮之如始入室妻之辭莊妾之辭瀆言之)
　(法/也)
夫告宰名宰辯告諸男名書曰某年某月某日某生而
藏之宰告閭史閭史書為二其一藏諸閭府其一藏諸州史
州史獻諸州伯州伯命藏諸州府夫入食如養禮(養羊/尚切)
　(鄭氏曰宰謂屬吏也四閭為族族百家也閭胥中士/一人五黨為州州三千五百家也州長中大夫一人)
　(皆有屬吏獻猶言也夫入已見子入室也其與妻食/如婦始饋舅姑之禮孔氏曰此謂卿大夫以下故以)
　(名徧告同宗諸男也若諸矦旣絶宗則不告諸男是/卑者尚告則告諸父可知書名而藏之謂以簡䇿書)
　(子名而藏之家之書府見子旣畢夫從側室而入正/室養禮謂婦始入室養舅姑之禮按士昏禮婦盥饋)
　(舅姑特豚合升側載右胖載之舅/俎左胖載之姑俎大夫以上無文)
○世子生則君沐浴朝服夫人亦如之皆立于阼階西
鄉世婦抱子升自西階君名之乃降
　(鄭氏曰子升自西階則人君見世子於路寢也見妾/子就側室凡子生皆就側室孔氏曰上文言卿大夫)
　(妻見適子之時旣有父執右手咳而名之及戒告之/辭故此於世子之禮略而不言其實亦執世子右手)
　(咳而名之/及戒告也)
○適子庶子見於外寢撫其首咳而名之禮帥初無辭
　(鄭氏曰適子謂世子弟也庶子妾子也外寢君燕寢/也無辭辭謂欽有帥記有成也孔氏曰適子見於外)
　(寢庶子則見於側室但撫首咳名無辭之事同故連/文云見于外寢其實庶子見於側室也初謂前文世)
　(子生見於路寢君夫人皆西鄉言見適子庶子威儀/依循初世子之法但無敕戒之辭然夫人所生之子)
　(容可如世子見禮若妾之見子則不得與夫人同當/與卿大夫之妻見適子同但不親抱子爾方氏曰適)
　(子庶子止見於外寢則/世子見於路寢可知)
○凡名子不以日月不以國不以隱疾
　(鄭氏曰不以日月不以國終使易諱不以隱疾諱衣/中之疾難為醫也陸氏曰又致曲則不以山川又加)
　(詳則不以官不以畜牲不以器幣故春秋傳曰以官/則廢職以山川則廢主以畜牲則廢祀以器幣則廢)
　(禮晉以僖矦廢司徒宋以武/公廢司空先君獻武廢二山)
大夫士之子不敢與世子同名
　(鄭氏曰尊世子也其先世子生亦勿為改孔氏曰按/春秋衛襄公名惡其大夫有齊惡齊惡先衛矦生故)
　(知先生者不改也馬氏曰穀梁傳鄉有衛齊惡今曰衛/侯惡何為君臣同名君子不奪人名不奪人親之所)
　(名重其所從來也臣而與/君同名則特稱字而已)
○妾將生子及月辰夫使人日一問之子生三月之末
漱澣夙齊見於内寢禮之如始入室君已食徹焉使之
特餕遂入御
　(鄭氏曰内寢適妻寢也禮謂己見子夫食而使獨餕/也如始入室始來嫁時妾餕夫婦之餘亦如之旣見)
　(子可以御此謂大夫士之妾也凡妾稱夫曰君孔氏/曰妾賤故謂夫為君常食衆妾共餕今以其生子故)
　(使特餕也宫室之制前有路寢次有君燕寢次夫人/正寢卿大夫以下前有適室次有燕寢次有適妻之)
　(寢此稱内寢適妻寢也按昏禮夫婦同牢之後媵餕/夫餘御餕婦餘彼謂正妻若妾初嫁始來夫婦共食)
　(初來之妾特餕其餘今妾見子之後夫婦共食令生/子之妾特餕其餘亦如始來時故云亦如之前文大)
　(夫之妻見子之後遂適夫寢夫即進御後夫入食如/養禮是夫始入與妻食乃進御此云見子遂入御言)
　(其異正妻也陸氏曰此言漱澣夙齊下言/沐浴朝服相備也夙齊言昔朝服言今)
○公庶子生就側室三月之末其母沐浴朝服見於君
擯者以其子見君所有賜君名之衆子則使有司名之
　(鄭氏曰擯者傅姆之屬也人君尊雖妾不抱子有司/臣有事者也孔氏曰前文已云適子庶子見於外寢)
　(異於世子今更重出者以前文庶子與適子連文恐/事事皆同適子故此特見庶子之法按子生皆就側)
　(室今特云庶子就側室者舉庶子則世子可知也擯/者以其子見是擯者抱子也其母朝服見君故不自)
　(抱子君所有賜謂生子之妾君所特有恩賜偏所愛/幸則君自名其子衆子謂衆妾之子不特寵御則使)
　(有司名其子也陸氏曰庶子言就側室則世子不就/側室其母沐浴朝服則君不沐浴朝服據世子生則)
　(君沐浴朝服夫人亦如之有世子有適子有庶/子有衆子適子世子之母弟也衆子庶子之弟)
○庶人無側室者及月辰夫出居羣室其問之也與子
見父之禮無以異也
　(鄭氏曰夫雖辟之至問妻及見子禮同也庶人或無/妾孔氏曰無側室故夫出辟之若有側室則妻在側)
　(室夫自居正寢不須出居羣室也其問之與卿大夫/士同方氏曰庶人或無妾故有無側室者羣室則固)
　(無定/所矣)
○由命士以上及大夫之子旬而見冢子未食而見必
執其右手適子庶子已食而見必循其首(旬音均/一如字)
　(鄭氏曰旬當為均聲之誤也有時適妾同時生子子/均而見者以生先後見之旣見乃食亦辟人君也冢)
　(子未食而見適子庶子已食而見急正緩庶之義此/謂天子諸矦尊别世子雖同母禮則異矣孔氏曰大)
　(夫命士適妾生子皆以未食之前均齊見先生者先/見後生者後見雖見有先後同是未食之前冢子以)
　(下是天子諸矦上文命士及大夫之子適庶均見此/則有食前食後見之不同未食謂未與后夫人禮食)
　(而先見冢子是急於正也先與后夫人禮食之後然/後見適子庶子是緩於庶也方氏曰生子必有食禮)
　(大夫士之子則旬而見天子諸矦之子則有未食已/食之别者詳於貴畧於賤也陸氏曰言子旣見之後)
　(凡旬一見冢子則未食而見適子庶子則已食而見/急正緩庶之義也朱子曰疑鄭說失之旬如字謂十)
　(日也别記異聞或不待三月也承記大夫禮而又别/其冢嫡庶子之異同冢子之禮仍與前同唯適子庶)
　(子為異爾澄按此一節鄭孔方同一義陸/一義朱一義三說不同俱未通暢姑闕之)
○凡父在孫見於祖祖亦名之禮如子見無辭
　(鄭氏曰見子於祖家統於尊也父在則無辭有適子/者無適孫與見庶子同也父卒而有適孫則有辭與)
　(見冢子同父雖卒而庶孫猶無辭也孔氏曰此卿大/夫以下孫見祖之禮父之於子有傳重之事故有告)
　(戒之辭今孫見於祖適子旣在其孫猶為庶孫與見/庶子同無所傳重所以無辭若其父旣卒則適孫與)
　(長子相似當有辭也若庶孫/非適孫父雖卒見祖亦無辭)
○食子者三年而出見於公宫則劬大夫之子有食母
士之妻自食其子(食子食母/並音嗣)
　(鄭氏曰士妻大夫之妾食國君之子三年出歸其家/君有以勞賜之劬勞也大夫之子食母選於傅御之)
　(中喪服所謂乳母也/士之妻賤不敢使人)
○子能食食教以右手能言男唯女俞男鞶革女鞶絲
(食食上如字下音嗣/唯于癸切俞以朱切)
　(方氏口教以右手取其強而已男女所同也陳氏曰/革帶大帶皆謂之鞶内則所謂男鞶革帶也春秋傳)
　(所謂鞶厲大帶也易言鞶帶揚子言鞶帨以至許慎/服䖍杜預之徒皆以鞶為帶特鄭氏以男鞶革為盛)
　(帨之囊鄭氏曰俞然也鞶小/囊盛涗巾者男用韋女用繒)
六年教之數與方名七年男女不同席不共食八年出
入門戸及即席飲食必後長者始教之讓九年教之數
日(數日所/主切)
　(數一二三四五六七八九十也方名東西南北也鄭/氏曰不同席共食蚤其别也教之讓示以廉恥也數)
　(日朔望與六甲也方氏曰出入門户欲其行之/讓即席欲其坐之讓飲食則欲其食之讓也)
十年出就外傅居宿於外學書計衣不帛襦袴禮帥初
朝夕學幼儀請肄簡諒(襦音儒袴苦故/切肄以二切)
　(鄭氏曰外傅教學之師也不用帛為襦袴為大温傷/隂氣也禮帥初遵習先日所為也肄習諒信也請習)
　(簡謂所書篇數也請習信謂應對之言也孔氏曰帥/循也行禮動作皆帥循初日所為學幼儀者從朝至)
　(夕學幼少奉事長者之儀方氏曰書六書也計九數/也數必計其多少故又謂之計自學書計而下皆就)
　(外傅所學之事也馬氏曰書文字也以其竒耦剛柔/雜比以相成故曰文以其始於一二而生之至無窮)
　(故曰字以其可以記事故曰書文言其形字言其法/書言其用書為六藝之一而以之教小學者葢學之)
　(所始也輔氏曰計者數之緫也六年教數一至十也/十年學計百千萬億也居宿於外居日事也與燕居)
　(閒居同襦袴下服不用帛然則上衣猶/用帛也陸氏曰十年以後有學無教)
十有三年學樂誦詩舞勺成童舞象學射御二十而冠
始學禮可以衣裘帛舞大夏惇行孝弟博學不教内而
不出(衣於/旣切)
　(鄭氏曰成童十五以上先學勺後學象文武之次也/大夏樂之文武備者孔氏曰勺文舞象武舞以年㓜)
　(習文武之小舞也二十成人血氣強盛無慮傷損故/可以衣裘帛大夏是禹樂禪代之後在干戈之前文)
　(武俱備博學不教謂廣博學問不可為師教人内而/不出藴畜其徳在内而不得出言為人謀慮張子曰)
　(古者教童子先以舞欲柔其體也心下則氣和氣和/則體柔教胄子必以樂欲其體和也學者志則欲立)
　(體則欲和博學不教内而不出不敢遽為成人之事/也陸氏曰始學禮言自今始爾其餘不言始有前此)
　(者矣八年始教之讓三十始理男事四十始仕方氏/曰舞勺則有文而無武舞象則有武而無文二十成)
　(人然後舞備文武教讓於八年學㓜儀於十年則孝/弟之道固已知之及成人然後惇而行之以期於孰)
　(焉/)
三十而有室始理男事博學無方孫友視志四十始仕
方物出謀發慮道合則服從不可則去五十命爲大夫
服官政七十致事(孫音/遜)
　(鄭氏曰室猶妻也男事受田給政役也孫順也順於/友視其所志也物猶事也服官政統一官之政也致)
　(事致其事於君而告老張子曰博學無方猶知類通/逹朱子曰方物方猶比也陸氏曰方物出謀則謀不)
　(過物方物發慮則慮不過物孔氏曰四十壯而仕出/其謀計發其思慮以為國也方氏曰事人之道有合)
　(則有否故有從必有去合否在彼也有命存焉從去/在我也有義存焉故道合則服從不可則去服謂服)
　(其事從謂/從君也)
女子十年不出姆教婉娩聽從執麻枲治絲繭織紝組
紃學女事以共衣服觀於祭祀納酒漿籩豆菹醢禮相
助奠(婉於阮切娩音晚枲思里切紝女金切組音祖/紃音廵共音恭菹子餘切醢音海相息亮切)
　(男子未十年亦居於内十年則出就外傅而居宿於/外女子雖十年以上亦止居於内而不出也姆女師)
　(也鄭氏曰不出恒居内也婉謂言語娩之言媚也謂/容貌輔氏曰婉有委曲之意娩有遲緩之意聽從所)
　(謂以順為正也婦人之容徳莫此為盛執與孔子執/御之執同治有愼意安於執麻枲而愼於治絲繭教)
　(也始於容德中於女工之事終於祭祀之事婦人之/事盡是矣孔氏曰按九嬪注婦徳貞順婦言辭令婦)
　(容婉娩婦功絲枲則婉娩合為婦容鄭以婉為婦言/娩為婦容聽從為婦順執麻枲以下為婦功以此備)
　(其四德紝謂繒帛組紃皆為絛或云組是綅也闊薄/為組似繩者為紃方氏曰不出謂常居閨閣之内也)
　(聽則有所受從則無所違皆女德也執麻枲績事也/治絲繭蠶事也織以機紝以針組綅屬几此皆學女)
　(事以共衣服之用也觀於祭祀則欲其習熟是事非/特觀之而已又且納酒漿籩豆菹醢等物以致其禮)
　(相助長者而奠之於神焉朱子曰納謂奉而入之澄/曰籩豆菹醢者籩豆其菹醢謂以菹醢實於籩豆也)
　(然菹醢實於豆者爾實於籩者有脯修等物不言者/文從省也納其酒漿籩豆其菹醢各有司之者使女)
　(子觀之至行禮之時則相長/者而助其奠於神位之前也)
十有五年而笄二十而嫁有故二十三年而嫁聘則爲
妻奔則爲妾
　(鄭氏曰十五而笄謂應年許嫁者女子許嫁笄而字/之其未許嫁二十則笄有故謂父母之喪聘問也妻)
　(之言齊也以禮見問則得與夫敵體妾之言接也聞/彼有禮走而徃焉以得接見於君子方氏曰聘言由)
　(彼而問此奔言/自此而趨彼)
○凡男拜尚左手凡女拜尚右手
　(鄭氏曰左陽右隂也/孔氏曰漢時行之也)
○道路男子由右女子由左
　(鄭氏曰地/道尊右)
　　　右記男女之禮凡十九節
飯
　(鄭氏曰目/諸飯也)
黍稷稻粱白黍黃粱稰穛(稰思吕切/穛側角切)
　(孔氏曰此飯凡六種下云白黍則上黍是黄黍也下/言黄粱則上粱是白粱也按玉藻諸矦朔食四簋黍)
　(稷稻粱天子乃加以麥苽為六鄭氏曰熟穫曰稰生/穫曰穛陸氏曰稰熟穫若今晚稻穛生穫若今早稻)
　(晚稻耐収早稻食之而已故說文云稰糧也穛早熟/榖也澄曰此葢據諸矦禮黍稷稻粱四飯而言而下)
　(文又言黍粱别有白黄二/色稷稻各有稰穛二種也)
○飲
　(鄭氏曰目/諸飲也)
重醴稻醴清糟黍醴清糟粱醴清糟或以酏爲醴黍酏
漿水醷濫(重直龍切酏羊支切醷於/紀於力二切濫力暫切)
　(鄭氏曰重陪也清泲也糟醇也致飲有泲者有醇者/陪設之也以酏為醴釀粥為醴也黍酏酏粥也漿酢)
　(酨也水者清新也醷梅漿濫以諸和水也以周禮六/飲校之則濫涼也紀莒之間名諸為濫孔氏曰稻黍)
　(粱三醴各有清糟以清糟相配重設故云重醴按周/禮漿人六飲一水二漿三醴四涼五醫六酏此别有)
　(醷鄭司農之意醷與醫一物凉今寒粥若糗飯雜水/也凉與濫一物謂以諸雜糗飯和水也澄曰重醴至)
　(以酏為醴十九字六飲之一周官三醴是也黍酏六/飲之二周官六酏是也漿六飲之三周官二漿是也)
　(水六飲之四周官一水是也醷六飲之五醷即醫周/官五醫是也濫六飲之六濫即涼周官四涼是也陸)
　(氏曰有清有醴諸矦之禮/天子用清大夫以下用糟)
○酒
　(鄭氏曰目/諸酒也)
清白
　(孔氏曰清謂清酒白謂事酒昔酒二酒俱白故以一/白標之配清酒則為三酒此無五齊者五齊是祭祀)
　(獻神所飲非人/所常用故也)
○羞
　(鄭氏曰目/諸羞也)
糗餌粉酏(糗起/九切)
　(先鄭氏曰糗熬大豆與米也粉豆屑也鄭氏曰周禮/羞籩之實糗餌粉餈羞豆之實酏食糝食酏當為□)
　(以稻米與狼臅膏為□是也孔氏曰粉稻米黍米合/蒸曰餌餅之曰餈為餌餈之粘著故以糗粉摶之周)
　(禮粉下有餈今無更以酏益之酏者周禮酏食共糝/食文連則酏是糝之類陸氏曰糗餌籩人所謂糗餌)
　(言糗餌則餈可知粉酏醢人/所謂酏食言粉酏則糝可知)
○膳
　(鄭氏曰目/諸膳也)
膷臐膮醢牛炙醢牛胾醢牛膾羊炙羊胾臨豕炙醢豕
胾芥醬魚膾雉兔鶉鷃(膷音香臐許云切膮許堯切炙/章夜切胾側吏切膾古外切鶉)
(順倫切/鷃音晏)
　(鄭氏曰此上大夫之禮庶羞二十豆也以公食大夫/禮饌校之則膮牛炙問不得有醢醢衍字也又以鷃)
　(為鴽孔氏曰膳豆上所盛美膳謂羮與胾醢之屬按/公食大夫禮二十豆膷一謂牛臛也臐二謂羊臛也)
　(膮三謂豕臛也牛炙四炙牛肉也此四物共為一行/最在於北從西為始醢五謂肉醬也牛胾六謂切牛)
　(肉醢七牛膾八此四物為第二行陳之從東為始羊/炙九羊胾十醢十一豕炙十二此四物為第三行陳)
　(之從西為始醢十三豕胾十四芥醬十五魚膾十六/此四物為第四行陳之從東為始以上十六豆下大)
　(夫禮也雉十七兔十八鶉十九鷃二十此四物為第/五行陳之從西為始此是上大夫所加二十豆熊氏)
　(云醢文承牛羊之下則是牛肉羊肉之醢以其庶羞/故得用三牲為醢若其正羞則不得用三牲故醢人)
　(職無三牲/之醢也)
○食
　(鄭氏曰目人君/燕食所用也)
蝸醢而苽食雉羮麥食脯羮雞羮折稌大羮兔羮和糝
不蓼濡豚包苦實蓼濡雞醢醬實蓼濡魚卵醬實蓼濡
鼈醢醬實蓼腶修蚳醢脯羮兔醢麋膚魚醢魚膾芥醬
麋腥醢醬桃諸梅諸卵鹽(食音嗣蝸力戈切苽音孤折/之列切稌音杜和胡卧切糝)
(三敢切濡音而或如字卵音昆腵/丁亂切蚳直其切卵鹽力管切)
　(鄭氏曰苽彫胡也稌稻也脯謂析乾牛羊肉也凡羹/齊宜五味之和未屑之糝蓼則不矣凡濡謂烹之汁)
　(和也苦苦荼也以包豚殺其氣卵讀為鯤鯤魚子或/作􁐣腵修捶脯施薑桂也蚳蚍蜉子也膚切肉也膚)
　(或為胖卵鹽大鹽也自蝸醢至此二十六物似皆人/君燕所食其饌則亂方氏曰蝸蝸牛也其殻咼而首)
　(有角其肉可為醢故周官鼈人共之以授醢人也脯/羹謂乾三牲之肉以為羹和糝不蓼謂旣和之以糝)
　(則不加蓼也蓼味辛或用或否以其性味各有所宜/也濡豚曲禮所謂濡肉葢和之以湆者臨醬謂和濡)
　(雞之類以醢醬也孔氏曰以蝸為醢以苽米為飯以/雉為羮三者味相宜以麥為飯析脯為羮又以雞為)
　(羮三者亦味相宜細折稻米為飯以犬兔為羮此三/者亦味相宜也此羹以五味調和米屑為糝不須加)
　(蓼濡謂烹煑以其汁調和濡豚包苦謂包裹豚肉以/苦菜濡雞醢醬謂加之以醢醬濡魚卵醬謂烹其魚)
　(以魚子為醬濡鼈醢醬謂烹鼈加醢醬四者皆破開/其腹實蓼於腹中又更縫而合之腶修謂腶脯也言)
　(食腶脯之時以蚳醢配之脯羮即上析脯為羮以兎/醢配之麋膚謂麋肉外膚以魚醢配之麋腥腥謂生)
　(肉食麋生肉之時還以麋醢配之此云麋腥上麋膚/謂熟也桃諸梅諸謂桃菹梅菹即今藏桃藏梅也欲)
　(藏之時必先稍乾之故周禮謂之乾䕩食桃諸梅諸/之時以卵鹽和之大鹽形如鳥卵故云卵鹽也按周)
　(禮諸矦相食皆鼎簋十有二其正饌與此不同其食/臣下則公食大夫禮與此又異故疑是人君燕食也)
　(此陳庶羞不依牲之大小先後次第澄曰苽食麥食/折稌食之物凡三雉羮脯羮雞羹犬羮兎羮羮之物)
　(凡五脯羮再出濡豚濡雞濡魚濡鼈濡之物凡四蝸/醢蚔醢兎醢魚醢醢之物凡四醢醬卵醬芥醬醬之)
　(物凡三醢醬三出腶修麋脯魚膾麋腥桃諸梅諸卵/鹽七物各一共為二十六物蝸醢一苽食二雉羮三)
　(麥食四脯羮五雞羮六折稌七犬羮八兎羹九濡豚/十濡雞十一醢醬十二濡魚十三卵鹽十四濡鼈十)
　(五腶修十六蚳醢十七兎醢十八麋膚十九魚醢二/十魚膾二十一芥醬二十二麋腥二十三桃諸二十)
　(四梅諸二十五卵鹽二十六皇氏以濡雞濡鼈之下/醢醬濡魚之下卵醬皆和調之屬為它物設之故不)
　(數而麋腥之下醢醬則分醢與醬為二物今按醯醬/釋醢以為醬即肉醬也與卵醬芥醬為類謂二物者)
　(非/)
○牛脩鹿脯田豕脯麋脯麕脯麋鹿田豕麕皆有軒雉
兔皆有芼爵鷃蜩范芝栭蔆椇棗栗榛柹𤓰桃李梅杏
柤棃薑桂(麕九倫切軒音憲芼毛去聲蜩音條范音犯/栭音而蔆音陵椇音矩榛音臻柹音俟柤側)
(加/切)
　(鄭氏曰脯皆析乾其肉也軒讀為憲憲謂藿葉切也/芼謂菜釀也軒或為胖蜩蟬也范蜂也蔆芰也椇枳)
　(椇也柤棃之不臧者自牛脩至此三十一物皆人君/燕食所加庶羞也周禮天子羞用百有二十品記者)
　(不能次録孔氏曰麋鹿田豕麕非但為脯又可腥食/腥食之時皆以藿葉起之而不細切故云皆有軒不)
　(言牛者牛唯可細切為膾不宜大切為軒雉羮兔羮/皆有芼菜以和之芝栭者庾蔚云無華葉而生曰芝)
　(栭盧氏云芝木芝也王肅云無華而實者名栭皆芝/屬則芝栭是一物春夏生於木可用為菹其有白者)
　(不堪食賀氏云芝木椹栭軟棗以芝栭為二物牛脩/一鹿脯二田豕脯三麋脯四麕脯五麋軒六鹿軒七)
　(田豕軒八麕軒九雉芼十兔芼十一爵十二鷃十三/蜩十四范十五芝栭十六蔆十七椇十八棗十九栗)
　(二十榛二十一柹二十二瓜二十三桃二十四李二/十五梅二十六杏二十七柤二十八棃二十九薑三)
　(十桂三十一大夫燕食有膾無脯故知此人君燕食/也按周禮籩人醢人正羞唯有棗栗榛桃無以外雜)
　(物故知所加庶羞也天子庶羞多不惟三十一物作/記之人不能依次條録天子之事但録諸矦燕食三)
　(十一物而已亦不能依次也澄按賀氏以芝栭為二/物者是所記葢三十二物也牛脩至范十五物走飛)
　(之味芝至栗十五物草木之味/其末薑桂二物則調和者也)
○大夫燕食有膾無脯有脯無膾士不貳羮胾庶人耆
老不徒食
　(鄭氏曰尊卑差也孔氏曰此接上文人君燕食因明/大夫士庶人燕食不同按鄭志云脯非食殽此燕得)
　(食脯者謂食不專用脯以為食殽若有餘饌兼之則/得有脯士不貳羮胾者謂士燕食也若朝夕常食則)
　(下云羮食自諸矦以下至於庶人無等方氏曰燕食/謂燕饗之食然與膳夫所言者異彼特謂燕居之食)
　(爾膾脯羞也故不得兼大夫如此則士可知羮胾者/食之配士雖降於大夫然闕一不可特不貳之而已)
　(士如此則大夫貳之可知黄氏曰膾脯是食之珍而/位至大夫燕居常食不得兼之羮胾為食之本而士)
　(之燕居常食亦不得兼之降及庶人唯耆老乃不徒/食徒者空也謂七十者無故可食肉矣故云庶人無)
　(故不食珍珍者在庶人為肉也儻庶人無故可食珍/則有位者豈稱肉食哉澄按孔䟽方氏以燕食為燕)
　(饗之食黄氏以為燕/居之食疑黄說為是)
○羮食自諸矦以下至於庶人無等(食音/嗣)
　(鄭氏曰羮食食之主也庶羞亦異爾孔氏曰凡人所/食助以雜物醯醬羮飯為主故無等差按公食大夫)
　(禮下大夫十六豆上大夫二十豆周禮掌客云上公/食四十矦伯食三十二子男食二十四食謂庶羞美)
　(可食者此庶羞異也方氏曰食為主羮為配人所日/用者也唯稱有無隨其所宜不制豐殺而預為之等)
　(雖然此特自諸矦以下而已若夫四海之奉一/人之尊又安得無等乎所以言諸矦以下也)
大夫無秩膳大夫七十而有閣天子之閣左逹五右逹
五公矦伯於房中五大夫於閣三士於坫一(坫丁/念切)
　(鄭氏曰秩常也大夫五十始命未甚老也七十有閣/有秩膳也閣以板為之庋食物也逹夾室大夫言於)
　(閣與天子同處天子二五倍諸矦也五者三牲之肉/及魚腊也孔氏曰宫室之制中央為正室正室左右)
　(為房房外有序序外有夾室天子尊庖厨逺故左夾/室五閣右夾室五閣諸矦卑庖厨稍近故降於天子)
　(唯在一房之中而五閣也天子腊用六牲今云五閣/是不一牲為一閣魚腊是常食之物故知三牲及魚)
　(腊也大夫旣卑無嫌故亦於夾室而閣三三者豕魚/腊也士卑不得作閣但於室中為土坫庋食也陸氏)
　(曰大夫言於閣三則蒙上房中可知澄曰/士言於坫一疑亦在房中或北堂之角也)
○淳熬煎醢加于陸稻上沃之以膏曰淳熬(淳之純切/下同熬五)
(高/切)
　(鄭氏曰淳沃也熬亦煎也沃煎成之孔氏曰陸稻謂/以陸地之稻米熟之為飯煎醢使熬加于飯上恐其)
　(味薄更沃之以/膏使味相湛漬)
○淳毋煎醢加于黍食上沃之以膏曰淳毋(毋音模/食音嗣)
　(鄭氏曰毋讀曰模模象也作此以象淳熬孔氏曰毋/足禁辭非膳羞之體故讀為模言法象淳熬而為之)
　(但用黍為異爾食飯也謂以黍米為飯黍皆在陸無/在水之嫌故不言陸陸氏曰几食黍稷為正稻粱為)
　(加稻而煎醢加焉沃之以/膏猶可黍也如此甚矣)
○炮取豚若將刲之刳之實棗於其腹中編萑以苴之
塗之以謹塗炮之塗皆乾擘之濯手以摩之去其皽為
稻粉糔溲之以為酏以付豚煎諸膏膏必滅之鉅鑊湯
以小鼎薌脯於其中使其湯毋滅鼎三日三夜毋絶火
而后調之以醯醢(炮歩交切將子郎切刲古圭切刳口/孤切編必懸切萑音完苴子餘切謹)
(音斤又如字乾音干擘必麥切去起吕切/皽章善切糔息酒切溲所九切付音賦)
　(鄭氏曰炮者以塗燒之也將當為牂牂牡羊也刲刳/博異語也謹當為墐聲之誤也墐塗塗有穰草也皽)
　(謂皮肉之上魄莫也糔溲亦博異語也糔讀為滫瀡/之滫同薌脯謂煑豚若羊於小鼎中使之香美也謂)
　(之脯者旣去皽則解析其肉使薄如為脯然唯豚全/爾豚羊入鼎三日乃納醯醢可食也孔氏曰萑亂草)
　(也苴裹也編連亂草以裹匝豚牂裹之旣畢塗之以/穣草相和之塗擘之謂擘去乾塗也手旣擘泥不淨)
　(其肉又熱故濯手摩之去其皽莫為稻粉糔溲之為/酏以付全豚之外煎之於膏若羊則解析肉以粥和)
　(之滅沒也小鼎盛膏煎熬豚牂膏必沒此豚牂也大/鑊盛湯以小鼎之香脯實於大鑊湯中鑊中之湯無)
　(得沒此小鼎若湯沒鼎恐湯入鼎中令食壊也/三日三夜毋絶火欲令用大微熱勢不絶也)
○擣珍取牛羊麋鹿麕之肉必脄毎物與牛若一捶反
側之去其餌孰出之去其皽柔其肉(擣覩老切脄音/毎捶主蘂切)
　(鄭氏曰脄脊側肉也捶擣之也餌筋腱也柔之為汁/和也汁和亦醯醢與孔氏曰去其皽皽為皮莫去其)
　(餌餌為筋腱/腱即筋之類)
○漬取牛肉必新殺者薄切之必絶其理湛諸美酒期
朝而食之以醢若醯醷(湛字潜切又直蔭/將鴆切期音朞)
　(方氏曰漬若濡肉之類醷即前所言飲之醷鄭氏曰/湛亦漬也陸氏曰期朝猶言期年期月期年謂周一)
　(年期月謂周一月/期朝謂周一朝)
○爲熬捶之去其皽編萑布牛肉焉屑桂與薑以洒諸
上而鹽之乾而食之施羊亦如之施麋施鹿施麕皆如
牛羊欲濡肉則釋而煎之以醢欲乾肉則捶而食之(洒/所)
(買切鹽音豔又如/字濡音儒乾音干)
　(鄭氏曰熬於火上似今之火脯欲濡欲乾人/自由也孔氏曰釋以水潤釋而煎之以醢也)
○肝膋取狗肝一幪之以其膋濡炙之舉燋其膋不蓼
(膋連條切幪音/蒙燋與焦同)
　(鄭氏曰膋腸間脂舉或為巨此周禮八珍也孔氏曰/第一淳熬第二淳毋第三第四炮豚炮牂第五擣珍)
　(第六漬第七熬/其八肝膋也)
○糝取牛羊豕之肉三如一小切之與稻米稻米二肉
一合以爲餌煎之
　(鄭氏曰此周禮糝食也孔氏曰三如一謂牛羊豕之/肉等分如一稻米二肉一謂二分稻米一分肉也)
○取稻米舉糔溲之小切狼臅膏以與稻米爲酏(臅音/獨酏)
(之然/切)
　(鄭氏曰此周禮酏食也酏當從餰狼臅膏臆中膏也/以煎稻米則似今膏􁋳矣孔氏曰酏是粥非膏煎稲)
　(米故改酏從餰漢時膏􁋳以/膏煎稻米舉時事以說之)
○肉腥細者爲膾大者爲軒或曰麋鹿魚爲菹麕爲辟
雞野豕爲軒兔爲宛脾切葱若薤實諸醯以柔之(軒音/憲辟)
(必並/切)
　(鄭氏曰爲膾為軒言細切大切異名也膾者必先軒/之所謂聶而切之此軒辟雞宛脾皆菹類也釀菜而)
　(柔之以醯殺腥肉及其氣菹軒聶而不切辟雞宛脾/聶而切之軒或為胖宛或作鬱孔氏曰凡大切若全)
　(物為菹細切為齏其牲體大者菹之其牲體小者齏/之麋鹿魚爲菹及野豕爲軒是菹也麕為辟雞兎為)
　(宛脾是齏也少儀曰麋鹿爲菹野豕爲軒皆䐑而不/切麕為辟雞兎為宛脾皆䐑而切之是菹大而齏小)
　(也少儀不云魚此云魚記者異聞也此魚與麋鹿相/對是魚之大者故以為菹辟雞宛脾及軒之名其義)
　(未聞切葱若薤實諸醯以柔之亦與少儀文同或用/葱或用薤故云切葱若薤肉與葱薤置諸醋中故云)
　(實諸醯物置醯中悉/皆濡孰故云柔之)
○膾春用葱秋用芥豚春用韭秋用蓼脂用葱膏用薤
三牲用藙和用醯獸用梅鶉羮雞羮鴽釀之蓼魴鱮烝
雛燒雉薌無蓼(藙魚氣切和胡臥切鴽/音如魴音房鱮音叙)
　(鄭氏曰芥芥醬也脂肥凝者釋者曰膏藙煎茱萸也/爾雅謂之榝和用醯者畜與家物自相和也獸用梅)
　(者亦野物自相和也釀謂切雜之鴽在羮下烝之不/羮也燒煙於火中也薌蘇荏之屬此皆言調和菜釀)
　(之所宜也孔氏曰上云魚膾芥醬秋時用芥芥辛於/秋宜也鶉羮雞羮者用鶉用雞為羮鴽者唯烝煑之)
　(而已故文在羮下釀謂切雜和之言鶉羮雞羮及烝/鴽等三者皆釀之以蓼魴鱮烝者魴鱮二魚皆烝熟)
　(之雛燒者雛鳥之小火中燒之雉者文在烝燒之下/或燒或烝或可為羮其用無定故直云雉也魴鱮烝)
　(及雛燒并雉等三者調和/唯以蘇荏之屬無用蓼也)
○牛宜稌羊宜黍豕宜稷犬宜粱鴈宜麥魚宜苽
　(鄭氏曰言其氣味相成孔氏曰牛宜稌犬宜粱而上/云折稌用犬羮者此據尊者正食上據人君燕食以)
　(滋味為美故也方氏曰牛土畜土執下故宜稌葢稌/利下濕者也羊火畜火炎上故宜黍葢黍利髙燥者)
　(也豕能遯遯則疾故宜稷葢稷穀之疾者也犬能守/守則強故宜粱葢粱榖之強者也鴈隨陽陽則舒而)
　(遲故宜麥葢稷疾而麥遲故也魚本隂隂則柔而弱/故宜苽葢粱強而苽弱故也王氏昭禹曰膳食之宜)
　(或以五行相生或以五行同氣或以五行相配而為/宜牛土畜稌金榖牛宜稌則以土生金也羊火畜黍)
　(火榖羊宜黍則以火同氣也豕水畜稷土榖豕宜稷/則以水配土也犬金畜粱土榖犬宜粱則以金生於)
　(土也鴈火禽麥木榖鴈宜麥則以火生於木/也魚水物苽水榖魚宜苽則以水同氣也)
○春宜羔豚膳膏薌夏宜腒鱐膳膏臊秋宜犢麛膳膏
腥冬宜鮮羽膳膏羶(腒其居切鱐所求切臊素刀/切麛音迷鮮平聲羶升然切)
　(鄭氏曰腒乾雉也鱐乾魚也鮮生魚也羽鴈也牛膏/薌犬膏臊雞膏腥羊膏羶此八物四時肥美也為其)
　(大盛煎以休廢之膏節其氣也方氏曰春水用事脾/土有所不勝故以牛薌之土氣助養脾夏火用事肺)
　(金有所不勝故以犬臊之金氣助養肺秋金用事肝/木有所不勝故以雞腥之木氣助養肝冬水用事心)
　(火有所不勝故以羊/羶之火氣助養心也)
○凡食齊視春時羮齊視夏時醬齊視秋時飲齊視冬
時(食音嗣/齊音劑)
　(方氏曰食齊黍稷稌粱之類羮齊雉兎雞犬之類醬/齊醯醢齊菹之類飲齊水漿醴涼之類鄭氏曰飯宜)
　(温羮宜熱醬宜涼飲宜寒劉氏曰飯食欲温故比春/時羮汁宜熱故比夏時醬齊宜凉故此秋時飲齊欲)
　(冷故比/冬時)
○凡和春多酸夏多苦秋多辛冬多鹹調以滑甘
　(鄭氏曰多其時味以養氣也孔氏曰依經方春不食/酸夏不食苦四時各減其味與此不同經方所云謂)
　(時氣壯者減其時味以殺盛氣此所云食以養人恐/氣虚羸故多其時味以養氣也劉氏曰經方之減者)
　(以少壯言此以養老而補病扶衰故欲其飲食春多/酸夏多苦秋多辛冬多鹹參配四時長養五藏之氣)
　(以助乎五行也調以滑甘者四時仰土以成其能也/方氏曰可否相濟謂之和此言五味六和之所和也)
　(甘滑四時之所同然不可多也不可寡也調之使均/而已黄氏曰春多酸収發散也夏多苦堅解緩也秋)
　(多辛發收斂也冬多鹹輭堅栗也四味一多慮其不/通焉滑所以調之慮其不和焉甘所以調之甘在内)
　(則養脾在外則養肉四行無土不可四味無甘不可/此甘之所以調與竅者氣之所由以通者也竅不利)
　(則氣窮焉此滑/之所以調與)
○肉曰脫之魚曰作之棗曰新之栗曰撰之桃曰膽之
柤棃曰攒之(膽丁敢切/攢再官切)
　(鄭氏曰皆治擇之名也孔氏曰脫之皇氏云治肉除/其筋莫取好處爾雅云肉去其骨曰脫郭云剥其皮)
　(也作之皇氏云作謂動摇也凡取魚搖動之視其鮮/餒餒者不食郭氏云今本作散之謂削鱗也新之棗)
　(易有塵埃恒治拭之使新撰之栗蟲好食數數布陳/撰省視之膽之桃多毛拭治去毛令色青滑如膽或)
　(謂苦如膽者擇去之攢之柤棃/恐有蟲故一一攢看其蟲孔也)
○牛夜鳴則庮羊泠毛而毳羶狗赤股而躁臊鳥皫色
而沙鳴鬱豕望視而交睫腥馬黒脊而般臂漏(庮音由/泠音零)
(毳昌銳切躁早報切皫普保/切睫音接般音班漏力矦切)
　(鄭氏曰皆為不利人也庮惡臭也泠毛毳毛别聚旃/不解者也赤股股裹無毛也皫色毛變色也沙猶嘶)
　(也鬱腐臭也望視視逺也般臂前脛般般然也漏當/為螻如螻蛄臭也孔氏曰夜鳴謂好夜鳴泠謂毛本)
　(稀泠毳謂毛頭毳結躁謂舉動急躁皫色其色變無/潤澤沙鳴謂鳴而聲嘶望視謂豕視望揚交睫謂目)
　(睫毛交黒謂馬脊黒般謂色般般然方氏曰夜鳴非/時而鳴赤股者赤色宣布著見股無毛則股著見矣)
　(故以赤言躁言其性不静皫如麃之美而色白豕俯/首以食首俯則下視望視則首昻矣莊子謂豚之亢)
　(鼻葢此類也睫目毛以長故交黒脊言衆體皆異而/脊獨黒般猶疾之有瘢在前脛故曰般臂澄曰夜鳴)
　(也泠毛也毳也赤股也躁也皫色也沙鳴也望視也/交睫也黒春也般臂也此十一種皆言其形之病也)
　(庮羶臊鬱腥漏此六者皆言其臭之惡也有此病形/者必有此惡臭其肉皆不宜食也鬱周官作貍漏周)
　(官作/螻)
○雛尾不盈握弗食舒鴈翠鵠鴞胖舒鳬翠雞肝鴈腎
鴇奥鹿胃(鵠胡篤切鴞于驕切胖/音判鴇音保奥於六切)
　(孔氏曰此以下廣言不堪食之物雛尾小鳥尾盈一/握然後可食若未盈握不堪食也舒鴈鵝也翠謂尾)
　(肉胖謂脅側薄肉舒鳬鴨也奥謂脾肶藏之深奥處/也澄曰鵝與鴨尾後之肉鵠與鴞脅側之肉雞之肝)
　(鴈之腎鴇之奥鹿之胃/凡此八者皆不宜食)
○不食雛鼈狼去腸狗去腎貍去正脊兎去尻狐去首
豚去腦魚去乙鼈去醜(去起吕切/尻苦刀切)
　(鄭氏曰亦皆謂不利人也雛鼈㐲乳者乙魚體中害/人者今東海鰫魚有骨名乙在目傍狀如篆乙食之)
　(鯁人不可出醜謂鼈竅也陸氏曰雛鼈鼈之雛者鼈/固美矣然猶不食雛者它物可知狼之腸直去腸葢)
　(以此狗去腎以其熱與俗云凡腎豕不如羊羊不如/狗今貍脊上一道如界兔尻有九孔豕俯聚精在腦)
　(醫方云豕腦食之昏人精神方氏曰狐死正丘首天/性然也人殺而取之則殺氣聚乎首故狐去首爾雅)
　(言魚腸謂之乙謂其形屈如乙字之文也魚之餒必/自腸始故魚去乙互物之美莫如鼈其肉為美其竅)
　(為醜故鼈去醜澄曰凡所去葢為有害於人解者推/求其故各以己意臆度豈其然乎雛鼈魚乙後說近)
　(是/)
　　　右記飲食之禮凡二十八節
凡養老五帝憲三王有乞言五帝憲養氣體而不乞言
有善則記之爲惇史三王亦憲旣養老而后乞言亦微
其禮皆有惇史(有乞/音又)
　(鄭氏曰憲法也養之為法其德行有讀為又又從而/求其善言也微其禮者依違言之也孔氏曰五帝奉)
　(養老人氣息身體恐其勞動故不乞言老人有善則/記録之為惇厚之史使衆人法則也三王亦法其徳)
　(行旣行養老之禮然後從而求乞善言乞言之禮亦/依違求之而不偪切其善言皆有惇厚之史記録之)
　(皆者皆三代也東萊吕氏曰五帝憲聸容儀視起居/朝夕親炙其仁義道德之光從容養其氣體未嘗乞)
　(言動容之間偶然發言則記其善言為惇史三王亦/憲之於動容之間又請益咨問其問亦微其禮尊老)
　(之至不敢急迫須從容欵曲伺間乗暇其所乞之言/皆有惇史記之澄曰五帝憲謂法其德而已三王有)
　(乞言謂法其德而又求其言也五帝但法其徳以養/老之禮養其氣體而不乞其言此覆說上文五帝憲)
　(之意善謂善言雖不乞言儻或有善言謂老人偶自/發言而得聞之則記録之以為惇史謂記言之史所)
　(記皆惇厚之言而可為天下法也三王亦法其德旣/先以養老之禮養其氣體而后求乞其言法其德而)
　(復乞言故曰有然養氣體在先而求言在後也此覆/說上文三王有乞言之意其乞言之禮亦微而不顯)
　(露謂從容乗間俟可問而后問三代皆/如五帝時有惇史以記其所乞之言也)
○凡五十養於鄉六十養於國七十養於學逹於諸矦
八十拜君命一坐再至瞽亦如之九十者使人受凡自
七十以上唯衰麻爲喪八十者一子不從政九十者其
家不從政瞽亦如之(瞽音古衰/七回切)
　(王制篇養老章自有虞氏至其家不從政竝是此篇/之文今存之於彼而此一節内王制五十養於鄉上)
　(無凡字使人受上無者字唯衰麻為喪上無凡自七/十以上六字其家不從政下無瞽亦如之四字爲文)
　(小不同故兼存於此其/餘文同者此不重出)
○凡父母在子雖老不坐
　(家人有嚴君焉父母之謂也有尊/者在上故子之年雖老亦不敢坐)
○曾子曰孝子之養老也樂其心不違其志樂其耳目
安其寢處以其飲食忠養之孝子之身終終身也者非
終父母之身終其身也是故父母之所愛亦愛之父母
之所敬亦敬之至於犬馬盡然而况於人乎(樂音洛養/羊尚切)
　(孔氏曰因上陳養老之事遂陳孝子事親之禮謂安/樂其親之心不違其志樂其耳目安其寢處以其飲)
　(食忠養之是孝子事親之身終也旣云孝子之身終/作記之人恐人不解謂孝子事親至親身終故解云)
　(終身也者非終竟父母之身也言父母雖没終竟孝/子之身而行孝道與親在無異至於父母所愛敬大)
　(馬之屬盡須愛敬况於父母所敬愛之人乎鄭氏曰/賤喻貴也方氏曰心無所事則樂之而不詒其憂志)
　(有所欲則不違之以順其命怡聲以樂其耳柔色以/樂其目定於昏以安其寢省於晨以安其處忠不欺)
　(也養之以物止足以養其口體養之以忠則足以養/其志矣是禮也豈特終父母之身而行之乎又且終)
　(其身而不敢怠焉事死如事生生則敬養死則敬享/思終身弗辱也澄曰老謂父母也或以此老字為近)
　(於親之老非也忠養謂竭盡其心以養也忠養之以/上曽子之言孝子之身終以下記者之言謂如曽子)
　(所言之事孝子之身至終如此行之也父母旣終之/後無復有怡恱心志耳目及寢處飲食等事矣但於)
　(父母所愛所敬之人與物亦終身愛敬之可/見其以父母之心為心而未嘗須臾忘也)
　　　右記老老之禮凡四節前二節國之老老君之
　　　尊敬其臣也後二節家之老老子之尊事其父
　　　母也此章拾其遺附于篇末故章㫖緫以老老
　　　二字該之
　
　
　
　
　
　
　
　禮記纂言卷二
欽定四庫全書
　禮記纂言卷二　　　　　　元　吳澄　撰
　　内則第二
　　(鄭氏曰内則記男女居室事父母舅姑之法/孔氏曰以閨門之内軌儀可則故曰内則)
后王命冢宰降徳于衆兆民
　(王氏曰后王謂天子也朱子曰注䟽言諸矦司徒兼/冢宰是也但此言后王之命則實天子之冢宰爾葢)
　(太宰掌建邦之六典二曰教典則教民雖司徒之分/職而冢宰無所不統故以其重者言之鄭氏曰徳猶)
　(教也萬億曰兆天子曰兆民澄曰天子為天下民之/君師治而教之而冢宰六卿之長佐天子者也降下)
　(也徳得也謂以人所同得於天之理立為教法命冢/宰降下其德教於衆兆民俾效而法之也所謂徳教)
　(如下文所/載是也)
○子事父母雞初鳴咸盥漱櫛縰笄緫拂髦冠緌纓端
韠紳搢笏左右佩用左佩紛帨刀礪小觿金燧右佩玦
捍管遰大觿木燧偪屨著綦(盥音管漱所冓切櫛側瑟/切縰所買切笄古兮切緫)
(子孔切髦音毛緌耳隹切韠音必榗音晉又音薦笏音/忽紛芳文切帨始銳切觿許規切燧音遂玦音決遰時)
(世切偪彼力切著/陟略切綦其記切)
　(鄭氏曰咸皆也縰韜髮者也緫束髪也垂後為飾拂/髦振去塵著之髦用髮為之象幼時鬌其制未聞緌)
　(纓之飾也端𤣥端士服也庶人深衣紳大帶所以自/紳約也搢猶扱也扱笏於紳笏所以記事也左右佩)
　(用事佩也必佩者備尊者使令也紛帨者拭物之巾/也今齊人有言紛者刀礪小刀及礪礱小觿解小結)
　(也觿貌如錐以象骨為之金燧可取火於日捍謂拾/也言可以捍弦也管筆彄也遰刀韠也木燧鑚火也)
　(偪行縢綦屨繋也孔氏曰盥謂洗手漱謂漱口此據/年稍長者若孺子則晏起不能雞初鳴鄭云纚一幅)
　(長六尺足以韜髪而結之盧云褁髻承冠以全幅疊/而用之笄謂安髻之笄以縰韜髪作髻旣訖横施此)
　(笄於髻中以固髻緫者裂練繒為之束髮之本垂餘/於髻後緌謂結纓頷下以固冠結之餘者散而下垂)
　(謂之緌也紳笏之制備於玉藻此記所陳皆依事先/後櫛訖加縰縰訖加笄笄訖加緫然後加髦著冠冠)
　(畢然後服𤣥端著韠又加大帶也皇氏曰左旁用力/不便故佩小物右廂用力為便故佩大物晴則金燧)
　(取火於日隂則以木燧鑚火屨繋謂屨頭施繋以為/行戒劉氏曰櫛理其髮縰以韜之笄貫其紒緫以束)
　(之拂其髦以加於冠謂子生三月則翦其胎髮為鬌/男左女右迨其笄冠也則綵飾之加于冠謂之髦者)
　(不忘父母生育之恩父母喪則徹之玦者䕶巨指以/開弦也捍者著左臂以遂矢也陳氏曰捍臂韝也以)
　(韋為之謂之拾亦謂之遂一物而三名陸氏曰佩玉/徳佩也佩用事佩也佩德佩無事佩佩事佩無徳佩)
婦事舅姑如事父母雞初鳴咸盥漱櫛縰笄緫衣紳左
佩紛帨刀礪小觿金燧右佩箴管線纊施縏袠大觿木
燧衿纓綦屨(纊音曠縏歩干切袠/陳乙切衿其鴆切)
　(鄭氏曰笄簪也衣紳衣而著紳縏小囊也縏袠言施/明為箴管線纊有之衿猶結也婦人有纓示繋屬也)
　(孔氏曰女子吉笄尺二寸袠刺也以針刺袠而為縏/囊故云縏袠餘物皆不言施獨於箴管線纊之下而)
　(言施縏袠明為四物而施矣婦人十五許嫁笄而禮/之因著纓明有繋也葢以五采為之其制未聞下男)
　(女未冠笄亦云衿纓者彼未冠笄之纓用之以佩容/臭容臭香物以纓佩之與此婦人旣笄之纓别也朱)
　(子曰婦人不冠則所謂吉笄即為固髻之用亦名為/簮而非如二弁之簮矣陳氏曰男女事父母婦事舅)
　(姑皆有纓以佩容臭則與女子許嫁之纓不同許嫁/已纓將嫁無所復施旣嫁夫說之矣無所復用則事)
　(舅姑之衿纓非/許嫁之纓也)
以適父母舅姑之所及所下氣怡聲問衣燠寒疾痛苛
癢而敬抑搔之出入則或先或後而敬扶持之進盥少
者奉槃長者奉水請沃盥盥卒授巾問所欲而敬進之
柔色以温之饘酏酒醴芼羮菽麥蕡稻黍粱秫唯所欲
棗栗飴蜜以甘之堇荁枌榆免薧滫瀡以滑之脂膏以
膏之父母舅姑必嘗之而后退(燠於六切苛音何癢以/想切搔素刀切少去聲)
(奉芳勇切長知兩切温音愠饘之然切酏羊支切蕡扶/云切秫音述飴羊支切堇音謹荁音完枌扶文切榆音)
(踰免音問薧苦老切滫思/酒切瀡音髓膏之古報切)
　(鄭氏曰適之也怡恱也苛疥也抑按搔摩也先後之/隨時便也槃承盥水者巾以帨手温藉也承尊者必)
　(和顔色酏粥也芼菜也蕡熬枲實荁堇類也冬用堇/夏用荁榆白曰枌免新生者薧乾也秦人溲曰滫齊)
　(人滑曰瀡必嘗之而后退者敬也孔氏曰藉所以承/藉於物言子事父母當和柔顔色承藉父母若藻藉)
　(承玉然酏是薄粥饘為厚者芼羮用菜雜肉為羮也/三牲皆有芼牛藿羊苦豕薇也蕡枲實也棗栗飴宻)
　(以和丼飲食用堇用荁枌榆及新生乾薧相和滫㵦/之令柔滑凝者為脂釋者為膏沃之使香美此等緫)
　(謂調和飲食也劉氏曰及所下氣怡聲恐驚其寐也/問衣燠寒候其冷煖失節也疾痛苛癢省其體氣弗)
　(寧也抑謂按摩之搔謂抓撓之皆所以撫恤衰病而/一出於敬不敢以為儀也父母出入則或先或後敬)
　(扶持之相其所宜也助其力也又從而問其所欲食/者則敬順其心以進之和柔其色以温之庶其親喜)
　(而不之厭也方氏曰所即寢室自菽以下其性其味/各不同故唯父母舅姑之所欲而進之也於尊者唯)
　(所欲者以血氣旣衰養之不可不順也於孺子亦唯/所欲者以血氣末充養之亦不可不順也葢養老慈)
　(幼之道自下氣怡聲而下養志也自饘酏酒醴而下/養口體也澄曰疾痛苛癢謂疾而有痛處苛而有癢)
　(處痛則抑之/癢則搔之)
○男女未冠笄者雞初鳴咸盥漱櫛縰拂髦緫角衿纓
皆佩容臭昧爽而朝問何食飲矣若已食則退若未食
則佐長者視具(冠去聲/朝音潮)
　(鄭氏曰緫角収髮結之容臭香物也以纓佩之為迫/尊者給小使也昧爽而朝後成人也具饌也孔氏曰)
　(臭謂芬芳庾氏曰臭物可以脩飾形容故謂之容臭/以纓佩之者謂纓上著香物朱子曰注言佩容臭為)
　(迫尊者葢為恐身有穢/氣觸尊者故佩香物也)
○凡内外雞初鳴咸盥漱衣服斂枕簟灑埽室堂及庭
布席各從其事(斂上聲簞徒㸃切灑所買/切又所賣切埽素報切)
　(孔氏曰此緫論子婦之外卑賤之人及僕𨽻等鄭氏/曰斂枕簟者不欲人見已䙝者簟席之親身也方氏)
　(曰斂收而藏之也必斂枕簟以晝夜異用故也灑埽/室堂及庭自内及外也各從其事若女服事于内男)
　(服事于/外之類)
○孺子蚤寢晏起唯所欲食無時(蚤音/早)
　(鄭氏曰孺子小子也又後未成人者方氏曰早寢則/未與乎日入之夕晏起則未與乎昧爽之朝唯所欲)
　(食無時則以弱而未勝其/制節養之不可以不備也)
○由命士以上父子皆異宫昧爽而朝慈以㫖甘日出
而退各從其事日入而夕慈以㫖甘
　(孔氏曰此論命士以上事親異於命士以下之禮程/子曰為命士以上愈貴則愈嚴故父子異宫鄭氏曰)
　(異宫崇敬也慈愛敬進之日出乃從事食禄不荒農/也劉氏曰命士以上有禄矣故父子皆異宫焉昧爽)
　(而朝者以其憂國而不專於養也乃後羣子而朝夫/孝愛其親者弗崇虚敬也必有㫖美甘滑之養以伸)
　(其慈愛之誠焉故曰慈以㫖甘也日出而退各從其/事者夙興以事其親辨色以趨于職日入以夕其親)
　(遂視晚養焉不有㫖甘以/逹其慈則曷異於無禄也)
○父母舅姑將坐奉席請何鄉將衽長者奉席請何趾
少者執牀與坐御者舉几斂席與簟縣衾篋枕斂簟而
襡之(鄉去聲衽而審切長知兩切少詩/照切縣音𤣥篋口協切襡音獨)
　(孔氏曰早且親起侍御之人奉舉其几以進尊者使/憑之斂此所臥在下之席與上襯身之簟又縣其所)
　(臥之衾以篋貯所臥之枕簟旣親身恐其穢汙故以/襡韜藏之席則否鄭氏曰將衽謂更臥處襡韜也須)
　(臥乃敷之劉氏曰坐臥所以安老而席為之主長者/奉席而前請欲何鄉請欲何趾羣子婦不敢專必讓)
　(於長者御者舉几歛席簟衾/枕謂賤者尸之不必子婦也)
○父母舅姑之衣衾簟席枕几不傳杖屨祇敬之勿敢
近敦牟巵匜非餕莫敢用與恒食飲非餕莫之敢飲食
(敦音對牟木矦切/巵音支餕音俊)
　(鄭氏曰傳移也牟讀曰堥巵匜酒漿器敦牟黍稷器/餕乃用之恒常也旦夕之常食餕乃食之孔氏曰衣)
　(衾簟席枕几侍御之人停貯常處子婦不得輙傳移/向它處杖屨是尊者服御之重彌須祇敬之勿敢偪)
　(近敦杯孟也堥土釡也以木為器象土釡之形巵酒/器匜盛水漿此父毋舅姑所用之物子婦不得輙用)
　(與及也接上敦牟之文非但不敢用及/所恒飲食之饌非因餕時莫敢飲食也)
○父母在朝夕恒食子婦佐餕旣食恒餕父没母存冢
子御食羣子婦佐餕如初㫖甘柔滑孺子餕
　(鄭氏曰子婦佐餕婦皆與夫餕也旣食恒餕毎食餕/而盡之末有原也御食侍食也謂長子侍母食也侍)
　(食者不餕其婦猶皆餕也孔氏曰子婦者長子及長/子之婦佐餕者食必須盡以父母食不能盡故子婦)
　(佐助餕食之使盡勿使有餘而再設也羣子婦謂家/子之弟及衆弟婦也如初者如上父母在子婦佐餕)
　(之禮無父故冢子侍母而食冢婦旣不得侍食猶皆/餕也陸氏曰羣子婦佐餕不言冢婦冢婦不預也葢)
　(舅没則姑老冢婦代政矣方氏曰㫖甘柔/滑老幼之所宜食故父母食之孺子餕之)
○在父母舅姑之所有命之應唯敬對進退周旋慎齊
升降出入揖遊不敢噦噫嚏咳欠伸跛倚睇視不敢唾
洟寒不敢襲癢不敢搔不有敬事不敢袒裼不渉不撅
䙝衣衾不見裏父母唾洟不見冠帶垢和灰請漱衣裳
垢和灰請澣衣裳綻裂紉箴請補綴五日則燂湯請浴
三日具沐其間面垢燂潘請靧足垢燂湯請洗少事長
賤事貴共帥時(應去聲唯云癸切齊側皆切噦於月切/噫於界切嚏音帝咳苦愛切欠邱斂切)
(跛彼義切睇大計切唾土臥切洟吐細切今音夷袒音/但裼思歴切撅居衛切褻音屑見賢遍切漱素矦切澣)
(户管切綻直限切紉女陳切綴貞劣貞/衛二切燂詳㢘切潘芳燔切靧音悔)
　(鄭氏曰愼齊齊莊也睇傾視也襲謂重衣不有敬事/不敢袒裼父黨無容撅揭衣也褻衣衾不見裏為其)
　(可穢父母唾洟不見輙刷去之也和漬也手曰漱足/曰澣綻猶解也潘米瀾也共猶皆也帥循也時是也)
　(禮皆如此也澄曰有命之謂或呼之或問之也呼之/則應其應也唯而不敢諾問之則對其對也敬而不)
　(敢慢唯在應下者因應而唯也敬在對上者未對已/敬也或進而趨尊者之前或退而去尊者之側進退)
　(之間其周廻而旋轉容貌皆謹慎而不肆齊一而不/二於堂或升階或降階於室或出户或入户舉手為)
　(容曰揖舉足行歩曰遊當此六者之時皆不敢有下/文噦噫等類不恭之事中虚氣逆而微有聲曰噦中)
　(實氣滿而大有聲曰噫肺受邪而鼻有聲曰嚏肺受/病而㗋有聲曰咳雖寒不敢於親之前而加衣雖癢)
　(不敢於親之前而爬體方氏曰唾口津也洟鼻液也/噦噫嚏咳則聲為不恭欠伸跛倚睇視則貌為不恭)
　(唾洟則聲貌俱為不恭故毎不敢為也寒不敢襲癢/不敢搔不敢適已之便也子之於親衣之然燠則問)
　(之體之苛癢則搔之而已則雖寒不敢襲雖癢不敢/搔父母之唾洟則不見而已則不敢唾洟其愛親敬)
　(親也至矣朱子曰尊長之前有敬事方敢袒裼敬事/如習射之類射而袒裼乃為敬非有敬事而以勞倦)
　(袒裼則是不敬唯渉水而後撅若不渉而撅則為不/敬如云勞毋袒著毋褰裳若非敬事雖勞亦不敢袒)
　(若非渉水雖盛暑亦不敢褰裳也孔氏曰冠帶尊以/手漱之用力淺也衣裳卑以足澣之用力深也此據)
　(士故冠帶得漱晏子是大夫故譏其澣衣濯冠也此/漱澣對文為例爾散則通也曲禮云諸母不漱裳是)
　(裳亦漱也詩周南箋云澣謂/濯之爾是澣亦不用足也)
○子婦孝者敬者父母舅姑之命勿逆勿怠若飲食之
雖不耆必嘗而待加之衣服雖不欲必服而待加之事
人代之已雖不欲姑與之而姑使之而后復之(飲於鴆/切食音)
(嗣耆市/志切)
　(方氏曰惟孝故能於命勿逆惟敬故能於命勿怠勿/逆則順受也勿怠則勤行也必嘗而待必服而待姑)
　(與之姑使之而後復之則順受勤行可知輔氏曰父/母舅姑之命或有未便而不能委曲將順之而遂逆)
　(之而遂怠焉是未能盡愛敬之道也必如後所言然/後可應氏曰父母舅姑之命或未合乎理惟當順而)
　(不逆或不堪其勞惟當勉而勿怠味偶不丼而必嘗/衣偶不稱而必服徐而待之則親知其果非所安而)
　(不可強也加已之事而又代之以人已其可吝而不付/亦姑與而姑使之待夫人之果不克勝而後復之亦)
　(不敢辭其難也孔氏曰尊者以飲食與己巳雖不愛/必且嘗之待尊者後命令已去之而後去之尊者加)
　(已衣服已雖不欲必且服之待後命而藏去之尊者/加已以事業事業欲成尊者又使人代已事旣嚮成)
　(不欲它人代己妨己之業而且與代己者事且使代/己者為之待代己者休解而後復本業於己身也)
○子婦有勤勞之事雖甚愛之姑縱之而寧數休之(數/音)
(朔/)
　(孔氏曰此尊者待卑者之禮子婦有辛苦勤勞之事/父母舅姑雖素來甚愛此勤勞之子婦且緩縱之寧)
　(可數數休息此所愛子婦不可移此勤勞於它不愛/之子婦也方氏曰彼共為子婦之職吾不可以愛故)
　(奪之也輔氏曰子曰愛之能勿勞乎/勤勞之事若遽止之是姑息之愛也)
子婦未孝未敬勿庸疾怨姑教之若不可教而後怒之
不可怒子放婦出而不表禮焉
　(鄭氏曰庸用也怒譴責也表猶明也猶為之隠不明/其犯禮之過也孔氏曰不可怒謂雖責怒之而不從)
　(命者子被放逐婦被出棄猶不顯言其過也方氏曰/疾怨則傷恩吕氏祖謙曰明言其惡而放出之之謂)
　(表父母愛子之心舅姑待婦之禮雖彼有/過猶欲遮䕶故放出而不明言其所以過)
○父母有過下氣怡色柔聲以諫諫若不入起敬起孝
說則復諫不說與其得罪於鄉黨州閭寧孰諫父母怒
不說而撻之流血不敢疾怨起敬起孝(說音恱復/扶又切)
　(鄭氏曰子事父母有隠無犯起猶更也子從父之令/不可謂孝二十五家為閭四閭為族五族為黨五黨)
　(為州五州為鄉撻擊也孔氏曰諫而使父母不恱其/罪輕畏懼不諫使父母得罪於鄉黨州閭其罪重二)
　(者之間寧用孰諫謂純熟殷勤而諫若物之成熟然/吕氏祖謙曰下氣怡色柔聲此六字非特事父母當)
　(然凡處已待人能體此六字則見孔子郷黨氣象起/敬起孝葢我孝敬之心無間斷隨遏隨起故雖父母)
　(不從吾諫至於怒至於撻之流血亦起敬起孝常自/若馬氏曰孔子曰事父母幾諫見志不從又敬不違)
　(勞而不怨父母有過下氣怡聲以諫所謂㡬諫也諫/若不入起敬起孝所謂見志不從又敬不違也不敢)
　(疾怨所謂勞而不怨也澄曰此一節有四小節謂父/母有過則當下其氣怡其色柔其聲以諫欲其婉順)
　(不迫以冀父母之恱而從已此第一節如此以諫而/父母不從則又益加孝敬以感動之俟其恱而再諫)
　(此第二節上言恱則再諫若其不恱則將不諫乎葢/不可也與其不諫而使父母得罪於鄉黨州閭之人)
　(寧熟諫而使已取怒於父母也復諫者再諫也熟諫/者至三至四而猶未己如火之熟物必期變化生物)
　(之堅硬者至於軟脆也此第三節若父母怒己之言/其心不恱而施箠撻於己雖甚而至於流血亦不敢)
　(有疾怨於父母惟當益加孝敬以/感動之而圖熟諫也此第四節)
○父母有婢子若庶子庶孫甚愛之雖父母没没身敬
之不衰
　(鄭氏曰婢子所通賤人之子方氏曰婢子婢之子與/曲禮自稱曰婢子異澄曰婢子又賤於庶子者庶子)
　(謂父妾之子庶孫謂父妾子之子也孔氏曰婢子庶/子庶孫父母所愛己亦愛之應氏曰父母所鍾愛非)
　(特加愛而/又加敬也)
○子有二妾父母愛一人焉子愛一人焉由衣服飲食
由執事毋敢視父母所愛雖父母没不衰
　(鄭氏曰由自也方氏曰執事所執之事有難易勞逸/澄曰謂已所愛之妾其為衣服飲食必降於父母所)
　(愛者若所執之事則己所愛妾任其難且勞皆不敢/比視父母所愛而與之同也妾雖是己妾然為父母)
　(所愛之人則毎事必加隆於己之所愛者順父母之/心故也雖父母旣没亦如父母之存輔氏曰吾親有)
　(存没吾心無遷移不以/親之存没二其心也)
○子甚宜其妻父母不恱出子不宜其妻父母曰是善
事我子行夫婦之禮焉没身不衰
　(鄭氏曰宜猶善也孔氏曰宜其妻謂相善而寵愛出/謂出去按大戴禮婦有七出不順父母去不宜其妻)
　(謂不相善而䟽薄應氏曰妻雖吾所甚宜不敢以父/母不恱而留雖吾所不宜苟父母以為善事我則子)
　(行夫婦之禮終/身不敢替也)
○父母雖没將爲善思貽父母令名必果將爲不善思
貽父母羞辱必不果
　(鄭氏曰貽遺也果決也方氏曰將者始之萌果者終/之成澄曰孝子將有所為以能有所思故於其善者)
　(知其遺父母之令名則必果決為之於其不善者/知其遺父母之羞辱則必不果决為之而止也)
○子婦無私貨無私畜無私器不敢私假不敢私與(畜/許)
(六/切)
　(鄭氏曰家事統於尊也澄曰子謂為人子者婦謂子/之妻也貨謂所儲資財之物畜謂所養畜牲之物器)
　(謂飲食等所用之物假謂以/物借人與謂以物遺人也)
婦或賜之飲食衣服布帛佩帨茝蘭則受而獻諸舅姑
舅姑受之則喜如新受賜(茝昌/改切)
　(鄭氏曰或謂私親兄弟澄曰佩謂雜佩帨謂帨巾茝/一作芷即香白芷也蘭似澤蘭二物皆香草乾燥則)
　(囊而佩之於身取其芳馨也新猶初也言為人婦者/或有私親兄弟賜之飲食賜之衣服賜之布帛賜之)
　(佩帨賜之茝蘭則皆受之旣受之後持以獻於家之/尊者若尊者肯受己所獻則其喜一如自己初受他)
　(人所賜/之時)
若反賜之則辭不得命如更受賜藏以待乏
　(反猶回還也辭謂不敢受也不得命謂不得舅姑見/許之命更猶再也待乏待舅姑之乏也此承上文言)
　(獻諸舅姑舅姑不受而以此物回還賜其婦則婦必/辭於舅姑而不敢受舅姑若不許其辭則婦受之如)
　(再受人賜葢旣以獻諸舅姑舅姑雖不受而此物即/是舅姑之物矣不敢視為己物也故其受所回還之)
　(物有如再受舅姑之賜雖己受之然惟飲食之物不/可留若其餘可留之物亦不敢私用藏之以待舅姑)
　(乏而欲有所用之時則/將此物與舅姑用之也)
婦若有私親兄弟將與之則必復請其故賜而后與之
(復扶/又切)
　(請謂請於舅姑故賜謂舅姑舊所回賜之物承上文/謂婦若將以舅姑所回賜之物與其私親兄弟其物)
　(雖是己所自藏然亦不敢視同己物故/必復請於舅姑舅姑旣許然後與之也)
○凡婦不命適私室不敢退
　(鄭氏曰婦侍舅姑者也方氏曰私/室婦室也其視舅姑之室若公所)
婦將有事大小必請於舅姑
　(鄭氏曰不/敢專行)
舅没則姑老
　(鄭氏曰傳家事於長婦澄曰老與孟子堯老而舜/攝左傳吾將老馬桓公立乃老之老同謂謝事也)
冢婦所祭祀賔客毎事必請於姑
　(輔氏曰婦傳家事矣祭祀賔客禮之大者亦必請/於姑然後行事鄭氏曰婦雖受傳猶不敢專行也)
介婦請於冢婦
　(鄭氏曰介婦衆婦請於/冢婦以其代姑之事)
舅姑使冢婦毋怠不友無禮於介婦舅姑若使介婦毋
敢敵耦於冢婦不敢竝行不敢竝命不敢竝坐(不友朱/子讀友)
(為敢今/如字)
　(鄭氏曰毋怠謂雖有勤勞不敢懈倦善兄弟曰友娣/姒猶兄弟也不敢並者下冢婦也命謂使令澄曰謂)
　(冢婦所使令之人介婦不敢使令之也方氏曰兩相/抗為敵兩相合為耦言使之勞逸不敢與冢婦均也)
　(不敢並行並坐亦無敢敵耦之事朱子曰不友無禮/於介婦此句未詳或疑友當為敢項氏曰當連上文)
　(讀之言舅姑若任使冢婦冢婦毋得以尊自怠而凌/辱衆婦令其代己也不友謂煩虐之無禮謂麾叱之)
　(怠也不友也無禮也三者皆以毋字統之舅姑若使/介婦亦不得恃舅姑之命而傲冢婦故毋敢敵耦不)
　(敢竝行竝命竝坐也兩/使字皆主使令言之)
○適子庶子祇事宗子宗婦(適丁/歴切)
　(鄭氏曰祗敬也宗大宗孔氏曰適子謂父及祖之適/子是小宗也庶子謂適子之弟宗子謂大宗子宗婦)
　(謂大宗子之婦言小宗及庶/子等敬事大宗子及宗婦也)
雖貴富不敢以貴富入宗子之家雖衆車徒舎於外以
寡約入
　(方氏曰不敢以支臨宗也澄曰雖衆車徒/以下釋上文不敢以貴富入宗子家之事)
子弟猶歸器衣服裘衾車馬則必獻其上而后敢服用
其次也若非所獻則不敢以入於宗子之門
　(孔氏曰猶若也歸謂歸遺也子弟若有功徳被尊上/歸遺衣服裘衾車馬則必獻其善者於宗子鄭氏曰)
　(非所獻謂非宗子/之爵所當服也)
若富則具二牲獻其賢者於宗子
　(鄭氏曰賢猶善也孔氏曰具二牲其善/者獻宗子使祭之不善者私用自祭也)
夫婦皆齊而宗敬焉終事而后敢私祭(齊側/皆切)
　(宗敬謂宗之而敬事之也孔氏曰大宗子將祭之時/小宗夫婦皆齊戒以助祭於大宗而加敬大宗終竟)
　(祭事而后敢私祭祖禰此文雖主事大宗子其大宗/之外事小宗者亦然方氏曰宗之親為正統已之親)
　(為旁出正統之祭公義也旁出之祭私恩也終宗子/之事而后敢私祭不以旁出先正統不以私恩勝公)
　(義/也)
不敢以貴富加於父兄宗族
　(鄭氏曰加猶髙也輔氏曰上文言不以貴富入宗子/家此又言不專為宗子於父兄宗族皆不可澄曰父)
　(謂諸父兄謂諸兄宗謂同為大宗所統者族謂九族/五服之内方氏曰加與獻子加於人一等之加同葢)
　(彼賤而我貴彼貧而我富我以貴富/服御入其門是以貴富而加賤貧也)
　　　右記父子之禮凡二十節
禮始於謹夫婦爲宫室辨外内男子居外女子居内深
宫固門閽寺守之男不入女不出(閽音/昏)
　(鄭氏曰閽掌守中門之禁寺掌内人之禁令也方氏/曰禮始於謹夫婦易基乾坤詩首關雎皆始於謹夫)
　(婦之意也謹夫婦故為宮室辨外内以防之男君外/女居内隂陽之分也劉氏曰宫不深則内外之聲可)
　(通門不固則出入之禁可踰閽寺守之不嫌於處内/也故男非其時不入女非其禮不出所以為天下之)
　(内則/也)
内言不出外言不入
　(方氏曰此與曲禮所言同劉氏曰内言不/出惡交於外也外言不入惡交於内也)
男子入内不嘯不指夜行以燭無燭則止女子出門必
擁蔽其面夜行以燭無燭則止(嘯音叱/或如字)
　(鄭氏曰嘯讀為叱叱嫌有隠使也擁猶障也孔氏曰/叱叱人指指物若常事以言語處分是顯使人也如)
　(有姦私恐人知聞不以言語但諷叱而已是隠使也/劉氏曰禮當入内嘯則渉乎邪指則渉乎覘有燭則)
　(行夜有不得已也無燭則止行則渉於不明也方氏/曰擁蔽其面惡外有所䙝也輔氏曰無燭則止自防)
　(者至/矣)
男不言内女不言外非祭非喪不相授器其相授則女
授以篚其無篚則皆坐奠之而后取之(篚非/鬼切)
　(言猶云講議也男主外事故不講議在内之事女主/内事故不講議在外之事鄭氏曰不言内不言外謂)
　(事業之次序祭嚴喪據授器不嫌也奠停地也孔氏/曰祭嚴敬之處喪促遽之所於此時不嫌男女有滛)
　(邪之意故得/相授器也)
外内不共井不共湢浴不通寢席不通乞假男女不通
衣裳男女不同椸枷(湢彼力切椸以/支切枷音嫁)
　(鄭氏曰湢浴室也劉氏曰不共井嫌同汲也不共湢/浴嫌相褻也不通寢席嫌相親也不通乞假嫌徃來)
　(也不通衣裳惡淆雜也方氏曰言外内男女在其中/矣而於衣裳特言男女者男女之衣裳異制尤不可)
　(通也澄曰衣裳是切身之物尤不可通雖衣裳所施/所加之物亦不可同故又曰不同椸枷謹男女之别)
　(可謂至矣椸枷以木為之如笱簴懸衣於其上爾/雅曰竿謂之椸廣雅曰枷杙也枷即下文所謂楎)
不敢縣於夫之楎椸不敢藏於夫之篋笥不敢共湢浴
(縣音𤣥楎音/輝笥息事切)
　(鄭氏曰楎杙也孔氏曰植曰楎横曰椸椸以竿為之/澄曰上文言外内不共湢浴男女不同椸枷此言非)
　(特外内男女為然雖夫婦得相親者亦然不但不共/楎椸亦不共篋笥夫婦且如此則非夫婦者其明微)
　(厚别又/當何如)
夫不在斂枕篋簟席襡器而藏之少事長賤事貴咸如
之
　(鄭氏曰不敢褻也陸氏曰枕有篋簟席有襡皆器而/藏之不言枕言枕篋不言簟席言簟席襡嫌瀆也即)
　(父母舅姑不嫌輔氏曰器而藏之謂藏之於器藏於/器畏瀆之甚也少事長賤事貴雖曰皆如之然有異)
　(焉記者之辭不謹也按/篇首子婦之禮可知)
○夫婦之禮唯及七十同藏無間(間去/聲)
　(鄭氏曰衰老無嫌及猶至也澄曰上文言不敢藏於/夫之篋笥葢謂年未七十者劉氏曰夫婦雖未七十)
　(同藏未有可嫌者聖人制禮以為天下之内則夫婦/必如此者以為男女内外之禮敬則為先焉夫婦身)
　(先于上而男女力行于下以無嫌正有/嫌也用有情之難行正人情之易制也)
故妾雖老年未滿五十必與五日之御(與音/預)
　(鄭氏曰五十始衰不能孕也妾閉房不復出御御謂/侍夜勸息也五日一御諸矦制也諸矦取九女姪娣)
　(兩兩而御則三日也次兩媵則四日也次夫人專夜/則五日也天子十五日乃一御孔氏曰此經據妾言)
　(之然則妻雖五十以上猶得御也天子御法女御八/十一人當九夕世婦二十七人當三夕九嬪九人當)
　(一夕三夫人當一夕/后當一夕十五日徧)
將御者齊漱澣愼衣服櫛縰笄緫角拂髦衿纓綦屨(齊/側)
(皆/切)
　(鄭氏曰將御者其徃如朝也角衍字拂髦或為繆髦/陸氏曰角非衍字緫角拂髦女未笄之飾今服以御)
　(言若未足以當君子也故邦君之妻自稱曰小童方/氏曰將御者必齊漱澣者所以致潔敬也輔氏曰齊)
　(漱以至綦屨慎衣服必以禮敬之至也/不敢以美麗求寵豈有争妬之心哉)
妻不在妾御莫敢當夕
　(鄭氏曰辟女君之御日孔氏曰謂卿大夫以下大夫/一妾二妾則三日御徧士一妻一妾則二日御徧妾)
　(常辟女君之御日非但不敢當女君之御日縱令自/當君之御日猶不敢當夕而徃故詩云肅肅宵征夙)
　(夜在公注云妾御於君不當夕是/也方氏曰所以辟上僣之嫌也)
雖婢妾衣服飲食必後長者
　(鄭氏曰人貴賤不可以無禮方氏/曰葢不以賤廢尊卑上下之道也)
○妻將生子及月辰居側室夫使人日再問之作而自
問之妻不敢見使姆衣服而對至于子生夫復使人日
再問之夫齊則不入側室之門子生男子設弧於門左
女子設帨於門右三日始負子男射女否(見賢遍切姆/茂母二音)
　(鄭氏曰側室謂夾之室次燕寢也作有感動也齊則/不入側室若始時使人問也弧者示有事於武帨事)
　(人之佩中表男女也負之謂抱之而使鄉前也孔氏/曰此明大夫以下生子之法及月辰謂生月之辰初)
　(朔之日也正寢之室在前燕寢在後側室又次燕寢/在燕寢之旁故謂之側室生子不於夫正室及妻之)
　(燕寢必於側室者以正寢燕寢尊故也輔氏曰夫使/人日再問之者愛而不失于狎敬而不失於䟽妻不)
　(敢見雖病不敢忘禮使姆衣服而對雖遽不敢失禮/夫之於妻其恩至矣齊則不以恩掩義三日負子男)
　(射女否教/已行矣)
○國君世子生告于君接以大牢宰掌具三日卜士負
之吉者宿齊朝服寢門外詩負之射人以桑弧蓬矢六
射天地四方保受乃負之宰醴負子賜之束帛卜士之
妻大夫之妾使食子(接音捷又如字下同射/天地食亦切食子音嗣)
　(王氏曰接以大牢謂接待夫人以大牢今按春秋傳/桓公六年子同生接以大牢杜注謂以禮接夫人而)
　(孔䟽乃云王肅杜預竝以為接待夫人鄭以婦人初/産三日内未能以禮相接故讀為捷今謂君以大牢)
　(食之是即接待豈必夫人以禮相接哉鄭氏曰接讀/為捷捷勝也謂食其母使補虚強氣也詩之言承也)
　(桑弧蓬矢本大古也天地四方男子所有事也保保/母保受乃負之代士也醴當為禮聲之誤也禮以一)
　(獻之禮賜之束帛酬之以幣也士妻大夫之妾時自/有子故使食子不使君妾適妾有敵義不相䙝以勞)
　(辱事也孔氏曰此論國君世子生之法婦人初産必/困病虚羸故接以大牢詩者持也以手承下而維持)
　(抱負之男子上事天下事地旁禦四方之難士昏禮/禮賔酬幣以束帛此士負子故還用士禮方氏曰卜)
　(士使負子旣得吉卜然後宿齊朝服負之敬也射人/代射天地四方射者男子之所當為子方生使人代)
　(射示其有志然桑非弓幹之上者蓬非矢材之勁者/以見雖有其志未備其事成人有漸也保則受其子)
　(於士乃負之葢士之負子特斯須而已宰以醴禮其/負子之士仍賜束帛以酬之陸氏曰詩負之猶特牲)
　(受嘏辭曰詩懐之也嬰兒多類乳母則嬰兒以乳轉/者有矣食母豈可不擇哉輔氏曰諸母則擇之乳母)
　(則卜之豈非情性之發尚猶可見而血氣之相宜有/不可知者邪皇氏曰士之妻大夫之妾隨課用一人)
　(桓六年左傳云卜士負之士妻/食之不云有大夫妾文略也)
○凡接子擇日冢子則大牢庶人特豚士特豕大夫少
牢國君世子大牢其非冢子則皆降一等(大音泰/少去聲)
　(鄭氏曰凡接子擇日雖三日之内尊卑必皆選其吉/焉冢子天子世子也冢大也冢子猶言長子通於下)
　(也庶人特豚士特豕大夫少牢國君大牢皆謂長子/非冢子謂冢子之弟及衆妾之子生也皆降一等謂)
　(天子諸矦少牢大夫特豕士特豚庶人猶特豚也孔/氏曰以冢子庶人特豚士特豕庶子旣降一等士特)
　(豚則庶人全應無牲禮窮故與士同用特豚也澄曰/庶人長子止用特豚禮窮於此無復可降故庶子亦)
　(用特豚不嫌/與長子同也)
○異爲孺子室於宫中擇於諸母與可者必求其寛裕
慈惠温良恭敬愼而寡言者使爲子師其次爲慈母其
次爲保母皆居子室它人無事不徃
　(鄭氏曰異為孺子室者特埽一處以處之諸母衆妾/也可者傅御之屬也子師教示以善道者慈母知其)
　(嗜欲者保母安其居處者士妻食乳之而已此人君/養于之禮也它人無事不徃爲兒精氣微弱將驚動)
　(也孔氏曰此謂三日負子之後三月名子之前諸矦/養子之法其三月之後亦當然也此文雖據諸矦其)
　(實亦兼大夫士但士不具三母爾大夫以上則具三/母故喪服小功章君子爲庶母慈已者鄭注謂獨言)
　(慈母舉中以見上下是大夫有三母也劉氏曰寛則/容德固多裕則臨事不撓慈則仁性豐盈惠則恩意)
　(浹洽温則言動粹和良則心意純熟恭則容止必恭/敬則誠明弗散具此八善而加之以畏慎將之以寡)
　(言婦人之全德也然後可以為子之師焉若夫愛子/以徳時其志意體其寒温察其好惡相其寢興順其)
　(長育者慈母之職也保䕶其身衛養其氣時其衣服/節其飲食侍其寢寐防其疾苦而專詩負之者保母)
　(之職也弗正厥始弗淑其習烏能正厥性俾近於聖/賢先王制禮及是知所務矣所以世有賢君繼繼承)
　(承者豈無所自哉澄曰子師子之師也慈母則子之/傅保母則子之保子方生而三母已具師傅保之職)
　(矣及其長則有少師少傳少保之官焉方氏曰諸母/與曲禮不漱裳之諸母同擇於諸母將使之為子師)
　(也雖非諸母而其德如下所言可/以為人師者亦擇之故曰與可者)
○三月之末擇日翦髮爲鬌男角女羈否則男左女右
是日也妻以子見於父貴人則爲衣服由命士以下皆
漱澣男女夙興沐浴衣服具視朔食夫入門升自阼階
立于阼西鄉妻抱子出自房當楣立東面(鬌丁果大果/二切見賢遍)
(切下竝同鄉/去聲楣音眉)
　(鄭氏曰鬌所遺髮也夾囟曰角午逹曰羈貴人大夫/以上也由自也朔食天子大牢諸矦少牢大夫特豕)
　(士特豚也夫入門者入側室之門也大夫以下見子/就側室見妾子於内寢辟人君也孔氏曰剪髮所畱)
　(不翦者謂之鬌夾囟兩旁當角處畱髮不翦曰角翦/髮畱其頂上一縱一横相交通逹不如兩角相對但)
　(縱横各一在頂上曰羈羈者隻也妻將生子居側室/夫入門即入側室之門側室在燕寢之旁亦南嚮故)
　(有阼階西階但卿大夫之室唯有東房妻抱子出東/房當楣東面立與夫相對也方氏曰角則相對以其)
　(偶也羈則相午以其竒也或男耦女竒取/隂陽相須也或男左女右取隂陽相類也)
姆先相曰母某敢用時日祗見孺子夫對曰欽有帥父
執子之右手咳而名之妻對曰記有成遂左還授師子
師辯告諸婦諸母名妻遂適寢(咳音孩還音/旋辯音徧)
　(鄭氏曰某妻姓若言姜氏也祗敬也或作振欽亦敬/也帥循也欽有帥教之敬使有循也執右手明將授)
　(之事也記猶識也記有成識夫之言使有成也師子/師也適寢復夫之燕寢孔氏曰妻旣抱子當楣東面)
　(而立傅姆在母之前而相佐其辭孺稚也謂恭敬奉/見稚子夫對妻言當教之令其恭敬使循善道對訖)
　(以一手執子右手以一手承子之咳而名之妻對夫/言當記識夫言教之使有成就對訖遂左嚮回還轉)
　(身西南以子授子師也諸婦同族卑者之妻諸母同/族尊者之妻後告諸母欲名成於尊也陸氏曰咳始)
　(見之時也咳而名之待之若有識焉夫對曰敬當有/以帥之妻對曰記當有以成之帥之者父道也成之)
　(者母道也妻言遂適寢妾言遂入御妻言夫入食如/養禮妾言禮之如始入室妻之辭莊妾之辭瀆言之)
　(法/也)
夫告宰名宰辯告諸男名書曰某年某月某日某生而
藏之宰告閭史閭史書為二其一藏諸閭府其一藏諸州史
州史獻諸州伯州伯命藏諸州府夫入食如養禮(養羊/尚切)
　(鄭氏曰宰謂屬吏也四閭為族族百家也閭胥中士/一人五黨為州州三千五百家也州長中大夫一人)
　(皆有屬吏獻猶言也夫入已見子入室也其與妻食/如婦始饋舅姑之禮孔氏曰此謂卿大夫以下故以)
　(名徧告同宗諸男也若諸矦旣絶宗則不告諸男是/卑者尚告則告諸父可知書名而藏之謂以簡䇿書)
　(子名而藏之家之書府見子旣畢夫從側室而入正/室養禮謂婦始入室養舅姑之禮按士昏禮婦盥饋)
　(舅姑特豚合升側載右胖載之舅/俎左胖載之姑俎大夫以上無文)
○世子生則君沐浴朝服夫人亦如之皆立于阼階西
鄉世婦抱子升自西階君名之乃降
　(鄭氏曰子升自西階則人君見世子於路寢也見妾/子就側室凡子生皆就側室孔氏曰上文言卿大夫)
　(妻見適子之時旣有父執右手咳而名之及戒告之/辭故此於世子之禮略而不言其實亦執世子右手)
　(咳而名之/及戒告也)
○適子庶子見於外寢撫其首咳而名之禮帥初無辭
　(鄭氏曰適子謂世子弟也庶子妾子也外寢君燕寢/也無辭辭謂欽有帥記有成也孔氏曰適子見於外)
　(寢庶子則見於側室但撫首咳名無辭之事同故連/文云見于外寢其實庶子見於側室也初謂前文世)
　(子生見於路寢君夫人皆西鄉言見適子庶子威儀/依循初世子之法但無敕戒之辭然夫人所生之子)
　(容可如世子見禮若妾之見子則不得與夫人同當/與卿大夫之妻見適子同但不親抱子爾方氏曰適)
　(子庶子止見於外寢則/世子見於路寢可知)
○凡名子不以日月不以國不以隱疾
　(鄭氏曰不以日月不以國終使易諱不以隱疾諱衣/中之疾難為醫也陸氏曰又致曲則不以山川又加)
　(詳則不以官不以畜牲不以器幣故春秋傳曰以官/則廢職以山川則廢主以畜牲則廢祀以器幣則廢)
　(禮晉以僖矦廢司徒宋以武/公廢司空先君獻武廢二山)
大夫士之子不敢與世子同名
　(鄭氏曰尊世子也其先世子生亦勿為改孔氏曰按/春秋衛襄公名惡其大夫有齊惡齊惡先衛矦生故)
　(知先生者不改也馬氏曰穀梁傳鄉有衛齊惡今曰衛/侯惡何為君臣同名君子不奪人名不奪人親之所)
　(名重其所從來也臣而與/君同名則特稱字而已)
○妾將生子及月辰夫使人日一問之子生三月之末
漱澣夙齊見於内寢禮之如始入室君已食徹焉使之
特餕遂入御
　(鄭氏曰内寢適妻寢也禮謂己見子夫食而使獨餕/也如始入室始來嫁時妾餕夫婦之餘亦如之旣見)
　(子可以御此謂大夫士之妾也凡妾稱夫曰君孔氏/曰妾賤故謂夫為君常食衆妾共餕今以其生子故)
　(使特餕也宫室之制前有路寢次有君燕寢次夫人/正寢卿大夫以下前有適室次有燕寢次有適妻之)
　(寢此稱内寢適妻寢也按昏禮夫婦同牢之後媵餕/夫餘御餕婦餘彼謂正妻若妾初嫁始來夫婦共食)
　(初來之妾特餕其餘今妾見子之後夫婦共食令生/子之妾特餕其餘亦如始來時故云亦如之前文大)
　(夫之妻見子之後遂適夫寢夫即進御後夫入食如/養禮是夫始入與妻食乃進御此云見子遂入御言)
　(其異正妻也陸氏曰此言漱澣夙齊下言/沐浴朝服相備也夙齊言昔朝服言今)
○公庶子生就側室三月之末其母沐浴朝服見於君
擯者以其子見君所有賜君名之衆子則使有司名之
　(鄭氏曰擯者傅姆之屬也人君尊雖妾不抱子有司/臣有事者也孔氏曰前文已云適子庶子見於外寢)
　(異於世子今更重出者以前文庶子與適子連文恐/事事皆同適子故此特見庶子之法按子生皆就側)
　(室今特云庶子就側室者舉庶子則世子可知也擯/者以其子見是擯者抱子也其母朝服見君故不自)
　(抱子君所有賜謂生子之妾君所特有恩賜偏所愛/幸則君自名其子衆子謂衆妾之子不特寵御則使)
　(有司名其子也陸氏曰庶子言就側室則世子不就/側室其母沐浴朝服則君不沐浴朝服據世子生則)
　(君沐浴朝服夫人亦如之有世子有適子有庶/子有衆子適子世子之母弟也衆子庶子之弟)
○庶人無側室者及月辰夫出居羣室其問之也與子
見父之禮無以異也
　(鄭氏曰夫雖辟之至問妻及見子禮同也庶人或無/妾孔氏曰無側室故夫出辟之若有側室則妻在側)
　(室夫自居正寢不須出居羣室也其問之與卿大夫/士同方氏曰庶人或無妾故有無側室者羣室則固)
　(無定/所矣)
○由命士以上及大夫之子旬而見冢子未食而見必
執其右手適子庶子已食而見必循其首(旬音均/一如字)
　(鄭氏曰旬當為均聲之誤也有時適妾同時生子子/均而見者以生先後見之旣見乃食亦辟人君也冢)
　(子未食而見適子庶子已食而見急正緩庶之義此/謂天子諸矦尊别世子雖同母禮則異矣孔氏曰大)
　(夫命士適妾生子皆以未食之前均齊見先生者先/見後生者後見雖見有先後同是未食之前冢子以)
　(下是天子諸矦上文命士及大夫之子適庶均見此/則有食前食後見之不同未食謂未與后夫人禮食)
　(而先見冢子是急於正也先與后夫人禮食之後然/後見適子庶子是緩於庶也方氏曰生子必有食禮)
　(大夫士之子則旬而見天子諸矦之子則有未食已/食之别者詳於貴畧於賤也陸氏曰言子旣見之後)
　(凡旬一見冢子則未食而見適子庶子則已食而見/急正緩庶之義也朱子曰疑鄭說失之旬如字謂十)
　(日也别記異聞或不待三月也承記大夫禮而又别/其冢嫡庶子之異同冢子之禮仍與前同唯適子庶)
　(子為異爾澄按此一節鄭孔方同一義陸/一義朱一義三說不同俱未通暢姑闕之)
○凡父在孫見於祖祖亦名之禮如子見無辭
　(鄭氏曰見子於祖家統於尊也父在則無辭有適子/者無適孫與見庶子同也父卒而有適孫則有辭與)
　(見冢子同父雖卒而庶孫猶無辭也孔氏曰此卿大/夫以下孫見祖之禮父之於子有傳重之事故有告)
　(戒之辭今孫見於祖適子旣在其孫猶為庶孫與見/庶子同無所傳重所以無辭若其父旣卒則適孫與)
　(長子相似當有辭也若庶孫/非適孫父雖卒見祖亦無辭)
○食子者三年而出見於公宫則劬大夫之子有食母
士之妻自食其子(食子食母/並音嗣)
　(鄭氏曰士妻大夫之妾食國君之子三年出歸其家/君有以勞賜之劬勞也大夫之子食母選於傅御之)
　(中喪服所謂乳母也/士之妻賤不敢使人)
○子能食食教以右手能言男唯女俞男鞶革女鞶絲
(食食上如字下音嗣/唯于癸切俞以朱切)
　(方氏口教以右手取其強而已男女所同也陳氏曰/革帶大帶皆謂之鞶内則所謂男鞶革帶也春秋傳)
　(所謂鞶厲大帶也易言鞶帶揚子言鞶帨以至許慎/服䖍杜預之徒皆以鞶為帶特鄭氏以男鞶革為盛)
　(帨之囊鄭氏曰俞然也鞶小/囊盛涗巾者男用韋女用繒)
六年教之數與方名七年男女不同席不共食八年出
入門戸及即席飲食必後長者始教之讓九年教之數
日(數日所/主切)
　(數一二三四五六七八九十也方名東西南北也鄭/氏曰不同席共食蚤其别也教之讓示以廉恥也數)
　(日朔望與六甲也方氏曰出入門户欲其行之/讓即席欲其坐之讓飲食則欲其食之讓也)
十年出就外傅居宿於外學書計衣不帛襦袴禮帥初
朝夕學幼儀請肄簡諒(襦音儒袴苦故/切肄以二切)
　(鄭氏曰外傅教學之師也不用帛為襦袴為大温傷/隂氣也禮帥初遵習先日所為也肄習諒信也請習)
　(簡謂所書篇數也請習信謂應對之言也孔氏曰帥/循也行禮動作皆帥循初日所為學幼儀者從朝至)
　(夕學幼少奉事長者之儀方氏曰書六書也計九數/也數必計其多少故又謂之計自學書計而下皆就)
　(外傅所學之事也馬氏曰書文字也以其竒耦剛柔/雜比以相成故曰文以其始於一二而生之至無窮)
　(故曰字以其可以記事故曰書文言其形字言其法/書言其用書為六藝之一而以之教小學者葢學之)
　(所始也輔氏曰計者數之緫也六年教數一至十也/十年學計百千萬億也居宿於外居日事也與燕居)
　(閒居同襦袴下服不用帛然則上衣猶/用帛也陸氏曰十年以後有學無教)
十有三年學樂誦詩舞勺成童舞象學射御二十而冠
始學禮可以衣裘帛舞大夏惇行孝弟博學不教内而
不出(衣於/旣切)
　(鄭氏曰成童十五以上先學勺後學象文武之次也/大夏樂之文武備者孔氏曰勺文舞象武舞以年㓜)
　(習文武之小舞也二十成人血氣強盛無慮傷損故/可以衣裘帛大夏是禹樂禪代之後在干戈之前文)
　(武俱備博學不教謂廣博學問不可為師教人内而/不出藴畜其徳在内而不得出言為人謀慮張子曰)
　(古者教童子先以舞欲柔其體也心下則氣和氣和/則體柔教胄子必以樂欲其體和也學者志則欲立)
　(體則欲和博學不教内而不出不敢遽為成人之事/也陸氏曰始學禮言自今始爾其餘不言始有前此)
　(者矣八年始教之讓三十始理男事四十始仕方氏/曰舞勺則有文而無武舞象則有武而無文二十成)
　(人然後舞備文武教讓於八年學㓜儀於十年則孝/弟之道固已知之及成人然後惇而行之以期於孰)
　(焉/)
三十而有室始理男事博學無方孫友視志四十始仕
方物出謀發慮道合則服從不可則去五十命爲大夫
服官政七十致事(孫音/遜)
　(鄭氏曰室猶妻也男事受田給政役也孫順也順於/友視其所志也物猶事也服官政統一官之政也致)
　(事致其事於君而告老張子曰博學無方猶知類通/逹朱子曰方物方猶比也陸氏曰方物出謀則謀不)
　(過物方物發慮則慮不過物孔氏曰四十壯而仕出/其謀計發其思慮以為國也方氏曰事人之道有合)
　(則有否故有從必有去合否在彼也有命存焉從去/在我也有義存焉故道合則服從不可則去服謂服)
　(其事從謂/從君也)
女子十年不出姆教婉娩聽從執麻枲治絲繭織紝組
紃學女事以共衣服觀於祭祀納酒漿籩豆菹醢禮相
助奠(婉於阮切娩音晚枲思里切紝女金切組音祖/紃音廵共音恭菹子餘切醢音海相息亮切)
　(男子未十年亦居於内十年則出就外傅而居宿於/外女子雖十年以上亦止居於内而不出也姆女師)
　(也鄭氏曰不出恒居内也婉謂言語娩之言媚也謂/容貌輔氏曰婉有委曲之意娩有遲緩之意聽從所)
　(謂以順為正也婦人之容徳莫此為盛執與孔子執/御之執同治有愼意安於執麻枲而愼於治絲繭教)
　(也始於容德中於女工之事終於祭祀之事婦人之/事盡是矣孔氏曰按九嬪注婦徳貞順婦言辭令婦)
　(容婉娩婦功絲枲則婉娩合為婦容鄭以婉為婦言/娩為婦容聽從為婦順執麻枲以下為婦功以此備)
　(其四德紝謂繒帛組紃皆為絛或云組是綅也闊薄/為組似繩者為紃方氏曰不出謂常居閨閣之内也)
　(聽則有所受從則無所違皆女德也執麻枲績事也/治絲繭蠶事也織以機紝以針組綅屬几此皆學女)
　(事以共衣服之用也觀於祭祀則欲其習熟是事非/特觀之而已又且納酒漿籩豆菹醢等物以致其禮)
　(相助長者而奠之於神焉朱子曰納謂奉而入之澄/曰籩豆菹醢者籩豆其菹醢謂以菹醢實於籩豆也)
　(然菹醢實於豆者爾實於籩者有脯修等物不言者/文從省也納其酒漿籩豆其菹醢各有司之者使女)
　(子觀之至行禮之時則相長/者而助其奠於神位之前也)
十有五年而笄二十而嫁有故二十三年而嫁聘則爲
妻奔則爲妾
　(鄭氏曰十五而笄謂應年許嫁者女子許嫁笄而字/之其未許嫁二十則笄有故謂父母之喪聘問也妻)
　(之言齊也以禮見問則得與夫敵體妾之言接也聞/彼有禮走而徃焉以得接見於君子方氏曰聘言由)
　(彼而問此奔言/自此而趨彼)
○凡男拜尚左手凡女拜尚右手
　(鄭氏曰左陽右隂也/孔氏曰漢時行之也)
○道路男子由右女子由左
　(鄭氏曰地/道尊右)
　　　右記男女之禮凡十九節
飯
　(鄭氏曰目/諸飯也)
黍稷稻粱白黍黃粱稰穛(稰思吕切/穛側角切)
　(孔氏曰此飯凡六種下云白黍則上黍是黄黍也下/言黄粱則上粱是白粱也按玉藻諸矦朔食四簋黍)
　(稷稻粱天子乃加以麥苽為六鄭氏曰熟穫曰稰生/穫曰穛陸氏曰稰熟穫若今晚稻穛生穫若今早稻)
　(晚稻耐収早稻食之而已故說文云稰糧也穛早熟/榖也澄曰此葢據諸矦禮黍稷稻粱四飯而言而下)
　(文又言黍粱别有白黄二/色稷稻各有稰穛二種也)
○飲
　(鄭氏曰目/諸飲也)
重醴稻醴清糟黍醴清糟粱醴清糟或以酏爲醴黍酏
漿水醷濫(重直龍切酏羊支切醷於/紀於力二切濫力暫切)
　(鄭氏曰重陪也清泲也糟醇也致飲有泲者有醇者/陪設之也以酏為醴釀粥為醴也黍酏酏粥也漿酢)
　(酨也水者清新也醷梅漿濫以諸和水也以周禮六/飲校之則濫涼也紀莒之間名諸為濫孔氏曰稻黍)
　(粱三醴各有清糟以清糟相配重設故云重醴按周/禮漿人六飲一水二漿三醴四涼五醫六酏此别有)
　(醷鄭司農之意醷與醫一物凉今寒粥若糗飯雜水/也凉與濫一物謂以諸雜糗飯和水也澄曰重醴至)
　(以酏為醴十九字六飲之一周官三醴是也黍酏六/飲之二周官六酏是也漿六飲之三周官二漿是也)
　(水六飲之四周官一水是也醷六飲之五醷即醫周/官五醫是也濫六飲之六濫即涼周官四涼是也陸)
　(氏曰有清有醴諸矦之禮/天子用清大夫以下用糟)
○酒
　(鄭氏曰目/諸酒也)
清白
　(孔氏曰清謂清酒白謂事酒昔酒二酒俱白故以一/白標之配清酒則為三酒此無五齊者五齊是祭祀)
　(獻神所飲非人/所常用故也)
○羞
　(鄭氏曰目/諸羞也)
糗餌粉酏(糗起/九切)
　(先鄭氏曰糗熬大豆與米也粉豆屑也鄭氏曰周禮/羞籩之實糗餌粉餈羞豆之實酏食糝食酏當為□)
　(以稻米與狼臅膏為□是也孔氏曰粉稻米黍米合/蒸曰餌餅之曰餈為餌餈之粘著故以糗粉摶之周)
　(禮粉下有餈今無更以酏益之酏者周禮酏食共糝/食文連則酏是糝之類陸氏曰糗餌籩人所謂糗餌)
　(言糗餌則餈可知粉酏醢人/所謂酏食言粉酏則糝可知)
○膳
　(鄭氏曰目/諸膳也)
膷臐膮醢牛炙醢牛胾醢牛膾羊炙羊胾臨豕炙醢豕
胾芥醬魚膾雉兔鶉鷃(膷音香臐許云切膮許堯切炙/章夜切胾側吏切膾古外切鶉)
(順倫切/鷃音晏)
　(鄭氏曰此上大夫之禮庶羞二十豆也以公食大夫/禮饌校之則膮牛炙問不得有醢醢衍字也又以鷃)
　(為鴽孔氏曰膳豆上所盛美膳謂羮與胾醢之屬按/公食大夫禮二十豆膷一謂牛臛也臐二謂羊臛也)
　(膮三謂豕臛也牛炙四炙牛肉也此四物共為一行/最在於北從西為始醢五謂肉醬也牛胾六謂切牛)
　(肉醢七牛膾八此四物為第二行陳之從東為始羊/炙九羊胾十醢十一豕炙十二此四物為第三行陳)
　(之從西為始醢十三豕胾十四芥醬十五魚膾十六/此四物為第四行陳之從東為始以上十六豆下大)
　(夫禮也雉十七兔十八鶉十九鷃二十此四物為第/五行陳之從西為始此是上大夫所加二十豆熊氏)
　(云醢文承牛羊之下則是牛肉羊肉之醢以其庶羞/故得用三牲為醢若其正羞則不得用三牲故醢人)
　(職無三牲/之醢也)
○食
　(鄭氏曰目人君/燕食所用也)
蝸醢而苽食雉羮麥食脯羮雞羮折稌大羮兔羮和糝
不蓼濡豚包苦實蓼濡雞醢醬實蓼濡魚卵醬實蓼濡
鼈醢醬實蓼腶修蚳醢脯羮兔醢麋膚魚醢魚膾芥醬
麋腥醢醬桃諸梅諸卵鹽(食音嗣蝸力戈切苽音孤折/之列切稌音杜和胡卧切糝)
(三敢切濡音而或如字卵音昆腵/丁亂切蚳直其切卵鹽力管切)
　(鄭氏曰苽彫胡也稌稻也脯謂析乾牛羊肉也凡羹/齊宜五味之和未屑之糝蓼則不矣凡濡謂烹之汁)
　(和也苦苦荼也以包豚殺其氣卵讀為鯤鯤魚子或/作􁐣腵修捶脯施薑桂也蚳蚍蜉子也膚切肉也膚)
　(或為胖卵鹽大鹽也自蝸醢至此二十六物似皆人/君燕所食其饌則亂方氏曰蝸蝸牛也其殻咼而首)
　(有角其肉可為醢故周官鼈人共之以授醢人也脯/羹謂乾三牲之肉以為羹和糝不蓼謂旣和之以糝)
　(則不加蓼也蓼味辛或用或否以其性味各有所宜/也濡豚曲禮所謂濡肉葢和之以湆者臨醬謂和濡)
　(雞之類以醢醬也孔氏曰以蝸為醢以苽米為飯以/雉為羮三者味相宜以麥為飯析脯為羮又以雞為)
　(羮三者亦味相宜細折稻米為飯以犬兔為羮此三/者亦味相宜也此羹以五味調和米屑為糝不須加)
　(蓼濡謂烹煑以其汁調和濡豚包苦謂包裹豚肉以/苦菜濡雞醢醬謂加之以醢醬濡魚卵醬謂烹其魚)
　(以魚子為醬濡鼈醢醬謂烹鼈加醢醬四者皆破開/其腹實蓼於腹中又更縫而合之腶修謂腶脯也言)
　(食腶脯之時以蚳醢配之脯羮即上析脯為羮以兎/醢配之麋膚謂麋肉外膚以魚醢配之麋腥腥謂生)
　(肉食麋生肉之時還以麋醢配之此云麋腥上麋膚/謂熟也桃諸梅諸謂桃菹梅菹即今藏桃藏梅也欲)
　(藏之時必先稍乾之故周禮謂之乾䕩食桃諸梅諸/之時以卵鹽和之大鹽形如鳥卵故云卵鹽也按周)
　(禮諸矦相食皆鼎簋十有二其正饌與此不同其食/臣下則公食大夫禮與此又異故疑是人君燕食也)
　(此陳庶羞不依牲之大小先後次第澄曰苽食麥食/折稌食之物凡三雉羮脯羮雞羹犬羮兎羮羮之物)
　(凡五脯羮再出濡豚濡雞濡魚濡鼈濡之物凡四蝸/醢蚔醢兎醢魚醢醢之物凡四醢醬卵醬芥醬醬之)
　(物凡三醢醬三出腶修麋脯魚膾麋腥桃諸梅諸卵/鹽七物各一共為二十六物蝸醢一苽食二雉羮三)
　(麥食四脯羮五雞羮六折稌七犬羮八兎羹九濡豚/十濡雞十一醢醬十二濡魚十三卵鹽十四濡鼈十)
　(五腶修十六蚳醢十七兎醢十八麋膚十九魚醢二/十魚膾二十一芥醬二十二麋腥二十三桃諸二十)
　(四梅諸二十五卵鹽二十六皇氏以濡雞濡鼈之下/醢醬濡魚之下卵醬皆和調之屬為它物設之故不)
　(數而麋腥之下醢醬則分醢與醬為二物今按醯醬/釋醢以為醬即肉醬也與卵醬芥醬為類謂二物者)
　(非/)
○牛脩鹿脯田豕脯麋脯麕脯麋鹿田豕麕皆有軒雉
兔皆有芼爵鷃蜩范芝栭蔆椇棗栗榛柹𤓰桃李梅杏
柤棃薑桂(麕九倫切軒音憲芼毛去聲蜩音條范音犯/栭音而蔆音陵椇音矩榛音臻柹音俟柤側)
(加/切)
　(鄭氏曰脯皆析乾其肉也軒讀為憲憲謂藿葉切也/芼謂菜釀也軒或為胖蜩蟬也范蜂也蔆芰也椇枳)
　(椇也柤棃之不臧者自牛脩至此三十一物皆人君/燕食所加庶羞也周禮天子羞用百有二十品記者)
　(不能次録孔氏曰麋鹿田豕麕非但為脯又可腥食/腥食之時皆以藿葉起之而不細切故云皆有軒不)
　(言牛者牛唯可細切為膾不宜大切為軒雉羮兔羮/皆有芼菜以和之芝栭者庾蔚云無華葉而生曰芝)
　(栭盧氏云芝木芝也王肅云無華而實者名栭皆芝/屬則芝栭是一物春夏生於木可用為菹其有白者)
　(不堪食賀氏云芝木椹栭軟棗以芝栭為二物牛脩/一鹿脯二田豕脯三麋脯四麕脯五麋軒六鹿軒七)
　(田豕軒八麕軒九雉芼十兔芼十一爵十二鷃十三/蜩十四范十五芝栭十六蔆十七椇十八棗十九栗)
　(二十榛二十一柹二十二瓜二十三桃二十四李二/十五梅二十六杏二十七柤二十八棃二十九薑三)
　(十桂三十一大夫燕食有膾無脯故知此人君燕食/也按周禮籩人醢人正羞唯有棗栗榛桃無以外雜)
　(物故知所加庶羞也天子庶羞多不惟三十一物作/記之人不能依次條録天子之事但録諸矦燕食三)
　(十一物而已亦不能依次也澄按賀氏以芝栭為二/物者是所記葢三十二物也牛脩至范十五物走飛)
　(之味芝至栗十五物草木之味/其末薑桂二物則調和者也)
○大夫燕食有膾無脯有脯無膾士不貳羮胾庶人耆
老不徒食
　(鄭氏曰尊卑差也孔氏曰此接上文人君燕食因明/大夫士庶人燕食不同按鄭志云脯非食殽此燕得)
　(食脯者謂食不專用脯以為食殽若有餘饌兼之則/得有脯士不貳羮胾者謂士燕食也若朝夕常食則)
　(下云羮食自諸矦以下至於庶人無等方氏曰燕食/謂燕饗之食然與膳夫所言者異彼特謂燕居之食)
　(爾膾脯羞也故不得兼大夫如此則士可知羮胾者/食之配士雖降於大夫然闕一不可特不貳之而已)
　(士如此則大夫貳之可知黄氏曰膾脯是食之珍而/位至大夫燕居常食不得兼之羮胾為食之本而士)
　(之燕居常食亦不得兼之降及庶人唯耆老乃不徒/食徒者空也謂七十者無故可食肉矣故云庶人無)
　(故不食珍珍者在庶人為肉也儻庶人無故可食珍/則有位者豈稱肉食哉澄按孔䟽方氏以燕食為燕)
　(饗之食黄氏以為燕/居之食疑黄說為是)
○羮食自諸矦以下至於庶人無等(食音/嗣)
　(鄭氏曰羮食食之主也庶羞亦異爾孔氏曰凡人所/食助以雜物醯醬羮飯為主故無等差按公食大夫)
　(禮下大夫十六豆上大夫二十豆周禮掌客云上公/食四十矦伯食三十二子男食二十四食謂庶羞美)
　(可食者此庶羞異也方氏曰食為主羮為配人所日/用者也唯稱有無隨其所宜不制豐殺而預為之等)
　(雖然此特自諸矦以下而已若夫四海之奉一/人之尊又安得無等乎所以言諸矦以下也)
大夫無秩膳大夫七十而有閣天子之閣左逹五右逹
五公矦伯於房中五大夫於閣三士於坫一(坫丁/念切)
　(鄭氏曰秩常也大夫五十始命未甚老也七十有閣/有秩膳也閣以板為之庋食物也逹夾室大夫言於)
　(閣與天子同處天子二五倍諸矦也五者三牲之肉/及魚腊也孔氏曰宫室之制中央為正室正室左右)
　(為房房外有序序外有夾室天子尊庖厨逺故左夾/室五閣右夾室五閣諸矦卑庖厨稍近故降於天子)
　(唯在一房之中而五閣也天子腊用六牲今云五閣/是不一牲為一閣魚腊是常食之物故知三牲及魚)
　(腊也大夫旣卑無嫌故亦於夾室而閣三三者豕魚/腊也士卑不得作閣但於室中為土坫庋食也陸氏)
　(曰大夫言於閣三則蒙上房中可知澄曰/士言於坫一疑亦在房中或北堂之角也)
○淳熬煎醢加于陸稻上沃之以膏曰淳熬(淳之純切/下同熬五)
(高/切)
　(鄭氏曰淳沃也熬亦煎也沃煎成之孔氏曰陸稻謂/以陸地之稻米熟之為飯煎醢使熬加于飯上恐其)
　(味薄更沃之以/膏使味相湛漬)
○淳毋煎醢加于黍食上沃之以膏曰淳毋(毋音模/食音嗣)
　(鄭氏曰毋讀曰模模象也作此以象淳熬孔氏曰毋/足禁辭非膳羞之體故讀為模言法象淳熬而為之)
　(但用黍為異爾食飯也謂以黍米為飯黍皆在陸無/在水之嫌故不言陸陸氏曰几食黍稷為正稻粱為)
　(加稻而煎醢加焉沃之以/膏猶可黍也如此甚矣)
○炮取豚若將刲之刳之實棗於其腹中編萑以苴之
塗之以謹塗炮之塗皆乾擘之濯手以摩之去其皽為
稻粉糔溲之以為酏以付豚煎諸膏膏必滅之鉅鑊湯
以小鼎薌脯於其中使其湯毋滅鼎三日三夜毋絶火
而后調之以醯醢(炮歩交切將子郎切刲古圭切刳口/孤切編必懸切萑音完苴子餘切謹)
(音斤又如字乾音干擘必麥切去起吕切/皽章善切糔息酒切溲所九切付音賦)
　(鄭氏曰炮者以塗燒之也將當為牂牂牡羊也刲刳/博異語也謹當為墐聲之誤也墐塗塗有穰草也皽)
　(謂皮肉之上魄莫也糔溲亦博異語也糔讀為滫瀡/之滫同薌脯謂煑豚若羊於小鼎中使之香美也謂)
　(之脯者旣去皽則解析其肉使薄如為脯然唯豚全/爾豚羊入鼎三日乃納醯醢可食也孔氏曰萑亂草)
　(也苴裹也編連亂草以裹匝豚牂裹之旣畢塗之以/穣草相和之塗擘之謂擘去乾塗也手旣擘泥不淨)
　(其肉又熱故濯手摩之去其皽莫為稻粉糔溲之為/酏以付全豚之外煎之於膏若羊則解析肉以粥和)
　(之滅沒也小鼎盛膏煎熬豚牂膏必沒此豚牂也大/鑊盛湯以小鼎之香脯實於大鑊湯中鑊中之湯無)
　(得沒此小鼎若湯沒鼎恐湯入鼎中令食壊也/三日三夜毋絶火欲令用大微熱勢不絶也)
○擣珍取牛羊麋鹿麕之肉必脄毎物與牛若一捶反
側之去其餌孰出之去其皽柔其肉(擣覩老切脄音/毎捶主蘂切)
　(鄭氏曰脄脊側肉也捶擣之也餌筋腱也柔之為汁/和也汁和亦醯醢與孔氏曰去其皽皽為皮莫去其)
　(餌餌為筋腱/腱即筋之類)
○漬取牛肉必新殺者薄切之必絶其理湛諸美酒期
朝而食之以醢若醯醷(湛字潜切又直蔭/將鴆切期音朞)
　(方氏曰漬若濡肉之類醷即前所言飲之醷鄭氏曰/湛亦漬也陸氏曰期朝猶言期年期月期年謂周一)
　(年期月謂周一月/期朝謂周一朝)
○爲熬捶之去其皽編萑布牛肉焉屑桂與薑以洒諸
上而鹽之乾而食之施羊亦如之施麋施鹿施麕皆如
牛羊欲濡肉則釋而煎之以醢欲乾肉則捶而食之(洒/所)
(買切鹽音豔又如/字濡音儒乾音干)
　(鄭氏曰熬於火上似今之火脯欲濡欲乾人/自由也孔氏曰釋以水潤釋而煎之以醢也)
○肝膋取狗肝一幪之以其膋濡炙之舉燋其膋不蓼
(膋連條切幪音/蒙燋與焦同)
　(鄭氏曰膋腸間脂舉或為巨此周禮八珍也孔氏曰/第一淳熬第二淳毋第三第四炮豚炮牂第五擣珍)
　(第六漬第七熬/其八肝膋也)
○糝取牛羊豕之肉三如一小切之與稻米稻米二肉
一合以爲餌煎之
　(鄭氏曰此周禮糝食也孔氏曰三如一謂牛羊豕之/肉等分如一稻米二肉一謂二分稻米一分肉也)
○取稻米舉糔溲之小切狼臅膏以與稻米爲酏(臅音/獨酏)
(之然/切)
　(鄭氏曰此周禮酏食也酏當從餰狼臅膏臆中膏也/以煎稻米則似今膏􁋳矣孔氏曰酏是粥非膏煎稲)
　(米故改酏從餰漢時膏􁋳以/膏煎稻米舉時事以說之)
○肉腥細者爲膾大者爲軒或曰麋鹿魚爲菹麕爲辟
雞野豕爲軒兔爲宛脾切葱若薤實諸醯以柔之(軒音/憲辟)
(必並/切)
　(鄭氏曰爲膾為軒言細切大切異名也膾者必先軒/之所謂聶而切之此軒辟雞宛脾皆菹類也釀菜而)
　(柔之以醯殺腥肉及其氣菹軒聶而不切辟雞宛脾/聶而切之軒或為胖宛或作鬱孔氏曰凡大切若全)
　(物為菹細切為齏其牲體大者菹之其牲體小者齏/之麋鹿魚爲菹及野豕爲軒是菹也麕為辟雞兎為)
　(宛脾是齏也少儀曰麋鹿爲菹野豕爲軒皆䐑而不/切麕為辟雞兎為宛脾皆䐑而切之是菹大而齏小)
　(也少儀不云魚此云魚記者異聞也此魚與麋鹿相/對是魚之大者故以為菹辟雞宛脾及軒之名其義)
　(未聞切葱若薤實諸醯以柔之亦與少儀文同或用/葱或用薤故云切葱若薤肉與葱薤置諸醋中故云)
　(實諸醯物置醯中悉/皆濡孰故云柔之)
○膾春用葱秋用芥豚春用韭秋用蓼脂用葱膏用薤
三牲用藙和用醯獸用梅鶉羮雞羮鴽釀之蓼魴鱮烝
雛燒雉薌無蓼(藙魚氣切和胡臥切鴽/音如魴音房鱮音叙)
　(鄭氏曰芥芥醬也脂肥凝者釋者曰膏藙煎茱萸也/爾雅謂之榝和用醯者畜與家物自相和也獸用梅)
　(者亦野物自相和也釀謂切雜之鴽在羮下烝之不/羮也燒煙於火中也薌蘇荏之屬此皆言調和菜釀)
　(之所宜也孔氏曰上云魚膾芥醬秋時用芥芥辛於/秋宜也鶉羮雞羮者用鶉用雞為羮鴽者唯烝煑之)
　(而已故文在羮下釀謂切雜和之言鶉羮雞羮及烝/鴽等三者皆釀之以蓼魴鱮烝者魴鱮二魚皆烝熟)
　(之雛燒者雛鳥之小火中燒之雉者文在烝燒之下/或燒或烝或可為羮其用無定故直云雉也魴鱮烝)
　(及雛燒并雉等三者調和/唯以蘇荏之屬無用蓼也)
○牛宜稌羊宜黍豕宜稷犬宜粱鴈宜麥魚宜苽
　(鄭氏曰言其氣味相成孔氏曰牛宜稌犬宜粱而上/云折稌用犬羮者此據尊者正食上據人君燕食以)
　(滋味為美故也方氏曰牛土畜土執下故宜稌葢稌/利下濕者也羊火畜火炎上故宜黍葢黍利髙燥者)
　(也豕能遯遯則疾故宜稷葢稷穀之疾者也犬能守/守則強故宜粱葢粱榖之強者也鴈隨陽陽則舒而)
　(遲故宜麥葢稷疾而麥遲故也魚本隂隂則柔而弱/故宜苽葢粱強而苽弱故也王氏昭禹曰膳食之宜)
　(或以五行相生或以五行同氣或以五行相配而為/宜牛土畜稌金榖牛宜稌則以土生金也羊火畜黍)
　(火榖羊宜黍則以火同氣也豕水畜稷土榖豕宜稷/則以水配土也犬金畜粱土榖犬宜粱則以金生於)
　(土也鴈火禽麥木榖鴈宜麥則以火生於木/也魚水物苽水榖魚宜苽則以水同氣也)
○春宜羔豚膳膏薌夏宜腒鱐膳膏臊秋宜犢麛膳膏
腥冬宜鮮羽膳膏羶(腒其居切鱐所求切臊素刀/切麛音迷鮮平聲羶升然切)
　(鄭氏曰腒乾雉也鱐乾魚也鮮生魚也羽鴈也牛膏/薌犬膏臊雞膏腥羊膏羶此八物四時肥美也為其)
　(大盛煎以休廢之膏節其氣也方氏曰春水用事脾/土有所不勝故以牛薌之土氣助養脾夏火用事肺)
　(金有所不勝故以犬臊之金氣助養肺秋金用事肝/木有所不勝故以雞腥之木氣助養肝冬水用事心)
　(火有所不勝故以羊/羶之火氣助養心也)
○凡食齊視春時羮齊視夏時醬齊視秋時飲齊視冬
時(食音嗣/齊音劑)
　(方氏曰食齊黍稷稌粱之類羮齊雉兎雞犬之類醬/齊醯醢齊菹之類飲齊水漿醴涼之類鄭氏曰飯宜)
　(温羮宜熱醬宜涼飲宜寒劉氏曰飯食欲温故比春/時羮汁宜熱故比夏時醬齊宜凉故此秋時飲齊欲)
　(冷故比/冬時)
○凡和春多酸夏多苦秋多辛冬多鹹調以滑甘
　(鄭氏曰多其時味以養氣也孔氏曰依經方春不食/酸夏不食苦四時各減其味與此不同經方所云謂)
　(時氣壯者減其時味以殺盛氣此所云食以養人恐/氣虚羸故多其時味以養氣也劉氏曰經方之減者)
　(以少壯言此以養老而補病扶衰故欲其飲食春多/酸夏多苦秋多辛冬多鹹參配四時長養五藏之氣)
　(以助乎五行也調以滑甘者四時仰土以成其能也/方氏曰可否相濟謂之和此言五味六和之所和也)
　(甘滑四時之所同然不可多也不可寡也調之使均/而已黄氏曰春多酸収發散也夏多苦堅解緩也秋)
　(多辛發收斂也冬多鹹輭堅栗也四味一多慮其不/通焉滑所以調之慮其不和焉甘所以調之甘在内)
　(則養脾在外則養肉四行無土不可四味無甘不可/此甘之所以調與竅者氣之所由以通者也竅不利)
　(則氣窮焉此滑/之所以調與)
○肉曰脫之魚曰作之棗曰新之栗曰撰之桃曰膽之
柤棃曰攒之(膽丁敢切/攢再官切)
　(鄭氏曰皆治擇之名也孔氏曰脫之皇氏云治肉除/其筋莫取好處爾雅云肉去其骨曰脫郭云剥其皮)
　(也作之皇氏云作謂動摇也凡取魚搖動之視其鮮/餒餒者不食郭氏云今本作散之謂削鱗也新之棗)
　(易有塵埃恒治拭之使新撰之栗蟲好食數數布陳/撰省視之膽之桃多毛拭治去毛令色青滑如膽或)
　(謂苦如膽者擇去之攢之柤棃/恐有蟲故一一攢看其蟲孔也)
○牛夜鳴則庮羊泠毛而毳羶狗赤股而躁臊鳥皫色
而沙鳴鬱豕望視而交睫腥馬黒脊而般臂漏(庮音由/泠音零)
(毳昌銳切躁早報切皫普保/切睫音接般音班漏力矦切)
　(鄭氏曰皆為不利人也庮惡臭也泠毛毳毛别聚旃/不解者也赤股股裹無毛也皫色毛變色也沙猶嘶)
　(也鬱腐臭也望視視逺也般臂前脛般般然也漏當/為螻如螻蛄臭也孔氏曰夜鳴謂好夜鳴泠謂毛本)
　(稀泠毳謂毛頭毳結躁謂舉動急躁皫色其色變無/潤澤沙鳴謂鳴而聲嘶望視謂豕視望揚交睫謂目)
　(睫毛交黒謂馬脊黒般謂色般般然方氏曰夜鳴非/時而鳴赤股者赤色宣布著見股無毛則股著見矣)
　(故以赤言躁言其性不静皫如麃之美而色白豕俯/首以食首俯則下視望視則首昻矣莊子謂豚之亢)
　(鼻葢此類也睫目毛以長故交黒脊言衆體皆異而/脊獨黒般猶疾之有瘢在前脛故曰般臂澄曰夜鳴)
　(也泠毛也毳也赤股也躁也皫色也沙鳴也望視也/交睫也黒春也般臂也此十一種皆言其形之病也)
　(庮羶臊鬱腥漏此六者皆言其臭之惡也有此病形/者必有此惡臭其肉皆不宜食也鬱周官作貍漏周)
　(官作/螻)
○雛尾不盈握弗食舒鴈翠鵠鴞胖舒鳬翠雞肝鴈腎
鴇奥鹿胃(鵠胡篤切鴞于驕切胖/音判鴇音保奥於六切)
　(孔氏曰此以下廣言不堪食之物雛尾小鳥尾盈一/握然後可食若未盈握不堪食也舒鴈鵝也翠謂尾)
　(肉胖謂脅側薄肉舒鳬鴨也奥謂脾肶藏之深奥處/也澄曰鵝與鴨尾後之肉鵠與鴞脅側之肉雞之肝)
　(鴈之腎鴇之奥鹿之胃/凡此八者皆不宜食)
○不食雛鼈狼去腸狗去腎貍去正脊兎去尻狐去首
豚去腦魚去乙鼈去醜(去起吕切/尻苦刀切)
　(鄭氏曰亦皆謂不利人也雛鼈㐲乳者乙魚體中害/人者今東海鰫魚有骨名乙在目傍狀如篆乙食之)
　(鯁人不可出醜謂鼈竅也陸氏曰雛鼈鼈之雛者鼈/固美矣然猶不食雛者它物可知狼之腸直去腸葢)
　(以此狗去腎以其熱與俗云凡腎豕不如羊羊不如/狗今貍脊上一道如界兔尻有九孔豕俯聚精在腦)
　(醫方云豕腦食之昏人精神方氏曰狐死正丘首天/性然也人殺而取之則殺氣聚乎首故狐去首爾雅)
　(言魚腸謂之乙謂其形屈如乙字之文也魚之餒必/自腸始故魚去乙互物之美莫如鼈其肉為美其竅)
　(為醜故鼈去醜澄曰凡所去葢為有害於人解者推/求其故各以己意臆度豈其然乎雛鼈魚乙後說近)
　(是/)
　　　右記飲食之禮凡二十八節
凡養老五帝憲三王有乞言五帝憲養氣體而不乞言
有善則記之爲惇史三王亦憲旣養老而后乞言亦微
其禮皆有惇史(有乞/音又)
　(鄭氏曰憲法也養之為法其德行有讀為又又從而/求其善言也微其禮者依違言之也孔氏曰五帝奉)
　(養老人氣息身體恐其勞動故不乞言老人有善則/記録之為惇厚之史使衆人法則也三王亦法其徳)
　(行旣行養老之禮然後從而求乞善言乞言之禮亦/依違求之而不偪切其善言皆有惇厚之史記録之)
　(皆者皆三代也東萊吕氏曰五帝憲聸容儀視起居/朝夕親炙其仁義道德之光從容養其氣體未嘗乞)
　(言動容之間偶然發言則記其善言為惇史三王亦/憲之於動容之間又請益咨問其問亦微其禮尊老)
　(之至不敢急迫須從容欵曲伺間乗暇其所乞之言/皆有惇史記之澄曰五帝憲謂法其德而已三王有)
　(乞言謂法其德而又求其言也五帝但法其徳以養/老之禮養其氣體而不乞其言此覆說上文五帝憲)
　(之意善謂善言雖不乞言儻或有善言謂老人偶自/發言而得聞之則記録之以為惇史謂記言之史所)
　(記皆惇厚之言而可為天下法也三王亦法其德旣/先以養老之禮養其氣體而后求乞其言法其德而)
　(復乞言故曰有然養氣體在先而求言在後也此覆/說上文三王有乞言之意其乞言之禮亦微而不顯)
　(露謂從容乗間俟可問而后問三代皆/如五帝時有惇史以記其所乞之言也)
○凡五十養於鄉六十養於國七十養於學逹於諸矦
八十拜君命一坐再至瞽亦如之九十者使人受凡自
七十以上唯衰麻爲喪八十者一子不從政九十者其
家不從政瞽亦如之(瞽音古衰/七回切)
　(王制篇養老章自有虞氏至其家不從政竝是此篇/之文今存之於彼而此一節内王制五十養於鄉上)
　(無凡字使人受上無者字唯衰麻為喪上無凡自七/十以上六字其家不從政下無瞽亦如之四字爲文)
　(小不同故兼存於此其/餘文同者此不重出)
○凡父母在子雖老不坐
　(家人有嚴君焉父母之謂也有尊/者在上故子之年雖老亦不敢坐)
○曾子曰孝子之養老也樂其心不違其志樂其耳目
安其寢處以其飲食忠養之孝子之身終終身也者非
終父母之身終其身也是故父母之所愛亦愛之父母
之所敬亦敬之至於犬馬盡然而况於人乎(樂音洛養/羊尚切)
　(孔氏曰因上陳養老之事遂陳孝子事親之禮謂安/樂其親之心不違其志樂其耳目安其寢處以其飲)
　(食忠養之是孝子事親之身終也旣云孝子之身終/作記之人恐人不解謂孝子事親至親身終故解云)
　(終身也者非終竟父母之身也言父母雖没終竟孝/子之身而行孝道與親在無異至於父母所愛敬大)
　(馬之屬盡須愛敬况於父母所敬愛之人乎鄭氏曰/賤喻貴也方氏曰心無所事則樂之而不詒其憂志)
　(有所欲則不違之以順其命怡聲以樂其耳柔色以/樂其目定於昏以安其寢省於晨以安其處忠不欺)
　(也養之以物止足以養其口體養之以忠則足以養/其志矣是禮也豈特終父母之身而行之乎又且終)
　(其身而不敢怠焉事死如事生生則敬養死則敬享/思終身弗辱也澄曰老謂父母也或以此老字為近)
　(於親之老非也忠養謂竭盡其心以養也忠養之以/上曽子之言孝子之身終以下記者之言謂如曽子)
　(所言之事孝子之身至終如此行之也父母旣終之/後無復有怡恱心志耳目及寢處飲食等事矣但於)
　(父母所愛所敬之人與物亦終身愛敬之可/見其以父母之心為心而未嘗須臾忘也)
　　　右記老老之禮凡四節前二節國之老老君之
　　　尊敬其臣也後二節家之老老子之尊事其父
　　　母也此章拾其遺附于篇末故章㫖緫以老老
　　　二字該之
　
　
　
　
　
　
　
　禮記纂言卷二
欽定四庫全書
　禮記纂言卷三　　　　　　元　吳澄　撰
　　少儀
　　(陸氏曰内則十年學幼儀此篇其類也方氏曰篇/中所言不特少者然壯者之儀亦在少時所習鄭)
　　(氏曰少猶小也記相見及薦羞之小威儀范陽張/氏曰先儒訓少為小其意以為所記者小節爾聖)
　　(人之道無大小此為小孰為大少有副意如太禮/師之有少師少者所以副其大儀者所以副其)
　　(也/)
聞始見君子者辭曰某固願聞名於將命者不得階主
敵者曰某固願見(見賢遍切/下並同)
　(鄭氏曰君子卿大夫若有異德者固如故也重則云/故將猶奉也奉命傳辭出入階上進者言斥指主人)
　(敵當也孔氏曰記者傳聞舊說曰聞辭客之辭也某/客名也再辭曰固聞名謂名得通達客實願見君子)
　(不敢必斥見君子但願將命者聞之而已不云初辭/而云固者明主人不即見己已乃再辭也若初辭則)
　(不云固惟云某願聞名於將命者爾主謂主人客宜/卑退不得上進斥主人敵者不謙故云願見亦應云)
　(願見於將命者上已有/故此略之固義同上)
罕見曰聞名亟見曰朝夕瞽曰聞名(亟去/冀切)
　(鄭氏曰罕希也希相見雖於敵者猶為尊主之辭如/於君子也亟數也於君子則曰某願朝夕聞名於將)
　(命者於敵者則曰某願朝夕見於將命者瞽無目也/以無目辭不稱見孔氏曰前條明始相見此明已相)
　(見而䟽者尊者敵者皆云願聞名於將命者然敵者/始來曰願見重來而䟽翻曰聞名者亦奬之使不䟽)
　(也或云始來禮隆故尊卑宜異重來禮殺故宜同也/亟見謂數相見者瞽者其來不問見貴賤則並通云)
　(願聞名於/將命者)
○適有喪者曰比童子曰聽事適公鄉之喪則曰聽役
於司徒
　(鄭氏曰適之也曰某願比於將命者童子未成人曰/某願聽事於將命者聽役者喪憂戚無賔主之禮皆)
　(為執事來也孔氏曰前明吉禮相見此明凶事相見/也比謂比方其年力以給喪事若五十從反哭四十)
　(待盈坎童子不得與成人為比但來聽主人以事見/使也若適公卿貴者之喪聽主人之見役輕重唯命)
　(不敢辭也云於司徒者國有公/卿之喪則司徒率其屬掌之)
○君將適他臣如致金玉貨貝於君則曰致馬資於有
司敵者曰贈從者(從才/用切)
　(鄭氏曰適他行朝㑹也資猶用也贈送也孔氏曰前/明吉凶相見之禮此以下明吉凶送遺之禮此明送)
　(吉也君若朝㑹出徃它國而臣奉財物以充路費金/玉貨貝略舉其梗槩爾君尊備物不有乏少故不言)
　(獻恐君行有車馬路中或須資給故云此物以充馬/資有司主典君物者也敵者當言贈於左右從行者)
○臣致襚於君則曰致廢衣於賈人敵者曰襚親者兄
弟不以襚進(襚音遂/賈音嫁)
　(孔氏曰此明送凶襚者以衣送死人之稱以衣送敵/者死曰襚若臣以衣送君死不得曰襚但云致廢衣)
　(言不敢必充君歛但充廢致不用之列也賈人者識/物價貴賤主君衣服者也不敢云與君故云賈人也)
　(然喪大記云君無襚註云無襚者不陳不以歛進謂/執之將命親者相襚直將進即陳之不須執以將命)
　(若非親則擯者傳辭將進以為禮節按士喪禮大功/以上同財之親襚不將命即陳於房中小功以下及)
　(同姓等/皆將命)
○臣爲君喪納貨貝於君則曰納甸於有司(爲云偽/切下同)
　(孔氏曰此臣為君喪進物之辭納獻也入也甸田也/言此物田野所出合獻入於君有司必云田所出者)
　(臣受君地明地物本由君出也衣是送/君故與賈人貨貝但供喪用故付有司)
○賵馬入廟門賻馬與其幣大白兵車不入廟門(賵芳/仲切)
(賻音/附)
　(孔氏曰此論賵賻之異以馬送死曰賵以馬助生人/營喪曰賻幣謂財貨並助主人喪用之物大白兵車)
　(之旗為送喪之從車所以得有大白兵車來助主人/者謂諸矦有喪鄰國之君以此賻之或家國自有也)
　(庾氏曰禮旣祖訖而後賻馬入設於廟庭入門者欲/以供駕魂車也鄭氏曰賵馬入廟門以其主於死者)
　(賻馬以下不入廟門以其主於生人也兵車革路也/革路建大白以即戎戰伐田獵之服非盛者雖為死)
　(者來陳/之於外)
○賻者旣致命坐委之擯者舉之主人無親受也
　(孔氏曰此明賻者授受之禮坐猶跪也謂賻者旣致/命跪而委物於地主人擯者舉而取之吉時饋物主)
　(人自拜受喪主於哀戚不得拜受使擯者舉之而/已舉謂幣之屬車馬不舉鄭氏曰舉之舉以束)
○爲人祭曰致福爲己祭而致膳於君子曰膳祔練曰
告凡膳告於君子主人展之以授使者于阼階之南南
面再拜稽首送反命主人又再拜稽首其禮大牢則以
牛左肩臂臑折九个少牢則以羊左肩七个犆豕則以
豕左肩五个(使色吏切臑奴報切折之設/切下並同少去聲犆音特)
　(鄭氏曰曰致福曰膳曰告此皆致祭祀之餘於君子/也攝主言致福申其辭也自祭言膳謙也祔練言告)
　(不敢以為福膳也展省具也折斷分之也用左者右/以祭也羊豕不言臂臑因牛序之可知孔氏曰為人)
　(祭謂攝祭致飲胙於君子其將命之辭謂致彼祭祀/之福若已自祭而致胙則不敢云福言致其善味爾)
　(若已袝祥而致胙又不敢云膳但言以告使知己祥/祔而已凡初遣膳告之時主人自省視飲食多少備)
　(具於阼階南稽首拜送使者使者亦在阼階南南面/再拜稽首受命其禮而下明所膳禮數也若得太牢)
　(祭者則用牛膳周人牲體尚右右邉以祭所以獻左/也周貴肩故用左肩九个者取肩自上斷折之至蹄)
　(為九段臂臑謂肩脚也禮得少牢者則膳羊左肩折/為七箇大牢少牢並用上牲不并備饌故太牢唯牛)
　(少牢唯羊也若祭唯特豕亦用豕左肩為五段方氏/曰致福言祭者獲福致其餘於人膳者葢祭祀不祈)
　(為己而祭非敢徼福以味之善乃致之爾練袝特告/死者之已祔生者之已練而已展之省其善否也其)
　(授使者與反命皆再/拜稽首敬之至也)
○其以乗壺酒束脩一犬賜人若獻人則陳酒執脩以
將命亦曰乗壺酒束脩一犬其以鼎肉則執以將命其
禽加於一雙則執一雙以將命委其餘(乗去/聲)
　(鄭氏曰陳重者執輕者便也乗壺四壺也不言陳犬/或無脩者牽犬以致命也於卑者曰賜於尊者曰獻)
　(鼎肉謂牲體已解可升於鼎也加猶多也孔氏曰四/馬曰乗乗酒亦然束脩十挺脯也陳列於門外也亦)
　(曰者謂將命之辭也雖陳酒犬而單執脯致命其辭/亦曰乗壺酒束脩一犬也無脯而有酒肉則陳酒而)
　(執肉以將命加於一雙謂或十或/百唯執一雙將命其餘委於門外)
犬則執緤守犬田犬則授擯者旣受乃問犬名牛則執
紖馬則執靮皆右之臣則左之(緤息列切守手右切又/如字紖文引切靮丁歴)
(切/)
　(鄭氏曰緤紖靮皆所以繫制之者守犬甲犬問名畜/養者當呼之名謂若韓盧宋鵲之屬孔氏曰犬有三)
　(種守犬守禦宅舎田犬田獵所用食犬充厨庶羞用/田犬守犬有名食大無名右之以右手牽之此謂田)
　(犬守犬若食犬則左手牽之曲禮云效犬者左牽之/是也臣謂征伐所獲民虜左之左手操其右袂曲禮)
　(獻民虜者操/右袂是也)
車則說綏執以將命甲若有以前之則執以將命無以
前之則袒櫜奉胄器則執葢弓則以左手屈韣執拊劔
則啓櫝葢襲之加夫襓與劔焉(說吐活切下說屨同袒/音但橐音羔奉芳勇切)
(韣音獨拊芳武切櫝音獨/夫襓上音扶下如遥切)
　(鄭氏曰甲鎧也有以前之謂他摯幣也橐弢鎧衣也/冑兠鍪也袒其衣出兠鍪以致命韣弓衣也櫝劒函)
　(也襲卻合之襓劔衣也加劔於衣上孔氏曰陳車而/說綏執以將命有他物與鎧同獻則陳鎧而執他物)
　(輕者以將命也袒開也若唯獻甲無他物則開甲櫜/出胄奉之將命曲禮云獻甲者執胄是也凡器則陳)
　(底執葢葢輕便也拊弓把也左手屈弓衣并於把而/執之右手執簫以將命曲禮云右手執簫左手承拊)
　(是也啓開也先開劔函之葢而以葢仰於函底之下/加函底於上重合之故云襲又加劔衣函中而以劔)
　(置衣/上也)
笏書脩苞苴弓茵席枕几熲杖琴瑟戈有刄者櫝筴籥
其執之皆尚左手刀卻刄授穎削授拊凡有刺刄者以
授人則辟刄(苴子餘切熲京領切卻去略切穎役頂切/削音笑刺七智切又七亦切辟匹亦切)
　(鄭氏曰苞苴謂編束萑葦以裹魚肉也茵著蓐也熲/警枕也筴蓍也籥如笛三孔皆十六物也左手執上)
　(上陽也右手執下下隂也卻刄授穎削授拊辟用時/穎鐶也拊謂把以利刄授人則辟刄不以正鄉人也)
　(孔氏曰笏也書也脩脯也苞苴也弓也茵也席也枕/也几也熲也杖也琴也瑟也戈有刄者櫝戈之有刄)
　(以櫝韜之也筴也籥也執此諸物皆左手在上而執/之右手在下而承之若授人以刄却仰其刄授之以)
　(刀鐶穎是穎發之義刀之在手禾之秀穗枕之警動/皆謂之穎事異意同按喪禮後記葦苞長三尺内則)
　(云炮取豚編萑以苴之是裹魚及肉亦兼容他物禹/貢云厥包橘柚茵謂以物所蓍之蓐言有蓍謂之茵)
　(方氏曰禾首為穎穎刀頭刀以柄為首也澤劔/首吹劔首皆柄輔氏曰方氏謂穎為刀頭似優)
○受立授立不坐性之直者則有之矣
　(孔氏曰坐跪也尊卑相授以跪為禮尊者立卑者受/其所與之物尊者立卑者以物授之此二事皆不坐)
　(若坐則尊者屈身也性謂天性若尊者天性直自如/此短小則有坐而授受鄭氏曰有之有跪者也謂受)
　(授於尊者而尊者短則跪不敢以長臨之輔氏曰跪/固禮也牲之直者徇禮而不度宜朱子曰按此句文)
　(義皆未通恐是記失禮爾性之/直猶所謂直情而徑行者與)
賛幣自左詔辭自右
　(孔氏曰此論賛辭之異賛助也為君授幣之/時由君之左為君傳辭與人則由君之右)
○始入而辭曰辭矣即席曰可矣排闔說屨於户内者
一人而已矣有尊長在則否(排薄皆切闔胡獵/切長知兩切下同)
　(鄭氏曰可猶止也擯者為賔主之節說屨於户内者/一人雖衆敵猶有所尊也在在内也尊長在則後來)
　(之衆皆說屨户外孔氏曰始入門主人辭謝於賔擯/者告主人曰辭謝賔矣謂辭讓賔令先入至階之時)
　(擯者亦應告主人曰辭讓賔先登此不言者始入之/文包入門登階也至賔主升堂各就席而立擯者恐)
　(賔主辭讓即席故告之曰可矣言止不須辭也賔主/登席闔謂門扉衆入户内雖尊卑相敵猶推一人為)
　(尊排推門扉說屨户内先有尊長在堂或室衆人後/入不得說屨户内也澄曰曰辭矣者令主人讓賔也)
　(曰可矣者謂賔/主可登席也)
○尊長於已踰等不敢問其年燕見不將命遇於道見
則面不請所之喪俟事不犆弔侍坐弗使不執琴瑟不
畫地手無容不翣也寢則坐而將命(畫音獲翣/所甲切)
　(鄭氏曰踰等父兄黨也問年則已恭遜之心不全燕/見謂自不用賔主之正來則若子弟然也遇於道可)
　(以隱則隱不敢煩動也不請所之恐尊長所之或卑/䙝喪不犆弔亦不敢故煩動也事朝夕哭時侍坐弗)
　(使不執琴瑟至不翣皆端慤所以為敬尊長或使彈/琴瑟則為之可命有所傳辭也坐者不敢臨之孔氏)
　(曰卑幼私燕而見不使擯者將傳其命無賔主之禮/若於道路遇逢尊者尊者見已則面見不見則隱雖)
　(面見而不得問何徃也弔於尊者當俟朝夕哭時不/非時而獨弔侍坐於尊者若不使已不執琴瑟而皷)
　(之不敢無故畫地不弄手翣扇也雖熱不敢搖扇皆/以為敬也寢卧也坐跪也若尊者眠卧而侍者傳辭)
　(當跪前立則/臨尊者也)
侍射則約矢侍投則擁矢勝則洗而以請客亦如之不
角不擢馬(擢直/角切)
　(鄭氏曰約矢不敢與之拾取也投投壺也擁矢不敢/釋於地也角謂觥罰爵也於尊者與客如獻酬之爵)
　(孔氏曰矢箭也凡射必計耦先設楅在中庭楅者兩/頭為龍頭中央共一身而倚箭於楅身上上耦前取)
　(一次下耦又進取一如是更進各得四箭而升堂揷/三隻於腰而手執一隻若畀者侍射則不敢更拾進)
　(取但一時并取四矢故云約矢投壺禮亦賔主各進/矢若柘若棘為之從委於身前坐一一取之若畀者)
　(侍投則不敢釋置於地手並抱之擁抱也若敵射及/投壺竟司射命酌而勝者當應曰諾勝者弟子酌酒)
　(南面以置豐上不勝者揖譲升堂北面就豐上取爵/將飲之而跪曰賜灌勝者立於不勝者東亦北面跪)
　(而曰敬養若卑者得勝則不敢直酌當前洗爵而請/行觴然後乃行也客若不勝則主人亦洗以請所以)
　(優賔也行罰用角爵詩云酌彼兕觥是也飲尊者及/客則不敢用角投壺立筭為馬馬有威武射者所尚)
　(也凡投壺毎一勝輙立一馬至三馬而成勝但頻勝/三馬難得若一朋得二馬一朋得一馬於是一馬之)
　(朋徹取一馬者是以為三馬以成勝也今若卑者朋/雖得二亦不敢徹尊者馬足成已勝也朱子曰此皆)
　(是卑者與尊者為耦若已勝而司射命酌則不使它/弟子酌酒以罰尊者必自洗爵而請行觴若耦勝則)
　(亦不敢煩它弟子酌而飲已必自/洗爵而請自飲也註䟽說恐非是)
○請見不請退朝廷曰退燕遊曰歸師役曰罷(朝直遥/切罷音)
(皮/)
　(孔氏曰卑者於尊所有請見之禮去必由尊者朝還/則稱曰退論語子退朝冉有退朝若在燕及遊還稱)
　(曰歸燕遊禮䙝主於歸家也鄭氏曰不請退去止不/敢自由也朝廷近君為進罷之言罷勞也春秋傅曰)
　(師還曰疲朱子曰易曰或鼓或罷/與史記將軍罷休就舎之罷亦同)
○侍坐於君子君子欠伸運笏澤劔首還屨問日之蚤
莫雖請退可也(還音旋蚤音/早莫音暮)
　(鄭氏曰此皆解倦之狀伸頻伸也運澤謂玩弄也金/器弄之易以汗澤孔氏曰志倦則欠體疲則伸運動)
　(也謂君子摇動於笏澤謂光澤玩弄劔首則生光澤/還轉也尊者說屨於户内是屨恒在側故得自還轉)
　(之也問日之蚤莫尊者問也雖假令也前言侍者不/得請退今若見君子有欠伸及以下諸事皆是坐乆)
　(體倦欲起或卧意侍者/此時假令請退可也)
　　　右記見遺之禮凡十四節
燕侍食於君子則先飯而後已毋放飯毋流歠小飯而
亟之數噍毋為口容客自徹辭焉則止(飯扶晚切下同/亟紀力切數色)
(角切噍子笑/在笑二切)
　(孔氏曰先君子之飯若嘗食然君子食罷而後已若/勸食然小飯謂小口而飯備噦噎亟謂疾速而咽備)
　(見問也數噍謂數數嚼之無得弄口以為容食訖/客欲自徹其俎主人辭其徹俎客則止而不徹)
○凡飲酒爲獻主者執燭抱燋客作而辭然後以授人
執燭不讓不辭不歌(燋側角子/角二切)
　(鄭氏曰凡飲酒主人親執燭敬賔示不倦也言獻主/容君使宰夫也孔氏曰獻主主人也凡飲酒主人自)
　(獻賔若尊卑不敵則使宰夫為主人以獻賔執燭夜/時也夜暗故執燭燋謂未爇之炬旣欲畱客又取未)
　(然之炬抱之也作起也客自起辭主人從辭而止乃/以燭授執事之人也禮賔主有讓及更相辭謝又各)
　(歌詩相顯徳今旣夜/暮所以殺此三事)
○其未有燭而後至者則以在者告導瞽亦然
　(孔氏曰在者謂已在於坐者也若日已暗而坐中未/有燭有人後至則主人以在坐中者而告之云某人)
　(在此某人在此導瞽亦如無燭時也鄭氏曰以在者/告為其不見意欲知之也師冕見及階子曰階也及)
　(席子曰席也皆坐子告之/曰某在斯某在斯是也)
○尊者以酌者之左爲上尊尊壺者面其鼻
　(鄭氏曰尊者設尊者也孔氏曰人君陳尊在東楹之/西於南北列之設尊之人在尊西嚮東以右為上則)
　(尊以南為上也酌謂酌酒人也酌人在尊東西面以/左為上亦上南也二人俱以南為上故云以酌者之)
　(左為上尊也尊與壺悉有面面有鼻鼻宜嚮於尊者/故言面其鼻方氏曰設尊必面其鼻示專惠也玊藻)
　(曰唯君面尊是也謂之鼻/者以當前如人之鼻故也)
○客爵居左其飲居右介爵酢爵僎爵皆居右(酢音胙/僎音遵)
　(鄭氏曰客爵謂主人所酬賔之爵也以優賔爾賔不/舉奠于薦東介爵酢爵僎爵皆飲爵也介賔之輔也)
　(酢所以酢主人也孔氏曰鄉飲酒禮主人酬賔之爵/賔受奠觶于薦東是客爵居左也旅酬之時主人舉)
　(觶于賔賔奠觶于薦西至旅酬賔取薦西之觶以酬/主人是其飲居右也主人獻介介飲獻賔賔酢主人)
　(主人飲主人獻僎僎飲是三爵皆飲爵也此三人旣/不被優故爵並居右按鄉飲酒三爵皆不明奠置之)
　(所故記者/於此明之)
○酌尸之僕如君之僕其在車則左執轡右受爵祭左
右軌范乃飲(軌范上媿美切下/音與洪範之範同)
　(鄭氏曰如君之僕當其為尸則尊也周禮大御祭兩/軹祭軌軌與軹於車同謂轊頭也軌范聲同謂軾前)
　(也孔氏曰此明爲尸之僕祖道祭軷之宜尸之僕為/尸御車之僕將欲祭軷酌酒與尸之僕令為軷祭如)
　(酌酒與君之僕也其在車謂僕在車中時也僕旣主/尸車故於車執轡受爵尸位在左僕立在右故左執)
　(轡右受爵祭酒也君僕亦然軌謂轂末范謂軾前僕/旣受爵將飲則祭之於車左右軌及前范所以祭者)
　(為其神助已使不傾危也祭徧乃自飲此云范周禮/云軓聲同字異但軾前之軓車旁著凡或作範字轂)
　(末之軌則車旁著九此記左右軌/是也車轍亦謂之軌亦車旁著九)
○小子走而不趨舉爵則坐祭立飲
　(鄭氏曰小子弟子也卑不得與賔介俱備禮容也孔/氏曰小子但給役使故宜驅走不得趨翔為容趨徐)
　(趨也小子若得酒舉爵時則/先以坐祭祭竟而立飲之)
○飲酒者禨者醮者有折爼不坐(禨其記切/醮子笑切)
　(鄭氏曰已沐飲酒曰禨酌始冠曰醮折爼尊徹之乃/坐也孔氏曰飲酒者則禨者醮者是也緫以飲酒日)
　(之折俎者折骨體於爼也折俎為尊禨醮小事為卑/故不得坐也折爼所以為尊者折俎則殽饌尊故冠)
　(禮庶子冠于房户之前而冠者受醮不敢坐及禨者/並不敢坐也按鄉飲酒燕禮有折俎者皆不坐獨云)
　(禨者醮者不坐以禨者醮者無酒爼之/時則得坐嫌有折俎亦坐故特明之)
○取爼進俎不坐
　(孔氏曰取俎謂就爼上取肉進俎謂進肉於俎爼旣/有足立而進取便故不坐方氏曰俎有足而髙陸氏)
　(曰弟子職曰柄尺不跪蓋籩豆之屬若俎/無柄應坐鄭氏曰以其有足亦柄尺之類)
○其有折爼者取祭反之不坐燔亦如之尸則坐
　(孔氏曰俎旣有足故立而就俎取所祭肺升席坐祭/祭訖反此所祭之物加之於俎皆立而為之故云取)
　(祭反之不坐唯祭時坐爾燔謂燔肉雖非折骨其肉/在俎其取及祭反時亦不坐故云如之此皆謂賔客)
　(若為尸尸尊雖折俎取祭反之皆坐也鄭氏曰鄉射/賔奠爵于薦西興取肺坐絶祭左手嚌之興加于爼)
　(坐帨手少牢饋食尸左執爵右兼取/肺肝擩于俎鹽振祭嚌之加于菹豆)
○凡羞有爼者則於爼内祭
　(孔氏曰若羞在豆則祭於豆間若羞在爼則祭於爼/内近人之處俎在人間横設故不得祭於俎外及兩)
　(俎/間)
○羞首者進喙祭耳(喙許/穢切)
　(孔氏曰羞首謂膳羞有牲頭者則進口/以嚮尊者尊者若祭先取牲耳祭之也)
○羞濡魚者進尾冬右腴夏右鰭祭膴(鰭音祈膴/火吳切)
　(鄭氏曰進尾擗之由後鯁肉易離也乾魚進首擗之/由前理易析也冬右腴氣在下腴腹下也夏右鰭氣)
　(在上鰭脊也膴大嚮謂刳魚腹也孔氏曰濡濕也冬/時陽氣下在魚腹夏則陽氣上在魚脊凡陽氣所在)
　(之處肥美故進魚使嚮右以右手取之便也此尋常/燕食所薦魚體非祭祀及嚮食正禮也祭膴者此處)
　(肥美故食魚則刳取以祭先也陳氏曰魚之在俎或/縮或横或右首或左首或進首或進尾或進鰭或進)
　(腴或右鰭則右首左首者於俎為縮於人為横進首/進尾者於俎為横於人為縮公食大夫魚縮爼寢右)
　(進鰭士喪卒塗之薁左首進鰭士虞亦進鰭少牢右/首進腴蓋鰭者體之所在腴者氣之所聚禮雖貴右)
　(人之飲食貴體鬼神之祭貴氣也公食與少牢皆右/首而喪禮左首反吉故也少牢進腴公食進鰭而喪)
　(奠與虞進鰭未異於生故也儀禮大夫士祭皆薧魚/周禮䱷人凡祭祀共其魚之鱻薧曲僼曰槀魚曰商)
　(祭鮮魚曰脡祭少儀曰羞濡魚者進尾先儒謂天子/諸矦之禮備薧濡也陸氏曰凡食魚進首唯羞濡魚)
　(者進尾嫌軟/媚無骨鯁)
○未歩爵不嘗羞
　(鄭氏曰歩行也孔氏曰羞殽羞也殽羞本為酒設若/爵未行而先甞羞是貪食矣此謂無筭爵之時羞庶)
　(羞行爵之後始甞之若正羞脯醢折俎未飲酒之前/則甞之故鄕飲酒鄉射燕禮大射獻後乃薦賔皆先)
　(祭脯醢嚌肺/乃飲卒爵)
○凡羞有湆者不以齊(湆起及切齊/才細切下同)
　(孔氏曰凡羞有湇湇汁也羞有汁則有鹽梅齊和/若食者更調和之則嫌薄主人味故不以齊也)
○凡齊執之以右居之於左
　(鄭氏曰齊謂食羮醬飲有齊和者也孔氏曰齊者以/鹽梅齊和之執此鹽梅以右手居之於左者居處羮)
　(食於左手以右手所執/鹽梅調和之於事便也)
○牛羊之肺離而不提心(提丁/禮切)
　(鄭氏曰提猶絶也刳離之不絶中央使易絶以祭孔/氏曰祭肺之法刳離之不絶心心謂肺中央少許爾)
○牛與羊魚之腥聶而切之爲膾麋鹿爲菹野豕為軒
皆聶而不切麕爲辟雞兎爲宛脾皆聶而切之切葱若
薤實之醯以柔之(聶之渉切菹莊居切軒音獻麕俱/倫切辟音璧又補麥切宛鳥阮切)
　(孔氏曰此明膾及虀菹麤細之異聶而切之者先䐑/為大臠而復報切之為膾也鄭氏曰此軒辟雞宛脾)
　(皆菹類也其作之狀以醯與葷菜淹之殺肉及腥氣/也方氏曰菹酢菜也醢人所謂菁菹茆菹是也彼以)
　(菜為菹此以麋鹿為之者特制造之法如之而已膳/夫通謂之醬者以此聶而不切則大聶而切之則小)
○爲君子擇葱薤則絶其本末(薤何/戒切)
　(孔氏曰本根也葱薤根不浄/末萎乾故擇者必絶其二處)
○君子不食圂腴(圂音/豢)
　(鄭氏曰周禮圂作豢謂大豕之屬食米穀者也腴有/似於人穢孔氏曰腴豬犬腸也豬犬亦食米穀其腸)
　(與人相似君子辟/其腴故鼎闕一也)
○未嘗不食新
　(鄭氏曰嘗謂薦新物於寢廟孔氏曰人子不忍前食/新也方氏曰秋祭曰嘗以物新成而可嘗故也未嘗)
　(則親未嘗新矣孝子其忍食之乎月令毎言先薦寢/廟者以此然新物不待秋而有此止以嘗言者以物)
　(成於秋故也月令特於/孟秋言嘗新者以此)
○凡洗必盥
　(孔氏曰盥盥手也洗爵必先洗手鄭氏/曰先盥乃洗爵先自潔也盥有不洗也)
○洗盥執食飲者勿氣有問焉則辟咡而對(辟匹亦切/咡而志切)
　(孔氏曰洗謂與尊長洗足也盥謂與尊長洗手也及/執尊者飲食之時尊者有事問己己則辟口而對不)
　(使口氣及尊者陸氏曰洗爵及執飲食苟有氣焉/人或穢之方氏曰勿氣屏氣也凡以致恭而已)
　　　右記飲食之禮凡二十三節
問國君之子長幼長則曰能從社稷之事矣幼則曰能
御未能御問大夫之子長幼長則曰能從樂人之事矣
幼則曰能正於樂人未能正於樂人問士之子長幼長
則曰能耕矣幼則曰能負薪未能負薪(長知/兩切)
　(孔氏曰長云能從君供社稷之事御治也謂已能治/事未能治事此事謂尋常細事長已能習樂曰能從)
　(樂人之事幼則習樂未成但聽政令於樂人曲禮問/其身此問其子記人之意異爾輔氏曰御謂五御孔)
　(子曰吾何執執御乎吾執御矣謙辭也亦天下未有/無生而貴者也教所以正之也猶言能受教於樂人)
　(負薪則貶於耕應氏曰曲禮之問乃他人之旁自相/問故對之者其辭文此則人問其子於父故對之者)
　(其辭卑先儒誤以此之問對為人之問對其辭意皆/不適其中且人之對父必譽其子父之言子必承以)
　(謙此古今之常情天下之逹禮也尚何疑馬然曲禮/上焉則問天子之年下焉則問庶人之子而此則不)
　(及焉者蓋彼亦旁問之辭而此則請問其父天子之/前固無與之敵而敢問其子者矣庶人卑賤其自相)
　(答問之辭不足記也此諸矦之子亦必鄰國之君陸/氏曰曲禮記天子之大夫士禮少儀所記諸矦之大)
　(夫士禮知然者以冒問國君之子長幼知之也少儀/視曲禮降一等以此且曰長則能從社稷之事矣幼)
　(則能御未能御其間容衆子若曲/禮所言是以一人之身長幼問答)
○問品味曰子亟食於某乎問道藝曰子習於某乎子
善於某乎(亟去/冀切)
　(孔氏曰品味殽饌也亟數也若欲問彼人已嘗食某/殽饌與否者則不可斥問甞食否但當問其數食某)
　(食乎如言彼已嘗經數食也問道藝則曰子習於某/道乎子善於某藝乎道難故稱習藝易故稱善疑而)
　(稱乎謙退之辭方氏曰人之情品味有偏嗜道藝有/異尚問品味不可斥之以好惡而昭其癖問道藝不)
　(可斥之以能/否而㬥其短)
○士依於德游於藝工依於法游於說(說如/字)
　(鄭氏曰徳三徳至德敏徳孝德也藝六藝禮樂射御/書數也法謂規矩尺寸之數說謂鴻殺之意所宜也)
　(孔氏曰依依附游敖游方氏曰依則無日不然游則/有時而已徳本也故言依藝末也故言游法者常法)
　(規矩凖繩也故依之而不可違說則有變通存焉/若器或利於古而害於今則有說故游之而不泥)
○問卜筮曰義與志與義則可問志則否不貳問(與音/余)
　(鄭氏曰義正事也志私意也義與志與太卜問来卜/筮者也不貳問謂當正已之心以問吉凶於蓍龜孔)
　(氏曰公義則可為筮若所問是私意則不為之卜筮/劉氏曰凡問卜筮之道先正其心決定所事之去就)
　(則從此而違彼無疑貳之心矣然後問於筮考諸卜/吾所就而從者吉乎凶乎是之謂不貳問也輔氏曰)
　(問卜當誠壹惟誠/然後此問彼應)
○執玉執龜筴不趨堂上不趨城上不趨
　(鄭氏曰歩張足曰趨於重器於近尊於迫狹無容也/輔氏曰趨所以為容也執重器則加謹近尊者則加)
　(恭於迫狹及臨危則自斂故皆/不趨非此時則行不可無容也)
○執虚如執盈入虚如有人
　(鄭氏曰重慎輔氏曰敬慎有常心勿以在外者變也/謝氏曰或問敬慎同異曰執虚如執盈入虚如有人)
　(慎之至也敬則慎在其中矣敬則外物不能易甚物/事换得方氏曰執虚猶如執盈况於有物之器而敢)
　(忽乎入虚猶如有人况於有人之室而敢怠乎/故孔子執圭如不勝出門如見大賔者此也)
○凡祭於室中堂上無跣燕則有之(跣悉/典切)
　(鄭氏曰祭不跣者主敬也燕則有跣爲歡也天子諸/矦祭有坐尸於堂之禮祭所尊在室燕所尊在堂將)
　(燕降說屨乃升堂孔氏曰凡祭謂天子至士悉然跣/說屨也下大夫及士隂陽二厭乃燕尸皆於室中上)
　(大夫隂厭及祭在室若儐尸則于堂正祭饋食卿大/夫士並在室中此則貴賤通天子諸矦則有室有堂)
　(朝事延尸於户外是坐尸於堂然非禮之盛節初入/室灌及饋孰之時事神大禮故註云祭所尊在室祭)
　(禮主敬故凡祭在室中者非惟室中不說屨堂上亦/不敢說屨燕則有之者謂堂上有跣也凡燕坐必說)
　(屨屨賤不在堂也初時在堂行/禮立而致敬故曰所尊在堂)
○氾埽曰埽埽席前曰拚拚席不以鬛執箕膺擖(氾芳/劔切)
(埽悉報切拚音糞/鬛力涉切擖音葉)
　(孔氏曰氾廣也大賔來外内俱埽謂之埽小賔来則/止埽席前名曰拚也拚是除穢埽是滌蕩若拚席上)
　(不得用埽地帚也膺人之胷前擖箕之舌也持箕舌/自嚮胷前不得嚮尊者鄭氏曰鬛謂帚也帚恒埽地)
　(不潔清也持箕將/去糞者以舌自嚮)
○衣服在躬而不知其名爲罔
　(陸氏曰衣服在躬上至冠冕下及裳履皆兼之鄭氏/曰罔猶罔罔無知貌孔氏曰衣服文章所以表人之)
　(徳亦勸人之慕徳若著之而不識知其名義者則是/罔罔無知之人也李氏曰冠圓冠者知天時履方履)
　(者知地形佩玦者事至而能斷先王之制衣服豈徒/然乎夫衣服者未嘗去者也身者至近者也以未嘗)
　(去之衣服被乎至近之身而有/所未知故曰罔罔者神不明也)
○不疑在躬不度民械不願於大家不訾重器(度大洛/切訾子)
(斯/切)
　(應氏曰在躬之疑若衣服而不知其名亦其一也鄭/氏曰不服行所不知使身疑也械兵器也不計度民)
　(家之器物使已亦有大謂富之廣也訾思也重猶寳/也孔氏曰當習學明了不得使疑事在其躬也大家)
　(謂大夫之家富貴廣大士徃見彼富大不可願效之/非分而願必有亂心也客思玩主人珍物重器則憎)
　(疾已貧賤生滛亂濫惡也方氏曰重器謂九鼎之屬/訾與國語訾相之訾同朱子曰訾猶計度也下毋訾)
　(衣服成器字義同此國語云訾相其質漢書云爲無/訾者又云不訾之身皆此義此言不訾重器者謂不)
　(欲量物之貴賤亦避不審也或曰君子處富貴之中/而人不疑其貪者視之如無也見富貴財利則有欲)
　(之之色安能使人不疑其貪乎在吾身有可疑者莫/甚於此故此先言不疑在躬而下繼以民械重器大)
　(家三/者)
不窺宻不旁狎不道舊故不戲色
　(鄭氏曰宻隱曲處不窺宻嫌伺人之私也道舊故言/知識之過失也孔氏曰人當正視不得窺覘隱宻之)
　(處旁猶妄也妄與人狎習或致忿爭因狎而致訟也/不戲色當尊其瞻視䙝慢則失敬也陸氏曰不旁狎)
　(雖在側不狎也朱子曰旁泛及也泛與人狎習不恭/敬也不道舊故舊事旣非今日所急且或揚人宿過)
　(以取憎惡如陳勝賔客言勝故情爲勝/所殺之類是也戲色謂嘻笑侮慢之容)
毋拔來毋報徃毋瀆神毋循枉毋測未至毋訾衣服成
器毋身質言語(拔蒲末切/報音赴)
　(鄭氏曰報讀爲赴疾之赴拔赴皆疾也人來徃所之/當有宿漸不可卒也瀆謂數而不敬毋循枉謂前日)
　(之不正不可復遵行之測意度也成猶善也思衣服/成器則疾貧也質成也聞疑則傳疑若成之或有所)
　(誤孔氏曰神明正直敬而逺之不可瀆慢循猶追述/也枉邪曲也未至之事聖人難之凡人固不可預欲)
　(測量之也朱子曰抜來赴徃抜是急走倒從這邊來/赴是又急再還倒向那邊去來徃只是向背之意此)
　(二句文勢猶云其就義若熱則其去義若渇言人有/箇好事火急歡喜去做這様人不耐乆少間心懶意)
　(闌則速去之矣所謂其進銳者其退速也或曰毋抜/來者事來則應毋報徃者事徃則已未來則拔而致)
　(之旣徃則追而報之此世所謂生事也胡氏曰拔猶/拒也報猶追也測未至謂幸中如子貢身已也有疑)
　(毋斷以/己意)
○言語之美穆穆皇皇朝廷之美濟濟翔翔祭祀之美
齊齊皇皇車馬之美匪匪翼翼鸞和之美肅肅雍雍(美/音)
(儀齊如字皇舊音徃旺/或云如字匪讀如騑)
　(鄭氏曰匪讀如四牡騑騑齊齊皇皇讀如歸徃之徃/美皆當爲儀字之誤也周禮教國子六儀一曰祭祀)
　(之容二曰賔客之容三曰朝廷之容四曰喪紀之容/五曰軍旅之容六曰車馬之容孔氏曰穆穆皇皇皆)
　(美大之狀濟濟翔翔厚重寛舒之貌孝子祭祀威儀/嚴正心有所繼屬故齊齊皇皇詩小雅云四牡騑騑)
　(四牡翼翼皆是馬之行容肅肅敬貌雍雍和貌鸞和/聲之形狀方氏曰穆穆者敬以和皇皇者正而美濟)
　(濟者出入之齊翔翔者翕張之美齊齊言致齊而能/定皇皇言有求而不得匪匪言行而有文翼翼言載)
　(而有輔肅肅言倡者之整雍雍言應者之和胡氏曰/鄭讀匪匪爲騑今從之餘不勞改讀輔氏曰美如字)
　(自/通)
○賔客主恭祭祀主敬喪事主哀㑹同主詡軍旅思險
隱情以虞(詡况/矩切)
　(鄭氏曰恭在貌敬在心詡謂敏而有勇若齊國佐也/險險阻出竒覆諼之處也隱意也思也虞度也當思)
　(念已情之所能以度彼之將然否也孔氏曰左傳成/二年齊晉戰于鞍齊國佐陳辭以拒晉師是敏而有)
　(勇險是地形險阻諼詐也地形旣險得出竒謀覆詐/也隱情謂以意思念彼情豫測度前敵知其所欲爲)
　(事劉氏曰恭敬哀詡同出一心也用之以應物各有/所宜焉詡煦也德𤼵揚詡萬物人君法天地治會同)
　(以建極而生成萬物之德在焉輔氏曰交際以禮相/示故以容貌之恭爲主祭祀以誠感格故以内心之)
　(敬爲主内外無二致恭敬無二理行軍之道以臨事/而懼好謀而成爲上思險謂臨事而懼慮敗不慮勝)
　(也隱情以虞謂好謀而/成且兵事露則不神也)
○軍尚左卒尚右乗兵車出先刃入後刃
　(鄭氏曰左陽也陽主生將軍有廟勝之䇿左將軍爲/上貴不敗績右隂也隂主殺卒之行伍以右爲上示)
　(有死志入後刅不以刄嚮國也方氏曰軍/以謀爲主而好生卒以戰為事而敢死)
○武車不式介者不拜
　(陸氏曰前曰兵車不式兵車革路也此曰武車不式/武車木路也方氏曰武車以言其道戎車以言其事)
　(兵車以言其器革車以言其飾鄭氏曰/兵車不以容禮下人也軍中之拜肅拜)
○婦人吉事雖有君賜肅拜爲尸坐則不手拜肅拜爲
喪主則不手拜
　(鄭氏曰肅拜拜低頭也手拜手至地也婦人以肅拜/爲正凶事乃手拜爾爲尸爲祖姑之尸也士虞禮曰)
　(男男尸女女尸爲喪主不手拜者爲夫與長子當稽/顙也其餘亦手拜而已或曰喪爲主則不手拜肅拜)
　(也孔氏曰婦人但肅拜吉事及君賜悉然手拜則周/禮空首也肅拜者婦人之常而昏禮婦拜扱地以其)
　(新來爲婦盡禮於舅姑也左傳穆嬴頓首於宣子之/門者有求於宣子非禮之正也爲喪主則不手拜明)
　(不爲喪主其餘輕喪則手拜也周禮坐尸嫌婦人或/異故記者明之尸坐謂虞祭若平常吉祭共以男子)
　(一人爲尸祭統云設同几是也婦人/爲尸或答拜時但肅拜而不手拜也)
葛絰而麻帶
　(孔氏曰此謂婦人旣虞卒哭其絰以葛易麻故云葛/絰婦人尚質所貴在要帶有除無變終始是麻故云)
　(麻帶鄭氏曰帶所以自結束也婦人質少變於喪/之帶有除而無變澄曰絰謂首絰帶謂要絰也)
　　　右記通用之禮凡十五節
爲人臣下者有諫而無訕有亾而無疾頌而無讇諫而
無驕怠則張而相之廢則埽而更之謂之社稷之役(讇/勑)
(檢切相息亮/切更音庚)
　(鄭氏曰亾去也疾惡也頌謂將順其美也驕謂言行/謀從恃知而慢也怠惰也相助也廢政教壞亂無可)
　(因也孔氏曰君若有惡臣當諫之訕謂道說君之過/惡及謗毁也三諌不從乃出境而去不得彊畱而憎)
　(惡君也頌美盛德之形容讇謂以惡爲美横求見容/君政怠惰臣當爲張起而助成之君政廢壞無可復)
　(張助者則當掃蕩而更立新政也方氏曰役者以其/有勞於社稷也澄曰社稷之役猶言社稷之臣役謂)
　(僕役左傳云於先大夫無能/爲役不曰臣而曰役謙辭也)
○事君者量而後入不入而后量凡乞假於人爲人從
事者亦然然故上無怨而下逺罪也(量音亮乞入聲爲/云僞切逺去聲)
　(鄭氏曰量量其事意合成否孔氏曰臣之事君欲請/爲其事義必先商量事意可合以否然後入而請之)
　(不先入請然後始商量成否乞假於人謂就人乞貸/假借爲人從事謂求請事人亦須先商量事意成否)
　(故云亦然然故然猶如此也事君若能如此/則下不忤上故上無怨上不責下故下逺罪)
○執君之乗車則坐僕者右帶劔負良綏申之面拖諸
幦以散綏升執轡然後歩(乗繩證切下七乗五乗三乗/乗馬同拖徒可切幦音覓散)
(上/聲)
　(鄭氏曰執執轡謂守之也君不在中坐示不行也面/前也幦覆苓也良綏君綏也負之由左肩上入右腋)
　(下申之於前覆苓上也歩行也孔氏曰凡御則立今/守空車則坐僕即御者也右帶劔帶之於要右邊也)
　(此謂初御法帶劔之法在左以右手抽之便也今御/者在中君在左若左帶劔則妨於君故右帶也良善)
　(也君由後升僕者在車背君面嚮前取君綏由左腋/下加左肩上繞背入右腋下申綏之末於面前拖諸)
　(幦者拖猶擲也亦引也綏申於面前而擲末於車前/幦上亦云引之置車幦上也苓車前欄也亦名爲式)
　(故詩傳云幭覆式與此同以散綏升者謂初升時也/散綏副綏也僕登車旣不得執君綏故執副綏而升)
　(也旣升車執䇿分轡而後行車行車五歩而立待君/君出上則授良綏而升君也朱子曰下言以散綏升)
　(則是此時僕方在車下帶劔負綏而擲綏末於幦上/君固未就車也及僕以散綏升之後君方出而就車)
　(此䟽乃言君由後升僕者在車背君取綏而拖諸幦/誤矣又疑綏制當是以索爲環兩頭相屬故負之者)
　(得以如環處自左腋下過前後各上至背則合而出/於右腋之中以申於前而自車下擲於幦上君升則)
　(還身向後復以覆幦如環處授君使君得以兩手執/之而升也按此與曲禮君車將駕以下皆非專為君)
　(御者之事蓋劔妨左人自當右帶綏欲授人自當負/之以升又當升時無人授已故但取散綏以升乃僕)
　(之通法註/䟽皆誤)
○僕於君子君子升下則授綏始乗則式君子下行然
後還立(還音/旋)
　(孔氏曰僕御之禮必授人綏故君子升及下僕者皆/授綏也僕者始乗君子未至御者則式以待君子升)
　(也僕人之禮若君子將升則僕先升君子下行則僕/後下更還車而立待君子去後乃敢自安或云君車)
　(將駕則僕執䇿立於馬前故君子將下車則僕亦下/車立於馬前待君子下行乃更還車立以俟其去)
○乗貳車則式佐車則否貳車者諸矦七乗上大夫五
乗下大夫三乗
　(鄭氏曰貳車佐車皆副車也朝祀之副曰貳戎獵之/副曰佐七乗五乗三乗此葢殷制也周禮貳車公九)
　(乗矦伯七乗子男五乗及卿大夫各如其命之數孔/氏曰乗貳車佐車僕乗副車法也朝祀尚敬乗副車)
　(者式戎獵尚武乗副車者不式也戎獵自相對則戎/車之副曰倅田獵之副曰佐故周禮戎僕馭倅車田)
　(僕馭佐車方氏曰貳車道車之副也道車即象路也/以朝夕燕出入而謂之燕車佐車田車之副也田車)
　(即木路也合而言之凡朝祀之車其副皆謂之貳戎/獵之車其副皆謂之佐陸氏曰周官凡諸矦之卿其)
　(禮各下其君二等然則下文大夫三乗子男之卿應/氏曰按此與周禮未甚差似非異代之制當時記禮)
　(者所見多諸矦禮故所言止及於/此若上公禮亦自是等而上之爾)
○有貳車者之乗馬服車不齒觀君子之衣服服劔乗
馬弗賈(賈音/嫁)
　(鄭氏曰服車所乗車不齒尊有爵者之物廣敬也弗/賈平尊者之物非敬也孔氏曰有貳車則謂下大夫)
　(其所乗之馬所服之車不敢齒次論其年嵗評其價/數髙下車有新舊則年數有多少價數有貴賤觀視)
　(也不輕平尊者物堪直多少之價方氏曰上言車馬/而不及衣服下言乗馬則車亦弗賈可知其言互備)
　(爾大夫以上有貳車然後謂之君子貳車以位言之/君子以德言之上言貳車則斥大夫以上而已下言)
　(君子則凡於有德者皆若是也輔氏曰齒與齒君之/路馬之齒同衣服舉其緫服劔佩之火者乗馬物之)
　(盛者微細之/物有不必戒)
○國家靡敝則車不雕幾甲不組縢食器不刻鏤君子
不履絲屨馬不常秣(靡音迷/幾音祈)
　(鄭氏曰靡敝賦稅亟也雕畫也幾附纒爲沂鄂也組/縢以組飾之及紟帶也詩云貝胄朱綅亦鎧飾也孔)
　(氏曰君造作侈靡賦稅煩急則物凋敝或以靡爲糜/謂財物糜散凋弊車不雕畫漆飾以爲沂鄂甲不用)
　(組以爲飾及紟帶紟帶解縢字縢約也謂以組連甲/及爲甲帶也絲屨謂絇繶純之屬不以絲飾之方氏)
　(曰組猶嬰之用組縢猶籩之用縢皆所以約而緘之/食器若木者爲刻金者爲鏤馬食穀曰秣五事必以)
　(車馬爲始終者葢/車馬在禮爲重)
　　　右記臣下之禮凡七節
　
　
　
　
　
　
　
　
　禮記纂言卷三
欽定四庫全書
　禮記纂言卷三　　　　　　元　吳澄　撰
　　少儀
　　(陸氏曰内則十年學幼儀此篇其類也方氏曰篇/中所言不特少者然壯者之儀亦在少時所習鄭)
　　(氏曰少猶小也記相見及薦羞之小威儀范陽張/氏曰先儒訓少為小其意以為所記者小節爾聖)
　　(人之道無大小此為小孰為大少有副意如太禮/師之有少師少者所以副其大儀者所以副其)
　　(也/)
聞始見君子者辭曰某固願聞名於將命者不得階主
敵者曰某固願見(見賢遍切/下並同)
　(鄭氏曰君子卿大夫若有異德者固如故也重則云/故將猶奉也奉命傳辭出入階上進者言斥指主人)
　(敵當也孔氏曰記者傳聞舊說曰聞辭客之辭也某/客名也再辭曰固聞名謂名得通達客實願見君子)
　(不敢必斥見君子但願將命者聞之而已不云初辭/而云固者明主人不即見己已乃再辭也若初辭則)
　(不云固惟云某願聞名於將命者爾主謂主人客宜/卑退不得上進斥主人敵者不謙故云願見亦應云)
　(願見於將命者上已有/故此略之固義同上)
罕見曰聞名亟見曰朝夕瞽曰聞名(亟去/冀切)
　(鄭氏曰罕希也希相見雖於敵者猶為尊主之辭如/於君子也亟數也於君子則曰某願朝夕聞名於將)
　(命者於敵者則曰某願朝夕見於將命者瞽無目也/以無目辭不稱見孔氏曰前條明始相見此明已相)
　(見而䟽者尊者敵者皆云願聞名於將命者然敵者/始來曰願見重來而䟽翻曰聞名者亦奬之使不䟽)
　(也或云始來禮隆故尊卑宜異重來禮殺故宜同也/亟見謂數相見者瞽者其來不問見貴賤則並通云)
　(願聞名於/將命者)
○適有喪者曰比童子曰聽事適公鄉之喪則曰聽役
於司徒
　(鄭氏曰適之也曰某願比於將命者童子未成人曰/某願聽事於將命者聽役者喪憂戚無賔主之禮皆)
　(為執事來也孔氏曰前明吉禮相見此明凶事相見/也比謂比方其年力以給喪事若五十從反哭四十)
　(待盈坎童子不得與成人為比但來聽主人以事見/使也若適公卿貴者之喪聽主人之見役輕重唯命)
　(不敢辭也云於司徒者國有公/卿之喪則司徒率其屬掌之)
○君將適他臣如致金玉貨貝於君則曰致馬資於有
司敵者曰贈從者(從才/用切)
　(鄭氏曰適他行朝㑹也資猶用也贈送也孔氏曰前/明吉凶相見之禮此以下明吉凶送遺之禮此明送)
　(吉也君若朝㑹出徃它國而臣奉財物以充路費金/玉貨貝略舉其梗槩爾君尊備物不有乏少故不言)
　(獻恐君行有車馬路中或須資給故云此物以充馬/資有司主典君物者也敵者當言贈於左右從行者)
○臣致襚於君則曰致廢衣於賈人敵者曰襚親者兄
弟不以襚進(襚音遂/賈音嫁)
　(孔氏曰此明送凶襚者以衣送死人之稱以衣送敵/者死曰襚若臣以衣送君死不得曰襚但云致廢衣)
　(言不敢必充君歛但充廢致不用之列也賈人者識/物價貴賤主君衣服者也不敢云與君故云賈人也)
　(然喪大記云君無襚註云無襚者不陳不以歛進謂/執之將命親者相襚直將進即陳之不須執以將命)
　(若非親則擯者傳辭將進以為禮節按士喪禮大功/以上同財之親襚不將命即陳於房中小功以下及)
　(同姓等/皆將命)
○臣爲君喪納貨貝於君則曰納甸於有司(爲云偽/切下同)
　(孔氏曰此臣為君喪進物之辭納獻也入也甸田也/言此物田野所出合獻入於君有司必云田所出者)
　(臣受君地明地物本由君出也衣是送/君故與賈人貨貝但供喪用故付有司)
○賵馬入廟門賻馬與其幣大白兵車不入廟門(賵芳/仲切)
(賻音/附)
　(孔氏曰此論賵賻之異以馬送死曰賵以馬助生人/營喪曰賻幣謂財貨並助主人喪用之物大白兵車)
　(之旗為送喪之從車所以得有大白兵車來助主人/者謂諸矦有喪鄰國之君以此賻之或家國自有也)
　(庾氏曰禮旣祖訖而後賻馬入設於廟庭入門者欲/以供駕魂車也鄭氏曰賵馬入廟門以其主於死者)
　(賻馬以下不入廟門以其主於生人也兵車革路也/革路建大白以即戎戰伐田獵之服非盛者雖為死)
　(者來陳/之於外)
○賻者旣致命坐委之擯者舉之主人無親受也
　(孔氏曰此明賻者授受之禮坐猶跪也謂賻者旣致/命跪而委物於地主人擯者舉而取之吉時饋物主)
　(人自拜受喪主於哀戚不得拜受使擯者舉之而/已舉謂幣之屬車馬不舉鄭氏曰舉之舉以束)
○爲人祭曰致福爲己祭而致膳於君子曰膳祔練曰
告凡膳告於君子主人展之以授使者于阼階之南南
面再拜稽首送反命主人又再拜稽首其禮大牢則以
牛左肩臂臑折九个少牢則以羊左肩七个犆豕則以
豕左肩五个(使色吏切臑奴報切折之設/切下並同少去聲犆音特)
　(鄭氏曰曰致福曰膳曰告此皆致祭祀之餘於君子/也攝主言致福申其辭也自祭言膳謙也祔練言告)
　(不敢以為福膳也展省具也折斷分之也用左者右/以祭也羊豕不言臂臑因牛序之可知孔氏曰為人)
　(祭謂攝祭致飲胙於君子其將命之辭謂致彼祭祀/之福若已自祭而致胙則不敢云福言致其善味爾)
　(若已袝祥而致胙又不敢云膳但言以告使知己祥/祔而已凡初遣膳告之時主人自省視飲食多少備)
　(具於阼階南稽首拜送使者使者亦在阼階南南面/再拜稽首受命其禮而下明所膳禮數也若得太牢)
　(祭者則用牛膳周人牲體尚右右邉以祭所以獻左/也周貴肩故用左肩九个者取肩自上斷折之至蹄)
　(為九段臂臑謂肩脚也禮得少牢者則膳羊左肩折/為七箇大牢少牢並用上牲不并備饌故太牢唯牛)
　(少牢唯羊也若祭唯特豕亦用豕左肩為五段方氏/曰致福言祭者獲福致其餘於人膳者葢祭祀不祈)
　(為己而祭非敢徼福以味之善乃致之爾練袝特告/死者之已祔生者之已練而已展之省其善否也其)
　(授使者與反命皆再/拜稽首敬之至也)
○其以乗壺酒束脩一犬賜人若獻人則陳酒執脩以
將命亦曰乗壺酒束脩一犬其以鼎肉則執以將命其
禽加於一雙則執一雙以將命委其餘(乗去/聲)
　(鄭氏曰陳重者執輕者便也乗壺四壺也不言陳犬/或無脩者牽犬以致命也於卑者曰賜於尊者曰獻)
　(鼎肉謂牲體已解可升於鼎也加猶多也孔氏曰四/馬曰乗乗酒亦然束脩十挺脯也陳列於門外也亦)
　(曰者謂將命之辭也雖陳酒犬而單執脯致命其辭/亦曰乗壺酒束脩一犬也無脯而有酒肉則陳酒而)
　(執肉以將命加於一雙謂或十或/百唯執一雙將命其餘委於門外)
犬則執緤守犬田犬則授擯者旣受乃問犬名牛則執
紖馬則執靮皆右之臣則左之(緤息列切守手右切又/如字紖文引切靮丁歴)
(切/)
　(鄭氏曰緤紖靮皆所以繫制之者守犬甲犬問名畜/養者當呼之名謂若韓盧宋鵲之屬孔氏曰犬有三)
　(種守犬守禦宅舎田犬田獵所用食犬充厨庶羞用/田犬守犬有名食大無名右之以右手牽之此謂田)
　(犬守犬若食犬則左手牽之曲禮云效犬者左牽之/是也臣謂征伐所獲民虜左之左手操其右袂曲禮)
　(獻民虜者操/右袂是也)
車則說綏執以將命甲若有以前之則執以將命無以
前之則袒櫜奉胄器則執葢弓則以左手屈韣執拊劔
則啓櫝葢襲之加夫襓與劔焉(說吐活切下說屨同袒/音但橐音羔奉芳勇切)
(韣音獨拊芳武切櫝音獨/夫襓上音扶下如遥切)
　(鄭氏曰甲鎧也有以前之謂他摯幣也橐弢鎧衣也/冑兠鍪也袒其衣出兠鍪以致命韣弓衣也櫝劒函)
　(也襲卻合之襓劔衣也加劔於衣上孔氏曰陳車而/說綏執以將命有他物與鎧同獻則陳鎧而執他物)
　(輕者以將命也袒開也若唯獻甲無他物則開甲櫜/出胄奉之將命曲禮云獻甲者執胄是也凡器則陳)
　(底執葢葢輕便也拊弓把也左手屈弓衣并於把而/執之右手執簫以將命曲禮云右手執簫左手承拊)
　(是也啓開也先開劔函之葢而以葢仰於函底之下/加函底於上重合之故云襲又加劔衣函中而以劔)
　(置衣/上也)
笏書脩苞苴弓茵席枕几熲杖琴瑟戈有刄者櫝筴籥
其執之皆尚左手刀卻刄授穎削授拊凡有刺刄者以
授人則辟刄(苴子餘切熲京領切卻去略切穎役頂切/削音笑刺七智切又七亦切辟匹亦切)
　(鄭氏曰苞苴謂編束萑葦以裹魚肉也茵著蓐也熲/警枕也筴蓍也籥如笛三孔皆十六物也左手執上)
　(上陽也右手執下下隂也卻刄授穎削授拊辟用時/穎鐶也拊謂把以利刄授人則辟刄不以正鄉人也)
　(孔氏曰笏也書也脩脯也苞苴也弓也茵也席也枕/也几也熲也杖也琴也瑟也戈有刄者櫝戈之有刄)
　(以櫝韜之也筴也籥也執此諸物皆左手在上而執/之右手在下而承之若授人以刄却仰其刄授之以)
　(刀鐶穎是穎發之義刀之在手禾之秀穗枕之警動/皆謂之穎事異意同按喪禮後記葦苞長三尺内則)
　(云炮取豚編萑以苴之是裹魚及肉亦兼容他物禹/貢云厥包橘柚茵謂以物所蓍之蓐言有蓍謂之茵)
　(方氏曰禾首為穎穎刀頭刀以柄為首也澤劔/首吹劔首皆柄輔氏曰方氏謂穎為刀頭似優)
○受立授立不坐性之直者則有之矣
　(孔氏曰坐跪也尊卑相授以跪為禮尊者立卑者受/其所與之物尊者立卑者以物授之此二事皆不坐)
　(若坐則尊者屈身也性謂天性若尊者天性直自如/此短小則有坐而授受鄭氏曰有之有跪者也謂受)
　(授於尊者而尊者短則跪不敢以長臨之輔氏曰跪/固禮也牲之直者徇禮而不度宜朱子曰按此句文)
　(義皆未通恐是記失禮爾性之/直猶所謂直情而徑行者與)
賛幣自左詔辭自右
　(孔氏曰此論賛辭之異賛助也為君授幣之/時由君之左為君傳辭與人則由君之右)
○始入而辭曰辭矣即席曰可矣排闔說屨於户内者
一人而已矣有尊長在則否(排薄皆切闔胡獵/切長知兩切下同)
　(鄭氏曰可猶止也擯者為賔主之節說屨於户内者/一人雖衆敵猶有所尊也在在内也尊長在則後來)
　(之衆皆說屨户外孔氏曰始入門主人辭謝於賔擯/者告主人曰辭謝賔矣謂辭讓賔令先入至階之時)
　(擯者亦應告主人曰辭讓賔先登此不言者始入之/文包入門登階也至賔主升堂各就席而立擯者恐)
　(賔主辭讓即席故告之曰可矣言止不須辭也賔主/登席闔謂門扉衆入户内雖尊卑相敵猶推一人為)
　(尊排推門扉說屨户内先有尊長在堂或室衆人後/入不得說屨户内也澄曰曰辭矣者令主人讓賔也)
　(曰可矣者謂賔/主可登席也)
○尊長於已踰等不敢問其年燕見不將命遇於道見
則面不請所之喪俟事不犆弔侍坐弗使不執琴瑟不
畫地手無容不翣也寢則坐而將命(畫音獲翣/所甲切)
　(鄭氏曰踰等父兄黨也問年則已恭遜之心不全燕/見謂自不用賔主之正來則若子弟然也遇於道可)
　(以隱則隱不敢煩動也不請所之恐尊長所之或卑/䙝喪不犆弔亦不敢故煩動也事朝夕哭時侍坐弗)
　(使不執琴瑟至不翣皆端慤所以為敬尊長或使彈/琴瑟則為之可命有所傳辭也坐者不敢臨之孔氏)
　(曰卑幼私燕而見不使擯者將傳其命無賔主之禮/若於道路遇逢尊者尊者見已則面見不見則隱雖)
　(面見而不得問何徃也弔於尊者當俟朝夕哭時不/非時而獨弔侍坐於尊者若不使已不執琴瑟而皷)
　(之不敢無故畫地不弄手翣扇也雖熱不敢搖扇皆/以為敬也寢卧也坐跪也若尊者眠卧而侍者傳辭)
　(當跪前立則/臨尊者也)
侍射則約矢侍投則擁矢勝則洗而以請客亦如之不
角不擢馬(擢直/角切)
　(鄭氏曰約矢不敢與之拾取也投投壺也擁矢不敢/釋於地也角謂觥罰爵也於尊者與客如獻酬之爵)
　(孔氏曰矢箭也凡射必計耦先設楅在中庭楅者兩/頭為龍頭中央共一身而倚箭於楅身上上耦前取)
　(一次下耦又進取一如是更進各得四箭而升堂揷/三隻於腰而手執一隻若畀者侍射則不敢更拾進)
　(取但一時并取四矢故云約矢投壺禮亦賔主各進/矢若柘若棘為之從委於身前坐一一取之若畀者)
　(侍投則不敢釋置於地手並抱之擁抱也若敵射及/投壺竟司射命酌而勝者當應曰諾勝者弟子酌酒)
　(南面以置豐上不勝者揖譲升堂北面就豐上取爵/將飲之而跪曰賜灌勝者立於不勝者東亦北面跪)
　(而曰敬養若卑者得勝則不敢直酌當前洗爵而請/行觴然後乃行也客若不勝則主人亦洗以請所以)
　(優賔也行罰用角爵詩云酌彼兕觥是也飲尊者及/客則不敢用角投壺立筭為馬馬有威武射者所尚)
　(也凡投壺毎一勝輙立一馬至三馬而成勝但頻勝/三馬難得若一朋得二馬一朋得一馬於是一馬之)
　(朋徹取一馬者是以為三馬以成勝也今若卑者朋/雖得二亦不敢徹尊者馬足成已勝也朱子曰此皆)
　(是卑者與尊者為耦若已勝而司射命酌則不使它/弟子酌酒以罰尊者必自洗爵而請行觴若耦勝則)
　(亦不敢煩它弟子酌而飲已必自/洗爵而請自飲也註䟽說恐非是)
○請見不請退朝廷曰退燕遊曰歸師役曰罷(朝直遥/切罷音)
(皮/)
　(孔氏曰卑者於尊所有請見之禮去必由尊者朝還/則稱曰退論語子退朝冉有退朝若在燕及遊還稱)
　(曰歸燕遊禮䙝主於歸家也鄭氏曰不請退去止不/敢自由也朝廷近君為進罷之言罷勞也春秋傅曰)
　(師還曰疲朱子曰易曰或鼓或罷/與史記將軍罷休就舎之罷亦同)
○侍坐於君子君子欠伸運笏澤劔首還屨問日之蚤
莫雖請退可也(還音旋蚤音/早莫音暮)
　(鄭氏曰此皆解倦之狀伸頻伸也運澤謂玩弄也金/器弄之易以汗澤孔氏曰志倦則欠體疲則伸運動)
　(也謂君子摇動於笏澤謂光澤玩弄劔首則生光澤/還轉也尊者說屨於户内是屨恒在側故得自還轉)
　(之也問日之蚤莫尊者問也雖假令也前言侍者不/得請退今若見君子有欠伸及以下諸事皆是坐乆)
　(體倦欲起或卧意侍者/此時假令請退可也)
　　　右記見遺之禮凡十四節
燕侍食於君子則先飯而後已毋放飯毋流歠小飯而
亟之數噍毋為口容客自徹辭焉則止(飯扶晚切下同/亟紀力切數色)
(角切噍子笑/在笑二切)
　(孔氏曰先君子之飯若嘗食然君子食罷而後已若/勸食然小飯謂小口而飯備噦噎亟謂疾速而咽備)
　(見問也數噍謂數數嚼之無得弄口以為容食訖/客欲自徹其俎主人辭其徹俎客則止而不徹)
○凡飲酒爲獻主者執燭抱燋客作而辭然後以授人
執燭不讓不辭不歌(燋側角子/角二切)
　(鄭氏曰凡飲酒主人親執燭敬賔示不倦也言獻主/容君使宰夫也孔氏曰獻主主人也凡飲酒主人自)
　(獻賔若尊卑不敵則使宰夫為主人以獻賔執燭夜/時也夜暗故執燭燋謂未爇之炬旣欲畱客又取未)
　(然之炬抱之也作起也客自起辭主人從辭而止乃/以燭授執事之人也禮賔主有讓及更相辭謝又各)
　(歌詩相顯徳今旣夜/暮所以殺此三事)
○其未有燭而後至者則以在者告導瞽亦然
　(孔氏曰在者謂已在於坐者也若日已暗而坐中未/有燭有人後至則主人以在坐中者而告之云某人)
　(在此某人在此導瞽亦如無燭時也鄭氏曰以在者/告為其不見意欲知之也師冕見及階子曰階也及)
　(席子曰席也皆坐子告之/曰某在斯某在斯是也)
○尊者以酌者之左爲上尊尊壺者面其鼻
　(鄭氏曰尊者設尊者也孔氏曰人君陳尊在東楹之/西於南北列之設尊之人在尊西嚮東以右為上則)
　(尊以南為上也酌謂酌酒人也酌人在尊東西面以/左為上亦上南也二人俱以南為上故云以酌者之)
　(左為上尊也尊與壺悉有面面有鼻鼻宜嚮於尊者/故言面其鼻方氏曰設尊必面其鼻示專惠也玊藻)
　(曰唯君面尊是也謂之鼻/者以當前如人之鼻故也)
○客爵居左其飲居右介爵酢爵僎爵皆居右(酢音胙/僎音遵)
　(鄭氏曰客爵謂主人所酬賔之爵也以優賔爾賔不/舉奠于薦東介爵酢爵僎爵皆飲爵也介賔之輔也)
　(酢所以酢主人也孔氏曰鄉飲酒禮主人酬賔之爵/賔受奠觶于薦東是客爵居左也旅酬之時主人舉)
　(觶于賔賔奠觶于薦西至旅酬賔取薦西之觶以酬/主人是其飲居右也主人獻介介飲獻賔賔酢主人)
　(主人飲主人獻僎僎飲是三爵皆飲爵也此三人旣/不被優故爵並居右按鄉飲酒三爵皆不明奠置之)
　(所故記者/於此明之)
○酌尸之僕如君之僕其在車則左執轡右受爵祭左
右軌范乃飲(軌范上媿美切下/音與洪範之範同)
　(鄭氏曰如君之僕當其為尸則尊也周禮大御祭兩/軹祭軌軌與軹於車同謂轊頭也軌范聲同謂軾前)
　(也孔氏曰此明爲尸之僕祖道祭軷之宜尸之僕為/尸御車之僕將欲祭軷酌酒與尸之僕令為軷祭如)
　(酌酒與君之僕也其在車謂僕在車中時也僕旣主/尸車故於車執轡受爵尸位在左僕立在右故左執)
　(轡右受爵祭酒也君僕亦然軌謂轂末范謂軾前僕/旣受爵將飲則祭之於車左右軌及前范所以祭者)
　(為其神助已使不傾危也祭徧乃自飲此云范周禮/云軓聲同字異但軾前之軓車旁著凡或作範字轂)
　(末之軌則車旁著九此記左右軌/是也車轍亦謂之軌亦車旁著九)
○小子走而不趨舉爵則坐祭立飲
　(鄭氏曰小子弟子也卑不得與賔介俱備禮容也孔/氏曰小子但給役使故宜驅走不得趨翔為容趨徐)
　(趨也小子若得酒舉爵時則/先以坐祭祭竟而立飲之)
○飲酒者禨者醮者有折爼不坐(禨其記切/醮子笑切)
　(鄭氏曰已沐飲酒曰禨酌始冠曰醮折爼尊徹之乃/坐也孔氏曰飲酒者則禨者醮者是也緫以飲酒日)
　(之折俎者折骨體於爼也折俎為尊禨醮小事為卑/故不得坐也折爼所以為尊者折俎則殽饌尊故冠)
　(禮庶子冠于房户之前而冠者受醮不敢坐及禨者/並不敢坐也按鄉飲酒燕禮有折俎者皆不坐獨云)
　(禨者醮者不坐以禨者醮者無酒爼之/時則得坐嫌有折俎亦坐故特明之)
○取爼進俎不坐
　(孔氏曰取俎謂就爼上取肉進俎謂進肉於俎爼旣/有足立而進取便故不坐方氏曰俎有足而髙陸氏)
　(曰弟子職曰柄尺不跪蓋籩豆之屬若俎/無柄應坐鄭氏曰以其有足亦柄尺之類)
○其有折爼者取祭反之不坐燔亦如之尸則坐
　(孔氏曰俎旣有足故立而就俎取所祭肺升席坐祭/祭訖反此所祭之物加之於俎皆立而為之故云取)
　(祭反之不坐唯祭時坐爾燔謂燔肉雖非折骨其肉/在俎其取及祭反時亦不坐故云如之此皆謂賔客)
　(若為尸尸尊雖折俎取祭反之皆坐也鄭氏曰鄉射/賔奠爵于薦西興取肺坐絶祭左手嚌之興加于爼)
　(坐帨手少牢饋食尸左執爵右兼取/肺肝擩于俎鹽振祭嚌之加于菹豆)
○凡羞有爼者則於爼内祭
　(孔氏曰若羞在豆則祭於豆間若羞在爼則祭於爼/内近人之處俎在人間横設故不得祭於俎外及兩)
　(俎/間)
○羞首者進喙祭耳(喙許/穢切)
　(孔氏曰羞首謂膳羞有牲頭者則進口/以嚮尊者尊者若祭先取牲耳祭之也)
○羞濡魚者進尾冬右腴夏右鰭祭膴(鰭音祈膴/火吳切)
　(鄭氏曰進尾擗之由後鯁肉易離也乾魚進首擗之/由前理易析也冬右腴氣在下腴腹下也夏右鰭氣)
　(在上鰭脊也膴大嚮謂刳魚腹也孔氏曰濡濕也冬/時陽氣下在魚腹夏則陽氣上在魚脊凡陽氣所在)
　(之處肥美故進魚使嚮右以右手取之便也此尋常/燕食所薦魚體非祭祀及嚮食正禮也祭膴者此處)
　(肥美故食魚則刳取以祭先也陳氏曰魚之在俎或/縮或横或右首或左首或進首或進尾或進鰭或進)
　(腴或右鰭則右首左首者於俎為縮於人為横進首/進尾者於俎為横於人為縮公食大夫魚縮爼寢右)
　(進鰭士喪卒塗之薁左首進鰭士虞亦進鰭少牢右/首進腴蓋鰭者體之所在腴者氣之所聚禮雖貴右)
　(人之飲食貴體鬼神之祭貴氣也公食與少牢皆右/首而喪禮左首反吉故也少牢進腴公食進鰭而喪)
　(奠與虞進鰭未異於生故也儀禮大夫士祭皆薧魚/周禮䱷人凡祭祀共其魚之鱻薧曲僼曰槀魚曰商)
　(祭鮮魚曰脡祭少儀曰羞濡魚者進尾先儒謂天子/諸矦之禮備薧濡也陸氏曰凡食魚進首唯羞濡魚)
　(者進尾嫌軟/媚無骨鯁)
○未歩爵不嘗羞
　(鄭氏曰歩行也孔氏曰羞殽羞也殽羞本為酒設若/爵未行而先甞羞是貪食矣此謂無筭爵之時羞庶)
　(羞行爵之後始甞之若正羞脯醢折俎未飲酒之前/則甞之故鄕飲酒鄉射燕禮大射獻後乃薦賔皆先)
　(祭脯醢嚌肺/乃飲卒爵)
○凡羞有湆者不以齊(湆起及切齊/才細切下同)
　(孔氏曰凡羞有湇湇汁也羞有汁則有鹽梅齊和/若食者更調和之則嫌薄主人味故不以齊也)
○凡齊執之以右居之於左
　(鄭氏曰齊謂食羮醬飲有齊和者也孔氏曰齊者以/鹽梅齊和之執此鹽梅以右手居之於左者居處羮)
　(食於左手以右手所執/鹽梅調和之於事便也)
○牛羊之肺離而不提心(提丁/禮切)
　(鄭氏曰提猶絶也刳離之不絶中央使易絶以祭孔/氏曰祭肺之法刳離之不絶心心謂肺中央少許爾)
○牛與羊魚之腥聶而切之爲膾麋鹿爲菹野豕為軒
皆聶而不切麕爲辟雞兎爲宛脾皆聶而切之切葱若
薤實之醯以柔之(聶之渉切菹莊居切軒音獻麕俱/倫切辟音璧又補麥切宛鳥阮切)
　(孔氏曰此明膾及虀菹麤細之異聶而切之者先䐑/為大臠而復報切之為膾也鄭氏曰此軒辟雞宛脾)
　(皆菹類也其作之狀以醯與葷菜淹之殺肉及腥氣/也方氏曰菹酢菜也醢人所謂菁菹茆菹是也彼以)
　(菜為菹此以麋鹿為之者特制造之法如之而已膳/夫通謂之醬者以此聶而不切則大聶而切之則小)
○爲君子擇葱薤則絶其本末(薤何/戒切)
　(孔氏曰本根也葱薤根不浄/末萎乾故擇者必絶其二處)
○君子不食圂腴(圂音/豢)
　(鄭氏曰周禮圂作豢謂大豕之屬食米穀者也腴有/似於人穢孔氏曰腴豬犬腸也豬犬亦食米穀其腸)
　(與人相似君子辟/其腴故鼎闕一也)
○未嘗不食新
　(鄭氏曰嘗謂薦新物於寢廟孔氏曰人子不忍前食/新也方氏曰秋祭曰嘗以物新成而可嘗故也未嘗)
　(則親未嘗新矣孝子其忍食之乎月令毎言先薦寢/廟者以此然新物不待秋而有此止以嘗言者以物)
　(成於秋故也月令特於/孟秋言嘗新者以此)
○凡洗必盥
　(孔氏曰盥盥手也洗爵必先洗手鄭氏/曰先盥乃洗爵先自潔也盥有不洗也)
○洗盥執食飲者勿氣有問焉則辟咡而對(辟匹亦切/咡而志切)
　(孔氏曰洗謂與尊長洗足也盥謂與尊長洗手也及/執尊者飲食之時尊者有事問己己則辟口而對不)
　(使口氣及尊者陸氏曰洗爵及執飲食苟有氣焉/人或穢之方氏曰勿氣屏氣也凡以致恭而已)
　　　右記飲食之禮凡二十三節
問國君之子長幼長則曰能從社稷之事矣幼則曰能
御未能御問大夫之子長幼長則曰能從樂人之事矣
幼則曰能正於樂人未能正於樂人問士之子長幼長
則曰能耕矣幼則曰能負薪未能負薪(長知/兩切)
　(孔氏曰長云能從君供社稷之事御治也謂已能治/事未能治事此事謂尋常細事長已能習樂曰能從)
　(樂人之事幼則習樂未成但聽政令於樂人曲禮問/其身此問其子記人之意異爾輔氏曰御謂五御孔)
　(子曰吾何執執御乎吾執御矣謙辭也亦天下未有/無生而貴者也教所以正之也猶言能受教於樂人)
　(負薪則貶於耕應氏曰曲禮之問乃他人之旁自相/問故對之者其辭文此則人問其子於父故對之者)
　(其辭卑先儒誤以此之問對為人之問對其辭意皆/不適其中且人之對父必譽其子父之言子必承以)
　(謙此古今之常情天下之逹禮也尚何疑馬然曲禮/上焉則問天子之年下焉則問庶人之子而此則不)
　(及焉者蓋彼亦旁問之辭而此則請問其父天子之/前固無與之敵而敢問其子者矣庶人卑賤其自相)
　(答問之辭不足記也此諸矦之子亦必鄰國之君陸/氏曰曲禮記天子之大夫士禮少儀所記諸矦之大)
　(夫士禮知然者以冒問國君之子長幼知之也少儀/視曲禮降一等以此且曰長則能從社稷之事矣幼)
　(則能御未能御其間容衆子若曲/禮所言是以一人之身長幼問答)
○問品味曰子亟食於某乎問道藝曰子習於某乎子
善於某乎(亟去/冀切)
　(孔氏曰品味殽饌也亟數也若欲問彼人已嘗食某/殽饌與否者則不可斥問甞食否但當問其數食某)
　(食乎如言彼已嘗經數食也問道藝則曰子習於某/道乎子善於某藝乎道難故稱習藝易故稱善疑而)
　(稱乎謙退之辭方氏曰人之情品味有偏嗜道藝有/異尚問品味不可斥之以好惡而昭其癖問道藝不)
　(可斥之以能/否而㬥其短)
○士依於德游於藝工依於法游於說(說如/字)
　(鄭氏曰徳三徳至德敏徳孝德也藝六藝禮樂射御/書數也法謂規矩尺寸之數說謂鴻殺之意所宜也)
　(孔氏曰依依附游敖游方氏曰依則無日不然游則/有時而已徳本也故言依藝末也故言游法者常法)
　(規矩凖繩也故依之而不可違說則有變通存焉/若器或利於古而害於今則有說故游之而不泥)
○問卜筮曰義與志與義則可問志則否不貳問(與音/余)
　(鄭氏曰義正事也志私意也義與志與太卜問来卜/筮者也不貳問謂當正已之心以問吉凶於蓍龜孔)
　(氏曰公義則可為筮若所問是私意則不為之卜筮/劉氏曰凡問卜筮之道先正其心決定所事之去就)
　(則從此而違彼無疑貳之心矣然後問於筮考諸卜/吾所就而從者吉乎凶乎是之謂不貳問也輔氏曰)
　(問卜當誠壹惟誠/然後此問彼應)
○執玉執龜筴不趨堂上不趨城上不趨
　(鄭氏曰歩張足曰趨於重器於近尊於迫狹無容也/輔氏曰趨所以為容也執重器則加謹近尊者則加)
　(恭於迫狹及臨危則自斂故皆/不趨非此時則行不可無容也)
○執虚如執盈入虚如有人
　(鄭氏曰重慎輔氏曰敬慎有常心勿以在外者變也/謝氏曰或問敬慎同異曰執虚如執盈入虚如有人)
　(慎之至也敬則慎在其中矣敬則外物不能易甚物/事换得方氏曰執虚猶如執盈况於有物之器而敢)
　(忽乎入虚猶如有人况於有人之室而敢怠乎/故孔子執圭如不勝出門如見大賔者此也)
○凡祭於室中堂上無跣燕則有之(跣悉/典切)
　(鄭氏曰祭不跣者主敬也燕則有跣爲歡也天子諸/矦祭有坐尸於堂之禮祭所尊在室燕所尊在堂將)
　(燕降說屨乃升堂孔氏曰凡祭謂天子至士悉然跣/說屨也下大夫及士隂陽二厭乃燕尸皆於室中上)
　(大夫隂厭及祭在室若儐尸則于堂正祭饋食卿大/夫士並在室中此則貴賤通天子諸矦則有室有堂)
　(朝事延尸於户外是坐尸於堂然非禮之盛節初入/室灌及饋孰之時事神大禮故註云祭所尊在室祭)
　(禮主敬故凡祭在室中者非惟室中不說屨堂上亦/不敢說屨燕則有之者謂堂上有跣也凡燕坐必說)
　(屨屨賤不在堂也初時在堂行/禮立而致敬故曰所尊在堂)
○氾埽曰埽埽席前曰拚拚席不以鬛執箕膺擖(氾芳/劔切)
(埽悉報切拚音糞/鬛力涉切擖音葉)
　(孔氏曰氾廣也大賔來外内俱埽謂之埽小賔来則/止埽席前名曰拚也拚是除穢埽是滌蕩若拚席上)
　(不得用埽地帚也膺人之胷前擖箕之舌也持箕舌/自嚮胷前不得嚮尊者鄭氏曰鬛謂帚也帚恒埽地)
　(不潔清也持箕將/去糞者以舌自嚮)
○衣服在躬而不知其名爲罔
　(陸氏曰衣服在躬上至冠冕下及裳履皆兼之鄭氏/曰罔猶罔罔無知貌孔氏曰衣服文章所以表人之)
　(徳亦勸人之慕徳若著之而不識知其名義者則是/罔罔無知之人也李氏曰冠圓冠者知天時履方履)
　(者知地形佩玦者事至而能斷先王之制衣服豈徒/然乎夫衣服者未嘗去者也身者至近者也以未嘗)
　(去之衣服被乎至近之身而有/所未知故曰罔罔者神不明也)
○不疑在躬不度民械不願於大家不訾重器(度大洛/切訾子)
(斯/切)
　(應氏曰在躬之疑若衣服而不知其名亦其一也鄭/氏曰不服行所不知使身疑也械兵器也不計度民)
　(家之器物使已亦有大謂富之廣也訾思也重猶寳/也孔氏曰當習學明了不得使疑事在其躬也大家)
　(謂大夫之家富貴廣大士徃見彼富大不可願效之/非分而願必有亂心也客思玩主人珍物重器則憎)
　(疾已貧賤生滛亂濫惡也方氏曰重器謂九鼎之屬/訾與國語訾相之訾同朱子曰訾猶計度也下毋訾)
　(衣服成器字義同此國語云訾相其質漢書云爲無/訾者又云不訾之身皆此義此言不訾重器者謂不)
　(欲量物之貴賤亦避不審也或曰君子處富貴之中/而人不疑其貪者視之如無也見富貴財利則有欲)
　(之之色安能使人不疑其貪乎在吾身有可疑者莫/甚於此故此先言不疑在躬而下繼以民械重器大)
　(家三/者)
不窺宻不旁狎不道舊故不戲色
　(鄭氏曰宻隱曲處不窺宻嫌伺人之私也道舊故言/知識之過失也孔氏曰人當正視不得窺覘隱宻之)
　(處旁猶妄也妄與人狎習或致忿爭因狎而致訟也/不戲色當尊其瞻視䙝慢則失敬也陸氏曰不旁狎)
　(雖在側不狎也朱子曰旁泛及也泛與人狎習不恭/敬也不道舊故舊事旣非今日所急且或揚人宿過)
　(以取憎惡如陳勝賔客言勝故情爲勝/所殺之類是也戲色謂嘻笑侮慢之容)
毋拔來毋報徃毋瀆神毋循枉毋測未至毋訾衣服成
器毋身質言語(拔蒲末切/報音赴)
　(鄭氏曰報讀爲赴疾之赴拔赴皆疾也人來徃所之/當有宿漸不可卒也瀆謂數而不敬毋循枉謂前日)
　(之不正不可復遵行之測意度也成猶善也思衣服/成器則疾貧也質成也聞疑則傳疑若成之或有所)
　(誤孔氏曰神明正直敬而逺之不可瀆慢循猶追述/也枉邪曲也未至之事聖人難之凡人固不可預欲)
　(測量之也朱子曰抜來赴徃抜是急走倒從這邊來/赴是又急再還倒向那邊去來徃只是向背之意此)
　(二句文勢猶云其就義若熱則其去義若渇言人有/箇好事火急歡喜去做這様人不耐乆少間心懶意)
　(闌則速去之矣所謂其進銳者其退速也或曰毋抜/來者事來則應毋報徃者事徃則已未來則拔而致)
　(之旣徃則追而報之此世所謂生事也胡氏曰拔猶/拒也報猶追也測未至謂幸中如子貢身已也有疑)
　(毋斷以/己意)
○言語之美穆穆皇皇朝廷之美濟濟翔翔祭祀之美
齊齊皇皇車馬之美匪匪翼翼鸞和之美肅肅雍雍(美/音)
(儀齊如字皇舊音徃旺/或云如字匪讀如騑)
　(鄭氏曰匪讀如四牡騑騑齊齊皇皇讀如歸徃之徃/美皆當爲儀字之誤也周禮教國子六儀一曰祭祀)
　(之容二曰賔客之容三曰朝廷之容四曰喪紀之容/五曰軍旅之容六曰車馬之容孔氏曰穆穆皇皇皆)
　(美大之狀濟濟翔翔厚重寛舒之貌孝子祭祀威儀/嚴正心有所繼屬故齊齊皇皇詩小雅云四牡騑騑)
　(四牡翼翼皆是馬之行容肅肅敬貌雍雍和貌鸞和/聲之形狀方氏曰穆穆者敬以和皇皇者正而美濟)
　(濟者出入之齊翔翔者翕張之美齊齊言致齊而能/定皇皇言有求而不得匪匪言行而有文翼翼言載)
　(而有輔肅肅言倡者之整雍雍言應者之和胡氏曰/鄭讀匪匪爲騑今從之餘不勞改讀輔氏曰美如字)
　(自/通)
○賔客主恭祭祀主敬喪事主哀㑹同主詡軍旅思險
隱情以虞(詡况/矩切)
　(鄭氏曰恭在貌敬在心詡謂敏而有勇若齊國佐也/險險阻出竒覆諼之處也隱意也思也虞度也當思)
　(念已情之所能以度彼之將然否也孔氏曰左傳成/二年齊晉戰于鞍齊國佐陳辭以拒晉師是敏而有)
　(勇險是地形險阻諼詐也地形旣險得出竒謀覆詐/也隱情謂以意思念彼情豫測度前敵知其所欲爲)
　(事劉氏曰恭敬哀詡同出一心也用之以應物各有/所宜焉詡煦也德𤼵揚詡萬物人君法天地治會同)
　(以建極而生成萬物之德在焉輔氏曰交際以禮相/示故以容貌之恭爲主祭祀以誠感格故以内心之)
　(敬爲主内外無二致恭敬無二理行軍之道以臨事/而懼好謀而成爲上思險謂臨事而懼慮敗不慮勝)
　(也隱情以虞謂好謀而/成且兵事露則不神也)
○軍尚左卒尚右乗兵車出先刃入後刃
　(鄭氏曰左陽也陽主生將軍有廟勝之䇿左將軍爲/上貴不敗績右隂也隂主殺卒之行伍以右爲上示)
　(有死志入後刅不以刄嚮國也方氏曰軍/以謀爲主而好生卒以戰為事而敢死)
○武車不式介者不拜
　(陸氏曰前曰兵車不式兵車革路也此曰武車不式/武車木路也方氏曰武車以言其道戎車以言其事)
　(兵車以言其器革車以言其飾鄭氏曰/兵車不以容禮下人也軍中之拜肅拜)
○婦人吉事雖有君賜肅拜爲尸坐則不手拜肅拜爲
喪主則不手拜
　(鄭氏曰肅拜拜低頭也手拜手至地也婦人以肅拜/爲正凶事乃手拜爾爲尸爲祖姑之尸也士虞禮曰)
　(男男尸女女尸爲喪主不手拜者爲夫與長子當稽/顙也其餘亦手拜而已或曰喪爲主則不手拜肅拜)
　(也孔氏曰婦人但肅拜吉事及君賜悉然手拜則周/禮空首也肅拜者婦人之常而昏禮婦拜扱地以其)
　(新來爲婦盡禮於舅姑也左傳穆嬴頓首於宣子之/門者有求於宣子非禮之正也爲喪主則不手拜明)
　(不爲喪主其餘輕喪則手拜也周禮坐尸嫌婦人或/異故記者明之尸坐謂虞祭若平常吉祭共以男子)
　(一人爲尸祭統云設同几是也婦人/爲尸或答拜時但肅拜而不手拜也)
葛絰而麻帶
　(孔氏曰此謂婦人旣虞卒哭其絰以葛易麻故云葛/絰婦人尚質所貴在要帶有除無變終始是麻故云)
　(麻帶鄭氏曰帶所以自結束也婦人質少變於喪/之帶有除而無變澄曰絰謂首絰帶謂要絰也)
　　　右記通用之禮凡十五節
爲人臣下者有諫而無訕有亾而無疾頌而無讇諫而
無驕怠則張而相之廢則埽而更之謂之社稷之役(讇/勑)
(檢切相息亮/切更音庚)
　(鄭氏曰亾去也疾惡也頌謂將順其美也驕謂言行/謀從恃知而慢也怠惰也相助也廢政教壞亂無可)
　(因也孔氏曰君若有惡臣當諫之訕謂道說君之過/惡及謗毁也三諌不從乃出境而去不得彊畱而憎)
　(惡君也頌美盛德之形容讇謂以惡爲美横求見容/君政怠惰臣當爲張起而助成之君政廢壞無可復)
　(張助者則當掃蕩而更立新政也方氏曰役者以其/有勞於社稷也澄曰社稷之役猶言社稷之臣役謂)
　(僕役左傳云於先大夫無能/爲役不曰臣而曰役謙辭也)
○事君者量而後入不入而后量凡乞假於人爲人從
事者亦然然故上無怨而下逺罪也(量音亮乞入聲爲/云僞切逺去聲)
　(鄭氏曰量量其事意合成否孔氏曰臣之事君欲請/爲其事義必先商量事意可合以否然後入而請之)
　(不先入請然後始商量成否乞假於人謂就人乞貸/假借爲人從事謂求請事人亦須先商量事意成否)
　(故云亦然然故然猶如此也事君若能如此/則下不忤上故上無怨上不責下故下逺罪)
○執君之乗車則坐僕者右帶劔負良綏申之面拖諸
幦以散綏升執轡然後歩(乗繩證切下七乗五乗三乗/乗馬同拖徒可切幦音覓散)
(上/聲)
　(鄭氏曰執執轡謂守之也君不在中坐示不行也面/前也幦覆苓也良綏君綏也負之由左肩上入右腋)
　(下申之於前覆苓上也歩行也孔氏曰凡御則立今/守空車則坐僕即御者也右帶劔帶之於要右邊也)
　(此謂初御法帶劔之法在左以右手抽之便也今御/者在中君在左若左帶劔則妨於君故右帶也良善)
　(也君由後升僕者在車背君面嚮前取君綏由左腋/下加左肩上繞背入右腋下申綏之末於面前拖諸)
　(幦者拖猶擲也亦引也綏申於面前而擲末於車前/幦上亦云引之置車幦上也苓車前欄也亦名爲式)
　(故詩傳云幭覆式與此同以散綏升者謂初升時也/散綏副綏也僕登車旣不得執君綏故執副綏而升)
　(也旣升車執䇿分轡而後行車行車五歩而立待君/君出上則授良綏而升君也朱子曰下言以散綏升)
　(則是此時僕方在車下帶劔負綏而擲綏末於幦上/君固未就車也及僕以散綏升之後君方出而就車)
　(此䟽乃言君由後升僕者在車背君取綏而拖諸幦/誤矣又疑綏制當是以索爲環兩頭相屬故負之者)
　(得以如環處自左腋下過前後各上至背則合而出/於右腋之中以申於前而自車下擲於幦上君升則)
　(還身向後復以覆幦如環處授君使君得以兩手執/之而升也按此與曲禮君車將駕以下皆非專為君)
　(御者之事蓋劔妨左人自當右帶綏欲授人自當負/之以升又當升時無人授已故但取散綏以升乃僕)
　(之通法註/䟽皆誤)
○僕於君子君子升下則授綏始乗則式君子下行然
後還立(還音/旋)
　(孔氏曰僕御之禮必授人綏故君子升及下僕者皆/授綏也僕者始乗君子未至御者則式以待君子升)
　(也僕人之禮若君子將升則僕先升君子下行則僕/後下更還車而立待君子去後乃敢自安或云君車)
　(將駕則僕執䇿立於馬前故君子將下車則僕亦下/車立於馬前待君子下行乃更還車立以俟其去)
○乗貳車則式佐車則否貳車者諸矦七乗上大夫五
乗下大夫三乗
　(鄭氏曰貳車佐車皆副車也朝祀之副曰貳戎獵之/副曰佐七乗五乗三乗此葢殷制也周禮貳車公九)
　(乗矦伯七乗子男五乗及卿大夫各如其命之數孔/氏曰乗貳車佐車僕乗副車法也朝祀尚敬乗副車)
　(者式戎獵尚武乗副車者不式也戎獵自相對則戎/車之副曰倅田獵之副曰佐故周禮戎僕馭倅車田)
　(僕馭佐車方氏曰貳車道車之副也道車即象路也/以朝夕燕出入而謂之燕車佐車田車之副也田車)
　(即木路也合而言之凡朝祀之車其副皆謂之貳戎/獵之車其副皆謂之佐陸氏曰周官凡諸矦之卿其)
　(禮各下其君二等然則下文大夫三乗子男之卿應/氏曰按此與周禮未甚差似非異代之制當時記禮)
　(者所見多諸矦禮故所言止及於/此若上公禮亦自是等而上之爾)
○有貳車者之乗馬服車不齒觀君子之衣服服劔乗
馬弗賈(賈音/嫁)
　(鄭氏曰服車所乗車不齒尊有爵者之物廣敬也弗/賈平尊者之物非敬也孔氏曰有貳車則謂下大夫)
　(其所乗之馬所服之車不敢齒次論其年嵗評其價/數髙下車有新舊則年數有多少價數有貴賤觀視)
　(也不輕平尊者物堪直多少之價方氏曰上言車馬/而不及衣服下言乗馬則車亦弗賈可知其言互備)
　(爾大夫以上有貳車然後謂之君子貳車以位言之/君子以德言之上言貳車則斥大夫以上而已下言)
　(君子則凡於有德者皆若是也輔氏曰齒與齒君之/路馬之齒同衣服舉其緫服劔佩之火者乗馬物之)
　(盛者微細之/物有不必戒)
○國家靡敝則車不雕幾甲不組縢食器不刻鏤君子
不履絲屨馬不常秣(靡音迷/幾音祈)
　(鄭氏曰靡敝賦稅亟也雕畫也幾附纒爲沂鄂也組/縢以組飾之及紟帶也詩云貝胄朱綅亦鎧飾也孔)
　(氏曰君造作侈靡賦稅煩急則物凋敝或以靡爲糜/謂財物糜散凋弊車不雕畫漆飾以爲沂鄂甲不用)
　(組以爲飾及紟帶紟帶解縢字縢約也謂以組連甲/及爲甲帶也絲屨謂絇繶純之屬不以絲飾之方氏)
　(曰組猶嬰之用組縢猶籩之用縢皆所以約而緘之/食器若木者爲刻金者爲鏤馬食穀曰秣五事必以)
　(車馬爲始終者葢/車馬在禮爲重)
　　　右記臣下之禮凡七節
　
　
　
　
　
　
　
　
　禮記纂言卷三
欽定四庫全書
　禮記纂言卷四　　　　　　　元　吳澄　撰
　　玉藻
　　(摘首章之首/二字以名篇)
天子玉藻十有二旒前後邃延龍卷以祭(邃雖醉切/卷音衮)
　(玉藻至邃延言首服之冕龍卷言身服之衣玉藻以玉/飾藻藻謂雜采之絲繩旒謂以絲繩貫玉而垂之前後)
　(各有十二邃深邃也延冕上覆謂染三十升布為𤣥以/覆冕板之上其板之下則以纁布裏之天子毎旒各用)
　(十二玉玉間相去一寸旒長尺二寸而垂齊肩其下公/九玉者九寸侯伯七玉者七寸子男五玉者五寸皆短)
　(於此則不深邃惟天子之旒十二玉自延前後而垂至肩/長則深邃也天子玉五采自上而下朱白蒼黄𤣥周而復)
　(始公侯伯三采朱白蒼子男二采朱緑後漢明帝時用曹/褒説皆白旒非古也龍謂畫龍於衣卷與衮字同謂龍形)
　(卷曲祭謂服此以祭先王也按祭先王蓋服此冕而九/章祀天則服此冕而衣十二章云詳見後篇楊氏復説)
𤣥端而朝日於東門之外聽朔於南門之外閏月則闔
門左扉立於其中(端讀作冕朝/音潮下同)
　(鄭氏曰衮衣之冕十二斿鷩衣之冕九斿毳衣之冕/七斿希衣之冕五斿𤣥衣之冕三斿端當為冕字之)
　(誤也𤣥衣而冕冕服之下朝日春分之時也東門南/門皆謂國門也毎月聽朔卒事反宿路寢閏月非常)
　(月也聽朔於明堂門中還處路寢門終月凡聽朔必以/時牲告孔氏曰按宗伯實柴祀日月星辰則日月為中)
　(祀而用𤣥冕者以天神尚質馬氏曰周之朝日王搢/大圭執鎮圭而圭之藻藉有五采五就乗龍戴大旂)
　(而旂之象有日月交龍其壇曰王宫其燎則實柴其/牲幣則尚赤其樂則黄鍾大吕雲門而與祀天神上)
　(帝者大槩同矣服不以衮冕而以祀羣小祀之/𤣥冕豈所謂稱也記稱𤣥冕朝日盖非周禮)
皮弁以日視朝遂以食日中而餕奏而食日少牢朔月
大牢五飲上水漿酒醴酏卒食𤣥端而居動則左史書
之言則右史書之御瞽幾聲之上下(酏以/支切)
　(鄭氏曰餕食朝之餘也奏奏樂也上水水為上餘其/次之天子服𤣥端燕居左史右史所書春秋尚書其)
　(存者幾猶察也察其哀樂孔氏曰天子既著皮弁視/朝遂以皮弁而朝食所以敬養身體至日中還著皮)
　(弁而餕朝之餘餕餘之時奏樂而食餕尚奏樂即朝/食奏樂可知也月朔禮大故加用大牢趙商問膳夫)
　(王日一舉鼎十有二物皆有爼則三牲備與此禮數/不同鄭謂禮記後人所集與周禮或合或否周禮六)
　(飲此五飲亦非周法也左陽陽主動故左史記動作/之事右隂隂主静故右史記言語之事周有内史外)
　(史大史小史御史無左史右史之名按周禮大史抱/天時又襄二十五年傳大史書崔杼弑其君是記動)
　(作之事則大史為左史也周禮内史凡命諸侯及孤/卿大夫則䇿命之僖二十八年傳王命内史叔興父)
　(䇿命晉矦為矦伯是皆言語之事則内史為右史也/大史記行内史記言此正法若其有闕則交相攝代)
　(洛誥史逸命周公史逸成王大史也㐮三十年鄭使/大史命伯石為卿皆大史主爵命以内史闕故也若)
　(大史有闕則内史亦攝之春秋之時特置左史右史/故襄十四年左史謂魏荘子昭十二年楚左史倚相)
　(藝文志及六藝論云右史記事左史記言與此正反/於傳記不合其義非也御者侍也瞽人審音以之侍)
　(側察樂聲上下哀樂防君之失政和則樂聲樂政酷/則樂聲哀馬氏曰動見於貌為陽故左史書之言𤼵)
　(於聲為隂故右史書之大胥春合舞秋合聲意亦若/此政有治忽故民有憂樂民有憂樂故聲有上下上)
　(下雖殊而憂樂之聲均有焉哀心感者聲噍以殺憂/聲之下者也怒心感者聲粗以厲憂聲之上者也愛)
　(心感者聲和以柔樂聲之下者也喜心感者聲𤼵以/散樂聲之上者也有史以書言動則上無過舉有瞽)
　(以幾聲則下無匿情長樂陳氏曰樂以中聲為本古/者神瞽考中聲以作樂典同言髙聲䃂下聲肆正聲)
　(緩中聲者非髙而䃂下而肆一適於正緩而已御于/君所之瞽其察樂聲以中聲為量齊音敖僻喬志則)
　(聲失之髙而上宋音燕女溺志則聲失之卑而下不/上不下則中有瞽以幾聲則人主無流湎之心矣山)
　(隂陸氏曰日中言奏而食則夕食不以樂侑然猶祭/也故曰夕深衣祭牢肉周官王日一舉鼎十有二而)
　(此云日少牢朔月大牢則王日一舉鼎十有二用少/牢與朔月月半然後三牲備爾禮君無故不殺牛王)
　(雖尊不應日殺然則鼎十有二不必皆大牢楚語云/天子舉以大牢舉盖謂朔月月半以盛者言之也)
年不順成則天子素服乗素車食無樂
　(鄭氏曰自貶損也方氏曰憂民之憂而以䘮禮自貶/也馬氏曰順在氣成在物不順則逆而水旱至焉不)
　(成則虧而饑饉至焉周官司服大荒素服大司徒荒/政蕃樂大司樂大凶弛縣襍記凶年乗駑馬皆憂以)
　(天下故也然食雖無樂飲酒盖有/樂矣曲禮曰歳凶非飲酒不樂)
○諸侯𤣥端以祭裨冕以朝皮弁以聽朔於大廟(端音/冕裨)
(婢支/切)
　(鄭氏曰端亦當為冕祭祭先君也禆冕公衮矦伯鷩/子男毳朝朝天子也皮弁聽朔下天子也孔氏曰裨)
　(之言埤也天子六服大裘為上其餘為裨是以總名/裨冕延平周氏曰服有六冕止於五大裘龍衮同冕)
　(其冕為尊而自降龍之下其冕皆為埤故言裨冕所/以兼鷩冕與毳冕也凡天子諸矦路門之外與其大)
　(廟皆為南門之外而天子聽朔必於路門外諸矦聽/朔必於大廟者正朔自天子出而諸矦受天子之頒)
　(者也路門者天子布政之所聽於路門外示其正朔/自天子出也諸矦聽於大廟者神之也方氏曰𤣥冕)
　(以祭與天子朝日之義同朝天子各以其爵之服天/子聽朔於南門示受之於天也諸矦聽朔於大廟示)
　(受之於祖也諸矦受朔於天子而云受之於祖者以/己得受朔於天子由祖故也𤣥冕祭服也皮弁朝服)
　(也天子以祭服受之於天故神之諸矦以朝服受之/於祖故明之長樂劉氏曰天子頒正朔諸矦受而藏)
　(諸其大廟毎月之吉則以餼羊告朔祭于/大廟因而聽其月朔之政則服皮弁焉)
朝服以日視朝於内朝朝辨色始入君日出而視之退
適路寢聽政使人視大夫大夫退然後適小寢釋服
　(鄭氏曰朝服冠𤣥端素裳也此内朝路寢門外之正/朝天子諸矦皆三朝辨色始入謂羣臣也辨猶正也)
　(别也入入應門也小寢燕寢也釋服服𤣥端孔氏曰/天子三朝大僕掌燕朝之服位燕朝路寢之庭一也)
　(司士正朝儀之位此王日視朝事於路門外二也朝/士掌外朝之法外朝在庫門之外臯門之内三也諸)
　(矦三朝内朝謂路寢一也外朝謂路寢門外二也此/外朝亦曰内朝者對中門外之朝為内也曰外朝者)
　(對路寢之朝則為外也諸矦三門中門外大門内又/有外朝是三也入應門之内則路門之外也諸矦中)
　(門為應門外又有臯門若魯/則庫雉路入者入雉門也)
又朝服以食特牲三俎祭肺夕深衣祭牢肉朔月少牢
五俎四簋夫人與君同庖
　(鄭氏曰食必服朝服所以敬飬身也三俎豕魚腊祭/牢肉異於始殺也天子言日中諸矦言夕天子言餕)
　(諸矦言祭牢肉互相挾也五俎加羊與其腸胃也朔/月四簋則日食稻粱各一簋而已夫人與君同庖不)
　(特殺也孔氏曰天子遂以食者亦退於小寢釋服至/食時又皮弁互相明也周人重肺早起初殺之時將)
　(食先祭肺至夕将食之時切牢肉為小段而祭之異/於始殺故不祭肺也天子言日中諸侯亦當有日中)
　(諸矦言夕則天子亦當有夕天子言餕則諸侯亦餕/諸矦言祭牢肉則天子亦祭牢肉也四簋黍稷稻粱)
　(也諸矦夫人與君同庖/則后亦與王同庖可知)
子卯稷食菜羮至于八月不雨君不舉年不順成君衣
布搢本關梁不租山澤列而不賦土功不興大夫不得
造車馬(食音嗣衣/於既切)
　(鄭氏曰稷食菜羮忌日貶也君不舉為旱變也此謂/建子之月不雨盡建未月也衣布以下皆為凶年變)
　(也君衣布若衞文公大布之衣大帛之冠也搢本去/珽荼佩士笏也士以竹為笏飾本以象關梁不租此)
　(周禮也殷則關恒譏而不征列遮列也雖不賦猶為/之禁不得非時取也造謂作新也孔氏曰君遭凶年)
　(搢揷士笏關謂關門梁謂津梁租謂課税以其凶年/故不課稅山澤但遮列人不得非時而入恐損傷於)
　(物不賦斂也方氏曰周官均人凶禮則無力政所謂/土功不興也輔氏曰土功謂築城壘浚河隍大夫不)
　(造車馬則君不得為宫室可知馬氏曰大夫不得造/車而繼之以馬者造車而馬從之也王制言關市譏)
　(而不征澤梁無禁則非特凶年然也盖異代之禮周/氏曰春秋書正月不雨至于秋七月者三盖周正建)
　(子之月至于建午之月不雨不為災也此言至于八/月者以正歲言之自建寅之月至建酉之月不雨則)
　(為災矣故君不舉若夫年/不順成則不特不舉而已)
○君無故不殺牛大夫無故不殺羊士無故不殺犬豕
君子逺庖厨凡有血氣之類弗身踐也(逺去聲踐鄭讀/為翦又如字)
　(鄭氏曰故謂祭祀之屬踐當為翦翦猶殺也孔氏曰/有故得殺祭祀之屬待賔客饗食亦在其中弗身翦)
　(謂常時也若祭祀則楚語云禘郊之事天子自射其/牲又刲羊擊豕皆身自為之也方氏曰庖盖宰殺之)
　(所厨盖烹飪之所逺庖厨弗身翦是乃仁術也應氏/曰無故不殺仁也君大夫士必有辨禮也有故而殺)
　(禮也逺之而弗身翦仁也君子逺庖厨盖古有是語/孟子亦引之輔氏曰可以殺牲猶無故而不殺逺庖)
　(厨不得已也於得己焉雖蚍蜉之微弗身踐也陸氏/曰踐讀如字凡有血氣之類盖若螻蟻吾能弗踐而)
　(已不能禁人使勿/踐故曰弗身踐也)
○卜人定龜史定墨君定體
　(鄭氏曰定龜謂靈射之類所當用者定墨視兆坼也/定體視兆所得也周公曰體王其無害孔氏曰龜人)
　(云天龜曰靈屬地龜曰繹屬東龜曰果屬西龜曰靁/屬南龜曰獵屬北龜曰若屬各以其方之色與其體)
　(辨之色者天龜𤣥地龜黄東青西白南赤北黒也體/則俯者靈仰者繹前弇果後弇獵左倪靁右倪若定)
　(者定其所當用謂卜祭天用靈祭地用射春用果秋/用靁之屬射即繹也占人云君占體大夫占色士占)
　(墨卜人占坼體兆象也色兆氣也墨兆廣也坼兆舋/也大坼稱為兆廣小坼稱為兆舋君定體者謂五行)
　(之兆象既得兆體君定其體之吉凶尊者視大卑者/視小也方氏曰周官占體占色占墨占坼其序與此)
　(不同者彼以尊卑之序言此以先後之序言也朱子/曰占龜土兆大横木兆直金兆從右邪上火兆從左)
　(邪上水兆曲或曰火兆直木兆從左邪上以大小長/短明暗為吉凶或占凶事人以短小為吉澄曰墨謂)
　(既坼之後以墨塗之坼大者食墨粲然可/見坼微者墨不能入故但占其坼而已)
○君羔幦虎犆大夫齊車鹿幦豹犆朝車士齊車鹿幦
豹犆(幦音覔犆音/直齊側皆切)
　(鄭氏曰幦覆苓也犆讀如直道而行之直謂縁也羔/幦虎犆此君齊車之飾臣之朝車與齊車同飾孔氏)
　(曰苓即式也車式以苓為之有豎者有横者幦以覆/苓詩大雅鞹鞃淺幭毛傳云幭覆式幭即幦也周禮)
　(巾車作䄙幦幭􁉛三字同臣之朝車與齊車同飾則/君之朝車與齊車異飾也皇氏云君謂天子諸侯詩)
　(云淺幭以虎皮為幭彼據諸侯與𤣥衮赤舄連文則/亦齊車之飾此用羔幦者當是異代禮馬氏曰周禮)
　(以金路祭祀會同賔客謂之齊車而其幦無所經見/荀子曰絲末彌龍所以飬威此天子之幦也羔幦虎)
　(犆殆諸侯之禮歟陳氏曰車之軾乗者所憑以為敬/軾之制有横有直幦若席然施諸軾上其禮有等其)
　(用有辨故諸矦覲王虎淺幦齊則羔幦虎飾而已大/夫齊車朝車皆虎幦豹飾者屈於君也士云齊車鹿)
　(幦豹飾則朝車之幦與飾不以鹿豹矣澄曰朝車者/大夫之朝車也蒙上文大夫字謂大夫之齊車用鹿)
　(皮為幦豹皮為飾而其朝車及士之齊車亦皆鹿幦/豹犆也言朝車者恐人疑其朝車之與齊車異飾也)
　(言士齊車者恐人疑士之齊車與大夫異飾/也故重出鹿幦豹犆四字而不殺其文云)
　　　右記天子以下服食節適之禮凡五節
始冠緇布冠自諸矦下逹冠而敝之可也𤣥冠朱組纓
天子之冠也緇布冠繢緌諸矦之冠也(始冠去聲冠而/同繢戸内切緌)
(耳追/切)
　(鄭氏曰緇布冠本太古爾非時王之法服也𤣥冠朱/組纓緇布冠繢緌皆始冠之冠也𤣥冠委貌也諸矦)
　(緇布冠有緌尊者飾也上云緇布冠自諸矦下逹則/諸矦緇布冠可知更云緇布冠繢緌諸矦之冠者為)
　(緌起文也諸矦唯繢緌為異其頍項青組纓等皆與/士同孔氏曰冠大夫士皆三加諸矦則四加其初加)
　(者是緇布冠始冠暫冠之耳不復恒著澄曰始冠謂/初加也緇布冠大古時冠敝之謂棄之而不復用冠)
　(或三加或四加而自諸矦下逹於大夫士初加之冠/皆用緇布冠此冠非今時所用特尊尚大古故以此)
　(為初加之冠然初加之時一著之而已一著之後不/復用旋即棄去凡物敝則棄去此冠雖未敝然一用)
　(旋棄如已敝然故曰敝之自諸矦下逹天子則否天/子初加用𤣥冠而以朱組為纓則異乎諸矦以下常)
　(著之𤣥冠也諸矦初加雖與大夫士同用緇布冠然/以繪畫為緌則亦異乎大夫士所用之緇布冠也)
𤣥冠丹組纓諸侯之齊冠也𤣥冠綦組纓士之齊冠也
(齊則皆切綦音/其又其記切)
　(鄭氏曰丹組纓綦組纓言齊時所服也四命以上齊/祭異冠孔氏曰諸矦𤣥冕祭𤣥冠齊孤則爵弁祭亦)
　(𤣥冠齊是齊祭異冠也其三命以下大夫則朝服以/祭士則𤣥端以祭皆𤣥冠也𤣥冠綦組纓為士之齊)
　(冠是齊祭/同冠也)
縞冠𤣥武子姓之冠也縞冠素紕既祥之冠也垂緌五
寸惰游之士也𤣥冠縞武不齒之服也(紕婢/支切)
　(鄭氏曰縞冠𤣥武謂父有䘮服子為之不純吉也武/冠卷也古者冠卷殊紕讀如埤益之埤紕縁邉也既)
　(祥之冠已祥祭而服之也間傳曰大祥素縞麻衣惰/㳺罷民也亦縞冠素紕凶服之象也垂長緌明非既)
　(祥也不齒之服所放不帥敎者孔氏曰姓生也係是/子之所生故云姓武用𤣥𤣥是吉冠用縞縞是凶吉)
　(而雜凶卷𤣥冠縞冠卷異色紕謂縁冠兩邉及卷之/下畔冠與卷身皆用縞但以素縁爾縞是生絹而近)
　(吉祥祭之時身著朝服首著縞冠以其漸吉故也若/既祥之後微申孝子哀情故加以素紕故云既祥之)
　(冠皇氏以為縞重素輕不知何據惰㳺是周禮坐嘉/石之罷民亦縞冠素紕但加垂緌五寸為異陸氏曰)
　(縞冠𤣥武孫為祖既祥之冠縞冠素紕子為父既祥/之冠上言子姓下言既祥相備也縞冠𤣥武在上父)
　(親而先祖也期而小祥孫為祖服除矣而父之服未/除不敢純吉以有承重之端焉方氏曰既祥之冠不)
　(以布而以縞者吉事之先見也紕不以采而以素者/有禫餘哀故也子姓之冠用縞以示凶為祖之亡也)
　(武用𤣥以示吉為父之存也冠在上武在下冠為外/武為内為祖而縞尊尊於上也為父而𤣥親親於下)
　(也為祖而凶制義於外也為父而吉本仁於内也澄/曰子姓子孫也對有服之父而言則曰子對所為服)
　(之祖而言則曰孫故兼言子姓惰㳺言惰其業而為/㳺民也𤣥冠縞武與子姓之縞冠𤣥武相反𤣥冠同)
　(於衆人特縞其武以示辱非有喪而特縞其冠之武/言不齒之於人類也陳氏曰周官司宼野刑上功糾)
　(力縞冠素紕垂緌五寸盖野刑之類也惰游之責輕/於不齒縞冠素紕垂緌五寸重於𤣥冠縞武惰㳺之)
　(辱則重而不齒之辱則輕何也盖惰㳺者一時之過/不齒之辱不特一時而已苟變惰㳺以趨職事則縞)
　(冠垂緌棄之可也若夫𤣥冠縞武或服之終身或服/之三年先王豈忍重其辱於悠乆哉然則以重馭暫)
　(義也以輕馭乆仁也義故民畏其威仁故民懐其徳/夫如是孰不勵業而遷善乎子姓之縞冠𤣥武則凶)
　(其上不齒之𤣥冠縞武則凶其下凶其上以/父之有服故也凶其下以下之自貶故也)
居冠屬武自天子下達有事然後緌大帛不緌𤣥冠紫
緌自魯桓公始也(屬章/欲切)
　(鄭氏曰居冠謂燕居冠也著冠於武少威儀也有事/然後緌燕無事者去飾也帛當為白大白白布冠也)
　(不緌凶服去飾也緌當用繢孔氏曰雜記云大白冠/緇布冠皆不緌此大白謂白布冠衞文公大帛之冠)
　(白繒冠也與此異上文云緇布冠繢緌諸矦之冠故/知緌當用繢馬氏曰青赤黄白黒五方正色也緑紅)
　(碧紫間色也紫尤君子所惡魯桓公以為冠緌豈禮/也哉澄曰論語云紅紫不以為䙝服又曰惡紫之亂)
　(朱紫間色非正/色故君子不用)
○朝𤣥端夕深衣(朝音/潮)
　(鄭氏曰謂大夫士也孔氏曰大夫士早朝服𤣥端在/私朝夕服深衣在私朝及家也以視私朝故服𤣥端)
　(若朝君則朝服也朝服其衣與𤣥端無異但其裳以/素爾大夫莫夕盖亦朝服士則用𤣥端其私朝及在)
　(家皆深/衣也)
深衣三袪縫齊倍要衽當旁袂可以囬肘(袪起魚切縫/音逢齊音咨)
　(鄭氏曰三袪謂要中之數也袪尺二寸圍之為二尺/四寸三之七尺二寸也縫紩也紩下齊倍要中齊丈)
　(四尺四寸縫或為逢或為豐祍謂裳幅所交裂也袂/可以回肘二尺二寸之節也孔氏曰袪謂袂末言深)
　(衣之廣三倍袂末布幅廣二尺二寸一幅破為二交/觧之四邉各去一寸餘有一尺八寸毎幅交觧之闊)
　(頭廣尺二寸狹頭廣六寸闊頭向下狹頭向上要中/十二幅廣各六寸故為七尺二寸此為裳之上畔下)
　(齊十二幅各廣尺二寸故為一丈四尺四寸此為裳/之下畔縫齊倍要者縫下畔之廣倍於要中之廣也)
　(袂上下廣二尺二寸肘長/尺二寸故可以回肘也)
長中繼揜尺
　(鄭氏曰其為長衣中衣則繼袂揜一尺若今褎矣深/衣則縁而已方氏曰長中與深衣大同小異繼揜尺)
　(者繼袂而覆揜一尺以此異於深衣也孔氏曰長衣/中衣制同裏中著之曰中衣若露著之曰長衣幅廣)
　(二尺二寸長衣中衣以半幅繼續袂口故揜餘一尺/也長衣揜必用素中衣揜或布或素隨其衣而然陸)
　(氏曰長衣練冠長衣是也中衣繡黼丹朱中衣是也/繼接袖也澄曰深衣之衣用布二幅袂用布四幅布)
　(幅廣二尺二寸凡縫合處毎幅削其兩邉各一寸毎/幅止留二尺衣袂之左右各布三幅自背縫至袂口)
　(廣六尺長衣中衣之袂口覆揜一尺重縫之則比/深衣減其一尺自背至袂口左右各廣五尺而已)
袷二寸袪尺二寸縁廣寸半(袷音刼縁尹/絹切廣去聲)
　(鄭氏曰袷曲領也袪袂口也/縁飾邉也澄曰此謂深衣也)
○衣正色裳閒色(閒去/聲)
　(鄭氏曰謂冕服𤣥上纁下孔氏曰𤣥是天色故為正/纁是地色赤黄之雜為間色陸氏曰此言衣裳之分)
　(宜如此非舉弁冕而言詩緑衣黄裳傳謂上曰衣下/曰裳緑間色黄正色是矣周氏曰正色所以尊道間)
　(色所以下功盖天地五方之色為正而五方相勝之/色為間皇氏曰東正色青東木尅土故緑色青黄為)
　(東方間南正色朱南火尅金故紅色赤白為南方間/西正色白西金尅木故碧色白青為西方間北正色)
　(黒北水剋火故紫色黒赤為北方間中央/正色黄中土尅水故駵色黄黒為中央間)
朝服之以縞也自季康子始也
　(方氏曰朝服以布不以純以緇不以縞後世反之始/乎季康子之失禮陸氏曰𤣥冠紫緌自魯桓公始朝)
　(服以縞自季康子始言先/王冠服自兹二人亂之)
孔子曰朝服而朝卒朔然後服之曰國家未道則不充
其服焉
　(方氏曰天子皮弁視朝𤣥冕聽朔卒朔事然後視朝/事故卒朔然後服朝服禮不盛服不充禮所以行道)
　(也故國家未道則不充其服焉此亦孔子所言也以/承上文故止言曰鄭氏曰朝服而朝卒朔然後服之)
　(謂諸矦與羣臣也諸矦視朔皮弁服未道未合於道/謂若衞文公者孔氏曰毎日緇衣素裳之朝服而朝)
　(君告朔服皮弁卒告朔禮/脱去皮弁而后服朝服也)
纊為繭緼為袍襌為絅帛為褶(纊音曠繭古典切緼紆/粉切襌音丹絅苦迥切)
(褶音/牒)
　(鄭氏曰繭袍衣有著之異名也纊即今之新綿緼謂/今纊及舊絮也絅謂有衣裳而無裏褶謂有表裏而)
　(無/著)
以帛裏布非禮也(裏音/里)
　(鄭氏曰中外宜相稱冕服絲衣也中衣用素皮弁服/朝服𤣥端麻衣也中衣用布孔氏曰皮弁服朝服𤣥)
　(端三衣用麻並十五升布故中衣不得用帛也周氏/曰𤣥冕而上衣用帛則裏亦用帛皮弁而下衣用布)
　(則其裏亦用布欲/其有純一之徳也)
士不衣織無君者不貳采(衣去聲下/以意求之)
　(鄭氏曰織染絲織之士衣染繒也不貳采大夫去位/宜服𤣥端𤣥裳也孔氏曰織者前染絲後織此服功)
　(多色重士賤不得衣之也詩庶人得衣錦者禮不下/庶人也下居士錦帶帶以錦非為衣也大夫得衣織)
　(而禮運云衣其澣帛先代禮質故也不貳采是有采/色但不貳爾大夫士去國三月之内素服素裳三月)
　(之後則/服𤣥端)
非列采不入公門振絺綌不入公門表裘不入公門襲
裘不入公門(振之/刃切)
　(鄭氏曰列采正服振讀為袗襌也表裘外衣也二者/形且䙝皆當表之襲裘不入者衣裘必當裼也陸氏)
　(曰五等采謂之列采猶五等爵謂之列爵能成列者/也方氏曰正服則文采備焉故謂之列絺綌據暑時)
　(言之表裘據寒時言之絺綌固為涼矣必有表衣以/蔽之表裘固為温矣必有正服以被之惡其簡也孔)
　(氏曰袗絺綌其形露見表裘在外可鄙䙝故鄭註謂/形且䙝裼裘襲裘謂裘上有裼衣裼衣之上有襲衣)
　(襲衣之上有正服但露裼衣不露裼衣為異爾若襲/裘不得入公門也澄曰裼裘者裼衣外之上服直其)
　(領而露出裼衣也襲裘者裼衣外之上服曲其領而/掩蔽裼衣也非列采與襲裘同皆為其不文也袗絺)
　(綌與表裘同皆/為其不敬也)
○唯君有黼裘以誓省大裘非古也(黼音甫省鄭讀為/獮先典切一如字)
　(鄭氏曰僣天子也天子祭上帝則大裘而冕大裘羔/裘也黼裘以羔與狐白雜為黼文省當為獮秋田也)
　(國君有黼裘誓獮田之禮時大夫又有大裘也孔氏/曰君諸侯也黼裘以黒羊皮雜狐白為黼文以作裘)
　(也誓者告勅也大裘天子郊服禮唯許諸矦服黼裘/以誓軍衆田獵爾不得用大裘當時非但諸矦用大)
　(裘又有大夫僣用大裘者故言唯君及非古以譏之/陳氏曰誓者前期十日大宰帥執事卜日遂戒是也)
　(省者前祭一日大宰及執事眡滌濯宗伯大祭祀省/牲眡滌濯是也家語合大裘黼裘為一曰大裘黼之)
　(以象天鄭氏改省為獮曰黼裘以誓獮田然大裘純/色無白黒之文獮田在秋非用裘之日二説誤矣)
君衣狐白裘錦衣以裼之君之右虎裘厥左狼裘士不
衣狐白(裼悉/亦切)
　(鄭氏曰君衣狐白毛之裘則以素錦為衣覆之使可/裼也袒而有衣曰裼必覆之者裘䙝也詩曰衣錦絅)
　(衣裳錦絅裳然則錦衣復有上衣明矣天子狐白之/上衣皮弁服與凡裼衣象裘色也右虎裘左狼裘衞)
　(尊者宜武猛也士不衣狐白辟君也狐之白者少以/少為貴也孔氏曰狐白皮弁服白錦衣三者皆白相)
　(稱天子視朝服皮弁服下有狐白錦衣諸矦於天子/之朝亦然士不衣狐白則卿大夫得衣也其裼則不)
　(用錦衣陳氏曰天下無粹白之狐而有粹白之裘則/狐白裘天下之尤難得者也觀紂以狐白免西伯田)
　(子方以狐白禮子思田文以狐白脱秦患則狐白之/貴可知矣士不衣狐白裘盖不敢以賤服貴歟人之)
　(手足右彊於左獸之勇摯虎過於狼右虎裘/左狼裘則武士之衛君如手足之衞身也)
君子狐青裘豹褎𤣥綃衣以裼之麛裘青豻褎絞衣以
裼之羔裘豹飾緇衣以裼之狐裘黄衣以裼之錦衣狐
裘諸矦之服也(褎與袖同綃音消麛音/迷豻音岸絞戸交切)
　(鄭氏曰君子大夫士也綃綺屬也染之以𤣥於狐青/裘相宜狐青裘盖𤣥衣之裘也豻胡犬也絞蒼黄之)
　(色也孔子曰素衣麑裘是也豹飾飾猶褎也孔子曰/緇衣羔裘是也黄衣大蜡時臘先祖之服也孔子曰)
　(黄衣狐裘是也非諸侯則不用錦衣為裼陳氏曰狐/白以象徳之成狐青以象仁之𤼵故狐白錦衣為人)
　(君之服狐青以下為君子之服言君子則大夫士同/之也孔氏曰以狐青為裘豹皮為褎用𤣥綃之衣以)
　(覆裼之也按郊特牲黄衣黄冠而祭所以息田夫又/月令孟冬臘先祖五祀是黄衣為臘先祖之服熊氏)
　(云六冕皆有裘此云𤣥謂六冕及爵弁也則天子諸/侯皆然而云大夫士者君用純狐青大夫雜以豹褎)
　(周氏曰狐白裘錦衣以裼之則錦之上復有衣也是/𤣥綃之類其上皆有衣也衣裘之色雖以相稱為貴)
　(然不必一色故狐青裘加以𤣥綃衣白麛裘加以蒼/黄之絞衣𤣥綃衣之類尚不必一色則𤣥綃衣之外)
　(者又可知也故冕服雖𤣥衣不害其加於狐白裘與/狐青裘之上皮弁雖白布衣亦不害其加於黒羔裘)
　(之上狐青裘𤣥冕而祭於君者也狐裘亦息民之祭/者也羔裘豹飾朝服也麛裘青豻褎燕服也方氏曰)
　(𤣥綃衣以裼祭祀之狐裘也黄衣以裼息民之狐裘/也若錦衣以裼則燕居之狐裘也言綃則錦衣以降)
　(裼皆用綃可知緇衣黄衣衣言色而裘不言者盖狐/有青有白有黄前言青言白者以其與衣異故也此)
　(特不言則從其衣之黄可知麛鹿子也麛裘為聽朔/之服羔羊子也羔裘為視朝之服凡此言君指天子)
　(諸矦君子則/兼大夫以上)
犬羊之裘不裼不文飾也不裼裘之裼也見美也弔則
襲不盡飾也君在則裼盡飾也服之襲也充美也是故
尸襲執玉龜襲無事則裼弗敢充也(見賢/遍切)
　(鄭氏曰犬羊之裘質略亦庶人無文飾故不裼裼主/於有文飾之事裘之裼見美者君子於事以見美為)
　(敬也喪非所以見美故襲君在則裼謂臣於君所也/充美充猶覆也所敬不主於君則襲尸尊則襲執玉)
　(龜襲重寶瑞也無事則裼謂已致玊龜也孔氏曰按/聘禮使臣行聘之時主於敬不主於文故襲裘是不)
　(文飾之事不裼裘也至行享之時主於文故裼裘裘/之裼者謂裘上加裼衣裼衣上雖加他服猶開露裼)
　(衣見裼衣之美以為敬也弔襲謂主人既小斂之後/若未斂則裼裘檀弓子游裼裘而弔是也君在之時)
　(則露此裼衣盡其文飾之道以敬於君也服之襲充/美者此謂君之不在臣所加上服揜襲裼衣覆盖裼)
　(衣之美以君不在敬心殺故也凡敬有二體一則父/也二則君也子於父以質為敬故於父母之所不敢)
　(袒裼臣於君以文為敬故於君所則裼若平敵以下/亦襲以其質略故也所襲同其意異也尸處尊位無)
　(敬於下故襲也凡執玉得襲故聘禮執珪璋致聘則/襲也若執璧琮行享雖玉裼此執玉或容非聘享常)
　(時執玉則亦襲也龜是享禮庭實之物執之亦裼若/常時所執及卜則襲敬其神靈也無事謂行禮之後)
　(則裼不敢充覆其美也亦謂在君之前若不在君所/無事則襲方氏曰犬羊之裘庶人之服庶人之容僬)
　(僬而無文故不裼故繼言不文飾也不裼夫裘之上/有裼衣裼衣之上有襲衣襲衣之上有正服則所謂)
　(裼者未嘗無襲由露其裼衣故謂之裼爾所謂襲者/未嘗無裼由掩以襲衣故謂之襲爾由内逹外則有)
　(裘而後有裼故於裼言裘自外至内則有服而後有/襲故於服言襲由内逹外則出乎顯故曰見美以示)
　(其文自外至内則入乎隐故曰充美以示其質充言/充於内也見言見於外也周氏曰裼者盡飾故其美)
　(見於外襲者不盡飾故其美充於内臣之於君則不/敢充其美而以文為貴故君在則裼無事則襲弔喪)
　(為尸執國寶則不敢見其美而以質為貴故襲所謂/玉非執贄與庭實也盖執贄者有藉則裼而為庭實)
　(者執璧/琮則裼)
禮不盛服不充故大裘不裼乗路車不式
　(鄭氏曰禮盛者服充大事不崇曲敬也大裘路車謂/祭天也周禮王祀昊天上帝則服大裘而冕乗玉路)
　(孔氏曰充猶襲也服襲是充美於内唯盛禮乃然聘/及執玉龜皆襲為盛禮故也故郊禮服大裘則無别)
　(衣裼之是禮盛服充不見美也路車謂玉輅郊天車/過門閭不式亦禮盛不為曲敬也澄曰按此章前後)
　(有四充字雖記者雜取非必出於一人一時之言然/其意亦不異盖充者備也滿也備滿有盛之義焉不)
　(充其服如衞文公大布之衣大帛之冠自抑損而不/備滿充盛其服也服之襲也充美也鄭註謂充猶覆)
　(也盖襲衣掩覆裼衣使其美深藏於内而不淺露有/如數仞之墻不見宗廟之美百官之富是其美之在)
　(内備滿充盛者也若露裼衣而見其美亦如及肩之/墻窺見室家不得為盛矣臣之於君不敢以充盛自)
　(處惟自抑損乃為敬君故臣以見美不充為敬也不/敢充服不充亦同此義大裘不裼路車不式亦謂郊)
　(天盛禮不以一偏一/曲之小敬為事也)
○笏天子以球玉諸矦以象大夫以魚須文竹士竹本
象可也(須音/班)
　(鄭氏曰球美玉也文猶飾也大夫士飾竹以為笏不/敢與君並用純物也孔氏曰璆琳美玉球與璆同魚)
　(須文竹謂以鮫魚須文飾其竹也士以竹為本質以/象牙飾其邉縁言可者通許之辭澄曰魚須以文其)
　(竹竹以本其象文者其飾也本者其質也俱飾竹也/互言之爾大夫竹質而魚須為之飾士象飾而竹為)
　(之質也陸氏說與注䟽異陳氏觧竹本亦與陸同今/兼存之于後陳氏曰竹堅有節以魚須飾之卑者不)
　(敢用純也竹本尤堅故士笏用焉象諸矦所以為笏/者也大夫近尊其勢屈士逺尊其禮伸故士飾笏用)
　(焉或謂竹本象者以象飾其本誤矣陸氏曰竹有節/而已大夫則又有文焉士以竹本為正若或用象亦)
　(許故曰/象可也)
見於天子與射無說笏入大廟說笏非古也小功不說
笏當事免則說之既搢必盥雖有執於朝弗有盥矣凡
有指畫於君前用笏造受命於君前則書於笏笏畢用
也因飾焉(見賢遍切說它活切/免音問造七報切)
　(鄭氏曰言凡吉事無所說笏大廟之中唯君當事說/笏也小功輕不當事可以搢笏免悲哀哭踊之時不)
　(在於記事故說之搢笏輙盥為必執事也畢盡也孔/氏曰以臣見君無不執笏笏所以記事射所以正威)
　(儀大廟之中雖當事之時亦執笏也君則大廟之中/當事則說笏時臣僣於君當事之時亦說笏故記者)
　(云非古禮也小功不說則大功以上皆說之唯吉事/無所說笏也既搢笏於帶必盥洗其手謂須預潔浄)
　(於後雖有執事於朝不須盥矣以其初盥已畢造詣/君前而受命則書記於笏笏畢用謂事事盡用笏記)
　(之故因記事所須而/飾以為上下等級焉)
笏度二尺有六寸其中博三寸其殺六分而去一(殺色/介切)
(去上/聲)
　(鄭氏曰殺猶杼也天子杼上終葵首諸矦不終葵首/大夫士又杼其下首廣二寸半孔氏曰天子諸矦上)
　(首廣二寸半其天子椎頭不殺也大夫士下首又廣/二寸半唯笏之中央同博三寸云其中博三寸明上)
　(下二首不博三寸也天子諸矦從中以上稍稍漸殺/至上首六分三寸而去其一分餘有二寸半在大夫)
　(士又從中以下漸漸殺至下首亦六分而去一諸矦/既南面之君同殺其上大夫士北面之臣故又杼其)
　(下也按玉人云天子杼上此云殺殺猶杼也玉人云/天子終葵首則諸矦不終葵首可知陳氏曰天子之)
　(笏長三尺以六寸為椎首而計之則於二尺六寸為/有餘去椎首而計之則於二尺六寸為不足盖玉藻)
　(所言非天子之笏陸氏曰笏度二尺六寸此言諸矦/之笏降殺以兩則大夫二尺四寸士二尺二寸歟新)
　(安王氏曰大圭其長三尺此言笏其度二尺有六寸/則不得為大圭况大圭天子服之非臣下所得用笏)
　(則自天子諸矦至大夫士皆有之其非大圭明矣鄭/乃以考工記大圭之制為笏且記但言其殺六分去)
　(一又安知天子諸矦殺其上首而大夫士殺其下首/乎且笏之度二尺有六寸而其中博三寸不殺則是)
　(上下皆殺也其殺六分去一則上下皆二寸有半也/其下六分去一則便於搢揷其上六分去一則便於)
　(操執而搢之也何謂天子杼上終葵首/諸矦不終葵首大夫士杼其下首乎)
天子搢珽方正於天下也諸矦荼前詘後直譲於天子
也大夫前詘後詘無所不讓也(珽它頂切荼音/舒詘邱勿切)
　(鄭氏曰珽亦笏也謂之珽言珽然無所屈也或謂之/大圭長三尺杼上終葵首終葵首者於杼上又廣其)
　(首方如椎頭是謂無屈後則恒直相玉書曰珽玉六/寸明自炤諸矦謂笏為荼荼讀為舒遲之舒舒懦者)
　(所畏在前也詘謂圜殺其首不為椎頭諸侯唯天子/詘焉大夫奉君命出入者也上有天子下有己君又)
　(殺其下而圜孔氏曰方正於天下示已之端平正直/布於天下也荼前詘謂圜殺其首後直下角正方降)
　(譲於天子故前詘也陳氏曰天子之於天下體無所/屈故珽必方正諸矦謹度以臣天子制節以君臣民)
　(故荼必前詘後直大夫於其君則為臣於天子則為/陪臣故笏必前屈後屈士笏之制無所經見觀其飾)
　(之以象疑亦前屈後直歟天子之笏曰珽諸侯曰荼/大夫以下曰笏者尊者文其名卑者命其實故車天)
　(子諸侯曰路大夫以下曰車寢天子諸矦曰宫大夫/以下曰寢陸氏曰珽非大圭大圭長三尺此長六寸)
　(大圭杼上終葵首譲於天子讓於先王也珽珽而已/無所屈焉盖王執鎮圭搢大圭以祀天以朝日以饗)
　(先王執冒搢珽以朝羣臣以見諸矦諸矦稱荼荼緩/也言詘於天子而已大夫無所不讓是以不得謂笏)
　(為荼故曰天子御珽諸矦御荼大夫服笏馬氏曰/先儒合珽大圭為一盖惑於搢大圭搢珽之文)
○天子素帶朱裏終辟諸矦素帶終辟大夫素帶辟垂
士練帶率下辟居士錦帶弟子縞帶并紐約用組三寸
長齊于帶紳長制士三尺有司二尺有五寸子游曰參
分帶下紳居二焉紳韠結三齊大夫大帶四寸雜帶君
朱緑大夫𤣥華士緇辟三寸再繚四寸凡帶有率無箴
功肆束及帶勤者有事則收之走則擁之(辟婢支切率/音律并必正)
(切繚音了/肆音異)
　(舊本素帶終辟上有而字無諸矦字方氏曰而衍文/諸矦字脱也鄭氏曰天子素帶謂大帶也而素帶終)
　(辟謂諸矦也諸矦不朱裏合素為之如今衣帶為之/下天子也大夫亦如之率繂也士以下皆襌不合而)
　(繂積如今作幧頭為之也辟讀如裨冕之禆禆謂以/繒米飾其側人君充之大夫禆其紐及末士禆其末)
　(而已居士道藝處士也三寸謂約帶紐組之廣也長/齊于帶與紳齊也紳帶之垂者有司府史之屬也三)
　(分帶下而三尺則帶髙於中也結約餘也雜猶飾也/即上之禆也君裨帶上以朱下以緑終之大夫裨垂)
　(外以𤣥内以華華黄色也士禆垂之下外内皆以緇/是謂緇帶大夫以上以素皆廣四寸士以練廣二寸)
　(再繚之凡帶有司之帶也亦繂之如士帶矣無箴功/則不裨之士雖繂帶裨亦用箴功凡帶不裨下士也)
　(肆讀為肄肄餘也餘束約組之餘組也勤謂執勞辱/之事也孔氏曰天子以素為帶用朱為裏終竟帶身)
　(在要及垂皆裨故曰終辟諸矦唯不以朱為裏亦用/朱緑終裨大夫不終裨但以𤣥華禆其身之兩旁及)
　(屈垂者士用孰帛練為帶用單帛兩邉繂而已繂謂/緶緝也帶垂者必反屈向上又垂而下大夫則緫皆)
　(裨之士則唯用緇裨向下垂者居士用錦為帶尚文/也弟子用生縞為帶尚質也并並也紐謂帶之交結)
　(處以屬其紐約者謂以物穿紐約結其帶天子以下其/所紐約之物並用組為之紐約之組闊三寸也約紐)
　(組餘長三尺與帶垂者齊帶之垂者謂紳紳重也重/屈而舒申也其制士長三尺有司長二尺五寸引子)
　(游之言以證紳之長短人長八尺大帶之下四尺五/寸分為三分紳居二分長三尺也紳韠結三齊者紳)
　(謂紳帶韠謂蔽膝結謂約紐餘組三者俱長三尺故/云三齊也大夫大帶四寸謂合素為之廣四寸雜帶)
　(飾帶也君用朱緑大夫用𤣥華士用緇也士緇辟二/寸再繚四寸謂用單練廣二寸繚繞也再度繞要亦)
　(四寸有司之帶既禪亦以箴緶緝其側但繂襵之而/已無别裨飾之箴功肆束及帶者謂約束帶之餘組)
　(及帶之垂者若身充勤勞之事當有事之時則収斂/之為其事之切廹身須趨走則擁抱之收謂斂之在)
　(手擁謂抱/之於懐也)
○韠君朱大夫素士爵韋圜殺直天子直諸矦前後方
大夫前方後挫角士前後正(殺色戒切/挫坐卧切)
　(鄭氏曰韠之言蔽也凡韠以韋為之必象裳色此𤣥/端服之韠也天子諸侯𤣥端朱裳大夫素裳唯士𤣥)
　(裳黄裳雜裳也皮弁服皆素韠圜殺直目韠制也天/子四角直無圜殺公矦殺四角使之方變於天子也)
　(所殺者去上下各五寸大夫圜其上角變於君也韠/以下為前以上為後士賤與君同不嫌也正直方之)
　(間語也天子之士則直諸矦之士則方孔氏曰圜則/前方後挫角謂挫上角使圜不令方也殺則前後方)
　(謂殺四角上下各去五寸所去之處以物補飾之使/方也直則天子直是也雜記云㑹去上五寸紕以爵)
　(韋六寸不至下五寸純以素紃以五采㑹謂上領縫/也領之所用盖與紕同韠㑹即上去五寸處以爵韋)
　(為領其㑹之下兩邉皆紕以爵韋表裏各三寸下所/去五寸紕所不至者純以素也韠制大略如此正謂)
　(不衺也直而不衺謂之正方而不衺亦謂之正故云/直方之間澄曰韠之制長三尺上廣一尺下廣二尺)
　(天子自上之左右角廣一尺處斜裁至下之左右角/廣二尺處盡其所裁一直而無所屈故曰直諸矦自)
　(上之左右角正裁而下至五寸止止處亦廣一尺自/下之左右角正裁而上至五寸止止處亦廣二尺又)
　(就上五寸之下廣一尺䖏斜裁至下五寸之上廣二/尺處止上下各有五寸皆不斜裁故方大夫自下之)
　(左右角正裁而上至五寸止止處廣二尺就此廣處/左右皆斜裁之至上左右角廣一尺處盡其上端之)
　(左右及左右之兩邉各剡一寸去其兩角其下端裁/方與諸矦同上端不裁方但剡其兩角而已故圜士)
　(之下端左右角亦裁方上至五寸而止止處廣二寸/亦就止處斜裁至上端廣一尺處盡如大夫但不剡)
　(圜二角盖後直而前方故曰前後正上端用爵韋横/紕表裏各五寸中間長二尺亦用爵韋紕其左右二)
　(邉表裏各廣三寸其下端用生帛横縁表裏各五寸/其四角領紕邉紕下縁相接處用五采之紃斜襯其)
　(兩縁之/交㑹處)
韠下廣二尺上廣一尺長三尺其頸五寸肩革帶博二
寸
　(鄭氏曰頸五寸亦謂廣也頸中央肩兩角皆上接革/帶以繫之肩與革帶廣同凡佩繋於革帶方氏曰頸)
　(中央也以上下皆大而中特小如人之頸也肩兩角/也以在兩旁如人之肩也以繫於革帶故并言革帶)
　(之博焉澄曰中頸廣五寸左右肩各廣二寸頸至左/右肩中間相去各五分合為一尺與韠之上端同廣)
一命緼韍幽衡再命赤韍幽衡三命赤韍葱衡(緼音温/韍音弗)
(幽音/有)
　(鄭氏曰此𤣥冕爵弁服之韠韍之言亦蔽也尊祭服/異其名爾緼赤黄之間色所謂韎也衡佩玊之衡也)
　(幽讀為黝黒謂之黝青謂之葱周禮公矦伯之卿三/命其大夫再命其士一命子男之卿再命其大夫一)
　(命其士不命孔氏曰上是𤣥端服之韠此韠異於上/此據有孤之國卿大夫雖三命再命皆著𤣥冕若無)
　(孤之國則三命再命之卿大夫皆絺冕不唯𤣥冕/也爵弁則士所服他服稱韠祭服稱韍異其名也)
○古之君子必佩玊右徴角左宫羽趨以采齊行以肆
夏周還中規折還中矩進則揖之退則揚之然後玊鏘
鳴也故君子在車則聞鸞和之聲行則鳴佩玊是以非
辟之心無自入也(徴張里切齊疾私切還音/旋中真仲切辟匹亦切)
　(鄭氏曰君子士以上也玉比徳焉徴角宫羽謂玉聲/所中也門外謂之趨齊當為楚茨之茨采齊路門外)
　(之樂節肆夏登堂之樂節周還反行也宜圜折還曲/行也宜方揖之謂小俛見於前也揚之謂小仰見於)
　(後也鏘聲貌鸞在衡和在式自由也澄曰徴謂聲中/林鍾律角則中姑洗也宮謂聲中黄鍾律羽則中南)
　(吕也林鍾為徴隂聲之首故居右徴三變生角角間/二律與徴近故以徴配角黄鍾為宫陽聲之始故居)
　(左宫三變生羽羽二律與宫近故以羽配宫無商聲/者周樂不用商調也孔氏曰路寢門外至應門謂之)
　(趨於趨之時以采齊之樂為節路寢門内至堂謂之/行於行之時以肆夏之樂為節爾雅釋宫云室中謂)
　(之時堂上謂之行堂下謂之歩門外謂之趨中庭謂/之走大路謂之奔此對文爾緫而言之門内謂之行)
　(門外謂之趨反行謂倒行假令從北向南折而東向/西向也揖俯也行前進則身小俯揚仰也郤退遷行)
　(則身微仰也進俯則佩向前垂而見之退仰則佩向/後垂而見之然後佩離身行摇動而佩自擊所以玉)
　(聲得鏘鏘而鳴也恒聞鸞和佩玉之正聲是以非類/邪僻之心無由入於身也鸞在衡和在式此平常所)
　(乗之車若田獵之車則鸞在馬鑣異於乗車方氏曰/古之君子以見佩之設其来尚矣右佩隂也而聲中)
　(徴角左佩陽也而聲中宫羽先右後左者體以右為/尊也五聲之中獨無商者與周官之言樂無商義同)
　(盖佩之象徳也而基徳者必以温樂之享神也而懐/神者必以柔商於四時為秋秋之氣肅非温也於五)
　(行為金金之性剛非柔也孔子云君子之音温柔居/中以養生育之氣是矣唯射樂偃旌於商者以習武)
　(故尚義也周旋則其步緩而曲曲則圜前故中規折/還則其步疾而直直則方後故中矩在車聞鸞和行)
　(則鳴佩玊經觧所謂行步則有環佩之聲升車則有/鸞和之音也夫環佩以玊為之則陽精之所生鸞和)
　(以金為之則隂精之所成陽主仁環佩入而在内之/節也隂主義鸞和出而在外之節也内存心以仁外)
　(制事以義所習者是所從者正是以非辟之心無自/入也曰鸞見和之為和曰和見鸞之為唱鸞以體言)
　(和以用/言也)
君在不佩玊左結佩右設佩居則設佩朝則結佩齊則
綪結佩而爵韠(齊側皆切/綪側耕切)
　(鄭氏曰出所處而君在焉則去徳佩而設事佩辟徳/示即事也結其左者若於事有未能也結者結其綬)
　(不使鳴也此謂世子也居則設佩謂所處而君不在/焉朝於君則結佩亦結左也齊則綪結佩綪屈也結)
　(又屈之思神靈不在事也爵韠者齊服𤣥端孔氏曰/世子出所處而與君同在一處則不敢佩玉玊以表)
　(徳也去之示無徳也君在非朝處也君子無故玊不/去身臣之對君備儀盡飾當恒佩玊今云君在不佩)
　(玊知非臣下也左結佩者謂結玊佩不使鳴右設佩/者謂設事佩木燧大觿之屬也居則設佩朝則結佩)
　(亦皆謂世子齊則綪結佩謂凡應佩玊之人非唯世/子也綪結佩謂結其綬而又屈上之也爵韠者謂士)
　(𤣥端齊故爵韋為韠也熊氏云爵韠謂諸侯而下皆/以𤣥端齊而爵韋為韠同士禮以其齊故不用朱韠)
　(素韠也陳氏曰古者有徳佩有事佩徳佩則左右皆/玊事佩則左紛帨右玦捍之類先設事佩次加徳佩)
　(以事成而下徳成而上故也鄭氏以此為世子之禮/盖臣於君所佩必垂委而朝必鳴玊與世子之禮異)
　(也齊所以致精明之徳佩既結矣又從而屈之不以/徵角宫羽之聲散其志也况敢聽樂乎儀禮陳服器)
　(有順有䋫順則直䋫則屈也方氏曰自君在不佩玊/至朝則結佩先儒謂世子是矣盖人臣之於君所未)
　(嘗不佩玊也言君在不佩玊又言左結佩右設佩則/所結所設者非徳佩也事佩而已示其可以即事而)
　(未足乎徳也居則設佩朝則結佩此則言徳佩也居/謂燕居朝謂朝于公朝之時居則設以示徳音孔昭)
　(雖燕而有所不忘朝則結以示貊其徳音自謙而有/所未𤼵也所謂居在退朝之所也所謂朝在朝之時)
　(也退朝之所則父子之道也在朝之時則君臣之義/也子有代父之嫌而無代君之禮故退朝不佩玊者)
　(子避嫌於父也在朝必佩玊者臣盡禮於君也朝雖/佩玊然猶結之則又别於群臣也齊則綪結佩而爵)
　(韠凡致齊者皆如是當是時君不得以朱大夫不得/以素佩之聲則静而不譁服之色則幽而不著凡以)
　(隂幽思/而已)
凡帶必有佩玊唯䘮否佩玊有衝牙君子無故玊不去
身君子於玊比徳焉
　(鄭氏曰凡謂天子以至士䘮主於哀故去飾衝牙居/中央以前後觸也故謂䘮與災眚孔氏曰凡佩玊必)
　(上繫於珩下垂三道穿以蠙珠下端前後以懸於璜/中央下端懸以衝牙動則衝牙前後觸璜而為聲所)
　(觸之玊其形似/牙故曰衝牙)
天子佩白玉而𤣥組綬公侯佩山𤣥玊而朱組綬大夫
佩水蒼玊而純組綬世子佩瑜玉而綦組綬士佩瓀玟
而緼組綬孔子佩象環五寸而綦組綬(純鄭讀為緇綦/音其瓀乳兖切)
(玟音/民)
　(鄭氏曰玊有山𤣥水蒼者視其文色所似也綬者所/以貫佩玊相承受者也純當為緇古文緇字或作絲)
　(旁才綦文雜色也緼赤黄色孔子佩象環謙不比徳/亦不事也象有文理者也環取可循而無窮孔氏曰)
　(玊色似山之𤣥而雜有文似水之蒼而雜有文但尊/者玉色純公侯以下玉色漸雜世子及士唯論玉質)
　(不明玊色則玉色不定也瑜是玉之美者故世子佩/之承上天子諸矦則世子天子諸矦之子也然諸矦)
　(世子雖佩瑜玉亦應降殺天子世子也瓀玟石次玉/者賤故士佩之綦或云青黒色或云蒼艾色故為雜)
　(文也象環五寸法五行也陳氏曰玉之貴者莫如白/賤者莫如瓀玟山𤣥以象君徳之静水蒼以象臣職)
　(之動山𤣥水蒼其文也瑜與瓀其質也瓀或作礝以/其多石故也玟或作珉以其賤故也組綬之佩謂之)
　(綬以其貫玉相承受也其飾天子𤣥者道也諸侯朱/者事也大夫蒼白者徳之雜世子赤黄者事之雜士)
　(純則素而已此天子至士佩綬之辨也方氏曰𤣥言/其色組言其質綬言其用也下皆放此君無為而體)
　(道道則純故色純者君也臣有為而用事事則雜故/色雜者臣也諸矦雖有君道以對天子則為臣故綬)
　(雖以朱之純而山𤣥則雜之矣世子亦有君道以有/父在則為臣故玉雖以瑜之純而綬以綦則雜之矣)
　(是皆不純乎君道故也若天子玊純以白異乎公矦/雜之以山𤣥也綬純以𤣥異乎世子雜之以綦也孔)
　(子有自然之文故佩象其文應變而無窮故以環能/參天兩地故五寸有素王之徳而居人臣之位故綬)
　(以綦與世子同所/謂以義起禮也)
○王后褘衣夫人揄狄君命屈狄再命褘衣一命襢衣
士褖衣(褘許韋切揄音摇屈音闕再命褘/衣褘讀作鞠襢音展褖吐亂切)
　(鄭氏曰褘讀如翬揄讀如摇翬摇皆翟雉名刻繒而/畫之著於衣以為飾因以為名也夫人三夫人亦矦)
　(伯之夫人也王者之後夫人亦褘衣君女君也屈周/禮作闕謂刻繒為翟不畫也此子男之夫人及其卿)
　(大夫士之妻命服也褘當為鞠字之誤也禮天子諸/矦命其臣后夫人亦命其妻以衣服所謂夫尊於朝)
　(妻榮於室也子男之卿再命而妻鞠衣則鞠衣襢衣/褖衣者諸矦之臣皆分為三等其妻以次受此服也)
　(公之臣孤為上卿大夫次之士次之矦伯子男之臣/卿為上大夫次之士次之褖或作稅孔氏曰褘衣六)
　(服之最尊也狄讀如翟伊洛而南素質五色皆備成/章曰翬江淮而南青質五色皆備成章曰摇褘衣畫)
　(翬者揄狄畫摇者闕翟刻而不畫從王祭先王則服/褘衣祭先公則服揄翟祭群小祀則闕翟鞠衣黄桑)
　(服也色如鞠塵服之以告桑展衣以禮見王及賔客/褖衣御于王之服闕翟赤摇翟青褘衣𤣥鞠衣黄展)
　(衣白褖衣黒其六服皆以素紗為裏王者之後自行/正朔與天子同故祭其先王亦褘衣也若祭先公則)
　(降焉魯祭文王周公其夫人亦褘衣女君謂后也以/禮君命其夫后命其婦則子男之妻不得受天子之)
　(命被后之命故云君命也子男卿妻服鞠衣襢展也/子男大夫一命其妻服展衣子男之士不命其妻服)
　(褖衣也方氏曰鞠衣而下不言狄以不畫狄故也褘/衣畫狄而不言以尊而無嫌故也后之褘衣猶王之)
　(大裘乃至尊之所獨也故曰王后褘衣揄狄則諸矦/公夫人之所同猶上公與王同服衮冕也故曰夫人)
　(揄狄言諸侯夫人服此則自矦伯而下服屈狄可知/屈狄亦三夫人與三公之夫人所服三夫人君之内)
　(命婦也三公之夫人君之外命婦也故曰君命屈狄/然降於諸公之夫人一等者猶三公在朝則服鷩冕)
　(也屈狄為君之命婦則鞠衣而下皆臣之命婦服而/已若子男之卿再命其婦則從夫之爵故曰再命鞠)
　(衣其大夫一命故曰一命展衣其士不命故曰士褖/衣臣之命婦不比於子男而是為言者舉卑以見尊)
　(也所言皆互相明爾王后必以狄為上何也盖狄之/交有時别有倫守死而不犯分婦人之徳所宜后之)
　(五路皆重翟者其義亦若是内之二十七世婦以應/外之二十七大夫言世婦如此則大夫而下其妻可)
　(知陸氏曰褘衣當衮冕揄狄當鷩冕闕狄當毳冕鞠/衣當希冕襢衣當𤣥冕爵弁褖衣當皮弁宵衣當朝)
　(服𤣥端陳氏曰周官内司服辨外内命婦之服内命/婦之服鞠衣九嬪也展衣世婦也褖衣女御也外命)
　(婦者其夫孤也則鞠衣卿大夫也則展衣士也褖衣/既言士褖衣明婦命眂夫也言君命明再命一命非)
　(女君也盖子男之夫人闕狄矦伯之夫人揄狄公之/夫人褘衣鄭謂三夫人及公之妻闕狄誤矣王制言)
　(三公一命衮則三公在朝鷩冕其妻揄狄可知也此/言夫人揄狄則三夫人揄狄可知也明堂位言魯夫)
　(人副褘魯矦得用衮冕則夫人副褘也少牢大夫之/妻衣侈袂則其上至后夫人之袂皆侈特士妻褖衣)
　(之袂/不侈)
唯世婦命於奠繭其他則皆從男子
　(鄭氏曰奠猶獻也凡世婦已下蠶事畢獻繭乃命之/以其服天子之后夫人九嬪及諸矦之夫人夫在其)
　(位則妻得服其服矣孔氏曰世婦謂天子二十七世/婦以下也獻繭謂世婦及命婦入助蠶畢獻繭也凡)
　(獻物必先奠於地故云奠凡夫尊於朝妻榮於室皆/得各服其命服今唯世婦及卿大夫之妻雖已被命)
　(猶不得即服命服必又須經入助蠶蠶畢獻繭君親/命之著服乃得服爾故云命於奠繭世婦以下女御)
　(亦然其它謂后夫人九嬪及五等諸矦之妻也其夫/得命則其妻得著命服不須奠繭之命故云皆從男)
　(子周氏曰必命於奠繭其意以為/有功於祭服然後可以受此命也)
○童子之節也緇布衣錦縁錦紳并紐錦束髮皆朱錦
也
　(鄭氏曰童子未冠之稱也冠禮曰将冠者采衣紒也/孔氏曰童子之節謂童稚之子未成人之禮節也用)
　(緇布為衣尚質故也用錦為緇布衣之縁又紳帶及/約帶之紐皆用錦并以錦為緫而束髮其飾皆用朱)
　(色之錦童子尚華示将成人有文徳一文一質之義/也陳氏曰童子之帶非必全錦也錦紳而已錦紳非)
　(以其有備成之文/也親在致飾而已)
童子不裘不帛不屨絇無緦服聽事不麻無事則立主
人之北南面見先生從人而入(絇其俱切/見賢遍切)
　(方氏曰不裘即不衣裘裳是也不帛即不帛襦袴是/也不屨絇未拘之以行戒也不服麻則以幼未能勝)
　(絰故也鄭氏曰裘帛温傷壮氣也絇屨頭飾也雖不/服緦猶免深衣無麻往給事也皆為幼少不備禮也)
　(孔氏曰童子唯當室與族人為禮有恩相接之義故/遂服本服之緦爾不當室則情不能至緦故不服也)
　(雖不緦猶著免深衣無絰以往給事緦䘮使役也雖/不當室而猶免者謂未成服而來也問䘮云不當室)
　(不免者謂成服之後也主人䘮主也此童子來聽使/若有事則使之若無事時在旁謂在主人之北南面)
　(而立先生師也童子不能獨為/禮若往見師則隨成人而入也)
親没不髦五十不散送(散悉/但切)
　(鄭氏曰不髦去為子之飾也五十送䘮不散麻始衰/不備禮也馬氏曰子生三月剪髮為髦及事父母拂)
　(髦故詩曰兩髦大記諸矦小斂脱髦儀禮士既殯脱/髦盖子之幼也父母剪髮為之鬌及長也因以為飾)
　(謂之髦存而不忍棄所以順父母之心長而不忘幼/所以示人子之禮及親始死而猶幸其生焉故不脱)
　(之三日之後則幸生之心已矣脱之可也盖親存而/髦與常言不稱老同意親没不髦與衣純不以青同)
　(意曲禮曰五十不致毁䘮大記曰五十不成䘮不致/毁情也不成䘮禮也孔氏曰始死三日之前要絰散)
　(垂三日之後乃絞之至葬啓殯以後亦散垂既葬乃/絞五十既衰不能備禮故不散垂周氏曰親没不髦)
　(所以責成人於親没之後也五十不/散送所以養筋力於始衰之年也)
　　　右記天子以下服飾制度之禮凡十節
凡自稱天子曰予一人伯曰天子之力臣諸侯之於天
子曰某土之守臣某其在邉邑曰某屏之臣某其於敵
以下曰寡人小國之君曰孤擯者亦曰孤(守去/聲)
　(鄭氏曰予一人謙自别於人而已伯上公九命分陜/者邉邑謂九州之外大國之君自稱曰寡人擯者曰)
　(寡君孔氏曰此以下明自稱及擯者傳辭之法天子/與臣下言及遣擯者接諸矦皆稱予一人言我於天)
　(下秪是一人而已君臣下稱一人則謂率土之内唯/有此一人尊之也伯自稱於諸侯言已是天子運力)
　(之臣曲禮謂二伯擯於天子則云天子之吏也諸侯/身對天子自稱曰某土之守臣某若諸侯上介致辭)
　(於天子之擯者亦當然其天子之擯告天子則曰臣/某矦某其在九州之外邉鄙之邑自稱於天子曰某)
　(屏之臣某若使上介告天子之擯亦當然其天子之/擯告天子則曰臣某子某某男某曲禮云其在東夷)
　(北狄西戎南蠻雖大曰子男者亦曰男也諸侯於敵/以下自稱曰寡人言以下通及民也小國謂夷狄子)
　(男之君自稱及介傳命云某土之孤某擯者/告天子亦應云某孤也其在國自稱亦曰孤)
上大夫曰下臣擯者曰寡君之老下大夫自名擯者曰
寡大夫世子自名擯者曰寡君之適公子曰臣孽士曰
傳遽之臣於大夫曰外私(適丁歴切孽音枿五葛五列/二切傳陟戀切遽其庶切)
　(鄭氏曰擯者之辭主謂見於他國君下大夫自名於/它國君曰外臣某孽當為枿傳遽以車馬給使者也)
　(士臣於大夫者曰私人孔氏曰上大夫卿也自於己/居之前稱曰下臣若出使他國在於賔舘主國致禮)
　(上大夫設擯禮行之此擯者稱大夫為寡君之老雖/以擯為文其實謂介接主賔之辭亦當然擯介通也)
　(下大夫對己君稱名而不敢稱下臣卑逺於卿也出/使設擯者以待主國此擯者稱下大夫云寡大夫不)
　(敢稱寡君之老世子對己國之君稱名擯者對他國/之辭曰寡君之適枿是樹生之餘公子曰臣孽謂對)
　(君也若對他國當云外臣士位卑給車馬役使故稱/傳遽亦謂對己君也大夫家臣稱私此士既不與大)
　(夫為臣故對大/夫稱曰外私)
大夫私事使私人擯則稱名公士擯則曰寡大夫寡君
之老大夫有所往必與公士為賔也(使去聲賔/必刃切)
　(鄭氏曰私事使謂以君命私行非聘也若魯成公時/晉侯使韓穿来言汶陽之田歸於齊之類公士擯謂)
　(聘也大聘使上大夫小聘使下大夫往之也為賔謂/作介也孔氏曰私人擯則稱名者盖以非公事正聘)
　(故降而稱名也正聘之時則用公家之士為擯不用/私人稱下大夫曰寡大夫上大夫曰寡君之老大夫)
　(正聘有所往適之時必與公士為賔謂使公士作介/也清江劉氏曰鄭云若晉矦使韓穿来言汶陽之田)
　(歸之于齊之類非也此乃謂若趙㐮子使楚隆弔吳/夫差之類凡大夫聘而傳命則當稱寡君至於私臣)
　(擯於君命不得言主故名之也楚隆之辭曰寡/君之老無卹使陪臣隆敢展謝之此則名者也)
○君入門介拂闑大夫中棖與闑之間士介拂棖(闑魚/列切)
(棖音/層)
　(鄭氏曰君入門謂兩君相見也棖門楔也君入必中/門上介夾闑大夫士介鴈行於後示不相沿也君若)
　(迎聘客擯者亦然孔氏曰入門謂入大門介謂上介/稍近君故拂闑大夫之介微逺於闑故當棖與闑之)
　(間士介卑去闑逺故拂棖闑謂門之中央所豎短木/也棖謂門之兩旁長木所謂門楔也介者副也君必)
　(中門當棖闑之中主君在闑東賔在闑西主君上擯/在君之後稍近西而拂闑賔之上介在賔之後稍近)
　(東而拂闑大夫擯介各當君後在棖闑之中央方氏/曰礙于門之中者闑也拂謂衣拂之也介拂闑則近)
　(中也士介拂/棖則近旁也)
賔入不中門不履閾公事自闑西私事自闑東
　(鄭氏曰賔謂聘客也不中門避尊者所從也閾門限/公事聘享也私事覿面也孔氏曰不中門謂不當闑)
　(西棖闑之中不履閾謂足不踐履門限之上也聘饗/是奉君命而行故謂之公事自闑西用賔禮也私覿)
　(私面非行君命故謂之私事自闑/東者從臣禮示将為主君之臣也)
○君與尸行接武大夫繼武士中武徐趨皆用是疾趨
則欲𤼵而手足毋移圈豚行不舉足齊如流席上亦然
端行頥霤如矢弁行剡剡起屨執龜玊舉前曳踵蹜蹜
如也(圈舉逺切又去阮切豚土本切足齊音咨剡以漸/切陸農師讀圈豚並如字圈屬上句豚屬下句)
　(鄭氏曰接武尊者尚徐蹈半迹繼武迹相及也中武/迹間容迹也徐趨謂君大夫士之徐行皆如與尸行)
　(之節也疾趨謂直行也䟽數自若𤼵謂起屨也移之/言靡迤也毋移欲其直且正欲或為數圈轉也豚之)
　(言若有所循不舉足曳踵則衣之齊如水之流也孔/子執圭則然此徐趨也席上亦然尊處亦尚徐也端)
　(行端直也頥或為䨨此疾趨也執龜玉舉前曳踵著/徐趨之事孔氏曰君天子諸矦也武迹也尊者舒遲)
　(故君及尸歩遲狹二足相躡毎蹈於半未得各自成/迹也大夫漸卑故與尸行步稍廣速兩足迹相接繼)
　(也中猶間也士卑故與尸行歩極廣毎徙足間容一/足地乃躡之也徐趨遲行也疾趨則欲𤼵者𤼵起也)
　(欲屨頭恒起無復繼接之異其迹或䟽或數自若貴/賤同然也屨恒欲起手足猶宜直正不得邪低靡迤)
　(摇動故云手足毋移也圈豚行者釋上徐趨之形豚/循也轉足循地而行不舉足謂足不離地齊裳下緝)
　(也足既不舉身又俯折則裳下委地曳足如水流状/也在席上未坐其行亦如是圈豚行齊如流也端行)
　(頥霤覆上疾趨之節端行謂直身而行行既疾身乃/小折而頭直俯臨前頥如屋霤之垂也矢箭也身趨)
　(前進不邪如箭也弁急也剡剡身起貌急行欲速而/身屨恒起也踵謂足後跟也執龜玉徐趨之時初舉)
　(足前後曳足跟行不離地縮縮言舉足狹數蹜蹜如/也陸氏曰疾趨則欲𤼵而手足毋移圈句圈讀如杯)
　(圈之圈言雖舉趾稍髙尚循徐趨圈域之内豚俯其/首豚行盖言冕行端行謂服𤣥端而行弁行謂服爵)
　(弁皮弁而行澄按陸説似優於註䟽盖此節之首緫/言與尸行之節次言徐趨疾趨二者之異末言豚行)
　(端行弁行及執龜/玊而行四者之異)
　　　右記天子以下稱謂進趨之禮凡三節
君子之容舒遲見所尊者齊遫足容重手容恭目容端
口容止聲容靜頭容直氣容肅立容徳色容莊坐如尸
燕居告温温(齊音咨又則/皆切遫音速)
　(鄭氏曰齊遫謙慤貌遫猶蹙也足容重舉欲遲也手/容恭髙且正也目容端不睇視也口容止不妄動也)
　(聲容静不噦欬也頭容直不傾顧也氣容肅似不息/也立容徳如有予也色容莊勃如戰色坐如尸尸居)
　(神位敬慎也告謂教使也詩云温温恭人孔氏曰舒/遲閑雅也雖常舒遲若見所尊之人則齊遫齊謂齊)
　(齊遫謂蹙蹙言自斂持廹促不敢自寛奢也立則磬/折如人授物與己已受得之形也色欲常矜莊燕居)
　(謂私燕所居色尚和善教人使/人之時唯須温温不欲嚴慄)
○凡行容惕惕廟中齊齊朝廷濟濟翔翔(惕音傷又音/陽齊如字濟)
(子禮/切)
　(鄭氏曰惕惕直疾貌凡行謂道路也齊齊恭慤貌濟/濟翔翔荘敬貌孔氏曰道路雖速疾不忘於直廟中)
　(對神不敢舒散齊齊自收持嚴正之貌/濟濟有威儀矜莊也翔翔行而張拱)
○凡祭容貌顔色如見所祭者
　(鄭氏曰如覩其人在此孔氏曰凡祭謂諸祭也容/貌恭敬顔色温和似見所祭之人謂祭如在也)
○䘮容纍纍色容顛顛視容瞿瞿梅梅言容繭繭(纍良/追切)
(顛音田又如/字瞿紀具切)
　(鄭氏曰纍纍羸憊貌顛顛憂思貌瞿瞿梅梅不審貌/繭繭聲氣微也孔氏曰纍纍謂容貌瘦瘠顛顛謂顔)
　(色不舒暢也瞿瞿驚遽貌梅梅猶微昧也/孝子在䘮所視不審繭繭猶綿綿微細也)
○戎容暨暨言容詻詻色容厲肅視容清明(暨其記切/詻五格切)
　(鄭氏曰暨暨果毅貌詻詻教令嚴也厲肅儀刑貌清/明察於事也孔氏曰厲嚴也肅威也軍中顔色尚威)
　(嚴瞻視之容須/清察明審也)
○立容辨卑毋讇頭頸必中山立時行盛氣顛實揚休
玊色(辨彼檢切讇音諂顛音田/休舊無音今讀吁句切)
　(鄭氏曰辨讀為貶自貶卑謂磬折也顛讀為闐揚讀/為陽盛身中之氣使之闐滿若陽之休物也澄曰休)
　(當讀為呴謂氣以温之也考工記云角之末休於氣/舊註以此合上戎容四句共為一節今按上文記䘮)
　(容先緫一句乃分三句記䘮之色䘮之視䘮之言記/戎容亦然先緫一句乃分三句記戎之言戎之色戎)
　(之視䘮容之哀先觀顔色故色容先於視言戎容之/嚴先在號令故言容先於色視立容以下五句於戎)
　(容無所當宜别為一節以足履地而不行曰立上文/既有立容為九容中之一於此又特記立容一條者)
　(盖古人坐之時少立之時多凡行禮皆立乗車亦立/自晝夜燕居燕息外無非立之時也是以言之詳焉)
　(辨卑與立容徳同意毋讇所以防其失也立之容雖/貴乎貶抑卑謙而不可有屈已媚人之態故曰毋讇)
　(頭頸在一身衆體之上立時宜正不可偏側故曰必/中立者如山静重不動設或有行其動中節故曰時)
　(行心無愧怍則氣盛不餒而常闐滿塞實故氣之充/於體如陽之烝呴色之見於面如玉之温潤立容如)
　(是足以該前之諸容矣大學傳云徳潤身心廣體胖/朱子贊程伯子云陽休山立玉色金聲其斯之謂歟)
　(又按此章凡六節其第一節總言諸容以下五節各/言一容第二節言行容朝廷宗廟行之大者故又從)
　(行中特詳指之第三節言祭容如見所祭貌顔色胥/該之矣第四節言喪容第五節言戎容二者一主於)
　(戚一主於嚴皆事之大者故對舉之而色視言言色/視錯綜以盡其致第六節言立容静必有動行立相)
　(随山立為時行之地故又從立説到行/其提綱分目秩然有倫非敢臆㫁也)
　　　右記容貌之禮凡六節
君子之居恒當户寢恒東首若有疾風迅雷甚雨則必
變雖夜必興衣服冠而坐(首手又切迅音/信衣於既切)
　(鄭氏曰當户鄊明也東首首生氣也衣服冠而坐敬天/之怒方氏曰孔子將病猶當户而坐君視之猶東首)
　(加朝服迅雷風烈/必變盖禮然也)
○日五盥沐稷而靧粱櫛用樿櫛髮晞用象櫛進禨進
羞工乃升歌浴用二巾上絺下綌出杅履蒯席連用湯
履蒲席衣布晞身乃屨進飲(盥音館靧音悔櫛則乙切/樿章善切禨其既切絺刃)
(疑切綌去逆切杅音雩蒯苦怪切連力/旦切方讀如字屨九具切本又作履)
　(鄭氏曰晞乾也沐靧必進禨作樂盈氣也絺浴刷去/垢也杅浴器也蒯席澀以便於洗足也連猶同也進)
　(飲亦盈氣也孔氏曰盥洗手也沐沐髮也靧洗面也/取稷粱之湯汁洗面沐髮並須滑故也此大夫禮人)
　(君沐靧皆粱也樿白理木也櫛梳也沐髪為除垢膩/故用白理澁木以為梳沐己燥則髪澁故用象牙滑)
　(櫛以通之禨謂酒也沐而飲酒曰禨進羞非庶羞為/食而設今進酒而設羞是羞籩羞豆進羞之後樂工)
　(乃升堂以琴瑟而歌以新沐體虚補益氣也杅浴之/盆也出杅浴竟而出盆也履踐也蒯菲草席澁出杅)
　(而脚踐履澁草席上刮去垢也連用湯者釋去足垢/而用湯瀾也澄曰記進禨進羞升歌於用象櫛之下)
　(謂沐之後也靧則無是方氏曰杅以木為之蒯茅類/蒯澁而蒲軟連之為言續也用湯謂用以洗足浴既)
　(用湯又用湯以洗足故曰連進飲而不進羞工亦不/升歌殺於沐也慶源輔氏曰用巾以除背垢履蒯席)
　(以洗足然則古浴不以人沐浴在身之重事也故著/其法如此衣布如今之浴衫古所謂明衣也晞身乃)
　(屨屨服之末進屨則衣/服皆舉矣故進飲焉)
○將適公所宿齊戒居外寢沐浴史進象笏書思對命
既服習容觀玊聲乃出揖私朝煇如也登車則有光矣
(齊側皆切觀/去聲煇音暉)
　(鄭氏曰書思對命思所思念将以告君者也對所以/對君者也命所受君命也書之於笏為失忘也玊聲)
　(玉佩也私朝自大夫家之朝也揖其臣乃行孔氏曰/史謂大夫亦有史官也按下大夫不得有象笏或云)
　(有地大夫故用象以笏書此思對命三事也既服者/著朝服己竟私習儀容又聽已佩鳴玊聲與行步相)
　(中適也習儀竟行出至已之私朝揖其屬臣揖竟出/登所乗之車而適君朝矣陸氏曰習容觀為有觀之)
　(者習玉聲為有聽之者澄曰公所君之朝也宿謂前/期一日也沐浴而後齊戒記於居外寢之下者以補)
　(上文言齊戒居外寝之先必沐浴也觀示也容觀身/容之示人者玉聲佩玊之鏘鳴者既服下裳上衣束)
　(帶設佩竟将出未出先自行動習試其容觀與玉聲/使人視之聼之必容觀合儀玊聲中節然後出揖私)
　(朝而登車以適公朝也煇如謂昧爽之際晨光/猶熹微也有光謂質明之時晨光已顯著也)
　　　右記卿大夫以下家居之禮凡三節
凡君召以三節二節以走一節以趨在官不俟屨在外
不俟車
　(鄭氏曰節所以明信輔君命也使使召臣急則持二/緩則持一周禮曰鎮圭以徴守其餘未聞也今漢使)
　(者擁節不俟趨君命也必有執隨授之者孔氏曰節/以玉為之君使使召臣有二節時有一節時故合云)
　(三節急則二節臣故走也緩則一節臣故趨也官謂/朝廷治事䖏在外謂其室及官府也在官近不須車)
　(故言屨在外/逺故云車)
○凡侍於君紳垂足如履齊頥霤垂拱視下而聽上視
帶以及袷聽鄉任左(齊音咨/鄉去聲)
　(鄭氏曰紳垂則磬折也齊裳下緝也袷交領也孔氏/曰凡者臣無貴賤皆然紳大帶也身直則帶倚磬折)
　(則帶垂身折則裳前下緝委地故行則足恒如踐履/裳下也霤屋簷也身俯故頭臨前垂頥如屋霤垂拱)
　(者拱沓手也身俯則宜手沓而下垂也視下者視髙/則傲故下矚也聽上謂聽尊者語宜諦聽故仰頭而)
　(面鄉上以聽之也視帶以及袷視尊者之處也視君/之法下不過帶髙不過袷聽上及聽鄉任左皆備君)
　(教使也立者尊右坐者尊左侍君坐時侍者/在右左耳近君是以聽鄉皆以左為任也)
○侍坐則必退席不退則必引而去君之黨登席不由
前為躐席徒坐不盡席尺讀書食則齊豆去席尺(躐音/獵)
　(鄭氏曰引卻也黨鄉之細者謂旁側也引而去者辟/君之親黨也登席不由前升必由下也徒坐不盡席)
　(尺示無所求於前不忘謙也讀書食則齊者讀書聲/當聞尊者食為汗席也孔氏曰黨鄉之屬借以喻君)
　(之旁側所親也言臣侍君坐必退就側旁别席若旁/無别席可退或雖有别席君不命之使退命令與旁)
　(側之親黨同席則臣必謙卑引卻而去離君之親黨/坐君親黨之下也失節而踐為躐席應從下升若由)
　(前升是躐席也徒坐空坐也謂非飲食及講問時也/不盡席之前畔有餘一尺讀書食則坐近前與席畔)
　(齊豆去席尺者又觧食所以近前之意/以設豆去席一尺不得不前坐就豆)
○君若賜之爵則越席再拜稽首受登席祭之飲卒爵
而俟君卒爵然後授虚爵君子之飲酒也受一爵而色
洒如也二爵而言言斯禮已三爵而油油以退退則坐
取屨隱辟而后屨坐左納右坐右納左(洒先典切又西/禮切言言魚斤)
(切辟匹/亦切)
　(鄭氏曰洒如肅敬貌言言和敬貌斯猶爾也油油説/敬貌以退禮飲過三爵則敬殺可以去矣隱辟俛逡)
　(巡而退著屨也孔氏曰先飲示賤者先即事後授虚/爵與相者示不敢先君盡爵此謂朝夕侍君得爵者)
　(若大禮則君先飲而後臣飲燕禮公卒爵而後飲是/也此云再拜稽首而後受燕禮則先受而後再拜又)
　(云至三爵而退明非大饗之飲若燕禮非唯三爵而/已洒如謂顔色肅敬二爵顔色稍和故言言斯皇氏)
　(讀言為誾義亦通禮已三爵言臣侍君小燕唯止三/爵左傳云臣侍君燕過三爵非禮也坐跪也初跪脱)
　(屨堂下為敬故退而跪取屨起而逡巡隱辟以著之/納猶著也若坐左膝則著右足之屨坐右膝則著左)
　(足之/屨)
唯君面尊大夫側尊用棜士側尊用禁凡尊必上𤣥酒
唯饗野人皆酒(棜於/據切)
　(鄭氏曰面猶向也燕禮司宫尊于東楹之西兩方壺/左𤣥酒南上公尊瓦大兩有豐在尊南南上棜斯禁)
　(也無足有似於棜是以言棜𤣥酒不忘古也饗野人/飲賤者不備禮也孔氏曰人君燕臣子專其恩惠故)
　(尊鼻向君若兩君相見則尊鼻於兩楹間在賔主之/間夾之不得面向尊也側謂旁側在賔主兩楹間旁)
　(側夾之又東西横行異於君也君側尊近於君南北/列之則燕禮所云是也大夫士側尊鄉飲酒義云尊)
　(於房户之間是也若一尊亦曰側尊士冠禮云側尊/一甒醴注云無偶曰側與此側别棜今木轝上有四)
　(周下無足斯禁亦無足有似於棜饗野人謂蜡祭時/也野人賤不得本古又無徳故唯酒而無水也賈氏)
　(曰無偶曰側置酒曰尊凡禮之通例稱側有二一者/無偶特一為側又昏禮云側尊甒醴于房中亦是無)
　(𤣥酒/曰側)
○若賜之食而君客之則命之祭然後祭先飯辯嘗羞
飲而俟若有嘗羞者則俟君之食然後食飯飲而俟君
命之羞羞近者命之品嘗之然後唯所欲凡嘗逺食必
順近食君未覆手不敢飱君既食又飯飱飯飱者三飯
也君既徹執飯與醬乃出授從者(飯扶晚切下並同辯/音遍飱音孫執飯如)
(字從/去聲)
　(鄭氏曰侍食則不祭雖見賔客猶不敢備禮也君将/食臣先嘗羞忠孝也俟君食而後食若有嘗羞者膳)
　(宰存也飯飲利将食也羞近者辟貪味也順近食者/從近始也覆手以循口已食也飱勸食也君既食又)
　(飯飱不敢先君飽也三飯臣勸君食如是可也執飯/與醬授從者食於尊者之前當親徹也孔氏曰祭祭)
　(先也禮敵者共食則先祭降等之客則後祭臣侍君/而賜之食則不祭若君以客禮待之則雖得祭又須)
　(君命之祭乃敢祭也先飯飯食也君未食而臣先食/徧嘗羞膳示行臣禮為嘗食也嘗羞畢歠飲以俟君)
　(飱臣乃敢飱也禮食未飱必先啜飲以利滑㗋中不/令澁噎也若有嘗羞者此謂臣侍食得賜食而非君)
　(所客者也故不得祭君使膳宰自嘗羞故不得嘗羞/既不祭不嘗則俟君食後已乃食也飯飲者飲之也)
　(雖不嘗羞亦先飲以俟君也雖君已食已乃後食而/猶未敢食羞故又須君命雖得君命猶先食近其前)
　(者一種而止若越次前食逺者則為貪好味也品徧/也既未敢越次多食故君又命徧嘗已乃徧嘗之後)
　(則隨已所欲不復次第也凡嘗逺食必順近食客與/不客悉皆如此故云凡也意在嘗逺者且從近始也)
　(君未覆手不敢飱侍食者悉然也覆手者謂食飽必/覆手以循口邉恐有殽粒汙著之也飱謂用飲澆飯)
　(於器中也禮食竟更作三飱以勸助令飽實使不虚/也君既食又飯飱者君食畢竟而又飱則臣乃敢飱)
　(明不先君而飽也三飯謂三度飱也君饌己徹則臣/乃自徹己饌以授從者飯醬是食之主故自執之此)
　(謂不客者若君與己禮食則但/親徹之不敢授己之從者也)
○凡侑食不盡食食於人不飽唯水漿不祭若祭為己
偞卑(偞虚/涉切)
　(鄭氏曰不盡食不飽謙也水漿非盛饌也己猶太也/祭之為太有所畏迫臣於君則祭之孔氏曰上文明)
　(侍君之食此因明凡人相敵為食之禮侑食不盡食/者勸食尊者之法食於人不飽者通包尊者及禮敵)
　(之人皆謙退不敢自足也食於禮敵之人所設水漿/不以祭先偞厭若祭水漿為大厭降卑微有所畏廹)
　(也臣於君則祭按公食大夫禮宰夫執觶漿以進賔/受坐祭遂飲方氏曰侑食謂勸侑人食也雖勸人食)
　(之使足而已不敢自足也食於人不飽與共食不飽/同義不祭水漿特於敵者爾於尊者則不得不祭首)
　(言凡侑食則不/主尊者可知)
侍食於先生異爵者後祭先飯客祭主人辭曰不足祭
也客飱主人辭以䟽主人自置其醬則客自徹之一室
之人非賔客一人徹壹食之人一人徹凡燕食婦人不
徹(飯扶/晚切)
　(鄭氏曰後祭先飯謙也客祭盛主人之饌也客飱者/美主人之食也䟽之言麤也客自徹敬主人也徹奠)
　(于序端一室之人非賔客同事合居者也賔客則各/徹其饌壹食之人壹猶聚也為赴事聚食也婦人不)
　(徹質不備禮孔氏曰異爵謂尊於己者饌不為己故/後祭先飯示為尊者嘗食也客盛主人之饌具故祭)
　(之主人致辭云不足祭謂疏食不足備禮也客飱者/若食竟作三飯食也主人見客飱而致辭云麤食傷)
　(客不足致飽若欲使更食然也主人敬客自置其醬/則客宜報敬故自徹之曲禮主人親饋是也同事而)
　(合居一室既無的賔主故必少者一人徹饌壹食謂/赴事一聚共食則亦不人人徹亦推一人徹也方氏)
　(曰先生則生在已先謂尊者也異爵則爵/與己異謂貴者也婦人弱不勝事故不徹)
○食棗桃李弗致于核𤓰祭上環食中弃所操凡食果
實者後君子火孰者先君子(核行隔切操七/刀切先去聲)
　(鄭氏曰弗致于核恭也上環頭忖也果實隂陽所成/非人事故後君子火孰備火齊不得故先君子孔氏)
　(曰弗致于核謂懐核不置於地也食𤓰亦祭先環者/横㫁形如環也上環是疐間下環是脱華處祭時取)
　(上環祭之而食中操謂手所持者弃之不食後君子/不得先嘗也火熟和調是人之所為故先於君子而)
　(嘗之方氏曰曲禮賜果於君前其有核者懐其核有/核者不止於棗桃李舉所當食者以賅之爾瓜横斷)
　(若環上環以祭中以食所操者下也自然之味以先/食為新故後君子而餕焉使然之味以後食為慎故)
　(先君子而餕焉朱子曰頭/忖謂疐頭所切一環也)
○孔子食於季氏不辭不食肉而飱
　(鄭氏曰以其待己以及饌非禮也孔氏曰凡客將食/興辭而孔子不辭者必是季氏進食不合禮也凡禮)
　(食先食胾次食殽至肩乃飽而飱孔子/不食肉仍為飱者是季氏饌失禮故也)
○君賜車馬乗以拜賜衣服服以拜賜君未有命弗敢
即乗服也君賜稽首據掌致諸地酒肉之賜弗再拜
　(陸氏曰拜賜句君賜若車馬乗以拜賜若衣服服以/拜賜君未有命弗敢即乗服謂非經賜雖有車馬衣)
　(服不敢輙乗服也若後世三品雖應服紫五品應服/緋必君賜而後服鄭氏曰乗服以拜敬君惠也據掌)
　(以左手覆按右手也致諸地致首於地酒肉之賜弗/再拜輕也受重賜者拜受又拜於其室孔氏曰凡受)
　(君賜賜至則拜至明日更乗服所賜往至君所又拜/重君㤙也稽首者頭至地據按也謂卻右手而覆左)
　(手按於右手之上也致至也致諸地謂頭及手俱至/地也酒肉輕但初賜至時則拜至明日不重往拜也)
大夫拜賜而退士待諾而退又拜弗答拜大夫親賜士
士拜受又拜於其室衣服弗服以拜敵者不在拜於其
室
　(鄭氏曰士拜受又就拜於其家是所謂再拜也弗服/以拜異於君惠拜於其室謂来賜時不見也見則不)
　(復往孔氏曰大夫往拜至於門外告君之小臣小臣/受其辭入白於君小臣入則大夫乃拜之拜竟即退)
　(不待報恐君召進答已也士則外拜竟又待小臣傳/君之報諾出又拜君之報諾也弗答拜者君不答士)
　(拜也大夫親賜士士初亦拜受又往彼家拜此非酒/肉之賜故再拜君賜服服以拜大夫輕故不服其所)
　(賜而往拜之敵者相獻既已拜受賜則不復往彼家/拜也若獻時主人不在留物置家主人還必往彼家)
　(拜謝其室獻者之家也若朋友之/饋則論語云非祭肉雖車馬不拜)
凡賜君子與小人不同日
　(鄭氏曰慎於尊卑陳氏曰事不同不可同日語人不/同不可同日賜故詩勞還率則歌出車勞還役則歌)
　(杕杜凡以明貴賤辨等列也昔虢公晉侯之朝周同/賜以五㲄之玉君子猶以位之不同為譏况君子之)
　(與小人苟同日而賜之是冠履碈玊混淆也周氏曰/賜君子以徳賜小人以力均賜之者恩也不同日者)
　(義也方氏曰王者之於賜與賜爵以馭其賢賜禄以/馭其庸賢不足爵庸不足禄而恩私施焉則與之以)
　(馭其幸而已君子於賢庸為有餘故賜之小人於賢/庸為不足故與之此君子小人賜與之别也曲禮言)
　(賜人者不曰来取與人者不問其所欲則賜與固異/又名位不同禮亦異數則其賜與豈可同日哉或問)
　(方説賜與字如何澄曰不若舊注平稳/此所謂賜盖謂以物遺之非謂爵禄也)
○凡獻於君大夫使宰士親皆再拜稽首送之膳於君
有葷桃茢於大夫去茢於士去葷皆造於膳宰大夫不
親拜為君之答己也(葷許云切茢音列去上/聲造七報切為云偽切)
　(鄭氏曰再拜稽首送之敬已饍美食也葷桃茢辟凶/邪也大夫用葷桃士桃而  葷薑及辛菜也茢菼帚)
　(也造於膳宰既致命而授之大夫不親拜不敢變動/至尊也孔氏曰大夫尊恐君拜己之獻故不自往而)
　(使己膳宰往獻士賤不嫌君拜故身自親送大夫雖/使人初於家亦自拜送而宰将命及士自送至君門)
　(付小臣之時宰及士皆再拜而送之也天子諸矦之/臣獻孰食於君恐邪氣干犯故用辟凶邪之物覆之)
　(大夫之臣以食獻大夫則除去茢有葷與桃也士之/臣吏以食獻士又去葷唯餘桃爾桃桃枝也皆皆於)
　(君大夫士也造至也膳宰主飲食官也獻孰食者操/醬齊以致命致命竟而以所獻之食付主人之食官)
　(也大夫自獻則屈君答己故不親也此觧大夫所以/不自獻之義應氏曰臣子之致膳者愛心也熏袚不)
　(祥者敬心也方氏曰桃以其性葷以其氣茢以其形/形不如氣氣不如性故貴賤多少之數去一者去茢)
　(去二者又去葷唯桃不可去無貴賤一也皆造/於膳宰者不敢專達必待主膳之人達之也)
凡於尊者有獻而弗敢以聞
　(鄭氏曰有獻而弗敢以聞謂獻辭也少儀曰君将適/它臣若致金玊貨貝於君則曰致馬資於有司是其)
　(類也孔氏曰凡謂賤者也臣有獻於君士有獻於/大夫不敢云獻聞於尊者但當云贈從者之屬也)
○有慶非君賜不賀士於大夫不承賀下大夫於上大
夫承賀
　(鄭氏曰非君賜不賀唯君賜為榮也承受也士有慶/事不聽大夫親来賀己不敢變動尊也孔氏曰有慶)
　(謂或宗族親戚燕飲聚會雖吉不相賀唯受君賜為/榮故相拜賀不承賀不受賀也下大夫於上大夫尊)
　(相近故受也澄曰舊本有慶非君賜不賀之下有有/憂者三字鄭氏云此下絶亡非其句也而陸農師則)
　(云有憂者有慶唯君賜然後賀按鄭氏以為殘缺/者是也巧為鑿說徒惑後學故今從鄭意刋之)
○士於大夫不敢拜迎而拜送士於尊者先拜進面答
之拜則走
　(鄭氏曰不敢拜迎禮不敵始来拜則士辟也士徃見/卿大夫卿大夫出迎答拜亦辟也孔氏曰大夫詣士)
　(禮既不敵故士不敢迎而先拜大夫雖拜士則辟之/也按儀禮但是主人送賔皆再拜賔不答拜賔既無)
　(答拜之禮故士得拜送大夫也士於尊者謂士詣卿/大夫即先於門外拜之拜竟乃進面親相見也若大)
　(夫出迎而答拜/則士走辟之)
士於君所言大夫没矣則稱諡若字名士與大夫言名
士字大夫
　(鄭氏曰君所大夫存亦名孔氏曰君前臣名若大夫/生則士呼其名大夫已没而士於君前言則稱諡無)
　(諡則稱字士賤雖已死猶呼其名若士與大夫言及/它大夫士則士呼名大夫呼字若大夫士卒則字士)
　(諡大/夫)
於大夫所有公諱無私諱凡祭不諱廟中不諱教學臨
文不諱
　(鄭氏曰公諱若言語所避先君之諱也凡祭祭群神/不諱謂祝嘏之辭中有先君之名者廟中上不諱下)
　(教學臨文不諱為惑未知者孔氏曰士及大夫言但/諱君家不自私諱大夫之父母敬大夫故不重敬也)
　(祭社稷山川百神祝嘏辭中有先君之名不諱之廟/中有事於祖則不諱父有事於父則諱祖教學謂師)
　(長也若諱則疑誤後生臨文謂簡/牒及讀法律之事諱則失於事正)
　　　右記為臣之禮凡十二節
親在行禮於人稱父人或賜之則稱父拜之
　(鄭氏曰稱父/事統於尊)
○父命呼唯而不諾手執業則投之食在口則吐之走
而不趨
　(孔氏曰父命呼父召子也命謂遣人呼非謂自喚亦/云為父命所呼也應之以唯而不稱諾唯恭於諾也)
　(急趨父命故投業吐食也趨緩於走但急走往而不/暇趨也方氏曰既命又曰呼者命之以事而呼之使)
　(來也唯諾皆應也而唯之應速於諾走趨皆步也而/走之步速於趨國莫尊於君故君之召也在官不俟)
　(屨在外不俟車家莫尊於父故父/之呼也手執業則投食在口則吐)
○親老出不易方復不過時親癠色容不盛此孝子之
䟽節也(癠才/細切)
　(孔氏曰方常也若啓往甲則不得往乙覓不見則老/人易憂愁也復還也旦啓云日中還不得過中鄭氏)
　(曰易方為其不信已所處也復反也不易方不過時/不可以憂父母也方氏曰出不易方有定所也復不)
　(過時無愆期也凡此慮貽親之憂疑而已然孝子之/事親豈必老而後如是耶盖以親老者尤不可不知)
　(此也親病則致其憂故色容不盛文王世子所謂色/憂不滿容是也澄曰疏節猶言火槩大率也鄭以為)
　(非至孝孔以䟽簡之節孝心不篤義恐不然陸/氏曰或言親或言父敬之則稱父愛之則稱親)
○父没而不能讀父之書手澤存焉爾母没而杯圈不
能飲焉口澤之氣存焉爾
　(鄭氏曰圈屈木所為謂巵匜之屬見親之器物哀惻/不忍用也孔氏曰手澤謂父平生所持手之潤澤在)
　(焉口澤謂母平生口飲潤澤之氣在焉不能謂不能/忍為此事也方氏曰書謂書册也君子所執以誦習)
　(故於父言之杯圈飲食器也婦人唯酒食是議故於/母言之手澤汗之所漬也口澤津之所漬也口有氣)
　(焉故又以氣言之凡以人既亡/而澤猶存焉故有所不忍也)
　　　右記為子之禮凡四節
　
　禮記纂言卷四
欽定四庫全書
　禮記纂言卷四　　　　　　　元　吳澄　撰
　　玉藻
　　(摘首章之首/二字以名篇)
天子玉藻十有二旒前後邃延龍卷以祭(邃雖醉切/卷音衮)
　(玉藻至邃延言首服之冕龍卷言身服之衣玉藻以玉/飾藻藻謂雜采之絲繩旒謂以絲繩貫玉而垂之前後)
　(各有十二邃深邃也延冕上覆謂染三十升布為𤣥以/覆冕板之上其板之下則以纁布裏之天子毎旒各用)
　(十二玉玉間相去一寸旒長尺二寸而垂齊肩其下公/九玉者九寸侯伯七玉者七寸子男五玉者五寸皆短)
　(於此則不深邃惟天子之旒十二玉自延前後而垂至肩/長則深邃也天子玉五采自上而下朱白蒼黄𤣥周而復)
　(始公侯伯三采朱白蒼子男二采朱緑後漢明帝時用曹/褒説皆白旒非古也龍謂畫龍於衣卷與衮字同謂龍形)
　(卷曲祭謂服此以祭先王也按祭先王蓋服此冕而九/章祀天則服此冕而衣十二章云詳見後篇楊氏復説)
𤣥端而朝日於東門之外聽朔於南門之外閏月則闔
門左扉立於其中(端讀作冕朝/音潮下同)
　(鄭氏曰衮衣之冕十二斿鷩衣之冕九斿毳衣之冕/七斿希衣之冕五斿𤣥衣之冕三斿端當為冕字之)
　(誤也𤣥衣而冕冕服之下朝日春分之時也東門南/門皆謂國門也毎月聽朔卒事反宿路寢閏月非常)
　(月也聽朔於明堂門中還處路寢門終月凡聽朔必以/時牲告孔氏曰按宗伯實柴祀日月星辰則日月為中)
　(祀而用𤣥冕者以天神尚質馬氏曰周之朝日王搢/大圭執鎮圭而圭之藻藉有五采五就乗龍戴大旂)
　(而旂之象有日月交龍其壇曰王宫其燎則實柴其/牲幣則尚赤其樂則黄鍾大吕雲門而與祀天神上)
　(帝者大槩同矣服不以衮冕而以祀羣小祀之/𤣥冕豈所謂稱也記稱𤣥冕朝日盖非周禮)
皮弁以日視朝遂以食日中而餕奏而食日少牢朔月
大牢五飲上水漿酒醴酏卒食𤣥端而居動則左史書
之言則右史書之御瞽幾聲之上下(酏以/支切)
　(鄭氏曰餕食朝之餘也奏奏樂也上水水為上餘其/次之天子服𤣥端燕居左史右史所書春秋尚書其)
　(存者幾猶察也察其哀樂孔氏曰天子既著皮弁視/朝遂以皮弁而朝食所以敬養身體至日中還著皮)
　(弁而餕朝之餘餕餘之時奏樂而食餕尚奏樂即朝/食奏樂可知也月朔禮大故加用大牢趙商問膳夫)
　(王日一舉鼎十有二物皆有爼則三牲備與此禮數/不同鄭謂禮記後人所集與周禮或合或否周禮六)
　(飲此五飲亦非周法也左陽陽主動故左史記動作/之事右隂隂主静故右史記言語之事周有内史外)
　(史大史小史御史無左史右史之名按周禮大史抱/天時又襄二十五年傳大史書崔杼弑其君是記動)
　(作之事則大史為左史也周禮内史凡命諸侯及孤/卿大夫則䇿命之僖二十八年傳王命内史叔興父)
　(䇿命晉矦為矦伯是皆言語之事則内史為右史也/大史記行内史記言此正法若其有闕則交相攝代)
　(洛誥史逸命周公史逸成王大史也㐮三十年鄭使/大史命伯石為卿皆大史主爵命以内史闕故也若)
　(大史有闕則内史亦攝之春秋之時特置左史右史/故襄十四年左史謂魏荘子昭十二年楚左史倚相)
　(藝文志及六藝論云右史記事左史記言與此正反/於傳記不合其義非也御者侍也瞽人審音以之侍)
　(側察樂聲上下哀樂防君之失政和則樂聲樂政酷/則樂聲哀馬氏曰動見於貌為陽故左史書之言𤼵)
　(於聲為隂故右史書之大胥春合舞秋合聲意亦若/此政有治忽故民有憂樂民有憂樂故聲有上下上)
　(下雖殊而憂樂之聲均有焉哀心感者聲噍以殺憂/聲之下者也怒心感者聲粗以厲憂聲之上者也愛)
　(心感者聲和以柔樂聲之下者也喜心感者聲𤼵以/散樂聲之上者也有史以書言動則上無過舉有瞽)
　(以幾聲則下無匿情長樂陳氏曰樂以中聲為本古/者神瞽考中聲以作樂典同言髙聲䃂下聲肆正聲)
　(緩中聲者非髙而䃂下而肆一適於正緩而已御于/君所之瞽其察樂聲以中聲為量齊音敖僻喬志則)
　(聲失之髙而上宋音燕女溺志則聲失之卑而下不/上不下則中有瞽以幾聲則人主無流湎之心矣山)
　(隂陸氏曰日中言奏而食則夕食不以樂侑然猶祭/也故曰夕深衣祭牢肉周官王日一舉鼎十有二而)
　(此云日少牢朔月大牢則王日一舉鼎十有二用少/牢與朔月月半然後三牲備爾禮君無故不殺牛王)
　(雖尊不應日殺然則鼎十有二不必皆大牢楚語云/天子舉以大牢舉盖謂朔月月半以盛者言之也)
年不順成則天子素服乗素車食無樂
　(鄭氏曰自貶損也方氏曰憂民之憂而以䘮禮自貶/也馬氏曰順在氣成在物不順則逆而水旱至焉不)
　(成則虧而饑饉至焉周官司服大荒素服大司徒荒/政蕃樂大司樂大凶弛縣襍記凶年乗駑馬皆憂以)
　(天下故也然食雖無樂飲酒盖有/樂矣曲禮曰歳凶非飲酒不樂)
○諸侯𤣥端以祭裨冕以朝皮弁以聽朔於大廟(端音/冕裨)
(婢支/切)
　(鄭氏曰端亦當為冕祭祭先君也禆冕公衮矦伯鷩/子男毳朝朝天子也皮弁聽朔下天子也孔氏曰裨)
　(之言埤也天子六服大裘為上其餘為裨是以總名/裨冕延平周氏曰服有六冕止於五大裘龍衮同冕)
　(其冕為尊而自降龍之下其冕皆為埤故言裨冕所/以兼鷩冕與毳冕也凡天子諸矦路門之外與其大)
　(廟皆為南門之外而天子聽朔必於路門外諸矦聽/朔必於大廟者正朔自天子出而諸矦受天子之頒)
　(者也路門者天子布政之所聽於路門外示其正朔/自天子出也諸矦聽於大廟者神之也方氏曰𤣥冕)
　(以祭與天子朝日之義同朝天子各以其爵之服天/子聽朔於南門示受之於天也諸矦聽朔於大廟示)
　(受之於祖也諸矦受朔於天子而云受之於祖者以/己得受朔於天子由祖故也𤣥冕祭服也皮弁朝服)
　(也天子以祭服受之於天故神之諸矦以朝服受之/於祖故明之長樂劉氏曰天子頒正朔諸矦受而藏)
　(諸其大廟毎月之吉則以餼羊告朔祭于/大廟因而聽其月朔之政則服皮弁焉)
朝服以日視朝於内朝朝辨色始入君日出而視之退
適路寢聽政使人視大夫大夫退然後適小寢釋服
　(鄭氏曰朝服冠𤣥端素裳也此内朝路寢門外之正/朝天子諸矦皆三朝辨色始入謂羣臣也辨猶正也)
　(别也入入應門也小寢燕寢也釋服服𤣥端孔氏曰/天子三朝大僕掌燕朝之服位燕朝路寢之庭一也)
　(司士正朝儀之位此王日視朝事於路門外二也朝/士掌外朝之法外朝在庫門之外臯門之内三也諸)
　(矦三朝内朝謂路寢一也外朝謂路寢門外二也此/外朝亦曰内朝者對中門外之朝為内也曰外朝者)
　(對路寢之朝則為外也諸矦三門中門外大門内又/有外朝是三也入應門之内則路門之外也諸矦中)
　(門為應門外又有臯門若魯/則庫雉路入者入雉門也)
又朝服以食特牲三俎祭肺夕深衣祭牢肉朔月少牢
五俎四簋夫人與君同庖
　(鄭氏曰食必服朝服所以敬飬身也三俎豕魚腊祭/牢肉異於始殺也天子言日中諸矦言夕天子言餕)
　(諸矦言祭牢肉互相挾也五俎加羊與其腸胃也朔/月四簋則日食稻粱各一簋而已夫人與君同庖不)
　(特殺也孔氏曰天子遂以食者亦退於小寢釋服至/食時又皮弁互相明也周人重肺早起初殺之時將)
　(食先祭肺至夕将食之時切牢肉為小段而祭之異/於始殺故不祭肺也天子言日中諸侯亦當有日中)
　(諸矦言夕則天子亦當有夕天子言餕則諸侯亦餕/諸矦言祭牢肉則天子亦祭牢肉也四簋黍稷稻粱)
　(也諸矦夫人與君同庖/則后亦與王同庖可知)
子卯稷食菜羮至于八月不雨君不舉年不順成君衣
布搢本關梁不租山澤列而不賦土功不興大夫不得
造車馬(食音嗣衣/於既切)
　(鄭氏曰稷食菜羮忌日貶也君不舉為旱變也此謂/建子之月不雨盡建未月也衣布以下皆為凶年變)
　(也君衣布若衞文公大布之衣大帛之冠也搢本去/珽荼佩士笏也士以竹為笏飾本以象關梁不租此)
　(周禮也殷則關恒譏而不征列遮列也雖不賦猶為/之禁不得非時取也造謂作新也孔氏曰君遭凶年)
　(搢揷士笏關謂關門梁謂津梁租謂課税以其凶年/故不課稅山澤但遮列人不得非時而入恐損傷於)
　(物不賦斂也方氏曰周官均人凶禮則無力政所謂/土功不興也輔氏曰土功謂築城壘浚河隍大夫不)
　(造車馬則君不得為宫室可知馬氏曰大夫不得造/車而繼之以馬者造車而馬從之也王制言關市譏)
　(而不征澤梁無禁則非特凶年然也盖異代之禮周/氏曰春秋書正月不雨至于秋七月者三盖周正建)
　(子之月至于建午之月不雨不為災也此言至于八/月者以正歲言之自建寅之月至建酉之月不雨則)
　(為災矣故君不舉若夫年/不順成則不特不舉而已)
○君無故不殺牛大夫無故不殺羊士無故不殺犬豕
君子逺庖厨凡有血氣之類弗身踐也(逺去聲踐鄭讀/為翦又如字)
　(鄭氏曰故謂祭祀之屬踐當為翦翦猶殺也孔氏曰/有故得殺祭祀之屬待賔客饗食亦在其中弗身翦)
　(謂常時也若祭祀則楚語云禘郊之事天子自射其/牲又刲羊擊豕皆身自為之也方氏曰庖盖宰殺之)
　(所厨盖烹飪之所逺庖厨弗身翦是乃仁術也應氏/曰無故不殺仁也君大夫士必有辨禮也有故而殺)
　(禮也逺之而弗身翦仁也君子逺庖厨盖古有是語/孟子亦引之輔氏曰可以殺牲猶無故而不殺逺庖)
　(厨不得已也於得己焉雖蚍蜉之微弗身踐也陸氏/曰踐讀如字凡有血氣之類盖若螻蟻吾能弗踐而)
　(已不能禁人使勿/踐故曰弗身踐也)
○卜人定龜史定墨君定體
　(鄭氏曰定龜謂靈射之類所當用者定墨視兆坼也/定體視兆所得也周公曰體王其無害孔氏曰龜人)
　(云天龜曰靈屬地龜曰繹屬東龜曰果屬西龜曰靁/屬南龜曰獵屬北龜曰若屬各以其方之色與其體)
　(辨之色者天龜𤣥地龜黄東青西白南赤北黒也體/則俯者靈仰者繹前弇果後弇獵左倪靁右倪若定)
　(者定其所當用謂卜祭天用靈祭地用射春用果秋/用靁之屬射即繹也占人云君占體大夫占色士占)
　(墨卜人占坼體兆象也色兆氣也墨兆廣也坼兆舋/也大坼稱為兆廣小坼稱為兆舋君定體者謂五行)
　(之兆象既得兆體君定其體之吉凶尊者視大卑者/視小也方氏曰周官占體占色占墨占坼其序與此)
　(不同者彼以尊卑之序言此以先後之序言也朱子/曰占龜土兆大横木兆直金兆從右邪上火兆從左)
　(邪上水兆曲或曰火兆直木兆從左邪上以大小長/短明暗為吉凶或占凶事人以短小為吉澄曰墨謂)
　(既坼之後以墨塗之坼大者食墨粲然可/見坼微者墨不能入故但占其坼而已)
○君羔幦虎犆大夫齊車鹿幦豹犆朝車士齊車鹿幦
豹犆(幦音覔犆音/直齊側皆切)
　(鄭氏曰幦覆苓也犆讀如直道而行之直謂縁也羔/幦虎犆此君齊車之飾臣之朝車與齊車同飾孔氏)
　(曰苓即式也車式以苓為之有豎者有横者幦以覆/苓詩大雅鞹鞃淺幭毛傳云幭覆式幭即幦也周禮)
　(巾車作䄙幦幭􁉛三字同臣之朝車與齊車同飾則/君之朝車與齊車異飾也皇氏云君謂天子諸侯詩)
　(云淺幭以虎皮為幭彼據諸侯與𤣥衮赤舄連文則/亦齊車之飾此用羔幦者當是異代禮馬氏曰周禮)
　(以金路祭祀會同賔客謂之齊車而其幦無所經見/荀子曰絲末彌龍所以飬威此天子之幦也羔幦虎)
　(犆殆諸侯之禮歟陳氏曰車之軾乗者所憑以為敬/軾之制有横有直幦若席然施諸軾上其禮有等其)
　(用有辨故諸矦覲王虎淺幦齊則羔幦虎飾而已大/夫齊車朝車皆虎幦豹飾者屈於君也士云齊車鹿)
　(幦豹飾則朝車之幦與飾不以鹿豹矣澄曰朝車者/大夫之朝車也蒙上文大夫字謂大夫之齊車用鹿)
　(皮為幦豹皮為飾而其朝車及士之齊車亦皆鹿幦/豹犆也言朝車者恐人疑其朝車之與齊車異飾也)
　(言士齊車者恐人疑士之齊車與大夫異飾/也故重出鹿幦豹犆四字而不殺其文云)
　　　右記天子以下服食節適之禮凡五節
始冠緇布冠自諸矦下逹冠而敝之可也𤣥冠朱組纓
天子之冠也緇布冠繢緌諸矦之冠也(始冠去聲冠而/同繢戸内切緌)
(耳追/切)
　(鄭氏曰緇布冠本太古爾非時王之法服也𤣥冠朱/組纓緇布冠繢緌皆始冠之冠也𤣥冠委貌也諸矦)
　(緇布冠有緌尊者飾也上云緇布冠自諸矦下逹則/諸矦緇布冠可知更云緇布冠繢緌諸矦之冠者為)
　(緌起文也諸矦唯繢緌為異其頍項青組纓等皆與/士同孔氏曰冠大夫士皆三加諸矦則四加其初加)
　(者是緇布冠始冠暫冠之耳不復恒著澄曰始冠謂/初加也緇布冠大古時冠敝之謂棄之而不復用冠)
　(或三加或四加而自諸矦下逹於大夫士初加之冠/皆用緇布冠此冠非今時所用特尊尚大古故以此)
　(為初加之冠然初加之時一著之而已一著之後不/復用旋即棄去凡物敝則棄去此冠雖未敝然一用)
　(旋棄如已敝然故曰敝之自諸矦下逹天子則否天/子初加用𤣥冠而以朱組為纓則異乎諸矦以下常)
　(著之𤣥冠也諸矦初加雖與大夫士同用緇布冠然/以繪畫為緌則亦異乎大夫士所用之緇布冠也)
𤣥冠丹組纓諸侯之齊冠也𤣥冠綦組纓士之齊冠也
(齊則皆切綦音/其又其記切)
　(鄭氏曰丹組纓綦組纓言齊時所服也四命以上齊/祭異冠孔氏曰諸矦𤣥冕祭𤣥冠齊孤則爵弁祭亦)
　(𤣥冠齊是齊祭異冠也其三命以下大夫則朝服以/祭士則𤣥端以祭皆𤣥冠也𤣥冠綦組纓為士之齊)
　(冠是齊祭/同冠也)
縞冠𤣥武子姓之冠也縞冠素紕既祥之冠也垂緌五
寸惰游之士也𤣥冠縞武不齒之服也(紕婢/支切)
　(鄭氏曰縞冠𤣥武謂父有䘮服子為之不純吉也武/冠卷也古者冠卷殊紕讀如埤益之埤紕縁邉也既)
　(祥之冠已祥祭而服之也間傳曰大祥素縞麻衣惰/㳺罷民也亦縞冠素紕凶服之象也垂長緌明非既)
　(祥也不齒之服所放不帥敎者孔氏曰姓生也係是/子之所生故云姓武用𤣥𤣥是吉冠用縞縞是凶吉)
　(而雜凶卷𤣥冠縞冠卷異色紕謂縁冠兩邉及卷之/下畔冠與卷身皆用縞但以素縁爾縞是生絹而近)
　(吉祥祭之時身著朝服首著縞冠以其漸吉故也若/既祥之後微申孝子哀情故加以素紕故云既祥之)
　(冠皇氏以為縞重素輕不知何據惰㳺是周禮坐嘉/石之罷民亦縞冠素紕但加垂緌五寸為異陸氏曰)
　(縞冠𤣥武孫為祖既祥之冠縞冠素紕子為父既祥/之冠上言子姓下言既祥相備也縞冠𤣥武在上父)
　(親而先祖也期而小祥孫為祖服除矣而父之服未/除不敢純吉以有承重之端焉方氏曰既祥之冠不)
　(以布而以縞者吉事之先見也紕不以采而以素者/有禫餘哀故也子姓之冠用縞以示凶為祖之亡也)
　(武用𤣥以示吉為父之存也冠在上武在下冠為外/武為内為祖而縞尊尊於上也為父而𤣥親親於下)
　(也為祖而凶制義於外也為父而吉本仁於内也澄/曰子姓子孫也對有服之父而言則曰子對所為服)
　(之祖而言則曰孫故兼言子姓惰㳺言惰其業而為/㳺民也𤣥冠縞武與子姓之縞冠𤣥武相反𤣥冠同)
　(於衆人特縞其武以示辱非有喪而特縞其冠之武/言不齒之於人類也陳氏曰周官司宼野刑上功糾)
　(力縞冠素紕垂緌五寸盖野刑之類也惰游之責輕/於不齒縞冠素紕垂緌五寸重於𤣥冠縞武惰㳺之)
　(辱則重而不齒之辱則輕何也盖惰㳺者一時之過/不齒之辱不特一時而已苟變惰㳺以趨職事則縞)
　(冠垂緌棄之可也若夫𤣥冠縞武或服之終身或服/之三年先王豈忍重其辱於悠乆哉然則以重馭暫)
　(義也以輕馭乆仁也義故民畏其威仁故民懐其徳/夫如是孰不勵業而遷善乎子姓之縞冠𤣥武則凶)
　(其上不齒之𤣥冠縞武則凶其下凶其上以/父之有服故也凶其下以下之自貶故也)
居冠屬武自天子下達有事然後緌大帛不緌𤣥冠紫
緌自魯桓公始也(屬章/欲切)
　(鄭氏曰居冠謂燕居冠也著冠於武少威儀也有事/然後緌燕無事者去飾也帛當為白大白白布冠也)
　(不緌凶服去飾也緌當用繢孔氏曰雜記云大白冠/緇布冠皆不緌此大白謂白布冠衞文公大帛之冠)
　(白繒冠也與此異上文云緇布冠繢緌諸矦之冠故/知緌當用繢馬氏曰青赤黄白黒五方正色也緑紅)
　(碧紫間色也紫尤君子所惡魯桓公以為冠緌豈禮/也哉澄曰論語云紅紫不以為䙝服又曰惡紫之亂)
　(朱紫間色非正/色故君子不用)
○朝𤣥端夕深衣(朝音/潮)
　(鄭氏曰謂大夫士也孔氏曰大夫士早朝服𤣥端在/私朝夕服深衣在私朝及家也以視私朝故服𤣥端)
　(若朝君則朝服也朝服其衣與𤣥端無異但其裳以/素爾大夫莫夕盖亦朝服士則用𤣥端其私朝及在)
　(家皆深/衣也)
深衣三袪縫齊倍要衽當旁袂可以囬肘(袪起魚切縫/音逢齊音咨)
　(鄭氏曰三袪謂要中之數也袪尺二寸圍之為二尺/四寸三之七尺二寸也縫紩也紩下齊倍要中齊丈)
　(四尺四寸縫或為逢或為豐祍謂裳幅所交裂也袂/可以回肘二尺二寸之節也孔氏曰袪謂袂末言深)
　(衣之廣三倍袂末布幅廣二尺二寸一幅破為二交/觧之四邉各去一寸餘有一尺八寸毎幅交觧之闊)
　(頭廣尺二寸狹頭廣六寸闊頭向下狹頭向上要中/十二幅廣各六寸故為七尺二寸此為裳之上畔下)
　(齊十二幅各廣尺二寸故為一丈四尺四寸此為裳/之下畔縫齊倍要者縫下畔之廣倍於要中之廣也)
　(袂上下廣二尺二寸肘長/尺二寸故可以回肘也)
長中繼揜尺
　(鄭氏曰其為長衣中衣則繼袂揜一尺若今褎矣深/衣則縁而已方氏曰長中與深衣大同小異繼揜尺)
　(者繼袂而覆揜一尺以此異於深衣也孔氏曰長衣/中衣制同裏中著之曰中衣若露著之曰長衣幅廣)
　(二尺二寸長衣中衣以半幅繼續袂口故揜餘一尺/也長衣揜必用素中衣揜或布或素隨其衣而然陸)
　(氏曰長衣練冠長衣是也中衣繡黼丹朱中衣是也/繼接袖也澄曰深衣之衣用布二幅袂用布四幅布)
　(幅廣二尺二寸凡縫合處毎幅削其兩邉各一寸毎/幅止留二尺衣袂之左右各布三幅自背縫至袂口)
　(廣六尺長衣中衣之袂口覆揜一尺重縫之則比/深衣減其一尺自背至袂口左右各廣五尺而已)
袷二寸袪尺二寸縁廣寸半(袷音刼縁尹/絹切廣去聲)
　(鄭氏曰袷曲領也袪袂口也/縁飾邉也澄曰此謂深衣也)
○衣正色裳閒色(閒去/聲)
　(鄭氏曰謂冕服𤣥上纁下孔氏曰𤣥是天色故為正/纁是地色赤黄之雜為間色陸氏曰此言衣裳之分)
　(宜如此非舉弁冕而言詩緑衣黄裳傳謂上曰衣下/曰裳緑間色黄正色是矣周氏曰正色所以尊道間)
　(色所以下功盖天地五方之色為正而五方相勝之/色為間皇氏曰東正色青東木尅土故緑色青黄為)
　(東方間南正色朱南火尅金故紅色赤白為南方間/西正色白西金尅木故碧色白青為西方間北正色)
　(黒北水剋火故紫色黒赤為北方間中央/正色黄中土尅水故駵色黄黒為中央間)
朝服之以縞也自季康子始也
　(方氏曰朝服以布不以純以緇不以縞後世反之始/乎季康子之失禮陸氏曰𤣥冠紫緌自魯桓公始朝)
　(服以縞自季康子始言先/王冠服自兹二人亂之)
孔子曰朝服而朝卒朔然後服之曰國家未道則不充
其服焉
　(方氏曰天子皮弁視朝𤣥冕聽朔卒朔事然後視朝/事故卒朔然後服朝服禮不盛服不充禮所以行道)
　(也故國家未道則不充其服焉此亦孔子所言也以/承上文故止言曰鄭氏曰朝服而朝卒朔然後服之)
　(謂諸矦與羣臣也諸矦視朔皮弁服未道未合於道/謂若衞文公者孔氏曰毎日緇衣素裳之朝服而朝)
　(君告朔服皮弁卒告朔禮/脱去皮弁而后服朝服也)
纊為繭緼為袍襌為絅帛為褶(纊音曠繭古典切緼紆/粉切襌音丹絅苦迥切)
(褶音/牒)
　(鄭氏曰繭袍衣有著之異名也纊即今之新綿緼謂/今纊及舊絮也絅謂有衣裳而無裏褶謂有表裏而)
　(無/著)
以帛裏布非禮也(裏音/里)
　(鄭氏曰中外宜相稱冕服絲衣也中衣用素皮弁服/朝服𤣥端麻衣也中衣用布孔氏曰皮弁服朝服𤣥)
　(端三衣用麻並十五升布故中衣不得用帛也周氏/曰𤣥冕而上衣用帛則裏亦用帛皮弁而下衣用布)
　(則其裏亦用布欲/其有純一之徳也)
士不衣織無君者不貳采(衣去聲下/以意求之)
　(鄭氏曰織染絲織之士衣染繒也不貳采大夫去位/宜服𤣥端𤣥裳也孔氏曰織者前染絲後織此服功)
　(多色重士賤不得衣之也詩庶人得衣錦者禮不下/庶人也下居士錦帶帶以錦非為衣也大夫得衣織)
　(而禮運云衣其澣帛先代禮質故也不貳采是有采/色但不貳爾大夫士去國三月之内素服素裳三月)
　(之後則/服𤣥端)
非列采不入公門振絺綌不入公門表裘不入公門襲
裘不入公門(振之/刃切)
　(鄭氏曰列采正服振讀為袗襌也表裘外衣也二者/形且䙝皆當表之襲裘不入者衣裘必當裼也陸氏)
　(曰五等采謂之列采猶五等爵謂之列爵能成列者/也方氏曰正服則文采備焉故謂之列絺綌據暑時)
　(言之表裘據寒時言之絺綌固為涼矣必有表衣以/蔽之表裘固為温矣必有正服以被之惡其簡也孔)
　(氏曰袗絺綌其形露見表裘在外可鄙䙝故鄭註謂/形且䙝裼裘襲裘謂裘上有裼衣裼衣之上有襲衣)
　(襲衣之上有正服但露裼衣不露裼衣為異爾若襲/裘不得入公門也澄曰裼裘者裼衣外之上服直其)
　(領而露出裼衣也襲裘者裼衣外之上服曲其領而/掩蔽裼衣也非列采與襲裘同皆為其不文也袗絺)
　(綌與表裘同皆/為其不敬也)
○唯君有黼裘以誓省大裘非古也(黼音甫省鄭讀為/獮先典切一如字)
　(鄭氏曰僣天子也天子祭上帝則大裘而冕大裘羔/裘也黼裘以羔與狐白雜為黼文省當為獮秋田也)
　(國君有黼裘誓獮田之禮時大夫又有大裘也孔氏/曰君諸侯也黼裘以黒羊皮雜狐白為黼文以作裘)
　(也誓者告勅也大裘天子郊服禮唯許諸矦服黼裘/以誓軍衆田獵爾不得用大裘當時非但諸矦用大)
　(裘又有大夫僣用大裘者故言唯君及非古以譏之/陳氏曰誓者前期十日大宰帥執事卜日遂戒是也)
　(省者前祭一日大宰及執事眡滌濯宗伯大祭祀省/牲眡滌濯是也家語合大裘黼裘為一曰大裘黼之)
　(以象天鄭氏改省為獮曰黼裘以誓獮田然大裘純/色無白黒之文獮田在秋非用裘之日二説誤矣)
君衣狐白裘錦衣以裼之君之右虎裘厥左狼裘士不
衣狐白(裼悉/亦切)
　(鄭氏曰君衣狐白毛之裘則以素錦為衣覆之使可/裼也袒而有衣曰裼必覆之者裘䙝也詩曰衣錦絅)
　(衣裳錦絅裳然則錦衣復有上衣明矣天子狐白之/上衣皮弁服與凡裼衣象裘色也右虎裘左狼裘衞)
　(尊者宜武猛也士不衣狐白辟君也狐之白者少以/少為貴也孔氏曰狐白皮弁服白錦衣三者皆白相)
　(稱天子視朝服皮弁服下有狐白錦衣諸矦於天子/之朝亦然士不衣狐白則卿大夫得衣也其裼則不)
　(用錦衣陳氏曰天下無粹白之狐而有粹白之裘則/狐白裘天下之尤難得者也觀紂以狐白免西伯田)
　(子方以狐白禮子思田文以狐白脱秦患則狐白之/貴可知矣士不衣狐白裘盖不敢以賤服貴歟人之)
　(手足右彊於左獸之勇摯虎過於狼右虎裘/左狼裘則武士之衛君如手足之衞身也)
君子狐青裘豹褎𤣥綃衣以裼之麛裘青豻褎絞衣以
裼之羔裘豹飾緇衣以裼之狐裘黄衣以裼之錦衣狐
裘諸矦之服也(褎與袖同綃音消麛音/迷豻音岸絞戸交切)
　(鄭氏曰君子大夫士也綃綺屬也染之以𤣥於狐青/裘相宜狐青裘盖𤣥衣之裘也豻胡犬也絞蒼黄之)
　(色也孔子曰素衣麑裘是也豹飾飾猶褎也孔子曰/緇衣羔裘是也黄衣大蜡時臘先祖之服也孔子曰)
　(黄衣狐裘是也非諸侯則不用錦衣為裼陳氏曰狐/白以象徳之成狐青以象仁之𤼵故狐白錦衣為人)
　(君之服狐青以下為君子之服言君子則大夫士同/之也孔氏曰以狐青為裘豹皮為褎用𤣥綃之衣以)
　(覆裼之也按郊特牲黄衣黄冠而祭所以息田夫又/月令孟冬臘先祖五祀是黄衣為臘先祖之服熊氏)
　(云六冕皆有裘此云𤣥謂六冕及爵弁也則天子諸/侯皆然而云大夫士者君用純狐青大夫雜以豹褎)
　(周氏曰狐白裘錦衣以裼之則錦之上復有衣也是/𤣥綃之類其上皆有衣也衣裘之色雖以相稱為貴)
　(然不必一色故狐青裘加以𤣥綃衣白麛裘加以蒼/黄之絞衣𤣥綃衣之類尚不必一色則𤣥綃衣之外)
　(者又可知也故冕服雖𤣥衣不害其加於狐白裘與/狐青裘之上皮弁雖白布衣亦不害其加於黒羔裘)
　(之上狐青裘𤣥冕而祭於君者也狐裘亦息民之祭/者也羔裘豹飾朝服也麛裘青豻褎燕服也方氏曰)
　(𤣥綃衣以裼祭祀之狐裘也黄衣以裼息民之狐裘/也若錦衣以裼則燕居之狐裘也言綃則錦衣以降)
　(裼皆用綃可知緇衣黄衣衣言色而裘不言者盖狐/有青有白有黄前言青言白者以其與衣異故也此)
　(特不言則從其衣之黄可知麛鹿子也麛裘為聽朔/之服羔羊子也羔裘為視朝之服凡此言君指天子)
　(諸矦君子則/兼大夫以上)
犬羊之裘不裼不文飾也不裼裘之裼也見美也弔則
襲不盡飾也君在則裼盡飾也服之襲也充美也是故
尸襲執玉龜襲無事則裼弗敢充也(見賢/遍切)
　(鄭氏曰犬羊之裘質略亦庶人無文飾故不裼裼主/於有文飾之事裘之裼見美者君子於事以見美為)
　(敬也喪非所以見美故襲君在則裼謂臣於君所也/充美充猶覆也所敬不主於君則襲尸尊則襲執玉)
　(龜襲重寶瑞也無事則裼謂已致玊龜也孔氏曰按/聘禮使臣行聘之時主於敬不主於文故襲裘是不)
　(文飾之事不裼裘也至行享之時主於文故裼裘裘/之裼者謂裘上加裼衣裼衣上雖加他服猶開露裼)
　(衣見裼衣之美以為敬也弔襲謂主人既小斂之後/若未斂則裼裘檀弓子游裼裘而弔是也君在之時)
　(則露此裼衣盡其文飾之道以敬於君也服之襲充/美者此謂君之不在臣所加上服揜襲裼衣覆盖裼)
　(衣之美以君不在敬心殺故也凡敬有二體一則父/也二則君也子於父以質為敬故於父母之所不敢)
　(袒裼臣於君以文為敬故於君所則裼若平敵以下/亦襲以其質略故也所襲同其意異也尸處尊位無)
　(敬於下故襲也凡執玉得襲故聘禮執珪璋致聘則/襲也若執璧琮行享雖玉裼此執玉或容非聘享常)
　(時執玉則亦襲也龜是享禮庭實之物執之亦裼若/常時所執及卜則襲敬其神靈也無事謂行禮之後)
　(則裼不敢充覆其美也亦謂在君之前若不在君所/無事則襲方氏曰犬羊之裘庶人之服庶人之容僬)
　(僬而無文故不裼故繼言不文飾也不裼夫裘之上/有裼衣裼衣之上有襲衣襲衣之上有正服則所謂)
　(裼者未嘗無襲由露其裼衣故謂之裼爾所謂襲者/未嘗無裼由掩以襲衣故謂之襲爾由内逹外則有)
　(裘而後有裼故於裼言裘自外至内則有服而後有/襲故於服言襲由内逹外則出乎顯故曰見美以示)
　(其文自外至内則入乎隐故曰充美以示其質充言/充於内也見言見於外也周氏曰裼者盡飾故其美)
　(見於外襲者不盡飾故其美充於内臣之於君則不/敢充其美而以文為貴故君在則裼無事則襲弔喪)
　(為尸執國寶則不敢見其美而以質為貴故襲所謂/玉非執贄與庭實也盖執贄者有藉則裼而為庭實)
　(者執璧/琮則裼)
禮不盛服不充故大裘不裼乗路車不式
　(鄭氏曰禮盛者服充大事不崇曲敬也大裘路車謂/祭天也周禮王祀昊天上帝則服大裘而冕乗玉路)
　(孔氏曰充猶襲也服襲是充美於内唯盛禮乃然聘/及執玉龜皆襲為盛禮故也故郊禮服大裘則無别)
　(衣裼之是禮盛服充不見美也路車謂玉輅郊天車/過門閭不式亦禮盛不為曲敬也澄曰按此章前後)
　(有四充字雖記者雜取非必出於一人一時之言然/其意亦不異盖充者備也滿也備滿有盛之義焉不)
　(充其服如衞文公大布之衣大帛之冠自抑損而不/備滿充盛其服也服之襲也充美也鄭註謂充猶覆)
　(也盖襲衣掩覆裼衣使其美深藏於内而不淺露有/如數仞之墻不見宗廟之美百官之富是其美之在)
　(内備滿充盛者也若露裼衣而見其美亦如及肩之/墻窺見室家不得為盛矣臣之於君不敢以充盛自)
　(處惟自抑損乃為敬君故臣以見美不充為敬也不/敢充服不充亦同此義大裘不裼路車不式亦謂郊)
　(天盛禮不以一偏一/曲之小敬為事也)
○笏天子以球玉諸矦以象大夫以魚須文竹士竹本
象可也(須音/班)
　(鄭氏曰球美玉也文猶飾也大夫士飾竹以為笏不/敢與君並用純物也孔氏曰璆琳美玉球與璆同魚)
　(須文竹謂以鮫魚須文飾其竹也士以竹為本質以/象牙飾其邉縁言可者通許之辭澄曰魚須以文其)
　(竹竹以本其象文者其飾也本者其質也俱飾竹也/互言之爾大夫竹質而魚須為之飾士象飾而竹為)
　(之質也陸氏說與注䟽異陳氏觧竹本亦與陸同今/兼存之于後陳氏曰竹堅有節以魚須飾之卑者不)
　(敢用純也竹本尤堅故士笏用焉象諸矦所以為笏/者也大夫近尊其勢屈士逺尊其禮伸故士飾笏用)
　(焉或謂竹本象者以象飾其本誤矣陸氏曰竹有節/而已大夫則又有文焉士以竹本為正若或用象亦)
　(許故曰/象可也)
見於天子與射無說笏入大廟說笏非古也小功不說
笏當事免則說之既搢必盥雖有執於朝弗有盥矣凡
有指畫於君前用笏造受命於君前則書於笏笏畢用
也因飾焉(見賢遍切說它活切/免音問造七報切)
　(鄭氏曰言凡吉事無所說笏大廟之中唯君當事說/笏也小功輕不當事可以搢笏免悲哀哭踊之時不)
　(在於記事故說之搢笏輙盥為必執事也畢盡也孔/氏曰以臣見君無不執笏笏所以記事射所以正威)
　(儀大廟之中雖當事之時亦執笏也君則大廟之中/當事則說笏時臣僣於君當事之時亦說笏故記者)
　(云非古禮也小功不說則大功以上皆說之唯吉事/無所說笏也既搢笏於帶必盥洗其手謂須預潔浄)
　(於後雖有執事於朝不須盥矣以其初盥已畢造詣/君前而受命則書記於笏笏畢用謂事事盡用笏記)
　(之故因記事所須而/飾以為上下等級焉)
笏度二尺有六寸其中博三寸其殺六分而去一(殺色/介切)
(去上/聲)
　(鄭氏曰殺猶杼也天子杼上終葵首諸矦不終葵首/大夫士又杼其下首廣二寸半孔氏曰天子諸矦上)
　(首廣二寸半其天子椎頭不殺也大夫士下首又廣/二寸半唯笏之中央同博三寸云其中博三寸明上)
　(下二首不博三寸也天子諸矦從中以上稍稍漸殺/至上首六分三寸而去其一分餘有二寸半在大夫)
　(士又從中以下漸漸殺至下首亦六分而去一諸矦/既南面之君同殺其上大夫士北面之臣故又杼其)
　(下也按玉人云天子杼上此云殺殺猶杼也玉人云/天子終葵首則諸矦不終葵首可知陳氏曰天子之)
　(笏長三尺以六寸為椎首而計之則於二尺六寸為/有餘去椎首而計之則於二尺六寸為不足盖玉藻)
　(所言非天子之笏陸氏曰笏度二尺六寸此言諸矦/之笏降殺以兩則大夫二尺四寸士二尺二寸歟新)
　(安王氏曰大圭其長三尺此言笏其度二尺有六寸/則不得為大圭况大圭天子服之非臣下所得用笏)
　(則自天子諸矦至大夫士皆有之其非大圭明矣鄭/乃以考工記大圭之制為笏且記但言其殺六分去)
　(一又安知天子諸矦殺其上首而大夫士殺其下首/乎且笏之度二尺有六寸而其中博三寸不殺則是)
　(上下皆殺也其殺六分去一則上下皆二寸有半也/其下六分去一則便於搢揷其上六分去一則便於)
　(操執而搢之也何謂天子杼上終葵首/諸矦不終葵首大夫士杼其下首乎)
天子搢珽方正於天下也諸矦荼前詘後直譲於天子
也大夫前詘後詘無所不讓也(珽它頂切荼音/舒詘邱勿切)
　(鄭氏曰珽亦笏也謂之珽言珽然無所屈也或謂之/大圭長三尺杼上終葵首終葵首者於杼上又廣其)
　(首方如椎頭是謂無屈後則恒直相玉書曰珽玉六/寸明自炤諸矦謂笏為荼荼讀為舒遲之舒舒懦者)
　(所畏在前也詘謂圜殺其首不為椎頭諸侯唯天子/詘焉大夫奉君命出入者也上有天子下有己君又)
　(殺其下而圜孔氏曰方正於天下示已之端平正直/布於天下也荼前詘謂圜殺其首後直下角正方降)
　(譲於天子故前詘也陳氏曰天子之於天下體無所/屈故珽必方正諸矦謹度以臣天子制節以君臣民)
　(故荼必前詘後直大夫於其君則為臣於天子則為/陪臣故笏必前屈後屈士笏之制無所經見觀其飾)
　(之以象疑亦前屈後直歟天子之笏曰珽諸侯曰荼/大夫以下曰笏者尊者文其名卑者命其實故車天)
　(子諸侯曰路大夫以下曰車寢天子諸矦曰宫大夫/以下曰寢陸氏曰珽非大圭大圭長三尺此長六寸)
　(大圭杼上終葵首譲於天子讓於先王也珽珽而已/無所屈焉盖王執鎮圭搢大圭以祀天以朝日以饗)
　(先王執冒搢珽以朝羣臣以見諸矦諸矦稱荼荼緩/也言詘於天子而已大夫無所不讓是以不得謂笏)
　(為荼故曰天子御珽諸矦御荼大夫服笏馬氏曰/先儒合珽大圭為一盖惑於搢大圭搢珽之文)
○天子素帶朱裏終辟諸矦素帶終辟大夫素帶辟垂
士練帶率下辟居士錦帶弟子縞帶并紐約用組三寸
長齊于帶紳長制士三尺有司二尺有五寸子游曰參
分帶下紳居二焉紳韠結三齊大夫大帶四寸雜帶君
朱緑大夫𤣥華士緇辟三寸再繚四寸凡帶有率無箴
功肆束及帶勤者有事則收之走則擁之(辟婢支切率/音律并必正)
(切繚音了/肆音異)
　(舊本素帶終辟上有而字無諸矦字方氏曰而衍文/諸矦字脱也鄭氏曰天子素帶謂大帶也而素帶終)
　(辟謂諸矦也諸矦不朱裏合素為之如今衣帶為之/下天子也大夫亦如之率繂也士以下皆襌不合而)
　(繂積如今作幧頭為之也辟讀如裨冕之禆禆謂以/繒米飾其側人君充之大夫禆其紐及末士禆其末)
　(而已居士道藝處士也三寸謂約帶紐組之廣也長/齊于帶與紳齊也紳帶之垂者有司府史之屬也三)
　(分帶下而三尺則帶髙於中也結約餘也雜猶飾也/即上之禆也君裨帶上以朱下以緑終之大夫裨垂)
　(外以𤣥内以華華黄色也士禆垂之下外内皆以緇/是謂緇帶大夫以上以素皆廣四寸士以練廣二寸)
　(再繚之凡帶有司之帶也亦繂之如士帶矣無箴功/則不裨之士雖繂帶裨亦用箴功凡帶不裨下士也)
　(肆讀為肄肄餘也餘束約組之餘組也勤謂執勞辱/之事也孔氏曰天子以素為帶用朱為裏終竟帶身)
　(在要及垂皆裨故曰終辟諸矦唯不以朱為裏亦用/朱緑終裨大夫不終裨但以𤣥華禆其身之兩旁及)
　(屈垂者士用孰帛練為帶用單帛兩邉繂而已繂謂/緶緝也帶垂者必反屈向上又垂而下大夫則緫皆)
　(裨之士則唯用緇裨向下垂者居士用錦為帶尚文/也弟子用生縞為帶尚質也并並也紐謂帶之交結)
　(處以屬其紐約者謂以物穿紐約結其帶天子以下其/所紐約之物並用組為之紐約之組闊三寸也約紐)
　(組餘長三尺與帶垂者齊帶之垂者謂紳紳重也重/屈而舒申也其制士長三尺有司長二尺五寸引子)
　(游之言以證紳之長短人長八尺大帶之下四尺五/寸分為三分紳居二分長三尺也紳韠結三齊者紳)
　(謂紳帶韠謂蔽膝結謂約紐餘組三者俱長三尺故/云三齊也大夫大帶四寸謂合素為之廣四寸雜帶)
　(飾帶也君用朱緑大夫用𤣥華士用緇也士緇辟二/寸再繚四寸謂用單練廣二寸繚繞也再度繞要亦)
　(四寸有司之帶既禪亦以箴緶緝其側但繂襵之而/已無别裨飾之箴功肆束及帶者謂約束帶之餘組)
　(及帶之垂者若身充勤勞之事當有事之時則収斂/之為其事之切廹身須趨走則擁抱之收謂斂之在)
　(手擁謂抱/之於懐也)
○韠君朱大夫素士爵韋圜殺直天子直諸矦前後方
大夫前方後挫角士前後正(殺色戒切/挫坐卧切)
　(鄭氏曰韠之言蔽也凡韠以韋為之必象裳色此𤣥/端服之韠也天子諸侯𤣥端朱裳大夫素裳唯士𤣥)
　(裳黄裳雜裳也皮弁服皆素韠圜殺直目韠制也天/子四角直無圜殺公矦殺四角使之方變於天子也)
　(所殺者去上下各五寸大夫圜其上角變於君也韠/以下為前以上為後士賤與君同不嫌也正直方之)
　(間語也天子之士則直諸矦之士則方孔氏曰圜則/前方後挫角謂挫上角使圜不令方也殺則前後方)
　(謂殺四角上下各去五寸所去之處以物補飾之使/方也直則天子直是也雜記云㑹去上五寸紕以爵)
　(韋六寸不至下五寸純以素紃以五采㑹謂上領縫/也領之所用盖與紕同韠㑹即上去五寸處以爵韋)
　(為領其㑹之下兩邉皆紕以爵韋表裏各三寸下所/去五寸紕所不至者純以素也韠制大略如此正謂)
　(不衺也直而不衺謂之正方而不衺亦謂之正故云/直方之間澄曰韠之制長三尺上廣一尺下廣二尺)
　(天子自上之左右角廣一尺處斜裁至下之左右角/廣二尺處盡其所裁一直而無所屈故曰直諸矦自)
　(上之左右角正裁而下至五寸止止處亦廣一尺自/下之左右角正裁而上至五寸止止處亦廣二尺又)
　(就上五寸之下廣一尺䖏斜裁至下五寸之上廣二/尺處止上下各有五寸皆不斜裁故方大夫自下之)
　(左右角正裁而上至五寸止止處廣二尺就此廣處/左右皆斜裁之至上左右角廣一尺處盡其上端之)
　(左右及左右之兩邉各剡一寸去其兩角其下端裁/方與諸矦同上端不裁方但剡其兩角而已故圜士)
　(之下端左右角亦裁方上至五寸而止止處廣二寸/亦就止處斜裁至上端廣一尺處盡如大夫但不剡)
　(圜二角盖後直而前方故曰前後正上端用爵韋横/紕表裏各五寸中間長二尺亦用爵韋紕其左右二)
　(邉表裏各廣三寸其下端用生帛横縁表裏各五寸/其四角領紕邉紕下縁相接處用五采之紃斜襯其)
　(兩縁之/交㑹處)
韠下廣二尺上廣一尺長三尺其頸五寸肩革帶博二
寸
　(鄭氏曰頸五寸亦謂廣也頸中央肩兩角皆上接革/帶以繫之肩與革帶廣同凡佩繋於革帶方氏曰頸)
　(中央也以上下皆大而中特小如人之頸也肩兩角/也以在兩旁如人之肩也以繫於革帶故并言革帶)
　(之博焉澄曰中頸廣五寸左右肩各廣二寸頸至左/右肩中間相去各五分合為一尺與韠之上端同廣)
一命緼韍幽衡再命赤韍幽衡三命赤韍葱衡(緼音温/韍音弗)
(幽音/有)
　(鄭氏曰此𤣥冕爵弁服之韠韍之言亦蔽也尊祭服/異其名爾緼赤黄之間色所謂韎也衡佩玊之衡也)
　(幽讀為黝黒謂之黝青謂之葱周禮公矦伯之卿三/命其大夫再命其士一命子男之卿再命其大夫一)
　(命其士不命孔氏曰上是𤣥端服之韠此韠異於上/此據有孤之國卿大夫雖三命再命皆著𤣥冕若無)
　(孤之國則三命再命之卿大夫皆絺冕不唯𤣥冕/也爵弁則士所服他服稱韠祭服稱韍異其名也)
○古之君子必佩玊右徴角左宫羽趨以采齊行以肆
夏周還中規折還中矩進則揖之退則揚之然後玊鏘
鳴也故君子在車則聞鸞和之聲行則鳴佩玊是以非
辟之心無自入也(徴張里切齊疾私切還音/旋中真仲切辟匹亦切)
　(鄭氏曰君子士以上也玉比徳焉徴角宫羽謂玉聲/所中也門外謂之趨齊當為楚茨之茨采齊路門外)
　(之樂節肆夏登堂之樂節周還反行也宜圜折還曲/行也宜方揖之謂小俛見於前也揚之謂小仰見於)
　(後也鏘聲貌鸞在衡和在式自由也澄曰徴謂聲中/林鍾律角則中姑洗也宮謂聲中黄鍾律羽則中南)
　(吕也林鍾為徴隂聲之首故居右徴三變生角角間/二律與徴近故以徴配角黄鍾為宫陽聲之始故居)
　(左宫三變生羽羽二律與宫近故以羽配宫無商聲/者周樂不用商調也孔氏曰路寢門外至應門謂之)
　(趨於趨之時以采齊之樂為節路寢門内至堂謂之/行於行之時以肆夏之樂為節爾雅釋宫云室中謂)
　(之時堂上謂之行堂下謂之歩門外謂之趨中庭謂/之走大路謂之奔此對文爾緫而言之門内謂之行)
　(門外謂之趨反行謂倒行假令從北向南折而東向/西向也揖俯也行前進則身小俯揚仰也郤退遷行)
　(則身微仰也進俯則佩向前垂而見之退仰則佩向/後垂而見之然後佩離身行摇動而佩自擊所以玉)
　(聲得鏘鏘而鳴也恒聞鸞和佩玉之正聲是以非類/邪僻之心無由入於身也鸞在衡和在式此平常所)
　(乗之車若田獵之車則鸞在馬鑣異於乗車方氏曰/古之君子以見佩之設其来尚矣右佩隂也而聲中)
　(徴角左佩陽也而聲中宫羽先右後左者體以右為/尊也五聲之中獨無商者與周官之言樂無商義同)
　(盖佩之象徳也而基徳者必以温樂之享神也而懐/神者必以柔商於四時為秋秋之氣肅非温也於五)
　(行為金金之性剛非柔也孔子云君子之音温柔居/中以養生育之氣是矣唯射樂偃旌於商者以習武)
　(故尚義也周旋則其步緩而曲曲則圜前故中規折/還則其步疾而直直則方後故中矩在車聞鸞和行)
　(則鳴佩玊經觧所謂行步則有環佩之聲升車則有/鸞和之音也夫環佩以玊為之則陽精之所生鸞和)
　(以金為之則隂精之所成陽主仁環佩入而在内之/節也隂主義鸞和出而在外之節也内存心以仁外)
　(制事以義所習者是所從者正是以非辟之心無自/入也曰鸞見和之為和曰和見鸞之為唱鸞以體言)
　(和以用/言也)
君在不佩玊左結佩右設佩居則設佩朝則結佩齊則
綪結佩而爵韠(齊側皆切/綪側耕切)
　(鄭氏曰出所處而君在焉則去徳佩而設事佩辟徳/示即事也結其左者若於事有未能也結者結其綬)
　(不使鳴也此謂世子也居則設佩謂所處而君不在/焉朝於君則結佩亦結左也齊則綪結佩綪屈也結)
　(又屈之思神靈不在事也爵韠者齊服𤣥端孔氏曰/世子出所處而與君同在一處則不敢佩玉玊以表)
　(徳也去之示無徳也君在非朝處也君子無故玊不/去身臣之對君備儀盡飾當恒佩玊今云君在不佩)
　(玊知非臣下也左結佩者謂結玊佩不使鳴右設佩/者謂設事佩木燧大觿之屬也居則設佩朝則結佩)
　(亦皆謂世子齊則綪結佩謂凡應佩玊之人非唯世/子也綪結佩謂結其綬而又屈上之也爵韠者謂士)
　(𤣥端齊故爵韋為韠也熊氏云爵韠謂諸侯而下皆/以𤣥端齊而爵韋為韠同士禮以其齊故不用朱韠)
　(素韠也陳氏曰古者有徳佩有事佩徳佩則左右皆/玊事佩則左紛帨右玦捍之類先設事佩次加徳佩)
　(以事成而下徳成而上故也鄭氏以此為世子之禮/盖臣於君所佩必垂委而朝必鳴玊與世子之禮異)
　(也齊所以致精明之徳佩既結矣又從而屈之不以/徵角宫羽之聲散其志也况敢聽樂乎儀禮陳服器)
　(有順有䋫順則直䋫則屈也方氏曰自君在不佩玊/至朝則結佩先儒謂世子是矣盖人臣之於君所未)
　(嘗不佩玊也言君在不佩玊又言左結佩右設佩則/所結所設者非徳佩也事佩而已示其可以即事而)
　(未足乎徳也居則設佩朝則結佩此則言徳佩也居/謂燕居朝謂朝于公朝之時居則設以示徳音孔昭)
　(雖燕而有所不忘朝則結以示貊其徳音自謙而有/所未𤼵也所謂居在退朝之所也所謂朝在朝之時)
　(也退朝之所則父子之道也在朝之時則君臣之義/也子有代父之嫌而無代君之禮故退朝不佩玊者)
　(子避嫌於父也在朝必佩玊者臣盡禮於君也朝雖/佩玊然猶結之則又别於群臣也齊則綪結佩而爵)
　(韠凡致齊者皆如是當是時君不得以朱大夫不得/以素佩之聲則静而不譁服之色則幽而不著凡以)
　(隂幽思/而已)
凡帶必有佩玊唯䘮否佩玊有衝牙君子無故玊不去
身君子於玊比徳焉
　(鄭氏曰凡謂天子以至士䘮主於哀故去飾衝牙居/中央以前後觸也故謂䘮與災眚孔氏曰凡佩玊必)
　(上繫於珩下垂三道穿以蠙珠下端前後以懸於璜/中央下端懸以衝牙動則衝牙前後觸璜而為聲所)
　(觸之玊其形似/牙故曰衝牙)
天子佩白玉而𤣥組綬公侯佩山𤣥玊而朱組綬大夫
佩水蒼玊而純組綬世子佩瑜玉而綦組綬士佩瓀玟
而緼組綬孔子佩象環五寸而綦組綬(純鄭讀為緇綦/音其瓀乳兖切)
(玟音/民)
　(鄭氏曰玊有山𤣥水蒼者視其文色所似也綬者所/以貫佩玊相承受者也純當為緇古文緇字或作絲)
　(旁才綦文雜色也緼赤黄色孔子佩象環謙不比徳/亦不事也象有文理者也環取可循而無窮孔氏曰)
　(玊色似山之𤣥而雜有文似水之蒼而雜有文但尊/者玉色純公侯以下玉色漸雜世子及士唯論玉質)
　(不明玊色則玉色不定也瑜是玉之美者故世子佩/之承上天子諸矦則世子天子諸矦之子也然諸矦)
　(世子雖佩瑜玉亦應降殺天子世子也瓀玟石次玉/者賤故士佩之綦或云青黒色或云蒼艾色故為雜)
　(文也象環五寸法五行也陳氏曰玉之貴者莫如白/賤者莫如瓀玟山𤣥以象君徳之静水蒼以象臣職)
　(之動山𤣥水蒼其文也瑜與瓀其質也瓀或作礝以/其多石故也玟或作珉以其賤故也組綬之佩謂之)
　(綬以其貫玉相承受也其飾天子𤣥者道也諸侯朱/者事也大夫蒼白者徳之雜世子赤黄者事之雜士)
　(純則素而已此天子至士佩綬之辨也方氏曰𤣥言/其色組言其質綬言其用也下皆放此君無為而體)
　(道道則純故色純者君也臣有為而用事事則雜故/色雜者臣也諸矦雖有君道以對天子則為臣故綬)
　(雖以朱之純而山𤣥則雜之矣世子亦有君道以有/父在則為臣故玉雖以瑜之純而綬以綦則雜之矣)
　(是皆不純乎君道故也若天子玊純以白異乎公矦/雜之以山𤣥也綬純以𤣥異乎世子雜之以綦也孔)
　(子有自然之文故佩象其文應變而無窮故以環能/參天兩地故五寸有素王之徳而居人臣之位故綬)
　(以綦與世子同所/謂以義起禮也)
○王后褘衣夫人揄狄君命屈狄再命褘衣一命襢衣
士褖衣(褘許韋切揄音摇屈音闕再命褘/衣褘讀作鞠襢音展褖吐亂切)
　(鄭氏曰褘讀如翬揄讀如摇翬摇皆翟雉名刻繒而/畫之著於衣以為飾因以為名也夫人三夫人亦矦)
　(伯之夫人也王者之後夫人亦褘衣君女君也屈周/禮作闕謂刻繒為翟不畫也此子男之夫人及其卿)
　(大夫士之妻命服也褘當為鞠字之誤也禮天子諸/矦命其臣后夫人亦命其妻以衣服所謂夫尊於朝)
　(妻榮於室也子男之卿再命而妻鞠衣則鞠衣襢衣/褖衣者諸矦之臣皆分為三等其妻以次受此服也)
　(公之臣孤為上卿大夫次之士次之矦伯子男之臣/卿為上大夫次之士次之褖或作稅孔氏曰褘衣六)
　(服之最尊也狄讀如翟伊洛而南素質五色皆備成/章曰翬江淮而南青質五色皆備成章曰摇褘衣畫)
　(翬者揄狄畫摇者闕翟刻而不畫從王祭先王則服/褘衣祭先公則服揄翟祭群小祀則闕翟鞠衣黄桑)
　(服也色如鞠塵服之以告桑展衣以禮見王及賔客/褖衣御于王之服闕翟赤摇翟青褘衣𤣥鞠衣黄展)
　(衣白褖衣黒其六服皆以素紗為裏王者之後自行/正朔與天子同故祭其先王亦褘衣也若祭先公則)
　(降焉魯祭文王周公其夫人亦褘衣女君謂后也以/禮君命其夫后命其婦則子男之妻不得受天子之)
　(命被后之命故云君命也子男卿妻服鞠衣襢展也/子男大夫一命其妻服展衣子男之士不命其妻服)
　(褖衣也方氏曰鞠衣而下不言狄以不畫狄故也褘/衣畫狄而不言以尊而無嫌故也后之褘衣猶王之)
　(大裘乃至尊之所獨也故曰王后褘衣揄狄則諸矦/公夫人之所同猶上公與王同服衮冕也故曰夫人)
　(揄狄言諸侯夫人服此則自矦伯而下服屈狄可知/屈狄亦三夫人與三公之夫人所服三夫人君之内)
　(命婦也三公之夫人君之外命婦也故曰君命屈狄/然降於諸公之夫人一等者猶三公在朝則服鷩冕)
　(也屈狄為君之命婦則鞠衣而下皆臣之命婦服而/已若子男之卿再命其婦則從夫之爵故曰再命鞠)
　(衣其大夫一命故曰一命展衣其士不命故曰士褖/衣臣之命婦不比於子男而是為言者舉卑以見尊)
　(也所言皆互相明爾王后必以狄為上何也盖狄之/交有時别有倫守死而不犯分婦人之徳所宜后之)
　(五路皆重翟者其義亦若是内之二十七世婦以應/外之二十七大夫言世婦如此則大夫而下其妻可)
　(知陸氏曰褘衣當衮冕揄狄當鷩冕闕狄當毳冕鞠/衣當希冕襢衣當𤣥冕爵弁褖衣當皮弁宵衣當朝)
　(服𤣥端陳氏曰周官内司服辨外内命婦之服内命/婦之服鞠衣九嬪也展衣世婦也褖衣女御也外命)
　(婦者其夫孤也則鞠衣卿大夫也則展衣士也褖衣/既言士褖衣明婦命眂夫也言君命明再命一命非)
　(女君也盖子男之夫人闕狄矦伯之夫人揄狄公之/夫人褘衣鄭謂三夫人及公之妻闕狄誤矣王制言)
　(三公一命衮則三公在朝鷩冕其妻揄狄可知也此/言夫人揄狄則三夫人揄狄可知也明堂位言魯夫)
　(人副褘魯矦得用衮冕則夫人副褘也少牢大夫之/妻衣侈袂則其上至后夫人之袂皆侈特士妻褖衣)
　(之袂/不侈)
唯世婦命於奠繭其他則皆從男子
　(鄭氏曰奠猶獻也凡世婦已下蠶事畢獻繭乃命之/以其服天子之后夫人九嬪及諸矦之夫人夫在其)
　(位則妻得服其服矣孔氏曰世婦謂天子二十七世/婦以下也獻繭謂世婦及命婦入助蠶畢獻繭也凡)
　(獻物必先奠於地故云奠凡夫尊於朝妻榮於室皆/得各服其命服今唯世婦及卿大夫之妻雖已被命)
　(猶不得即服命服必又須經入助蠶蠶畢獻繭君親/命之著服乃得服爾故云命於奠繭世婦以下女御)
　(亦然其它謂后夫人九嬪及五等諸矦之妻也其夫/得命則其妻得著命服不須奠繭之命故云皆從男)
　(子周氏曰必命於奠繭其意以為/有功於祭服然後可以受此命也)
○童子之節也緇布衣錦縁錦紳并紐錦束髮皆朱錦
也
　(鄭氏曰童子未冠之稱也冠禮曰将冠者采衣紒也/孔氏曰童子之節謂童稚之子未成人之禮節也用)
　(緇布為衣尚質故也用錦為緇布衣之縁又紳帶及/約帶之紐皆用錦并以錦為緫而束髮其飾皆用朱)
　(色之錦童子尚華示将成人有文徳一文一質之義/也陳氏曰童子之帶非必全錦也錦紳而已錦紳非)
　(以其有備成之文/也親在致飾而已)
童子不裘不帛不屨絇無緦服聽事不麻無事則立主
人之北南面見先生從人而入(絇其俱切/見賢遍切)
　(方氏曰不裘即不衣裘裳是也不帛即不帛襦袴是/也不屨絇未拘之以行戒也不服麻則以幼未能勝)
　(絰故也鄭氏曰裘帛温傷壮氣也絇屨頭飾也雖不/服緦猶免深衣無麻往給事也皆為幼少不備禮也)
　(孔氏曰童子唯當室與族人為禮有恩相接之義故/遂服本服之緦爾不當室則情不能至緦故不服也)
　(雖不緦猶著免深衣無絰以往給事緦䘮使役也雖/不當室而猶免者謂未成服而來也問䘮云不當室)
　(不免者謂成服之後也主人䘮主也此童子來聽使/若有事則使之若無事時在旁謂在主人之北南面)
　(而立先生師也童子不能獨為/禮若往見師則隨成人而入也)
親没不髦五十不散送(散悉/但切)
　(鄭氏曰不髦去為子之飾也五十送䘮不散麻始衰/不備禮也馬氏曰子生三月剪髮為髦及事父母拂)
　(髦故詩曰兩髦大記諸矦小斂脱髦儀禮士既殯脱/髦盖子之幼也父母剪髮為之鬌及長也因以為飾)
　(謂之髦存而不忍棄所以順父母之心長而不忘幼/所以示人子之禮及親始死而猶幸其生焉故不脱)
　(之三日之後則幸生之心已矣脱之可也盖親存而/髦與常言不稱老同意親没不髦與衣純不以青同)
　(意曲禮曰五十不致毁䘮大記曰五十不成䘮不致/毁情也不成䘮禮也孔氏曰始死三日之前要絰散)
　(垂三日之後乃絞之至葬啓殯以後亦散垂既葬乃/絞五十既衰不能備禮故不散垂周氏曰親没不髦)
　(所以責成人於親没之後也五十不/散送所以養筋力於始衰之年也)
　　　右記天子以下服飾制度之禮凡十節
凡自稱天子曰予一人伯曰天子之力臣諸侯之於天
子曰某土之守臣某其在邉邑曰某屏之臣某其於敵
以下曰寡人小國之君曰孤擯者亦曰孤(守去/聲)
　(鄭氏曰予一人謙自别於人而已伯上公九命分陜/者邉邑謂九州之外大國之君自稱曰寡人擯者曰)
　(寡君孔氏曰此以下明自稱及擯者傳辭之法天子/與臣下言及遣擯者接諸矦皆稱予一人言我於天)
　(下秪是一人而已君臣下稱一人則謂率土之内唯/有此一人尊之也伯自稱於諸侯言已是天子運力)
　(之臣曲禮謂二伯擯於天子則云天子之吏也諸侯/身對天子自稱曰某土之守臣某若諸侯上介致辭)
　(於天子之擯者亦當然其天子之擯告天子則曰臣/某矦某其在九州之外邉鄙之邑自稱於天子曰某)
　(屏之臣某若使上介告天子之擯亦當然其天子之/擯告天子則曰臣某子某某男某曲禮云其在東夷)
　(北狄西戎南蠻雖大曰子男者亦曰男也諸侯於敵/以下自稱曰寡人言以下通及民也小國謂夷狄子)
　(男之君自稱及介傳命云某土之孤某擯者/告天子亦應云某孤也其在國自稱亦曰孤)
上大夫曰下臣擯者曰寡君之老下大夫自名擯者曰
寡大夫世子自名擯者曰寡君之適公子曰臣孽士曰
傳遽之臣於大夫曰外私(適丁歴切孽音枿五葛五列/二切傳陟戀切遽其庶切)
　(鄭氏曰擯者之辭主謂見於他國君下大夫自名於/它國君曰外臣某孽當為枿傳遽以車馬給使者也)
　(士臣於大夫者曰私人孔氏曰上大夫卿也自於己/居之前稱曰下臣若出使他國在於賔舘主國致禮)
　(上大夫設擯禮行之此擯者稱大夫為寡君之老雖/以擯為文其實謂介接主賔之辭亦當然擯介通也)
　(下大夫對己君稱名而不敢稱下臣卑逺於卿也出/使設擯者以待主國此擯者稱下大夫云寡大夫不)
　(敢稱寡君之老世子對己國之君稱名擯者對他國/之辭曰寡君之適枿是樹生之餘公子曰臣孽謂對)
　(君也若對他國當云外臣士位卑給車馬役使故稱/傳遽亦謂對己君也大夫家臣稱私此士既不與大)
　(夫為臣故對大/夫稱曰外私)
大夫私事使私人擯則稱名公士擯則曰寡大夫寡君
之老大夫有所往必與公士為賔也(使去聲賔/必刃切)
　(鄭氏曰私事使謂以君命私行非聘也若魯成公時/晉侯使韓穿来言汶陽之田歸於齊之類公士擯謂)
　(聘也大聘使上大夫小聘使下大夫往之也為賔謂/作介也孔氏曰私人擯則稱名者盖以非公事正聘)
　(故降而稱名也正聘之時則用公家之士為擯不用/私人稱下大夫曰寡大夫上大夫曰寡君之老大夫)
　(正聘有所往適之時必與公士為賔謂使公士作介/也清江劉氏曰鄭云若晉矦使韓穿来言汶陽之田)
　(歸之于齊之類非也此乃謂若趙㐮子使楚隆弔吳/夫差之類凡大夫聘而傳命則當稱寡君至於私臣)
　(擯於君命不得言主故名之也楚隆之辭曰寡/君之老無卹使陪臣隆敢展謝之此則名者也)
○君入門介拂闑大夫中棖與闑之間士介拂棖(闑魚/列切)
(棖音/層)
　(鄭氏曰君入門謂兩君相見也棖門楔也君入必中/門上介夾闑大夫士介鴈行於後示不相沿也君若)
　(迎聘客擯者亦然孔氏曰入門謂入大門介謂上介/稍近君故拂闑大夫之介微逺於闑故當棖與闑之)
　(間士介卑去闑逺故拂棖闑謂門之中央所豎短木/也棖謂門之兩旁長木所謂門楔也介者副也君必)
　(中門當棖闑之中主君在闑東賔在闑西主君上擯/在君之後稍近西而拂闑賔之上介在賔之後稍近)
　(東而拂闑大夫擯介各當君後在棖闑之中央方氏/曰礙于門之中者闑也拂謂衣拂之也介拂闑則近)
　(中也士介拂/棖則近旁也)
賔入不中門不履閾公事自闑西私事自闑東
　(鄭氏曰賔謂聘客也不中門避尊者所從也閾門限/公事聘享也私事覿面也孔氏曰不中門謂不當闑)
　(西棖闑之中不履閾謂足不踐履門限之上也聘饗/是奉君命而行故謂之公事自闑西用賔禮也私覿)
　(私面非行君命故謂之私事自闑/東者從臣禮示将為主君之臣也)
○君與尸行接武大夫繼武士中武徐趨皆用是疾趨
則欲𤼵而手足毋移圈豚行不舉足齊如流席上亦然
端行頥霤如矢弁行剡剡起屨執龜玊舉前曳踵蹜蹜
如也(圈舉逺切又去阮切豚土本切足齊音咨剡以漸/切陸農師讀圈豚並如字圈屬上句豚屬下句)
　(鄭氏曰接武尊者尚徐蹈半迹繼武迹相及也中武/迹間容迹也徐趨謂君大夫士之徐行皆如與尸行)
　(之節也疾趨謂直行也䟽數自若𤼵謂起屨也移之/言靡迤也毋移欲其直且正欲或為數圈轉也豚之)
　(言若有所循不舉足曳踵則衣之齊如水之流也孔/子執圭則然此徐趨也席上亦然尊處亦尚徐也端)
　(行端直也頥或為䨨此疾趨也執龜玉舉前曳踵著/徐趨之事孔氏曰君天子諸矦也武迹也尊者舒遲)
　(故君及尸歩遲狹二足相躡毎蹈於半未得各自成/迹也大夫漸卑故與尸行步稍廣速兩足迹相接繼)
　(也中猶間也士卑故與尸行歩極廣毎徙足間容一/足地乃躡之也徐趨遲行也疾趨則欲𤼵者𤼵起也)
　(欲屨頭恒起無復繼接之異其迹或䟽或數自若貴/賤同然也屨恒欲起手足猶宜直正不得邪低靡迤)
　(摇動故云手足毋移也圈豚行者釋上徐趨之形豚/循也轉足循地而行不舉足謂足不離地齊裳下緝)
　(也足既不舉身又俯折則裳下委地曳足如水流状/也在席上未坐其行亦如是圈豚行齊如流也端行)
　(頥霤覆上疾趨之節端行謂直身而行行既疾身乃/小折而頭直俯臨前頥如屋霤之垂也矢箭也身趨)
　(前進不邪如箭也弁急也剡剡身起貌急行欲速而/身屨恒起也踵謂足後跟也執龜玉徐趨之時初舉)
　(足前後曳足跟行不離地縮縮言舉足狹數蹜蹜如/也陸氏曰疾趨則欲𤼵而手足毋移圈句圈讀如杯)
　(圈之圈言雖舉趾稍髙尚循徐趨圈域之内豚俯其/首豚行盖言冕行端行謂服𤣥端而行弁行謂服爵)
　(弁皮弁而行澄按陸説似優於註䟽盖此節之首緫/言與尸行之節次言徐趨疾趨二者之異末言豚行)
　(端行弁行及執龜/玊而行四者之異)
　　　右記天子以下稱謂進趨之禮凡三節
君子之容舒遲見所尊者齊遫足容重手容恭目容端
口容止聲容靜頭容直氣容肅立容徳色容莊坐如尸
燕居告温温(齊音咨又則/皆切遫音速)
　(鄭氏曰齊遫謙慤貌遫猶蹙也足容重舉欲遲也手/容恭髙且正也目容端不睇視也口容止不妄動也)
　(聲容静不噦欬也頭容直不傾顧也氣容肅似不息/也立容徳如有予也色容莊勃如戰色坐如尸尸居)
　(神位敬慎也告謂教使也詩云温温恭人孔氏曰舒/遲閑雅也雖常舒遲若見所尊之人則齊遫齊謂齊)
　(齊遫謂蹙蹙言自斂持廹促不敢自寛奢也立則磬/折如人授物與己已受得之形也色欲常矜莊燕居)
　(謂私燕所居色尚和善教人使/人之時唯須温温不欲嚴慄)
○凡行容惕惕廟中齊齊朝廷濟濟翔翔(惕音傷又音/陽齊如字濟)
(子禮/切)
　(鄭氏曰惕惕直疾貌凡行謂道路也齊齊恭慤貌濟/濟翔翔荘敬貌孔氏曰道路雖速疾不忘於直廟中)
　(對神不敢舒散齊齊自收持嚴正之貌/濟濟有威儀矜莊也翔翔行而張拱)
○凡祭容貌顔色如見所祭者
　(鄭氏曰如覩其人在此孔氏曰凡祭謂諸祭也容/貌恭敬顔色温和似見所祭之人謂祭如在也)
○䘮容纍纍色容顛顛視容瞿瞿梅梅言容繭繭(纍良/追切)
(顛音田又如/字瞿紀具切)
　(鄭氏曰纍纍羸憊貌顛顛憂思貌瞿瞿梅梅不審貌/繭繭聲氣微也孔氏曰纍纍謂容貌瘦瘠顛顛謂顔)
　(色不舒暢也瞿瞿驚遽貌梅梅猶微昧也/孝子在䘮所視不審繭繭猶綿綿微細也)
○戎容暨暨言容詻詻色容厲肅視容清明(暨其記切/詻五格切)
　(鄭氏曰暨暨果毅貌詻詻教令嚴也厲肅儀刑貌清/明察於事也孔氏曰厲嚴也肅威也軍中顔色尚威)
　(嚴瞻視之容須/清察明審也)
○立容辨卑毋讇頭頸必中山立時行盛氣顛實揚休
玊色(辨彼檢切讇音諂顛音田/休舊無音今讀吁句切)
　(鄭氏曰辨讀為貶自貶卑謂磬折也顛讀為闐揚讀/為陽盛身中之氣使之闐滿若陽之休物也澄曰休)
　(當讀為呴謂氣以温之也考工記云角之末休於氣/舊註以此合上戎容四句共為一節今按上文記䘮)
　(容先緫一句乃分三句記䘮之色䘮之視䘮之言記/戎容亦然先緫一句乃分三句記戎之言戎之色戎)
　(之視䘮容之哀先觀顔色故色容先於視言戎容之/嚴先在號令故言容先於色視立容以下五句於戎)
　(容無所當宜别為一節以足履地而不行曰立上文/既有立容為九容中之一於此又特記立容一條者)
　(盖古人坐之時少立之時多凡行禮皆立乗車亦立/自晝夜燕居燕息外無非立之時也是以言之詳焉)
　(辨卑與立容徳同意毋讇所以防其失也立之容雖/貴乎貶抑卑謙而不可有屈已媚人之態故曰毋讇)
　(頭頸在一身衆體之上立時宜正不可偏側故曰必/中立者如山静重不動設或有行其動中節故曰時)
　(行心無愧怍則氣盛不餒而常闐滿塞實故氣之充/於體如陽之烝呴色之見於面如玉之温潤立容如)
　(是足以該前之諸容矣大學傳云徳潤身心廣體胖/朱子贊程伯子云陽休山立玉色金聲其斯之謂歟)
　(又按此章凡六節其第一節總言諸容以下五節各/言一容第二節言行容朝廷宗廟行之大者故又從)
　(行中特詳指之第三節言祭容如見所祭貌顔色胥/該之矣第四節言喪容第五節言戎容二者一主於)
　(戚一主於嚴皆事之大者故對舉之而色視言言色/視錯綜以盡其致第六節言立容静必有動行立相)
　(随山立為時行之地故又從立説到行/其提綱分目秩然有倫非敢臆㫁也)
　　　右記容貌之禮凡六節
君子之居恒當户寢恒東首若有疾風迅雷甚雨則必
變雖夜必興衣服冠而坐(首手又切迅音/信衣於既切)
　(鄭氏曰當户鄊明也東首首生氣也衣服冠而坐敬天/之怒方氏曰孔子將病猶當户而坐君視之猶東首)
　(加朝服迅雷風烈/必變盖禮然也)
○日五盥沐稷而靧粱櫛用樿櫛髮晞用象櫛進禨進
羞工乃升歌浴用二巾上絺下綌出杅履蒯席連用湯
履蒲席衣布晞身乃屨進飲(盥音館靧音悔櫛則乙切/樿章善切禨其既切絺刃)
(疑切綌去逆切杅音雩蒯苦怪切連力/旦切方讀如字屨九具切本又作履)
　(鄭氏曰晞乾也沐靧必進禨作樂盈氣也絺浴刷去/垢也杅浴器也蒯席澀以便於洗足也連猶同也進)
　(飲亦盈氣也孔氏曰盥洗手也沐沐髮也靧洗面也/取稷粱之湯汁洗面沐髮並須滑故也此大夫禮人)
　(君沐靧皆粱也樿白理木也櫛梳也沐髪為除垢膩/故用白理澁木以為梳沐己燥則髪澁故用象牙滑)
　(櫛以通之禨謂酒也沐而飲酒曰禨進羞非庶羞為/食而設今進酒而設羞是羞籩羞豆進羞之後樂工)
　(乃升堂以琴瑟而歌以新沐體虚補益氣也杅浴之/盆也出杅浴竟而出盆也履踐也蒯菲草席澁出杅)
　(而脚踐履澁草席上刮去垢也連用湯者釋去足垢/而用湯瀾也澄曰記進禨進羞升歌於用象櫛之下)
　(謂沐之後也靧則無是方氏曰杅以木為之蒯茅類/蒯澁而蒲軟連之為言續也用湯謂用以洗足浴既)
　(用湯又用湯以洗足故曰連進飲而不進羞工亦不/升歌殺於沐也慶源輔氏曰用巾以除背垢履蒯席)
　(以洗足然則古浴不以人沐浴在身之重事也故著/其法如此衣布如今之浴衫古所謂明衣也晞身乃)
　(屨屨服之末進屨則衣/服皆舉矣故進飲焉)
○將適公所宿齊戒居外寢沐浴史進象笏書思對命
既服習容觀玊聲乃出揖私朝煇如也登車則有光矣
(齊側皆切觀/去聲煇音暉)
　(鄭氏曰書思對命思所思念将以告君者也對所以/對君者也命所受君命也書之於笏為失忘也玊聲)
　(玉佩也私朝自大夫家之朝也揖其臣乃行孔氏曰/史謂大夫亦有史官也按下大夫不得有象笏或云)
　(有地大夫故用象以笏書此思對命三事也既服者/著朝服己竟私習儀容又聽已佩鳴玊聲與行步相)
　(中適也習儀竟行出至已之私朝揖其屬臣揖竟出/登所乗之車而適君朝矣陸氏曰習容觀為有觀之)
　(者習玉聲為有聽之者澄曰公所君之朝也宿謂前/期一日也沐浴而後齊戒記於居外寢之下者以補)
　(上文言齊戒居外寝之先必沐浴也觀示也容觀身/容之示人者玉聲佩玊之鏘鳴者既服下裳上衣束)
　(帶設佩竟将出未出先自行動習試其容觀與玉聲/使人視之聼之必容觀合儀玊聲中節然後出揖私)
　(朝而登車以適公朝也煇如謂昧爽之際晨光/猶熹微也有光謂質明之時晨光已顯著也)
　　　右記卿大夫以下家居之禮凡三節
凡君召以三節二節以走一節以趨在官不俟屨在外
不俟車
　(鄭氏曰節所以明信輔君命也使使召臣急則持二/緩則持一周禮曰鎮圭以徴守其餘未聞也今漢使)
　(者擁節不俟趨君命也必有執隨授之者孔氏曰節/以玉為之君使使召臣有二節時有一節時故合云)
　(三節急則二節臣故走也緩則一節臣故趨也官謂/朝廷治事䖏在外謂其室及官府也在官近不須車)
　(故言屨在外/逺故云車)
○凡侍於君紳垂足如履齊頥霤垂拱視下而聽上視
帶以及袷聽鄉任左(齊音咨/鄉去聲)
　(鄭氏曰紳垂則磬折也齊裳下緝也袷交領也孔氏/曰凡者臣無貴賤皆然紳大帶也身直則帶倚磬折)
　(則帶垂身折則裳前下緝委地故行則足恒如踐履/裳下也霤屋簷也身俯故頭臨前垂頥如屋霤垂拱)
　(者拱沓手也身俯則宜手沓而下垂也視下者視髙/則傲故下矚也聽上謂聽尊者語宜諦聽故仰頭而)
　(面鄉上以聽之也視帶以及袷視尊者之處也視君/之法下不過帶髙不過袷聽上及聽鄉任左皆備君)
　(教使也立者尊右坐者尊左侍君坐時侍者/在右左耳近君是以聽鄉皆以左為任也)
○侍坐則必退席不退則必引而去君之黨登席不由
前為躐席徒坐不盡席尺讀書食則齊豆去席尺(躐音/獵)
　(鄭氏曰引卻也黨鄉之細者謂旁側也引而去者辟/君之親黨也登席不由前升必由下也徒坐不盡席)
　(尺示無所求於前不忘謙也讀書食則齊者讀書聲/當聞尊者食為汗席也孔氏曰黨鄉之屬借以喻君)
　(之旁側所親也言臣侍君坐必退就側旁别席若旁/無别席可退或雖有别席君不命之使退命令與旁)
　(側之親黨同席則臣必謙卑引卻而去離君之親黨/坐君親黨之下也失節而踐為躐席應從下升若由)
　(前升是躐席也徒坐空坐也謂非飲食及講問時也/不盡席之前畔有餘一尺讀書食則坐近前與席畔)
　(齊豆去席尺者又觧食所以近前之意/以設豆去席一尺不得不前坐就豆)
○君若賜之爵則越席再拜稽首受登席祭之飲卒爵
而俟君卒爵然後授虚爵君子之飲酒也受一爵而色
洒如也二爵而言言斯禮已三爵而油油以退退則坐
取屨隱辟而后屨坐左納右坐右納左(洒先典切又西/禮切言言魚斤)
(切辟匹/亦切)
　(鄭氏曰洒如肅敬貌言言和敬貌斯猶爾也油油説/敬貌以退禮飲過三爵則敬殺可以去矣隱辟俛逡)
　(巡而退著屨也孔氏曰先飲示賤者先即事後授虚/爵與相者示不敢先君盡爵此謂朝夕侍君得爵者)
　(若大禮則君先飲而後臣飲燕禮公卒爵而後飲是/也此云再拜稽首而後受燕禮則先受而後再拜又)
　(云至三爵而退明非大饗之飲若燕禮非唯三爵而/已洒如謂顔色肅敬二爵顔色稍和故言言斯皇氏)
　(讀言為誾義亦通禮已三爵言臣侍君小燕唯止三/爵左傳云臣侍君燕過三爵非禮也坐跪也初跪脱)
　(屨堂下為敬故退而跪取屨起而逡巡隱辟以著之/納猶著也若坐左膝則著右足之屨坐右膝則著左)
　(足之/屨)
唯君面尊大夫側尊用棜士側尊用禁凡尊必上𤣥酒
唯饗野人皆酒(棜於/據切)
　(鄭氏曰面猶向也燕禮司宫尊于東楹之西兩方壺/左𤣥酒南上公尊瓦大兩有豐在尊南南上棜斯禁)
　(也無足有似於棜是以言棜𤣥酒不忘古也饗野人/飲賤者不備禮也孔氏曰人君燕臣子專其恩惠故)
　(尊鼻向君若兩君相見則尊鼻於兩楹間在賔主之/間夾之不得面向尊也側謂旁側在賔主兩楹間旁)
　(側夾之又東西横行異於君也君側尊近於君南北/列之則燕禮所云是也大夫士側尊鄉飲酒義云尊)
　(於房户之間是也若一尊亦曰側尊士冠禮云側尊/一甒醴注云無偶曰側與此側别棜今木轝上有四)
　(周下無足斯禁亦無足有似於棜饗野人謂蜡祭時/也野人賤不得本古又無徳故唯酒而無水也賈氏)
　(曰無偶曰側置酒曰尊凡禮之通例稱側有二一者/無偶特一為側又昏禮云側尊甒醴于房中亦是無)
　(𤣥酒/曰側)
○若賜之食而君客之則命之祭然後祭先飯辯嘗羞
飲而俟若有嘗羞者則俟君之食然後食飯飲而俟君
命之羞羞近者命之品嘗之然後唯所欲凡嘗逺食必
順近食君未覆手不敢飱君既食又飯飱飯飱者三飯
也君既徹執飯與醬乃出授從者(飯扶晚切下並同辯/音遍飱音孫執飯如)
(字從/去聲)
　(鄭氏曰侍食則不祭雖見賔客猶不敢備禮也君将/食臣先嘗羞忠孝也俟君食而後食若有嘗羞者膳)
　(宰存也飯飲利将食也羞近者辟貪味也順近食者/從近始也覆手以循口已食也飱勸食也君既食又)
　(飯飱不敢先君飽也三飯臣勸君食如是可也執飯/與醬授從者食於尊者之前當親徹也孔氏曰祭祭)
　(先也禮敵者共食則先祭降等之客則後祭臣侍君/而賜之食則不祭若君以客禮待之則雖得祭又須)
　(君命之祭乃敢祭也先飯飯食也君未食而臣先食/徧嘗羞膳示行臣禮為嘗食也嘗羞畢歠飲以俟君)
　(飱臣乃敢飱也禮食未飱必先啜飲以利滑㗋中不/令澁噎也若有嘗羞者此謂臣侍食得賜食而非君)
　(所客者也故不得祭君使膳宰自嘗羞故不得嘗羞/既不祭不嘗則俟君食後已乃食也飯飲者飲之也)
　(雖不嘗羞亦先飲以俟君也雖君已食已乃後食而/猶未敢食羞故又須君命雖得君命猶先食近其前)
　(者一種而止若越次前食逺者則為貪好味也品徧/也既未敢越次多食故君又命徧嘗已乃徧嘗之後)
　(則隨已所欲不復次第也凡嘗逺食必順近食客與/不客悉皆如此故云凡也意在嘗逺者且從近始也)
　(君未覆手不敢飱侍食者悉然也覆手者謂食飽必/覆手以循口邉恐有殽粒汙著之也飱謂用飲澆飯)
　(於器中也禮食竟更作三飱以勸助令飽實使不虚/也君既食又飯飱者君食畢竟而又飱則臣乃敢飱)
　(明不先君而飽也三飯謂三度飱也君饌己徹則臣/乃自徹己饌以授從者飯醬是食之主故自執之此)
　(謂不客者若君與己禮食則但/親徹之不敢授己之從者也)
○凡侑食不盡食食於人不飽唯水漿不祭若祭為己
偞卑(偞虚/涉切)
　(鄭氏曰不盡食不飽謙也水漿非盛饌也己猶太也/祭之為太有所畏迫臣於君則祭之孔氏曰上文明)
　(侍君之食此因明凡人相敵為食之禮侑食不盡食/者勸食尊者之法食於人不飽者通包尊者及禮敵)
　(之人皆謙退不敢自足也食於禮敵之人所設水漿/不以祭先偞厭若祭水漿為大厭降卑微有所畏廹)
　(也臣於君則祭按公食大夫禮宰夫執觶漿以進賔/受坐祭遂飲方氏曰侑食謂勸侑人食也雖勸人食)
　(之使足而已不敢自足也食於人不飽與共食不飽/同義不祭水漿特於敵者爾於尊者則不得不祭首)
　(言凡侑食則不/主尊者可知)
侍食於先生異爵者後祭先飯客祭主人辭曰不足祭
也客飱主人辭以䟽主人自置其醬則客自徹之一室
之人非賔客一人徹壹食之人一人徹凡燕食婦人不
徹(飯扶/晚切)
　(鄭氏曰後祭先飯謙也客祭盛主人之饌也客飱者/美主人之食也䟽之言麤也客自徹敬主人也徹奠)
　(于序端一室之人非賔客同事合居者也賔客則各/徹其饌壹食之人壹猶聚也為赴事聚食也婦人不)
　(徹質不備禮孔氏曰異爵謂尊於己者饌不為己故/後祭先飯示為尊者嘗食也客盛主人之饌具故祭)
　(之主人致辭云不足祭謂疏食不足備禮也客飱者/若食竟作三飯食也主人見客飱而致辭云麤食傷)
　(客不足致飽若欲使更食然也主人敬客自置其醬/則客宜報敬故自徹之曲禮主人親饋是也同事而)
　(合居一室既無的賔主故必少者一人徹饌壹食謂/赴事一聚共食則亦不人人徹亦推一人徹也方氏)
　(曰先生則生在已先謂尊者也異爵則爵/與己異謂貴者也婦人弱不勝事故不徹)
○食棗桃李弗致于核𤓰祭上環食中弃所操凡食果
實者後君子火孰者先君子(核行隔切操七/刀切先去聲)
　(鄭氏曰弗致于核恭也上環頭忖也果實隂陽所成/非人事故後君子火孰備火齊不得故先君子孔氏)
　(曰弗致于核謂懐核不置於地也食𤓰亦祭先環者/横㫁形如環也上環是疐間下環是脱華處祭時取)
　(上環祭之而食中操謂手所持者弃之不食後君子/不得先嘗也火熟和調是人之所為故先於君子而)
　(嘗之方氏曰曲禮賜果於君前其有核者懐其核有/核者不止於棗桃李舉所當食者以賅之爾瓜横斷)
　(若環上環以祭中以食所操者下也自然之味以先/食為新故後君子而餕焉使然之味以後食為慎故)
　(先君子而餕焉朱子曰頭/忖謂疐頭所切一環也)
○孔子食於季氏不辭不食肉而飱
　(鄭氏曰以其待己以及饌非禮也孔氏曰凡客將食/興辭而孔子不辭者必是季氏進食不合禮也凡禮)
　(食先食胾次食殽至肩乃飽而飱孔子/不食肉仍為飱者是季氏饌失禮故也)
○君賜車馬乗以拜賜衣服服以拜賜君未有命弗敢
即乗服也君賜稽首據掌致諸地酒肉之賜弗再拜
　(陸氏曰拜賜句君賜若車馬乗以拜賜若衣服服以/拜賜君未有命弗敢即乗服謂非經賜雖有車馬衣)
　(服不敢輙乗服也若後世三品雖應服紫五品應服/緋必君賜而後服鄭氏曰乗服以拜敬君惠也據掌)
　(以左手覆按右手也致諸地致首於地酒肉之賜弗/再拜輕也受重賜者拜受又拜於其室孔氏曰凡受)
　(君賜賜至則拜至明日更乗服所賜往至君所又拜/重君㤙也稽首者頭至地據按也謂卻右手而覆左)
　(手按於右手之上也致至也致諸地謂頭及手俱至/地也酒肉輕但初賜至時則拜至明日不重往拜也)
大夫拜賜而退士待諾而退又拜弗答拜大夫親賜士
士拜受又拜於其室衣服弗服以拜敵者不在拜於其
室
　(鄭氏曰士拜受又就拜於其家是所謂再拜也弗服/以拜異於君惠拜於其室謂来賜時不見也見則不)
　(復往孔氏曰大夫往拜至於門外告君之小臣小臣/受其辭入白於君小臣入則大夫乃拜之拜竟即退)
　(不待報恐君召進答已也士則外拜竟又待小臣傳/君之報諾出又拜君之報諾也弗答拜者君不答士)
　(拜也大夫親賜士士初亦拜受又往彼家拜此非酒/肉之賜故再拜君賜服服以拜大夫輕故不服其所)
　(賜而往拜之敵者相獻既已拜受賜則不復往彼家/拜也若獻時主人不在留物置家主人還必往彼家)
　(拜謝其室獻者之家也若朋友之/饋則論語云非祭肉雖車馬不拜)
凡賜君子與小人不同日
　(鄭氏曰慎於尊卑陳氏曰事不同不可同日語人不/同不可同日賜故詩勞還率則歌出車勞還役則歌)
　(杕杜凡以明貴賤辨等列也昔虢公晉侯之朝周同/賜以五㲄之玉君子猶以位之不同為譏况君子之)
　(與小人苟同日而賜之是冠履碈玊混淆也周氏曰/賜君子以徳賜小人以力均賜之者恩也不同日者)
　(義也方氏曰王者之於賜與賜爵以馭其賢賜禄以/馭其庸賢不足爵庸不足禄而恩私施焉則與之以)
　(馭其幸而已君子於賢庸為有餘故賜之小人於賢/庸為不足故與之此君子小人賜與之别也曲禮言)
　(賜人者不曰来取與人者不問其所欲則賜與固異/又名位不同禮亦異數則其賜與豈可同日哉或問)
　(方説賜與字如何澄曰不若舊注平稳/此所謂賜盖謂以物遺之非謂爵禄也)
○凡獻於君大夫使宰士親皆再拜稽首送之膳於君
有葷桃茢於大夫去茢於士去葷皆造於膳宰大夫不
親拜為君之答己也(葷許云切茢音列去上/聲造七報切為云偽切)
　(鄭氏曰再拜稽首送之敬已饍美食也葷桃茢辟凶/邪也大夫用葷桃士桃而  葷薑及辛菜也茢菼帚)
　(也造於膳宰既致命而授之大夫不親拜不敢變動/至尊也孔氏曰大夫尊恐君拜己之獻故不自往而)
　(使己膳宰往獻士賤不嫌君拜故身自親送大夫雖/使人初於家亦自拜送而宰将命及士自送至君門)
　(付小臣之時宰及士皆再拜而送之也天子諸矦之/臣獻孰食於君恐邪氣干犯故用辟凶邪之物覆之)
　(大夫之臣以食獻大夫則除去茢有葷與桃也士之/臣吏以食獻士又去葷唯餘桃爾桃桃枝也皆皆於)
　(君大夫士也造至也膳宰主飲食官也獻孰食者操/醬齊以致命致命竟而以所獻之食付主人之食官)
　(也大夫自獻則屈君答己故不親也此觧大夫所以/不自獻之義應氏曰臣子之致膳者愛心也熏袚不)
　(祥者敬心也方氏曰桃以其性葷以其氣茢以其形/形不如氣氣不如性故貴賤多少之數去一者去茢)
　(去二者又去葷唯桃不可去無貴賤一也皆造/於膳宰者不敢專達必待主膳之人達之也)
凡於尊者有獻而弗敢以聞
　(鄭氏曰有獻而弗敢以聞謂獻辭也少儀曰君将適/它臣若致金玊貨貝於君則曰致馬資於有司是其)
　(類也孔氏曰凡謂賤者也臣有獻於君士有獻於/大夫不敢云獻聞於尊者但當云贈從者之屬也)
○有慶非君賜不賀士於大夫不承賀下大夫於上大
夫承賀
　(鄭氏曰非君賜不賀唯君賜為榮也承受也士有慶/事不聽大夫親来賀己不敢變動尊也孔氏曰有慶)
　(謂或宗族親戚燕飲聚會雖吉不相賀唯受君賜為/榮故相拜賀不承賀不受賀也下大夫於上大夫尊)
　(相近故受也澄曰舊本有慶非君賜不賀之下有有/憂者三字鄭氏云此下絶亡非其句也而陸農師則)
　(云有憂者有慶唯君賜然後賀按鄭氏以為殘缺/者是也巧為鑿說徒惑後學故今從鄭意刋之)
○士於大夫不敢拜迎而拜送士於尊者先拜進面答
之拜則走
　(鄭氏曰不敢拜迎禮不敵始来拜則士辟也士徃見/卿大夫卿大夫出迎答拜亦辟也孔氏曰大夫詣士)
　(禮既不敵故士不敢迎而先拜大夫雖拜士則辟之/也按儀禮但是主人送賔皆再拜賔不答拜賔既無)
　(答拜之禮故士得拜送大夫也士於尊者謂士詣卿/大夫即先於門外拜之拜竟乃進面親相見也若大)
　(夫出迎而答拜/則士走辟之)
士於君所言大夫没矣則稱諡若字名士與大夫言名
士字大夫
　(鄭氏曰君所大夫存亦名孔氏曰君前臣名若大夫/生則士呼其名大夫已没而士於君前言則稱諡無)
　(諡則稱字士賤雖已死猶呼其名若士與大夫言及/它大夫士則士呼名大夫呼字若大夫士卒則字士)
　(諡大/夫)
於大夫所有公諱無私諱凡祭不諱廟中不諱教學臨
文不諱
　(鄭氏曰公諱若言語所避先君之諱也凡祭祭群神/不諱謂祝嘏之辭中有先君之名者廟中上不諱下)
　(教學臨文不諱為惑未知者孔氏曰士及大夫言但/諱君家不自私諱大夫之父母敬大夫故不重敬也)
　(祭社稷山川百神祝嘏辭中有先君之名不諱之廟/中有事於祖則不諱父有事於父則諱祖教學謂師)
　(長也若諱則疑誤後生臨文謂簡/牒及讀法律之事諱則失於事正)
　　　右記為臣之禮凡十二節
親在行禮於人稱父人或賜之則稱父拜之
　(鄭氏曰稱父/事統於尊)
○父命呼唯而不諾手執業則投之食在口則吐之走
而不趨
　(孔氏曰父命呼父召子也命謂遣人呼非謂自喚亦/云為父命所呼也應之以唯而不稱諾唯恭於諾也)
　(急趨父命故投業吐食也趨緩於走但急走往而不/暇趨也方氏曰既命又曰呼者命之以事而呼之使)
　(來也唯諾皆應也而唯之應速於諾走趨皆步也而/走之步速於趨國莫尊於君故君之召也在官不俟)
　(屨在外不俟車家莫尊於父故父/之呼也手執業則投食在口則吐)
○親老出不易方復不過時親癠色容不盛此孝子之
䟽節也(癠才/細切)
　(孔氏曰方常也若啓往甲則不得往乙覓不見則老/人易憂愁也復還也旦啓云日中還不得過中鄭氏)
　(曰易方為其不信已所處也復反也不易方不過時/不可以憂父母也方氏曰出不易方有定所也復不)
　(過時無愆期也凡此慮貽親之憂疑而已然孝子之/事親豈必老而後如是耶盖以親老者尤不可不知)
　(此也親病則致其憂故色容不盛文王世子所謂色/憂不滿容是也澄曰疏節猶言火槩大率也鄭以為)
　(非至孝孔以䟽簡之節孝心不篤義恐不然陸/氏曰或言親或言父敬之則稱父愛之則稱親)
○父没而不能讀父之書手澤存焉爾母没而杯圈不
能飲焉口澤之氣存焉爾
　(鄭氏曰圈屈木所為謂巵匜之屬見親之器物哀惻/不忍用也孔氏曰手澤謂父平生所持手之潤澤在)
　(焉口澤謂母平生口飲潤澤之氣在焉不能謂不能/忍為此事也方氏曰書謂書册也君子所執以誦習)
　(故於父言之杯圈飲食器也婦人唯酒食是議故於/母言之手澤汗之所漬也口澤津之所漬也口有氣)
　(焉故又以氣言之凡以人既亡/而澤猶存焉故有所不忍也)
　　　右記為子之禮凡四節
　
　禮記纂言卷四
欽定四庫全書
　禮記纂言卷五　　　　　　元　吳澄　撰
　　深衣
　　(鄭氏曰名深衣者以其記深衣之制也深衣連衣/裳而純之以采素純曰長衣有表則謂中衣澄曰)
　　(玊藻篇内已略記深衣之制此則專記深衣而致/詳焉今以次玊藻之後孔氏曰餘服上衣下裳不)
　　(連此衣裳相連被體深邃故謂之深衣吕氏曰古/者衣裳殊所以别上下也唯深衣衣連裳而不殊)
　　(葢私燕之服爾如冠之冠武殊至於/居冠則屬武而不殊皆尚簡便也)
古者深衣蓋有制度以應規矩繩權衡
　(古者深衣明此衣古聖人之所作非今始有也深猶/長也凡物之長如水之深故地南北之脩亦曰深禮)
　(服上衣下裳殊上衣止二尺二寸加以帶下一尺僅/可掩裳上際盖衣之短者衣連於裳下垂至踝此衣)
　(之長者故曰深衣亦名長衣深長二字名義一也用/為吉服則名深衣用為凶服則名長衣衣之制並同)
　(但袂口及純之色不同尒几布帛以刀裁其衣短謂/之制以尺量其長短謂之度應猶中也合也䂓矩繩)
　(權衡五則也䂓者運以為圎之筵矩者度以為方之/尺今工人謂之曲尺繩者重其下而懸之以取直權)
　(稱錘也衡以横木為稱俾權與物鈞/而取平者深衣之應五則見下文)
短毋見膚長毋被土(毋音無見/賢遍切)
　(此言裳之下際衣有尺寸裳無尺寸者以人之長短/不同也随人之身而定其長短但毋令太短而露見)
　(其體膚亦毋令太長/而覆被於地上可矣)
續衽鉤邉(祍而審切/鉤古侯切)
　(此言裳之旁際續猶屬也祍謂裳之旁際鉤謂覆而/縫之邉謂其旁之無布幅處裳以六幅之布交觧裁)
　(之為十二片毎片一旁有布幅一旁無布幅将此兩/旁相合縫之縫畢又将有布幅一旁覆掩無布幅一)
　(旁而重縫之謂聮屬裳之旁衽者必須鉤縫其所裁/之邉也左右各六片依此法縫畢唯當背處二片皆)
　(有布幅則不須鉤/邉但削幅而已)
要縫半下(要一遥切/縫扶用切)
　(此言裳之上際要者裳之上際當要處也下即裳之/下際有齊處布幅廣二尺二寸六幅裁之為十二片)
　(狹頭廣八寸闊頭廣一尺四寸相合而縫兩旁各縫/入一寸十二片狹頭當要者廣七尺二寸十二片闊)
　(頭在下者廣一丈四尺四寸要/中之縫比下際之廣為一半也)
袼之髙下可以運肘(袼音各肘/竹九切)
　(此言衣袖直下之度運轉動也肘臂節當腕可屈處/也孔氏曰袼謂當臂之處袂中宜寛大袂二尺二寸)
　(肘尺二寸可以/運動其肘也)
袂之長短反詘之及肘(袂彌世切/詘科鬱切)
　(此言衣袖横伸之度袂者袖之末左右各以布二幅/為袖毎幅除削幅二寸共長四尺人肩至肘一尺一)
　(寸肘至掌後一尺一寸掌後至中指端約九寸弱共/三尺一寸弱反屈及肘又二尺弱共為五尺一寸弱)
　(袖之四尺并衣幅之旁覆臂一尺一寸内除削幅一/寸亦共五尺也孔氏曰袂屬於衣衣幅廣二尺二寸)
　(身脊至肩但尺一寸從/肩覆臂又尺一寸也)
帶下毋厭髀上毋厭脅當無骨者(髀必婢切又步/啓切厭於甲切)
　(此言衣帶髙下之度在髀骨之上脅/骨之下正當二者中間無骨之處)
制十有二幅以應十有二月袂圜以應規曲袷如矩以
應方負繩及踝以應直下齊如權衡以應平(祫音刼踝/胡瓦切齊)
(音/咨)
　(十有二幅自鄭氏以來皆謂裳之六幅毎幅分為二/近年吳興敖繼公獨謂衣六幅裳六幅是為十二幅)
　(今按裳以六幅布裁為十二片不可言十二幅又但/言裳之幅而不言衣之幅尤不可敖説良是衣裳各)
　(六幅象一歲十二月之六陽六隂也從袖口自下而/上一尺處於内縫之以漸而殺使如規之圓縫至袖)
　(下端近裏一尺處止曲祫交領也禮服上衣之領垂/而下此深衣之領右襟之末斜交於左脅左襟之末)
　(斜交於右脅二領既斜則領不直垂而兩領交會自/如矩之方謂之曲祫孔氏曰負繩謂衣之背縫與裳)
　(之後縫上下相當如繩之直非謂真負/繩也裳之下齊如權之衡低昂平也)
故規者行舉手以為容負繩抱方者以直其政方其義
也故易曰坤六二之動直以方也下齊如權衡者以安
志而平心也五法已施故聖人服之
　(鄭氏云政或為正與易文合今從之舉手為容者應/接之恭外無圭角也負直於後者宅心之正内無斜)
　(倚也抱方於前者制事之義外無虧缺也安志平心/者存主之定内無低昂也言以者三謂以之律己也)
　(其五法已施於衣聖人所/以服此衣而身其法也)
故規矩取其無私繩取其直權衡取其平故先王貴之
　(為圓為方必以䂓矩而後成易其法則不可無私也/繩以直物之不直權衡以平物之不平言取者三謂)
　(取之范物也其所取真可為法先王所以貴此法而/制其衣也聖人服之謂有徳而能稱此者先王貴之)
　(謂有位而/能作此者)
故可以為文可以為武可以擯相可以治軍旅完且弗
費善衣之次也(相去/聲)
　(可以為文謂服之而擯相也可以為武謂服之而治/軍旅也完謂完牢而難敝壞不費謂易有而不傷財)
　(方氏曰端冕可以為文而不可以武介胄可以為武/而不可以文兼之者唯深衣然可以為文非若端冕)
　(可以視朝臨祭也特可以贊禮為擯相而已可以為/武非若介胄可以臨難折衝也特可以運籌治軍旅)
　(而已鄭氏曰深衣者用十五升布鍛濯灰治純之以/采善衣朝祭之服也自士以上深衣為之次庶人吉)
　(服深衣/而已)
　　　右記衣之制度
具父母大父母衣純以繢具父母衣純以青如孤子衣
純以素(大音泰/純音凖)
　(鄭氏曰尊者存以多飾為孝繢畫文也三十以下無/父稱孤孔氏曰具父母父母俱在也大父母亦然若)
　(其不具一存一亡不必純以繢唯有父母而無祖父/母故飾少而純以青若無父母唯祖父母在亦當然)
　(也/)
純袂縁純邉廣各寸半(縁悦絹切/廣去聲)
　(鄭氏曰純謂縁之也縁袂謂其口也縁緆也縁邉衣/裳之側廣各寸半則表裏共三寸矣唯祫廣二寸孔)
　(氏曰縁字讀如緆謂深衣下縁也鄭註/士䘮禮下篇云在幅曰綼在下曰緆)
　　　右記純之制度
　
　
　
　
　
　
　
　禮記纂言卷五
欽定四庫全書
　禮記纂言卷五　　　　　　元　吳澄　撰
　　深衣
　　(鄭氏曰名深衣者以其記深衣之制也深衣連衣/裳而純之以采素純曰長衣有表則謂中衣澄曰)
　　(玊藻篇内已略記深衣之制此則專記深衣而致/詳焉今以次玊藻之後孔氏曰餘服上衣下裳不)
　　(連此衣裳相連被體深邃故謂之深衣吕氏曰古/者衣裳殊所以别上下也唯深衣衣連裳而不殊)
　　(葢私燕之服爾如冠之冠武殊至於/居冠則屬武而不殊皆尚簡便也)
古者深衣蓋有制度以應規矩繩權衡
　(古者深衣明此衣古聖人之所作非今始有也深猶/長也凡物之長如水之深故地南北之脩亦曰深禮)
　(服上衣下裳殊上衣止二尺二寸加以帶下一尺僅/可掩裳上際盖衣之短者衣連於裳下垂至踝此衣)
　(之長者故曰深衣亦名長衣深長二字名義一也用/為吉服則名深衣用為凶服則名長衣衣之制並同)
　(但袂口及純之色不同尒几布帛以刀裁其衣短謂/之制以尺量其長短謂之度應猶中也合也䂓矩繩)
　(權衡五則也䂓者運以為圎之筵矩者度以為方之/尺今工人謂之曲尺繩者重其下而懸之以取直權)
　(稱錘也衡以横木為稱俾權與物鈞/而取平者深衣之應五則見下文)
短毋見膚長毋被土(毋音無見/賢遍切)
　(此言裳之下際衣有尺寸裳無尺寸者以人之長短/不同也随人之身而定其長短但毋令太短而露見)
　(其體膚亦毋令太長/而覆被於地上可矣)
續衽鉤邉(祍而審切/鉤古侯切)
　(此言裳之旁際續猶屬也祍謂裳之旁際鉤謂覆而/縫之邉謂其旁之無布幅處裳以六幅之布交觧裁)
　(之為十二片毎片一旁有布幅一旁無布幅将此兩/旁相合縫之縫畢又将有布幅一旁覆掩無布幅一)
　(旁而重縫之謂聮屬裳之旁衽者必須鉤縫其所裁/之邉也左右各六片依此法縫畢唯當背處二片皆)
　(有布幅則不須鉤/邉但削幅而已)
要縫半下(要一遥切/縫扶用切)
　(此言裳之上際要者裳之上際當要處也下即裳之/下際有齊處布幅廣二尺二寸六幅裁之為十二片)
　(狹頭廣八寸闊頭廣一尺四寸相合而縫兩旁各縫/入一寸十二片狹頭當要者廣七尺二寸十二片闊)
　(頭在下者廣一丈四尺四寸要/中之縫比下際之廣為一半也)
袼之髙下可以運肘(袼音各肘/竹九切)
　(此言衣袖直下之度運轉動也肘臂節當腕可屈處/也孔氏曰袼謂當臂之處袂中宜寛大袂二尺二寸)
　(肘尺二寸可以/運動其肘也)
袂之長短反詘之及肘(袂彌世切/詘科鬱切)
　(此言衣袖横伸之度袂者袖之末左右各以布二幅/為袖毎幅除削幅二寸共長四尺人肩至肘一尺一)
　(寸肘至掌後一尺一寸掌後至中指端約九寸弱共/三尺一寸弱反屈及肘又二尺弱共為五尺一寸弱)
　(袖之四尺并衣幅之旁覆臂一尺一寸内除削幅一/寸亦共五尺也孔氏曰袂屬於衣衣幅廣二尺二寸)
　(身脊至肩但尺一寸從/肩覆臂又尺一寸也)
帶下毋厭髀上毋厭脅當無骨者(髀必婢切又步/啓切厭於甲切)
　(此言衣帶髙下之度在髀骨之上脅/骨之下正當二者中間無骨之處)
制十有二幅以應十有二月袂圜以應規曲袷如矩以
應方負繩及踝以應直下齊如權衡以應平(祫音刼踝/胡瓦切齊)
(音/咨)
　(十有二幅自鄭氏以來皆謂裳之六幅毎幅分為二/近年吳興敖繼公獨謂衣六幅裳六幅是為十二幅)
　(今按裳以六幅布裁為十二片不可言十二幅又但/言裳之幅而不言衣之幅尤不可敖説良是衣裳各)
　(六幅象一歲十二月之六陽六隂也從袖口自下而/上一尺處於内縫之以漸而殺使如規之圓縫至袖)
　(下端近裏一尺處止曲祫交領也禮服上衣之領垂/而下此深衣之領右襟之末斜交於左脅左襟之末)
　(斜交於右脅二領既斜則領不直垂而兩領交會自/如矩之方謂之曲祫孔氏曰負繩謂衣之背縫與裳)
　(之後縫上下相當如繩之直非謂真負/繩也裳之下齊如權之衡低昂平也)
故規者行舉手以為容負繩抱方者以直其政方其義
也故易曰坤六二之動直以方也下齊如權衡者以安
志而平心也五法已施故聖人服之
　(鄭氏云政或為正與易文合今從之舉手為容者應/接之恭外無圭角也負直於後者宅心之正内無斜)
　(倚也抱方於前者制事之義外無虧缺也安志平心/者存主之定内無低昂也言以者三謂以之律己也)
　(其五法已施於衣聖人所/以服此衣而身其法也)
故規矩取其無私繩取其直權衡取其平故先王貴之
　(為圓為方必以䂓矩而後成易其法則不可無私也/繩以直物之不直權衡以平物之不平言取者三謂)
　(取之范物也其所取真可為法先王所以貴此法而/制其衣也聖人服之謂有徳而能稱此者先王貴之)
　(謂有位而/能作此者)
故可以為文可以為武可以擯相可以治軍旅完且弗
費善衣之次也(相去/聲)
　(可以為文謂服之而擯相也可以為武謂服之而治/軍旅也完謂完牢而難敝壞不費謂易有而不傷財)
　(方氏曰端冕可以為文而不可以武介胄可以為武/而不可以文兼之者唯深衣然可以為文非若端冕)
　(可以視朝臨祭也特可以贊禮為擯相而已可以為/武非若介胄可以臨難折衝也特可以運籌治軍旅)
　(而已鄭氏曰深衣者用十五升布鍛濯灰治純之以/采善衣朝祭之服也自士以上深衣為之次庶人吉)
　(服深衣/而已)
　　　右記衣之制度
具父母大父母衣純以繢具父母衣純以青如孤子衣
純以素(大音泰/純音凖)
　(鄭氏曰尊者存以多飾為孝繢畫文也三十以下無/父稱孤孔氏曰具父母父母俱在也大父母亦然若)
　(其不具一存一亡不必純以繢唯有父母而無祖父/母故飾少而純以青若無父母唯祖父母在亦當然)
　(也/)
純袂縁純邉廣各寸半(縁悦絹切/廣去聲)
　(鄭氏曰純謂縁之也縁袂謂其口也縁緆也縁邉衣/裳之側廣各寸半則表裏共三寸矣唯祫廣二寸孔)
　(氏曰縁字讀如緆謂深衣下縁也鄭註/士䘮禮下篇云在幅曰綼在下曰緆)
　　　右記純之制度
　
　
　
　
　
　
　
　禮記纂言卷五
欽定四庫全書
　禮記纂言卷六上　　　　　元　吳澄　撰
　　月令
　　(月令者記一年十二月所行之政令也古之王者/順隂陽運行之序每月行事各有不同古制不存)
　　(無可考證秦吕不韋集諸儒著吕氏春秋採摭古/制間雜秦法以為前十二篇之首章漢淮南王劉)
　　(安因之作時則訓記禮者又掇吕氏十二紀之首/章合為一篇名曰月令然先儒謂小戴禮記無此)
　　(一篇後漢馬融增入盖采合成篇/或在其前入載記中則自融始也)
孟春之月
　(此謂立春後三十日也唐月令曰立春之日東風解/凍後五日蟄蟲始振後五日魚上冰雨水之日獺祭)
　(魚後五日鴻鴈来/後五日草木萌動)
日在營室昬參中旦尾中(參所/林切)
　(鄭氏曰日月會於娵訾而斗建寅之辰也孔氏曰三/統厯立春日在危十六度昬畢十度中去日八十九)
　(度正月中日在室十四度昬升二度中去日九十三/度元嘉厯立春日在危三度昬昴九度中正月中日)
　(在室一度昬觜觿一度中唐月令曰正月之節日在/虗昏昴中曉心中斗建寅位之初正月中氣日在危)
　(昬畢中曉尾中斗建寅位之中澄按月令所記日躔/中星盖吕不韋時如此前乎此後乎此俱各不同今)
　(存孔疏所載二厯及唐月令以見日躔中星之不一/定大槩七十餘年差一度以令厯比之月令度數相)
　(去逾逺矣能推嵗/差法則能知之)
其日甲乙
　(甲乙者木干也立春以後七十二日木王用事故其/日屬甲乙天干有十地支有十二日月為陽而日者)
　(陽之陽也故天干謂之十日星辰為隂/而辰者隂之隂也故地支謂之十二辰)
其帝太皡其神句芒(大音泰後大史等類並/同句古矦切芒音亾)
　(鄭氏曰此蒼精之君木官之臣自古以来著徳立功/者也大皡宓戱氏句芒少皡氏之子曰重為木官孔)
　(氏曰大皡句芒二人生時木王主春立徳立功及其/死後春祀之時則祀之也陳氏曰迎青帝則配以大)
　(皡迎赤帝則配以炎帝配以大皡則從以句芒配以/炎帝則從以祝融以至中央秋冬之禮類皆如此蓋)
　(五帝以徳五神以功徳則究其所乗之勢/而本之也功則推其所職之事而歸之也)
其蟲鱗
　(東方角亢氏房心尾箕七宿有龍之象故凡動物之/有鱗者屬木馬氏曰蒼龍木屬也其類為鱗故春則)
　(其蟲鱗朱鳥火屬也其類為羽故夏則其蟲羽人土/屬也其類為倮故中央則其蟲倮白虎金屬也其類)
　(為毛故秋則其蟲毛𤣥武水屬/也其類為介故冬則其蟲介)
其音角
　(鄭氏曰謂樂器之聲也三分羽益一以生角角數六/十四屬木者以其清濁中民象也春氣和則角聲調)
　(凡聲尊卑取象五行數多者濁數少者清大不過宫/細不過羽孔氏曰不云其聲而云其音者單出曰聲)
　(雜比曰音音則樂曲也以春時/調和樂以角為主故云其音角)
律中大簇(中去聲簇/七豆切)
　(鄭氏曰律候氣之管以銅為之中猶應也大簇者林/鍾之所生三分益一律長八寸凡律空圍九分孟春)
　(氣至則大簇之律應應謂吹灰也孔氏曰上從其日/甲乙下終其祀户皆緫主三月一時之事此律中大)
　(簇惟主正月之氣宜與東風觧凍相連必在於此時/者角是春時之音律審正月之氣音由氣成以其音)
　(氣相須故律角同處正月之時候氣飛灰應於大簇/之管又計大簇管數倍而更半鑄之為鍾名曰大簇)
　(之鍾律在於前鍾生於後蔡氏以為大簇鍾名/先有其鍾後有其律言律中此大簇之鍾非也)
其數八
　(鄭氏曰木生數三成數/八但言八者舉其成數)
其味酸其臭羶(羶失/然切)
　(鄭氏曰木之臭味也孔氏曰通於鼻者謂之臭在口/者謂之味臭則氣也木味酸者木實酸凡草木所生)
　(其氣/羶也)
其祀户祭先脾
　(鄭氏曰春陽氣出祀之於户内陽也凡祭五祀於廟/用特牲有主有尸皆先設席於奥祀尸之禮南面設)
　(主於戸内之西乃制脾及腎為俎奠于主北又設盛/于爼西祭黍稷祭肉祭醴皆三祭肉脾一腎再既祭)
　(徹之更陳鼎爼設饌于筵前迎尸略如祭宗廟之儀/孔氏曰祭户之時脾腎俱有但先用脾以祭爾所以)
　(春位當脾者牲立南首肺最在前而當夏腎最在後/而當冬從冬稍前而當春從腎稍前而當脾故春位)
　(當脾從夏稍却而當秋從肺稍却而當心故中央主/心從心稍却而當肝故秋位主肝此直據牲之五臟)
　(而當春夏秋冬之位若五行所主五臓則不然自孟/春之月至其日甲乙天事略竟先奉天然後立帝立)
　(帝然後言佐言佐然後列昆蟲之别物有形可見然/後音聲可聞故陳音有音然後清濁可聴故言鍾律)
　(鈞聲可以章故陳酸羶之屬羣品已著五行為用/於人然後宗而祀之故陳五祀此記事之次也)
○東風解凍蟄蟲始振魚上氷獺祭魚鴻鴈来(上上聲/後以意)
(求/)
　(鄭氏曰皆記時候也振動也夏小正正月啓蟄魚陟/負氷漢始亦以驚蟄為正月中此時魚肥美獺将食)
　(之先以祭也鴈自南方来将北反其居方氏曰凍結/於重隂堅栗之時東風蓋𤼵散之氣也東風既解凍)
　(則物之藏於宻者起而振潛於深者躍而上矣故蟄/蟲始振魚上氷也孔氏曰漢始以驚蟄為正月中雨)
　(水為二月節漢末劉歆作三統厯時改雨水為正月/中驚蟄為二月節今厯以清明為三月節穀雨為三)
　(月中三統厯三月節穀雨清明中餘皆同季冬鴈/北鄉據其從南始北正月来至中國故云鴻鴈来)
○天子居青陽左个乗鸞路駕倉龍載青旂衣青衣服
倉玊食麥與羊其器䟽以達(載音戴上衣字/去聲後並同)
　(鄭氏曰皆所以順時氣也青陽左个大寢東堂北偏/鸞路有虞氏之車有鸞和之節而飾之以青春言鸞)
　(冬夏言色互文馬八尺以上為龍凡所服玉謂冠飾/及所佩者之衝璜也麥實有孚甲屬木羊火畜也時)
　(尚寒食之以安性也器䟽者刻鏤之象物當貫土而/出也凡此車馬衣服皆非周制周禮朝祀戎獵車服)
　(各以其事不以四時為異孔氏曰麥實有孚甲屬木/黍秀舒散屬火麻實有文理屬金菽實孚甲堅合屬)
　(水稷五榖之長屬土春時尚寒故食火畜以助之夏/食菽與鷄者以氣尤熱水能克火木能抑土故食北)
　(方之穀與東方之牲以減其熱氣秋氣既凉又将向/寒不有其害故食當方之榖牲也冬氣極寒故食火)
　(穀以減寒寒勝於熱故食當方之牲項氏曰麥自苗/至實皆在春時故春三月食麥與羊菽自種至實皆)
　(在夏時故夏三月食菽與鷄稷專受土氣故中央之/月食稷與牛皆土類也黍兼受水氣故冬之三月食)
　(黍與彘皆水類也孟秋嘗稷仲秋嘗麻季秋嘗稻獨/食犬與麻者百榖皆成獨取其中氣者食之也春羊)
　(夏雞與周禮春官奉雞夏官奉羊相反者彼取官事/之宜此以氣類分也方氏曰春木王之時食麥與羊)
　(是時之所生也以麥火穀而羊火畜也夏火王之時/而食鷄者是物之所生也以雞木畜也秋金王之時)
　(而食麻冬水王之時而食黍是時之所勝以麻木榖/而黍火穀也夏食菽者是物之所勝以菽水穀也中)
　(央土則食稷與牛秋食犬冬食彘是時物之類以稷/土穀牛土畜犬金畜彘水畜也所生者所以相繼所)
　(勝者所以相治同類者所以相合故能使四時之氣/不戾五臟之疾不生焉春主發散故其器䟽以達蓋)
　(䟽則散達則發也夏主長大故其器髙以粗蓋髙則/長粗則大也秋主刻制故其器廉以深蓋廉則制深)
　(則刻也冬主受藏故其器閎以奄蓋閎則受奄則藏/也中央土其器圜以閎者圜若物由是以周旋閎若)
　(物由是以出入萬物周旋出入於土者也澄按所食/榖之配五行諸家說各不同未明孰是故兼存之馬)
　(氏曰王者鄉明而治故謂其堂曰明堂而此曰春居/青陽夏居明堂秋居緫章冬居𤣥堂又裂為大廟左)
　(右个以配十有二月為大室以配中央則非古也古/者天子以玉路祀以金路賔以象路朝以草路即戎)
　(以木路田而此曰春乗鸞路夏乗朱路中央乗大路/秋乗戎路冬乗𤣥路則非古也古者天子之馬六種)
　(凡十有二閑曰種曰戎曰齊曰道曰田曰駑朝祭毛/之軍旅物之而此曰春駕倉龍夏駕赤駵中央駕黄)
　(駵秋駕白駱冬駕鐵驪則非古也古者天子之旂大/常象天大旂象春大赤象夏大白象秋大麾象冬以)
　(五路序而載焉其道車則載旞其遊車則載旌而此/曰春載青旂夏載赤旂中央載黄旂秋載白旂冬載)
　(𤣥旂則非古也古者天子之服祀天帝以大裘饗先/王以衮饗先公饗射以鷩祀四望山川以毳祭社稷)
　(五祀以絺羣小祀以𤣥六服異章而𤣥衣纁裳也而/此曰春衣青夏衣赤中央衣黄秋衣白冬衣黒則非)
　(古也古者天子之玉搢則大圭執則鎮圭佩之衝璜/琚瑀皆白玉也冕旒弁之􁈞皆五采也而此曰春服)
　(倉玉夏服赤玉中央服黄玉秋服白玉冬服𤣥玉則/非古也古者天子之膳春以牛膏養脾夏以犬膏養)
　(肺秋以雞膏養肝冬以羊膏養心而膳食牛宜稌羊/宜黍豕宜稷犬宜粱而此曰春食麥與羊夏食菽與)
　(雞中央食稷與牛秋食麻與犬冬食黍與彘則非古/也古者天子之器方圜多少髙下廣深皆有度數而)
　(義存乎其間以義制器則既有方矣何可易哉而此/曰春䟽以達夏髙以粗中央圜以閎秋廉以深冬閎)
　(以奄則非古也古者周人以玉作六器禮天地四方/而牲幣各放其色豈後儒因是以曼衍而為此說乎)
　(或者吕不韋将以是始作秦制而不克用乎意先王/所以順四時而奉天者蓋有道矣豈弊弊焉於車旂)
　(器服之/間為哉)
○是月也以立春先立春三日大史謁之天子曰某日
立春盛徳在木天子乃齊立春之日天子親帥三公九
卿諸侯大夫以迎春於東郊還反賞公卿諸侯大夫於
朝(先去聲齊側皆切/後同還音旋後同)
　(鄭氏曰大史禮官之屬掌正嵗年以序事謁告也迎/春祭蒼帝於東郊之兆也王居明堂禮曰出十五里)
　(迎嵗周近郊五十里賞謂顯賜有功徳者朝大寢門/外孔氏曰立春為正月節有在十二月之時云是月)
　(者謂是月之氣不謂是月之日也凢言是月者若事/相連接則因前是月不别起文若别事異端則更云)
　(是月他皆倣此周法五時迎氣皆前期十日而齊散/齊七日致齊三日秦法簡省故三日散齊二日致齊)
　(一日也天以覆蓋生民為徳春則為生天之生育盛/徳在於木位故云盛徳在木也立春立秋帥三公九)
　(卿諸侯大夫立夏立冬不云諸侯文不備也天子有/三朝一是燕朝在路寢二是治朝則此路寝門外應)
　(門之内以其賞賜公卿大夫宜在治事之朝故也三/是外朝在庫門之外皐門之内大詢衆庶聴斷罪人)
　(之處也此云賞公卿諸侯大夫孟夏云還反行賞封/諸侯慶賜遂行孟秋云賞軍帥武人孟冬云賞死事)
　(恤孤寡四時所賞不同者庾云順時氣也春陽氣始/著仁澤之時故賞朝臣及諸侯至夏陽氣尤盛故慶)
　(賜轉廣秋隂氣始凝故賞軍帥及武人至冬隂氣尤/盛故賞死事者及其妻子也方氏曰古者賞以春夏)
　(刑以秋冬此則四時皆賞何也蓋春夏非不刑也特/順陽義故以賞為主爾秋冬非不賞也特順隂義故)
　(以刑為主爾此則喜其氣之/至故皆行賞以飾其喜爾)
命相布徳和令行慶施惠下及兆民慶賜遂行毋有不
當(相去聲後同毋/音無當去聲)
　(鄭氏曰相謂三公相王之事也徳謂善教也令謂時/禁也慶謂休其善也惠謂恤其不足也天子曰兆民)
　(遂猶逹也言使當得者皆得得者無非其人方氏曰/徳令慶惠出乎君然欲布和行施以下及故特命相)
　(也徳貴乎宣利故曰布令貴乎無乖故曰和慶則必/致用故曰行惠則必有與故曰施慶賜者行慶而賜)
　(之也慶主禮賜主物前言行慶則禮而已此言慶賜/又及於物也遂言行之而無壅也毋有不當則又惡)
　(夫妄予以傷費焉此與孟夏皆言慶賜遂行而秋冬/則不言者賜以春夏故也於春則繼之以毋有不當)
　(於夏則繼之以無不欣說者蓋慶賜所以飾喜/必能毋有不當然後人無不欣恱焉亦互相備)
乃命大史守典奉法司天日月星辰之行宿離不貸毋
失經紀以初為常(宿音夙離去聲又/平聲貸吐得切)
　(鄭氏曰典六典法八法也經紀謂天文進退度數方/氏曰在人之六典八法在天之日月星辰莫不存乎)
　(書故以是命大史日循星以進退月應日以死生星/者日所舍辰者星所次即堯典所言厯象日月星辰)
　(也宿言宿於此離言離於彼日月星辰之宿離有定/數不可貸貸則司天者之過矣邱氏曰星謂二十八)
　(宿辰謂日月之舍宿留止離經歴詩云月離于畢大/史歴候日月星辰所留止經歴無令差貸也胡氏曰)
　(宿謂所居之次天文志云填星居宿其國福厚又云/五星所聚宿其國王陸氏曰蔡邕云宿者日所在離)
　(者月所歴孔氏曰天文進退度數當推勘考校若推/歩不明筭厯失所遲疾不依其度進退或失其常是)
　(失經紀初謂舊来所法常須遵奉以為常行故云以/初為常澄曰宿謂所居離謂所麗日月所居所麗在)
　(何辰何星之第㡬度推筭不可差貸毋令失其所躔/次之經紀初謂初始常謂不變當依初始以来筭厯)
　(之法而不/改變也)
○是月也天子乃以元日祈穀于上帝乃擇元辰天子
親載耒耜措之于參保介之御間帥三公九卿諸侯大
夫躬耕帝籍天子三推三公五推卿諸侯九推反執爵
于大寢三公九卿諸侯大夫皆御命曰勞酒(籍在亦切/推出佳吐)
(回二切/勞去聲)
　(鄭氏曰謂以上辛郊祭天也春秋傳曰夫郊祀后稷/以祈農事是故啓蟄而郊郊而後耕元辰蓋郊後吉)
　(辰也耒耜之上曲也保介車右也置耒於車右與御/者之間人君之車必使勇士衣甲居右而參乗備非)
　(常也介甲也帝籍為天神借民力所治之田也既耕/而宴飲以勞羣臣也大寝路寝御侍也孔氏曰甲乙)
　(丙丁等謂之日郊用辛故云元日子丑寅夘等謂之/辰耕用亥故云元辰隂陽式法正月亥為天倉以其)
　(耕事故用天倉也王耕一發公三發卿九發大夫二/十七發不云士者士賤不與耕也執爵于大寝耕後)
　(行燕禮以勞羣臣也按上迎春行賞於路寝門外正/朝此耕籍勞羣臣於路寝者爵當公事與衆共之故)
　(在正朝燕勞私禮主於歡心故在路寝澄曰參保介/謂車右也參謂參乗保謂䕶衛介謂甲士也措耒耜)
　(于參保介及御者二人之間而曰參保介之御其立/文猶書立政言有司及牧夫而曰惟有司之牧夫也)
○是月也天氣下降地氣上騰天地和同草木萌動王
命布農事命田舍東郊皆修封疆審端經術善相丘陵
阪險原隰土地所宜五穀所殖以教道民必躬親之田
事既飭先定凖直農乃不惑(經音徑/術音遂)
　(天在上而其氣降下地在下而其氣騰上是天地之/氣兩相和同交而為泰和同謂不乖異也故草木萌)
　(生𤼵動於其時鄭氏曰此陽氣蒸逹可耕之候也農/書曰土上冒橛陳根可㧞耕者急𤼵田謂田畯主農)
　(之官也舍東郊順時氣而居以命其事也封疆田首/之分職術周禮作遂夫間有遂遂上有徑遂小溝也)
　(步道曰徑相視也田事既飭以下說所以命田舍東/郊之意也凖直謂封疆徑遂也孔氏曰天地之氣即)
　(隂陽也陽氣之升從十一月始至四月六陽皆升六/隂皆伏五月六隂初升至十月六隂皆升六陽皆伏)
　(天氣下降地氣上騰五月至十月也地氣下降天氣/上騰十一月至四月也今正月言天氣下降地氣上)
　(騰者盖正月三陽生而成乾在坤體之下天居地下/故云天氣下降地氣上騰也七月三隂生而成坤在)
　(乾體之下上天下地是地氣在下天氣在上故正月/為泰天地交通七月為否天地隔塞十月云地氣下)
　(降天氣上騰者以十月純隂用事六陽退盡也春氣/既和王命羣官分布檢校農事以其耕作嵗時之氣)
　(起於東方故令田畯舍國之東郊以命其事其諸侯/都邑田畯各舍國之東郊也封疆則九夫為井四井)
　(為邑各有封境界域部分職事也術遂聲相近遂廣/深二尺徑容牛馬田畯舍於郊令農夫皆修理地之)
　(封疆審正田之徑路及溝洫田事既飭正又先定凖/直凖謂平均直謂繩墨封疆有界限徑遂有濶狹皆)
　(先平均正直之農乃不疑惑也方氏曰髙謂之丘平/而可陵謂之陵陂而不平者為阪水之所行者為險)
　(廣而平者為原下而濕者為隰非時脩則不足以盡/其利故丘陵阪險原隰不可以不相土地所宜者所)
　(宜之物也若山林之宜早川澤之宜櫜是矣五榖所/殖者所殖之土也若黍之利髙燥稌之利下濕是矣)
　(既曰土又曰地者蓋土則地之體地則土之名故周/官大司徒言五地而又言十有二土者以此馬氏曰)
　(土地所宜五榖所殖使農官涖而教道焉自我所行/之謂躬與彼有事之謂親故曰以教𨗳民必躬親之)
　(分地職奠地守使各適其平之謂凖各得其正之謂/直田事既飭而先定凖直與民由之農之所以不惑)
　(也/)
○是月也命樂正入學習舞
　(鄭氏曰習舞為仲春将釋菜胡氏曰以春陽動舞動/容也鄭謂為仲春将釋菜按文王世子云釋菜不舞)
　(則釋菜不為舞也下云仲春習舞釋菜又大胥春入/學舍菜合舞釋菜習舞不同二者各是一事故月令)
　(先習舞大胥先舍菜陳氏曰周官大胥以春之時合/舞以秋之時合聲文王世子以秋冬學羽籥春夏學)
　(干戈而月令季春大合吹孟夏習/合禮樂仲夏脩樂器蓋秦制也)
乃修祭典命祀山林川澤犧牲毋用牝禁止伐木毋覆
巢毋殺孩蟲胎夭飛鳥毋麛毋卵毋聚大衆毋置城郭
掩骼埋胔(覆芳服切夭烏老切麛/音迷骼音格胔才賜切)
　(鄭氏曰脩祭典重祭禮嵗始省録也毋用牝為傷妊/生之類禁止伐木盛徳所在也自覆巢至麛卵為傷)
　(萌幼之類聚衆置城郭為妨農之始骨枯曰骼肉腐/曰胔掩埋為死氣逆生也孔氏曰山林川澤其祀既)
　(卑餘月牲皆用牝惟此月不用為傷妊也若天地宗/廟大祭雖非正月皆不用牝禁謂禁其欲伐止謂止)
　(其已伐者此伐木在山中或在禁障之處十月許人/採取正月則禁止之若國家随時所須以為財用者)
　(雖非冬月亦得取之毋覆巢至毋卵餘月皆然因初/春始生之時故設戒也若夭鳥之巢則覆之然此月)
　(亦禁胎謂在腹中未出夭謂生而已出者飛鳥謂初/飛之鳥麛卵四時皆禁但於此月尤甚若須薦獻亦)
　(得取之胔骨之尚有肉者及禽獸之骨皆是掩埋互/言爾方氏曰祭典古所有也特因嵗之更始乃脩之)
　(祀不止於山林川澤然止以是為言者蓋天地宗廟/之祭非春亦未嘗用牝故也上言祭典下言命祀亦)
　(互相備禁止伐木禁以法言止以事言也孩蟲言蟲/未成如孩者飛鳥則鳥之習飛者毋覆巢胎夭麛卵)
　(凡此所以遂其生育之牲也馬氏曰命祀山林川澤/百物之所自生也毋聚大衆毋置城郭為其害耕事)
　(也掩骼埋胔則推其所愛/於其生者以及其死者也)
○是月也不可以稱兵稱兵必天殃兵戎不起不可從
我始毋變天之道毋絶地之理毋亂人之紀
　(鄭氏曰逆生氣故必天殃兵戎為客不利主人則可/故不可從我始變天道謂以隂政犯陽絶地理謂易)
　(剛柔之宜亂人紀謂仁之時而舉義事也孔氏曰起/兵伐人者謂之客敵来禦捍者謂之主兵戎不合興)
　(起之時不可從我而始我謂主人也主人既不先起/兵彼来伐我我不得不應天云道地云理人云紀互)
　(辭也方氏曰稱兵舉兵也曰兵又曰戎者兵以器言/戎以事言道有常也故曰毋變理可通也故曰毋絶)
　(紀欲定也故曰毋亂是道也古今所同/不必孟春也特以一嵗之首故言之爾)
○孟春行夏令則雨水不時草木蚤落國時有恐行秋
令則其民大疫猋風暴雨緫至藜莠蓬蒿並興行冬令
則水潦為敗雪霜大摯首種不入(蚤音早猋必/遥切種上聲)
　(鄭氏曰行夏令已之氣乗之也草木早落生日促也/國有恐以火訛相驚行秋令申之氣乗之也七月始)
　(殺回風為猋藜莠蓬蒿並興生氣亂惡物茂也行冬/令亥之氣乗之也首種為稷孔氏曰凡孟春失令則)
　(三時孟月之氣乗之仲季月失令則仲季月之氣乗/之所以然者以同為孟仲季氣情相通也如其不和)
　(則迭相乗入雨水不時謂雨少不得應時已来乗寅/四月純陽用事故雨少已為火寅為天漢之津火畏)
　(水終不来但訛言以火相恐動爾七月建申隂氣始/殺殺氣乗寅故人多大疫寅為風申為雨兩相衝破)
　(風被逆故為猋風雨被逆故為暴雨陸氏曰草木蚤/落以長養之早故彫落亦早緫至同時也藜莠蓬蒿)
　(秋草也並興皆生也不入非不孰也孰而不入澄曰/亥屬水亥氣乗隂故水潦為敗雪霜冬之盛隂摯與)
　(至同冬隂勝春陽故雪霜大至諸穀稷最先種春/寒傷其種故不收成入謂收成而入于倉廪也)
　　　右記孟春凡十節
仲春之月
　(此謂驚蟄後三十日也唐月令曰驚蟄之日桃始華/後五日倉庚鳴後五日鷹化為鳩春分之日𤣥鳥至)
　(後五日雷乃發/聲後五日始電)
日在奎昬弧中旦建星中(奎苦/圭切)
　(鄭氏曰日月㑹於降婁而斗建夘之辰也弧在輿鬼/南建星在斗上孔氏曰三統厯二月節日在奎五度)
　(昬井二十二度中去日九十七度旦斗五度中春分/日在婁四度昬栁五度中去日一百二度旦斗十六)
　(度中元嘉厯二月節日在壁一度昬井十度中旦箕/四度中春分日在奎七度昬東井三十度中旦斗四)
　(度中餘月昬旦中星皆舉二十八宿此弧中建星中/獨非二十八宿者由弧星近井建星近斗井有三十)
　(三度斗有二十六度其度寛不知的故舉弧星建星/也唐月令曰二月之節日在營室昬東井中曉箕中)
　(斗建夘位之初二月中氣日在奎昬/東井中曉南斗中斗建夘位之中)
其日甲乙其帝大皡其神句芒其蟲鱗其音角律中夾
鍾其數八其味酸其臭羶其祀户祭先脾
　(鄭氏曰夾鍾者夷則之所生三分益一律長七寸二/千一百八十七分寸之千七十五仲春氣至則夾鍾)
　(之律/應)
○始雨水桃始華倉庚鳴鷹化為鳩
　(鄭氏曰皆記時候也倉庚鸝黄也孔氏曰漢初以雨/水為三月節後改驚蟄為二月節方氏曰自上而下)
　(者皆曰雨然北風凍之則凝而為雪東風觧之則散/而為水孟春東風既觧凍矣仲春於是始雨水馬氏)
　(曰始雨水則隂陽交而成和矣澄按詩云桃之夭夭/灼灼其華二月昬姻之時也又云春日載陽有鳴倉)
　(庚二月蠶将生之時也陸氏曰桃始華言始穉之也/鷹化為鳩陽氣蒸變含血使鷙者能仁候之著者也)
○天子居青陽大廟乗鸞路駕倉龍載青旂衣青衣服
倉玉食麥與羊其器䟽以達
　(鄭氏曰青陽大/廟東堂大室)
○是月也安萌牙養幼少存諸孤擇元日命民社命有
司省囹圄去桎梏毋肆掠止獄訟(少去聲省所景切/去上聲掠音亮)
　(鄭氏曰安養存助生氣也社后土也使民祀焉日用/甲省減也囹圄所以禁守繋者桎梏械也肆謂死刑)
　(暴尸也掠謂捶治人皆順陽寛也馬氏曰植物始茁/為萌浸長為牙動物始生為幼未壮為少植物欲其)
　(無踐履故曰安動物欲其無殄滅故曰養孤者天民/之窮欲其無夭絶故曰存孔氏曰后土謂五官之后)
　(土即社神也句龍配社之神又為后土之官郊特牲/云祀社用甲用日之始召誥戊午社于新邑乃用戊)
　(者周公告營洛邑非常祭也囹牢也圄止也所以止/出入罪人所舍皆獄也周曰圜土殷曰羑里夏曰均)
　(臺秦曰囹圄漢曰若盧肆陳也謂陳尸而暴之然春/陽既動理無殺人何得更有死尸蓋是大逆罪甚容)
　(得春時殺之殺則埋之禁其陳肆應氏曰肆縱也肆/掠謂肆意笞箠也蓋雖輕刑不敢縱意也肆固為暴)
　(尸之刑而與掠並言則輕重不倫/且桎梏猶欲去之而况敢暴尸乎)
○是月也𤣥鳥至至之日以大牢祠于髙禖天子親徃
后妃帥九嬪御乃禮天子所御帶以弓韣授以弓矢于
髙禖之前(禖音梅/韣音獨)
　(鄭氏曰𤣥鳥燕也燕以施生時来巢人堂宇而孚乳/嫁娶之象也媒氏之官以為候髙辛氏之世𤣥鳥遺)
　(卵娀簡吞之而生契後王以為媒官嘉祥而立其祠/焉變媒言禖神之也周禮天子有夫人有九嬪有世)
　(婦有女御獨云九嬪舉中言也御謂從徃侍祠天子/所御謂今有娠者於祠大祝酌酒飲於髙媒之庭以)
　(神惠顯之也帶以弓韣授以弓矢求男之祥也王居/明堂禮曰帶以弓韣禮之禖下其子必得天材方氏)
　(曰九嬪御者九嬪與九御也御即女御女御八十一/人毎九人則屬一嬪故謂之九御言九嬪則包夫人)
　(言九御則包世婦天子所御謂御而幸之者禮謂酌/之以酒也射者男子之事弓矢者男子之祥也男子)
　(生而縣弧以此韣則弓衣也帶以弓韣示其有/能受之資也授以弓矢予之以所求之祥也)
○是月也日夜分雷乃發聲始電蟄蟲咸動啓戸始出
先雷三日奮木鐸以令兆民曰雷將發聲有不戒其容
止者生子不備必有凶災
　(鄭氏曰發聲發猶出也主戒婦人有娠者也容止猶/動靜孔氏曰日夜分謂晝夜各五十刻據日出入為)
　(限雷是陽氣之聲将上與隂相衝季冬雷在地下則/雉應而雊孟春動於地之上則蟄蟲應而振出至此)
　(升而動於天之下其聲發揚也以雷出有漸故曰乃/云始電者電是陽光陽㣲則光不見此月陽氣漸盛)
　(以擊於隂其光乃見故云始電户謂穴也蟲發所蟄/之穴蟄早者孟春乃出則左傳啓蟄而郊是也蟄晚)
　(者二月始出故此云蟄蟲咸動玉藻云迅雷甚雨則/必變雖夜必興衣服冠而坐所以畏天威也小人不)
　(畏天威懈慢䙝瀆或至夫婦交接君子制法不可指/斥言之故曰有不戒其容止者言此時夫婦交接生)
　(子支節性情必不備其父母必有災也澄曰先雷謂/於雷未發聲之前而振鐸以令使民咸知雷之将發)
　(聲也心主於敬則雖驟聞威震不至失常若不戒慎/其容止於雷未發聲之前使心有所主娠婦将生子)
　(而不豫加警惕以備則生子之際忽值震驚一時怖/畏或致駭亂神氣害於産乳因而䘮生者有矣故曰)
　(凶災鄭註所謂主戒婦人有娠者蓋若此孔䟽之言/雖善乃君子敬身之道或非本文之意故今明之)
日夜分則同度量鈞衡石角斗甬正權概(甬音勇概/古代切)
　(鄭氏曰因晝夜等而平當平也同角正皆謂平之也/丈尺曰度斗斛曰量三十斤曰鈞稱上曰衡百二十)
　(斤曰石甬今斛也稱錘曰權概平斗斛者澄曰鈞亦/謂均平之也非三十斤為鈞之鈞同鈞角正四字共)
　(一義角如角力之角謂比較其大小也度之度長短/者有五分寸尺丈引也量之量多寡者有五龠合升)
　(斗斛也衡之稱輕重者有五銖兩斤鈞石也衡之下/但言石於五者之中舉其至重者言也上曰量下又)
　(日斗甬者先緫言其器後析言其名也權者衡之用/概者量之用唯度既不析其名又不言其用者度自)
　(用而無為/之用者也)
○是月也耕者少舍乃修闔扇寢廟畢備毋作大事以
妨農之事
　(鄭氏曰舍猶止也因蟄蟲啓户耕事少間而治門户/也用木曰闔用竹葦曰扇畢猶皆也凡廟前曰廟後)
　(曰寝大事兵役之屬孔氏曰廟在前是接神之處寝/在後衣冠所藏之處廟制有東西廂有序寝制唯室)
　(而已馬氏曰耕者少舍乃脩闔扇亦啓其向之塞闢/其户之墐者而已寢廟畢備則以其所以養人者事)
　(神也方氏曰方春東作之時不可以久妨故以少為/言焉大事非若闔扇之小事則於農事有所妨矣故)
　(制之使毋澄曰闔扇人所居也寝廟神所居也脩闔/扇而繼之以寝廟畢備不敢勤於人而慢於神也畢)
　(備者無一不周完之謂然耕者皆庶人不當有廟或/疑是大夫士家因農事之少間而資其力以葺其家)
　(與然當春為此雖功役省/易亦不知其合古制否也)
○是月也毋竭川澤毋漉陂池毋焚山林(漉音/鹿)
　(鄭氏曰順陽養物也畜水曰陂穿地通水曰池方氏/曰川澤之物非竭其水則不可以盡取故於川澤曰)
　(竭陂池之物漉之以網罟則可以盡之矣故於陂池/曰漉毋竭川澤毋漉陂池主漁者言之也毋焚山林)
　(主田者言之也凡/此皆所以遂生物)
天子乃鮮羔開冰先薦寢廟(鮮音/獻)
　(鄭氏曰鮮當為獻聲之誤也獻羔謂祭司寒也祭司/寒而出冰薦於宗廟乃後賦之春秋傳曰古者日在)
　(北陸而藏冰西陸朝覿而出之其藏冰也深山窮谷/涸隂沍寒於是乎取之其出之也朝之禄位賔食喪)
　(祭於是乎用之其藏之也黒牡秬黍以享司寒其出/之也桃弧棘矢以除其災其出入也時食肉之禄冰)
　(皆與焉大夫命婦䘮浴用冰祭寒而藏之獻羔而啓/之公始用之火出而畢賦自命夫命婦至于老疾無)
　(不受冰孔氏曰畢賦者應是得冰之人無問尊卑盡/賦與之陳氏曰月令四時新物皆先薦寝廟盖有寝)
　(者薦於寢無寢者薦於廟非謂薦止於寝也月令雜/記秦禮秦出寝於陵則月令所謂寝廟者豈廟後之)
　(寢乎古者掌廟有守祧掌寢有𨽻僕方氏曰王者七/廟而周官𨽻僕止掌五寢者二祧將毁先除其寢去)
　(事有漸/故也)
上丁命樂正習舞釋菜天子乃帥三公九卿諸侯大夫
親徃視之仲丁又命樂正入學習樂
　(鄭氏曰樂正樂官之長也命習舞者順萬物始出地/鼔舞也将舞必釋菜於先師以禮之夏小正曰丁亥)
　(萬用入學親往視之順時逹物也仲丁習樂者習歌/與八音為季春将合樂也孔氏曰孟春習舞仲春又)
　(習舞皆以春陽既動萬物出地王者習舞所以應之/此習舞與大胥春入學舍菜合舞一也孟春習之至)
　(仲春習而合之是春秋常所合樂非為季春而習舞/也孟春習舞及仲春習舞仲丁習樂并季春合樂皆)
　(在大學仲春釋菜合舞季春/大合樂皆天子親徃餘則不)
○是月也祀不用犧牲用圭璧更皮幣(更平/聲)
　(鄭氏曰為季春将選而合騰之也更猶易也當祀者/古以玉帛而已孔氏曰以季春将騰合牝牡不用殺)
　(其犧牲其應祀之時圭璧更易此犧牲非但用圭璧/更易又用皮幣以更之此謂祈禱小祀若大祀則依)
　(常法大牢祀髙禖是也澄曰言是月有祈禱之小祀/不用犧牲不忍殺物故也當祀者但用圭璧而已亦)
　(或更之皮幣更者謂以之易/犧牲也而馬氏則曰非古也)
○仲春行秋令則其國大水寒氣緫至寇戎來征行冬
令則陽氣不勝麥乃不孰民多相掠行夏令則國乃大
旱煖氣早來蟲螟為害(掠音/略)
　(鄭氏曰大水寒氣酉之氣乗之也八月宿直昴畢畢/好雨寇戎来征金氣動畢又為邊兵也陽氣不勝麥)
　(乃不孰子之氣乗之也十一月為大隂民相掠隂姦/衆也國旱氣煖午之氣乗之也蟲螟暑氣所生為災)
　(害也孔氏曰寒氣天災也寇戎人災也陽氣不勝天/災也麥不孰地災也民相掠人災也大旱煖氣天災)
　(也蟲螟為害地災也方氏曰多雨故其國大水也水/之氣為寒故寒氣緫至寇戎来征則感金氣而然也)
　(凡此皆酉之氣乗之麥以秋稼至夏乃穡仲春則向/成矣而陽氣不勝故麥乃不孰也民多相掠則以陽)
　(氣不勝隂故也凡此皆子之氣乗之行夏令而陽亢/故大旱大旱故煖氣早来蟲螟則煖氣所生也且螟)
　(食苗心夏以盛徳在火而心屬焉則其為害亦以類/故孟夏仲冬之行春令言蝗仲夏之行春令言螣各)
　(以類焉凡此皆/午之氣乗之)
　　　右記仲春凡十節
季春之月
　(此謂清明後三十日也唐月令曰清明之日桐始華/後五日田䑕化為鴽後五日虹始見穀雨之日萍始)
　(生後五日鳴鳩拂其羽後五日戴勝降于桑澄曰/虹始見之第三日至立夏前凡十八日土王用事)
日在胃昬七星中旦牽牛中
　(鄭氏曰日月㑹於大梁而斗建辰之辰也孔氏曰按/三統厯三月節日在胃七度昬張二度中去日一百)
　(七度日斗二十六度中清明日在昴八度昬翼四度/中去日一百一十一度旦女三度中元嘉厯三月節)
　(日在婁六度昬栁十二度中旦斗十四度中三月中/日在胃九度唐月令曰三月之節日在婁昬栁中曉)
　(南斗中斗建辰位之初三月中/氣日在胃昬張中曉南斗中)
其日甲乙其帝大皡其神句芒其蟲鱗其音角律中姑
洗其數八其味酸其臭羶其祀戸祭先脾
　(鄭氏曰姑洗者南吕之所生三分益一律長/七寸九分寸之一季春氣至則姑洗之律應)
○桐始華田䑕化為鴽虹始見萍始生(鴽音如見/賢遍切)
　(陸氏曰桐木之後華者也稺之故曰始馬氏曰田䑕/化為鴽則隂類之慝者遷乎陽而其性和也萍始生)
　(則隂物之浮以承陽者也鄭氏曰皆記時候也鴽毋/無螮蝀謂之虹萍蓱也其大者曰蘋孔氏曰鴽䳺也)
　(虹是隂陽交會之氣純隂純陽則虹不見若雲薄漏/日日照雨滴則虹生方氏曰虹者天地訌會之氣也)
　(隂干陽所乃見而出陽方得中則隂莫能干至於辰/則已過中矣故為隂所干而虹見也氣以有所干而)
　(交以無所干而辨故虹以隂陽交而見以隂陽辨而/藏季春則隂陽向乎交矣故始見孟冬則隂陽極乎)
　(辨矣故藏不見也萍為陽之所浮者也/季春則陽生物之功極矣故萍始生焉)
○天子居青陽右个乗鸞路駕倉龍載青旂衣青衣服
倉玊食麥與羊其噐䟽以逹
　(鄭氏曰青陽右/个東堂南偏)
○是月也天子乃薦鞠衣于先帝命舟牧覆舟五覆五
反乃告舟備具于天子焉天子始乗舟薦鮪于寢廟(覆/芳)
(服切鮪/為軌切)
　(鄭氏曰鞠衣黄桑之服先帝大皡之屬為将蠶求福/祥之助也舟牧主舟之官也覆反者備傾漏也薦鮪)
　(進時美物也孔氏曰鞠草名花色黄與桑同色鞠衣/黄色如鞠塵象桑葉始生服蓋薦於神坐為蠶求福)
　(也帝言先不言上故知非天鮪似鱣而小大者為王/鮪小者為鮇鮪口在頷下長鼻體無鱗甲陳氏曰鞠)
　(衣后服也后服此帥内外命婦而蠶薦之於神告将/服之以蠶也将耕祈榖於上帝所以祈有秋将蠶薦)
　(鞠衣于先帝所以祈有春馬氏曰舟所以渉險危事/也以至尊履危事其戒慎之至宜如此方氏曰覆以)
　(視表反以視裏待至尊所乗不得不防其傾漏也覆/反必至于五慎之至也禮有告具告備曰具則苟具)
　(而已曰備則無所不備焉告舟備具以見精粗無不/至也必乗舟而後薦鮪者示親漁也先王之饗親牲)
　(必親牽殺必親射以致其/敬所以乗舟而後薦鮪也)
乃為麥祈實(為去/聲)
　(鄭氏曰於含秀求其成也不言所祈承寝廟可知方/氏曰孟夏農将登麥故祈其實慮稼穡之卒痒也)
○是月也生氣方盛陽氣發泄句者畢出萌者盡達不
可以内天子布徳行惠命有司發倉廪賜貧窮振乏絶
開府庫出幣帛周天下勉諸侯聘名士禮賢者(泄息列/切句古)
(侯/切)
　(鄭氏曰時可宣出不可收斂也句屈也生者芒而直/曰萌振猶救也勉猶勸也聘問也名士不仕者孔氏)
　(曰以物宣散之時當順天散物不可積聚納之在内/榖藏曰倉米藏曰廪無財曰貧無親曰窮暫無曰乏)
　(不續曰絶皇氏曰長無謂之貧窮暫無謂之乏絶王/者勸勉諸侯聘問有名之士謂徳行貞純道術通明)
　(王者不得臣而隠居不在位者也賢者謂名士之次/亦隠者也方氏曰由辰而前句者非不出也出之未)
　(畢爾萌者非不逹也逹之未盡爾至於辰乃言畢出/盡逹焉有終謂之畢無餘謂之盡春主發散則出而)
　(外之時也秋主揫歛則入而内之時也方春宜出之/時故言不可以内自布徳行惠而下皆其事也發倉)
　(廪所以賜貧窮振乏絶乏絶未至於貧窮故於貧窮/曰賜則予之也於乏絶曰振則貸之而已開府庫所)
　(以出幣帛将以聘名士禮賢者也周天下以言聘禮/之廣古者諸侯必嵗貢士於天子以是勉諸侯則又)
　(欲諸侯之致力焉名士有實之稱賢有徳之稱聘以/問之禮以體之有徳不止於有實禮則不止於問此)
　(重輕之别也夫春氣之發散極於是月矣天子布徳/行恵至於發倉廪開府庫宜也澄曰天子既自有所)
　(聘有所禮矣其賢士在諸侯境内者又勸勉諸侯聘/禮之欲其所聘所禮周於天下而一無所遺也陳氏)
　(曰孟春生氣未盛之時也故命相布徳施恵而已季/春生氣方盛之時也故天子布徳行恵焉然孟春兼)
　(言和令行慶而此但言徳惠/者詳在於臣要在於主也)
○是月也命司空曰時雨將降下水上騰循行國邑周
視原野修利隄防道達溝瀆開通道路毋有障塞(行去/聲)
　(鄭氏曰廣平曰原國也邑也平野也溝瀆與道路皆/不得不通所以除水潦便民事也古者溝上有路孔)
　(氏曰此為雨决水而云開通道路言道達溝瀆之時/須循溝上道路按周禮遂人職云溝上有畛川上有)
　(路言溝上有路是道路之緫名也方氏曰司空掌上/之官凡此所命皆土事時雨應時之雨也方春物生)
　(需雨澤之時故其雨謂之時雨然或過滛則趨下之/水反上騰而為災故命以豫備之術也循行則行之)
　(有序也周視則視之無遺也修利則修而利之使無/害道逹則道而逹之使無壅開通則開而通之使無)
　(窮皆欲其毋有障塞而已障言蔽顯以為隠/塞言窒虚以為實凡此皆豫備水災之術也)
田獵罝罘羅罔畢翳餧獸之藥毋出九門(罝子斜切罘/音浮翳於計)
(切餧委/為切)
　(鄭氏曰為鳥獸方孚乳傷之逆天時也獸罟曰罝罘/鳥罟曰羅罔小而柄長謂之畢翳射者所以自隠也)
　(凡諸罟及毒藥禁其出九門明其常有時不得用爾/天子九門者路門也應門也雉門也庫門也皐門也)
　(城門也近郊門也逺郊門也關門也孔氏曰畢所以/掩兎以其似天上畢星故謂之畢路門皐門以内雖)
　(是宫室所在亦有林苑及空閒之處得有羅罔及毒/藥所施若路門内有者不得出路門應門内有者不)
　(得出應門城門内有者不得出城門此等之物四時/常有季春之時逺近皆不得用故云毋出九門陸氏)
　(曰王城面各三門南北九經東西九緯若今朱雀門/三經經各一門是已毋出九門謂毋出此門也澄曰)
　(東西南北各三門則十二門也而云九門者蓋南三/門王之正門平日此等之物皆不敢由其門而出不)
　(待此月始禁其餘九門/則得出但此月則禁爾)
○是月也命野虞毋伐桑柘鳴鳩拂其羽戴勝降于桑
具曲植籧筐后妃齊戒親東鄉躬桑禁婦女毋觀省婦
使以勸蠶事蠶事既登分繭稱絲效功以共郊廟之服
無有敢惰(戴音帶植直吏切籧居吕切鄉/去聲觀去聲省所景切共音恭)
　(鄭氏曰野虞謂主田及山林之官毋伐桑柘愛蠶食/也鳴鳩飛且翼相擊趨農急也戴勝織祍之鳥是時)
　(恒在桑皆蠶将生之候也言降于桑者若時始自天/来重之也曲薄也植搥也皆養蠶器也后妃親採桑)
　(示帥先天下也東鄉者鄉時氣也婦謂世婦及諸臣/之妻也内宰職曰仲春詔后帥外内命婦始蠶于北)
　(郊女外内子女也夏小正曰妾子始蠶執養宫事毋/觀去容飾也婦使縫線組紃之事登成也敕徃蠶者)
　(蠶畢将課功以勸戒之孔氏曰鳴鳩鶌鳩一名鶻鵃/鶌九物反鵃音嘲似山鵲而小青黒色短尾多聲戴)
　(勝既鴒一名載鵀曲自關而西謂之薄植縣蠶薄柱/也自關而西謂之搥外子女謂王外姓甥之女内子)
　(女王之同姓子女周禮之外宗内宗是也方氏曰山/虞主在野之事故曰野虞以致曲而織曰曲以取直)
　(而立曰植籧席之粗者筐筥之方者皆蠶具省婦使/者不煩以它役欲一意於蠶事蠶事既登與年榖不)
　(登之登同義事畢而登比年之數也分繭所以使之/繅稱絲所以使之織效其功之多少以共郊廟之服)
　(無有敢惰/敬之至也)
○是月也命工師令百工審五庫之量金鐵皮革筋角
齒羽箭幹脂膠丹漆毋或不良百工咸理監工日號毋
悖于時毋或作為淫巧以蕩上心(監平聲/號去聲)
　(鄭氏曰工師司空之屬官也五庫藏此諸物之舍也/量謂物善惡之舊法也幹器之木也凡輮幹有當用)
　(脂良善也咸皆也於百工皆理治其事之時工師則/監之日號令之戒以二事悖猶逆也時者若弓人春)
　(液角夏治筋秋合三材冬定體之屬百工作器物各/有時逆之則不善淫巧謂偽飾不如法蕩謂動之使)
　(生奢泰也孔氏曰五庫者金鐵為一庫皮革筋為一/庫角齒為一庫羽箭幹為一庫脂膠丹漆為一庫此)
　(等之物善惡先有舊法當審察之器之材樸緫謂之/幹周禮弓人析幹止謂弓幹與此異此時天氣和適)
　(百工造作器物當依氣序無得悖逆於時使物不牢/固又所作器物當依舊常無得作淫過巧妙以蕩動)
　(在上使生奢泰之心也方氏曰五庫之量百工所治/之材也以其材各有所受故謂之量五庫以五材而)
　(得名蓋金鐵之類皆不離於五材也先儒别而為五/拘矣工固有巧過乎巧則為淫以其淫故足蕩上心)
　(此與孟冬皆言毋或作為淫巧以蕩上心者此/則因其作而戒之彼則因其成而又戒之也)
○是月之末擇吉日大合樂天子乃率三公九卿諸侯
大夫親徃視之
　(鄭氏曰大合樂者所以助陽達物風化天下也其禮/亡方氏曰合言備衆樂而合之也率公卿諸侯大夫)
　(親徃視以其大也於大合吹而不率之者不若合/樂之備也於釋菜亦率之者謹其行禮之始也)
○是月也乃合累牛騰馬遊牝于牧犧牲駒犢舉書其
數(累力/追切)
　(鄭氏曰累騰皆乗匹之名是月所合牛馬謂繋在廐/者其牝欲遊則就牧之牡而合之以在牧而校數書)
　(之明出時無它故至秋當録内且以知生息之多少/也孔氏曰季春陽将盛物皆産乳故合以所累之牛)
　(相騰逐之馬遊此繋牧之牝於牧田之中就牡而合/之其在廐牝馬須擬乗用者則不放之既遊牝於牧)
　(之後畜皆在野所有犧牲及小馬之駒小牛之犢皆/書其見在之數至秋畜産入時知其舊數欠少與否)
　(及生息多少方氏曰累牛者繋累之牛騰馬者騰躍/之馬牛善順故以累言馬善走故以騰言合牛馬而)
　(遊牝于牧所以順隂陽之性且欲其孳生之蕃也牧/葢畜養之地然周官牧司之掌牧通淫乃在中春鄭)
　(氏謂秦地寒凉萬物後動理或然也陸氏曰遊牝則/牡雖在牧不得遊也葢嗜欲不制則雖有龍牡猶将)
　(耗矣遊雖牛馬之真性若牡則連之/以羈􁁍編之以皁棧亦豈可少哉)
命國難九門磔攘以畢春氣(難音那磔/作伯切)
　(鄭氏曰此難難隂氣也隂寒至此不止害将及人命/方相氏帥百𨽻索室敺疫以逐之又磔牲以攘於四)
　(方之神所以畢止其災也王居明堂禮曰季春出疫/于郊以攘春氣方氏曰難所以敺隂慝以狂夫為之)
　(狂疾陽有餘足以勝隂慝故也裂牲謂之磔除禍謂/之攘必於九門欲隂慝之出也凡此皆慮春氣之不)
　(得其終故曰以畢春氣此之難難隂慝之作於春也/仲秋又難則難隂慝之作於秋者也季冬又難則難)
　(隂慝之作於冬者也獨夏不難則以陽氣之盛時隂/慝不能作故也澄曰難者聚衆戱劇以盛其喜樂之)
　(氣使人之和氣充盈則足以勝天地之乖氣此亦先/王爕理之一事而微其機使百姓由之而不知也陸)
　(氏曰言國則九門/不在郊之外明矣)
○季春行冬令則寒氣時發草木皆肅國有大恐行夏
令則民多疾疫時雨不降山陵不收行秋令則天多沉
隂淫雨蚤降兵革並起
　(鄭氏曰寒氣時發草木皆肅丑之氣乗之也肅謂枝/葉縮栗大恐謂以水訛相驚疾疫不雨未之氣乗之)
　(也六月有暑山陵不收髙者暵於熱也沈隂淫雨戌/之氣乗之也淫霖也雨三日以上為霖兵革隂氣勝)
　(也孔氏曰寒氣時發天災也草木皆肅地災也國有/大恐人災也冬氣来乗水欲来至季春是土土能制)
　(水故訛言相驚水竟不至也民多疾疫人災也時雨/不降天災也山陵不收地災也沈隂淫雨並天災也)
　(兵革人災也方氏曰冬之氣為寒故寒氣時發草木/皆肅則寒氣之所栗故也國有大恐則寒氣之所制)
　(故也亢陽之氣襲於人故民多疾疫陽亢而為旱故/時雨不降山陵之物不收則以髙者尤易被旱故也)
　(天多沈隂則感少隂之氣故也陽為暘而隂/為雨故淫雨蚤降兵革並起則金氣動故也)
　　　右記季春凡十一節
孟夏之月
　(此謂立夏後三十日也唐月令曰立夏之日螻蟈鳴/後五日蚯蚓出後五日王𤓰生小滿之日苦菜秀後)
　(五日靡草死後/五日小暑至)
日在畢昬翼中旦婺女中
　(鄭氏曰日月會於實沈而斗建巳之辰也孔氏曰三/統歴四月節日在畢十二度昬軫四度中去日一百)
　(一十四度旦虚三度中四月中日在井初度昬角六/度中去日一百一十七度旦危六度中元嘉歴四月)
　(節日在昴十一度昬翼十度中旦女三度中四月中/日在畢十五度昬軫十度中旦虚九度中唐月令曰)
　(四月之節日在昴昬翼中曉牽牛中斗建巳位之初/四月中氣日在畢昬軫中曉須女中斗建巳位之中)
其日丙丁
　(丙丁者火干也立夏以後七十/二日火王用事故其日屬丙丁)
其帝炎帝其神祝融
　(鄭氏曰此赤精之君火官之臣自古以来著徳立功/者也炎帝大庭氏也祝融顓頊氏之子曰黎為火官)
其蟲羽
　(南方井鬼栁星張翼軫七宿有/鳥之象故凡物之有羽者屬火)
其音徵(徵張/里切)
　(鄭氏曰三分宫去一以生徵徵數五十四屬火者以/其㣲清事之象也夏氣和則徵聲調孔氏曰羽數最)
　(少為極清徵數/次少為㣲清)
律中中吕(中吕/音仲)
　(鄭氏曰中吕者無射之所生三分益一律長六寸萬/九千六百八十三分之萬二千九百七十四孟夏氣)
　(至則中吕/之律應)
其數七
　(鄭氏曰火生數二成數七/但言七者亦舉其成數)
其味苦其臭焦
　(鄭氏曰火/之臭味也)
其祀竈祭先肺
　(鄭氏曰夏陽氣盛熱於外祀之於竈從熱類也竈在/廟門外之束祀竈之禮先席於門之奥東面設主於)
　(竈陘乃制肺及心肝為爼奠于主西又設盛於爼南/亦祭黍三祭肺心肝各一祭醴三亦既祭徹之更陳)
　(鼎爼設饌於筵前迎尸如祀戸之禮孔氏曰唯/云祭黍或無稷也配竈神而祭者是先炊之人)
○螻蟈鳴蚯蚓出王𤓰生苦菜秀
　(鄭氏曰皆記時候也螻蟈蛙也王𤓰萆挈也方氏曰/蚯蚓至隂之物故感正陽之氣而出王𤓰南方之果)
　(也其色赤感火之色而生苦菜南方之菜也其味苦/化火之味而秀馬氏曰螻蟈鳴則隂而伏者乗陽而)
　(鳴也蚯蚓出則隂而/屈者乗陽而伸也)
○天子居明堂左个乗朱路駕赤駵載赤旂衣朱衣服
赤玉食菽與雞其器髙以粗(駵音/留)
　(鄭氏曰明堂左个大寢南堂東偏也菽實孚甲堅合/屬木雞木畜時熱食之亦以安性也粗猶大也器髙)
　(大者象物盛長孔氏曰路與服言朱駵與旂及玉言/赤者色淺曰赤色深曰朱路與衣服人功所為染必)
　(色深玉與駵馬自然之性皆不可深色旌旂/雖人功所為染之而不須色深故亦云赤)
○是月也以立夏先立夏三日太史謁之天子曰某日
立夏盛徳在火天子乃齊立夏之日天子親帥三公九
卿大夫以迎夏於南郊還反行賞封諸侯慶賜遂行無
不欣說(先去聲/說音恱)
　(鄭氏曰迎夏祭赤帝於南郊之兆也不言帥諸侯而/云封諸侯諸侯或時無在京師者空其文也祭統曰)
　(古者於禘也發爵賜服順陽義也於嘗也出田邑發/秋政順隂義也今此行賞可也而封諸侯則違於古)
　(封諸侯出土地之事於時未可似失之孔氏曰諸侯/或無在京師容有在者故得封也或諸侯身雖不在)
　(遥封之應氏曰封爵以是時出命而田邑至秋始割/功之常者待時而賞其非常者自不容緩司馬法謂)
　(賞不踰時是也陸氏曰於天子言無/不欣說於相言無有不當亦言之法)
乃命樂師習合禮樂命大尉贊桀俊遂賢良舉長大養
壯佼行爵出禄必當其位(佼古卯切/當去聲)
　(鄭氏曰習合禮樂為将飲酎大尉秦官三王之官有/司馬無大尉贊猶出也桀俊能者也遂猶進也此助)
　(長氣也爵禄必當其位使順之也澄按養壮佼三字/舊本在仲夏章其器髙以粗之下朱子謂是簡脫當)
　(屬此舉長大之下今從之桀俊賢良尚其才徳也長/大壯佼尚其膂力也孔氏曰桀俊謂多才藝賢良謂)
　(有徳行贊是贊佐之義或未仕沈滯故出之或職卑/位下故遂之長大謂長大之人舉謂用之壯謂容體)
　(盛大佼謂形容佼好養之以盛夏長養之時助長氣/也方氏曰大尉即古司馬司馬政官命之取人盖将)
　(以為政也王制言司馬辨論官材與此同意贊之遂/之舉之則必有爵以馭其貴有禄以馭其富故繼之)
　(以行爵出禄爵必當有徳/之位禄必當有功之位也)
○是月也繼長増髙毋有壊墮毋起土功毋發大衆毋
伐大樹(壊音怪墮/許規切)
　(鄭氏曰長髙謂草木盛蕃庻也起土功發大衆為妨/農蠶之事壊墮伐大樹為逆時氣也孔氏曰王者當)
　(勸民長養繼續長養之道勸民種植增益髙大之物/馬氏曰萬物所以長而髙者陽達上故也長之者天)
　(地繼長者人也髙之者天地增髙者人也人終天地/之功者也欲其長則勿壊焉欲其髙則勿墮焉起土)
　(功發大衆伐大樹/則是壊墮之也)
○是月也天子始絺
　(鄭氏曰初服暑服方氏曰絺凉而可以禦暑裘温而/可以禦寒孟夏暑之始也故始絺孟冬寒之始也故)
　(始/裘)
命野虞出行田原為天子勞農勸民毋或失時命司徒
廵行縣鄙命農勉作毋休于都(行去聲下/同為去聲)
　(鄭氏曰命野虞重敕之縣鄙鄉遂之屬主民者也命/農勉作急趨於農孔氏曰五酇為鄙五鄙為縣縣二)
　(千五百家鄙五百家是遂之屬盖舉遂以包鄉故鄭/兼云鄉也方氏曰野虞外官也故行田原曰出司徒)
　(内官也故行縣鄙曰廵澄曰命野虞又命司徒者由/卑而尊也為農者皆天子之民野虞位卑不敢自專)
　(其於農也但為天子勞之而勸其民爾掌農者正地/官之職司徒位尊不敢自曠其於農也乃自已職命)
　(之而勉其作也勸之者勸其用天之道頃刻不敢怠/緩故曰毋或失時勉之者勉其盡地之利隨處不敢)
　(暇逸故曰毋休於都都者六遂外之餘地為公邑者/盖司徒廵行雖不出六遂縣鄙之外而命農勉作則)
　(并及於遂外/公邑之都也)
○是月也驅獸毋害五穀毋大田獵
　(鄭氏曰為傷蕃庶之氣也方氏曰四時之田夏曰苗/以其為苗除害也故此言驅獸無害五榖既曰驅獸)
　(而又曰毋大田獵者以雖可田獵而不/可大為之也若秋獮冬狩則為大矣)
農乃登麥天子乃以彘嘗麥先薦寢廟
　(鄭氏曰登進也麥之新氣尤盛以彘食之散其熱也/彘水畜方氏曰以彘嘗麥者以水勝火也仲夏以雛)
　(嘗黍者以木生火也仲秋以犬嘗麻者以金勝木也/季秋以犬嘗稻者以金合金也勝所以治之生所以)
　(養之合所以和之故食齊得其宜焉胡氏曰麥性藴/毒故王制薦麥以魚而此嘗麥以彘宣其毒也嘗穀)
　(必薦寢廟一/食不敢忘親)
○是月也聚畜百藥靡草死麥秋至斷薄刑决小罪出
輕繋(畜丑六切/斷丁亂切)
　(方氏曰藥之可採者不必皆在孟夏以繁廡之時所/可採者多也凡物感陽而生者則彊而立感隂而生)
　(者則柔而靡靡草至隂之所生也故不勝至陽而死/凡物生於春長於夏而成於秋而麥獨成於夏故是)
　(月言麥秋至盖於時為夏於麥為秋也刑主國言罪/主人言薄者對厚之辭小者對大之辭輕者對重之)
　(辭方正陽之月於隂事未宜大有所施設也陸氏曰/靡草死麥秋至而後斷薄刑决小罪亦因時順氣薄)
　(刑謂若不應五刑其刑薄麗于五罰之類鄭氏曰聚/畜百藥蕃廡之時毒氣盛也靡草舊說云薺亭歴之)
　(屬祭統曰草艾則墨謂立秋後也刑無輕於墨者/今以純陽之月斷刑决罪似非出輕繫崇寛也)
蠶事畢后妃獻繭乃收繭稅以桑為均貴賤長幼如一
以給郊廟之服
　(鄭氏曰后妃獻繭者内命婦獻繭於后妃收繭稅者/收外命婦外命婦雖就公桑蠶室而蠶其夫亦當有)
　(祭服以助祭收以近郊之稅爾貴賤長幼如一國服/同孔氏曰后妃獻繭者謂后妃受内命婦之獻繭非)
　(后妃獻繭於王祭義曰世婦卒蠶奉繭以示於君遂/以獻夫人是夫人不獻繭也内命婦既獻繭乃收外)
　(命婦之賦稅收稅之時以受桑多少為之均齊桑多/則賦多桑少則賦少貴謂公卿大夫之妻賤謂士之)
　(妻長幼謂婦老少按泉府云凡賖者以國服為之息/國服謂國家貢賦服事在上此出繭無問貴賤長少)
　(齊同如一皆十而稅一與國服之意同其受桑則貴/賤異貴者桑多賤者桑少計繭多少為十一之稅所)
　(稅以共給天子郊廟之服皇氏曰外命婦既就公家/之桑而養蠶則繭當悉輸於公所以唯稅其繭餘得)
　(自入者以其夫當有祭服以助王祭故令繭得自入/以供造也胡氏曰據云后妃獻繭則獻於王矣鄭以)
　(夫人不獻繭故云后亦不獻而以此為后妃受内命/婦獻繭非也按天子尊於后非若諸侯與夫人體敵)
　(也不可以為比又祭義云婦獻繭於君則夫人不可/獻也此不云世婦獻繭於天子則后妃自獻無疑)
○是月也天子飲酎用禮樂(酎音/紂)
　(鄭氏曰酎之言醇也謂重釀之酒也春酒至此始成/與羣臣以禮樂飲之於朝正尊卑也孟冬云大飲蒸)
　(此言用禮樂互其文孔氏曰酎音近稠稠醴厚故為/醇也飲酎於朝者左傳云朝以帥長幼之序若漢嘗)
　(酎及春秋見於嘗酎皆謂在廟祭而獻酎與此别也/方氏曰孟夏之飲酎以春作之事畢而燕樂也凡燕)
　(樂必用禮樂於此特言之/者以用之於是為盛也)
○孟夏行秋令則苦雨數來五榖不滋四鄙入保行冬
令則草木蚤枯後乃大水敗其城郭行春令則蝗蟲為
災暴風來格秀草不實(數所/角切)
　(鄭氏曰苦雨五穀不滋申之氣乗之也苦雨白露之/類時物得雨傷四鄙入保金氣為害也鄙界上邑小)
　(城曰保草木蚤枯長日促也大水敗城郭亥之氣乗/之也蝗蟲暴風寅之氣乗之也必以蝗蟲為災者寅)
　(月有啓蟄之氣行於初暑則當蟄者大出矣格至也/秀草不實氣更生之不得成也孔氏曰苦雨數来天)
　(災五穀不滋地災四鄙入保人災也草木蚤枯地災/後乃大水敗其城郭天災二句共一事蝗蟲為災秀)
　(草不實地災暴風来格天災也方氏曰隂氣所召故/苦雨數来苦者極備而為人之所苦也與詩所謂甘)
　(雨異矣雨固足以滋五穀然至於苦則適以傷之故/不滋鄙邑之在外者保城之在内者人自外入内象)
　(秋氣也感肅殺之氣故草木蚤枯大水敗城郭以冬/徳所在故也蝗殘物之末不傷其本春木盛之時也)
　(故行春令則蟲之為災特殘其末而已春於方為東/東方生風故暴風来格秀草不實則以盛於末故也)
　　　右記孟夏凡十節
仲夏之月
　(此謂芒種後三十日也唐月令曰芒種之日螳蜋生/後五日鵙始鳴後五日反古無聲夏至之日鹿角觧)
　(後五日蜩始鳴/後五日半夏生)
日在東井昬亢中旦危中(亢音/剛)
　(鄭氏曰日月會於鶉首而斗建午之辰也孔氏曰三/統歴五月節日在井十六度昬氐三度中去日一百)
　(一十九度旦室三度中五月中日在井三十一度昬/房二度中去日一百一十九度旦奎十一度中元嘉)
　(厯五月節日在井三度昬角十度中旦危九度中五/月中日在井十八度昬氐五度中旦室五度中唐月)
　(令曰五月之節日在參昬角中曉危中斗建午位之/初五月中氣日在東井昬亢中曉營室中斗建午位)
　(之/中)
其日丙丁其帝炎帝其神祝融其蟲羽其音徵律中蕤
賓其數七其味苦其臭焦其祀竈祭先肺(蕤人/誰切)
　(鄭氏曰蕤賓者應鍾之所生三分益一律長六寸/八十一分寸之二十六仲夏氣至則蕤賓之律應)
○小暑至螳蜋生鵙始鳴反舌無聲(鵙工/役切)
　(鄭氏曰螳蜋螵蛸母也鵙博勞也反舌百舌鳥皆記/時候也孔氏曰博勞五月鳴将寒之候詩七月鳴鵙)
　(豳地晚物候從其氣反舌鳥春鳴五月稍止其聲數/轉故名反舌方氏曰暑極於季夏則未極之時尚為)
　(小故於此言小暑螳蜋鵙皆隂類也故感㣲隂而生/感㣲隂而鳴焉反舌能反覆其舌而為百鳥語其鳴)
　(也感陽中而發故感㣲隂而無聲焉馬氏曰是月也/一隂生而慝作螳蜋生則慝之有見乎形者也鵙始)
　(鳴則慝之有聞乎聲者也反舌無/聲則以陽敷而作者以隂收而息)
○天子居明堂大廟乗朱路駕赤駵載赤旂衣朱衣服
赤玉食菽與雞其器髙以粗
　(鄭氏曰明堂大廟/南堂當大室也)
○是月也命樂師修鞀鞞鼔均琴瑟管簫執干戚戈羽
調竽笙竾簧飭鐘磬柷敔(鞀大刀切鞞步西切竽音于/竾音池柷昌六切敔音語)
　(鄭氏曰為将大雩帝習樂也修均執調飭者治其器/物習其事之言淮南子竾作箎孔氏曰鞀或為鼗鼗)
　(如鼔而小持其柄摇之旁耳還自擊鞞者雷鼔鼔神/祀之屬以導樂作鞞禆助鼔節鼓張皮冒之其中空)
　(廓琴長三尺六寸六分五絃瑟長八尺一寸二十七/絃管長尺圍寸併漆之有底管如篴而小併兩而吹)
　(之簫編二十二管長尺四寸干盾也戚斧也戈鈎孑/㦸羽鳥羽周禮羽舞皇舞之屬竽三十六簧笙十三)
　(簧箎以竹為之長尺四寸圍三寸一孔上出寸三分/横吹之或云八孔或云箎七空簧者竽笙之名氣鼔)
　(之而為聲鐘大鐘謂之鏞磬以玉石為之所以鼔柷/謂之止所以鼓敔謂之籈修者修理舊物均者均平)
　(其聲執者操持營為調者調和音曲飭者整頓器物/方氏曰修之使治飭之使正均之使平調之使和執)
　(之以待用鞀鞞鼓之與鐘磬柷敔其聲質而一故修/飭之而已琴瑟管簫竽笙竾簧其聲文而雜則必均)
　(調之焉干戚戈羽無聲特執之以待用可也馬氏曰/鞀鞞鼔革也兆奏鼓者鞀也應聲者鼙也鐘金也磬)
　(石也琴瑟者絲也柷敔木也管簫竽笙竾簧此皆管/也聲在中故謂之簧簫植簧於枷竽笙植簧於發干)
　(戚戈羽則/舞器也)
命有司為民祈祀山川百源大雩帝用盛樂乃命百縣
雩祀百辟卿士有益於民者以祈穀實(辟必/亦切)
　(鄭氏曰陽氣盛而常旱山川百源能興雲雨者也衆/水始所出為百源必先祭其本乃雩雩吁嗟求雨之)
　(祭也雩帝為壇南郊之旁自鞀鞞至柷敔皆作曰盛/樂凡它雩用歌舞而已百辟卿士古者上古若勾龍)
　(后稷之類也雩之正當以四月孔氏曰四月純陽用/事故制禮此月為雩將為雩祭故先命有司祈祀山)
　(川百源為将雩之漸重民也旱暵則舞雩是用歌舞/正雩則非惟歌舞兼有餘樂也百辟卿士身為百辟)
　(又為王朝卿士者陳氏曰禮有先其大而後其小者/亦有先其小而後其大者先其大而後其小者異尊)
　(卑也祫而後時祭郊而後三望之類是也先其小而/後其大者致敬文也魯人将有事於上帝必先有事)
　(於頖宫晉人将有事於河必先有事於悪池是也二/者之禮雖殊其所以為尊尊則一月令仲夏為民祈)
　(祀山川百源然後大雩帝此致敬文之意也大雩帝/然後命百縣雩祀此異尊卑之意也方氏曰此言大)
　(雩帝後言火饗帝雩所以祈也饗所以報也祈必於/仲夏者以隂生於午而物成之始也報必於季秋者)
　(以陽窮於戌而嵗功之終也雩不皆於帝唯雩於帝/為大雩饗不皆於帝唯饗於帝為大饗百辟即諸侯)
　(也卿士即六卿也百辟卿士生有益於民者死亦能/有益於民故命雩祀之以祈穀實也季春之祈實為)
　(麥而已至此又祈實則所祈者衆矣故以穀該之天/子之雩及於上帝百縣之雩止於百辟卿士於百辟)
　(卿士言祈穀實則雩帝之所祈又可知矣馬氏曰山/川百源氣之鍾也百辟卿士有功烈於民而在祀典)
　(者皆與祭焉則所以為民/祈穀實者靡神不臻也)
○農乃登黍是月也天子乃以雛嘗黍羞以含桃先薦
寢廟
　(鄭氏曰登進也此嘗雛也而云嘗黍不以牲主穀也/黍火穀氣之主也含桃櫻桃也孔氏曰黍是火穀於)
　(夏時與雛同薦之黍非新成直取舊黍孟秋農乃登/穀注云黍稷於是始孰明仲夏未孰也按月令諸月)
　(無薦果之文此獨羞含桃者以此果先成異於餘物/故特記之其實諸果亦時薦方氏曰雛蓋雞也以吕)
　(氏春秋見之謂之雛者雞以雛為美也若羊之類則/以大為美爾於配菽之食則曰雞者日之所食為常)
　(時之所嘗為暫也朱櫻受含陽之/色故以含言羞者以美物進也)
令民毋艾藍以染毋燒灰毋暴布門閭毋閉關市毋索
挺重囚益其食(暴布卜切索所/白切挺大頂切)
　(鄭氏曰毋艾藍為傷長氣也此月藍始可别毋燒灰/為傷火氣也火之氣於是為盛火之滅者為灰毋暴)
　(布不以隂功干大陽之事門閭關市順陽敷縱不難/物挺猶寛也孔氏曰種藍初必叢生此月藍既長大)
　(始可分移布散門謂城門閭謂二十五家為閭關市/停物之所商旅或隠藏其物以辟征稅是月從長之)
　(時故不搜索其物益其食挺重囚連文謂增益囚之/飲食也馬氏曰毋閉利宣也毋索不恃察以窮民隠)
　(也益重囚之食不以其/罪廢不忍人之政也)
游牝别羣則縶騰駒班馬政
　(鄭氏曰游牝别羣孕妊之欲止也縶騰駒為其壮氣/有餘相蹄齧也馬政謂養馬之政教也廋人職曰掌)
　(十有二閑之政教以阜馬佚特教駣攻駒孔氏曰天/子十有二閑諸侯六閑大夫四閑毎閑馬有二百一)
　(十六匹方氏曰馬政者若周官趣馬之簡其節巫馬/之治其疾校人之辨其屬廋人之掌其閑以至圉師)
　(之所教圉人之所養莫不有政焉/故班之也班則制而分之之謂歟)
○是月也日長至隂陽爭死生分君子齊戒處必掩身
毋躁止聲色毋或進薄滋味毋致和節耆欲定心氣百
官靜事毋刑以定晏隂之所成(和去聲耆市志/切晏伊見切)
　(鄭氏曰爭者陽方盛隂欲起也分猶半也掩猶隠翳/也躁猶動也聲謂樂也進猶御見也薄滋味毋致和)
　(為其氣異此時傷人也節耆欲定心氣㣲隂扶精不/可散也毋刑謂罪罰之事不可以聞晏安也孔氏曰)
　(此月夏至晝漏六十五刻夜漏三十五刻日長之極/至也死生分者隂氣既起故物半生半死感陽氣長)
　(者生感隂氣成者死也君子謂人君以下至在位士/也齊戒所以敬道萌隂也處猶居也隂既始萌君子)
　(居處不顯露又不躁動恐干隂也歌舞華麗之事為/動隂靜故止之既止聲色故嬪房不得進御侍夕也)
　(亦為㣲隂始動不可動以隂事也從君子齊戒至無/刑皆是清靜止息之事所以正定身中晏隂之所成)
　(就應氏曰晏隂安靜之隂也隂徳安靜不可有所擾/方氏曰君子以隂陽方爭故宜潔誠居内退聴以待)
　(其定仲冬不言毋躁者暑為躁寒為靜故於暑之時/特戒之止聲色者欲令視聴之專也毋或進者方觧)
　(緩之時慮摇其精也齊戒之時苟厚滋味致五味而/和之則或昬憒其志意也耆欲發動皆主於心節之)
　(所以定心氣靜事無刑不欲動而有為也刑雖隂事/然用刑則動而有為矣故燕息安養以定晏隂之所)
　(成也陽造始而為早隂代終而為晏故謂晏隂陽始/以生之隂終以成之故曰所成列子所  晏隂之間)
　(義同澄曰君子謂在上者齊戒謂如祭祀前之齊戒/其居處必掩藏其身而不與物接也毋躁躁又特指)
　(身中之一端盖躁動尤為不掩身之甚者也止聲色/薄滋味節耆欲此掩身之目也聲色謂其聲音恱耳)
　(而色美如李趙之善歌舞止之而不御幸毋令或進/也滋味謂有滋液調適而味美滋如必有草木之滋)
　(焉之滋薄之而不求詳毋令致和也人之所欲男女/飲食最大耆欲總上二者而又兼包其餘耆欲之小)
　(者也聲色滋味物也欲而耆之者我也止色而不進/薄味而不和所以節我之耆欲節我之耆欲者所以)
　(定我之心氣也人身之氣與天地通而心為之帥心/定則氣定能齊戒掩身毋躁以定其心斯能定其氣)
　(矣宛我之心氣即是不擾亂天地之氣也百官謂在/下者不但在上者當掩身而在下者亦當靜事靜事)
　(謂無所作為也毋刑刑又特指事中之一端盖行刑/尤為不靜事之甚者也晏爾雅云柔也凡内而掩身)
　(外而靜事皆是順時保養以安定初生之柔隂使漸/至完成而無所虧傷故曰以定晏隂之所成按鄭注)
　(云聲謂樂也易及樂春秋說夏至人主與羣臣從八/能之士作樂五日今止之非也朱子曰止聲色盖亦)
　(處必掩身毋躁之義若以止樂言則拘矣月令/之說固多有未安而注文以此為非失其指矣)
鹿角解蟬始鳴半夏生木堇榮(解欣買切/堇音謹)
　(鄭氏曰又記時候也半夏藥草木堇王蒸也方氏曰/鹿好羣而相比陽類也故夏至感隂生而角解麋多)
　(欲而善迷隂類也故冬至感陽生而角解半夏者盖/居夏之半而生故因以為名堇言木堇以别於堇草)
　(感㣲隂而榮故/其華朝榮暮隕)
○是月也毋用火南方可以居髙明可以逺眺望可以
升山陵可以處臺榭
　(鄭氏曰陽氣盛又用火於其方害㣲隂也髙明謂樓/觀闍者謂之臺有木者謂之榭居髙明以下皆順陽)
　(在上也孔氏曰臺積土為之所以觀望有火殿無室/名曰榭方氏曰夏為火王之時南方火王之方於王)
　(之時而又用於王之方則其氣大盛而害㣲隂之生/故戒之居髙明故可以逺眺望欲逺眺望故或升山)
　(陵或處臺榭也山陵自然髙明之所也臺榭人為髙/明之所也順陽在上故居處如此臺榭之髙亦必升)
　(特不若山陵之尤髙故言處而已/髙明言居臺榭言處互言之也)
○仲夏行冬令則雹凍傷穀道路不通暴兵来至行春
令則五穀晚孰百螣時起其國乃饑行秋令則草木零
落果實早成民殃於疫(螣音/特)
　(鄭氏曰陽為雨隂起脅之凝為雹子之氣乗之也盜/賊攻刼亦雹之類五穀晚孰生日長夘之氣乗之也)
　(螣蝗之屬言百者明衆類並為害草木零落酉之氣/乗之也八月宿直昴畢為大獄主殺果實早成生日)
　(短也民疫大陵之氣来為害也孔氏曰雹凍天災暴/兵人災百塍地災國饑人災草木零落果實早成地)
　(災民殃於疫人災也方氏曰行冬令是以隂包陽也/故雹凍傷穀道路不通則冬為閉塞暴兵来至則隂)
　(賊之感也春主生夏行春令則生之日長生之日長/故孰之時晚螣食苗葉春之氣盛於末故蟲之為害)
　(及葉而已五穀晚孰而又百螣時起故其國乃饑草/木零落果實早成皆秋之氣候也當盛暑之月而感)
　(秋氣則相薄/而衆成疾)
　　　右記仲夏凡八節
季夏之月
　(此謂小暑後三十日也唐月令曰小暑之日温風至/後五日蟋蟀居壁後五日鷹乃學習大暑之日腐草)
　(為螢後五日土潤溽暑後五日大雨時行澄曰鷹/乃學習之第三日至立秋前凡十八日土王用事)
日在栁昬火中旦奎中
　(鄭氏曰日月會於鶉火而斗建未之辰也孔氏曰三/統厯六月節日在栁九度昬尾七度中去日一百一)
　(十九度旦婁八度中六月中日在張三度昬箕三度/中去日一百一十七度旦胃十四度中元嘉厯六月)
　(節日在井三十二度昬房四度中旦東壁八度中六月/月中日在栁十二度昬尾八度中旦奎十二度中唐)
　(令曰六月之節日在東井昬氏中曉柬壁中斗建未/位之初六月中日在栁昬尾中曉奎中斗建未位之)
　(中/)
其日丙丁其帝炎帝其神祝融其蟲羽其音徵律中林
鍾其數七其味苦其臭焦其祀竈祭先肺
　(鄭氏曰林鍾者黄鍾之所生三分去一/律長六寸季夏氣至則林鍾之律應)
○温風始至蟋蟀居壁鷹乃學習腐草為螢(螢户/扃切)
　(鄭氏曰皆記時候也鷹學習謂攫搏也夏小正曰六/月鷹始摯螢飛蟲螢火也方氏曰天地温厚之氣始)
　(於東北而盛於東南故季夏温風始至也八風之氣/生於八方以應八節今止於孟春言東風季夏言温)
　(風孟秋言凉風仲秋言盲風或言其方或言其氣或/言其時又詳畧不同者特記時而已東風即條風温)
　(風即景風盲風即閶闔風也然景風至以夏至而此/於季夏言温風始至者陽饒之意也蟋蟀居壁則羽)
　(翼未成羽翼成則在野矣十月又入牀下順時而蟄/也隂浸長故鷙鳥學習攫搏也孔氏曰蟋蟀蛩也今)
　(促織生於土中季夏羽翼稍成未能逺飛但居在壁/至七月則能逺飛在野二隂既起鷹感隂氣乃有殺)
　(心腐草得暑濕之氣故為螢螢夜飛腹下如火一名/即照應氏曰物得氣之先凉氣未至而鳴隂之物已)
　(居乎壁迎凉氣之微也殺氣未肅而鷙猛之鳥已習/於擊迎殺氣之㣲也馬氏曰腐草為螢木氣之餘乗)
　(火而/化也)
○天子居明堂右个乗朱路駕赤駵載赤旂衣朱衣服
赤玊食菽與雞其器髙以粗
　(鄭氏曰明堂右/个南堂西偏也)
○命漁師伐蛟取鼉登龜取黿命澤人納材葦(鼉大多/切黿音)
(元葦于/鬼切)
　(鄭氏曰四者甲類秋乃堅成周禮䱷人職云秋獻龜/魚龜人又云取黿用秋時是夏之秋也作月令者以)
　(為此秋據周之時周之八月夏之六月因書於此似/誤也蛟言伐者以其有兵衞也龜言登者尊之也鼉)
　(黿言取羞物賤也鼉皮又可以冒鼓材葦之屬此時/柔韌可取作器物也方氏曰四者皆水族故命漁師)
　(葦荻之小者其材可緯以為/薄生於澤故命澤人納之)
○是月也命四監大合百縣之秩芻以養犧牲令民無
不咸出其力以共皇天上帝名山大川四方之神以祠
宗廟社稷之靈以為民祈福(共音/供)
　(鄭氏曰四監主山林川澤之官百縣鄉遂之屬地有/山林川澤者也秩常也百縣給國養犧牲之芻多少)
　(有常民皆當出力為艾之使民艾芻養牲以供祠神/靈為民求福明不虚取也孔氏曰周禮有山虞澤虞)
　(林衡川衡之官秩芻出於山林鄭云百縣鄉遂之屬/知非諸侯者以取芻養牲不可大逺故知是畿内鄉)
　(遂云鄉遂不兼公卿大夫之采邑也仲夏命百縣雩/祀則兼内外諸侯也澄按百縣自是秦制凡屬秦地)
　(皆名為縣不可依周制有鄉遂采邑及諸侯之分也/四監亦不可以周制解之方氏曰謂之神逺而尊之)
　(也謂之靈近而親之也皇天上帝山川四方外/事也故以神言宗廟社稷内事也故以靈言)
○是月也命婦官染采黼黻文章必以法故無或差貸
黒黄倉赤莫不質良毋敢詐偽以給郊廟祭祀之服以
為旗章以别貴賤等給之度(貸它得切/别彼列切)
　(鄭氏曰婦官染人也采五色質正也良善也所用染/者當得真采正善也旗章旌旗及章識也孔氏曰染)
　(采染五色之采白與黑謂之黼黑與青謂之黻青與/赤謂之文赤與白謂之章染必以舊法故事無得有)
　(參差貸變此月暑濕染帛為宜是秦法也周則於夏/豫浸治染纁𤣥之色至秋乃總染五色染人云夏纁)
　(𤣥秋染夏是也云黼黻文章云黑黄倉赤互相備也/旌旗者周禮司常九旗是也章識者周禮事名號官)
　(府象其事州里象其名家象其號是也方氏曰掌染/婦功故謂之婦官設色者采藍以為青采沙以為朱)
　(故謂之采衣服旌旗貴者從隆賤者從殺也故言等/隆非有餘殺非不足故言給有等有給各隨宜而度)
　(之故言度若天子龍衮諸侯黼之類所以别衣服貴/賤等給之度也若王建大常諸侯建旂之類所以别)
　(旌旗貴賤等給之度也凡此順文明之時故染文明/之色爾然周官染人春暴練夏纁𤣥秋染夏與此不)
　(同盖意各有所主也馬氏曰上制之而下守之者法/也昔以為常而後循焉者故也非其質謂之詐非其)
　(良謂/之偽)
○是月也樹木方盛乃命虞人入山行木毋有斬伐不
可以興土功不可以合諸侯不可以起兵動衆毋舉大
事以摇養氣毋發令而待以妨神農之事也水潦盛昌
神農將持功舉大事則有天殃(行下/孟切)
　(鄭氏曰樹木毋有斬伐為其未堅韌也土将用事氣/欲靜故興土功合諸侯起兵動衆皆不可也大事謂)
　(興徭役以有為發令而待謂出徭役之令以預驚民/也民驚則心動是害土神之氣土神稱曰神農者以)
　(其主於稼穡也水潦盛昌神農将持功者言土以受/大雨澤安靜養物為功動之則致害也孝經說曰地)
　(順受澤謙虚開張含泉任萌滋物歸中方氏曰木之/生也方盛於夏則哀於秋矣虞人盖山虞也行廵之)
　(也毋斬伐慮傷方盛之氣也興土功合諸侯起兵動/衆皆大事也故繼言毋舉大事舉大事則人不安且)
　(摇養氣矣摇者振而蕩之之謂夫萬物作於春而氣/主生長於夏而氣主養故謂之養氣發令而待謂預)
　(令之以事而使民有所待也以神農将持功於秋發/令而待則妨神農之事也神農者農之神夫興農功)
　(而相之於明者人也持農功而主之於幽者神也水/潦盛昌則百穀被其澤而向乎成矣故神農将持其)
　(功也苟舉大事以妨其切/則違神逆天而有天殃矣)
○是月也土潤溽暑大雨時行燒薙行水利以殺草如
以熱湯可以糞田疇可以美土彊(薙它計切/彊其兩切)
　(鄭氏曰潤溽謂塗濕也薙謂迫地芟草也此謂欲稼/菜地先薙其草草乾燒之至此月大雨流水潦畜於)
　(其中則草死不復生而地美可稼也可以糞田疇美/土彊者土潤溽膏澤易行也糞美互文爾土彊彊㯺)
　(之地孔氏曰大雨欲其流故云行行猶通被也周禮/薙人除田草五月夏至芟殺暴之至六月合燒之故)
　(云燒薙其時大雨行於所燒田中仍壅遏蓄之以漬/燒薙故曰行水也先芟後燒又蓄水浸漬即草根爛)
　(死是利益於殺田中之草也日暴爛草田中之水水/浸而沫沸如以熱湯漬之糞壅苗之根言爛草糞田)
　(可使田肥也彊㯺磊塊難耕之地此月止水漬之乃/壅糞之可使田美也方氏曰土為火所蒸故潤既潤)
　(則水勝火火辱焉陸氏曰彊如彊梁之彊土彊言土/之不可化者糞言能厚其力羙言能善其性澄曰田)
　(疇謂孰耕而其田有界域者/土彊謂難耕而其土磽确者)
○季夏行春令則穀實鮮落國多風欬民乃遷徙行秋
令則丘隰水潦禾稼不孰乃多女災行冬令則風寒不
時鷹隼蚤鷙四鄙入保(鮮音仙又上聲欬苦代/切隼息允切鷙音至)
　(鄭氏曰穀實鮮落國多風欬辰之氣乗之也未屬巽/辰又在巽位二氣相亂為害民遷徙象風轉移物也)
　(丘隰水潦戍之氣乗之也九月宿直奎奎為溝瀆與/此月大雨并而髙下皆水也禾稼不孰傷於水也女)
　(災含妊之類敗也風寒丑之氣乗之也鷹隼蚤鷙得/疾厲之氣也四都入保象鳥雀之走竄也都邑之城)
　(曰保孔氏曰穀實鮮少墮落風多故也此地災風欬/是天災遷徙是人災丘隰水潦及禾稼不孰地災也)
　(以水氣多也乃多女災人災也亦為水傷含妊也丑/未屬巽又建丑之月大寒中故行冬令則多風寒此)
　(天災也鷹隼蚤鷙季夏地氣殺害之象地災也方氏/曰鮮落即荘子所謂草木不待黄而落也五氣過盛)
　(故實有所不勝以多風故人肺受疾而欬也民乃遷/徙者以春主發散也丘隰水潦以金生水也曰丘隰)
　(以見髙下皆被其害故禾稼不孰也多女災者以純/隂之氣過盛而反傷之也因風而後寒故曰風寒異)
　(乎隆冬之無風而寒矣當暑而寒故曰不時鷹隼善/擊必待秋焉以感疾厲之氣故蚤鷙於夏也春夏主)
　(出秋冬主入故四鄙入保陸氏曰國多風欬變民言/國國通於上若多疾病多瘧疾多鼽嚏多疥癘則言)
　(民為/宜)
　　　右記季夏凡九節
中央土
　(此謂小暑第十三日至大暑終凡十八日也嵗三百/六十日以四時言則九十日為春九十日為夏九十)
　(日為秋九十日為冬以五行言立春至清明之第十/二日終凡七十二日木王用事立夏至小暑之第十)
　(二日終凡七十二日火王用事立秋至寒露之第十/二日終凡七十二日金王用事立冬至小寒之第十)
　(二日終凡七十二日水王用事季秋寒露第十三日/至霜降終凡十八日季冬小寒第十三日至大寒終)
　(凡十八日季春清明第十三日至穀雨終凡十八日/及此小暑第十三日至大暑終十八日共七十二日)
　(皆為土王用事然土雖分王於四季而其正位則在/火金之間以其在一嵗之中故曰中央土也孔氏曰)
　(木配春火配夏金配秋水配冬土則毎時寄王十八/日雖分寄而位本在未宜處季夏之末金火之間方)
　(氏曰木生火火生土土生金金生水土之位與其序/適居中央周人兆黄帝於南郊迎土氣於季夏亦以)
　(是爾厯於立秋以前言/土王用事即其時也)
其日戊巳
　(戊巳者土干也四時之末各十/八日土王用事故其日屬戊巳)
其帝黄帝其神后土
　(鄭氏曰此黄精之君土官之神自古以来著徳立功/者也黄帝軒轅氏也后土亦顓頊氏之子曰黎兼為)
　(上/官)
其蟲倮(倮力/果切)
　(倮人類也人類之貴於羽毛鱗介猶土之尊於木火/金水也故以蟲之倮者配土孔氏曰大戴記云鱗蟲)
　(三百六十龍為之長羽蟲三百六十鳯為之長毛蟲/三百六十麟為之長介蟲三百六十龜為之長倮蟲)
　(三百六十聖/人為之長)
其音宫
　(鄭氏曰聲始於宫宫數八十一屬土者以/其最濁君之象也季夏之氣和則宫聲調)
律中黄鍾之宫
　(此句可削孔氏曰黄鍾候氣之管本位在子土無候/氣之法此是黄鍾之宫聲與中央土聲相應非候氣)
　(也賀瑒云黄鍾是十一月管何縁復應此月以土居/中故虚設律於其月實不用土寄王四季之末故從)
　(四時之管而不别候氣也澄按若是言宫聲與土應/則上文其音宫一句盡之矣何縁再出黄鍾律名此)
　(句於義不通/故曰可削)
其數五
　(鄭氏曰土生數五成數十/但言五者土以生為本)
其味甘其臭香
　(鄭氏曰土之臭味也陸氏曰香牛膏也於春言所生/於秋言所尅於中央言其正且木在上燎之則焦在)
　(下浸之則朽於夏言焦春在/前也於冬言朽春在後也)
其祀中霤祭先心(霤力/又切)
　(鄭氏曰中霤猶中室地土主中央而神在室古者複/穴是以名室為霤祀中霤之禮設主於牖下乃制心)
　(及肺肝為爼其祭肉心肺肝各一它皆如祀户之禮/孔氏曰古者窟居隨地而造若平地則但累土為之)
　(謂之複言於地上重複為之也若髙地則鑿為坎謂/之穴其形皆如陶竈故詩曰陶復陶穴皆開其上取)
　(明故雨霤之後世開牖象中霤之取明其地不當棟/而在室之中央因名室為中霤也喪禮云浴於中霤)
　(飯於牖下明中霤不關牖下也土五行之主故其神/在室之中央中霤所祭則土神也郊特牲云家主中)
　(霤開牖象霤故設主於廟室牖下五祀皆先席室之/奥此不言者前祀户注已備也此别設主當廟室牖)
　(内之下而北向也澄按夏祭先肺者謂先祭肺而次/祭心又祭肝也此先心者謂先祭心而次祭肺又祭)
　(肝也秋先肝者謂先祭肝而次祭肺又祭心也冬先/腎者謂先祭腎次祭脾又再祭脾也春先脾者謂先)
　(祭脾次祭腎又再祭腎也五時之祭所先不同諸家/以五行生尅求其義者皆鑿惟曰以四時之位五臟)
　(之上下次之者為得孔疏已載於春祭光脾之下今/借人身五臟上下之次明之肺最在上心次於肺亦)
　(在上故候肺心二脉皆在上部脾在中肝次於脾亦/在中故候脾肝二脉皆在中部腎最在下故候腎脉)
　(在下部四時之位則夏至日近北極去地最髙肺之/位象之故夏祭先肺也夏之後曰漸南夏末比夏至)
　(之日㣲下心之位象之故中央土王之時祭先心也/秋分春分日在赤道平分天地之半而當其腰脾肝)
　(之位象之故春祭先脾秋祭先肝也冬至/日近南極最下腎之位象之故冬祭先腎)
○天子居大廟大室乗大路駕黄駵載黄旂衣黄衣服
黄玉食稷與牛其器圜以閎(圜于權切/閎音宏)
　(鄭氏曰大廟大室中央室也大路殷路也車如殷路/之制而飾之以黄稷五穀之長牛土畜也器圜者象)
　(土周布於四時閎讀如紘閎謂中寛象土含物澄曰/鄭注釋天子毎月所居皆以為大寝而以青陽為東)
　(堂明堂為南堂總章為西堂𤣥堂為北堂青陽之北/偏為左个南偏為右个盖以東面而言也明堂之東)
　(偏為左个西偏為右个盖以南面而言也總章之南/偏為左个北偏為右个盖以西面而言也𤣥堂之西)
　(偏為左个東偏為右个盖以北面而言也朱子因之/又謂只是九室左个右个隨四時所嚮而易其名春)
　(居東室而東嚮則以北室之右為左个南室之左為/右个夏居南室而南嚮則以東室之右為左个西室)
　(之左為右个秋居西室而西嚮則以南室之右為左/个北室之左為右个冬居北室而北嚮則以西室之)
　(右為左个東室之左為右个澄竊謂大寢天子聴政/之所户牖之間設黼扆四時皆南面嚮明而治安得)
　(一月各居一處而春秋冬三時皆不南面者况冬寒/之時而北面尤不可居又南北偏東西偏其位不正)
　(非可聴政之所諸儒所說各殊皆於古制不合事宜/不通詳此記所謂居非言聴政乃每日釋服退息而)
　(居之時也按四時所居五處不同禮經别無它文惟/天子有五小寢是燕居之處月令所記或是取此而)
　(其名異故使人惑也陳氏禮書云王大寢一在前小/寢五在後大寢聴政小寢燕息也五小寢一寢居中)
　(四寢居四角春居東北夏居東南秋居西南冬居西/北土王之月居中此說盖本孔氏曲禮疏若以孔陳)
　(之說釋月令天子各月之居則古制事宜兩不背戾/凡居五寢皆南面夏寢秋寢在中寢之前就中寢嚮)
　(前而言故二寢皆以東夾為左个西夾為右个冬寢/春寢在中寢之後就中寢嚮後而言故二寢皆以西)
　(夾為左个東夾為右个其左右二字如曲禮所謂客/入門而左大夫士出入君門由闑右並是以西為左)
　(東為右也此之大廟/大室則中寢之室也)
　　　右記季月土寄王之日凡二節
　禮記纂言卷六上
欽定四庫全書
　禮記纂言卷六上　　　　　元　吳澄　撰
　　月令
　　(月令者記一年十二月所行之政令也古之王者/順隂陽運行之序每月行事各有不同古制不存)
　　(無可考證秦吕不韋集諸儒著吕氏春秋採摭古/制間雜秦法以為前十二篇之首章漢淮南王劉)
　　(安因之作時則訓記禮者又掇吕氏十二紀之首/章合為一篇名曰月令然先儒謂小戴禮記無此)
　　(一篇後漢馬融增入盖采合成篇/或在其前入載記中則自融始也)
孟春之月
　(此謂立春後三十日也唐月令曰立春之日東風解/凍後五日蟄蟲始振後五日魚上冰雨水之日獺祭)
　(魚後五日鴻鴈来/後五日草木萌動)
日在營室昬參中旦尾中(參所/林切)
　(鄭氏曰日月會於娵訾而斗建寅之辰也孔氏曰三/統厯立春日在危十六度昬畢十度中去日八十九)
　(度正月中日在室十四度昬升二度中去日九十三/度元嘉厯立春日在危三度昬昴九度中正月中日)
　(在室一度昬觜觿一度中唐月令曰正月之節日在/虗昏昴中曉心中斗建寅位之初正月中氣日在危)
　(昬畢中曉尾中斗建寅位之中澄按月令所記日躔/中星盖吕不韋時如此前乎此後乎此俱各不同今)
　(存孔疏所載二厯及唐月令以見日躔中星之不一/定大槩七十餘年差一度以令厯比之月令度數相)
　(去逾逺矣能推嵗/差法則能知之)
其日甲乙
　(甲乙者木干也立春以後七十二日木王用事故其/日屬甲乙天干有十地支有十二日月為陽而日者)
　(陽之陽也故天干謂之十日星辰為隂/而辰者隂之隂也故地支謂之十二辰)
其帝太皡其神句芒(大音泰後大史等類並/同句古矦切芒音亾)
　(鄭氏曰此蒼精之君木官之臣自古以来著徳立功/者也大皡宓戱氏句芒少皡氏之子曰重為木官孔)
　(氏曰大皡句芒二人生時木王主春立徳立功及其/死後春祀之時則祀之也陳氏曰迎青帝則配以大)
　(皡迎赤帝則配以炎帝配以大皡則從以句芒配以/炎帝則從以祝融以至中央秋冬之禮類皆如此蓋)
　(五帝以徳五神以功徳則究其所乗之勢/而本之也功則推其所職之事而歸之也)
其蟲鱗
　(東方角亢氏房心尾箕七宿有龍之象故凡動物之/有鱗者屬木馬氏曰蒼龍木屬也其類為鱗故春則)
　(其蟲鱗朱鳥火屬也其類為羽故夏則其蟲羽人土/屬也其類為倮故中央則其蟲倮白虎金屬也其類)
　(為毛故秋則其蟲毛𤣥武水屬/也其類為介故冬則其蟲介)
其音角
　(鄭氏曰謂樂器之聲也三分羽益一以生角角數六/十四屬木者以其清濁中民象也春氣和則角聲調)
　(凡聲尊卑取象五行數多者濁數少者清大不過宫/細不過羽孔氏曰不云其聲而云其音者單出曰聲)
　(雜比曰音音則樂曲也以春時/調和樂以角為主故云其音角)
律中大簇(中去聲簇/七豆切)
　(鄭氏曰律候氣之管以銅為之中猶應也大簇者林/鍾之所生三分益一律長八寸凡律空圍九分孟春)
　(氣至則大簇之律應應謂吹灰也孔氏曰上從其日/甲乙下終其祀户皆緫主三月一時之事此律中大)
　(簇惟主正月之氣宜與東風觧凍相連必在於此時/者角是春時之音律審正月之氣音由氣成以其音)
　(氣相須故律角同處正月之時候氣飛灰應於大簇/之管又計大簇管數倍而更半鑄之為鍾名曰大簇)
　(之鍾律在於前鍾生於後蔡氏以為大簇鍾名/先有其鍾後有其律言律中此大簇之鍾非也)
其數八
　(鄭氏曰木生數三成數/八但言八者舉其成數)
其味酸其臭羶(羶失/然切)
　(鄭氏曰木之臭味也孔氏曰通於鼻者謂之臭在口/者謂之味臭則氣也木味酸者木實酸凡草木所生)
　(其氣/羶也)
其祀户祭先脾
　(鄭氏曰春陽氣出祀之於户内陽也凡祭五祀於廟/用特牲有主有尸皆先設席於奥祀尸之禮南面設)
　(主於戸内之西乃制脾及腎為俎奠于主北又設盛/于爼西祭黍稷祭肉祭醴皆三祭肉脾一腎再既祭)
　(徹之更陳鼎爼設饌于筵前迎尸略如祭宗廟之儀/孔氏曰祭户之時脾腎俱有但先用脾以祭爾所以)
　(春位當脾者牲立南首肺最在前而當夏腎最在後/而當冬從冬稍前而當春從腎稍前而當脾故春位)
　(當脾從夏稍却而當秋從肺稍却而當心故中央主/心從心稍却而當肝故秋位主肝此直據牲之五臟)
　(而當春夏秋冬之位若五行所主五臓則不然自孟/春之月至其日甲乙天事略竟先奉天然後立帝立)
　(帝然後言佐言佐然後列昆蟲之别物有形可見然/後音聲可聞故陳音有音然後清濁可聴故言鍾律)
　(鈞聲可以章故陳酸羶之屬羣品已著五行為用/於人然後宗而祀之故陳五祀此記事之次也)
○東風解凍蟄蟲始振魚上氷獺祭魚鴻鴈来(上上聲/後以意)
(求/)
　(鄭氏曰皆記時候也振動也夏小正正月啓蟄魚陟/負氷漢始亦以驚蟄為正月中此時魚肥美獺将食)
　(之先以祭也鴈自南方来将北反其居方氏曰凍結/於重隂堅栗之時東風蓋𤼵散之氣也東風既解凍)
　(則物之藏於宻者起而振潛於深者躍而上矣故蟄/蟲始振魚上氷也孔氏曰漢始以驚蟄為正月中雨)
　(水為二月節漢末劉歆作三統厯時改雨水為正月/中驚蟄為二月節今厯以清明為三月節穀雨為三)
　(月中三統厯三月節穀雨清明中餘皆同季冬鴈/北鄉據其從南始北正月来至中國故云鴻鴈来)
○天子居青陽左个乗鸞路駕倉龍載青旂衣青衣服
倉玊食麥與羊其器䟽以達(載音戴上衣字/去聲後並同)
　(鄭氏曰皆所以順時氣也青陽左个大寢東堂北偏/鸞路有虞氏之車有鸞和之節而飾之以青春言鸞)
　(冬夏言色互文馬八尺以上為龍凡所服玉謂冠飾/及所佩者之衝璜也麥實有孚甲屬木羊火畜也時)
　(尚寒食之以安性也器䟽者刻鏤之象物當貫土而/出也凡此車馬衣服皆非周制周禮朝祀戎獵車服)
　(各以其事不以四時為異孔氏曰麥實有孚甲屬木/黍秀舒散屬火麻實有文理屬金菽實孚甲堅合屬)
　(水稷五榖之長屬土春時尚寒故食火畜以助之夏/食菽與鷄者以氣尤熱水能克火木能抑土故食北)
　(方之穀與東方之牲以減其熱氣秋氣既凉又将向/寒不有其害故食當方之榖牲也冬氣極寒故食火)
　(穀以減寒寒勝於熱故食當方之牲項氏曰麥自苗/至實皆在春時故春三月食麥與羊菽自種至實皆)
　(在夏時故夏三月食菽與鷄稷專受土氣故中央之/月食稷與牛皆土類也黍兼受水氣故冬之三月食)
　(黍與彘皆水類也孟秋嘗稷仲秋嘗麻季秋嘗稻獨/食犬與麻者百榖皆成獨取其中氣者食之也春羊)
　(夏雞與周禮春官奉雞夏官奉羊相反者彼取官事/之宜此以氣類分也方氏曰春木王之時食麥與羊)
　(是時之所生也以麥火穀而羊火畜也夏火王之時/而食鷄者是物之所生也以雞木畜也秋金王之時)
　(而食麻冬水王之時而食黍是時之所勝以麻木榖/而黍火穀也夏食菽者是物之所勝以菽水穀也中)
　(央土則食稷與牛秋食犬冬食彘是時物之類以稷/土穀牛土畜犬金畜彘水畜也所生者所以相繼所)
　(勝者所以相治同類者所以相合故能使四時之氣/不戾五臟之疾不生焉春主發散故其器䟽以達蓋)
　(䟽則散達則發也夏主長大故其器髙以粗蓋髙則/長粗則大也秋主刻制故其器廉以深蓋廉則制深)
　(則刻也冬主受藏故其器閎以奄蓋閎則受奄則藏/也中央土其器圜以閎者圜若物由是以周旋閎若)
　(物由是以出入萬物周旋出入於土者也澄按所食/榖之配五行諸家說各不同未明孰是故兼存之馬)
　(氏曰王者鄉明而治故謂其堂曰明堂而此曰春居/青陽夏居明堂秋居緫章冬居𤣥堂又裂為大廟左)
　(右个以配十有二月為大室以配中央則非古也古/者天子以玉路祀以金路賔以象路朝以草路即戎)
　(以木路田而此曰春乗鸞路夏乗朱路中央乗大路/秋乗戎路冬乗𤣥路則非古也古者天子之馬六種)
　(凡十有二閑曰種曰戎曰齊曰道曰田曰駑朝祭毛/之軍旅物之而此曰春駕倉龍夏駕赤駵中央駕黄)
　(駵秋駕白駱冬駕鐵驪則非古也古者天子之旂大/常象天大旂象春大赤象夏大白象秋大麾象冬以)
　(五路序而載焉其道車則載旞其遊車則載旌而此/曰春載青旂夏載赤旂中央載黄旂秋載白旂冬載)
　(𤣥旂則非古也古者天子之服祀天帝以大裘饗先/王以衮饗先公饗射以鷩祀四望山川以毳祭社稷)
　(五祀以絺羣小祀以𤣥六服異章而𤣥衣纁裳也而/此曰春衣青夏衣赤中央衣黄秋衣白冬衣黒則非)
　(古也古者天子之玉搢則大圭執則鎮圭佩之衝璜/琚瑀皆白玉也冕旒弁之􁈞皆五采也而此曰春服)
　(倉玉夏服赤玉中央服黄玉秋服白玉冬服𤣥玉則/非古也古者天子之膳春以牛膏養脾夏以犬膏養)
　(肺秋以雞膏養肝冬以羊膏養心而膳食牛宜稌羊/宜黍豕宜稷犬宜粱而此曰春食麥與羊夏食菽與)
　(雞中央食稷與牛秋食麻與犬冬食黍與彘則非古/也古者天子之器方圜多少髙下廣深皆有度數而)
　(義存乎其間以義制器則既有方矣何可易哉而此/曰春䟽以達夏髙以粗中央圜以閎秋廉以深冬閎)
　(以奄則非古也古者周人以玉作六器禮天地四方/而牲幣各放其色豈後儒因是以曼衍而為此說乎)
　(或者吕不韋将以是始作秦制而不克用乎意先王/所以順四時而奉天者蓋有道矣豈弊弊焉於車旂)
　(器服之/間為哉)
○是月也以立春先立春三日大史謁之天子曰某日
立春盛徳在木天子乃齊立春之日天子親帥三公九
卿諸侯大夫以迎春於東郊還反賞公卿諸侯大夫於
朝(先去聲齊側皆切/後同還音旋後同)
　(鄭氏曰大史禮官之屬掌正嵗年以序事謁告也迎/春祭蒼帝於東郊之兆也王居明堂禮曰出十五里)
　(迎嵗周近郊五十里賞謂顯賜有功徳者朝大寢門/外孔氏曰立春為正月節有在十二月之時云是月)
　(者謂是月之氣不謂是月之日也凢言是月者若事/相連接則因前是月不别起文若别事異端則更云)
　(是月他皆倣此周法五時迎氣皆前期十日而齊散/齊七日致齊三日秦法簡省故三日散齊二日致齊)
　(一日也天以覆蓋生民為徳春則為生天之生育盛/徳在於木位故云盛徳在木也立春立秋帥三公九)
　(卿諸侯大夫立夏立冬不云諸侯文不備也天子有/三朝一是燕朝在路寢二是治朝則此路寝門外應)
　(門之内以其賞賜公卿大夫宜在治事之朝故也三/是外朝在庫門之外皐門之内大詢衆庶聴斷罪人)
　(之處也此云賞公卿諸侯大夫孟夏云還反行賞封/諸侯慶賜遂行孟秋云賞軍帥武人孟冬云賞死事)
　(恤孤寡四時所賞不同者庾云順時氣也春陽氣始/著仁澤之時故賞朝臣及諸侯至夏陽氣尤盛故慶)
　(賜轉廣秋隂氣始凝故賞軍帥及武人至冬隂氣尤/盛故賞死事者及其妻子也方氏曰古者賞以春夏)
　(刑以秋冬此則四時皆賞何也蓋春夏非不刑也特/順陽義故以賞為主爾秋冬非不賞也特順隂義故)
　(以刑為主爾此則喜其氣之/至故皆行賞以飾其喜爾)
命相布徳和令行慶施惠下及兆民慶賜遂行毋有不
當(相去聲後同毋/音無當去聲)
　(鄭氏曰相謂三公相王之事也徳謂善教也令謂時/禁也慶謂休其善也惠謂恤其不足也天子曰兆民)
　(遂猶逹也言使當得者皆得得者無非其人方氏曰/徳令慶惠出乎君然欲布和行施以下及故特命相)
　(也徳貴乎宣利故曰布令貴乎無乖故曰和慶則必/致用故曰行惠則必有與故曰施慶賜者行慶而賜)
　(之也慶主禮賜主物前言行慶則禮而已此言慶賜/又及於物也遂言行之而無壅也毋有不當則又惡)
　(夫妄予以傷費焉此與孟夏皆言慶賜遂行而秋冬/則不言者賜以春夏故也於春則繼之以毋有不當)
　(於夏則繼之以無不欣說者蓋慶賜所以飾喜/必能毋有不當然後人無不欣恱焉亦互相備)
乃命大史守典奉法司天日月星辰之行宿離不貸毋
失經紀以初為常(宿音夙離去聲又/平聲貸吐得切)
　(鄭氏曰典六典法八法也經紀謂天文進退度數方/氏曰在人之六典八法在天之日月星辰莫不存乎)
　(書故以是命大史日循星以進退月應日以死生星/者日所舍辰者星所次即堯典所言厯象日月星辰)
　(也宿言宿於此離言離於彼日月星辰之宿離有定/數不可貸貸則司天者之過矣邱氏曰星謂二十八)
　(宿辰謂日月之舍宿留止離經歴詩云月離于畢大/史歴候日月星辰所留止經歴無令差貸也胡氏曰)
　(宿謂所居之次天文志云填星居宿其國福厚又云/五星所聚宿其國王陸氏曰蔡邕云宿者日所在離)
　(者月所歴孔氏曰天文進退度數當推勘考校若推/歩不明筭厯失所遲疾不依其度進退或失其常是)
　(失經紀初謂舊来所法常須遵奉以為常行故云以/初為常澄曰宿謂所居離謂所麗日月所居所麗在)
　(何辰何星之第㡬度推筭不可差貸毋令失其所躔/次之經紀初謂初始常謂不變當依初始以来筭厯)
　(之法而不/改變也)
○是月也天子乃以元日祈穀于上帝乃擇元辰天子
親載耒耜措之于參保介之御間帥三公九卿諸侯大
夫躬耕帝籍天子三推三公五推卿諸侯九推反執爵
于大寢三公九卿諸侯大夫皆御命曰勞酒(籍在亦切/推出佳吐)
(回二切/勞去聲)
　(鄭氏曰謂以上辛郊祭天也春秋傳曰夫郊祀后稷/以祈農事是故啓蟄而郊郊而後耕元辰蓋郊後吉)
　(辰也耒耜之上曲也保介車右也置耒於車右與御/者之間人君之車必使勇士衣甲居右而參乗備非)
　(常也介甲也帝籍為天神借民力所治之田也既耕/而宴飲以勞羣臣也大寝路寝御侍也孔氏曰甲乙)
　(丙丁等謂之日郊用辛故云元日子丑寅夘等謂之/辰耕用亥故云元辰隂陽式法正月亥為天倉以其)
　(耕事故用天倉也王耕一發公三發卿九發大夫二/十七發不云士者士賤不與耕也執爵于大寝耕後)
　(行燕禮以勞羣臣也按上迎春行賞於路寝門外正/朝此耕籍勞羣臣於路寝者爵當公事與衆共之故)
　(在正朝燕勞私禮主於歡心故在路寝澄曰參保介/謂車右也參謂參乗保謂䕶衛介謂甲士也措耒耜)
　(于參保介及御者二人之間而曰參保介之御其立/文猶書立政言有司及牧夫而曰惟有司之牧夫也)
○是月也天氣下降地氣上騰天地和同草木萌動王
命布農事命田舍東郊皆修封疆審端經術善相丘陵
阪險原隰土地所宜五穀所殖以教道民必躬親之田
事既飭先定凖直農乃不惑(經音徑/術音遂)
　(天在上而其氣降下地在下而其氣騰上是天地之/氣兩相和同交而為泰和同謂不乖異也故草木萌)
　(生𤼵動於其時鄭氏曰此陽氣蒸逹可耕之候也農/書曰土上冒橛陳根可㧞耕者急𤼵田謂田畯主農)
　(之官也舍東郊順時氣而居以命其事也封疆田首/之分職術周禮作遂夫間有遂遂上有徑遂小溝也)
　(步道曰徑相視也田事既飭以下說所以命田舍東/郊之意也凖直謂封疆徑遂也孔氏曰天地之氣即)
　(隂陽也陽氣之升從十一月始至四月六陽皆升六/隂皆伏五月六隂初升至十月六隂皆升六陽皆伏)
　(天氣下降地氣上騰五月至十月也地氣下降天氣/上騰十一月至四月也今正月言天氣下降地氣上)
　(騰者盖正月三陽生而成乾在坤體之下天居地下/故云天氣下降地氣上騰也七月三隂生而成坤在)
　(乾體之下上天下地是地氣在下天氣在上故正月/為泰天地交通七月為否天地隔塞十月云地氣下)
　(降天氣上騰者以十月純隂用事六陽退盡也春氣/既和王命羣官分布檢校農事以其耕作嵗時之氣)
　(起於東方故令田畯舍國之東郊以命其事其諸侯/都邑田畯各舍國之東郊也封疆則九夫為井四井)
　(為邑各有封境界域部分職事也術遂聲相近遂廣/深二尺徑容牛馬田畯舍於郊令農夫皆修理地之)
　(封疆審正田之徑路及溝洫田事既飭正又先定凖/直凖謂平均直謂繩墨封疆有界限徑遂有濶狹皆)
　(先平均正直之農乃不疑惑也方氏曰髙謂之丘平/而可陵謂之陵陂而不平者為阪水之所行者為險)
　(廣而平者為原下而濕者為隰非時脩則不足以盡/其利故丘陵阪險原隰不可以不相土地所宜者所)
　(宜之物也若山林之宜早川澤之宜櫜是矣五榖所/殖者所殖之土也若黍之利髙燥稌之利下濕是矣)
　(既曰土又曰地者蓋土則地之體地則土之名故周/官大司徒言五地而又言十有二土者以此馬氏曰)
　(土地所宜五榖所殖使農官涖而教道焉自我所行/之謂躬與彼有事之謂親故曰以教𨗳民必躬親之)
　(分地職奠地守使各適其平之謂凖各得其正之謂/直田事既飭而先定凖直與民由之農之所以不惑)
　(也/)
○是月也命樂正入學習舞
　(鄭氏曰習舞為仲春将釋菜胡氏曰以春陽動舞動/容也鄭謂為仲春将釋菜按文王世子云釋菜不舞)
　(則釋菜不為舞也下云仲春習舞釋菜又大胥春入/學舍菜合舞釋菜習舞不同二者各是一事故月令)
　(先習舞大胥先舍菜陳氏曰周官大胥以春之時合/舞以秋之時合聲文王世子以秋冬學羽籥春夏學)
　(干戈而月令季春大合吹孟夏習/合禮樂仲夏脩樂器蓋秦制也)
乃修祭典命祀山林川澤犧牲毋用牝禁止伐木毋覆
巢毋殺孩蟲胎夭飛鳥毋麛毋卵毋聚大衆毋置城郭
掩骼埋胔(覆芳服切夭烏老切麛/音迷骼音格胔才賜切)
　(鄭氏曰脩祭典重祭禮嵗始省録也毋用牝為傷妊/生之類禁止伐木盛徳所在也自覆巢至麛卵為傷)
　(萌幼之類聚衆置城郭為妨農之始骨枯曰骼肉腐/曰胔掩埋為死氣逆生也孔氏曰山林川澤其祀既)
　(卑餘月牲皆用牝惟此月不用為傷妊也若天地宗/廟大祭雖非正月皆不用牝禁謂禁其欲伐止謂止)
　(其已伐者此伐木在山中或在禁障之處十月許人/採取正月則禁止之若國家随時所須以為財用者)
　(雖非冬月亦得取之毋覆巢至毋卵餘月皆然因初/春始生之時故設戒也若夭鳥之巢則覆之然此月)
　(亦禁胎謂在腹中未出夭謂生而已出者飛鳥謂初/飛之鳥麛卵四時皆禁但於此月尤甚若須薦獻亦)
　(得取之胔骨之尚有肉者及禽獸之骨皆是掩埋互/言爾方氏曰祭典古所有也特因嵗之更始乃脩之)
　(祀不止於山林川澤然止以是為言者蓋天地宗廟/之祭非春亦未嘗用牝故也上言祭典下言命祀亦)
　(互相備禁止伐木禁以法言止以事言也孩蟲言蟲/未成如孩者飛鳥則鳥之習飛者毋覆巢胎夭麛卵)
　(凡此所以遂其生育之牲也馬氏曰命祀山林川澤/百物之所自生也毋聚大衆毋置城郭為其害耕事)
　(也掩骼埋胔則推其所愛/於其生者以及其死者也)
○是月也不可以稱兵稱兵必天殃兵戎不起不可從
我始毋變天之道毋絶地之理毋亂人之紀
　(鄭氏曰逆生氣故必天殃兵戎為客不利主人則可/故不可從我始變天道謂以隂政犯陽絶地理謂易)
　(剛柔之宜亂人紀謂仁之時而舉義事也孔氏曰起/兵伐人者謂之客敵来禦捍者謂之主兵戎不合興)
　(起之時不可從我而始我謂主人也主人既不先起/兵彼来伐我我不得不應天云道地云理人云紀互)
　(辭也方氏曰稱兵舉兵也曰兵又曰戎者兵以器言/戎以事言道有常也故曰毋變理可通也故曰毋絶)
　(紀欲定也故曰毋亂是道也古今所同/不必孟春也特以一嵗之首故言之爾)
○孟春行夏令則雨水不時草木蚤落國時有恐行秋
令則其民大疫猋風暴雨緫至藜莠蓬蒿並興行冬令
則水潦為敗雪霜大摯首種不入(蚤音早猋必/遥切種上聲)
　(鄭氏曰行夏令已之氣乗之也草木早落生日促也/國有恐以火訛相驚行秋令申之氣乗之也七月始)
　(殺回風為猋藜莠蓬蒿並興生氣亂惡物茂也行冬/令亥之氣乗之也首種為稷孔氏曰凡孟春失令則)
　(三時孟月之氣乗之仲季月失令則仲季月之氣乗/之所以然者以同為孟仲季氣情相通也如其不和)
　(則迭相乗入雨水不時謂雨少不得應時已来乗寅/四月純陽用事故雨少已為火寅為天漢之津火畏)
　(水終不来但訛言以火相恐動爾七月建申隂氣始/殺殺氣乗寅故人多大疫寅為風申為雨兩相衝破)
　(風被逆故為猋風雨被逆故為暴雨陸氏曰草木蚤/落以長養之早故彫落亦早緫至同時也藜莠蓬蒿)
　(秋草也並興皆生也不入非不孰也孰而不入澄曰/亥屬水亥氣乗隂故水潦為敗雪霜冬之盛隂摯與)
　(至同冬隂勝春陽故雪霜大至諸穀稷最先種春/寒傷其種故不收成入謂收成而入于倉廪也)
　　　右記孟春凡十節
仲春之月
　(此謂驚蟄後三十日也唐月令曰驚蟄之日桃始華/後五日倉庚鳴後五日鷹化為鳩春分之日𤣥鳥至)
　(後五日雷乃發/聲後五日始電)
日在奎昬弧中旦建星中(奎苦/圭切)
　(鄭氏曰日月㑹於降婁而斗建夘之辰也弧在輿鬼/南建星在斗上孔氏曰三統厯二月節日在奎五度)
　(昬井二十二度中去日九十七度旦斗五度中春分/日在婁四度昬栁五度中去日一百二度旦斗十六)
　(度中元嘉厯二月節日在壁一度昬井十度中旦箕/四度中春分日在奎七度昬東井三十度中旦斗四)
　(度中餘月昬旦中星皆舉二十八宿此弧中建星中/獨非二十八宿者由弧星近井建星近斗井有三十)
　(三度斗有二十六度其度寛不知的故舉弧星建星/也唐月令曰二月之節日在營室昬東井中曉箕中)
　(斗建夘位之初二月中氣日在奎昬/東井中曉南斗中斗建夘位之中)
其日甲乙其帝大皡其神句芒其蟲鱗其音角律中夾
鍾其數八其味酸其臭羶其祀户祭先脾
　(鄭氏曰夾鍾者夷則之所生三分益一律長七寸二/千一百八十七分寸之千七十五仲春氣至則夾鍾)
　(之律/應)
○始雨水桃始華倉庚鳴鷹化為鳩
　(鄭氏曰皆記時候也倉庚鸝黄也孔氏曰漢初以雨/水為三月節後改驚蟄為二月節方氏曰自上而下)
　(者皆曰雨然北風凍之則凝而為雪東風觧之則散/而為水孟春東風既觧凍矣仲春於是始雨水馬氏)
　(曰始雨水則隂陽交而成和矣澄按詩云桃之夭夭/灼灼其華二月昬姻之時也又云春日載陽有鳴倉)
　(庚二月蠶将生之時也陸氏曰桃始華言始穉之也/鷹化為鳩陽氣蒸變含血使鷙者能仁候之著者也)
○天子居青陽大廟乗鸞路駕倉龍載青旂衣青衣服
倉玉食麥與羊其器䟽以達
　(鄭氏曰青陽大/廟東堂大室)
○是月也安萌牙養幼少存諸孤擇元日命民社命有
司省囹圄去桎梏毋肆掠止獄訟(少去聲省所景切/去上聲掠音亮)
　(鄭氏曰安養存助生氣也社后土也使民祀焉日用/甲省減也囹圄所以禁守繋者桎梏械也肆謂死刑)
　(暴尸也掠謂捶治人皆順陽寛也馬氏曰植物始茁/為萌浸長為牙動物始生為幼未壮為少植物欲其)
　(無踐履故曰安動物欲其無殄滅故曰養孤者天民/之窮欲其無夭絶故曰存孔氏曰后土謂五官之后)
　(土即社神也句龍配社之神又為后土之官郊特牲/云祀社用甲用日之始召誥戊午社于新邑乃用戊)
　(者周公告營洛邑非常祭也囹牢也圄止也所以止/出入罪人所舍皆獄也周曰圜土殷曰羑里夏曰均)
　(臺秦曰囹圄漢曰若盧肆陳也謂陳尸而暴之然春/陽既動理無殺人何得更有死尸蓋是大逆罪甚容)
　(得春時殺之殺則埋之禁其陳肆應氏曰肆縱也肆/掠謂肆意笞箠也蓋雖輕刑不敢縱意也肆固為暴)
　(尸之刑而與掠並言則輕重不倫/且桎梏猶欲去之而况敢暴尸乎)
○是月也𤣥鳥至至之日以大牢祠于髙禖天子親徃
后妃帥九嬪御乃禮天子所御帶以弓韣授以弓矢于
髙禖之前(禖音梅/韣音獨)
　(鄭氏曰𤣥鳥燕也燕以施生時来巢人堂宇而孚乳/嫁娶之象也媒氏之官以為候髙辛氏之世𤣥鳥遺)
　(卵娀簡吞之而生契後王以為媒官嘉祥而立其祠/焉變媒言禖神之也周禮天子有夫人有九嬪有世)
　(婦有女御獨云九嬪舉中言也御謂從徃侍祠天子/所御謂今有娠者於祠大祝酌酒飲於髙媒之庭以)
　(神惠顯之也帶以弓韣授以弓矢求男之祥也王居/明堂禮曰帶以弓韣禮之禖下其子必得天材方氏)
　(曰九嬪御者九嬪與九御也御即女御女御八十一/人毎九人則屬一嬪故謂之九御言九嬪則包夫人)
　(言九御則包世婦天子所御謂御而幸之者禮謂酌/之以酒也射者男子之事弓矢者男子之祥也男子)
　(生而縣弧以此韣則弓衣也帶以弓韣示其有/能受之資也授以弓矢予之以所求之祥也)
○是月也日夜分雷乃發聲始電蟄蟲咸動啓戸始出
先雷三日奮木鐸以令兆民曰雷將發聲有不戒其容
止者生子不備必有凶災
　(鄭氏曰發聲發猶出也主戒婦人有娠者也容止猶/動靜孔氏曰日夜分謂晝夜各五十刻據日出入為)
　(限雷是陽氣之聲将上與隂相衝季冬雷在地下則/雉應而雊孟春動於地之上則蟄蟲應而振出至此)
　(升而動於天之下其聲發揚也以雷出有漸故曰乃/云始電者電是陽光陽㣲則光不見此月陽氣漸盛)
　(以擊於隂其光乃見故云始電户謂穴也蟲發所蟄/之穴蟄早者孟春乃出則左傳啓蟄而郊是也蟄晚)
　(者二月始出故此云蟄蟲咸動玉藻云迅雷甚雨則/必變雖夜必興衣服冠而坐所以畏天威也小人不)
　(畏天威懈慢䙝瀆或至夫婦交接君子制法不可指/斥言之故曰有不戒其容止者言此時夫婦交接生)
　(子支節性情必不備其父母必有災也澄曰先雷謂/於雷未發聲之前而振鐸以令使民咸知雷之将發)
　(聲也心主於敬則雖驟聞威震不至失常若不戒慎/其容止於雷未發聲之前使心有所主娠婦将生子)
　(而不豫加警惕以備則生子之際忽值震驚一時怖/畏或致駭亂神氣害於産乳因而䘮生者有矣故曰)
　(凶災鄭註所謂主戒婦人有娠者蓋若此孔䟽之言/雖善乃君子敬身之道或非本文之意故今明之)
日夜分則同度量鈞衡石角斗甬正權概(甬音勇概/古代切)
　(鄭氏曰因晝夜等而平當平也同角正皆謂平之也/丈尺曰度斗斛曰量三十斤曰鈞稱上曰衡百二十)
　(斤曰石甬今斛也稱錘曰權概平斗斛者澄曰鈞亦/謂均平之也非三十斤為鈞之鈞同鈞角正四字共)
　(一義角如角力之角謂比較其大小也度之度長短/者有五分寸尺丈引也量之量多寡者有五龠合升)
　(斗斛也衡之稱輕重者有五銖兩斤鈞石也衡之下/但言石於五者之中舉其至重者言也上曰量下又)
　(日斗甬者先緫言其器後析言其名也權者衡之用/概者量之用唯度既不析其名又不言其用者度自)
　(用而無為/之用者也)
○是月也耕者少舍乃修闔扇寢廟畢備毋作大事以
妨農之事
　(鄭氏曰舍猶止也因蟄蟲啓户耕事少間而治門户/也用木曰闔用竹葦曰扇畢猶皆也凡廟前曰廟後)
　(曰寝大事兵役之屬孔氏曰廟在前是接神之處寝/在後衣冠所藏之處廟制有東西廂有序寝制唯室)
　(而已馬氏曰耕者少舍乃脩闔扇亦啓其向之塞闢/其户之墐者而已寢廟畢備則以其所以養人者事)
　(神也方氏曰方春東作之時不可以久妨故以少為/言焉大事非若闔扇之小事則於農事有所妨矣故)
　(制之使毋澄曰闔扇人所居也寝廟神所居也脩闔/扇而繼之以寝廟畢備不敢勤於人而慢於神也畢)
　(備者無一不周完之謂然耕者皆庶人不當有廟或/疑是大夫士家因農事之少間而資其力以葺其家)
　(與然當春為此雖功役省/易亦不知其合古制否也)
○是月也毋竭川澤毋漉陂池毋焚山林(漉音/鹿)
　(鄭氏曰順陽養物也畜水曰陂穿地通水曰池方氏/曰川澤之物非竭其水則不可以盡取故於川澤曰)
　(竭陂池之物漉之以網罟則可以盡之矣故於陂池/曰漉毋竭川澤毋漉陂池主漁者言之也毋焚山林)
　(主田者言之也凡/此皆所以遂生物)
天子乃鮮羔開冰先薦寢廟(鮮音/獻)
　(鄭氏曰鮮當為獻聲之誤也獻羔謂祭司寒也祭司/寒而出冰薦於宗廟乃後賦之春秋傳曰古者日在)
　(北陸而藏冰西陸朝覿而出之其藏冰也深山窮谷/涸隂沍寒於是乎取之其出之也朝之禄位賔食喪)
　(祭於是乎用之其藏之也黒牡秬黍以享司寒其出/之也桃弧棘矢以除其災其出入也時食肉之禄冰)
　(皆與焉大夫命婦䘮浴用冰祭寒而藏之獻羔而啓/之公始用之火出而畢賦自命夫命婦至于老疾無)
　(不受冰孔氏曰畢賦者應是得冰之人無問尊卑盡/賦與之陳氏曰月令四時新物皆先薦寝廟盖有寝)
　(者薦於寢無寢者薦於廟非謂薦止於寝也月令雜/記秦禮秦出寝於陵則月令所謂寝廟者豈廟後之)
　(寢乎古者掌廟有守祧掌寢有𨽻僕方氏曰王者七/廟而周官𨽻僕止掌五寢者二祧將毁先除其寢去)
　(事有漸/故也)
上丁命樂正習舞釋菜天子乃帥三公九卿諸侯大夫
親徃視之仲丁又命樂正入學習樂
　(鄭氏曰樂正樂官之長也命習舞者順萬物始出地/鼔舞也将舞必釋菜於先師以禮之夏小正曰丁亥)
　(萬用入學親往視之順時逹物也仲丁習樂者習歌/與八音為季春将合樂也孔氏曰孟春習舞仲春又)
　(習舞皆以春陽既動萬物出地王者習舞所以應之/此習舞與大胥春入學舍菜合舞一也孟春習之至)
　(仲春習而合之是春秋常所合樂非為季春而習舞/也孟春習舞及仲春習舞仲丁習樂并季春合樂皆)
　(在大學仲春釋菜合舞季春/大合樂皆天子親徃餘則不)
○是月也祀不用犧牲用圭璧更皮幣(更平/聲)
　(鄭氏曰為季春将選而合騰之也更猶易也當祀者/古以玉帛而已孔氏曰以季春将騰合牝牡不用殺)
　(其犧牲其應祀之時圭璧更易此犧牲非但用圭璧/更易又用皮幣以更之此謂祈禱小祀若大祀則依)
　(常法大牢祀髙禖是也澄曰言是月有祈禱之小祀/不用犧牲不忍殺物故也當祀者但用圭璧而已亦)
　(或更之皮幣更者謂以之易/犧牲也而馬氏則曰非古也)
○仲春行秋令則其國大水寒氣緫至寇戎來征行冬
令則陽氣不勝麥乃不孰民多相掠行夏令則國乃大
旱煖氣早來蟲螟為害(掠音/略)
　(鄭氏曰大水寒氣酉之氣乗之也八月宿直昴畢畢/好雨寇戎来征金氣動畢又為邊兵也陽氣不勝麥)
　(乃不孰子之氣乗之也十一月為大隂民相掠隂姦/衆也國旱氣煖午之氣乗之也蟲螟暑氣所生為災)
　(害也孔氏曰寒氣天災也寇戎人災也陽氣不勝天/災也麥不孰地災也民相掠人災也大旱煖氣天災)
　(也蟲螟為害地災也方氏曰多雨故其國大水也水/之氣為寒故寒氣緫至寇戎来征則感金氣而然也)
　(凡此皆酉之氣乗之麥以秋稼至夏乃穡仲春則向/成矣而陽氣不勝故麥乃不孰也民多相掠則以陽)
　(氣不勝隂故也凡此皆子之氣乗之行夏令而陽亢/故大旱大旱故煖氣早来蟲螟則煖氣所生也且螟)
　(食苗心夏以盛徳在火而心屬焉則其為害亦以類/故孟夏仲冬之行春令言蝗仲夏之行春令言螣各)
　(以類焉凡此皆/午之氣乗之)
　　　右記仲春凡十節
季春之月
　(此謂清明後三十日也唐月令曰清明之日桐始華/後五日田䑕化為鴽後五日虹始見穀雨之日萍始)
　(生後五日鳴鳩拂其羽後五日戴勝降于桑澄曰/虹始見之第三日至立夏前凡十八日土王用事)
日在胃昬七星中旦牽牛中
　(鄭氏曰日月㑹於大梁而斗建辰之辰也孔氏曰按/三統厯三月節日在胃七度昬張二度中去日一百)
　(七度日斗二十六度中清明日在昴八度昬翼四度/中去日一百一十一度旦女三度中元嘉厯三月節)
　(日在婁六度昬栁十二度中旦斗十四度中三月中/日在胃九度唐月令曰三月之節日在婁昬栁中曉)
　(南斗中斗建辰位之初三月中/氣日在胃昬張中曉南斗中)
其日甲乙其帝大皡其神句芒其蟲鱗其音角律中姑
洗其數八其味酸其臭羶其祀戸祭先脾
　(鄭氏曰姑洗者南吕之所生三分益一律長/七寸九分寸之一季春氣至則姑洗之律應)
○桐始華田䑕化為鴽虹始見萍始生(鴽音如見/賢遍切)
　(陸氏曰桐木之後華者也稺之故曰始馬氏曰田䑕/化為鴽則隂類之慝者遷乎陽而其性和也萍始生)
　(則隂物之浮以承陽者也鄭氏曰皆記時候也鴽毋/無螮蝀謂之虹萍蓱也其大者曰蘋孔氏曰鴽䳺也)
　(虹是隂陽交會之氣純隂純陽則虹不見若雲薄漏/日日照雨滴則虹生方氏曰虹者天地訌會之氣也)
　(隂干陽所乃見而出陽方得中則隂莫能干至於辰/則已過中矣故為隂所干而虹見也氣以有所干而)
　(交以無所干而辨故虹以隂陽交而見以隂陽辨而/藏季春則隂陽向乎交矣故始見孟冬則隂陽極乎)
　(辨矣故藏不見也萍為陽之所浮者也/季春則陽生物之功極矣故萍始生焉)
○天子居青陽右个乗鸞路駕倉龍載青旂衣青衣服
倉玊食麥與羊其噐䟽以逹
　(鄭氏曰青陽右/个東堂南偏)
○是月也天子乃薦鞠衣于先帝命舟牧覆舟五覆五
反乃告舟備具于天子焉天子始乗舟薦鮪于寢廟(覆/芳)
(服切鮪/為軌切)
　(鄭氏曰鞠衣黄桑之服先帝大皡之屬為将蠶求福/祥之助也舟牧主舟之官也覆反者備傾漏也薦鮪)
　(進時美物也孔氏曰鞠草名花色黄與桑同色鞠衣/黄色如鞠塵象桑葉始生服蓋薦於神坐為蠶求福)
　(也帝言先不言上故知非天鮪似鱣而小大者為王/鮪小者為鮇鮪口在頷下長鼻體無鱗甲陳氏曰鞠)
　(衣后服也后服此帥内外命婦而蠶薦之於神告将/服之以蠶也将耕祈榖於上帝所以祈有秋将蠶薦)
　(鞠衣于先帝所以祈有春馬氏曰舟所以渉險危事/也以至尊履危事其戒慎之至宜如此方氏曰覆以)
　(視表反以視裏待至尊所乗不得不防其傾漏也覆/反必至于五慎之至也禮有告具告備曰具則苟具)
　(而已曰備則無所不備焉告舟備具以見精粗無不/至也必乗舟而後薦鮪者示親漁也先王之饗親牲)
　(必親牽殺必親射以致其/敬所以乗舟而後薦鮪也)
乃為麥祈實(為去/聲)
　(鄭氏曰於含秀求其成也不言所祈承寝廟可知方/氏曰孟夏農将登麥故祈其實慮稼穡之卒痒也)
○是月也生氣方盛陽氣發泄句者畢出萌者盡達不
可以内天子布徳行惠命有司發倉廪賜貧窮振乏絶
開府庫出幣帛周天下勉諸侯聘名士禮賢者(泄息列/切句古)
(侯/切)
　(鄭氏曰時可宣出不可收斂也句屈也生者芒而直/曰萌振猶救也勉猶勸也聘問也名士不仕者孔氏)
　(曰以物宣散之時當順天散物不可積聚納之在内/榖藏曰倉米藏曰廪無財曰貧無親曰窮暫無曰乏)
　(不續曰絶皇氏曰長無謂之貧窮暫無謂之乏絶王/者勸勉諸侯聘問有名之士謂徳行貞純道術通明)
　(王者不得臣而隠居不在位者也賢者謂名士之次/亦隠者也方氏曰由辰而前句者非不出也出之未)
　(畢爾萌者非不逹也逹之未盡爾至於辰乃言畢出/盡逹焉有終謂之畢無餘謂之盡春主發散則出而)
　(外之時也秋主揫歛則入而内之時也方春宜出之/時故言不可以内自布徳行惠而下皆其事也發倉)
　(廪所以賜貧窮振乏絶乏絶未至於貧窮故於貧窮/曰賜則予之也於乏絶曰振則貸之而已開府庫所)
　(以出幣帛将以聘名士禮賢者也周天下以言聘禮/之廣古者諸侯必嵗貢士於天子以是勉諸侯則又)
　(欲諸侯之致力焉名士有實之稱賢有徳之稱聘以/問之禮以體之有徳不止於有實禮則不止於問此)
　(重輕之别也夫春氣之發散極於是月矣天子布徳/行恵至於發倉廪開府庫宜也澄曰天子既自有所)
　(聘有所禮矣其賢士在諸侯境内者又勸勉諸侯聘/禮之欲其所聘所禮周於天下而一無所遺也陳氏)
　(曰孟春生氣未盛之時也故命相布徳施恵而已季/春生氣方盛之時也故天子布徳行恵焉然孟春兼)
　(言和令行慶而此但言徳惠/者詳在於臣要在於主也)
○是月也命司空曰時雨將降下水上騰循行國邑周
視原野修利隄防道達溝瀆開通道路毋有障塞(行去/聲)
　(鄭氏曰廣平曰原國也邑也平野也溝瀆與道路皆/不得不通所以除水潦便民事也古者溝上有路孔)
　(氏曰此為雨决水而云開通道路言道達溝瀆之時/須循溝上道路按周禮遂人職云溝上有畛川上有)
　(路言溝上有路是道路之緫名也方氏曰司空掌上/之官凡此所命皆土事時雨應時之雨也方春物生)
　(需雨澤之時故其雨謂之時雨然或過滛則趨下之/水反上騰而為災故命以豫備之術也循行則行之)
　(有序也周視則視之無遺也修利則修而利之使無/害道逹則道而逹之使無壅開通則開而通之使無)
　(窮皆欲其毋有障塞而已障言蔽顯以為隠/塞言窒虚以為實凡此皆豫備水災之術也)
田獵罝罘羅罔畢翳餧獸之藥毋出九門(罝子斜切罘/音浮翳於計)
(切餧委/為切)
　(鄭氏曰為鳥獸方孚乳傷之逆天時也獸罟曰罝罘/鳥罟曰羅罔小而柄長謂之畢翳射者所以自隠也)
　(凡諸罟及毒藥禁其出九門明其常有時不得用爾/天子九門者路門也應門也雉門也庫門也皐門也)
　(城門也近郊門也逺郊門也關門也孔氏曰畢所以/掩兎以其似天上畢星故謂之畢路門皐門以内雖)
　(是宫室所在亦有林苑及空閒之處得有羅罔及毒/藥所施若路門内有者不得出路門應門内有者不)
　(得出應門城門内有者不得出城門此等之物四時/常有季春之時逺近皆不得用故云毋出九門陸氏)
　(曰王城面各三門南北九經東西九緯若今朱雀門/三經經各一門是已毋出九門謂毋出此門也澄曰)
　(東西南北各三門則十二門也而云九門者蓋南三/門王之正門平日此等之物皆不敢由其門而出不)
　(待此月始禁其餘九門/則得出但此月則禁爾)
○是月也命野虞毋伐桑柘鳴鳩拂其羽戴勝降于桑
具曲植籧筐后妃齊戒親東鄉躬桑禁婦女毋觀省婦
使以勸蠶事蠶事既登分繭稱絲效功以共郊廟之服
無有敢惰(戴音帶植直吏切籧居吕切鄉/去聲觀去聲省所景切共音恭)
　(鄭氏曰野虞謂主田及山林之官毋伐桑柘愛蠶食/也鳴鳩飛且翼相擊趨農急也戴勝織祍之鳥是時)
　(恒在桑皆蠶将生之候也言降于桑者若時始自天/来重之也曲薄也植搥也皆養蠶器也后妃親採桑)
　(示帥先天下也東鄉者鄉時氣也婦謂世婦及諸臣/之妻也内宰職曰仲春詔后帥外内命婦始蠶于北)
　(郊女外内子女也夏小正曰妾子始蠶執養宫事毋/觀去容飾也婦使縫線組紃之事登成也敕徃蠶者)
　(蠶畢将課功以勸戒之孔氏曰鳴鳩鶌鳩一名鶻鵃/鶌九物反鵃音嘲似山鵲而小青黒色短尾多聲戴)
　(勝既鴒一名載鵀曲自關而西謂之薄植縣蠶薄柱/也自關而西謂之搥外子女謂王外姓甥之女内子)
　(女王之同姓子女周禮之外宗内宗是也方氏曰山/虞主在野之事故曰野虞以致曲而織曰曲以取直)
　(而立曰植籧席之粗者筐筥之方者皆蠶具省婦使/者不煩以它役欲一意於蠶事蠶事既登與年榖不)
　(登之登同義事畢而登比年之數也分繭所以使之/繅稱絲所以使之織效其功之多少以共郊廟之服)
　(無有敢惰/敬之至也)
○是月也命工師令百工審五庫之量金鐵皮革筋角
齒羽箭幹脂膠丹漆毋或不良百工咸理監工日號毋
悖于時毋或作為淫巧以蕩上心(監平聲/號去聲)
　(鄭氏曰工師司空之屬官也五庫藏此諸物之舍也/量謂物善惡之舊法也幹器之木也凡輮幹有當用)
　(脂良善也咸皆也於百工皆理治其事之時工師則/監之日號令之戒以二事悖猶逆也時者若弓人春)
　(液角夏治筋秋合三材冬定體之屬百工作器物各/有時逆之則不善淫巧謂偽飾不如法蕩謂動之使)
　(生奢泰也孔氏曰五庫者金鐵為一庫皮革筋為一/庫角齒為一庫羽箭幹為一庫脂膠丹漆為一庫此)
　(等之物善惡先有舊法當審察之器之材樸緫謂之/幹周禮弓人析幹止謂弓幹與此異此時天氣和適)
　(百工造作器物當依氣序無得悖逆於時使物不牢/固又所作器物當依舊常無得作淫過巧妙以蕩動)
　(在上使生奢泰之心也方氏曰五庫之量百工所治/之材也以其材各有所受故謂之量五庫以五材而)
　(得名蓋金鐵之類皆不離於五材也先儒别而為五/拘矣工固有巧過乎巧則為淫以其淫故足蕩上心)
　(此與孟冬皆言毋或作為淫巧以蕩上心者此/則因其作而戒之彼則因其成而又戒之也)
○是月之末擇吉日大合樂天子乃率三公九卿諸侯
大夫親徃視之
　(鄭氏曰大合樂者所以助陽達物風化天下也其禮/亡方氏曰合言備衆樂而合之也率公卿諸侯大夫)
　(親徃視以其大也於大合吹而不率之者不若合/樂之備也於釋菜亦率之者謹其行禮之始也)
○是月也乃合累牛騰馬遊牝于牧犧牲駒犢舉書其
數(累力/追切)
　(鄭氏曰累騰皆乗匹之名是月所合牛馬謂繋在廐/者其牝欲遊則就牧之牡而合之以在牧而校數書)
　(之明出時無它故至秋當録内且以知生息之多少/也孔氏曰季春陽将盛物皆産乳故合以所累之牛)
　(相騰逐之馬遊此繋牧之牝於牧田之中就牡而合/之其在廐牝馬須擬乗用者則不放之既遊牝於牧)
　(之後畜皆在野所有犧牲及小馬之駒小牛之犢皆/書其見在之數至秋畜産入時知其舊數欠少與否)
　(及生息多少方氏曰累牛者繋累之牛騰馬者騰躍/之馬牛善順故以累言馬善走故以騰言合牛馬而)
　(遊牝于牧所以順隂陽之性且欲其孳生之蕃也牧/葢畜養之地然周官牧司之掌牧通淫乃在中春鄭)
　(氏謂秦地寒凉萬物後動理或然也陸氏曰遊牝則/牡雖在牧不得遊也葢嗜欲不制則雖有龍牡猶将)
　(耗矣遊雖牛馬之真性若牡則連之/以羈􁁍編之以皁棧亦豈可少哉)
命國難九門磔攘以畢春氣(難音那磔/作伯切)
　(鄭氏曰此難難隂氣也隂寒至此不止害将及人命/方相氏帥百𨽻索室敺疫以逐之又磔牲以攘於四)
　(方之神所以畢止其災也王居明堂禮曰季春出疫/于郊以攘春氣方氏曰難所以敺隂慝以狂夫為之)
　(狂疾陽有餘足以勝隂慝故也裂牲謂之磔除禍謂/之攘必於九門欲隂慝之出也凡此皆慮春氣之不)
　(得其終故曰以畢春氣此之難難隂慝之作於春也/仲秋又難則難隂慝之作於秋者也季冬又難則難)
　(隂慝之作於冬者也獨夏不難則以陽氣之盛時隂/慝不能作故也澄曰難者聚衆戱劇以盛其喜樂之)
　(氣使人之和氣充盈則足以勝天地之乖氣此亦先/王爕理之一事而微其機使百姓由之而不知也陸)
　(氏曰言國則九門/不在郊之外明矣)
○季春行冬令則寒氣時發草木皆肅國有大恐行夏
令則民多疾疫時雨不降山陵不收行秋令則天多沉
隂淫雨蚤降兵革並起
　(鄭氏曰寒氣時發草木皆肅丑之氣乗之也肅謂枝/葉縮栗大恐謂以水訛相驚疾疫不雨未之氣乗之)
　(也六月有暑山陵不收髙者暵於熱也沈隂淫雨戌/之氣乗之也淫霖也雨三日以上為霖兵革隂氣勝)
　(也孔氏曰寒氣時發天災也草木皆肅地災也國有/大恐人災也冬氣来乗水欲来至季春是土土能制)
　(水故訛言相驚水竟不至也民多疾疫人災也時雨/不降天災也山陵不收地災也沈隂淫雨並天災也)
　(兵革人災也方氏曰冬之氣為寒故寒氣時發草木/皆肅則寒氣之所栗故也國有大恐則寒氣之所制)
　(故也亢陽之氣襲於人故民多疾疫陽亢而為旱故/時雨不降山陵之物不收則以髙者尤易被旱故也)
　(天多沈隂則感少隂之氣故也陽為暘而隂/為雨故淫雨蚤降兵革並起則金氣動故也)
　　　右記季春凡十一節
孟夏之月
　(此謂立夏後三十日也唐月令曰立夏之日螻蟈鳴/後五日蚯蚓出後五日王𤓰生小滿之日苦菜秀後)
　(五日靡草死後/五日小暑至)
日在畢昬翼中旦婺女中
　(鄭氏曰日月會於實沈而斗建巳之辰也孔氏曰三/統歴四月節日在畢十二度昬軫四度中去日一百)
　(一十四度旦虚三度中四月中日在井初度昬角六/度中去日一百一十七度旦危六度中元嘉歴四月)
　(節日在昴十一度昬翼十度中旦女三度中四月中/日在畢十五度昬軫十度中旦虚九度中唐月令曰)
　(四月之節日在昴昬翼中曉牽牛中斗建巳位之初/四月中氣日在畢昬軫中曉須女中斗建巳位之中)
其日丙丁
　(丙丁者火干也立夏以後七十/二日火王用事故其日屬丙丁)
其帝炎帝其神祝融
　(鄭氏曰此赤精之君火官之臣自古以来著徳立功/者也炎帝大庭氏也祝融顓頊氏之子曰黎為火官)
其蟲羽
　(南方井鬼栁星張翼軫七宿有/鳥之象故凡物之有羽者屬火)
其音徵(徵張/里切)
　(鄭氏曰三分宫去一以生徵徵數五十四屬火者以/其㣲清事之象也夏氣和則徵聲調孔氏曰羽數最)
　(少為極清徵數/次少為㣲清)
律中中吕(中吕/音仲)
　(鄭氏曰中吕者無射之所生三分益一律長六寸萬/九千六百八十三分之萬二千九百七十四孟夏氣)
　(至則中吕/之律應)
其數七
　(鄭氏曰火生數二成數七/但言七者亦舉其成數)
其味苦其臭焦
　(鄭氏曰火/之臭味也)
其祀竈祭先肺
　(鄭氏曰夏陽氣盛熱於外祀之於竈從熱類也竈在/廟門外之束祀竈之禮先席於門之奥東面設主於)
　(竈陘乃制肺及心肝為爼奠于主西又設盛於爼南/亦祭黍三祭肺心肝各一祭醴三亦既祭徹之更陳)
　(鼎爼設饌於筵前迎尸如祀戸之禮孔氏曰唯/云祭黍或無稷也配竈神而祭者是先炊之人)
○螻蟈鳴蚯蚓出王𤓰生苦菜秀
　(鄭氏曰皆記時候也螻蟈蛙也王𤓰萆挈也方氏曰/蚯蚓至隂之物故感正陽之氣而出王𤓰南方之果)
　(也其色赤感火之色而生苦菜南方之菜也其味苦/化火之味而秀馬氏曰螻蟈鳴則隂而伏者乗陽而)
　(鳴也蚯蚓出則隂而/屈者乗陽而伸也)
○天子居明堂左个乗朱路駕赤駵載赤旂衣朱衣服
赤玉食菽與雞其器髙以粗(駵音/留)
　(鄭氏曰明堂左个大寢南堂東偏也菽實孚甲堅合/屬木雞木畜時熱食之亦以安性也粗猶大也器髙)
　(大者象物盛長孔氏曰路與服言朱駵與旂及玉言/赤者色淺曰赤色深曰朱路與衣服人功所為染必)
　(色深玉與駵馬自然之性皆不可深色旌旂/雖人功所為染之而不須色深故亦云赤)
○是月也以立夏先立夏三日太史謁之天子曰某日
立夏盛徳在火天子乃齊立夏之日天子親帥三公九
卿大夫以迎夏於南郊還反行賞封諸侯慶賜遂行無
不欣說(先去聲/說音恱)
　(鄭氏曰迎夏祭赤帝於南郊之兆也不言帥諸侯而/云封諸侯諸侯或時無在京師者空其文也祭統曰)
　(古者於禘也發爵賜服順陽義也於嘗也出田邑發/秋政順隂義也今此行賞可也而封諸侯則違於古)
　(封諸侯出土地之事於時未可似失之孔氏曰諸侯/或無在京師容有在者故得封也或諸侯身雖不在)
　(遥封之應氏曰封爵以是時出命而田邑至秋始割/功之常者待時而賞其非常者自不容緩司馬法謂)
　(賞不踰時是也陸氏曰於天子言無/不欣說於相言無有不當亦言之法)
乃命樂師習合禮樂命大尉贊桀俊遂賢良舉長大養
壯佼行爵出禄必當其位(佼古卯切/當去聲)
　(鄭氏曰習合禮樂為将飲酎大尉秦官三王之官有/司馬無大尉贊猶出也桀俊能者也遂猶進也此助)
　(長氣也爵禄必當其位使順之也澄按養壮佼三字/舊本在仲夏章其器髙以粗之下朱子謂是簡脫當)
　(屬此舉長大之下今從之桀俊賢良尚其才徳也長/大壯佼尚其膂力也孔氏曰桀俊謂多才藝賢良謂)
　(有徳行贊是贊佐之義或未仕沈滯故出之或職卑/位下故遂之長大謂長大之人舉謂用之壯謂容體)
　(盛大佼謂形容佼好養之以盛夏長養之時助長氣/也方氏曰大尉即古司馬司馬政官命之取人盖将)
　(以為政也王制言司馬辨論官材與此同意贊之遂/之舉之則必有爵以馭其貴有禄以馭其富故繼之)
　(以行爵出禄爵必當有徳/之位禄必當有功之位也)
○是月也繼長増髙毋有壊墮毋起土功毋發大衆毋
伐大樹(壊音怪墮/許規切)
　(鄭氏曰長髙謂草木盛蕃庻也起土功發大衆為妨/農蠶之事壊墮伐大樹為逆時氣也孔氏曰王者當)
　(勸民長養繼續長養之道勸民種植增益髙大之物/馬氏曰萬物所以長而髙者陽達上故也長之者天)
　(地繼長者人也髙之者天地增髙者人也人終天地/之功者也欲其長則勿壊焉欲其髙則勿墮焉起土)
　(功發大衆伐大樹/則是壊墮之也)
○是月也天子始絺
　(鄭氏曰初服暑服方氏曰絺凉而可以禦暑裘温而/可以禦寒孟夏暑之始也故始絺孟冬寒之始也故)
　(始/裘)
命野虞出行田原為天子勞農勸民毋或失時命司徒
廵行縣鄙命農勉作毋休于都(行去聲下/同為去聲)
　(鄭氏曰命野虞重敕之縣鄙鄉遂之屬主民者也命/農勉作急趨於農孔氏曰五酇為鄙五鄙為縣縣二)
　(千五百家鄙五百家是遂之屬盖舉遂以包鄉故鄭/兼云鄉也方氏曰野虞外官也故行田原曰出司徒)
　(内官也故行縣鄙曰廵澄曰命野虞又命司徒者由/卑而尊也為農者皆天子之民野虞位卑不敢自專)
　(其於農也但為天子勞之而勸其民爾掌農者正地/官之職司徒位尊不敢自曠其於農也乃自已職命)
　(之而勉其作也勸之者勸其用天之道頃刻不敢怠/緩故曰毋或失時勉之者勉其盡地之利隨處不敢)
　(暇逸故曰毋休於都都者六遂外之餘地為公邑者/盖司徒廵行雖不出六遂縣鄙之外而命農勉作則)
　(并及於遂外/公邑之都也)
○是月也驅獸毋害五穀毋大田獵
　(鄭氏曰為傷蕃庶之氣也方氏曰四時之田夏曰苗/以其為苗除害也故此言驅獸無害五榖既曰驅獸)
　(而又曰毋大田獵者以雖可田獵而不/可大為之也若秋獮冬狩則為大矣)
農乃登麥天子乃以彘嘗麥先薦寢廟
　(鄭氏曰登進也麥之新氣尤盛以彘食之散其熱也/彘水畜方氏曰以彘嘗麥者以水勝火也仲夏以雛)
　(嘗黍者以木生火也仲秋以犬嘗麻者以金勝木也/季秋以犬嘗稻者以金合金也勝所以治之生所以)
　(養之合所以和之故食齊得其宜焉胡氏曰麥性藴/毒故王制薦麥以魚而此嘗麥以彘宣其毒也嘗穀)
　(必薦寢廟一/食不敢忘親)
○是月也聚畜百藥靡草死麥秋至斷薄刑决小罪出
輕繋(畜丑六切/斷丁亂切)
　(方氏曰藥之可採者不必皆在孟夏以繁廡之時所/可採者多也凡物感陽而生者則彊而立感隂而生)
　(者則柔而靡靡草至隂之所生也故不勝至陽而死/凡物生於春長於夏而成於秋而麥獨成於夏故是)
　(月言麥秋至盖於時為夏於麥為秋也刑主國言罪/主人言薄者對厚之辭小者對大之辭輕者對重之)
　(辭方正陽之月於隂事未宜大有所施設也陸氏曰/靡草死麥秋至而後斷薄刑决小罪亦因時順氣薄)
　(刑謂若不應五刑其刑薄麗于五罰之類鄭氏曰聚/畜百藥蕃廡之時毒氣盛也靡草舊說云薺亭歴之)
　(屬祭統曰草艾則墨謂立秋後也刑無輕於墨者/今以純陽之月斷刑决罪似非出輕繫崇寛也)
蠶事畢后妃獻繭乃收繭稅以桑為均貴賤長幼如一
以給郊廟之服
　(鄭氏曰后妃獻繭者内命婦獻繭於后妃收繭稅者/收外命婦外命婦雖就公桑蠶室而蠶其夫亦當有)
　(祭服以助祭收以近郊之稅爾貴賤長幼如一國服/同孔氏曰后妃獻繭者謂后妃受内命婦之獻繭非)
　(后妃獻繭於王祭義曰世婦卒蠶奉繭以示於君遂/以獻夫人是夫人不獻繭也内命婦既獻繭乃收外)
　(命婦之賦稅收稅之時以受桑多少為之均齊桑多/則賦多桑少則賦少貴謂公卿大夫之妻賤謂士之)
　(妻長幼謂婦老少按泉府云凡賖者以國服為之息/國服謂國家貢賦服事在上此出繭無問貴賤長少)
　(齊同如一皆十而稅一與國服之意同其受桑則貴/賤異貴者桑多賤者桑少計繭多少為十一之稅所)
　(稅以共給天子郊廟之服皇氏曰外命婦既就公家/之桑而養蠶則繭當悉輸於公所以唯稅其繭餘得)
　(自入者以其夫當有祭服以助王祭故令繭得自入/以供造也胡氏曰據云后妃獻繭則獻於王矣鄭以)
　(夫人不獻繭故云后亦不獻而以此為后妃受内命/婦獻繭非也按天子尊於后非若諸侯與夫人體敵)
　(也不可以為比又祭義云婦獻繭於君則夫人不可/獻也此不云世婦獻繭於天子則后妃自獻無疑)
○是月也天子飲酎用禮樂(酎音/紂)
　(鄭氏曰酎之言醇也謂重釀之酒也春酒至此始成/與羣臣以禮樂飲之於朝正尊卑也孟冬云大飲蒸)
　(此言用禮樂互其文孔氏曰酎音近稠稠醴厚故為/醇也飲酎於朝者左傳云朝以帥長幼之序若漢嘗)
　(酎及春秋見於嘗酎皆謂在廟祭而獻酎與此别也/方氏曰孟夏之飲酎以春作之事畢而燕樂也凡燕)
　(樂必用禮樂於此特言之/者以用之於是為盛也)
○孟夏行秋令則苦雨數來五榖不滋四鄙入保行冬
令則草木蚤枯後乃大水敗其城郭行春令則蝗蟲為
災暴風來格秀草不實(數所/角切)
　(鄭氏曰苦雨五穀不滋申之氣乗之也苦雨白露之/類時物得雨傷四鄙入保金氣為害也鄙界上邑小)
　(城曰保草木蚤枯長日促也大水敗城郭亥之氣乗/之也蝗蟲暴風寅之氣乗之也必以蝗蟲為災者寅)
　(月有啓蟄之氣行於初暑則當蟄者大出矣格至也/秀草不實氣更生之不得成也孔氏曰苦雨數来天)
　(災五穀不滋地災四鄙入保人災也草木蚤枯地災/後乃大水敗其城郭天災二句共一事蝗蟲為災秀)
　(草不實地災暴風来格天災也方氏曰隂氣所召故/苦雨數来苦者極備而為人之所苦也與詩所謂甘)
　(雨異矣雨固足以滋五穀然至於苦則適以傷之故/不滋鄙邑之在外者保城之在内者人自外入内象)
　(秋氣也感肅殺之氣故草木蚤枯大水敗城郭以冬/徳所在故也蝗殘物之末不傷其本春木盛之時也)
　(故行春令則蟲之為災特殘其末而已春於方為東/東方生風故暴風来格秀草不實則以盛於末故也)
　　　右記孟夏凡十節
仲夏之月
　(此謂芒種後三十日也唐月令曰芒種之日螳蜋生/後五日鵙始鳴後五日反古無聲夏至之日鹿角觧)
　(後五日蜩始鳴/後五日半夏生)
日在東井昬亢中旦危中(亢音/剛)
　(鄭氏曰日月會於鶉首而斗建午之辰也孔氏曰三/統歴五月節日在井十六度昬氐三度中去日一百)
　(一十九度旦室三度中五月中日在井三十一度昬/房二度中去日一百一十九度旦奎十一度中元嘉)
　(厯五月節日在井三度昬角十度中旦危九度中五/月中日在井十八度昬氐五度中旦室五度中唐月)
　(令曰五月之節日在參昬角中曉危中斗建午位之/初五月中氣日在東井昬亢中曉營室中斗建午位)
　(之/中)
其日丙丁其帝炎帝其神祝融其蟲羽其音徵律中蕤
賓其數七其味苦其臭焦其祀竈祭先肺(蕤人/誰切)
　(鄭氏曰蕤賓者應鍾之所生三分益一律長六寸/八十一分寸之二十六仲夏氣至則蕤賓之律應)
○小暑至螳蜋生鵙始鳴反舌無聲(鵙工/役切)
　(鄭氏曰螳蜋螵蛸母也鵙博勞也反舌百舌鳥皆記/時候也孔氏曰博勞五月鳴将寒之候詩七月鳴鵙)
　(豳地晚物候從其氣反舌鳥春鳴五月稍止其聲數/轉故名反舌方氏曰暑極於季夏則未極之時尚為)
　(小故於此言小暑螳蜋鵙皆隂類也故感㣲隂而生/感㣲隂而鳴焉反舌能反覆其舌而為百鳥語其鳴)
　(也感陽中而發故感㣲隂而無聲焉馬氏曰是月也/一隂生而慝作螳蜋生則慝之有見乎形者也鵙始)
　(鳴則慝之有聞乎聲者也反舌無/聲則以陽敷而作者以隂收而息)
○天子居明堂大廟乗朱路駕赤駵載赤旂衣朱衣服
赤玉食菽與雞其器髙以粗
　(鄭氏曰明堂大廟/南堂當大室也)
○是月也命樂師修鞀鞞鼔均琴瑟管簫執干戚戈羽
調竽笙竾簧飭鐘磬柷敔(鞀大刀切鞞步西切竽音于/竾音池柷昌六切敔音語)
　(鄭氏曰為将大雩帝習樂也修均執調飭者治其器/物習其事之言淮南子竾作箎孔氏曰鞀或為鼗鼗)
　(如鼔而小持其柄摇之旁耳還自擊鞞者雷鼔鼔神/祀之屬以導樂作鞞禆助鼔節鼓張皮冒之其中空)
　(廓琴長三尺六寸六分五絃瑟長八尺一寸二十七/絃管長尺圍寸併漆之有底管如篴而小併兩而吹)
　(之簫編二十二管長尺四寸干盾也戚斧也戈鈎孑/㦸羽鳥羽周禮羽舞皇舞之屬竽三十六簧笙十三)
　(簧箎以竹為之長尺四寸圍三寸一孔上出寸三分/横吹之或云八孔或云箎七空簧者竽笙之名氣鼔)
　(之而為聲鐘大鐘謂之鏞磬以玉石為之所以鼔柷/謂之止所以鼓敔謂之籈修者修理舊物均者均平)
　(其聲執者操持營為調者調和音曲飭者整頓器物/方氏曰修之使治飭之使正均之使平調之使和執)
　(之以待用鞀鞞鼓之與鐘磬柷敔其聲質而一故修/飭之而已琴瑟管簫竽笙竾簧其聲文而雜則必均)
　(調之焉干戚戈羽無聲特執之以待用可也馬氏曰/鞀鞞鼔革也兆奏鼓者鞀也應聲者鼙也鐘金也磬)
　(石也琴瑟者絲也柷敔木也管簫竽笙竾簧此皆管/也聲在中故謂之簧簫植簧於枷竽笙植簧於發干)
　(戚戈羽則/舞器也)
命有司為民祈祀山川百源大雩帝用盛樂乃命百縣
雩祀百辟卿士有益於民者以祈穀實(辟必/亦切)
　(鄭氏曰陽氣盛而常旱山川百源能興雲雨者也衆/水始所出為百源必先祭其本乃雩雩吁嗟求雨之)
　(祭也雩帝為壇南郊之旁自鞀鞞至柷敔皆作曰盛/樂凡它雩用歌舞而已百辟卿士古者上古若勾龍)
　(后稷之類也雩之正當以四月孔氏曰四月純陽用/事故制禮此月為雩將為雩祭故先命有司祈祀山)
　(川百源為将雩之漸重民也旱暵則舞雩是用歌舞/正雩則非惟歌舞兼有餘樂也百辟卿士身為百辟)
　(又為王朝卿士者陳氏曰禮有先其大而後其小者/亦有先其小而後其大者先其大而後其小者異尊)
　(卑也祫而後時祭郊而後三望之類是也先其小而/後其大者致敬文也魯人将有事於上帝必先有事)
　(於頖宫晉人将有事於河必先有事於悪池是也二/者之禮雖殊其所以為尊尊則一月令仲夏為民祈)
　(祀山川百源然後大雩帝此致敬文之意也大雩帝/然後命百縣雩祀此異尊卑之意也方氏曰此言大)
　(雩帝後言火饗帝雩所以祈也饗所以報也祈必於/仲夏者以隂生於午而物成之始也報必於季秋者)
　(以陽窮於戌而嵗功之終也雩不皆於帝唯雩於帝/為大雩饗不皆於帝唯饗於帝為大饗百辟即諸侯)
　(也卿士即六卿也百辟卿士生有益於民者死亦能/有益於民故命雩祀之以祈穀實也季春之祈實為)
　(麥而已至此又祈實則所祈者衆矣故以穀該之天/子之雩及於上帝百縣之雩止於百辟卿士於百辟)
　(卿士言祈穀實則雩帝之所祈又可知矣馬氏曰山/川百源氣之鍾也百辟卿士有功烈於民而在祀典)
　(者皆與祭焉則所以為民/祈穀實者靡神不臻也)
○農乃登黍是月也天子乃以雛嘗黍羞以含桃先薦
寢廟
　(鄭氏曰登進也此嘗雛也而云嘗黍不以牲主穀也/黍火穀氣之主也含桃櫻桃也孔氏曰黍是火穀於)
　(夏時與雛同薦之黍非新成直取舊黍孟秋農乃登/穀注云黍稷於是始孰明仲夏未孰也按月令諸月)
　(無薦果之文此獨羞含桃者以此果先成異於餘物/故特記之其實諸果亦時薦方氏曰雛蓋雞也以吕)
　(氏春秋見之謂之雛者雞以雛為美也若羊之類則/以大為美爾於配菽之食則曰雞者日之所食為常)
　(時之所嘗為暫也朱櫻受含陽之/色故以含言羞者以美物進也)
令民毋艾藍以染毋燒灰毋暴布門閭毋閉關市毋索
挺重囚益其食(暴布卜切索所/白切挺大頂切)
　(鄭氏曰毋艾藍為傷長氣也此月藍始可别毋燒灰/為傷火氣也火之氣於是為盛火之滅者為灰毋暴)
　(布不以隂功干大陽之事門閭關市順陽敷縱不難/物挺猶寛也孔氏曰種藍初必叢生此月藍既長大)
　(始可分移布散門謂城門閭謂二十五家為閭關市/停物之所商旅或隠藏其物以辟征稅是月從長之)
　(時故不搜索其物益其食挺重囚連文謂增益囚之/飲食也馬氏曰毋閉利宣也毋索不恃察以窮民隠)
　(也益重囚之食不以其/罪廢不忍人之政也)
游牝别羣則縶騰駒班馬政
　(鄭氏曰游牝别羣孕妊之欲止也縶騰駒為其壮氣/有餘相蹄齧也馬政謂養馬之政教也廋人職曰掌)
　(十有二閑之政教以阜馬佚特教駣攻駒孔氏曰天/子十有二閑諸侯六閑大夫四閑毎閑馬有二百一)
　(十六匹方氏曰馬政者若周官趣馬之簡其節巫馬/之治其疾校人之辨其屬廋人之掌其閑以至圉師)
　(之所教圉人之所養莫不有政焉/故班之也班則制而分之之謂歟)
○是月也日長至隂陽爭死生分君子齊戒處必掩身
毋躁止聲色毋或進薄滋味毋致和節耆欲定心氣百
官靜事毋刑以定晏隂之所成(和去聲耆市志/切晏伊見切)
　(鄭氏曰爭者陽方盛隂欲起也分猶半也掩猶隠翳/也躁猶動也聲謂樂也進猶御見也薄滋味毋致和)
　(為其氣異此時傷人也節耆欲定心氣㣲隂扶精不/可散也毋刑謂罪罰之事不可以聞晏安也孔氏曰)
　(此月夏至晝漏六十五刻夜漏三十五刻日長之極/至也死生分者隂氣既起故物半生半死感陽氣長)
　(者生感隂氣成者死也君子謂人君以下至在位士/也齊戒所以敬道萌隂也處猶居也隂既始萌君子)
　(居處不顯露又不躁動恐干隂也歌舞華麗之事為/動隂靜故止之既止聲色故嬪房不得進御侍夕也)
　(亦為㣲隂始動不可動以隂事也從君子齊戒至無/刑皆是清靜止息之事所以正定身中晏隂之所成)
　(就應氏曰晏隂安靜之隂也隂徳安靜不可有所擾/方氏曰君子以隂陽方爭故宜潔誠居内退聴以待)
　(其定仲冬不言毋躁者暑為躁寒為靜故於暑之時/特戒之止聲色者欲令視聴之專也毋或進者方觧)
　(緩之時慮摇其精也齊戒之時苟厚滋味致五味而/和之則或昬憒其志意也耆欲發動皆主於心節之)
　(所以定心氣靜事無刑不欲動而有為也刑雖隂事/然用刑則動而有為矣故燕息安養以定晏隂之所)
　(成也陽造始而為早隂代終而為晏故謂晏隂陽始/以生之隂終以成之故曰所成列子所  晏隂之間)
　(義同澄曰君子謂在上者齊戒謂如祭祀前之齊戒/其居處必掩藏其身而不與物接也毋躁躁又特指)
　(身中之一端盖躁動尤為不掩身之甚者也止聲色/薄滋味節耆欲此掩身之目也聲色謂其聲音恱耳)
　(而色美如李趙之善歌舞止之而不御幸毋令或進/也滋味謂有滋液調適而味美滋如必有草木之滋)
　(焉之滋薄之而不求詳毋令致和也人之所欲男女/飲食最大耆欲總上二者而又兼包其餘耆欲之小)
　(者也聲色滋味物也欲而耆之者我也止色而不進/薄味而不和所以節我之耆欲節我之耆欲者所以)
　(定我之心氣也人身之氣與天地通而心為之帥心/定則氣定能齊戒掩身毋躁以定其心斯能定其氣)
　(矣宛我之心氣即是不擾亂天地之氣也百官謂在/下者不但在上者當掩身而在下者亦當靜事靜事)
　(謂無所作為也毋刑刑又特指事中之一端盖行刑/尤為不靜事之甚者也晏爾雅云柔也凡内而掩身)
　(外而靜事皆是順時保養以安定初生之柔隂使漸/至完成而無所虧傷故曰以定晏隂之所成按鄭注)
　(云聲謂樂也易及樂春秋說夏至人主與羣臣從八/能之士作樂五日今止之非也朱子曰止聲色盖亦)
　(處必掩身毋躁之義若以止樂言則拘矣月令/之說固多有未安而注文以此為非失其指矣)
鹿角解蟬始鳴半夏生木堇榮(解欣買切/堇音謹)
　(鄭氏曰又記時候也半夏藥草木堇王蒸也方氏曰/鹿好羣而相比陽類也故夏至感隂生而角解麋多)
　(欲而善迷隂類也故冬至感陽生而角解半夏者盖/居夏之半而生故因以為名堇言木堇以别於堇草)
　(感㣲隂而榮故/其華朝榮暮隕)
○是月也毋用火南方可以居髙明可以逺眺望可以
升山陵可以處臺榭
　(鄭氏曰陽氣盛又用火於其方害㣲隂也髙明謂樓/觀闍者謂之臺有木者謂之榭居髙明以下皆順陽)
　(在上也孔氏曰臺積土為之所以觀望有火殿無室/名曰榭方氏曰夏為火王之時南方火王之方於王)
　(之時而又用於王之方則其氣大盛而害㣲隂之生/故戒之居髙明故可以逺眺望欲逺眺望故或升山)
　(陵或處臺榭也山陵自然髙明之所也臺榭人為髙/明之所也順陽在上故居處如此臺榭之髙亦必升)
　(特不若山陵之尤髙故言處而已/髙明言居臺榭言處互言之也)
○仲夏行冬令則雹凍傷穀道路不通暴兵来至行春
令則五穀晚孰百螣時起其國乃饑行秋令則草木零
落果實早成民殃於疫(螣音/特)
　(鄭氏曰陽為雨隂起脅之凝為雹子之氣乗之也盜/賊攻刼亦雹之類五穀晚孰生日長夘之氣乗之也)
　(螣蝗之屬言百者明衆類並為害草木零落酉之氣/乗之也八月宿直昴畢為大獄主殺果實早成生日)
　(短也民疫大陵之氣来為害也孔氏曰雹凍天災暴/兵人災百塍地災國饑人災草木零落果實早成地)
　(災民殃於疫人災也方氏曰行冬令是以隂包陽也/故雹凍傷穀道路不通則冬為閉塞暴兵来至則隂)
　(賊之感也春主生夏行春令則生之日長生之日長/故孰之時晚螣食苗葉春之氣盛於末故蟲之為害)
　(及葉而已五穀晚孰而又百螣時起故其國乃饑草/木零落果實早成皆秋之氣候也當盛暑之月而感)
　(秋氣則相薄/而衆成疾)
　　　右記仲夏凡八節
季夏之月
　(此謂小暑後三十日也唐月令曰小暑之日温風至/後五日蟋蟀居壁後五日鷹乃學習大暑之日腐草)
　(為螢後五日土潤溽暑後五日大雨時行澄曰鷹/乃學習之第三日至立秋前凡十八日土王用事)
日在栁昬火中旦奎中
　(鄭氏曰日月會於鶉火而斗建未之辰也孔氏曰三/統厯六月節日在栁九度昬尾七度中去日一百一)
　(十九度旦婁八度中六月中日在張三度昬箕三度/中去日一百一十七度旦胃十四度中元嘉厯六月)
　(節日在井三十二度昬房四度中旦東壁八度中六月/月中日在栁十二度昬尾八度中旦奎十二度中唐)
　(令曰六月之節日在東井昬氏中曉柬壁中斗建未/位之初六月中日在栁昬尾中曉奎中斗建未位之)
　(中/)
其日丙丁其帝炎帝其神祝融其蟲羽其音徵律中林
鍾其數七其味苦其臭焦其祀竈祭先肺
　(鄭氏曰林鍾者黄鍾之所生三分去一/律長六寸季夏氣至則林鍾之律應)
○温風始至蟋蟀居壁鷹乃學習腐草為螢(螢户/扃切)
　(鄭氏曰皆記時候也鷹學習謂攫搏也夏小正曰六/月鷹始摯螢飛蟲螢火也方氏曰天地温厚之氣始)
　(於東北而盛於東南故季夏温風始至也八風之氣/生於八方以應八節今止於孟春言東風季夏言温)
　(風孟秋言凉風仲秋言盲風或言其方或言其氣或/言其時又詳畧不同者特記時而已東風即條風温)
　(風即景風盲風即閶闔風也然景風至以夏至而此/於季夏言温風始至者陽饒之意也蟋蟀居壁則羽)
　(翼未成羽翼成則在野矣十月又入牀下順時而蟄/也隂浸長故鷙鳥學習攫搏也孔氏曰蟋蟀蛩也今)
　(促織生於土中季夏羽翼稍成未能逺飛但居在壁/至七月則能逺飛在野二隂既起鷹感隂氣乃有殺)
　(心腐草得暑濕之氣故為螢螢夜飛腹下如火一名/即照應氏曰物得氣之先凉氣未至而鳴隂之物已)
　(居乎壁迎凉氣之微也殺氣未肅而鷙猛之鳥已習/於擊迎殺氣之㣲也馬氏曰腐草為螢木氣之餘乗)
　(火而/化也)
○天子居明堂右个乗朱路駕赤駵載赤旂衣朱衣服
赤玊食菽與雞其器髙以粗
　(鄭氏曰明堂右/个南堂西偏也)
○命漁師伐蛟取鼉登龜取黿命澤人納材葦(鼉大多/切黿音)
(元葦于/鬼切)
　(鄭氏曰四者甲類秋乃堅成周禮䱷人職云秋獻龜/魚龜人又云取黿用秋時是夏之秋也作月令者以)
　(為此秋據周之時周之八月夏之六月因書於此似/誤也蛟言伐者以其有兵衞也龜言登者尊之也鼉)
　(黿言取羞物賤也鼉皮又可以冒鼓材葦之屬此時/柔韌可取作器物也方氏曰四者皆水族故命漁師)
　(葦荻之小者其材可緯以為/薄生於澤故命澤人納之)
○是月也命四監大合百縣之秩芻以養犧牲令民無
不咸出其力以共皇天上帝名山大川四方之神以祠
宗廟社稷之靈以為民祈福(共音/供)
　(鄭氏曰四監主山林川澤之官百縣鄉遂之屬地有/山林川澤者也秩常也百縣給國養犧牲之芻多少)
　(有常民皆當出力為艾之使民艾芻養牲以供祠神/靈為民求福明不虚取也孔氏曰周禮有山虞澤虞)
　(林衡川衡之官秩芻出於山林鄭云百縣鄉遂之屬/知非諸侯者以取芻養牲不可大逺故知是畿内鄉)
　(遂云鄉遂不兼公卿大夫之采邑也仲夏命百縣雩/祀則兼内外諸侯也澄按百縣自是秦制凡屬秦地)
　(皆名為縣不可依周制有鄉遂采邑及諸侯之分也/四監亦不可以周制解之方氏曰謂之神逺而尊之)
　(也謂之靈近而親之也皇天上帝山川四方外/事也故以神言宗廟社稷内事也故以靈言)
○是月也命婦官染采黼黻文章必以法故無或差貸
黒黄倉赤莫不質良毋敢詐偽以給郊廟祭祀之服以
為旗章以别貴賤等給之度(貸它得切/别彼列切)
　(鄭氏曰婦官染人也采五色質正也良善也所用染/者當得真采正善也旗章旌旗及章識也孔氏曰染)
　(采染五色之采白與黑謂之黼黑與青謂之黻青與/赤謂之文赤與白謂之章染必以舊法故事無得有)
　(參差貸變此月暑濕染帛為宜是秦法也周則於夏/豫浸治染纁𤣥之色至秋乃總染五色染人云夏纁)
　(𤣥秋染夏是也云黼黻文章云黑黄倉赤互相備也/旌旗者周禮司常九旗是也章識者周禮事名號官)
　(府象其事州里象其名家象其號是也方氏曰掌染/婦功故謂之婦官設色者采藍以為青采沙以為朱)
　(故謂之采衣服旌旗貴者從隆賤者從殺也故言等/隆非有餘殺非不足故言給有等有給各隨宜而度)
　(之故言度若天子龍衮諸侯黼之類所以别衣服貴/賤等給之度也若王建大常諸侯建旂之類所以别)
　(旌旗貴賤等給之度也凡此順文明之時故染文明/之色爾然周官染人春暴練夏纁𤣥秋染夏與此不)
　(同盖意各有所主也馬氏曰上制之而下守之者法/也昔以為常而後循焉者故也非其質謂之詐非其)
　(良謂/之偽)
○是月也樹木方盛乃命虞人入山行木毋有斬伐不
可以興土功不可以合諸侯不可以起兵動衆毋舉大
事以摇養氣毋發令而待以妨神農之事也水潦盛昌
神農將持功舉大事則有天殃(行下/孟切)
　(鄭氏曰樹木毋有斬伐為其未堅韌也土将用事氣/欲靜故興土功合諸侯起兵動衆皆不可也大事謂)
　(興徭役以有為發令而待謂出徭役之令以預驚民/也民驚則心動是害土神之氣土神稱曰神農者以)
　(其主於稼穡也水潦盛昌神農将持功者言土以受/大雨澤安靜養物為功動之則致害也孝經說曰地)
　(順受澤謙虚開張含泉任萌滋物歸中方氏曰木之/生也方盛於夏則哀於秋矣虞人盖山虞也行廵之)
　(也毋斬伐慮傷方盛之氣也興土功合諸侯起兵動/衆皆大事也故繼言毋舉大事舉大事則人不安且)
　(摇養氣矣摇者振而蕩之之謂夫萬物作於春而氣/主生長於夏而氣主養故謂之養氣發令而待謂預)
　(令之以事而使民有所待也以神農将持功於秋發/令而待則妨神農之事也神農者農之神夫興農功)
　(而相之於明者人也持農功而主之於幽者神也水/潦盛昌則百穀被其澤而向乎成矣故神農将持其)
　(功也苟舉大事以妨其切/則違神逆天而有天殃矣)
○是月也土潤溽暑大雨時行燒薙行水利以殺草如
以熱湯可以糞田疇可以美土彊(薙它計切/彊其兩切)
　(鄭氏曰潤溽謂塗濕也薙謂迫地芟草也此謂欲稼/菜地先薙其草草乾燒之至此月大雨流水潦畜於)
　(其中則草死不復生而地美可稼也可以糞田疇美/土彊者土潤溽膏澤易行也糞美互文爾土彊彊㯺)
　(之地孔氏曰大雨欲其流故云行行猶通被也周禮/薙人除田草五月夏至芟殺暴之至六月合燒之故)
　(云燒薙其時大雨行於所燒田中仍壅遏蓄之以漬/燒薙故曰行水也先芟後燒又蓄水浸漬即草根爛)
　(死是利益於殺田中之草也日暴爛草田中之水水/浸而沫沸如以熱湯漬之糞壅苗之根言爛草糞田)
　(可使田肥也彊㯺磊塊難耕之地此月止水漬之乃/壅糞之可使田美也方氏曰土為火所蒸故潤既潤)
　(則水勝火火辱焉陸氏曰彊如彊梁之彊土彊言土/之不可化者糞言能厚其力羙言能善其性澄曰田)
　(疇謂孰耕而其田有界域者/土彊謂難耕而其土磽确者)
○季夏行春令則穀實鮮落國多風欬民乃遷徙行秋
令則丘隰水潦禾稼不孰乃多女災行冬令則風寒不
時鷹隼蚤鷙四鄙入保(鮮音仙又上聲欬苦代/切隼息允切鷙音至)
　(鄭氏曰穀實鮮落國多風欬辰之氣乗之也未屬巽/辰又在巽位二氣相亂為害民遷徙象風轉移物也)
　(丘隰水潦戍之氣乗之也九月宿直奎奎為溝瀆與/此月大雨并而髙下皆水也禾稼不孰傷於水也女)
　(災含妊之類敗也風寒丑之氣乗之也鷹隼蚤鷙得/疾厲之氣也四都入保象鳥雀之走竄也都邑之城)
　(曰保孔氏曰穀實鮮少墮落風多故也此地災風欬/是天災遷徙是人災丘隰水潦及禾稼不孰地災也)
　(以水氣多也乃多女災人災也亦為水傷含妊也丑/未屬巽又建丑之月大寒中故行冬令則多風寒此)
　(天災也鷹隼蚤鷙季夏地氣殺害之象地災也方氏/曰鮮落即荘子所謂草木不待黄而落也五氣過盛)
　(故實有所不勝以多風故人肺受疾而欬也民乃遷/徙者以春主發散也丘隰水潦以金生水也曰丘隰)
　(以見髙下皆被其害故禾稼不孰也多女災者以純/隂之氣過盛而反傷之也因風而後寒故曰風寒異)
　(乎隆冬之無風而寒矣當暑而寒故曰不時鷹隼善/擊必待秋焉以感疾厲之氣故蚤鷙於夏也春夏主)
　(出秋冬主入故四鄙入保陸氏曰國多風欬變民言/國國通於上若多疾病多瘧疾多鼽嚏多疥癘則言)
　(民為/宜)
　　　右記季夏凡九節
中央土
　(此謂小暑第十三日至大暑終凡十八日也嵗三百/六十日以四時言則九十日為春九十日為夏九十)
　(日為秋九十日為冬以五行言立春至清明之第十/二日終凡七十二日木王用事立夏至小暑之第十)
　(二日終凡七十二日火王用事立秋至寒露之第十/二日終凡七十二日金王用事立冬至小寒之第十)
　(二日終凡七十二日水王用事季秋寒露第十三日/至霜降終凡十八日季冬小寒第十三日至大寒終)
　(凡十八日季春清明第十三日至穀雨終凡十八日/及此小暑第十三日至大暑終十八日共七十二日)
　(皆為土王用事然土雖分王於四季而其正位則在/火金之間以其在一嵗之中故曰中央土也孔氏曰)
　(木配春火配夏金配秋水配冬土則毎時寄王十八/日雖分寄而位本在未宜處季夏之末金火之間方)
　(氏曰木生火火生土土生金金生水土之位與其序/適居中央周人兆黄帝於南郊迎土氣於季夏亦以)
　(是爾厯於立秋以前言/土王用事即其時也)
其日戊巳
　(戊巳者土干也四時之末各十/八日土王用事故其日屬戊巳)
其帝黄帝其神后土
　(鄭氏曰此黄精之君土官之神自古以来著徳立功/者也黄帝軒轅氏也后土亦顓頊氏之子曰黎兼為)
　(上/官)
其蟲倮(倮力/果切)
　(倮人類也人類之貴於羽毛鱗介猶土之尊於木火/金水也故以蟲之倮者配土孔氏曰大戴記云鱗蟲)
　(三百六十龍為之長羽蟲三百六十鳯為之長毛蟲/三百六十麟為之長介蟲三百六十龜為之長倮蟲)
　(三百六十聖/人為之長)
其音宫
　(鄭氏曰聲始於宫宫數八十一屬土者以/其最濁君之象也季夏之氣和則宫聲調)
律中黄鍾之宫
　(此句可削孔氏曰黄鍾候氣之管本位在子土無候/氣之法此是黄鍾之宫聲與中央土聲相應非候氣)
　(也賀瑒云黄鍾是十一月管何縁復應此月以土居/中故虚設律於其月實不用土寄王四季之末故從)
　(四時之管而不别候氣也澄按若是言宫聲與土應/則上文其音宫一句盡之矣何縁再出黄鍾律名此)
　(句於義不通/故曰可削)
其數五
　(鄭氏曰土生數五成數十/但言五者土以生為本)
其味甘其臭香
　(鄭氏曰土之臭味也陸氏曰香牛膏也於春言所生/於秋言所尅於中央言其正且木在上燎之則焦在)
　(下浸之則朽於夏言焦春在/前也於冬言朽春在後也)
其祀中霤祭先心(霤力/又切)
　(鄭氏曰中霤猶中室地土主中央而神在室古者複/穴是以名室為霤祀中霤之禮設主於牖下乃制心)
　(及肺肝為爼其祭肉心肺肝各一它皆如祀户之禮/孔氏曰古者窟居隨地而造若平地則但累土為之)
　(謂之複言於地上重複為之也若髙地則鑿為坎謂/之穴其形皆如陶竈故詩曰陶復陶穴皆開其上取)
　(明故雨霤之後世開牖象中霤之取明其地不當棟/而在室之中央因名室為中霤也喪禮云浴於中霤)
　(飯於牖下明中霤不關牖下也土五行之主故其神/在室之中央中霤所祭則土神也郊特牲云家主中)
　(霤開牖象霤故設主於廟室牖下五祀皆先席室之/奥此不言者前祀户注已備也此别設主當廟室牖)
　(内之下而北向也澄按夏祭先肺者謂先祭肺而次/祭心又祭肝也此先心者謂先祭心而次祭肺又祭)
　(肝也秋先肝者謂先祭肝而次祭肺又祭心也冬先/腎者謂先祭腎次祭脾又再祭脾也春先脾者謂先)
　(祭脾次祭腎又再祭腎也五時之祭所先不同諸家/以五行生尅求其義者皆鑿惟曰以四時之位五臟)
　(之上下次之者為得孔疏已載於春祭光脾之下今/借人身五臟上下之次明之肺最在上心次於肺亦)
　(在上故候肺心二脉皆在上部脾在中肝次於脾亦/在中故候脾肝二脉皆在中部腎最在下故候腎脉)
　(在下部四時之位則夏至日近北極去地最髙肺之/位象之故夏祭先肺也夏之後曰漸南夏末比夏至)
　(之日㣲下心之位象之故中央土王之時祭先心也/秋分春分日在赤道平分天地之半而當其腰脾肝)
　(之位象之故春祭先脾秋祭先肝也冬至/日近南極最下腎之位象之故冬祭先腎)
○天子居大廟大室乗大路駕黄駵載黄旂衣黄衣服
黄玉食稷與牛其器圜以閎(圜于權切/閎音宏)
　(鄭氏曰大廟大室中央室也大路殷路也車如殷路/之制而飾之以黄稷五穀之長牛土畜也器圜者象)
　(土周布於四時閎讀如紘閎謂中寛象土含物澄曰/鄭注釋天子毎月所居皆以為大寝而以青陽為東)
　(堂明堂為南堂總章為西堂𤣥堂為北堂青陽之北/偏為左个南偏為右个盖以東面而言也明堂之東)
　(偏為左个西偏為右个盖以南面而言也總章之南/偏為左个北偏為右个盖以西面而言也𤣥堂之西)
　(偏為左个東偏為右个盖以北面而言也朱子因之/又謂只是九室左个右个隨四時所嚮而易其名春)
　(居東室而東嚮則以北室之右為左个南室之左為/右个夏居南室而南嚮則以東室之右為左个西室)
　(之左為右个秋居西室而西嚮則以南室之右為左/个北室之左為右个冬居北室而北嚮則以西室之)
　(右為左个東室之左為右个澄竊謂大寢天子聴政/之所户牖之間設黼扆四時皆南面嚮明而治安得)
　(一月各居一處而春秋冬三時皆不南面者况冬寒/之時而北面尤不可居又南北偏東西偏其位不正)
　(非可聴政之所諸儒所說各殊皆於古制不合事宜/不通詳此記所謂居非言聴政乃每日釋服退息而)
　(居之時也按四時所居五處不同禮經别無它文惟/天子有五小寢是燕居之處月令所記或是取此而)
　(其名異故使人惑也陳氏禮書云王大寢一在前小/寢五在後大寢聴政小寢燕息也五小寢一寢居中)
　(四寢居四角春居東北夏居東南秋居西南冬居西/北土王之月居中此說盖本孔氏曲禮疏若以孔陳)
　(之說釋月令天子各月之居則古制事宜兩不背戾/凡居五寢皆南面夏寢秋寢在中寢之前就中寢嚮)
　(前而言故二寢皆以東夾為左个西夾為右个冬寢/春寢在中寢之後就中寢嚮後而言故二寢皆以西)
　(夾為左个東夾為右个其左右二字如曲禮所謂客/入門而左大夫士出入君門由闑右並是以西為左)
　(東為右也此之大廟/大室則中寢之室也)
　　　右記季月土寄王之日凡二節
　禮記纂言卷六上
欽定四庫全書
　禮記纂言卷六下　　　　　元　吳澄　撰
　　月令
孟秋之月
　(此謂立秋後三十日也唐月令曰立秋之日凉風至/後五日白露降後五日寒蟬鳴處暑之日鷹乃祭鳥)
　(後五日天地始肅/後五日禾乃登)
日在翼昏建星中旦畢中
　(鄭氏曰日月㑹於鶉尾而斗建申之辰也孔氏曰三/統歴七月節日在張十八度昬斗四度中去日一百)
　(一十四度旦畢八度中七月中日在翼十五度昬斗/十六度中去日一百一十一度旦井初度中元嘉歴)
　(七月節日在張五度昬箕二度中旦胃二度中七月/中日在翼十度昬斗三度中旦昴七度中唐月令曰)
　(七月之節日在張昬尾中曉婁中斗建申位之初/七月中氣日在張昬箕中曉昴中斗建申位之中)
其日庚辛
　(庚辛者金干也立秋以後七十/二日金王用事故其日屬庚辛)
其帝少皥其神蓐收(少詩召切/蓐音辱)
　(鄭氏曰此白精之君金官之臣自古以来著徳立功/者也少皥金天氏蓐収少皥氏之子曰該為金官)
其蟲毛
　(西方奎婁胃昴畢觜參七宿有虎/之象故凡動物之有毛者屬金)
其音商
　(鄭氏曰三分徵益一以生商商數七十二屬金/者以其濁次宫臣之象也秋氣和則商聲調)
律中夷則
　(鄭氏曰夷則者大吕之所生也三分去一律長五寸/七百二十九分寸之四百五十一孟秋氣至則夷則)
　(之律/應)
其數九
　(鄭氏曰金生數四成數九/但言九者亦舉其成數)
其味辛其臭腥
　(鄭氏曰金/之臭味也)
其祀門祭先肝
　(鄭氏曰秋隂氣出祀之於門外隂也祭先肝者秋為/隂中於藏直肝祀門之禮北面設主于門左樞乃制)
　(肝及肺心為俎奠于主南又設/盛于俎東其它皆如祭竈之禮)
○凉風至白露降寒蟬鳴鷹乃祭鳥用始行戮
　(陸氏曰西風謂之凉風猶東風謂之温風温凉言其/氣方氏曰凉未至於寒也特為寒之微而已春露則)
　(生秋露則殺白為金之正故也馬氏曰凉風至則天/地之仁氣散矣白露降則隂乗陽而其候交矣寒蟬)
　(鳴則物之生於暑者其聲變矣鷹乃祭鳥用始行戮/則時主殺而物之司殺者應是而動也鷹至不仁也)
　(猶祭然/後食)
○天子居總章左个乘戎路駕白駱載白旂衣白衣服
白玊食麻與犬其器亷以深(駱音/洛)
　(鄭氏曰緫章左个大寢西堂南隅戎路兵車也制如/周革路而飾之以白白馬黒鬛曰駱麻實有文理屬)
　(金犬金畜也噐亷以/深象金傷害物入蔵)
○是月也以立秋先立秋三日大史謁之天子曰某日
立秋盛徳在金天子乃齊立秋之日天子親帥三公九
卿諸侯大夫以迎秋於西郊還反賞軍帥武人於朝(先/悉)
(薦切帥/所類切)
　(鄭氏曰謁告也迎秋者祭白帝於西郊之兆/也軍帥諸將也武人謂環人之屬有勇力者)
天子乃命將帥選士厲兵簡練桀俊專任有功以征不
義詰誅暴慢以明好惡順彼逺方(詰去吉切好/惡並去聲)
　(方氏曰才足以將物而勝之謂之將知足以帥人而/先之謂之帥士言其人兵言其噐選士則人無不能)
　(於事厲兵則噐無不利於用桀俊簡之則無所不擇/練之則無所不孰既選厲簡練之矣苟非已試之效)
　(則勝負猶未可知故所任必在乎有功之人也任有/功矣苟置疑貳於其間則知者必不盡其謀能者必)
　(不竭其力故任之欲其専也凡此欲以征不義也無/以覆下之謂㬥不能敬上之謂慢詰以問其罪誅以)
　(戮其人所詰誅者㬥慢則好惡公而明矣故曰以明/好惡好惡得其明則合天下之所願而無逆矣故曰)
　(順彼逺方鄭氏曰征之言正/也詰謂窮治之問其罪也)
○是月也命有司脩法制繕囹圄具桎梏禁止姦慎罪
邪務搏執命理瞻傷察創視折審斷決獄訟必端平戮
有罪嚴斷刑天地始肅不可以贏(創初良切/斷丁亂切)
　(方氏曰脩則治其壞繕則善其事具則完其器法制/古之所有也故曰脩囹圄禁人之地於此有事焉故)
　(曰繕桎梏禁人之噐也故曰具姦存乎心故止之邪/見乎行故罪之搏所以戮之執所以拘之於仲春則)
　(省囹圄去桎梏於孟秋則繕囹圄具桎梏先王奉時/之道可見矣前言命有司後言命理者以脩法制非)
　(理之所専故也先王之用刑也既務搏執矣又命瞻/傷察創視折焉其心仁矣端言無偏頗之異平言無)
　(輕重之差審斷決故獄訟必端平也有罪然後戮則/不及於無辜斷刑嚴則莫敢輕犯秋者隂之始冬者)
　(隂之終故於孟秋言天地始肅陽道常饒饒則有餘/而贏隂道常乏乏則不足而縮人君實輔相天地故)
　(曰不可以贏鄭氏曰順秋氣政尚嚴也理治獄官也/有虞氏曰士戛曰大理周曰大司宼創之淺者曰傷)
　(端猶正也肅嚴急之言也贏猶觧也陸氏曰蔡邕云/皮曰傷肉曰創骨曰折骨肉皆絶曰斷傷瞻之而已)
　(創然後察也折視之而已斷然後審也澄曰姦未發/露而藏於内者止之止之而曰禁則非慢令也邪已)
　(發露而顯於外者罪之罪之而曰慎則非濫刑也陸/氏以視折審斷為句優於舊注斷即王制所謂斷者)
　(也傷之甚者為創察則加詳於瞻折之甚者為斷審/則加詳於視命有司至務搏執順天之義也命理至)
　(端平愛人之仁也又緫結之曰戮有罪嚴斷刑盖雖/命有司以搏執然所戮者有罪之人未嘗及無辜也)
　(則義之中有仁焉雖命理官以端平然苟或當刑斷/之必嚴未嘗敢失出也則仁之中有義焉大槩此時)
　(所尚以順天之義為主特以愛人之仁行乎其間爾/所以然者天地之氣始嚴急故順天者亦當嚴急而)
　(不可以寛緩也/贏有寛緩之意)
○是月也農乃登穀天子嘗新先薦寢廟
　(鄭氏曰黍稷之屬於是始孰方氏曰糓謂稷也以稷/孰於此故農乃登焉然孟夏之麥仲夏之黍仲秋之)
　(麻季秋之稻皆糓也正以糓言稷者以其為五糓之/長也稼稷之官謂之后稷土穀之神謂之社稷者以)
　(是孔氏曰按仲秋云以犬嘗/麻今不云牲者記文略也)
命百官始收歛完隄防謹壅塞以備水潦脩宫室坏墻
垣補城郭(壅於勇切/坏歩回切)
　(鄭氏曰順秋氣収歛物也八月宿直畢畢好雨完隄/防謹壅塞以傋八月也脩宫室坏墻垣補城郭象秋)
　(収歛物當藏也方氏曰秋主収歛人之奉天則有収/歛之事聚土而壅之之謂壅升土而壅之之謂塞凡)
　(此所以備水潦也胡氏曰坏土塊蟄蟲坏户亦謂以/土増益其穴澄謂隄防有闕壊處則完之其無隄防)
　(而當水之来路者或坏髙其低處則曰壅或填實其/虚處則曰塞皆所以遏水之来也謹謂常用心察視)
　(豫為戒備也人之居内有宫室外有墻垣又外有城/郭為人之障蔽皆當脩之坏之補之謂或整治其舊)
　(増益其新象天/地之閉塞也)
○是月也毋以封諸侯立大官毋以割地行大使出大
幣(使去/聲)
　(鄭民曰古者於嘗出田邑此其月也而禁封諸侯割/地失其義孔氏曰鄭唯云不封諸侯及割地失其義)
　(則毋立大官毋行大使毋出大幣為得禮以其収歛/之月故也方氏曰割地謂益以地使者使於四方故)
　(言行幣以藏於府庫為入反以予人故言出凡此皆/非収歛之事故言毋以止之其曰大官大使大幣則)
　(小者容/或可矣)
○孟秋行冬令則隂氣大勝介蟲敗穀戎兵乃來行春
令則其國乃旱陽氣復還五穀無實行夏令則國多火
災寒熱不節民多瘧疾(復扶/又切)
　(鄭氏曰隂氣大勝亥之氣乘之也介蟲敗穀介甲也/甲蟲屬冬敗穀者稻蟹之屬戎兵乃来營室之氣為)
　(害也十月宿直營室主武士其國乃旱寅之氣乘之/也雲雨以風除也陽氣復還五穀無實能生而不能)
　(成也國多火災已之氣乘之也瘧疾寒熱所為也孔/氏曰隂氣大盛天災介蟲敗穀蟹食稻也地災戎兵)
　(乃来人災也其國乃旱陽氣復還天災五穀無實地/災也國多火災寒熱不節天災民多瘧疾人災也方)
　(氏曰方一隂之時而行重隂之令故隂氣大勝戎兵/乃来亦以隂大勝主殺也方隂中之時而行陽中之)
　(令則陽亢矣故旱也自夏徂秋則陽往而隂来以其/旱故陽氣復還也萬物敷華於陽而成實於隂以陽)
　(氣復還故五穀無實也火王於南方故行夏令則國/多火災火之氣為熱水之氣為寒而此井寒熱不節)
　(者盖熱極生寒隂陽之理然也民多/瘧疾則以感寒熱之氣而被瘧也)
　　　右記孟秋凡八節
仲秋之月
　(此謂白露後三十日也唐月令曰白露之日鴻鴈来/後五日𤣥鳥歸後五日羣鳥飬羞秋分之日雷乃収)
　(聲後五日蟄蟲坏/户後五日水始涸)
日在角昬牽牛中旦觜觿中(觜子斯切/觿户圭切)
　(鄭氏曰日月㑹于夀星而斗建酉之辰也孔氏曰三/統歴八月節日在軫十二度昬斗二十六度中去日)
　(一百六度旦井二度中八月中日在角十度昬女三/度中去日一百二度旦井二十一度中元嘉歴八月)
　(節日在翼十七度昬斗十四度中旦畢十六度中八/月中日在軫十五度昬斗二十四度中旦井九度中)
　(唐月令曰八月之節日在翼昬南斗中曉畢中斗建/酉位之初入月中氣日在軫昬南斗中曉東井中斗)
　(建酉位/之中)
其日庚辛其帝少皡其神蓐收其蟲毛其音商律中南
吕其數九其味辛其臭腥其祀門祭先肝
　(鄭氏曰南吕者大簇之所生三分圭一律長/五寸三分寸之一仲秋氣至則南吕之律應)
盲風至鴻鴈來𤣥鳥歸羣鳥養羞(盲忙/庚切)
　(鄭氏曰皆記時候也盲風疾風也𤣥鳥燕也歸謂去/蟄也凡鳥隨隂陽者不以中國為居羞謂所食也夏)
　(小正曰九月丹鳥羞白鳥説曰丹鳥丹良也白鳥蚊/蚋也其謂之鳥者重其飬者也有翼為鳥飬也者不)
　(盡食也二者文異羣鳥丹良未聞孰是孔氏曰按大/戴禮八月丹鳥羞白鳥今鄭云九月所見本異也丹)
　(鳥以白鳥為珍羞重其所養之物不盡食之雖蟲而/謂鳥也方氏曰盲者閉暗之稱當建酉闔戸之月故)
　(其風謂之盲風又謂之閶闔以此𤣥鳥歸者至以陽/中故歸以隂中也羞謂所美之食養之所以備冬藏)
　(也項氏曰羣鳥至秋與百穀俱成人始取之以為飬/羞如雉鷃鶉鳩鴈鶩今人皆至秋食之周禮司裘仲)
　(秋行羽物以賜羣臣於古有證矣此皆天候不言人/事則孟秋農乃登穀亦以人事為一候也鷹祭鳥於)
　(孟秋之第四候則人羞之於仲秋之第三候不亦可/乎澄按羣鳥飬羞義疑方説近是盖飬羞猶詩言蓄)
　(租飬謂不食而儲蓄之也羣鳥於此月豫盖其/所美之食以待冬寒無可取食之時而食之也)
○天子居緫章大廟乗戎路駕白駱載白旂衣白衣服
白玊食麻與犬其器亷以深
　(鄭氏曰緫章大/廟西堂大室也)
○是月也養衰老授几杖行糜粥飲食(糜忙/皮切)
　(鄭氏曰助老氣也行猶賜也張子曰老人氣衰津液/少不能乾食故糜粥為飬老之具方氏曰行徧行之)
　(也几杖之禮重非庶人之老可預故唯於糜/粥言行焉几杖以飬其體糜粥以飬其氣)
乃命司服具飭衣裳文繡有恒制有小大度有長短衣
服有量必循其故冠帶有常(量音/亮)
　(鄭氏曰司服具飭衣裳謂祭服也文謂畵也祭服之/制畫夜而繡裳衣服有量謂朝燕及它服凡此為寒)
　(益至也詩云七月流火九月授衣於是作之可也冠/帯因制衣服而作之孔氏曰具備也飭正也文繡有)
　(恒恒則故也及朝宴等之衣服亦皆有量必因循故/法不得更改别造它服謂戰伐田獵等之服澄曰文)
　(繡有恒謂衣之繪六章裳之繡六章有定法也制有/小大謂横而裁之之廣狭也如衣用幾幅袂用幾幅)
　(裳用幾幅之類度有長短謂從而度之之長短也如狭/衣二尺二寸帶下尺裳及踝無被土之類量即是廣)
　(之制長短之度也但祭服既言制度矣故此變言量/循其故即若祭服之有恒但祭服有文繡此無文繡)
　(爾冠帶不隨人身而有大小長短之異故不言制度變/量而但言有常者其法亦必有恒循其故而不可改)
　(也/)
乃命有司申嚴百刑斬殺必當毋或枉橈枉橈不當反
受其殃(當去聲橈女/教切又上聲)
　(鄭氏曰申重也當謂值其罪也孔氏曰枉謂違法曲/斷橈謂有理不申應重乃輕應輕更重是不當也方)
　(氏曰孟秋既命嚴斷刑矣至此又命之故曰申嚴刑/有五而曰百者據罪言之傳曰罪多而刑五必曰百)
　(據成數言之與百里百事同義斬者必殺殺者不必/斬斬殺必當慮及無辜也然刑之所加不止於斬殺)
　(所命止及此者以大辟尤重故也枉則在上者不直/橈則在下者不申使斬殺不當則以枉橈故也先王)
　(奉天如此而有司或枉橈焉/是逆天也逆天則天必災矣)
○是月也乃命宰祝循行犧牲視全具按芻豢瞻肥瘠
察物色必比類量大小視長短皆中度五者備當上帝
其饗(行去聲/中去聲)
　(鄭氏曰於鳥獸肥充之時宜省羣牲也宰祝大宰大/祝主祭祀之官也飬牛羊曰芻犬豕曰豢五者謂所)
　(視也所按也所瞻也所察也所量也此皆得其正則/上帝饗之上帝饗之而無神不饗矣孔氏曰純色曰)
　(犧體完曰全食草曰芻食穀曰豢皆按行之也瞻祀/亦視也肥充也瘠瘦也物色騂黝之别也周禮陽)
　(用騂隂祀用黝望祀各以其方之色已行故事曰比/品物相随曰類五方本異其色是比也大皥配東亦)
　(用青是類也大謂牛羊豕成牲者小謂羔豚之屬長/短謂天地之牛角繭栗宗廟之牛角握之屬也陸氏)
　(曰五者備當謂所行所按所察所量所視盖於循行/犧牲言視全具於按芻豢言瞻肥瘠於察物色言必)
　(比類各係上事言之澄曰一則全具二則肥瘠三則/比類四則小大五則長短行之按之察之量之視之)
　(而五者皆中度是謂備/當五者之目陸氏説是)
天子乃難以達秋氣(難乃/多切)
　(鄭氏曰此難難陽氣也陽暑至此不衰害亦将及人/王居明堂禮曰仲秋九門磔攘以發陳氣禦止􁂑疫)
　(孔氏曰秋時凉氣新至發去陽之陳氣也澄曰難以/消去殘暑煩鬰之氣而達秋月清涼之氣於民間也)
　(熊氏曰季春云國難謂天子諸侯有國為難此云天/子乃難以難陽氣唯天子得難諸侯以下不得難也)
以犬嘗麻先薦寢廟
　(鄭氏曰麻/始孰也)
○是月也可以築城郭建都邑穿竇窖脩囷倉(竇音豆/窖音教)
(囷邱/倫切)
　(鄭氏曰為民将入物當藏也穿竇窖者入地圓曰竇/方曰窖王居明堂禮曰仲秋命庶民畢入于室曰時)
　(殺將至毋罹其災澄曰築城郭建都邑以居民也穿/竇窖脩囷倉以藏物也方氏曰凡此皆歛藏之事故)
　(於建酉闔戸/之月言之)
乃命有司趣民收歛務畜菜多積聚(趣音促畜/丑六切)
　(鄭氏曰始為禦冬之備方氏曰趣民急趣之也孟秋/言命百官始収歛以其物初成至此則物既成而収)
　(歛不可緩也故趣之焉詩言我有㫖蓄亦以御冬不/特菜而已澄曰既言務畜菜又言多積聚言菜之外)
　(它物皆當積聚而/畜之以備御冬也)
乃勸種麥毋或失時其有失時行罪無疑
　(鄭氏曰麥接絶續乏之榖尤重之孔氏曰前年秋穀/至夏盡絶後年秋穀夏時未登是其絶也夏時人民)
　(糧食闕短是其乏也麥乃夏時而孰是接其絶續其/乏黍稷百穀不云勸種於麥獨勸之尤重故也方氏)
　(曰麥以秋種至夏乃穫以其牟利之遲慮民惰而不/種也故特勸之其有失時行罪無疑者所以重農時)
　(而戒不/暋也)
○是月也日夜分雷始收聲蟄蟲坏戸殺氣浸盛陽氣
日衰水始涸(坏歩囘切/涸户角切)
　(鄭氏曰又記時候也雷始収聲在地中動内物也坏/益也蟄蟲益户謂稍小之也涸竭也周語曰辰角見)
　(而雨畢天根見而水涸辰角見九月本也天根見九/月末也此甫八月中氣雨未止而云水竭非也孔氏)
　(曰雷是陽氣主於動不唯地中潜伏而已十一月一/陽初生復卦用事震下坤上震為動坤為地是動於)
　(地下從此月始户謂穴也蟄蟲以土増益穴之四旁/使通明處稍小所以然者隂氣將至時氣尚温猶須)
　(出入故坏之稍小十月寒甚乃閉之也方氏曰坏户/與坏垣墻之坏同義殺氣浸盛者陽主生隂主殺言)
　(隂之夷物至此告酷也浸言若水之浸日加/益也陽氣日衰者陽盛於夏至此而衰也)
日夜分則同度量平權衡正釣石角斗甬
　(方氏曰鈞盖三十斤之稱仲春所謂鈞者特言輕重/之鈞而已石盖四鈞之稱以其尤重而内實故謂之)
　(石澄曰度量權衡緫言之下二句分言之鈞石五權/中之二斗角五量中之三也平之正之角之皆同之)
　(也/)
○是月也易關市来商旅納貨賄以便民事四方來集
逺鄉皆至則財不匱上無乏用百事乃遂凡舉大事毋逆
大數必順其時慎因其類(易以/豉切)
　(鄭氏曰易闗市謂輕其税使民利之商旅賈客也匱/亦乏也遂猶成也大事謂興土功合諸侯舉兵衆也)
　(季夏禁之孟秋乃征伐此月禁城郭季秋教田獵是/以於中為之戒焉孔氏曰闗市之處輕其賦稅不為)
　(節礙是易闗市也闗市既易則商旅自来商旅既来/則貨賄自入以此便利民人之事四方緫来聚集逺)
　(鄉於是皆至貨賄既多則庫財不匱上下豐足百事/皆成於此興舉其事無逆天之大數必須順其隂陽)
　(之時謹慎因其事類不可煩亂妄為方氏曰入以為/利者商也行而從人者旅也易闗市所以来商旅來)
　(商旅故貨賄可得而納也貨賄以時而納之待時而/出之更為出納各從其便故曰以便民事四方散而)
　(不一故言來集逺鄉邈而在外故言皆至四方來集/逺方皆至則貢賦之職脩矣此財所以不匱也財葢)
　(貨賄之總名財所以待用用所以作事故言上無乏/用百事乃遂遂言遂其志之所欲為也大傳曰財用)
　(足故百志成凡物有數皆出陽而入隂所謂大數不/過隂陽出入而已人君舉大事不可逆此大數數之)
　(所運為時時之所從為類必順隂陽之時而無違慎/因隂陽之類而無變也舉事如此四時所同然當闔)
　(户之時尤不宜妄/舉故於此申戒之)
○仲秋行春令則秋雨不降草木生榮國乃有恐行夏
令則其國乃旱蟄蟲不藏五穀復生行冬令則風災數
起收雷先行草木蚤死(復扶又切/數色角切)
　(鄭氏曰秋雨不降夘之氣乗也夘宿直房心心為大/火草木生榮應陽動也國有恐以火訛相驚也國旱)
　(蟲不蟄穀復生午之氣乗之也風災數起子之氣乗/之也北風殺物収雷先行先猶蚤也冬主閉草木蚤)
　(死寒氣盛也孔氏曰秋雨不降天災夘大火之氣是/積陽故雨不降草木生榮地災國乃有恐人災也仲)
　(秋至仲春火氣但秋金能尅春木及仲秋雨水又尅/火火竟不能為害但以訛偽言語相驚其國乃旱天)
　(災蟄蟲不藏五穀復生地災也風災也風災數起収/雷先行天災草木蚤死地災也方氏曰國乃有恐少)
　(陽之所動也其國乃旱陽亢故也五穀復生盛陽作/之也風災數起非以時動故也雷以陽中發聲隂中)
　(収聲収雷先行愆於陽也/雷風不節故草木蚤死)
　　　右記仲秋凡九節
季秋之月
　(此謂寒露後三十日也唐月令曰寒露之日鴻鴈来/賔後五日雀入大水為蛤後五日菊有黄華霜降之)
　(日豺乃祭獸後五日草木黄落後五日蟄蟲咸俯澄/曰菊有黄華之第三日至立冬前凡十八日土王用)
　(事/)
日在房昬虚中旦栁中
　(鄭氏曰日月㑹於大火而斗建戌之辰也孔氏曰三/統歴九月節日在氐五度昬虗二度中去日九十七)
　(度旦張初度中九月中日在房五度昬危三度中去/日九十三度旦張十八度中元嘉歴九月日在亢一)
　(度昬牛八度中旦井二十九度中九月中日在氐二/度昬女十一度中旦栁十一度中唐月令曰九月之)
　(節日在角昬牽牛中曉東井中斗建戌位之初九/月中氣日在氏昬須女中曉栁中斗建戌位之中)
其日庚辛其帝少皥其神蓐收其蟲毛其音商律中無
射其數九其味辛其臭腥其祀門祭先肝
　(鄭氏曰無射者夾鍾之所生三分去一律長四寸六/千五百六十分寸之一千五百二十四季秋氣至則)
　(無射之/律應)
○鴻鴈来賔爵入大水為蛤鞠有黄華豺乃祭獸戮禽
　(鄭氏曰皆記時候也來賔言其客止未去也大水海/也戮猶殺也孔氏曰國語云雀入于海為蛤禽獸亦)
　(互文禽獸初得皆殺而祭之後得者殺而不祭也陸/氏曰來賓言其寓中國如主賔也鞠華以黄為美祭)
　(言獸以大者祭也方氏曰桃花於仲春桐花於季春/皆不言有獨於鞠言之者以萬物皆華於陽獨鞠華)
　(於隂故特言有春秋傳曰有者不宜有也桃華之紅/桐華之白皆不言其色獨鞠言其色而曰黄華者以)
　(華於隂中其色正應隂之盛也豺乃祭獸戮禽者祭/獸於天然後戮禽而食然於戮曰禽凡可擒而獲者)
　(皆戮之祭曰獸所祭者唯可/狩而獲者爾以其特大也)
○天子居總章右个乗戎路駕自駱載白旂衣白衣服
白玉食麻與犬其器亷以深
　(鄭氏曰總章右/个西堂北偏)
○是月也申嚴號令命百官貴賤無不務内以㑹天地
之藏無有宣出
　(鄭氏曰申重也内謂収歛入之也㑹猶聚也孔氏曰/此月之時勅命百官貴之與賤無有一人不務内収)
　(歛其物順天地以深閉藏也物皆収歛時又閉蔵無/得有宣露出散其物以逆時氣陸氏曰命百官徧命)
　(也言百官又言貴賤詳言之方氏曰號令未嘗不嚴/特以天地嚴凝之氣盛於西北故奉時氣以申之爾)
　(夫藏冬事也内以㑹之則存乎秋不先㑹於秋則冬/無所藏也季春言不可以内季秋言無不務内季春)
　(言發倉廩季秋言無有宣/出皆所以順隂陽之理)
乃命冢宰農事備收舉五穀之要藏帝籍之收於神倉
祗敬必飭
　(鄭氏曰備猶盡也舉五穀之要定其租税之簿也帝/藉所耕千畆也藏祭祀之穀於神倉重粢盛之委也)
　(祗亦敬也孔氏曰帝藉者供上帝之藉田也藉借也/借民力所治之田也供神之物故曰神倉於此神倉)
　(之中當須敬而復敬必使飭正方氏曰仲秋言趣民/牧歛然猶未備也至此始言備収焉農事備収然後)
　(五穀之要可舉也要謂多少之總數猶宰夫之治要/司㑹之月要舉之将以制國用也豳詩言十月穫稻)
　(而此季秋言備収者地氣有早晚也命冢宰者以國/用制於冢宰而甸師之掌耕耨王藉又𨽻于天官故)
　(也/)
○是月也霜始降則百工休
　(鄭氏曰塞而膠漆之作不堅好也方氏曰雨露生物/霜成物季秋則成物之功極矣百工興事造業以具)
　(人噐亦有成物之功焉天地既成人功其可不休乎/季春言百功咸理盖創始之時也孟冬言工師效功)
　(盖成終之時也将效功於孟冬則休之於季秋冝矣/然古者於霜降固有所不休者若弓人冬析幹寒奠)
　(體之類是也此記所/言亦其大致然爾)
乃命有司曰寒氣緫至民力不堪其皆入室
　(鄭氏曰總猶猥卒也方氏曰陽氣散而成暑隂氣聚/而成寒總者聚也故曰寒氣總至以寒氣之至則民)
　(力或有所不堪勝故命之皆入室詩曰入此室處書/言厥民隩謂是矣然塞氣者冬之時入室者冬之事)
　(此言之於季秋者/亦先期而命之爾)
上丁命樂正入學習吹(吹昌/睡切)
　(鄭氏曰入學習吹為将饗帝/也春夏重舞秋冬重吹也)
○是月也大饗帝嘗犧牲告備于天子
　(大饗帝者以周禮言之祀上帝於明堂而以文王配/也嘗宗廟秋祭之名将舉二祭其所用犧牲當前期)
　(告備于天子方氏曰以宗廟秋祭之犧牲告備于天/子則以物成可嘗之時尤所重故也嘗如此則大饗)
　(可知仲秋之月視全具矣至此乃告備然周之嘗/以仲月而此於季月者彼取時之中此取時之盛)
合諸矦制百縣為來嵗受朔日與諸矦所稅於民輕重
之法貢職之數以逺近土地所宜為度以給郊廟之事
無有所私
　(鄭氏曰秦以建亥之月為嵗首於是嵗終使諸侯及/鄉遂之官受此法焉合諸侯制者定其國家宫室車)
　(旂衣服禮儀也諸侯言合制百縣言受朔日互文也/貢賦謂所入天子凡周之法以正月和之正嵗而縣)
　(於象魏孔氏曰秦十月為嵗首此月嵗之終故合此/諸侯之法制又命百縣為來嵗受朔日之政令并授)
　(諸侯所税於民輕重之法貢職之數諸侯謂畿外國/百縣謂鄉遂鄭注互文者言諸侯亦受朔日百縣亦)
　(合制也税於民者是積貯本國貢賦之數者是輸納/天子言與者兼事之辭其定税輕重入貢多小皆以)
　(去京逺近之差土地所宜之物為節度無有所私者/言既給郊廟重事其百縣等物無得有所偏私不如)
　(法制也陸氏曰諸侯外也百縣内也外言合内言制/方氏曰合言自内以合外合而同之也制言自上以)
　(制下制而裁之也諸侯有君道為内外之辨而已故/曰合百縣全乎臣乃有上下之别焉故曰制然通而)
　(言之則一也必合制其事者為待来嵗受朔日之政/令也於此言之者據建亥之正也輕重之法諸侯所)
　(取乎下者也貢職之數諸侯所共乎上者也所貢之/物各有職故謂之貢職法所以定數數所以成法上)
　(言法下言數互相備也以逺近土地所宜為度者或/以逺近所宜之事為度或以土地所宜之物為度也)
　(若周官男服貢噐物衛服貢財物之類而王氏謂以/詳責近以略責逺者葢逺近所宜也以給郊廟之事)
　(無有所私者言以事神非以私於己也澄曰合諸侯/是一句制百縣是一句舊註以合諸侯制為句者非)
○是月也天子乃教於田獵以習五戎
　(鄭氏曰教於田獵因田獵之禮教民以戰法也五戎/謂五兵弓矢殳矛戈㦸也孔氏曰按周禮司兵掌五)
　(兵註云戈殳㦸酋矛夷矛又云歩卒之五兵無夷矛/而有弓矢此據歩卒五兵弓矢一也殳長丈二尺二)
　(也矛長二丈三也戈長六尺四寸四也㦸長一丈六/尺五也陳氏曰有車之五兵有歩之五兵然夷矛雖)
　(不施於歩而弓矢未嘗不設於車故兵車射人處左/則車上固有弓矢矣方氏曰教於田獵繼言以習五)
　(戎與車攻言因田獵而選車徒同意田獵所以得利/軍旅所以效死人之所欲莫甚於利所惡莫甚於死)
　(以所惡寓所欲而習/焉亦先王之深意也)
班馬政命僕及七騶咸駕載旌旐授車以級整設于屏
外司徒搢扑北面誓之(扑普/卜切)
　(鄭氏曰馬政謂齊其色度其力使同乗也校人職/曰凡軍事物馬而頒之僕戎僕及御夫也七騶謂)
　(趣馬主為諸官駕說者也既駕之又為之載旌旗/司馬職曰仲秋教治兵如振旅之陳辨旗物之用)
　(王載大常諸侯載旂軍吏載旗師都載旜鄉遂載/物郊野載旐百官載旟是也級等次也整正列也)
　(設陳也屏所田之地門外之蔽也司徒搢扑誓衆/以軍法也孔氏曰班馬政者謂班布乗馬之政令)
　(既班馬政乃命戎僕御夫及七騶等皆以馬駕車/又載旌旗既畢授此七戎之車以其尊卑等級正)
　(其行列設于軍門屏之外東西廂以為行陳於是/司徒在兩行之間北面誓之也亡騶者天子馬有)
　(六種種别有騶則六騶也又有總主之人并六騶/為七載旌旐者按周禮司常云日月為常交龍為)
　(旂通帛為旜雜帛為物熊虎焉旗鳥隼為旟龜蛇/為旐全羽為旞析羽為旌及國之大閲贊司馬班)
　(旗物王建大常諸侯建旂孤卿建旜大夫士建物/師都建旗州里建旟縣鄙建旐遒車載旞斿車載)
　(旌此仲冬大閲所建旌旗鄭所引司馬職是仲秋/治兵實出軍之事司徒地官掌邦教故司徒職云)
　(施十二教八曰以誓教恤則民不怠司徒主誓今/田獵出車亦於所獵之地而搢扑北面誓之馬氏)
　(曰仲夏之班馬政則其政以飬為主季秋之班馬/政則其政以御為主故命僕及七騶咸駕為天子)
　(御者僕也為諸侯羣臣御者七騶也載旌旐則司/馬之九旗以帛為之者始於大常而終於旐以羽)
　(為之者始於旞而終於旌故言旌旐則它可知矣/方氏曰旌旐所以為表識然周官司常贊司馬頒)
　(旗物自王建大常而下其數有九此止言二物者舉/其略爾戎事以革車為正倅車為副田事以木車為)
　(正佐車為副莫不各有等故授之以級也整設盖指/車馬之蜀掌次言師田則張幕有幕次故亦有屏整)
　(設於屏外則王雖在野亦有内外之辨也扑謂夏楚/司馬教官而用此者以其方教於田獵故也書言扑)
　(作教刑是矣搢謂搢之於帶設扑而搢之以示有事/於教無事於刑也誓則欲其不犯命焉必北面則以)
　(田主殺隂/事故也)
天子乃厲飾執弓挾矢以獵命主祠祭禽于四方
　(鄭氏曰厲飾謂戎服尚威武也命主祠以所獲禽祀/四方之神司馬職曰羅弊致禽以祀祊孔氏曰厲飾)
　(謂嚴厲容飾戎服韋弁服也以秋冬之田故韋弁服/若春夏則冠弁服主祠典祭祀者禽者獸之通名獵)
　(竟命主/祠祭禽)
○是月也草木黄落乃伐薪為炭
　(鄭氏曰伐木必因殺氣方氏曰黄者土之色百彚皆/生於土而反於土将反於土故黄黄故落落則反於)
　(土矣伐薪為炭/以禦冬寒也)
蟄蟲咸俯在内皆墐其戸乃趣獄刑毋留有罪收禄秩
之不當供養之不宜者(墐其靳切趣音促當/去聲供飬並去聲)
　(鄭氏曰墐謂塗閉之辟殺氣殺氣已至有罪者即决/之禄秩之不當思所増加也供飬之不宜欲所貪耆)
　(熊蹯之屬非常食天氣殺而萬物咸藏可以去之也/孔氏曰俯垂頭也前月但藏而坏户至此月既寒故)
　(垂頭嚮下以随陽氣陽氣稍沉在下也又塗其户穴/以辟地上隂殺之氣春夏陽氣寛施許人主從時雖)
　(彼人不應得禄而王恩私與之亦所權許今秋隂氣/急斂禁罰必當是春夏所權置者今悉収停之也供)
　(飬不宜謂非常之膳不可得者也方氏曰趣與趣民/収歛之趣同義仲秋命有司申嚴百刑而已至此又)
　(趣獄刑無留有罪焉則以奉天威之方至於是亟決/之也禄秩者禄之秩序也収禄秩之不當所以慎於)
　(飬人収供飬之不宜所以節於奉已凡此以順収斂/之道也陸氏曰収禄秩之不當供飬之不宜刑官之)
　(事也罷官之無事去噐/之無用事官之事也)
○是月也天子乃以犬嘗稻先薦寢廟
　(鄭氏曰稻/始孰也)
○季秋行夏令則其國大水冬藏殃敗民多􁋄嚏行冬
令則國多盜賊邊竟不寜土地分裂行春令則煖風來
至民氣觧惰師興不居(􁋄音求嚏丁計/切觧古買切)
　(鄭氏曰其國大水未之氣乘之也六月宿直東井氣/多暑雨國多盜賊邉竟不寜土地分裂丑之氣乘之)
　(也極隂為外邊竟之象大寒之時地隆坼也煖風來/至民氣觧惰辰之氣乘之也巽為風辰宿直角角主)
　(兵不居象風行不休止也孔氏曰其國大水天災冬/藏殃敗地災民多􁋄嚏人災也國多盗賊邉竟不寜)
　(人災土地分裂地災也煖風来至天災民氣觧惰師/興不居人災也方氏曰水潦盛昌在於季夏故行夏)
　(令則其國大水大水故冬藏殃敗金數窮而氣窒則/為􁋄氣行逆而發于聲則為嚏皆肺疾也肺屬金而)
　(金主水反為水所勝故民受是疾焉盜賊皆至隂之/類也國多盜賊故邉竟不寧土地分裂則為嚴凝之)
　(氣所坼故也巽為風而春之氣煖故行春令則煖風/來至氣煖則觧煖寒則縮栗以煖風來至故民氣觧)
　(惰師興不居則以少/陽作之而動故也)
　　　右記季秋凡十節
孟冬之月
　(此謂立冬後三十日也唐月令曰立冬之日水始冰/後五日地始凍後五日野鷄入大水為蜃小雪之日)
　(虹蔵不見後五日天氣上騰地/氣下降後五日閉塞而成冬)
日在尾昬危中旦七星中
　(鄭氏曰日月會于析木之津而斗建亥之辰也孔氏/曰三統歴十月節日在尾十度昬危十四度中去日)
　(八十九度旦翼初度中十月中日在箕七度昬室十/度中去日八十六度旦軫五度中元嘉歴十月節日)
　(在心二度昬危一度中旦張八度中十月日在尾十/二度昬危十三度中旦翼八度中唐月令曰十月之)
　(節日在房昬虚中曉張中斗建亥位之初十月/中氣日在尾昬危中曉翼中斗建亥位之中)
其日壬癸
　(壬癸者水干也立冬以後七十/二日水王用事故其日屬壬癸)
其帝顓頊其神𤣥𡨕
　(鄭氏曰此黒精之君水官之臣自古以来著徳立功/者也顓頊髙陽氏𤣥㝠少皥氏之子曰脩曰熈為水)
　(官/)
其蟲介
　(北方斗牛女虚危室壁七宿有龜蛇之/象龜介蟲也故凡動物之有介者屬水)
其音羽
　(鄭氏曰三分商去一以生羽羽數四十八屬/水者以為最清物之象也冬氣和則羽聲調)
律中應鍾
　(鄭氏曰應鍾者姑洗之所生三分去一律長四寸/二十七分寸之二十孟冬氣至則應鍾之律應)
其數六
　(鄭氏曰水生數一成數六/但言六者亦舉其成數)
其味鹹其臭朽
　(鄭氏曰水之臭味也/氣若有若無為朽)
其祀行祭先腎
　(鄭氏曰冬隂盛寒於水祀之於行從辟除之類也行/在廟門外之西為軷壤厚二寸廣五尺輪四尺祀行)
　(之禮北面設主于軷上乃制腎及脾為俎奠于主南/又設盛于俎東祭内腎一脾再其它皆如祀門之禮)
　(孔氏曰壇東西為廣南北為輪廣五尺輪四尺常祀/行神之壇則然若於國外祖道軷祭其壇隨路所嚮)
　(而為廣輪尺數同也禮畢乘車轢而遂行唯車之一/輪轢爾所以然者兩輪相去八尺今軷唯廣五尺故)
　(知不兩輪俱轢主須南嚮故人北面/設之其主盖以菩芻棘栢為神主也)
○水始冰地始凍雉入大水為蜃虹藏不見
　(鄭氏曰皆記時候也大水淮也大蛤曰蜃方氏曰冰/即水也水以陽釋冰以隂凝凍盖地氣閉而陽不能)
　(熈也孟冬者重隂之始也故水始冰地始凍馬氏曰/雉火屬也蜃水屬也陽不勝隂而并與遷焉故化虹)
　(以隂干陽故見至是陽/升隂降而勿通故藏)
○天子居𤣥堂左个乗𤣥路駕鐡驪載𤣥旂衣黒衣服
𤣥玉食黍與彘其器閎以奄(驪力/知切)
　(鄭氏曰𤣥堂左个北堂西偏也鐵驪色如鐵黍秀舒/散屬火寒時食之亦以安性也彘水畜也器閎而奄)
　(象物閉/藏也)
○是月也以立冬先立冬三日大史謁之天子曰某日
立冬盛徳在水天子乃齊立冬之日天子親帥三公九
卿大夫以迎冬于北郊還反賞死事恤孤寡(先去/聲)
　(鄭氏曰迎冬者祭黒帝於北郊之兆也死事謂以國/事死者若公叔禺人顔涿聚者也孤寡其妻子也有)
　(以惠賜之大功加賞孔氏曰不言諸侯亦如夏空其/文也還還於郊反反於朝也臣有為國事死者北郊)
　(還因殺氣之盛而賞其家後也恤謂以財禄供給之/公叔禺人死事見左傳哀公十一年顔涿聚死事見)
　(哀二十三年/及二十七年)
○是月也命大史釁龜筴占兆審卦吉凶(筴初/格切)
　(孔氏曰釁謂殺牲以血塗釁其龜及筴鄭氏曰筴蓍/也周禮龜人上春釁龜謂建寅之月也秦以其嵗首)
　(使大史釁龜筴與周異矣方氏曰物有釁則祅作以/血厭其變焉盖除釁之謂也除釁謂之釁猶治汚謂)
　(之汚治亂謂之亂也龜以卜而有兆筴以筮而有卦/兆有象故言占卦有數故言審占兆審卦則吉凶可)
　(得而知矣釁之將以占審焉必于嵗首者將以知一/嵗之吉凶也大史日官也故以龜䇲之事命之澄曰)
　(兆謂龜所坼之兆也卦謂筮所得之卦也既命大史/釁其龜筴則以龜卜之以筴筮之而觀卜之所遇為)
　(何兆筮之所值為何卦於是推占其/兆測審其卦而定其吉凶何如也)
是察阿黨則罪無有掩蔽
　(鄭氏曰阿黨謂治獄吏以私恩曲撓相為也孔氏曰/是察者謂當是正審察獄吏阿黨之事則在下犯罪)
　(之人獄吏不能掩蔽故云無有掩蔽馬氏曰曲承曰/阿私附曰黨掩者自上掩之蔽者自旁蔽之夫官府)
　(之罪所以罔常獲者阿黨掩蔽之也吾於物/辨之時而是察焉則苟罪也孰不發露者乎)
○是月也天子始裘
　(鄭氏曰九月授衣至此可以加裘馬氏曰隕霜而冬/裘具故司裘以仲秋獻良裘以季秋獻功裘而至是)
　(天子始/服矣)
命有司曰天氣上騰地氣下降天地不通閉塞而成冬
(上時/掌切)
　(鄭氏曰使有司助閉藏之氣門户可閉閉之牎牖可/塞塞之方氏曰天氣上騰地氣下降則天地辨而各)
　(正其位矣冬曰上天為是故也以各正其位故天地/不通閉若門之閉塞若穴之塞以其不通故閉塞也)
命百官謹盖藏命司徒循行積聚無有不斂坏城郭戒
門閭脩鍵閉慎管籥固封疆備邉境完要塞謹關梁塞
徯徑(藏去聲行去聲積子賜切鍵其/偃切要塞之塞先代切徯音奚)
　(鄭氏曰謹盖藏謂府庫囷倉有藏物也積聚謂芻禾/薪蒸之屬坏益也鍵牡閉牝也管籥搏鍵噐也固封)
　(疆謂使有司循其溝樹及其衆庻之守法也要塞邊/城要害處也梁橋横也徯徑禽獸之道也孔氏曰城)
　(郭須牢厚故言坏門閭備擬非常故云戒鍵閉或有/破壤故云脩管籥不可妄開故云審封疆理當險阻)
　(故云固邊竟防盜賊故云備要塞宜牢固故云完闗戒/梁禁禦姦非故云謹徯徑細小狹路故須塞皆随事)
　(約故設文不同鄭注鍵牡閉牝者凡鏁噐入者謂之/牡受者謂之牝若禽獸牝牡然管籥與鍵閉别文則)
　(非鍵閉之物故云搏鍵噐此物以鐡為之似樂噐之/管籥搢於鏁内以搏取其鍵也按檀弓注云管鍵也)
　(則管鍵一物此為别者管是鍵之伴類仍非鍵也何/氏曰鍵是門扇之後樹兩木穿上端為孔閉者謂将)
　(扄闗門以内孔中澄曰鍵閉二字何氏說得之管者/鏁之牝籥者鏁之牡鄭注誤以鍵閉為鏁之牝牡遂)
　(别釋管籥為搏鍵器孔䟽亦從其誤是以徒費辭而/義愈不明此盖因天地閉塞成冬故命百官以謹盖)
　(藏又命司徒以歛積聚又自坏城郭至塞徯徑九事/皆順天地閉塞之時而為此閉塞之事也陸氏曰坏)
　(城郭而門閭不戒無益也脩鍵閉而管籥不慎無益/也固封疆而邉竟不備無益也完要塞謹闗梁而徯)
　(徑不塞/無益也)
飭䘮紀辨衣裳審棺椁之薄厚塋丘壟之大小髙卑厚
薄之度貴賤之等級(塋音/營)
　(鄭氏曰此亦閉藏之具順時飭正之也辨衣裳謂襲/歛尊卑所用也所用又有多少孔氏曰其衣裳襲歛)
　(多少及棺椁厚薄具在䘮大記丘壟大小按鄭註冡/人云漢律列侯墳髙四丈闗内侯以下各有等差又)
　(註檀弓云墳髙四尺盖周之士制外無文方氏曰丘/壟墳墓别名大小冢人所謂以爵等為丘封之度是)
　(也然皆以土塋之故言塋澄曰飭䘮紀總下三者衣/裳棺椁丘壟其目也髙卑之度即丘壟之大小薄厚)
　(之度即棺椁之薄厚丘壟大則髙小則卑其髙卑薄/厚皆有丈尺之度其度之不同皆以其爵之貴賤而)
　(為之等級也自盖藏積聚及坏城郭以下九事并此/飭䘮紀一事凡十二事皆為順天時之閉塞而言)
○是月也命工師效功陳祭器按度程毋或作為淫巧
以蕩上心必功致為上物勒工名以考其誠功有不當
必行其罪以窮其情(當去/聲)
　(鄭氏曰霜降而百工休至此物皆成也工師工官之/長也效功録見百工所作噐物也主於祭噐祭噐尊)
　(也度謂制小大也程謂噐所容也淫巧謂奢偽怪好/也蕩謂摇動生其奢淫勒刻也刻工姓名於其噐以)
　(察其信知其不功致也功不當者取材美而噐不堅/也孔氏曰於是之時命此工官之長效實百工所造)
　(之物陳列祭噐善惡按此噐舊來制度大小及容受/程限多少或猶有也勿得有作過制之巧以摇動在)
　(上之心而生奢侈作噐不須靡麗華侈必功力密致/為上毎物之上刻所造工匠之名於後以考其誠信)
　(與否若其用財精美而噐不堅固則功有不當必行/其罪罰以窮其詐偽之情也方氏曰巧即工之所成)
　(者效與效馬效羊之效同義盖呈效之也工所成噐/以祭噐為主按據此以驗彼也近取諸身而手有寸)
　(長短之數所起也是謂度逺取諸物而禾有黍多少/之數所起也是謂程按之者欲其制之長短中度功)
　(之多少中程也馬氏曰君子不敢以其私䙝同於其/所尊敬故陳祭噐而不及燕噐度其噐之洪纎曲直)
　(者有度㑹其功之冬近勤惰者有程功致者功之至/其用功無所不極者也然不可過過則淫巧先王所)
　(禁/也)
○是月也大飲烝
　(鄭氏曰十月農功畢天子諸侯與其羣臣飲酒於大/學以正齒位謂之大飲别之於它其禮亡今天子以)
　(燕禮郡國以鄉飲酒禮代之燕謂有牲體為俎也黨/正職曰國索鬼神而祭祀則以禮屬民而飲酒于序)
　(以正齒位亦謂此時也詩云十月滌場朋酒斯饗曰/殺羔羊躋彼公堂稱彼兕觥受福無疆是頌大飲之)
　(詩孔氏曰烝升也升此牲體於俎之上故云大飲蒸/此是天子之禮豳風躋彼公堂乃諸侯之禮國語云)
　(王公立飲則有房烝此既大飲饗禮當有房烝半體/之俎若黨正飲酒雖饗而用肴烝故宣十六年左傳)
　(云王饗有體薦宴有折俎公當饗卿當宴馬氏曰是/月嵗功既登物之可薦者衆君子可以宴樂飲酒矣)
天子乃祈來年于天宗大割祠于公社及門閭臘先祖
五祀勞農以休息之(臘力合切/勞力報切)
　(鄭氏曰此周所謂蜡祭也天宗謂日月星辰也大割/大殺羣牲割之也臘謂以田獵所得禽祭也五祀門)
　(户中霤竈行也或言祈年或言大割或言臘互文勞/農以休息之黨正屬民飲酒正齒位是也孔氏曰臘)
　(獵也謂獵取禽以祭先祖五祀此暫出田獵以取禽/非仲冬大閲之獵也方氏曰祈來年詩所謂興嗣歳)
　(也此非歳終之時而曰祈來年者以陽主於子故謂/建子之月為來年也夫農於三時之務亦已勞矣至)
　(此勞之使休息易曰/勞乎坎盖謂是矣)
天子乃命將帥講武習射御角力(將云聲帥/色類切)
　(鄭氏曰為仲冬將大閲簡習之凡田之禮唯狩最備/孔氏曰最備謂狩禮大也故仲冬教大閲禮儀備此)
　(言習射御角力是未正用也豫擬仲冬教戰之事馬/氏曰順隂義也亥之時隂極矣講武以厲其威習射)
　(御以考其藝角力以/視其才皆隂事也)
○是月也乃命水虞漁師收水泉池澤之賦毋或敢侵
削衆庶兆民以為天子取怨于下其有若此者行罪無
赦
　(鄭氏曰因盛徳在水収其税方氏曰水虞即周之澤/虞也漁師即周之􁏅人也収水泉池澤之賦必命是)
　(二官者以其職故也仲秋言行罪無疑無疑未至於/無赦也失時之罪小故止於無疑取怨之罪大故曰)
　(無赦馬氏曰先王之時川有衡澤有虞皆為之厲禁/以平其守而共其奠以時入之頒其餘于萬民則豈)
　(剥下益上者哉故命之曰毋或敢下/侵削衆庻兆民以為天子取怨于)
○孟冬行春令則凍閉不宻地氣上泄民多流亡行夏
令則國多暴風方冬不寒蟄蟲復出行秋令則雪霜不
時小兵時起土地侵削(復扶/又切)
　(鄭氏曰凍閉不宻地氣上泄寅之氣乘之也民流亡/象蟄蟲動也㬥風不寒蟄蟲出已之氣乘之也立夏)
　(巽用事巽為風雪霜不時申之氣乘之也小兵起土/地侵削申隂氣尚㣲申宿直參伐為兵孔氏曰凍閉)
　(不宻地氣上泄地灾民多流亡人灾也國多㬥風方/冬不寒天災蟄蟲復出地灾也雪霜不時天灾小兵)
　(時起土地侵削人灾也方氏曰孟春東風解凍此行/春令則凍閉不宻地氣上泄也民多流亡以春主發)
　(散也風固四時之所常有而㬥則陽之所作若孟夏/行春令則㬥風來格彼以行少陽之令故來格而已)
　(此已行盛陽之令故又至於多也以盛陽之所作故/方冬不寒孟冬非隆冬故言方夫蟲以隂而蟄者也)
　(方冬不寒故蟄蟲復出雪霜不時寒氣遲也小/兵時起金氣勝也土地侵削揫歛之所致也)
　　　右記孟冬凡十節
仲冬之月
　(此謂大雪後三十日也唐月令曰大雪之日鶡旦不/鳴後五日虎始交後五日芸始生荔挺出冬至之日)
　(蚯蚓結後五日麋角/解後五日水泉動)
日在斗昬東辟中旦軫中(辟與/壁同)
　(鄭氏曰日月㑹于星紀而斗建子之辰也孔氏曰三/統歴大雪日在斗十二度昬壁五度中去日八十四)
　(度旦角三度中冬至日在牛初度昬奎十度中去日/八十二度旦亢七度中元嘉歴大雪日在箕十度昬)
　(氏九度中旦軫八度中冬至日在斗十四度昬東壁/八度中旦角十度中唐月令曰十一月之節日在箕)
　(昬營室中曉軫中斗建子位之初十一月中氣/日在南斗昬東壁中曉角中斗建子位之中)
其日壬癸其帝顓頊其神𤣥㝠其蟲介其音羽律中黄
鍾其數六其味鹹其臭朽其祀行祭先腎
　(鄭氏曰黄鍾者律之始也九/寸仲冬氣至則黄鍾之律應)
○冰益壯地始坼鶡旦不鳴虎始交(鶡苦/割切)
　(鄭氏曰皆記時候也鶡旦求旦之鳥也交猶合也方/氏曰前言水始冰至此言冰益壯前言地始凍至此)
　(言地始坼凍甚而土相坼夜鳴而求旦故謂之鶡旦/夜鳴則隂類鳴而求旦則求陽感㣲陽之生而不鳴)
　(則以得所求故也虎隂/物而交亦感陽生故也)
○天子居𤣥堂太廟乗𤣥路駕鐡驪載𤣥旂衣黒衣服
𤣥玉食黍與彘其器閎以奄
　(鄭氏曰𤣥堂大/廟北堂大室)
○飭死事
　(孔氏曰因殺氣之盛故飭死事鄭氏曰飭軍士戰必/有死志方氏曰飭死事于是月者豈非以教大閲故)
　(然乎朱子曰此三字衍文吕氏春/秋淮南子時則訓唐月令並無)
命有司曰土事毋作慎毋𤼵盖毋𤼵室屋及起大衆以
固而閉地氣沮泄是謂𤼵天地之房諸蟄則死民必疾
疫又隨以䘮命之曰暢月(沮讀如沮洳之沮/喪如字皇氏去聲)
　(鄭氏曰而猶女也暢猶充也大隂用事尤重閉藏孔/氏曰土功之事毋得興作毋得開發掩盖之物孟冬)
　(之謹盖藏是也此月隂氣凝固陽須閉藏若起土功/開盖物發室屋起大衆開泄陽氣諸蟄則死人必疾)
　(疫也故約束有司於此時堅固汝閉塞之事勿令開/動若有開動令地氣沮泄則是發徹天地之房房是)
　(人次舍之處此天地壅蔽萬物不使宣露與房舍相/似也非但蟄死人疾國有大䘮随逐其後命之曰暢)
　(月者暢充也言名此月為充實之月當使萬物充實/不發動也皇氏曰喪謂逃亡人為疾疫皆逃亡也方)
　(氏曰興土功則地氣沮泄所以戒之發盖則物不得/其藏發室屋則人不得其處起大衆則衆不得其静)
　(凡此皆非所宜故亦戒之所以固而閉也而者汝有/司之辭盖運閉之時以示人者存乎天謹閉之事以)
　(奉天者存乎人故以命有司焉閉之事或不固則地/氣沮泄是謂發天地之房矣馬氏曰房者物之所止)
　(而藏者也自内漸外為沮自下達上為泄寒氣方盛/而發其所閉則温必乘之故諸蟄則死民必疾疫又)
　(随以喪澄曰水在下而濕潤及上謂之沮洳水在内/而浸淫達外謂之泄漏氣當藏入而反發出如水之)
　(沮洳泄漏/故曰沮泄)
○是月也命奄尹申宫令審門閭謹房室必重閉
省婦事毋得淫雖有貴戚近習毋有不禁(重直龍切/省所景切)
　(鄭氏曰奄尹主領奄豎之官也於周則為内宰掌治/王之内政宫令幾出入及開閉之屬重閉外内閉也)
　(省婦事所以静隂類也淫謂女功奢偽貴戚謂姑姊/妹之屬近習天子所親幸者孔氏曰尹正也申重也)
　(申重其政令常察門閭之事謹慎房室之處其門閭/房室皆有内外門户必重疊閉之此月隂氣既静故)
　(減省婦人之事順隂類也務在質素毋得過為淫巧/或曰省婦事毋得淫即下文聲色耆欲之事此隂事)
　(也故命奄尹申宫中之令以/禁之而得行於貴戚近習也)
乃命大酋秫稻必齊麴蘖必時湛熾必潔水泉必香陶
器必良火齊必得兼用六物大酋監之毋有差貸(酋在/由切)
(秫音述必齊如字麴音曲蘖魚列切湛/子簾切火齊才細切監平聲貸它得切)
　(鄭氏曰酒孰曰酋大酋者酒官之長也於周則為酒/人秫稻必齊謂孰成也湛漬也熾炊也火齊腥孰之)
　(調也物猶事也差貸謂失誤有善有惡也古者穫稻/而漬米麴至春而為酒孔氏曰是月始為春酒先須)
　(治擇秫稻使齊得成孰故云必齊又須以時料理麴必/蘖故云必時其炊清米麴之時必須清潔所用水泉)
　(須香美所盛陶噐必須良善其炊米和酒之時所用/火齊又須生孰得中六物者秫稻一麴蘖二湛熾三)
　(水泉四陶噐五火齊六也用此六事作酒大酋監督/之無使有參差貸變也十月穫稻於此月漬米麴至)
　(春而為酒謂春成也非春始釀澄曰秫説文云稷之/黏者按稻粱之黏者皆謂之秫惟黍全黏自應名秫)
　(稻既别出則此秫字盖該黍稷粱三榖齊謂齊同米/粒完肥顆顆如一也麴蘖以及時造者為善故曰必)
　(時湛謂漬米熾謂炊米漬米以水淋沃必去盡米塵/取水清不潘為度炊之時亦不可令穢惡熏雜之故)
　(湛熾皆言必潔詩云吉蠲為饎言炊飯之潔也炊飯/既孰則以麴蘖與飯和合一處以水漚之其水必清)
　(洌之泉氣味芬芳者歐陽氏云釀泉為酒泉香而酒/洌故曰水泉必香盛之須用陶噐木噐之類終不若)
　(陶噐為佳故曰陶噐必良既和合釀在陶噐之中須/煖氣温飬之以待其成孰煖氣過盛則傷於熱而敗)
　(煖氣衰歇則傷於寒而敗自始釀至成孰晝夜温飬/如煉大藥者之火候是謂火齊非有質之火乃無質)
　(之火也齊如五齊之齊謂有齊量貴/得温飬輕重之宜故曰火齊必得)
天子命有司祈祀四海大川名源淵澤井泉
　(方氏曰凡此皆水神也鄭氏曰順其徳盛之時祭之也/馬氏曰盛徳在水故應是而祈焉以為民致福也某氏)
　(曰四海者衆水之所聚大川者江河淮齊之類名源者江/源出於岷山河源出於崑崙淮源自桐栢濟源自沇水之)
　(類淵澤者水之所鍾而息者也井泉者汲取之無窮者/也仲冬之月水歸於澤而復其本源故命有司祈祀之)
○是月也農有不收藏積聚者馬牛畜獸有放佚者取
之不詰(畜許/六切)
　(鄭氏曰此収歛尤急之時人有取者不罪所以警懼/其主也方氏曰孟冬既命百官謹盖藏又命司徒循)
　(行積聚矣至於是月農猶有不収藏積聚馬牛畜獸/猶有放佚者則是惰游之民而不聽令者也人或取)
　(其物而上不為/之詰焉亦宜矣)
山林藪澤有能取蔬食田獵禽獸者野虞教道之其有
相侵奪者罪之不赦
　(鄭氏曰務収歛野物也大澤曰藪草木之實為蔬食孔/氏曰水鍾曰澤水希曰藪今言大澤曰藪者以有水處)
　(謂之澤旁無水處謂之藪蔬食為草木實者山林蔬食/榛栗之屬藪澤蔬食菱芡之屬方氏曰於農隙之時而)
　(能取野物以資人用固宜教道之而無遏其所欲乃或/侵彼之分奪人所有則是彊暴之徒所以罪之澄曰農)
　(家耕百畆之田畜雞豚狗彘以供其食然皆人力所致/得之良難今當農隙而取野中所生之草木禽獸以益)
　(其食此不待用力而得之者故官使虞人教之道之以/採取草木之實獵取飛走之物非農人所素習故也)
○是月也日短至隂陽争諸生蕩君子齊戒處必掩身身欲
寜去聲色禁耆欲安形性事欲静以待隂陽之所定
　(鄭氏曰爭者隂方盛陽欲起也蕩謂物動將萌芽也/寜安也方氏曰此與仲夏所言互相備以㣲陽方生)
　(隂未退聽隂陽争而未定故君子齊戒以待之澄曰/仲夏言毋矂此言身欲寜即毋躁也仲夏之耆欲禁)
　(色與味二者然色則全禁故言止止者盡絶之也盡/絶之故非但不得如常時進御雖間或一特進御亦)
　(不可故云毋或進或謂間或也味則不全禁故言薄/薄者不令厚焉爾不令厚故許得聊略和調但極致)
　(求詳和調則不可故云毋致和致謂極致也此仲冬/言色而不言味盖冬寒之時滋味自可如常不必令)
　(薄色能戕生戒之者冝重味能飬生戒之者差輕也/安形性即定心氣事欲静即百官静事也身欲寜者)
　(不擾於内安形性以上皆為身之欲寜故也事欲静/者不擾於外此言待隂陽之所定定者謂陽之進而)
　(隂不能阻喜之也仲夏言定晏隂之所成成者言隂/之進而不言陽之不能阻閔之也馬氏曰陽伏而隂)
　(尚自若故争凡争者未定故也夏為正陽而隂始間/之冬為正隂而陽始間之方盛者方衰方㣲者方長)
　(有爭之道焉於冬至日諸生蕩言陽之来足以勝隂/於夏至日死生分言隂之来不過與陽為敵而已)
芸始生荔挺出蚯蚓結麋角解水泉動(觧音/蟹)
　(鄭氏曰又記時候也芸香草也荔挺馬䪥也水泉動潤/上行孔氏曰結猶屈也蚯蚓在穴屈首下向陽氣動則)
　(宛而上首故結而屈也麋為隂獸情淫而逰澤冬至觧退/角從隂退之象鹿為陽獸情淫而逰山夏至觧角從陽)
　(之象熊氏曰芸荔挺俱香草故應陽氣而出也鹿是山/獸夏至得隂氣而觧角麋是澤獸冬至得陽氣而觧角)
日短至則伐木取竹箭
　(鄭氏曰此其堅成之極時馬氏曰萬物之材敷榮則/柔収歛則堅故于是時可以伐木取竹箭方氏曰木)
　(大故云伐竹/箭小故云取)
是月也可以罷官之無事去器之無用者(去上/聲)
　(鄭氏曰謂先時權所建作者也天地閉藏而萬物休/可以罷去之方氏曰設官之實所以待事也無事之)
　(官特曠官爾制噐之實所以待用也無用之噐特虚/噐爾陽實隂虚是月隂消而陽長故於其虚者罷而)
　(去之所以應/天地之實也)
塗闕廷門閭築囹圄此所以助天地之閉藏也
　(鄭氏曰順時氣也方氏曰闕者人所由以出入廷者/人所處以聴事塗謂塗之以土也孟秋言繕囹圄築)
　(則如築城郭之築不止於繕矣澄曰闕謂門之中間/空闕處人所由以出入者也廷謂門之内外閒曠之)
　(地無室廬處也塗者盖謂畚土以填補其地之凹陷/門謂各家寝廟之門閭謂二十五家巷口之門塗者)
　(盖謂埏埴以窒塞其門之罅隙囹圄四面/有垣墻壊者築之此皆閉塞掩藏之事也)
○仲冬行夏令則其國乃旱氛霧㝠㝠雷乃𤼵聲行秋
令則天時雨汁𤓰瓠不成國有大兵行春令則蝗蟲為
敗水泉咸竭民多疥癘(兩汁去聲/瓠户故切)
　(鄭氏曰國旱午之氣乘之也氛霧者霜露之氣散相/亂也雷發聲震氣動也午屬震天時雨汁𤓰瓠不成)
　(酉之氣乘之也酉宿直昴畢畢好雨雨汁者水雪雜/下也子宿直虚危内有𤓰瓠蝗蟲為敗當蟄者出夘)
　(之氣乘之也水泉咸竭大火為旱也疥癘之病孚甲/象也孔氏曰其國乃旱氛霧冥冥雷乃發聲皆天災)
　(也天時雨汁天災𤓰瓠不成地災國有大兵人災也/按天文志𤓰瓠四星在危東蝗蟲為敗水泉咸竭地)
　(災民多疥癘人災也方氏曰氛霧皆旱氣所使雷乃/發聲盛陽薄之也以雪雜水如物之有汁故謂之雨)
　(汁以行秋令嚴凝之氣未固也𤓰瓠不成則以柔脆/為金氣所傷也國有大兵與小兵時起同義然氣有)
　(淺深故於孟冬言小仲冬言大蝗蟲為敗與孟夏蝗/蟲為災同義災者祥之對而以氣之兆言敗者成之)
　(對而以事之迹言夏為陽故言其氣冬為隂故言其/事水泉咸竭以感發散之氣也疥癘則虚陽作之也)
　　　右記仲冬凡九節
季冬之月
　(此謂小寒後三十日也唐月令曰小寒之日鴈北郷/後五日鵲始巢後五日野雞始雊大寒之日雞始乳)
　(後五日征鳥厲疾後五日水澤腹堅澄曰野雞/始雊之第三日至立春前凡十八日土王用事)
日在婺女昬婁中旦氐中(氐丁/兮切)
　(鄭氏曰日月㑹於𤣥枵而斗建丑之辰也孔氏曰三/統歴小寒日在婺女八度昬婁十一度中去日八十)
　(四度旦氐十二度中大寒日在危初度昬昴二度中/去日十八度旦心五度中元嘉歴小寒日在牛三度)
　(昬奎十五度中旦亢九度中大寒日在女十度昬胃/四度中旦氐十三度中唐月令曰十二月之節日在)
　(南斗昬奎中曉亢中斗建丑位之初十二月中/氣日在須女昬婁中曉氐中斗建丑位之中)
其日壬癸其帝顓頊其神𤣥㝠其蟲介其音羽律中大
吕其數六其味鹹其臭朽其祀行祭先腎
　(鄭氏曰大吕者蕤賔之所生也三分益一律長八寸/二百四十三分寸之百四季冬氣至則大吕之律應)
○鴈北鄉鵲始巢雉雊雞乳(鄉音向雊古豆/切乳如住切)
　(鄭氏曰皆記時候也雊雉鳴也詩曰雉之朝雊孔氏/曰鴈北鄉此據早者若晚者易説云二月驚蟄乃北)
　(鄉鵲始巢此據晚者若早者詩緯推度災云復之日鵲/始巢雉雊雞乳易通卦驗云在立春節立春或在此月)
　(也馬氏曰鴈北鄉順陽而復也雉火畜也感於陽而後/有聲雞木畜也麗於陽而後有形方氏曰乳孚乳也)
○天子居𤣥堂右个乗𤣥路駕鐡驪載𤣥旂衣黒衣服
𤣥玉食黍與彘其器閎以奄
　(鄭氏曰𤣥堂右/个北堂東偏)
○命有司大難旁磔出土牛以送寒氣(難乃多切/磔竹百切)
　(鄭氏曰此難難隂氣也難隂始於此旁磔于四方之/門磔攘也出猶作也作土牛者丑為牛牛可牽止也)
　(送猶畢也孔氏曰季春唯國家之難仲秋唯天子之/難此則下及庶人故云大難旁磔者謂四方之門皆)
　(披磔其牲以禳除隂氣出土牛者此時彊隂既盛年/嵗已終隂若不去凶邪恐来嵗為人害其時月建丑)
　(又土能尅水持水之隂氣故特作土牛以畢送寒氣/也此時寒實未畢而註云畢者意欲其畢爾方氏曰)
　(牛土畜又以土為之水用事之極欲勝水者必以土故/出是以送寒氣也迎為入送為出送寒氣故以出言)
征鳥厲疾
　(鄭氏曰殺氣當極也征鳥題肩也齊人謂之擊征或/名曰鷹仲春化為鳩孔氏曰亦命有司辭也征鳥即)
　(鷞鳩鷹隼之屬厲嚴猛疾㨗也時殺氣/盛極故鷹隼之屬取鳥捷疾嚴猛也)
乃畢山川之祀及帝之大臣天之神祇(祇音/祁)
　(鄭氏曰四時之功成於冬孟月祭其宗至此可以祭/其佐也帝之大臣句芒之屬天之神祇司中司命風)
　(師兩師孔氏曰按孟冬祈来年于天宗謂蜡祭蜡祭/百神皆祭則嶽瀆山川亦祭也不言者文不具爾至)
　(此又更祭山川山川少於嶽瀆是孟月祭其宗此月/祭其佐也五帝爲宗大臣句芒等爲佐天神人鬼山)
　(川皆有宗有佐也方氏曰終功之時故徧報之自孟/冬祈来年于天宗故至是及帝之大臣天之神祗地)
　(祭始於公社故至是及于山川以一嵗之祀事畢於/此故言乃畢也然天曰神地曰祇而此言天之神祇)
　(者祇盖同出而有别之稱日月之類雖/同出于天而有别焉故亦可謂之祇也)
○是月也命漁師始漁天子親往乃嘗魚先薦寝廟
　(鄭氏曰天子必親徃視漁明漁非常事重之也此時/魚潔美孔氏曰仲秋犬嘗麻季秋犬嘗稻皆不云天)
　(子親往盖四時薦新是常事魚非常祭之物故重之/馬氏曰此潛之詩所謂季冬薦魚也魚者牲類也宗)
　(廟之祭牲用親獵則/漁必親往不亦冝乎)
冰方盛水澤腹堅命取冰
　(鄭氏曰腹厚也此月日在北陸冰堅厚之時也孔氏/曰于是極寒冰實至盛而云方盛者月半以前也月)
　(半後大寒乃盛方氏曰水以隂凝而堅/曰腹堅則其堅逹於内非特水面而已)
冰以入令告民出五種命農計耦耕事脩耒耜具田
器(種上/聲)
　(鄭氏曰冰既入而令田官告民出五種明大寒氣過/農事將起也耜者耒之金也廣五寸田噐鎡錤之屬)
　(孔氏曰耒者以木為之長六尺六寸底長尺有一寸/中央直者三尺有三寸句者二尺有二寸底謂耒下)
　(嚮前曲接耜者耜以金鐡為之鎡今之鋤類孟子云/雖有鎡錤云之屬以田噐非一也顧氏曰古未用牛)
　(耕如論語長沮桀溺耦而耕詩十千維耦月令命農/計耦耕事皆是人耦而耕方氏曰冰之入也為隂事)
　(之終種之出也為陽事之始以冰入之期而告民出/五種終則有始也耦耕二人相耦而耕也澄曰五種)
　(謂五榖之種稷黍梁稻菽也出者就囷倉所藏處出/之於外以待來春將種之也計謀度也脩整理也具)
　(備辦也謀度耒年耦耕之事而/豫先整理備辦所以耕之具也)
命樂師大合吹而罷(合古答切/吹去聲)
　(鄭氏曰嵗将終與族人大飲作樂於大寝以綴恩也/言罷者此用禮樂於族人最盛後年若時乃復然也)
　(凡用樂必有禮用禮則有不用樂者王居明堂禮曰/季冬命國為酒以合三族君子說小人樂孔氏曰云)
　(罷者以一年頓停至後/年季冬乃復如此也)
乃命四監收秩薪柴以共郊廟及百祀之薪燎(共音供/下同)
　(鄭氏曰四監主山林川澤之官也大者可析謂之薪/小者合束謂之柴薪施炊㸑柴以給燎澄曰言薪柴)
　(又言薪燎燎即柴也方氏曰秩薪柴/於嵗終命收之所以備来嵗之用)
○是月也日窮于次月窮于紀星回于天數將幾終歲
且更始專而農民毋有所使(幾音/機)
　(鄭氏曰言日月星辰運行於此月皆周匝於故處也次舍/也紀會也而猶女也言専一女農民之心令之豫有志於)
　(耕稼之事不可徭役之徭役之則志散失業也孔氏曰去/年冬季日次于𤣥枵從此毎月移次它辰至此月窮盡還)
　(次𤣥枵故云日窮于次去年季冬月與日相會于𤣥枵自/此月與日會于它辰至此窮盡還復㑹于𤣥枵故云月窮)
　(于紀二十八宿随天而行毎日雖周天一匝早晚不同至/此月復于故處與去年季冬早晚相似故云星回于天幾)
　(近也以去年季冬至今年季冬三百五十四日未滿三/百六十六日未得正終唯近於終故云數将幾終脩月)
　(令之人為國家戒令之法謂此月既終嵗且更始在上/者當専一女農之事無得興起造作有所使役也此是)
　(制禮者總為戒約之辭凡月令之内不云乃命某官者/皆是禮家總禁也方氏曰嵗者數之所積而成也數之)
　(終乃所以為嵗之始于數言終於嵗言始亦互相備専/而農民毋有所使則以嵗且更始欲一意于耕故也)
天子乃與公卿大夫共飭國典論時令以待來歲之宜
　(鄭氏曰飭國典者和六典之法也周禮以正月為之/建寅而縣之今用此月則所因於夏殷也孔氏曰調)
　(和飭正之六典則治典教典禮典政典刑典事典也/澄曰國典者經國之典法常而一定者也時令者随)
　(時之政令變而從宜者也論猶云集議國典有定故/飭正其舊而已時令無常故須商論所冝而行也凡)
　(來嵗所宜之事一一商論於今以待来嵗行之来嵗/之宜謂時令也而必先飭國典何哉盖國典者常法)
　(時令雖各時所行不同然無一不出/于國典故先飭國典乃論時令也)
乃命大史次諸矦之列賦之犧牲以共皇天上帝社稷
之饗
　(鄭氏曰此所與諸侯共者也列國有大小賦之犧牲/大者出多小者出少饗獻也孔氏曰列次也来嵗祭)
　(祀所須犧牲出諸侯之國國有大小故命大史書列/之以共賦也諸侯同王南面專王之政故命之出牲)
　(以與王共事天地也漫言諸侯則異姓同姓俱然社/稷王之社稷也諸侯自有社稷而始封亦割王社土)
　(與之故賦牲供王社稷也澄曰次諸侯之列/謂等次諸侯之爵列以定其國之大小也)
乃命同姓之邦共寢廟之芻豢
　(鄭氏曰此所與同姓共者也芻豢猶犧牲孔氏曰皇/天社稷與天下共之故通賦天下國家也寢廟先王)
　(與同姓國共之故别又命同姓國供之也芻是牛羊/豢是犬豖天地不用犬豖社稷大牢有豖而無犬故)
　(沒其芻豢而徒云犧牲/宗廟備六牲故云芻豢)
命宰歴卿大夫至于庶民土田之數而賦犧牲以共山
林名川之祀
　(鄭氏曰此所與卿大夫庶民共者也歴猶次也卿大/夫采地亦有大小其非采地以其邑之民多少賦之)
　(孔氏曰宰小宰也卿大夫謂畿内有采地者小宰又/列次采地大小至於庶民受田准土田多少之數賦)
　(之犧牲以供山林名川之祀不云士者上舉卿大夫/下舉民則士在其中省文爾卿大夫無采地則出其)
　(邑之賦稅庶人無邑則出其賦稅以與邑宰邑宰以/供上澄曰歴卿大夫至于庶民土田之數謂枚數臣)
　(民之土田以定其數之多少也此庶/民謂畿内鄉遂之民及公邑之民也)
凡在天下九州之民者無不咸獻其力以共皇天上帝
社稷寢廟山林名川之祀
　(鄭氏曰雖有其邦國采地此賦要由民出澄曰上文/言天帝社稷之牲賦之諸侯寝廟之牲賦之同姓之)
　(邦山林名川之牲賦之卿大夫至于庶民此言凢在/則總上三者而言也盖諸侯之列同姓之邦及卿大)
　(夫等所供亦皆出於民力故言所以供皇天上帝社/稷寢廟山林名川之祀者是天下九州之民無不咸)
　(獻其/力也)
○季冬行秋令則白露蚤降介蟲為妖四鄙入保行春
令則胎夭多傷國多固疾命之曰逆行夏令則水潦敗
國時雪不降冰凍消釋(矢烏/老切)
　(鄭氏曰白露蚤降介蟲為妖戌之氣乗之也九月初/尚有白露月中乃為霜丑為龞蟹四鄙入保畏兵辟)
　(寒象也胎夭多傷辰之氣乗之也夭少長也此月物/甫萌芽季春乃句者畢出萌者盡達多傷者生氣早)
　(至不充其性也國多固疾生不充性有乆疾也命之/曰逆衆害莫大於此水潦敗國時雪不降冰凍消釋)
　(未之氣乗之也季夏大雨時行孔氏曰白露蚤降天/災介蟲為妖地災四鄙入保人災也按隂陽式法丑)
　(魚鼈蟹季冬建丑而行秋令丑氣失故介蟲為妖胎/夭多傷國多固疾命之曰逆皆人災也三月之氣在)
　(十二月内至故胎萌而暴長出既性不得充滿所以/多傷胎夭既傷國多固疾名此月特逆之事謂惡之)
　(甚也水潦敗國時雪不降天災冰凍消釋地災也方/氏曰冬之序為後於秋而言蚤者以建亥為正言之)
　(則冬為先也介蟲之性辨於物歛藏之氣不厚故反/為妖也四鄙入保盖畏兵之象秋為金也疾謂之固)
　(則其疾乆而不瘥也夫冬者嵗之終春者嵗之始而/行嵗終之令故命之曰逆水潦盛昌盖夏之時然也)
　(故行夏令則水潦敗國冬者雪之時故謂之/時雪時雪不降冰凍消釋則盛陽爍之也)
　　　右記季冬凡七節
　　　(栁子厚曰吕氏春秋十二紀漢儒論以為月令/措諸禮以為大法然而政令之作有俟時而行)
　　　(之者孟春修封疆端經術相土宜無聚大衆季/春利隄防達溝瀆止田獵備蠶器合牛馬孟夏)
　　　(無起土功無𤼵大衆勸農勉人仲夏班馬政聚/百藥季夏行水殺草土功兵事不作孟秋納材)
　　　(葦仲秋勸種麥季秋休百工具衣裘舉五穀之/要合秩芻飬犧牲蓄菜代薪為炭孟冬築城郭)
　　　(穿竇窖脩囷倉謹盖藏勞農以休息之収水澤/之賦仲冬伐木取竹箭季冬講武習射御出五)
　　　(穀種計耦耕具田噐合諸侯制百縣輕重之法/貢賦之數斯固俟時而行之所謂敬授人時者)
　　　(也其餘郊廟百祀亦古之遺典不可以廢亦有/不俟時而行之者布徳和令行慶施惠飬幼少)
　　　(省囹圄賜貧窮禮賢者行爵出禄選士厲兵任/有功誅暴慢明好惡脩法制飬衰老恤孤寡舉)
　　　(阿黨易關市來商旅正貴賤近習罷官之無事/者去器之無用者斯固不俟時而行之者也變)
　　　(天之道絶地之理亂人之紀舍孟春則可以有/事乎作淫巧以蕩上心舍季春則可以為之乎)
　　　(又曰返時令則有飄風㬥雨霜雪水潦大旱沈/隂氛霧寒煖之氣大疫風欬鼽嚏瘧寒疥癘之)
　　　(疾螟蝗五穀𤓰瓠果實不成蓬蒿藜莠並興之/異女災胎夭多傷水火之訛宼戎来入相掠兵)
　　　(革並起道路不通邉境不寜土地分裂四鄙入/堡流亾遷徙之變若是者特瞽史之語非出於)
　　　(聖人者也顧氏臨曰月令當取其體天行事之/大意先王亦有至日閉闗之事一嵗之内因天)
　　　(時提撕事務又整頓一廵非是尋常俱不理㑹/若有合即施行者亦豈一一待時方行夫子遇)
　　　(迅雷風烈必變若栁子厚之論則是平時何嘗/不敬豈待迅雷風烈方敬也其言行春令則應)
　　　(若此行夏令則應若彼誠有拘處張子曰月令/大率秦法也然採三代之文而為之不無古意)
　　　(未易可破栁子厚論亦未安若春行賞秋行刑/止舉大綱如此如冬日飲湯夏日飲水豈必曰)
　　　(冬日不得飲氷夏/日不得飲湯也)
　
　禮記纂言卷六下
欽定四庫全書
　禮記纂言卷六下　　　　　元　吳澄　撰
　　月令
孟秋之月
　(此謂立秋後三十日也唐月令曰立秋之日凉風至/後五日白露降後五日寒蟬鳴處暑之日鷹乃祭鳥)
　(後五日天地始肅/後五日禾乃登)
日在翼昏建星中旦畢中
　(鄭氏曰日月㑹於鶉尾而斗建申之辰也孔氏曰三/統歴七月節日在張十八度昬斗四度中去日一百)
　(一十四度旦畢八度中七月中日在翼十五度昬斗/十六度中去日一百一十一度旦井初度中元嘉歴)
　(七月節日在張五度昬箕二度中旦胃二度中七月/中日在翼十度昬斗三度中旦昴七度中唐月令曰)
　(七月之節日在張昬尾中曉婁中斗建申位之初/七月中氣日在張昬箕中曉昴中斗建申位之中)
其日庚辛
　(庚辛者金干也立秋以後七十/二日金王用事故其日屬庚辛)
其帝少皥其神蓐收(少詩召切/蓐音辱)
　(鄭氏曰此白精之君金官之臣自古以来著徳立功/者也少皥金天氏蓐収少皥氏之子曰該為金官)
其蟲毛
　(西方奎婁胃昴畢觜參七宿有虎/之象故凡動物之有毛者屬金)
其音商
　(鄭氏曰三分徵益一以生商商數七十二屬金/者以其濁次宫臣之象也秋氣和則商聲調)
律中夷則
　(鄭氏曰夷則者大吕之所生也三分去一律長五寸/七百二十九分寸之四百五十一孟秋氣至則夷則)
　(之律/應)
其數九
　(鄭氏曰金生數四成數九/但言九者亦舉其成數)
其味辛其臭腥
　(鄭氏曰金/之臭味也)
其祀門祭先肝
　(鄭氏曰秋隂氣出祀之於門外隂也祭先肝者秋為/隂中於藏直肝祀門之禮北面設主于門左樞乃制)
　(肝及肺心為俎奠于主南又設/盛于俎東其它皆如祭竈之禮)
○凉風至白露降寒蟬鳴鷹乃祭鳥用始行戮
　(陸氏曰西風謂之凉風猶東風謂之温風温凉言其/氣方氏曰凉未至於寒也特為寒之微而已春露則)
　(生秋露則殺白為金之正故也馬氏曰凉風至則天/地之仁氣散矣白露降則隂乗陽而其候交矣寒蟬)
　(鳴則物之生於暑者其聲變矣鷹乃祭鳥用始行戮/則時主殺而物之司殺者應是而動也鷹至不仁也)
　(猶祭然/後食)
○天子居總章左个乘戎路駕白駱載白旂衣白衣服
白玊食麻與犬其器亷以深(駱音/洛)
　(鄭氏曰緫章左个大寢西堂南隅戎路兵車也制如/周革路而飾之以白白馬黒鬛曰駱麻實有文理屬)
　(金犬金畜也噐亷以/深象金傷害物入蔵)
○是月也以立秋先立秋三日大史謁之天子曰某日
立秋盛徳在金天子乃齊立秋之日天子親帥三公九
卿諸侯大夫以迎秋於西郊還反賞軍帥武人於朝(先/悉)
(薦切帥/所類切)
　(鄭氏曰謁告也迎秋者祭白帝於西郊之兆/也軍帥諸將也武人謂環人之屬有勇力者)
天子乃命將帥選士厲兵簡練桀俊專任有功以征不
義詰誅暴慢以明好惡順彼逺方(詰去吉切好/惡並去聲)
　(方氏曰才足以將物而勝之謂之將知足以帥人而/先之謂之帥士言其人兵言其噐選士則人無不能)
　(於事厲兵則噐無不利於用桀俊簡之則無所不擇/練之則無所不孰既選厲簡練之矣苟非已試之效)
　(則勝負猶未可知故所任必在乎有功之人也任有/功矣苟置疑貳於其間則知者必不盡其謀能者必)
　(不竭其力故任之欲其専也凡此欲以征不義也無/以覆下之謂㬥不能敬上之謂慢詰以問其罪誅以)
　(戮其人所詰誅者㬥慢則好惡公而明矣故曰以明/好惡好惡得其明則合天下之所願而無逆矣故曰)
　(順彼逺方鄭氏曰征之言正/也詰謂窮治之問其罪也)
○是月也命有司脩法制繕囹圄具桎梏禁止姦慎罪
邪務搏執命理瞻傷察創視折審斷決獄訟必端平戮
有罪嚴斷刑天地始肅不可以贏(創初良切/斷丁亂切)
　(方氏曰脩則治其壞繕則善其事具則完其器法制/古之所有也故曰脩囹圄禁人之地於此有事焉故)
　(曰繕桎梏禁人之噐也故曰具姦存乎心故止之邪/見乎行故罪之搏所以戮之執所以拘之於仲春則)
　(省囹圄去桎梏於孟秋則繕囹圄具桎梏先王奉時/之道可見矣前言命有司後言命理者以脩法制非)
　(理之所専故也先王之用刑也既務搏執矣又命瞻/傷察創視折焉其心仁矣端言無偏頗之異平言無)
　(輕重之差審斷決故獄訟必端平也有罪然後戮則/不及於無辜斷刑嚴則莫敢輕犯秋者隂之始冬者)
　(隂之終故於孟秋言天地始肅陽道常饒饒則有餘/而贏隂道常乏乏則不足而縮人君實輔相天地故)
　(曰不可以贏鄭氏曰順秋氣政尚嚴也理治獄官也/有虞氏曰士戛曰大理周曰大司宼創之淺者曰傷)
　(端猶正也肅嚴急之言也贏猶觧也陸氏曰蔡邕云/皮曰傷肉曰創骨曰折骨肉皆絶曰斷傷瞻之而已)
　(創然後察也折視之而已斷然後審也澄曰姦未發/露而藏於内者止之止之而曰禁則非慢令也邪已)
　(發露而顯於外者罪之罪之而曰慎則非濫刑也陸/氏以視折審斷為句優於舊注斷即王制所謂斷者)
　(也傷之甚者為創察則加詳於瞻折之甚者為斷審/則加詳於視命有司至務搏執順天之義也命理至)
　(端平愛人之仁也又緫結之曰戮有罪嚴斷刑盖雖/命有司以搏執然所戮者有罪之人未嘗及無辜也)
　(則義之中有仁焉雖命理官以端平然苟或當刑斷/之必嚴未嘗敢失出也則仁之中有義焉大槩此時)
　(所尚以順天之義為主特以愛人之仁行乎其間爾/所以然者天地之氣始嚴急故順天者亦當嚴急而)
　(不可以寛緩也/贏有寛緩之意)
○是月也農乃登穀天子嘗新先薦寢廟
　(鄭氏曰黍稷之屬於是始孰方氏曰糓謂稷也以稷/孰於此故農乃登焉然孟夏之麥仲夏之黍仲秋之)
　(麻季秋之稻皆糓也正以糓言稷者以其為五糓之/長也稼稷之官謂之后稷土穀之神謂之社稷者以)
　(是孔氏曰按仲秋云以犬嘗/麻今不云牲者記文略也)
命百官始收歛完隄防謹壅塞以備水潦脩宫室坏墻
垣補城郭(壅於勇切/坏歩回切)
　(鄭氏曰順秋氣収歛物也八月宿直畢畢好雨完隄/防謹壅塞以傋八月也脩宫室坏墻垣補城郭象秋)
　(収歛物當藏也方氏曰秋主収歛人之奉天則有収/歛之事聚土而壅之之謂壅升土而壅之之謂塞凡)
　(此所以備水潦也胡氏曰坏土塊蟄蟲坏户亦謂以/土増益其穴澄謂隄防有闕壊處則完之其無隄防)
　(而當水之来路者或坏髙其低處則曰壅或填實其/虚處則曰塞皆所以遏水之来也謹謂常用心察視)
　(豫為戒備也人之居内有宫室外有墻垣又外有城/郭為人之障蔽皆當脩之坏之補之謂或整治其舊)
　(増益其新象天/地之閉塞也)
○是月也毋以封諸侯立大官毋以割地行大使出大
幣(使去/聲)
　(鄭民曰古者於嘗出田邑此其月也而禁封諸侯割/地失其義孔氏曰鄭唯云不封諸侯及割地失其義)
　(則毋立大官毋行大使毋出大幣為得禮以其収歛/之月故也方氏曰割地謂益以地使者使於四方故)
　(言行幣以藏於府庫為入反以予人故言出凡此皆/非収歛之事故言毋以止之其曰大官大使大幣則)
　(小者容/或可矣)
○孟秋行冬令則隂氣大勝介蟲敗穀戎兵乃來行春
令則其國乃旱陽氣復還五穀無實行夏令則國多火
災寒熱不節民多瘧疾(復扶/又切)
　(鄭氏曰隂氣大勝亥之氣乘之也介蟲敗穀介甲也/甲蟲屬冬敗穀者稻蟹之屬戎兵乃来營室之氣為)
　(害也十月宿直營室主武士其國乃旱寅之氣乘之/也雲雨以風除也陽氣復還五穀無實能生而不能)
　(成也國多火災已之氣乘之也瘧疾寒熱所為也孔/氏曰隂氣大盛天災介蟲敗穀蟹食稻也地災戎兵)
　(乃来人災也其國乃旱陽氣復還天災五穀無實地/災也國多火災寒熱不節天災民多瘧疾人災也方)
　(氏曰方一隂之時而行重隂之令故隂氣大勝戎兵/乃来亦以隂大勝主殺也方隂中之時而行陽中之)
　(令則陽亢矣故旱也自夏徂秋則陽往而隂来以其/旱故陽氣復還也萬物敷華於陽而成實於隂以陽)
　(氣復還故五穀無實也火王於南方故行夏令則國/多火災火之氣為熱水之氣為寒而此井寒熱不節)
　(者盖熱極生寒隂陽之理然也民多/瘧疾則以感寒熱之氣而被瘧也)
　　　右記孟秋凡八節
仲秋之月
　(此謂白露後三十日也唐月令曰白露之日鴻鴈来/後五日𤣥鳥歸後五日羣鳥飬羞秋分之日雷乃収)
　(聲後五日蟄蟲坏/户後五日水始涸)
日在角昬牽牛中旦觜觿中(觜子斯切/觿户圭切)
　(鄭氏曰日月㑹于夀星而斗建酉之辰也孔氏曰三/統歴八月節日在軫十二度昬斗二十六度中去日)
　(一百六度旦井二度中八月中日在角十度昬女三/度中去日一百二度旦井二十一度中元嘉歴八月)
　(節日在翼十七度昬斗十四度中旦畢十六度中八/月中日在軫十五度昬斗二十四度中旦井九度中)
　(唐月令曰八月之節日在翼昬南斗中曉畢中斗建/酉位之初入月中氣日在軫昬南斗中曉東井中斗)
　(建酉位/之中)
其日庚辛其帝少皡其神蓐收其蟲毛其音商律中南
吕其數九其味辛其臭腥其祀門祭先肝
　(鄭氏曰南吕者大簇之所生三分圭一律長/五寸三分寸之一仲秋氣至則南吕之律應)
盲風至鴻鴈來𤣥鳥歸羣鳥養羞(盲忙/庚切)
　(鄭氏曰皆記時候也盲風疾風也𤣥鳥燕也歸謂去/蟄也凡鳥隨隂陽者不以中國為居羞謂所食也夏)
　(小正曰九月丹鳥羞白鳥説曰丹鳥丹良也白鳥蚊/蚋也其謂之鳥者重其飬者也有翼為鳥飬也者不)
　(盡食也二者文異羣鳥丹良未聞孰是孔氏曰按大/戴禮八月丹鳥羞白鳥今鄭云九月所見本異也丹)
　(鳥以白鳥為珍羞重其所養之物不盡食之雖蟲而/謂鳥也方氏曰盲者閉暗之稱當建酉闔戸之月故)
　(其風謂之盲風又謂之閶闔以此𤣥鳥歸者至以陽/中故歸以隂中也羞謂所美之食養之所以備冬藏)
　(也項氏曰羣鳥至秋與百穀俱成人始取之以為飬/羞如雉鷃鶉鳩鴈鶩今人皆至秋食之周禮司裘仲)
　(秋行羽物以賜羣臣於古有證矣此皆天候不言人/事則孟秋農乃登穀亦以人事為一候也鷹祭鳥於)
　(孟秋之第四候則人羞之於仲秋之第三候不亦可/乎澄按羣鳥飬羞義疑方説近是盖飬羞猶詩言蓄)
　(租飬謂不食而儲蓄之也羣鳥於此月豫盖其/所美之食以待冬寒無可取食之時而食之也)
○天子居緫章大廟乗戎路駕白駱載白旂衣白衣服
白玊食麻與犬其器亷以深
　(鄭氏曰緫章大/廟西堂大室也)
○是月也養衰老授几杖行糜粥飲食(糜忙/皮切)
　(鄭氏曰助老氣也行猶賜也張子曰老人氣衰津液/少不能乾食故糜粥為飬老之具方氏曰行徧行之)
　(也几杖之禮重非庶人之老可預故唯於糜/粥言行焉几杖以飬其體糜粥以飬其氣)
乃命司服具飭衣裳文繡有恒制有小大度有長短衣
服有量必循其故冠帶有常(量音/亮)
　(鄭氏曰司服具飭衣裳謂祭服也文謂畵也祭服之/制畫夜而繡裳衣服有量謂朝燕及它服凡此為寒)
　(益至也詩云七月流火九月授衣於是作之可也冠/帯因制衣服而作之孔氏曰具備也飭正也文繡有)
　(恒恒則故也及朝宴等之衣服亦皆有量必因循故/法不得更改别造它服謂戰伐田獵等之服澄曰文)
　(繡有恒謂衣之繪六章裳之繡六章有定法也制有/小大謂横而裁之之廣狭也如衣用幾幅袂用幾幅)
　(裳用幾幅之類度有長短謂從而度之之長短也如狭/衣二尺二寸帶下尺裳及踝無被土之類量即是廣)
　(之制長短之度也但祭服既言制度矣故此變言量/循其故即若祭服之有恒但祭服有文繡此無文繡)
　(爾冠帶不隨人身而有大小長短之異故不言制度變/量而但言有常者其法亦必有恒循其故而不可改)
　(也/)
乃命有司申嚴百刑斬殺必當毋或枉橈枉橈不當反
受其殃(當去聲橈女/教切又上聲)
　(鄭氏曰申重也當謂值其罪也孔氏曰枉謂違法曲/斷橈謂有理不申應重乃輕應輕更重是不當也方)
　(氏曰孟秋既命嚴斷刑矣至此又命之故曰申嚴刑/有五而曰百者據罪言之傳曰罪多而刑五必曰百)
　(據成數言之與百里百事同義斬者必殺殺者不必/斬斬殺必當慮及無辜也然刑之所加不止於斬殺)
　(所命止及此者以大辟尤重故也枉則在上者不直/橈則在下者不申使斬殺不當則以枉橈故也先王)
　(奉天如此而有司或枉橈焉/是逆天也逆天則天必災矣)
○是月也乃命宰祝循行犧牲視全具按芻豢瞻肥瘠
察物色必比類量大小視長短皆中度五者備當上帝
其饗(行去聲/中去聲)
　(鄭氏曰於鳥獸肥充之時宜省羣牲也宰祝大宰大/祝主祭祀之官也飬牛羊曰芻犬豕曰豢五者謂所)
　(視也所按也所瞻也所察也所量也此皆得其正則/上帝饗之上帝饗之而無神不饗矣孔氏曰純色曰)
　(犧體完曰全食草曰芻食穀曰豢皆按行之也瞻祀/亦視也肥充也瘠瘦也物色騂黝之别也周禮陽)
　(用騂隂祀用黝望祀各以其方之色已行故事曰比/品物相随曰類五方本異其色是比也大皥配東亦)
　(用青是類也大謂牛羊豕成牲者小謂羔豚之屬長/短謂天地之牛角繭栗宗廟之牛角握之屬也陸氏)
　(曰五者備當謂所行所按所察所量所視盖於循行/犧牲言視全具於按芻豢言瞻肥瘠於察物色言必)
　(比類各係上事言之澄曰一則全具二則肥瘠三則/比類四則小大五則長短行之按之察之量之視之)
　(而五者皆中度是謂備/當五者之目陸氏説是)
天子乃難以達秋氣(難乃/多切)
　(鄭氏曰此難難陽氣也陽暑至此不衰害亦将及人/王居明堂禮曰仲秋九門磔攘以發陳氣禦止􁂑疫)
　(孔氏曰秋時凉氣新至發去陽之陳氣也澄曰難以/消去殘暑煩鬰之氣而達秋月清涼之氣於民間也)
　(熊氏曰季春云國難謂天子諸侯有國為難此云天/子乃難以難陽氣唯天子得難諸侯以下不得難也)
以犬嘗麻先薦寢廟
　(鄭氏曰麻/始孰也)
○是月也可以築城郭建都邑穿竇窖脩囷倉(竇音豆/窖音教)
(囷邱/倫切)
　(鄭氏曰為民将入物當藏也穿竇窖者入地圓曰竇/方曰窖王居明堂禮曰仲秋命庶民畢入于室曰時)
　(殺將至毋罹其災澄曰築城郭建都邑以居民也穿/竇窖脩囷倉以藏物也方氏曰凡此皆歛藏之事故)
　(於建酉闔戸/之月言之)
乃命有司趣民收歛務畜菜多積聚(趣音促畜/丑六切)
　(鄭氏曰始為禦冬之備方氏曰趣民急趣之也孟秋/言命百官始収歛以其物初成至此則物既成而収)
　(歛不可緩也故趣之焉詩言我有㫖蓄亦以御冬不/特菜而已澄曰既言務畜菜又言多積聚言菜之外)
　(它物皆當積聚而/畜之以備御冬也)
乃勸種麥毋或失時其有失時行罪無疑
　(鄭氏曰麥接絶續乏之榖尤重之孔氏曰前年秋穀/至夏盡絶後年秋穀夏時未登是其絶也夏時人民)
　(糧食闕短是其乏也麥乃夏時而孰是接其絶續其/乏黍稷百穀不云勸種於麥獨勸之尤重故也方氏)
　(曰麥以秋種至夏乃穫以其牟利之遲慮民惰而不/種也故特勸之其有失時行罪無疑者所以重農時)
　(而戒不/暋也)
○是月也日夜分雷始收聲蟄蟲坏戸殺氣浸盛陽氣
日衰水始涸(坏歩囘切/涸户角切)
　(鄭氏曰又記時候也雷始収聲在地中動内物也坏/益也蟄蟲益户謂稍小之也涸竭也周語曰辰角見)
　(而雨畢天根見而水涸辰角見九月本也天根見九/月末也此甫八月中氣雨未止而云水竭非也孔氏)
　(曰雷是陽氣主於動不唯地中潜伏而已十一月一/陽初生復卦用事震下坤上震為動坤為地是動於)
　(地下從此月始户謂穴也蟄蟲以土増益穴之四旁/使通明處稍小所以然者隂氣將至時氣尚温猶須)
　(出入故坏之稍小十月寒甚乃閉之也方氏曰坏户/與坏垣墻之坏同義殺氣浸盛者陽主生隂主殺言)
　(隂之夷物至此告酷也浸言若水之浸日加/益也陽氣日衰者陽盛於夏至此而衰也)
日夜分則同度量平權衡正釣石角斗甬
　(方氏曰鈞盖三十斤之稱仲春所謂鈞者特言輕重/之鈞而已石盖四鈞之稱以其尤重而内實故謂之)
　(石澄曰度量權衡緫言之下二句分言之鈞石五權/中之二斗角五量中之三也平之正之角之皆同之)
　(也/)
○是月也易關市来商旅納貨賄以便民事四方來集
逺鄉皆至則財不匱上無乏用百事乃遂凡舉大事毋逆
大數必順其時慎因其類(易以/豉切)
　(鄭氏曰易闗市謂輕其税使民利之商旅賈客也匱/亦乏也遂猶成也大事謂興土功合諸侯舉兵衆也)
　(季夏禁之孟秋乃征伐此月禁城郭季秋教田獵是/以於中為之戒焉孔氏曰闗市之處輕其賦稅不為)
　(節礙是易闗市也闗市既易則商旅自来商旅既来/則貨賄自入以此便利民人之事四方緫来聚集逺)
　(鄉於是皆至貨賄既多則庫財不匱上下豐足百事/皆成於此興舉其事無逆天之大數必須順其隂陽)
　(之時謹慎因其事類不可煩亂妄為方氏曰入以為/利者商也行而從人者旅也易闗市所以来商旅來)
　(商旅故貨賄可得而納也貨賄以時而納之待時而/出之更為出納各從其便故曰以便民事四方散而)
　(不一故言來集逺鄉邈而在外故言皆至四方來集/逺方皆至則貢賦之職脩矣此財所以不匱也財葢)
　(貨賄之總名財所以待用用所以作事故言上無乏/用百事乃遂遂言遂其志之所欲為也大傳曰財用)
　(足故百志成凡物有數皆出陽而入隂所謂大數不/過隂陽出入而已人君舉大事不可逆此大數數之)
　(所運為時時之所從為類必順隂陽之時而無違慎/因隂陽之類而無變也舉事如此四時所同然當闔)
　(户之時尤不宜妄/舉故於此申戒之)
○仲秋行春令則秋雨不降草木生榮國乃有恐行夏
令則其國乃旱蟄蟲不藏五穀復生行冬令則風災數
起收雷先行草木蚤死(復扶又切/數色角切)
　(鄭氏曰秋雨不降夘之氣乗也夘宿直房心心為大/火草木生榮應陽動也國有恐以火訛相驚也國旱)
　(蟲不蟄穀復生午之氣乗之也風災數起子之氣乗/之也北風殺物収雷先行先猶蚤也冬主閉草木蚤)
　(死寒氣盛也孔氏曰秋雨不降天災夘大火之氣是/積陽故雨不降草木生榮地災國乃有恐人災也仲)
　(秋至仲春火氣但秋金能尅春木及仲秋雨水又尅/火火竟不能為害但以訛偽言語相驚其國乃旱天)
　(災蟄蟲不藏五穀復生地災也風災也風災數起収/雷先行天災草木蚤死地災也方氏曰國乃有恐少)
　(陽之所動也其國乃旱陽亢故也五穀復生盛陽作/之也風災數起非以時動故也雷以陽中發聲隂中)
　(収聲収雷先行愆於陽也/雷風不節故草木蚤死)
　　　右記仲秋凡九節
季秋之月
　(此謂寒露後三十日也唐月令曰寒露之日鴻鴈来/賔後五日雀入大水為蛤後五日菊有黄華霜降之)
　(日豺乃祭獸後五日草木黄落後五日蟄蟲咸俯澄/曰菊有黄華之第三日至立冬前凡十八日土王用)
　(事/)
日在房昬虚中旦栁中
　(鄭氏曰日月㑹於大火而斗建戌之辰也孔氏曰三/統歴九月節日在氐五度昬虗二度中去日九十七)
　(度旦張初度中九月中日在房五度昬危三度中去/日九十三度旦張十八度中元嘉歴九月日在亢一)
　(度昬牛八度中旦井二十九度中九月中日在氐二/度昬女十一度中旦栁十一度中唐月令曰九月之)
　(節日在角昬牽牛中曉東井中斗建戌位之初九/月中氣日在氏昬須女中曉栁中斗建戌位之中)
其日庚辛其帝少皥其神蓐收其蟲毛其音商律中無
射其數九其味辛其臭腥其祀門祭先肝
　(鄭氏曰無射者夾鍾之所生三分去一律長四寸六/千五百六十分寸之一千五百二十四季秋氣至則)
　(無射之/律應)
○鴻鴈来賔爵入大水為蛤鞠有黄華豺乃祭獸戮禽
　(鄭氏曰皆記時候也來賔言其客止未去也大水海/也戮猶殺也孔氏曰國語云雀入于海為蛤禽獸亦)
　(互文禽獸初得皆殺而祭之後得者殺而不祭也陸/氏曰來賓言其寓中國如主賔也鞠華以黄為美祭)
　(言獸以大者祭也方氏曰桃花於仲春桐花於季春/皆不言有獨於鞠言之者以萬物皆華於陽獨鞠華)
　(於隂故特言有春秋傳曰有者不宜有也桃華之紅/桐華之白皆不言其色獨鞠言其色而曰黄華者以)
　(華於隂中其色正應隂之盛也豺乃祭獸戮禽者祭/獸於天然後戮禽而食然於戮曰禽凡可擒而獲者)
　(皆戮之祭曰獸所祭者唯可/狩而獲者爾以其特大也)
○天子居總章右个乗戎路駕自駱載白旂衣白衣服
白玉食麻與犬其器亷以深
　(鄭氏曰總章右/个西堂北偏)
○是月也申嚴號令命百官貴賤無不務内以㑹天地
之藏無有宣出
　(鄭氏曰申重也内謂収歛入之也㑹猶聚也孔氏曰/此月之時勅命百官貴之與賤無有一人不務内収)
　(歛其物順天地以深閉藏也物皆収歛時又閉蔵無/得有宣露出散其物以逆時氣陸氏曰命百官徧命)
　(也言百官又言貴賤詳言之方氏曰號令未嘗不嚴/特以天地嚴凝之氣盛於西北故奉時氣以申之爾)
　(夫藏冬事也内以㑹之則存乎秋不先㑹於秋則冬/無所藏也季春言不可以内季秋言無不務内季春)
　(言發倉廩季秋言無有宣/出皆所以順隂陽之理)
乃命冢宰農事備收舉五穀之要藏帝籍之收於神倉
祗敬必飭
　(鄭氏曰備猶盡也舉五穀之要定其租税之簿也帝/藉所耕千畆也藏祭祀之穀於神倉重粢盛之委也)
　(祗亦敬也孔氏曰帝藉者供上帝之藉田也藉借也/借民力所治之田也供神之物故曰神倉於此神倉)
　(之中當須敬而復敬必使飭正方氏曰仲秋言趣民/牧歛然猶未備也至此始言備収焉農事備収然後)
　(五穀之要可舉也要謂多少之總數猶宰夫之治要/司㑹之月要舉之将以制國用也豳詩言十月穫稻)
　(而此季秋言備収者地氣有早晚也命冢宰者以國/用制於冢宰而甸師之掌耕耨王藉又𨽻于天官故)
　(也/)
○是月也霜始降則百工休
　(鄭氏曰塞而膠漆之作不堅好也方氏曰雨露生物/霜成物季秋則成物之功極矣百工興事造業以具)
　(人噐亦有成物之功焉天地既成人功其可不休乎/季春言百功咸理盖創始之時也孟冬言工師效功)
　(盖成終之時也将效功於孟冬則休之於季秋冝矣/然古者於霜降固有所不休者若弓人冬析幹寒奠)
　(體之類是也此記所/言亦其大致然爾)
乃命有司曰寒氣緫至民力不堪其皆入室
　(鄭氏曰總猶猥卒也方氏曰陽氣散而成暑隂氣聚/而成寒總者聚也故曰寒氣總至以寒氣之至則民)
　(力或有所不堪勝故命之皆入室詩曰入此室處書/言厥民隩謂是矣然塞氣者冬之時入室者冬之事)
　(此言之於季秋者/亦先期而命之爾)
上丁命樂正入學習吹(吹昌/睡切)
　(鄭氏曰入學習吹為将饗帝/也春夏重舞秋冬重吹也)
○是月也大饗帝嘗犧牲告備于天子
　(大饗帝者以周禮言之祀上帝於明堂而以文王配/也嘗宗廟秋祭之名将舉二祭其所用犧牲當前期)
　(告備于天子方氏曰以宗廟秋祭之犧牲告備于天/子則以物成可嘗之時尤所重故也嘗如此則大饗)
　(可知仲秋之月視全具矣至此乃告備然周之嘗/以仲月而此於季月者彼取時之中此取時之盛)
合諸矦制百縣為來嵗受朔日與諸矦所稅於民輕重
之法貢職之數以逺近土地所宜為度以給郊廟之事
無有所私
　(鄭氏曰秦以建亥之月為嵗首於是嵗終使諸侯及/鄉遂之官受此法焉合諸侯制者定其國家宫室車)
　(旂衣服禮儀也諸侯言合制百縣言受朔日互文也/貢賦謂所入天子凡周之法以正月和之正嵗而縣)
　(於象魏孔氏曰秦十月為嵗首此月嵗之終故合此/諸侯之法制又命百縣為來嵗受朔日之政令并授)
　(諸侯所税於民輕重之法貢職之數諸侯謂畿外國/百縣謂鄉遂鄭注互文者言諸侯亦受朔日百縣亦)
　(合制也税於民者是積貯本國貢賦之數者是輸納/天子言與者兼事之辭其定税輕重入貢多小皆以)
　(去京逺近之差土地所宜之物為節度無有所私者/言既給郊廟重事其百縣等物無得有所偏私不如)
　(法制也陸氏曰諸侯外也百縣内也外言合内言制/方氏曰合言自内以合外合而同之也制言自上以)
　(制下制而裁之也諸侯有君道為内外之辨而已故/曰合百縣全乎臣乃有上下之别焉故曰制然通而)
　(言之則一也必合制其事者為待来嵗受朔日之政/令也於此言之者據建亥之正也輕重之法諸侯所)
　(取乎下者也貢職之數諸侯所共乎上者也所貢之/物各有職故謂之貢職法所以定數數所以成法上)
　(言法下言數互相備也以逺近土地所宜為度者或/以逺近所宜之事為度或以土地所宜之物為度也)
　(若周官男服貢噐物衛服貢財物之類而王氏謂以/詳責近以略責逺者葢逺近所宜也以給郊廟之事)
　(無有所私者言以事神非以私於己也澄曰合諸侯/是一句制百縣是一句舊註以合諸侯制為句者非)
○是月也天子乃教於田獵以習五戎
　(鄭氏曰教於田獵因田獵之禮教民以戰法也五戎/謂五兵弓矢殳矛戈㦸也孔氏曰按周禮司兵掌五)
　(兵註云戈殳㦸酋矛夷矛又云歩卒之五兵無夷矛/而有弓矢此據歩卒五兵弓矢一也殳長丈二尺二)
　(也矛長二丈三也戈長六尺四寸四也㦸長一丈六/尺五也陳氏曰有車之五兵有歩之五兵然夷矛雖)
　(不施於歩而弓矢未嘗不設於車故兵車射人處左/則車上固有弓矢矣方氏曰教於田獵繼言以習五)
　(戎與車攻言因田獵而選車徒同意田獵所以得利/軍旅所以效死人之所欲莫甚於利所惡莫甚於死)
　(以所惡寓所欲而習/焉亦先王之深意也)
班馬政命僕及七騶咸駕載旌旐授車以級整設于屏
外司徒搢扑北面誓之(扑普/卜切)
　(鄭氏曰馬政謂齊其色度其力使同乗也校人職/曰凡軍事物馬而頒之僕戎僕及御夫也七騶謂)
　(趣馬主為諸官駕說者也既駕之又為之載旌旗/司馬職曰仲秋教治兵如振旅之陳辨旗物之用)
　(王載大常諸侯載旂軍吏載旗師都載旜鄉遂載/物郊野載旐百官載旟是也級等次也整正列也)
　(設陳也屏所田之地門外之蔽也司徒搢扑誓衆/以軍法也孔氏曰班馬政者謂班布乗馬之政令)
　(既班馬政乃命戎僕御夫及七騶等皆以馬駕車/又載旌旗既畢授此七戎之車以其尊卑等級正)
　(其行列設于軍門屏之外東西廂以為行陳於是/司徒在兩行之間北面誓之也亡騶者天子馬有)
　(六種種别有騶則六騶也又有總主之人并六騶/為七載旌旐者按周禮司常云日月為常交龍為)
　(旂通帛為旜雜帛為物熊虎焉旗鳥隼為旟龜蛇/為旐全羽為旞析羽為旌及國之大閲贊司馬班)
　(旗物王建大常諸侯建旂孤卿建旜大夫士建物/師都建旗州里建旟縣鄙建旐遒車載旞斿車載)
　(旌此仲冬大閲所建旌旗鄭所引司馬職是仲秋/治兵實出軍之事司徒地官掌邦教故司徒職云)
　(施十二教八曰以誓教恤則民不怠司徒主誓今/田獵出車亦於所獵之地而搢扑北面誓之馬氏)
　(曰仲夏之班馬政則其政以飬為主季秋之班馬/政則其政以御為主故命僕及七騶咸駕為天子)
　(御者僕也為諸侯羣臣御者七騶也載旌旐則司/馬之九旗以帛為之者始於大常而終於旐以羽)
　(為之者始於旞而終於旌故言旌旐則它可知矣/方氏曰旌旐所以為表識然周官司常贊司馬頒)
　(旗物自王建大常而下其數有九此止言二物者舉/其略爾戎事以革車為正倅車為副田事以木車為)
　(正佐車為副莫不各有等故授之以級也整設盖指/車馬之蜀掌次言師田則張幕有幕次故亦有屏整)
　(設於屏外則王雖在野亦有内外之辨也扑謂夏楚/司馬教官而用此者以其方教於田獵故也書言扑)
　(作教刑是矣搢謂搢之於帶設扑而搢之以示有事/於教無事於刑也誓則欲其不犯命焉必北面則以)
　(田主殺隂/事故也)
天子乃厲飾執弓挾矢以獵命主祠祭禽于四方
　(鄭氏曰厲飾謂戎服尚威武也命主祠以所獲禽祀/四方之神司馬職曰羅弊致禽以祀祊孔氏曰厲飾)
　(謂嚴厲容飾戎服韋弁服也以秋冬之田故韋弁服/若春夏則冠弁服主祠典祭祀者禽者獸之通名獵)
　(竟命主/祠祭禽)
○是月也草木黄落乃伐薪為炭
　(鄭氏曰伐木必因殺氣方氏曰黄者土之色百彚皆/生於土而反於土将反於土故黄黄故落落則反於)
　(土矣伐薪為炭/以禦冬寒也)
蟄蟲咸俯在内皆墐其戸乃趣獄刑毋留有罪收禄秩
之不當供養之不宜者(墐其靳切趣音促當/去聲供飬並去聲)
　(鄭氏曰墐謂塗閉之辟殺氣殺氣已至有罪者即决/之禄秩之不當思所増加也供飬之不宜欲所貪耆)
　(熊蹯之屬非常食天氣殺而萬物咸藏可以去之也/孔氏曰俯垂頭也前月但藏而坏户至此月既寒故)
　(垂頭嚮下以随陽氣陽氣稍沉在下也又塗其户穴/以辟地上隂殺之氣春夏陽氣寛施許人主從時雖)
　(彼人不應得禄而王恩私與之亦所權許今秋隂氣/急斂禁罰必當是春夏所權置者今悉収停之也供)
　(飬不宜謂非常之膳不可得者也方氏曰趣與趣民/収歛之趣同義仲秋命有司申嚴百刑而已至此又)
　(趣獄刑無留有罪焉則以奉天威之方至於是亟決/之也禄秩者禄之秩序也収禄秩之不當所以慎於)
　(飬人収供飬之不宜所以節於奉已凡此以順収斂/之道也陸氏曰収禄秩之不當供飬之不宜刑官之)
　(事也罷官之無事去噐/之無用事官之事也)
○是月也天子乃以犬嘗稻先薦寢廟
　(鄭氏曰稻/始孰也)
○季秋行夏令則其國大水冬藏殃敗民多􁋄嚏行冬
令則國多盜賊邊竟不寜土地分裂行春令則煖風來
至民氣觧惰師興不居(􁋄音求嚏丁計/切觧古買切)
　(鄭氏曰其國大水未之氣乘之也六月宿直東井氣/多暑雨國多盜賊邉竟不寜土地分裂丑之氣乘之)
　(也極隂為外邊竟之象大寒之時地隆坼也煖風來/至民氣觧惰辰之氣乘之也巽為風辰宿直角角主)
　(兵不居象風行不休止也孔氏曰其國大水天災冬/藏殃敗地災民多􁋄嚏人災也國多盗賊邉竟不寜)
　(人災土地分裂地災也煖風来至天災民氣觧惰師/興不居人災也方氏曰水潦盛昌在於季夏故行夏)
　(令則其國大水大水故冬藏殃敗金數窮而氣窒則/為􁋄氣行逆而發于聲則為嚏皆肺疾也肺屬金而)
　(金主水反為水所勝故民受是疾焉盜賊皆至隂之/類也國多盜賊故邉竟不寧土地分裂則為嚴凝之)
　(氣所坼故也巽為風而春之氣煖故行春令則煖風/來至氣煖則觧煖寒則縮栗以煖風來至故民氣觧)
　(惰師興不居則以少/陽作之而動故也)
　　　右記季秋凡十節
孟冬之月
　(此謂立冬後三十日也唐月令曰立冬之日水始冰/後五日地始凍後五日野鷄入大水為蜃小雪之日)
　(虹蔵不見後五日天氣上騰地/氣下降後五日閉塞而成冬)
日在尾昬危中旦七星中
　(鄭氏曰日月會于析木之津而斗建亥之辰也孔氏/曰三統歴十月節日在尾十度昬危十四度中去日)
　(八十九度旦翼初度中十月中日在箕七度昬室十/度中去日八十六度旦軫五度中元嘉歴十月節日)
　(在心二度昬危一度中旦張八度中十月日在尾十/二度昬危十三度中旦翼八度中唐月令曰十月之)
　(節日在房昬虚中曉張中斗建亥位之初十月/中氣日在尾昬危中曉翼中斗建亥位之中)
其日壬癸
　(壬癸者水干也立冬以後七十/二日水王用事故其日屬壬癸)
其帝顓頊其神𤣥𡨕
　(鄭氏曰此黒精之君水官之臣自古以来著徳立功/者也顓頊髙陽氏𤣥㝠少皥氏之子曰脩曰熈為水)
　(官/)
其蟲介
　(北方斗牛女虚危室壁七宿有龜蛇之/象龜介蟲也故凡動物之有介者屬水)
其音羽
　(鄭氏曰三分商去一以生羽羽數四十八屬/水者以為最清物之象也冬氣和則羽聲調)
律中應鍾
　(鄭氏曰應鍾者姑洗之所生三分去一律長四寸/二十七分寸之二十孟冬氣至則應鍾之律應)
其數六
　(鄭氏曰水生數一成數六/但言六者亦舉其成數)
其味鹹其臭朽
　(鄭氏曰水之臭味也/氣若有若無為朽)
其祀行祭先腎
　(鄭氏曰冬隂盛寒於水祀之於行從辟除之類也行/在廟門外之西為軷壤厚二寸廣五尺輪四尺祀行)
　(之禮北面設主于軷上乃制腎及脾為俎奠于主南/又設盛于俎東祭内腎一脾再其它皆如祀門之禮)
　(孔氏曰壇東西為廣南北為輪廣五尺輪四尺常祀/行神之壇則然若於國外祖道軷祭其壇隨路所嚮)
　(而為廣輪尺數同也禮畢乘車轢而遂行唯車之一/輪轢爾所以然者兩輪相去八尺今軷唯廣五尺故)
　(知不兩輪俱轢主須南嚮故人北面/設之其主盖以菩芻棘栢為神主也)
○水始冰地始凍雉入大水為蜃虹藏不見
　(鄭氏曰皆記時候也大水淮也大蛤曰蜃方氏曰冰/即水也水以陽釋冰以隂凝凍盖地氣閉而陽不能)
　(熈也孟冬者重隂之始也故水始冰地始凍馬氏曰/雉火屬也蜃水屬也陽不勝隂而并與遷焉故化虹)
　(以隂干陽故見至是陽/升隂降而勿通故藏)
○天子居𤣥堂左个乗𤣥路駕鐡驪載𤣥旂衣黒衣服
𤣥玉食黍與彘其器閎以奄(驪力/知切)
　(鄭氏曰𤣥堂左个北堂西偏也鐵驪色如鐵黍秀舒/散屬火寒時食之亦以安性也彘水畜也器閎而奄)
　(象物閉/藏也)
○是月也以立冬先立冬三日大史謁之天子曰某日
立冬盛徳在水天子乃齊立冬之日天子親帥三公九
卿大夫以迎冬于北郊還反賞死事恤孤寡(先去/聲)
　(鄭氏曰迎冬者祭黒帝於北郊之兆也死事謂以國/事死者若公叔禺人顔涿聚者也孤寡其妻子也有)
　(以惠賜之大功加賞孔氏曰不言諸侯亦如夏空其/文也還還於郊反反於朝也臣有為國事死者北郊)
　(還因殺氣之盛而賞其家後也恤謂以財禄供給之/公叔禺人死事見左傳哀公十一年顔涿聚死事見)
　(哀二十三年/及二十七年)
○是月也命大史釁龜筴占兆審卦吉凶(筴初/格切)
　(孔氏曰釁謂殺牲以血塗釁其龜及筴鄭氏曰筴蓍/也周禮龜人上春釁龜謂建寅之月也秦以其嵗首)
　(使大史釁龜筴與周異矣方氏曰物有釁則祅作以/血厭其變焉盖除釁之謂也除釁謂之釁猶治汚謂)
　(之汚治亂謂之亂也龜以卜而有兆筴以筮而有卦/兆有象故言占卦有數故言審占兆審卦則吉凶可)
　(得而知矣釁之將以占審焉必于嵗首者將以知一/嵗之吉凶也大史日官也故以龜䇲之事命之澄曰)
　(兆謂龜所坼之兆也卦謂筮所得之卦也既命大史/釁其龜筴則以龜卜之以筴筮之而觀卜之所遇為)
　(何兆筮之所值為何卦於是推占其/兆測審其卦而定其吉凶何如也)
是察阿黨則罪無有掩蔽
　(鄭氏曰阿黨謂治獄吏以私恩曲撓相為也孔氏曰/是察者謂當是正審察獄吏阿黨之事則在下犯罪)
　(之人獄吏不能掩蔽故云無有掩蔽馬氏曰曲承曰/阿私附曰黨掩者自上掩之蔽者自旁蔽之夫官府)
　(之罪所以罔常獲者阿黨掩蔽之也吾於物/辨之時而是察焉則苟罪也孰不發露者乎)
○是月也天子始裘
　(鄭氏曰九月授衣至此可以加裘馬氏曰隕霜而冬/裘具故司裘以仲秋獻良裘以季秋獻功裘而至是)
　(天子始/服矣)
命有司曰天氣上騰地氣下降天地不通閉塞而成冬
(上時/掌切)
　(鄭氏曰使有司助閉藏之氣門户可閉閉之牎牖可/塞塞之方氏曰天氣上騰地氣下降則天地辨而各)
　(正其位矣冬曰上天為是故也以各正其位故天地/不通閉若門之閉塞若穴之塞以其不通故閉塞也)
命百官謹盖藏命司徒循行積聚無有不斂坏城郭戒
門閭脩鍵閉慎管籥固封疆備邉境完要塞謹關梁塞
徯徑(藏去聲行去聲積子賜切鍵其/偃切要塞之塞先代切徯音奚)
　(鄭氏曰謹盖藏謂府庫囷倉有藏物也積聚謂芻禾/薪蒸之屬坏益也鍵牡閉牝也管籥搏鍵噐也固封)
　(疆謂使有司循其溝樹及其衆庻之守法也要塞邊/城要害處也梁橋横也徯徑禽獸之道也孔氏曰城)
　(郭須牢厚故言坏門閭備擬非常故云戒鍵閉或有/破壤故云脩管籥不可妄開故云審封疆理當險阻)
　(故云固邊竟防盜賊故云備要塞宜牢固故云完闗戒/梁禁禦姦非故云謹徯徑細小狹路故須塞皆随事)
　(約故設文不同鄭注鍵牡閉牝者凡鏁噐入者謂之/牡受者謂之牝若禽獸牝牡然管籥與鍵閉别文則)
　(非鍵閉之物故云搏鍵噐此物以鐡為之似樂噐之/管籥搢於鏁内以搏取其鍵也按檀弓注云管鍵也)
　(則管鍵一物此為别者管是鍵之伴類仍非鍵也何/氏曰鍵是門扇之後樹兩木穿上端為孔閉者謂将)
　(扄闗門以内孔中澄曰鍵閉二字何氏說得之管者/鏁之牝籥者鏁之牡鄭注誤以鍵閉為鏁之牝牡遂)
　(别釋管籥為搏鍵器孔䟽亦從其誤是以徒費辭而/義愈不明此盖因天地閉塞成冬故命百官以謹盖)
　(藏又命司徒以歛積聚又自坏城郭至塞徯徑九事/皆順天地閉塞之時而為此閉塞之事也陸氏曰坏)
　(城郭而門閭不戒無益也脩鍵閉而管籥不慎無益/也固封疆而邉竟不備無益也完要塞謹闗梁而徯)
　(徑不塞/無益也)
飭䘮紀辨衣裳審棺椁之薄厚塋丘壟之大小髙卑厚
薄之度貴賤之等級(塋音/營)
　(鄭氏曰此亦閉藏之具順時飭正之也辨衣裳謂襲/歛尊卑所用也所用又有多少孔氏曰其衣裳襲歛)
　(多少及棺椁厚薄具在䘮大記丘壟大小按鄭註冡/人云漢律列侯墳髙四丈闗内侯以下各有等差又)
　(註檀弓云墳髙四尺盖周之士制外無文方氏曰丘/壟墳墓别名大小冢人所謂以爵等為丘封之度是)
　(也然皆以土塋之故言塋澄曰飭䘮紀總下三者衣/裳棺椁丘壟其目也髙卑之度即丘壟之大小薄厚)
　(之度即棺椁之薄厚丘壟大則髙小則卑其髙卑薄/厚皆有丈尺之度其度之不同皆以其爵之貴賤而)
　(為之等級也自盖藏積聚及坏城郭以下九事并此/飭䘮紀一事凡十二事皆為順天時之閉塞而言)
○是月也命工師效功陳祭器按度程毋或作為淫巧
以蕩上心必功致為上物勒工名以考其誠功有不當
必行其罪以窮其情(當去/聲)
　(鄭氏曰霜降而百工休至此物皆成也工師工官之/長也效功録見百工所作噐物也主於祭噐祭噐尊)
　(也度謂制小大也程謂噐所容也淫巧謂奢偽怪好/也蕩謂摇動生其奢淫勒刻也刻工姓名於其噐以)
　(察其信知其不功致也功不當者取材美而噐不堅/也孔氏曰於是之時命此工官之長效實百工所造)
　(之物陳列祭噐善惡按此噐舊來制度大小及容受/程限多少或猶有也勿得有作過制之巧以摇動在)
　(上之心而生奢侈作噐不須靡麗華侈必功力密致/為上毎物之上刻所造工匠之名於後以考其誠信)
　(與否若其用財精美而噐不堅固則功有不當必行/其罪罰以窮其詐偽之情也方氏曰巧即工之所成)
　(者效與效馬效羊之效同義盖呈效之也工所成噐/以祭噐為主按據此以驗彼也近取諸身而手有寸)
　(長短之數所起也是謂度逺取諸物而禾有黍多少/之數所起也是謂程按之者欲其制之長短中度功)
　(之多少中程也馬氏曰君子不敢以其私䙝同於其/所尊敬故陳祭噐而不及燕噐度其噐之洪纎曲直)
　(者有度㑹其功之冬近勤惰者有程功致者功之至/其用功無所不極者也然不可過過則淫巧先王所)
　(禁/也)
○是月也大飲烝
　(鄭氏曰十月農功畢天子諸侯與其羣臣飲酒於大/學以正齒位謂之大飲别之於它其禮亡今天子以)
　(燕禮郡國以鄉飲酒禮代之燕謂有牲體為俎也黨/正職曰國索鬼神而祭祀則以禮屬民而飲酒于序)
　(以正齒位亦謂此時也詩云十月滌場朋酒斯饗曰/殺羔羊躋彼公堂稱彼兕觥受福無疆是頌大飲之)
　(詩孔氏曰烝升也升此牲體於俎之上故云大飲蒸/此是天子之禮豳風躋彼公堂乃諸侯之禮國語云)
　(王公立飲則有房烝此既大飲饗禮當有房烝半體/之俎若黨正飲酒雖饗而用肴烝故宣十六年左傳)
　(云王饗有體薦宴有折俎公當饗卿當宴馬氏曰是/月嵗功既登物之可薦者衆君子可以宴樂飲酒矣)
天子乃祈來年于天宗大割祠于公社及門閭臘先祖
五祀勞農以休息之(臘力合切/勞力報切)
　(鄭氏曰此周所謂蜡祭也天宗謂日月星辰也大割/大殺羣牲割之也臘謂以田獵所得禽祭也五祀門)
　(户中霤竈行也或言祈年或言大割或言臘互文勞/農以休息之黨正屬民飲酒正齒位是也孔氏曰臘)
　(獵也謂獵取禽以祭先祖五祀此暫出田獵以取禽/非仲冬大閲之獵也方氏曰祈來年詩所謂興嗣歳)
　(也此非歳終之時而曰祈來年者以陽主於子故謂/建子之月為來年也夫農於三時之務亦已勞矣至)
　(此勞之使休息易曰/勞乎坎盖謂是矣)
天子乃命將帥講武習射御角力(將云聲帥/色類切)
　(鄭氏曰為仲冬將大閲簡習之凡田之禮唯狩最備/孔氏曰最備謂狩禮大也故仲冬教大閲禮儀備此)
　(言習射御角力是未正用也豫擬仲冬教戰之事馬/氏曰順隂義也亥之時隂極矣講武以厲其威習射)
　(御以考其藝角力以/視其才皆隂事也)
○是月也乃命水虞漁師收水泉池澤之賦毋或敢侵
削衆庶兆民以為天子取怨于下其有若此者行罪無
赦
　(鄭氏曰因盛徳在水収其税方氏曰水虞即周之澤/虞也漁師即周之􁏅人也収水泉池澤之賦必命是)
　(二官者以其職故也仲秋言行罪無疑無疑未至於/無赦也失時之罪小故止於無疑取怨之罪大故曰)
　(無赦馬氏曰先王之時川有衡澤有虞皆為之厲禁/以平其守而共其奠以時入之頒其餘于萬民則豈)
　(剥下益上者哉故命之曰毋或敢下/侵削衆庻兆民以為天子取怨于)
○孟冬行春令則凍閉不宻地氣上泄民多流亡行夏
令則國多暴風方冬不寒蟄蟲復出行秋令則雪霜不
時小兵時起土地侵削(復扶/又切)
　(鄭氏曰凍閉不宻地氣上泄寅之氣乘之也民流亡/象蟄蟲動也㬥風不寒蟄蟲出已之氣乘之也立夏)
　(巽用事巽為風雪霜不時申之氣乘之也小兵起土/地侵削申隂氣尚㣲申宿直參伐為兵孔氏曰凍閉)
　(不宻地氣上泄地灾民多流亡人灾也國多㬥風方/冬不寒天災蟄蟲復出地灾也雪霜不時天灾小兵)
　(時起土地侵削人灾也方氏曰孟春東風解凍此行/春令則凍閉不宻地氣上泄也民多流亡以春主發)
　(散也風固四時之所常有而㬥則陽之所作若孟夏/行春令則㬥風來格彼以行少陽之令故來格而已)
　(此已行盛陽之令故又至於多也以盛陽之所作故/方冬不寒孟冬非隆冬故言方夫蟲以隂而蟄者也)
　(方冬不寒故蟄蟲復出雪霜不時寒氣遲也小/兵時起金氣勝也土地侵削揫歛之所致也)
　　　右記孟冬凡十節
仲冬之月
　(此謂大雪後三十日也唐月令曰大雪之日鶡旦不/鳴後五日虎始交後五日芸始生荔挺出冬至之日)
　(蚯蚓結後五日麋角/解後五日水泉動)
日在斗昬東辟中旦軫中(辟與/壁同)
　(鄭氏曰日月㑹于星紀而斗建子之辰也孔氏曰三/統歴大雪日在斗十二度昬壁五度中去日八十四)
　(度旦角三度中冬至日在牛初度昬奎十度中去日/八十二度旦亢七度中元嘉歴大雪日在箕十度昬)
　(氏九度中旦軫八度中冬至日在斗十四度昬東壁/八度中旦角十度中唐月令曰十一月之節日在箕)
　(昬營室中曉軫中斗建子位之初十一月中氣/日在南斗昬東壁中曉角中斗建子位之中)
其日壬癸其帝顓頊其神𤣥㝠其蟲介其音羽律中黄
鍾其數六其味鹹其臭朽其祀行祭先腎
　(鄭氏曰黄鍾者律之始也九/寸仲冬氣至則黄鍾之律應)
○冰益壯地始坼鶡旦不鳴虎始交(鶡苦/割切)
　(鄭氏曰皆記時候也鶡旦求旦之鳥也交猶合也方/氏曰前言水始冰至此言冰益壯前言地始凍至此)
　(言地始坼凍甚而土相坼夜鳴而求旦故謂之鶡旦/夜鳴則隂類鳴而求旦則求陽感㣲陽之生而不鳴)
　(則以得所求故也虎隂/物而交亦感陽生故也)
○天子居𤣥堂太廟乗𤣥路駕鐡驪載𤣥旂衣黒衣服
𤣥玉食黍與彘其器閎以奄
　(鄭氏曰𤣥堂大/廟北堂大室)
○飭死事
　(孔氏曰因殺氣之盛故飭死事鄭氏曰飭軍士戰必/有死志方氏曰飭死事于是月者豈非以教大閲故)
　(然乎朱子曰此三字衍文吕氏春/秋淮南子時則訓唐月令並無)
命有司曰土事毋作慎毋𤼵盖毋𤼵室屋及起大衆以
固而閉地氣沮泄是謂𤼵天地之房諸蟄則死民必疾
疫又隨以䘮命之曰暢月(沮讀如沮洳之沮/喪如字皇氏去聲)
　(鄭氏曰而猶女也暢猶充也大隂用事尤重閉藏孔/氏曰土功之事毋得興作毋得開發掩盖之物孟冬)
　(之謹盖藏是也此月隂氣凝固陽須閉藏若起土功/開盖物發室屋起大衆開泄陽氣諸蟄則死人必疾)
　(疫也故約束有司於此時堅固汝閉塞之事勿令開/動若有開動令地氣沮泄則是發徹天地之房房是)
　(人次舍之處此天地壅蔽萬物不使宣露與房舍相/似也非但蟄死人疾國有大䘮随逐其後命之曰暢)
　(月者暢充也言名此月為充實之月當使萬物充實/不發動也皇氏曰喪謂逃亡人為疾疫皆逃亡也方)
　(氏曰興土功則地氣沮泄所以戒之發盖則物不得/其藏發室屋則人不得其處起大衆則衆不得其静)
　(凡此皆非所宜故亦戒之所以固而閉也而者汝有/司之辭盖運閉之時以示人者存乎天謹閉之事以)
　(奉天者存乎人故以命有司焉閉之事或不固則地/氣沮泄是謂發天地之房矣馬氏曰房者物之所止)
　(而藏者也自内漸外為沮自下達上為泄寒氣方盛/而發其所閉則温必乘之故諸蟄則死民必疾疫又)
　(随以喪澄曰水在下而濕潤及上謂之沮洳水在内/而浸淫達外謂之泄漏氣當藏入而反發出如水之)
　(沮洳泄漏/故曰沮泄)
○是月也命奄尹申宫令審門閭謹房室必重閉
省婦事毋得淫雖有貴戚近習毋有不禁(重直龍切/省所景切)
　(鄭氏曰奄尹主領奄豎之官也於周則為内宰掌治/王之内政宫令幾出入及開閉之屬重閉外内閉也)
　(省婦事所以静隂類也淫謂女功奢偽貴戚謂姑姊/妹之屬近習天子所親幸者孔氏曰尹正也申重也)
　(申重其政令常察門閭之事謹慎房室之處其門閭/房室皆有内外門户必重疊閉之此月隂氣既静故)
　(減省婦人之事順隂類也務在質素毋得過為淫巧/或曰省婦事毋得淫即下文聲色耆欲之事此隂事)
　(也故命奄尹申宫中之令以/禁之而得行於貴戚近習也)
乃命大酋秫稻必齊麴蘖必時湛熾必潔水泉必香陶
器必良火齊必得兼用六物大酋監之毋有差貸(酋在/由切)
(秫音述必齊如字麴音曲蘖魚列切湛/子簾切火齊才細切監平聲貸它得切)
　(鄭氏曰酒孰曰酋大酋者酒官之長也於周則為酒/人秫稻必齊謂孰成也湛漬也熾炊也火齊腥孰之)
　(調也物猶事也差貸謂失誤有善有惡也古者穫稻/而漬米麴至春而為酒孔氏曰是月始為春酒先須)
　(治擇秫稻使齊得成孰故云必齊又須以時料理麴必/蘖故云必時其炊清米麴之時必須清潔所用水泉)
　(須香美所盛陶噐必須良善其炊米和酒之時所用/火齊又須生孰得中六物者秫稻一麴蘖二湛熾三)
　(水泉四陶噐五火齊六也用此六事作酒大酋監督/之無使有參差貸變也十月穫稻於此月漬米麴至)
　(春而為酒謂春成也非春始釀澄曰秫説文云稷之/黏者按稻粱之黏者皆謂之秫惟黍全黏自應名秫)
　(稻既别出則此秫字盖該黍稷粱三榖齊謂齊同米/粒完肥顆顆如一也麴蘖以及時造者為善故曰必)
　(時湛謂漬米熾謂炊米漬米以水淋沃必去盡米塵/取水清不潘為度炊之時亦不可令穢惡熏雜之故)
　(湛熾皆言必潔詩云吉蠲為饎言炊飯之潔也炊飯/既孰則以麴蘖與飯和合一處以水漚之其水必清)
　(洌之泉氣味芬芳者歐陽氏云釀泉為酒泉香而酒/洌故曰水泉必香盛之須用陶噐木噐之類終不若)
　(陶噐為佳故曰陶噐必良既和合釀在陶噐之中須/煖氣温飬之以待其成孰煖氣過盛則傷於熱而敗)
　(煖氣衰歇則傷於寒而敗自始釀至成孰晝夜温飬/如煉大藥者之火候是謂火齊非有質之火乃無質)
　(之火也齊如五齊之齊謂有齊量貴/得温飬輕重之宜故曰火齊必得)
天子命有司祈祀四海大川名源淵澤井泉
　(方氏曰凡此皆水神也鄭氏曰順其徳盛之時祭之也/馬氏曰盛徳在水故應是而祈焉以為民致福也某氏)
　(曰四海者衆水之所聚大川者江河淮齊之類名源者江/源出於岷山河源出於崑崙淮源自桐栢濟源自沇水之)
　(類淵澤者水之所鍾而息者也井泉者汲取之無窮者/也仲冬之月水歸於澤而復其本源故命有司祈祀之)
○是月也農有不收藏積聚者馬牛畜獸有放佚者取
之不詰(畜許/六切)
　(鄭氏曰此収歛尤急之時人有取者不罪所以警懼/其主也方氏曰孟冬既命百官謹盖藏又命司徒循)
　(行積聚矣至於是月農猶有不収藏積聚馬牛畜獸/猶有放佚者則是惰游之民而不聽令者也人或取)
　(其物而上不為/之詰焉亦宜矣)
山林藪澤有能取蔬食田獵禽獸者野虞教道之其有
相侵奪者罪之不赦
　(鄭氏曰務収歛野物也大澤曰藪草木之實為蔬食孔/氏曰水鍾曰澤水希曰藪今言大澤曰藪者以有水處)
　(謂之澤旁無水處謂之藪蔬食為草木實者山林蔬食/榛栗之屬藪澤蔬食菱芡之屬方氏曰於農隙之時而)
　(能取野物以資人用固宜教道之而無遏其所欲乃或/侵彼之分奪人所有則是彊暴之徒所以罪之澄曰農)
　(家耕百畆之田畜雞豚狗彘以供其食然皆人力所致/得之良難今當農隙而取野中所生之草木禽獸以益)
　(其食此不待用力而得之者故官使虞人教之道之以/採取草木之實獵取飛走之物非農人所素習故也)
○是月也日短至隂陽争諸生蕩君子齊戒處必掩身身欲
寜去聲色禁耆欲安形性事欲静以待隂陽之所定
　(鄭氏曰爭者隂方盛陽欲起也蕩謂物動將萌芽也/寜安也方氏曰此與仲夏所言互相備以㣲陽方生)
　(隂未退聽隂陽争而未定故君子齊戒以待之澄曰/仲夏言毋矂此言身欲寜即毋躁也仲夏之耆欲禁)
　(色與味二者然色則全禁故言止止者盡絶之也盡/絶之故非但不得如常時進御雖間或一特進御亦)
　(不可故云毋或進或謂間或也味則不全禁故言薄/薄者不令厚焉爾不令厚故許得聊略和調但極致)
　(求詳和調則不可故云毋致和致謂極致也此仲冬/言色而不言味盖冬寒之時滋味自可如常不必令)
　(薄色能戕生戒之者冝重味能飬生戒之者差輕也/安形性即定心氣事欲静即百官静事也身欲寜者)
　(不擾於内安形性以上皆為身之欲寜故也事欲静/者不擾於外此言待隂陽之所定定者謂陽之進而)
　(隂不能阻喜之也仲夏言定晏隂之所成成者言隂/之進而不言陽之不能阻閔之也馬氏曰陽伏而隂)
　(尚自若故争凡争者未定故也夏為正陽而隂始間/之冬為正隂而陽始間之方盛者方衰方㣲者方長)
　(有爭之道焉於冬至日諸生蕩言陽之来足以勝隂/於夏至日死生分言隂之来不過與陽為敵而已)
芸始生荔挺出蚯蚓結麋角解水泉動(觧音/蟹)
　(鄭氏曰又記時候也芸香草也荔挺馬䪥也水泉動潤/上行孔氏曰結猶屈也蚯蚓在穴屈首下向陽氣動則)
　(宛而上首故結而屈也麋為隂獸情淫而逰澤冬至觧退/角從隂退之象鹿為陽獸情淫而逰山夏至觧角從陽)
　(之象熊氏曰芸荔挺俱香草故應陽氣而出也鹿是山/獸夏至得隂氣而觧角麋是澤獸冬至得陽氣而觧角)
日短至則伐木取竹箭
　(鄭氏曰此其堅成之極時馬氏曰萬物之材敷榮則/柔収歛則堅故于是時可以伐木取竹箭方氏曰木)
　(大故云伐竹/箭小故云取)
是月也可以罷官之無事去器之無用者(去上/聲)
　(鄭氏曰謂先時權所建作者也天地閉藏而萬物休/可以罷去之方氏曰設官之實所以待事也無事之)
　(官特曠官爾制噐之實所以待用也無用之噐特虚/噐爾陽實隂虚是月隂消而陽長故於其虚者罷而)
　(去之所以應/天地之實也)
塗闕廷門閭築囹圄此所以助天地之閉藏也
　(鄭氏曰順時氣也方氏曰闕者人所由以出入廷者/人所處以聴事塗謂塗之以土也孟秋言繕囹圄築)
　(則如築城郭之築不止於繕矣澄曰闕謂門之中間/空闕處人所由以出入者也廷謂門之内外閒曠之)
　(地無室廬處也塗者盖謂畚土以填補其地之凹陷/門謂各家寝廟之門閭謂二十五家巷口之門塗者)
　(盖謂埏埴以窒塞其門之罅隙囹圄四面/有垣墻壊者築之此皆閉塞掩藏之事也)
○仲冬行夏令則其國乃旱氛霧㝠㝠雷乃𤼵聲行秋
令則天時雨汁𤓰瓠不成國有大兵行春令則蝗蟲為
敗水泉咸竭民多疥癘(兩汁去聲/瓠户故切)
　(鄭氏曰國旱午之氣乘之也氛霧者霜露之氣散相/亂也雷發聲震氣動也午屬震天時雨汁𤓰瓠不成)
　(酉之氣乘之也酉宿直昴畢畢好雨雨汁者水雪雜/下也子宿直虚危内有𤓰瓠蝗蟲為敗當蟄者出夘)
　(之氣乘之也水泉咸竭大火為旱也疥癘之病孚甲/象也孔氏曰其國乃旱氛霧冥冥雷乃發聲皆天災)
　(也天時雨汁天災𤓰瓠不成地災國有大兵人災也/按天文志𤓰瓠四星在危東蝗蟲為敗水泉咸竭地)
　(災民多疥癘人災也方氏曰氛霧皆旱氣所使雷乃/發聲盛陽薄之也以雪雜水如物之有汁故謂之雨)
　(汁以行秋令嚴凝之氣未固也𤓰瓠不成則以柔脆/為金氣所傷也國有大兵與小兵時起同義然氣有)
　(淺深故於孟冬言小仲冬言大蝗蟲為敗與孟夏蝗/蟲為災同義災者祥之對而以氣之兆言敗者成之)
　(對而以事之迹言夏為陽故言其氣冬為隂故言其/事水泉咸竭以感發散之氣也疥癘則虚陽作之也)
　　　右記仲冬凡九節
季冬之月
　(此謂小寒後三十日也唐月令曰小寒之日鴈北郷/後五日鵲始巢後五日野雞始雊大寒之日雞始乳)
　(後五日征鳥厲疾後五日水澤腹堅澄曰野雞/始雊之第三日至立春前凡十八日土王用事)
日在婺女昬婁中旦氐中(氐丁/兮切)
　(鄭氏曰日月㑹於𤣥枵而斗建丑之辰也孔氏曰三/統歴小寒日在婺女八度昬婁十一度中去日八十)
　(四度旦氐十二度中大寒日在危初度昬昴二度中/去日十八度旦心五度中元嘉歴小寒日在牛三度)
　(昬奎十五度中旦亢九度中大寒日在女十度昬胃/四度中旦氐十三度中唐月令曰十二月之節日在)
　(南斗昬奎中曉亢中斗建丑位之初十二月中/氣日在須女昬婁中曉氐中斗建丑位之中)
其日壬癸其帝顓頊其神𤣥㝠其蟲介其音羽律中大
吕其數六其味鹹其臭朽其祀行祭先腎
　(鄭氏曰大吕者蕤賔之所生也三分益一律長八寸/二百四十三分寸之百四季冬氣至則大吕之律應)
○鴈北鄉鵲始巢雉雊雞乳(鄉音向雊古豆/切乳如住切)
　(鄭氏曰皆記時候也雊雉鳴也詩曰雉之朝雊孔氏/曰鴈北鄉此據早者若晚者易説云二月驚蟄乃北)
　(鄉鵲始巢此據晚者若早者詩緯推度災云復之日鵲/始巢雉雊雞乳易通卦驗云在立春節立春或在此月)
　(也馬氏曰鴈北鄉順陽而復也雉火畜也感於陽而後/有聲雞木畜也麗於陽而後有形方氏曰乳孚乳也)
○天子居𤣥堂右个乗𤣥路駕鐡驪載𤣥旂衣黒衣服
𤣥玉食黍與彘其器閎以奄
　(鄭氏曰𤣥堂右/个北堂東偏)
○命有司大難旁磔出土牛以送寒氣(難乃多切/磔竹百切)
　(鄭氏曰此難難隂氣也難隂始於此旁磔于四方之/門磔攘也出猶作也作土牛者丑為牛牛可牽止也)
　(送猶畢也孔氏曰季春唯國家之難仲秋唯天子之/難此則下及庶人故云大難旁磔者謂四方之門皆)
　(披磔其牲以禳除隂氣出土牛者此時彊隂既盛年/嵗已終隂若不去凶邪恐来嵗為人害其時月建丑)
　(又土能尅水持水之隂氣故特作土牛以畢送寒氣/也此時寒實未畢而註云畢者意欲其畢爾方氏曰)
　(牛土畜又以土為之水用事之極欲勝水者必以土故/出是以送寒氣也迎為入送為出送寒氣故以出言)
征鳥厲疾
　(鄭氏曰殺氣當極也征鳥題肩也齊人謂之擊征或/名曰鷹仲春化為鳩孔氏曰亦命有司辭也征鳥即)
　(鷞鳩鷹隼之屬厲嚴猛疾㨗也時殺氣/盛極故鷹隼之屬取鳥捷疾嚴猛也)
乃畢山川之祀及帝之大臣天之神祇(祇音/祁)
　(鄭氏曰四時之功成於冬孟月祭其宗至此可以祭/其佐也帝之大臣句芒之屬天之神祇司中司命風)
　(師兩師孔氏曰按孟冬祈来年于天宗謂蜡祭蜡祭/百神皆祭則嶽瀆山川亦祭也不言者文不具爾至)
　(此又更祭山川山川少於嶽瀆是孟月祭其宗此月/祭其佐也五帝爲宗大臣句芒等爲佐天神人鬼山)
　(川皆有宗有佐也方氏曰終功之時故徧報之自孟/冬祈来年于天宗故至是及帝之大臣天之神祗地)
　(祭始於公社故至是及于山川以一嵗之祀事畢於/此故言乃畢也然天曰神地曰祇而此言天之神祇)
　(者祇盖同出而有别之稱日月之類雖/同出于天而有别焉故亦可謂之祇也)
○是月也命漁師始漁天子親往乃嘗魚先薦寝廟
　(鄭氏曰天子必親徃視漁明漁非常事重之也此時/魚潔美孔氏曰仲秋犬嘗麻季秋犬嘗稻皆不云天)
　(子親往盖四時薦新是常事魚非常祭之物故重之/馬氏曰此潛之詩所謂季冬薦魚也魚者牲類也宗)
　(廟之祭牲用親獵則/漁必親往不亦冝乎)
冰方盛水澤腹堅命取冰
　(鄭氏曰腹厚也此月日在北陸冰堅厚之時也孔氏/曰于是極寒冰實至盛而云方盛者月半以前也月)
　(半後大寒乃盛方氏曰水以隂凝而堅/曰腹堅則其堅逹於内非特水面而已)
冰以入令告民出五種命農計耦耕事脩耒耜具田
器(種上/聲)
　(鄭氏曰冰既入而令田官告民出五種明大寒氣過/農事將起也耜者耒之金也廣五寸田噐鎡錤之屬)
　(孔氏曰耒者以木為之長六尺六寸底長尺有一寸/中央直者三尺有三寸句者二尺有二寸底謂耒下)
　(嚮前曲接耜者耜以金鐡為之鎡今之鋤類孟子云/雖有鎡錤云之屬以田噐非一也顧氏曰古未用牛)
　(耕如論語長沮桀溺耦而耕詩十千維耦月令命農/計耦耕事皆是人耦而耕方氏曰冰之入也為隂事)
　(之終種之出也為陽事之始以冰入之期而告民出/五種終則有始也耦耕二人相耦而耕也澄曰五種)
　(謂五榖之種稷黍梁稻菽也出者就囷倉所藏處出/之於外以待來春將種之也計謀度也脩整理也具)
　(備辦也謀度耒年耦耕之事而/豫先整理備辦所以耕之具也)
命樂師大合吹而罷(合古答切/吹去聲)
　(鄭氏曰嵗将終與族人大飲作樂於大寝以綴恩也/言罷者此用禮樂於族人最盛後年若時乃復然也)
　(凡用樂必有禮用禮則有不用樂者王居明堂禮曰/季冬命國為酒以合三族君子說小人樂孔氏曰云)
　(罷者以一年頓停至後/年季冬乃復如此也)
乃命四監收秩薪柴以共郊廟及百祀之薪燎(共音供/下同)
　(鄭氏曰四監主山林川澤之官也大者可析謂之薪/小者合束謂之柴薪施炊㸑柴以給燎澄曰言薪柴)
　(又言薪燎燎即柴也方氏曰秩薪柴/於嵗終命收之所以備来嵗之用)
○是月也日窮于次月窮于紀星回于天數將幾終歲
且更始專而農民毋有所使(幾音/機)
　(鄭氏曰言日月星辰運行於此月皆周匝於故處也次舍/也紀會也而猶女也言専一女農民之心令之豫有志於)
　(耕稼之事不可徭役之徭役之則志散失業也孔氏曰去/年冬季日次于𤣥枵從此毎月移次它辰至此月窮盡還)
　(次𤣥枵故云日窮于次去年季冬月與日相會于𤣥枵自/此月與日會于它辰至此窮盡還復㑹于𤣥枵故云月窮)
　(于紀二十八宿随天而行毎日雖周天一匝早晚不同至/此月復于故處與去年季冬早晚相似故云星回于天幾)
　(近也以去年季冬至今年季冬三百五十四日未滿三/百六十六日未得正終唯近於終故云數将幾終脩月)
　(令之人為國家戒令之法謂此月既終嵗且更始在上/者當専一女農之事無得興起造作有所使役也此是)
　(制禮者總為戒約之辭凡月令之内不云乃命某官者/皆是禮家總禁也方氏曰嵗者數之所積而成也數之)
　(終乃所以為嵗之始于數言終於嵗言始亦互相備専/而農民毋有所使則以嵗且更始欲一意于耕故也)
天子乃與公卿大夫共飭國典論時令以待來歲之宜
　(鄭氏曰飭國典者和六典之法也周禮以正月為之/建寅而縣之今用此月則所因於夏殷也孔氏曰調)
　(和飭正之六典則治典教典禮典政典刑典事典也/澄曰國典者經國之典法常而一定者也時令者随)
　(時之政令變而從宜者也論猶云集議國典有定故/飭正其舊而已時令無常故須商論所冝而行也凡)
　(來嵗所宜之事一一商論於今以待来嵗行之来嵗/之宜謂時令也而必先飭國典何哉盖國典者常法)
　(時令雖各時所行不同然無一不出/于國典故先飭國典乃論時令也)
乃命大史次諸矦之列賦之犧牲以共皇天上帝社稷
之饗
　(鄭氏曰此所與諸侯共者也列國有大小賦之犧牲/大者出多小者出少饗獻也孔氏曰列次也来嵗祭)
　(祀所須犧牲出諸侯之國國有大小故命大史書列/之以共賦也諸侯同王南面專王之政故命之出牲)
　(以與王共事天地也漫言諸侯則異姓同姓俱然社/稷王之社稷也諸侯自有社稷而始封亦割王社土)
　(與之故賦牲供王社稷也澄曰次諸侯之列/謂等次諸侯之爵列以定其國之大小也)
乃命同姓之邦共寢廟之芻豢
　(鄭氏曰此所與同姓共者也芻豢猶犧牲孔氏曰皇/天社稷與天下共之故通賦天下國家也寢廟先王)
　(與同姓國共之故别又命同姓國供之也芻是牛羊/豢是犬豖天地不用犬豖社稷大牢有豖而無犬故)
　(沒其芻豢而徒云犧牲/宗廟備六牲故云芻豢)
命宰歴卿大夫至于庶民土田之數而賦犧牲以共山
林名川之祀
　(鄭氏曰此所與卿大夫庶民共者也歴猶次也卿大/夫采地亦有大小其非采地以其邑之民多少賦之)
　(孔氏曰宰小宰也卿大夫謂畿内有采地者小宰又/列次采地大小至於庶民受田准土田多少之數賦)
　(之犧牲以供山林名川之祀不云士者上舉卿大夫/下舉民則士在其中省文爾卿大夫無采地則出其)
　(邑之賦稅庶人無邑則出其賦稅以與邑宰邑宰以/供上澄曰歴卿大夫至于庶民土田之數謂枚數臣)
　(民之土田以定其數之多少也此庶/民謂畿内鄉遂之民及公邑之民也)
凡在天下九州之民者無不咸獻其力以共皇天上帝
社稷寢廟山林名川之祀
　(鄭氏曰雖有其邦國采地此賦要由民出澄曰上文/言天帝社稷之牲賦之諸侯寝廟之牲賦之同姓之)
　(邦山林名川之牲賦之卿大夫至于庶民此言凢在/則總上三者而言也盖諸侯之列同姓之邦及卿大)
　(夫等所供亦皆出於民力故言所以供皇天上帝社/稷寢廟山林名川之祀者是天下九州之民無不咸)
　(獻其/力也)
○季冬行秋令則白露蚤降介蟲為妖四鄙入保行春
令則胎夭多傷國多固疾命之曰逆行夏令則水潦敗
國時雪不降冰凍消釋(矢烏/老切)
　(鄭氏曰白露蚤降介蟲為妖戌之氣乗之也九月初/尚有白露月中乃為霜丑為龞蟹四鄙入保畏兵辟)
　(寒象也胎夭多傷辰之氣乗之也夭少長也此月物/甫萌芽季春乃句者畢出萌者盡達多傷者生氣早)
　(至不充其性也國多固疾生不充性有乆疾也命之/曰逆衆害莫大於此水潦敗國時雪不降冰凍消釋)
　(未之氣乗之也季夏大雨時行孔氏曰白露蚤降天/災介蟲為妖地災四鄙入保人災也按隂陽式法丑)
　(魚鼈蟹季冬建丑而行秋令丑氣失故介蟲為妖胎/夭多傷國多固疾命之曰逆皆人災也三月之氣在)
　(十二月内至故胎萌而暴長出既性不得充滿所以/多傷胎夭既傷國多固疾名此月特逆之事謂惡之)
　(甚也水潦敗國時雪不降天災冰凍消釋地災也方/氏曰冬之序為後於秋而言蚤者以建亥為正言之)
　(則冬為先也介蟲之性辨於物歛藏之氣不厚故反/為妖也四鄙入保盖畏兵之象秋為金也疾謂之固)
　(則其疾乆而不瘥也夫冬者嵗之終春者嵗之始而/行嵗終之令故命之曰逆水潦盛昌盖夏之時然也)
　(故行夏令則水潦敗國冬者雪之時故謂之/時雪時雪不降冰凍消釋則盛陽爍之也)
　　　右記季冬凡七節
　　　(栁子厚曰吕氏春秋十二紀漢儒論以為月令/措諸禮以為大法然而政令之作有俟時而行)
　　　(之者孟春修封疆端經術相土宜無聚大衆季/春利隄防達溝瀆止田獵備蠶器合牛馬孟夏)
　　　(無起土功無𤼵大衆勸農勉人仲夏班馬政聚/百藥季夏行水殺草土功兵事不作孟秋納材)
　　　(葦仲秋勸種麥季秋休百工具衣裘舉五穀之/要合秩芻飬犧牲蓄菜代薪為炭孟冬築城郭)
　　　(穿竇窖脩囷倉謹盖藏勞農以休息之収水澤/之賦仲冬伐木取竹箭季冬講武習射御出五)
　　　(穀種計耦耕具田噐合諸侯制百縣輕重之法/貢賦之數斯固俟時而行之所謂敬授人時者)
　　　(也其餘郊廟百祀亦古之遺典不可以廢亦有/不俟時而行之者布徳和令行慶施惠飬幼少)
　　　(省囹圄賜貧窮禮賢者行爵出禄選士厲兵任/有功誅暴慢明好惡脩法制飬衰老恤孤寡舉)
　　　(阿黨易關市來商旅正貴賤近習罷官之無事/者去器之無用者斯固不俟時而行之者也變)
　　　(天之道絶地之理亂人之紀舍孟春則可以有/事乎作淫巧以蕩上心舍季春則可以為之乎)
　　　(又曰返時令則有飄風㬥雨霜雪水潦大旱沈/隂氛霧寒煖之氣大疫風欬鼽嚏瘧寒疥癘之)
　　　(疾螟蝗五穀𤓰瓠果實不成蓬蒿藜莠並興之/異女災胎夭多傷水火之訛宼戎来入相掠兵)
　　　(革並起道路不通邉境不寜土地分裂四鄙入/堡流亾遷徙之變若是者特瞽史之語非出於)
　　　(聖人者也顧氏臨曰月令當取其體天行事之/大意先王亦有至日閉闗之事一嵗之内因天)
　　　(時提撕事務又整頓一廵非是尋常俱不理㑹/若有合即施行者亦豈一一待時方行夫子遇)
　　　(迅雷風烈必變若栁子厚之論則是平時何嘗/不敬豈待迅雷風烈方敬也其言行春令則應)
　　　(若此行夏令則應若彼誠有拘處張子曰月令/大率秦法也然採三代之文而為之不無古意)
　　　(未易可破栁子厚論亦未安若春行賞秋行刑/止舉大綱如此如冬日飲湯夏日飲水豈必曰)
　　　(冬日不得飲氷夏/日不得飲湯也)
　
　禮記纂言卷六下
欽定四庫全書
　禮記纂言卷七　　　　　　元　吳澄　撰
　　王制
　　(王制者王者治天下之法制也漢文帝令博士諸/生采集秦以前古書所載而作此篇然雜取傳記)
　　(其間與周官及孟子不能悉同故鄭注或/謂之殷制或謂之夏制亦意之而已矣)
王者之制禄爵公矦伯子男凡五等諸矦之上大夫卿
下大夫上士中士下士凡五等
　(鄭氏曰禄所受食爵秩次也上大夫曰卿二五象五/行剛柔十日孔氏曰凢王者之制其食禄受爵之人)
　(南面之君有公侯伯子男凢五等法五行剛日甲丙/戊庚壬其諸侯之下北面之臣有上大夫卿有下大)
　(夫有上士有中士有下士凢五等法五行柔日乙丁/巳辛癸也公侯伯子男獨以侯稱者舉中而言上大)
　(夫即卿卿下惟有下大夫而下文卿外更有上/大夫下大夫者就下大夫之中分為上下爾)
○制三公一命卷若有加則賜也不過九命次國之君
不過七命小國之君不過五命(卷音/衮)
　(鄭氏曰卷衮通三公八命矣復加一命則服龍衮與/王者之後同多扵此則賜非命服也周禮曰諸公之)
　(服自衮冕而下如王之服孔氏曰此篇皆王者之制/扵此特言制者以三公位尊又加一命其事極重故)
　(記者特云制也三公八命身著鷩冕若加一命則為/上公而著衮冕故云一命卷九命龍卷之外依制不)
　(合有其服若有加益者是君之特賜非禮法之常也/澄曰不過九命謂大國公爵也王者之後及天子三)
　(公出封畿内者皆九命服九章九旒之衮冕次國之/君謂侯伯也及天子之卿出封者皆七命服七章七)
　(旒之鷩冕小國之君謂子男也及天子之大夫出封/者皆五命服五章五旒之毳冕然矦亦大國也而不)
　(過七命何也盖矦在公之下伯之上其爵七命雖下/同次國之伯其禄受地百里則上同大國之公故得)
　(與公同稱大國者從其禄之重者而稱也按此記文/盖謂天子之三公八命服鷩冕而已其或制加一命)
　(為九命而服卷冕此乃王者之後上公所服而非天/子三公所得服若有加此者則出扵君賜之特恩故)
　(云若有加則賜也所謂三公出封加一等是也三公/朝之重臣出封之時特恩所賜然亦不遇九命注疏)
　(以龍卷之外有所加為特賜非也夫人臣之服至扵/龍卷極矣無容再有所加龍卷之外有加則是十二)
　(章也天子豈可/以賜其臣哉)
大國之卿不過三命下卿再命小國之卿與下大夫一
命
　(鄭氏曰不著次國之卿者以大國之下互眀之此卿/命則異大夫皆同周禮公矦伯之卿三命其大夫再)
　(命子男之卿再命其大夫一命孔氏曰大國上卿三/命下卿再命則知次國之卿再命下卿一命小國上)
　(下卿並皆一命也方氏曰周官典命言/諸臣之命與此不同者此非周制故也)
○天子三公九卿二十七大夫八十一元士
　(鄭氏曰此夏制也眀堂位曰夏后氏官百舉成數也/孔氏曰王制之文鄭皆以為殷法此獨云夏制者以)
　(眀堂位殷官二百與此百二十數不相當周官又三/百六十澄按記者雜取諸書成篇故不皆與周制同)
　(今難追/考矣)
大國三卿皆命於天子下大夫五人上士二十七人次
國三卿二卿命於天子一卿命於其君下大夫五人上
士二十七人小國二卿皆命於其君下大夫五人上士
二十七人
　(孔氏曰崔氏云大國三卿者依周制而言謂立司徒/兼冢宰之事立司馬兼宗伯之事立司空兼司寇之)
　(事三卿命扵天子則大夫以下其君自命之也大夫/何以五人謂司徒之下置小卿二人一是小宰一是)
　(小司徒司空之下亦置二小卿一是小司寇一是小/司空司馬之下惟置一小卿小司馬也公羊傳何休)
　(注云古者諸矦有司徒司空上卿各一小卿各二司/馬事省上下卿各一又周官冢宰施典于邦國設其)
　(參傅其伍鄭注參謂卿三人伍謂大夫五人鄭氏曰/命扵天子者天子選用之如今詔書除吏小國亦三)
　(卿一卿命扵天子二卿命扵其君此文似脱誤或者/欲見畿内之國二卿與澄按下文小國之上卿位當)
　(大國之中中當其上大夫下當其下大夫則是小國/亦有上中下三卿而此云小國二卿鄭氏疑為文脱)
　(誠/然)
其有中士下士者數各居其上之三分(分陸農師/讀去聲)
　(此十五字舊本次于下當其下大夫之下故鄭氏通/觧為並㑹之序且謂大國之士為上次國之士為中)
　(小國之士為下而數各居其上之三分一句説竟不/通唯方陸胡之説得之三分字音及其人數陸氏為)
　(優今既次此文扵上士二十七人之下則文義益明/矣其上之上指上士而言二十七人者上士之數若)
　(二分其數則為五十四人三分其數則為八十一人/也方氏曰言三等之國止曰上士二十七人則知中)
　(下之士諸矦之國或有或亡矣故以其有言之其有/者一有一亡之辭也山隂陸氏曰上士二十七人而)
　(未有中士下士之數故言之如此三分讀如去聲謂/上士二十七人則中士下士各八十一人廬陵胡氏)
　(曰中士倍下士上士倍中士諸矦之國自有上中下/三等之士也鄭以大國士為上士次國士為中士小)
　(國士為下/士誤矣)
○次國之上卿位當大國之中中當其下下當其上大
夫小國之上卿位當大國之下卿中當其上大夫下當
其下大夫
　(廬陵胡氏曰此臧宣叔之言也鄭氏曰此諸侯使卿/大夫覜聘並會之序其爵位同小國在下爵異固在)
　(上爾孔氏曰爵同謂同作卿則小國之卿在大國之/卿下爵異謂大國是大夫小國是卿則小國之卿固)
　(當在大國大夫之上方氏曰三等之國其地與君互/降一等故其卿大夫位之所當亦互降一等焉上大)
　(夫即卿矣有上中下卿而又有/上大夫者盖下大夫之上者也)
　　　右記制爵凡四節
天子之田方千里公矦田方百里伯七十里子男五十
里不能五十里者不合於天子附於諸矦曰附庸
　(馬氏曰普天之下莫非王土而天子兼有之故天子/之田方千里所以禄畿内之臣也必千里者示其本)
　(大而末細猶身之運臂臂之使指不千里不足以服/天下之諸侯也降扵天子則公矦故公侯田方百里)
　(不百里則朝聘會過之煩有所不給也至扵伯則又/有殺焉盖其國小其爵卑而子男亦如之故伯七十)
　(里子男五十里澄曰方千里者一畿之地百同其田/百萬井九百萬夫也方百里者一同之地百成其田)
　(萬井九萬夫也七十里者四十九成之地其田四十/九百井四萬四千一百夫也五十里者二十五成之)
　(地其田二千五百井二萬二千五百夫也不能五十/里者所受地少不能及五十里之數也李氏曰十里)
　(得方百里者百百里得方十里者百七十里得方十/里者四十九五十里得方十里者二十五伯之田倍)
　(子男公侯之田倍伯天子之田百公侯孔氏曰王者/之後稱公大國稱侯皆千乗地方百里其方七十里)
　(者倍減扵百里方五十里者倍減扵七十里轉相半/以别優劣不合者謂不得與諸侯集合朝會天子也)
　(庸城也小國之城不能自通以/其國事附扵大國故曰附庸也)
天子之三公之田視公矦天子之卿視伯天子之大夫
視子男天子之元士視附庸
　(鄭氏曰視猶比也澄曰孟子謂天子之卿受地視侯/大夫受地視伯元士受地視子男與此不同盖孟子)
　(當諸侯去籍之時姑以意言其大/畧而已疑王制所記為得之也)
○凡四海之内九州州方千里州建百里之國三十七
十里之國六十五十里之國百有二十凢二百一十國
名山大澤不以封其餘以為附庸閒田八州州二百一
十國(閒音閑/後同)
　(鄭氏曰建立也立大國三十十三公也立次國六十十六/卿也立小國百二十十十二小卿也名山大澤不以)
　(封者與民同財不得障管亦賦税之而已孔氏曰十/三公者天子縣内三公之國方百里畿外大國亦方)
　(百里三十大國擬扵三公之地者凢十也十六卿者/畿内六卿之地方七十里畿外次國亦方七十里六)
　(十次國擬扵六卿之地者凢十也十十二小卿者畿/内大夫之國方五十里畿外小國亦方五十里百二)
　(十小國擬扵十二小卿之地者凢十也十二小卿上/重有十字一州凢二百一十國其外餘地若封人附)
　(扵大國謂之附庸若未封人謂之閒田名山大澤若/諸侯為主則民不得取其財物故不以封諸侯使不)
　(得障塞管領禁民共取但隨其所取賦稅而已馬氏/曰自唐至周其土地之廣狹斷長補短大界皆方三)
　(千里三三為九則方千里者九也其一為天子之縣/内餘八州各方千里一州建百里之國三十公侯之)
　(國也七十里之國六十伯之國也五十里之國百有/二十子男之國也合二百一十國而訃之猶餘方百)
　(里者十有竒以為附庸閒田鄭氏以為殷制又以為/周公斥大九州之界方七千里者其説不經長樂陳)
　(氏曰夏之甸侯綏凢三服毎服一面五百里為方三/千里周之侯甸男采衛凢五服毎服兩面共五百里)
　(五服方二千五百里與王畿千里為三千五百里周/公斥大中國不過五百里而已名山大川皆天子使)
　(吏治之而入其貢賦九州川浸山藪各有職方不屬/諸侯之版春秋諸侯或兼而擅之齊斡山海晉私邭)
　(瑕宋有孟諸楚有雲夢皆不入扵王官故孔子作春/秋虎牢不係鄭沙麓不係晉緣陵不係杞楚邱不係)
　(衛盖别天子之守地也夫先王之不以/封将以弭諸侯之侈心而與民共利也)
天子之縣内方百里之國九七十里之國二十有一五
十里之國六十有三凡九十三國名山大澤不以朌其
餘以禄士以為閒田(朌音/班)
　(鄭氏曰畿内大國九者三公之田三為有致仕者副/之為六也其餘三待封王之子弟次國二十一者卿)
　(之田六亦為有致仕者副之為十二又三為三孤之/田其餘六亦待封王之子弟小國六十三大夫之田)
　(二十七亦為有致仕者副之為五十四其餘九亦以/待封王之子弟三孤之田不副者以其無職佐雖致)
　(仕猶可即而謀焉朌讀為班孔氏曰三公在朝既有/正田今既致仕不可仍食三公采邑身又見存不可)
　(全無其地故公卿大夫皆有正職之田又有致仕副/邑也按周禮三公雖無正職猶列扵官參六卿之事)
　(故司徒云鄉老二鄉則公一人三孤則不列扵官故/云無職在朝在家其事一等雖退致仕猶可就而謀)
　(事故無致仕之副名山大澤畿外列土諸侯有封建/之義故云不以封畿内之臣既不世位有朌賜之義)
　(故云不以朌亦為與民共財不障管也其餘以禄士/以為閒田者謂九十三國之餘下文所云是也以九)
　(十三國封公卿大夫故此特云以禄士以禄士者謂/無地之士給之地以當其禄不得為采邑也若公卿)
　(之子父死之後既不世爵得食父禄則此禄士包之/也凢禄士之外並為閒田則周禮之公邑也不云附)
　(庸者以縣内無附庸也畿外諸侯有附庸故閒田少/畿内每須朌賜故閒田多長樂陳氏曰周官有在鄉)
　(之縣有在遂之縣有采邑之縣有閒田之縣故王畿/謂之縣縣内方百里之國九三公所視公侯之地也)
　(七十里之國二十有一卿所視伯之地也五十里之/國六十有三大夫所視子男之地也公卿大夫不謂)
　(之采邑而謂之國者人臣謹度以事上則全扵臣道/制節以御下則兼扵君道自臣道而言雖國亦謂之)
　(家孟子千乗稱家是也自君道而言雖邑亦謂之國/此采邑稱國是也山隂陸氏曰周官公所受田在大)
　(都之畺地卿所受田在小都之縣地大夫所受田在/家邑之稍地此所謂縣内舉中言之也然則元士受)
　(地扵公邑之句地可知此其大凢也其地有餘不足/盖有通法存焉雖卿或在畺地雖大夫或在縣地取)
　(足扵封而已廬陵胡氏曰大國餘六次國餘十五小/國餘三十七以待朌賜三公卿大夫之有功者亦或)
　(待王之别有所封爾鄭云為有致仕者副之又其餘/以待封王之子弟扵經何以見之且公卿大夫在位)
　(則有定員若致仕則或多或少豈有定數今云公之/致仕者三卿之致仕者六大夫之致仕者二十七限)
　(以員數恐非通論方氏曰名山若魯之泰山晉之梁/山之類大澤若豫之孟豬楚之雲夢之類山澤之大)
　(者則必有其名焉扵山曰名扵澤曰大盖互言之爾/名山大澤神物之所藏寳貨之所出非外内諸侯得)
　(專而有之故扵外則不以封扵内則不以朌外則度/土而封之使傳嗣也故曰封内則分邑以朌之使食)
　(禄而已故曰朌廷平周氏曰封以土言朌以恩言/禄士元士之采邑也故繼之以天子之元士不與)
凡九州千七百七十三國天子之元士諸矦之附庸不
與(與音/預)
　(廬陵胡氏曰洛誥傳云天下諸侯来進受命扵周退/見文武尸者千七百七十三諸侯又孝經説曰周千)
　(八百諸侯布列五千里内又異義公羊説殷三千諸/侯周千八百諸侯則周制正與此千七百七十三國)
　(之數合夫孝經緯及異義公羊説固不足盡信鄭不/據周必以此為殷制何也鄭氏曰不與不在數中也)
○方千里者為方百里者百封方百里者三十國其餘
方百里者七十又封方七十里者六十為方百里者二
十九方十里者四十其餘方百里者四十方十里者六
十又封方五十里者百二十為方百里者三十其餘方
百里者十方十里者六十名山大澤不以封其餘以為
附庸閒田諸矦之有功者取於閒田以禄之其有削地
者歸之閒田
　(此覆解上文八州封國之制也孔氏曰凢千里之方/以開方計之方百里者凢有一百封方百里大國三)
　(十國以百中去三十故其餘方百里者七十又封方/七十里次國六十國為方百里者二十九方十里者)
　(四十凢百里之方開方計之為十里之方百其七十/里之國一用十里之方四十九七十里之國二則用)
　(十里之方九十八則一个百里為七十里之國二剰/十里之方二然則二十个七十里之國用百里之方)
　(十剰十里之方二十七十里之國六十用百里之方/三十剰十里之方六十今就百里之方三十之中抽)
　(去十里之方六十是用百里之方二十九方十里者/四十故其餘方百里者四十方十里者六十又封方)
　(五十里小國百二十國凢百里之方一封五十里之/國四則十个百里之方封五十里之國四十今小國)
　(百二十故用百里之方三十則其餘方百里者十方/十里者六十以為附庸閒田方氏曰諸侯之有功者)
　(取扵閒田以禄之即廵守之禮言有功徳扵民者加/地是也其有削地者歸之閒田即巡守之禮言不敬)
　(者君削以/地是也)
天子之縣内方千里者為方百里者百封方百里者九
其餘方百里者九十一又封方七十里者二十一為方
百里者十方十里者二十九其餘方百里者八十方十
里者七十一又封方五十里者六十三為方百里者十
五方十里者七十五其餘方百里者六十四方十里者
九十六
　(此覆解上文縣内封國之制也孔氏曰天子縣内地/方千里為方百里者百既用九个擬封百里之國故)
　(其餘方百里者九十一也又封方七十里之次國二/十一凢百里之方十為七十里之國二十剰十里之)
　(方二十今以十里之方二十又更取其外十里之方/二十九添前二十為四十九為七十里之國一是共)
　(二十一國也總用百里之方十十里之方二十九故/其餘方百里者八十方十里者七十一也又封方五)
　(十里之小國六十三凢百里之方一為五十里之國四/則百里之方十為五十里之國四十又百里之方五)
　(為五十里之國二十總為五十里之國六十更有五/十里之國三凢一个五十里之國用十里之方二十)
　(五則三个五十里國總用十里之方七十五是用地/方百里者一十五方十里者七十五故其餘方百里)
　(者七十四方十里者九十六然畿外千里封國之外/所餘地少其畿内千里所餘地多者以畿外之土本)
　(擬封建諸侯故國數多餘地少畿内本供天子又有/郊關鄉遂凖擬公卿王子弟采邑故建國數少餘地)
　(多方氏曰此畿内不言名山大/澤與禄士閒田則以前見之)
○千里之外設方伯五國以為屬屬有長十國以為連
連有帥三十國以為卒卒有正二百一十國以為州州
有伯八州八伯五十六正百六十八帥三百三十六長
八伯各以其屬屬於天子之老二人分天下以為左右
曰二伯(長之兩切帥色/類切卒子忽切)
　(鄭氏曰屬連卒州猶聚也伯帥正亦長也凢長皆因/賢侯為之殷之州長曰伯虞夏及周皆曰牧老謂上)
　(公周禮曰九命作伯春秋傳曰自陜以東周公主之/自陕以西召公主之孔氏曰屬是繋屬連是連接卒)
　(是卒伍州是聚居故總云聚也伯帥正俱是長但異/其名因其州内賢侯為之長非州外别取州牧也山)
　(隂陸氏曰屬以官之六屬制名言大事則從其長小/事則專逹也連以聨制名言以授邦職以役國事如)
　(聨也卒以卒制名言以比追胥以全貢賦如卒也長/之以仁故屬有長帥之以知故連有帥正之以義故)
　(卒有正至伯則扵一州為長其仁其知與義可知也/彼正以下吾驅之而已是故或謂之牧若二伯又有)
　(大扵此者焉能充此任者其殆聖乎周公是也召公/猶有慚徳八州八伯盖天子之縣内不在此數澄曰)
　(方伯謂東方西方二伯也千里之外八州諸侯州各/有牧以統之扵外矣八牧所牧之州其四在西方其)
　(四在東方又以王朝三公設為二伯以總之扵内焉/西方諸侯西伯總之東方諸侯東伯總之周書言大)
　(保率西方諸侯畢公率東方諸侯是也千里之外設/方伯者謂千里之外八州之侯設方伯扵内以總之)
　(非謂所設方伯在千里之外也下云州有伯此伯乃/一州之牧爾以其統一州之諸侯猶方伯總一方之)
　(諸侯也故州牧/亦可名曰州伯)
天子使其大夫為三監監於方伯之國國三人(監古蹔/切監於)
(古銜切/後同)
　(鄭氏曰使佐方伯領諸侯孔氏曰天子使在朝之大/夫徃監扵方伯之國每一州三人三八二十四人崔)
　(氏云此謂殷之方伯皆有三人佐其伯周則扵牧下/置二伯亦或因殷使大夫為三監尚書管叔蔡叔霍)
　(叔為三監與此别澄按孟子言周公使管叔監殷書/序亦言三監及淮夷叛説三監者或以為武庚管叔)
　(蔡叔或以為管叔蔡叔霍叔皆非也盖武王分殷之/故地為邶鄘衛三國而使管叔蔡叔康叔君之管叔)
　(君邶蔡叔君鄘後因叛而廢其國惟衛康叔之國獨/存書言王啟監周官言立其監監者皆謂諸侯之君)
　(非謂别以人而監侯國也此記盖因邶鄘衛為殷地/之三監而誤既云監方伯之國而疏云三八二十四)
　(人則是監州伯之國矣誤稱州伯為方伯也崔謂周/扵牧下置二伯其説愈謬夫二伯為八州牧之統豈)
　(扵牧下而置哉注䟽之説皆無稽陵陽李氏曰牧/伯皆諸侯之賢者天子所親倚豈復使内臣監之)
○天子百里之内以共官千里之内以為御(共音/恭)
　(馬氏曰百里之内去王城五十里而四面相距則百/里也千里之内去王城五百里而四面相距則千里)
　(也官者官府之所用其用輕故取百里近地所出者/給之御者天子之所用其用重故取千里逺地所出)
　(者給之山隂陸氏曰百里之内以共官府所用若禹/貢百里賦納總千里之内以為天子御府所用若禺)
　(貢四百里粟五百里米孔注謂納精者少麤者多澄/曰按周之法則百里之内乃近郊之地士工商所受)
　(田以及國外之場圃國中之㕓里所取亦寡豈特以/是而共官之用乎千里之内則大都小都家邑公邑)
　(以至六遂六鄉有供王之賦有農田之稅御用之物/盖扵此乎取也然記者不知何據而云長樂陳氏曰)
　(周官大府關市之賦以待王之膳服邦中之賦以待/賔客四郊之賦以待稍秣家削之賦以待匪頒邦句)
　(之賦以待工事邦縣之賦以待幣帛邦都之賦以待/祭祀山澤之賦以待䘮紀或以其地之所便或以其)
　(地之所宜或以其類之所從然皆未嘗以逺物待乎/近以近物待乎逺豈以近者供官逺者為御乎又大)
　(宰之制國用必合王府之財為之調度乃可豈官府/之所供止扵百里膳服之御必千里乎臨川王氏曰)
　(此一説不知是何時扵它經亦不見恐扵事亦/難如此盖當合王府之財而通其調度乃可也)
千里之内曰甸千里之外曰采曰流
　(此約禹貢五服之文而為記千里之内曰句所謂五/百里句服也一面各五百里東西南北相距為十里)
　(之内千里之外謂自侯服至荒服也侯服之别有三/曰采曰男邦曰諸侯綏服之别有二曰揆文教曰奮)
　(武衛要服之别有二曰夷曰蔡荒服之别有二曰蠻/曰流内之近者始扵采外之逺者終扵流故舉其始)
　(終二者以包七者扵中也長樂陳氏曰句禹貢句服/也采則侯服之百里采也流則荒服之二百里流也)
　(李氏曰采于侯服為尤近流于荒服為極/逺九州舉内以見外四海舉外以包内)
○制農田百畝百畝之分上農夫食九人其次食八人
其次食七人其次食六人下農夫食五人庶人在官者
其禄以是為差也(分去聲食音嗣下同/差初佳初宜二切)
　(鄭氏曰農夫皆受田扵公田肥墩有五等收入不同/也庶人在官謂府史之屬官長所除不命扵天子國)
　(君者分或為糞孔氏曰地有九等故周禮大司徒上/地家七人中地家六人下地家五人一家男女七人)
　(以上則授之以上地所養者衆也男女五人以下則/授之以下地所養者寡也以七人六人五人為率者)
　(舉中而言家七人者中地之上家六人者中地之中/家五人者中地之下上地之上家十人上地之中家)
　(九人上地之下家八人下地之上家四人下地之中/家三人下地之下家二人從十人至二人凢九等此)
　(惟自九人而下至五人五等者大司徒所云農夫授/田實有九等此據凖庶人在官之祿最下者猶五人)
　(故從上農夫至五人而已司徒上地家十人此云上/農夫食九人者上中之地亦為上地不言上上者欲)
　(取九人當下士禄也方氏曰府史胥徒之類其田則/載師所謂官田也而又有工有賈有奄有奚禄之多)
　(寡以農為差多者不過得食九人之禄寡者不下得/食五人之禄此言百畝之分孟子言百畝之糞者盖)
　(分以均之之法出乎上糞以治/之之力出乎下其言互相備也)
諸矦之下士視上農夫禄足以待其耕也中士倍下士
上士倍中士下大夫倍上士卿四大夫禄君十卿禄次
國之卿三大夫禄君十卿禄小國之卿倍大夫禄君十
卿禄
　(鄭民曰此班禄尊卑之差孔氏曰大夫以下位卑禄/小故大小國不殊卿與君祿重位尊故禄隨國之大)
　(小為節自下士至小國之卿倍大夫禄皆據無采地/者言之方氏曰下言次國小國上言諸侯者謂大國)
　(大國公侯方百里之國也次國伯方七十里之國也/小國子男方五十里之國也下士視上農夫盖以一)
　(夫所耕之田而禄下士之家僅足以代其耕/而已為其從事扵公不暇從事於私故也)
○諸矦之下士禄食九人中士食十八人上士食三十
六人下大夫食七十二人卿食二百八十八人君食二
千八百八十人次國之卿食二百一十六人君食二千
一百六十人小國之卿食百四十四人君食千四百四
十人次國之卿命於其君者如小國之卿
　(此覆解上文班禄之制孔氏曰諸侯下士視上農夫/故食九人中士倍下士故食十八人上士倍中士故)
　(食三十六人下大夫倍上士則食七十二人卿四大/夫禄則食二百八十八人君十卿禄則食二千八百)
　(八十人次國大夫以下亦如大國大夫惟卿得三大/夫禄則次國之卿食二百一十六人次國之君亦十)
　(卿禄則食二千一百六十人小國大夫以下亦如大/國大夫而卿則二大夫禄則小國之卿食百四十四)
　(人小國之君亦十卿禄則食千四百四十人大國三/卿皆命扵天子則其禄各食二百八十八人次國三)
　(卿二卿命扵天子者禄各食二百一十六人而一卿/命扵其君者為賤禄不可等天子命者故視小國卿)
　(食一百四十四人也若子男小國一卿命扵天子而/二卿命扵其君者禄如天子命卿無以異盖國小故)
　(不足差降或云視大夫也應氏曰由下士以至扵君/其禄愈厚則所食愈衆豈非以人徒服役漸増而漸)
　(廣與然由卿以下皆服役乎君者也既各給之田以/為禄矣君禄之所入豈盡以食二千八百八十人哉)
　(以二千八百八十人之食而養一君所養極其厚亦/欲居人上者知吾之所奉合衆力而共為之則必思)
　(有以稱此且不至壅利以/自私而必推己以養人也)
天子之大夫為三監監於諸矦之國者其禄視諸矦之
卿其爵視次國之君其禄取之於方伯之地
　(方氏曰前言監扵方伯之國此言監扵諸侯之國其/實一也以其監方伯故其禄取之扵方伯之地禄視)
　(諸侯之卿者以大夫之位所養不大厚也爵視次國/之卿者以三監之職權不可不重也澄按三監古無)
　(之記者盖誤又因上文言君卿大夫士之禄所/食多寡而生此文殆不足信方氏從而臆説爾)
方伯為朝天子皆有湯沐之邑於天子之縣内視元士
(為去聲/朝音潮)
　(鄭氏曰湯沐之邑給齊戒潔清之用浴用湯沐用潘/孔氏曰按前文云不能五十里曰附庸又云天子元)
　(士視附庸湯沐之邑視元士亦五十里以下左氏説/諸侯有功徳扵王室京師有朝宿之邑泰山有湯沐)
　(之邑魯周公之後鄭宣王母弟有湯沐邑其餘則否/而公羊説謂諸侯朝天子皆有朝宿之邑許慎以為)
　(若如此則周千八百諸侯盡京/師地不能容之不合事理之宜)
○天子之縣内諸矦禄也外諸矦嗣也
　(鄭氏曰選賢置之扵位其國之禄如諸侯不得世外/諸侯有功乃封之使之世也冠禮記曰繼世以立諸)
　(侯象賢也孔氏曰畿内公卿大夫之子父死得食父/之故采邑不得繼父為公卿大夫盖世其位則權并)
　(一姓妨塞賢路故世禄不世位有罪乃奪其禄若有/賢徳則復父位畿外諸侯嘗有大功封之以報其勞)
　(効世世象賢故子得襲父位傳嗣其國也石林葉氏/曰内之公卿大夫其受田視公侯伯子男固亦通稱)
　(為諸侯也内世禄而公卿大夫之子必賢而後得世/爵外世爵而諸侯之子自非大惡猶得襲位盖公卿)
　(大夫有功徳出封為諸侯是外之世爵者乃内之世/禄臣也至諸侯有功徳亦入而為公卿是在内之世)
　(禄者或在外之/世爵諸侯也)
諸矦世子世國大夫不世爵使以徳爵以功未賜爵視
天子之元士以君其國諸矦之大夫不世爵禄
　(鄭氏曰世子世國象賢也大夫謂縣内及列國諸侯/為天子大夫者不世爵而世禄辟賢也以君其國列)
　(國及縣内之國也孔氏曰下云諸侯之大夫則此大/夫是天子大夫也公卿大夫總言大夫以包之列國)
　(諸候及縣内諸侯既死其子求得賜爵其衣服禮制/視天子元士各君其本國畿内諸侯有大功徳元子)
　(出封畿外則王命次子守其采邑若其賢才則世為/公卿周公召公之屬是也諸侯降扵天子故其大夫)
　(不世爵禄若有大功徳亦得世之程子曰古者使以/徳爵以功世禄而不世官故賢才衆而庻績成及周)
　(之衰公卿大夫皆世官政由是敗矣長樂陳氏曰諸/侯世子世國即外諸侯嗣也大夫不世爵即内諸侯)
　(禄也内諸侯不止扵大夫此止言大夫以卿兼公而/上大夫為卿故也周官大司徒以賢制爵以庸制禄)
　(司士以徳詔爵以功詔禄此云使以徳爵以功者别/而言之爵主徳禄主功合而言之必使以試其徳及)
　(有功而後爵之也延平周氏曰天子之大夫世禄不/世爵故其子之未賜爵者則其禮視元士而其禄即)
　(大夫也新安王氏曰芮伯為司徒衛侯為司寇齊侯/吕伋為虎賁是以諸侯入天子之國為卿大夫也在)
　(其國為世子則可以世國入為大夫則不可以世爵/盖以徳而使之待其功而爵之非子孫所得繼也未)
　(賜爵此乃外之列國非畿内有采地之公卿也君薨/世子嗣位以君其國除服来朝以士服見扵天子天)
　(子命之則授以冕服扵是始以諸侯而臨臣民或未/来朝天子亦遣使以冕服就賜之方氏曰未賜爵視)
　(天子之元士以君其國者謂世子世國之初也視禮/儀之數視之也且諸侯之適子未誓以皮帛繼子男)
　(則未賜爵視天子之元士者以元士視附庸而繼子/男故也諸侯之大夫不世爵禄則以其徳又降扵天)
　(子之大夫故也澄曰未賜爵承上文世國者言之謂/諸侯之世子雖得世國然世國之初天子未賜爵則)
　(猶未得為諸侯也諸侯之大夫承上文不世爵者言/之謂天子之大夫雖不世爵而猶得世禄若諸侯之)
　(大夫則并禄/亦不得世矣)
　　　右記制禄凡八節
古者以周尺八尺為歩今以周尺六尺四寸為歩古者
百畝當今東田百四十六畝三十歩古者百里當今百
二十一里六十歩四尺二寸二分
　(鄭氏曰周尺之數未詳聞也按禮制周猶以十寸為/尺盖六國時多變亂法度或言周尺八寸則歩更為)
　(八八六十四寸以此計之古者百畝當今百五十六/畝二十五歩古者百里當今百二十五里孔氏曰古)
　(者八寸為尺今以周尺八尺為歩則一歩有六尺四/寸今以周尺六尺四寸為歩則一歩有五十二寸是)
　(今歩比古歩每歩剰出一十二寸以此計之則古者/百畆當今東田百五十二畝七十一歩有餘與此百)
　(四十六畝三十歩不相應也又今毎歩剰古歩十二/寸以此計之則古之百里當今百二十三里一百一)
　(十五歩二十寸與此百二十一里六十歩四十二寸/二分又不相應周猶以十寸為尺今云以周尺六尺)
　(四寸為歩盖六國時多變亂法度謂周尺八寸也即/以古周尺十寸為尺八尺為歩則歩八十寸若以今)
　(周尺八寸為尺八尺為歩則今歩少扵古歩一十六/寸也是今歩别剰六十寸以此古歩又以今周尺八)
　(寸八尺為歩外剰十六寸而計之則古之四歩剰出/今之一歩古之四十歩為今之五十歩古之八十歩)
　(為今之一百歩計古一百畝之田長百歩得今田一/百二十五歩是今田每畝之上剰出二十五歩則方)
　(百畝之田従北嚮南每畝剰二十五歩總為二千五/百歩從東嚮西每畝二十五歩亦總為二千五百歩)
　(相併為五十歩是總為五十畝又西南一角南北長/二十五歩應南畔所剰之度東西亦長二十五歩應)
　(西畔所剰之度計方二十五歩開方乗之緫積得六/百二十五歩六百歩則為六畝餘有二十五歩故云)
　(古者百畝當今百五十六畝二十五歩也又古四歩/剰今一歩則古者四里剰今一里為五里則古者四)
　(十里剰今為十里為五十里則古者八十里剰今二/十里緫為百里是古者八十里為今百里今之百里)
　(之外猶有古之二十里四里剰一里其古二十里為/今之二十五里故云古者百里當今百二十五里長)
　(樂陳氏曰璧羨以起度考工記璧羨度尺好三寸以/為度璧徑九寸羨而長之從十寸廣八寸同謂之度)
　(尺則周之法十寸八寸皆為尺也考工記扵按言十/有二寸扵鎮圭言尺有二寸此十寸尺之證也説文)
　(曰咫八寸周尺也此云周尺八尺為歩今以周六尺/四寸為歩六尺四寸及八尺爾此八寸尺之證也隋)
　(書所載歴代尺有十五種盖古尺廢後世長短異同/之論遂不一也延平周氏曰後世之尺或以黍或以)
　(忽或以指然地之生黍有小大蠶之吐絲有/巨細人之手有長短此歩尺所以異同也)
方一里者為田九百畝方十里者為方一里者百為田
九萬畝方百里者為方十里者百為田九十億畝方千
里者為方百里者百為田九萬億畝
　(鄭氏曰一里方三百歩億今十萬萬億今萬萬也孔/氏曰歩百為畆是長百歩闊一歩畆百為夫是一頃)
　(也長闊皆百歩夫三為屋是三頃也闊三百歩長一/百歩屋三為井是九百畝也長闊皆三百歩是為方)
　(一里一个十里之方為田九萬畝十个十里之方為/田九十萬畝方百里者為百个十里之方其田九百)
　(萬畆一億是十萬十億是百萬九百萬即是九十億/畝也尹文子云百姓千品萬官億醜皆以數相十此)
　(小億也毛詩傳云數萬至萬曰億此大億也一个百/里之方為田九十億畆十个百里之方為田九百億)
　(畝方千里者為百个百里之方其田九千億畝若以/萬言之當云九萬萬畆此云九萬億畝億萬字相交)
　(渉遂誤萬萬為萬億皇氏曰億數不定或以萬萬為/億或以十萬為億或以一萬為億此云萬億者祇是)
　(萬萬也六國時或将/萬為億故云萬億)
自恒山至于南河千里而近自南河至于江千里而近
自江至于衡山千里而遥自東河至于東海千里而遥
自東河至于西河千里而近自西河至于流沙千里而
遥西不盡流沙南不盡衡山東不盡東海北不盡恒山
凡四海之内斷長補短方三千里為田八十萬億一萬
億畝(斷音/短)
　(鄭氏曰恒山至南河冀州域南河至江豫州域江至/衡山荆州域東河至東海徐州域東河至西河亦冀)
　(州域西河至流沙雍州域方三千里為田八十萬億/一萬億畝九州之大計也孔氏曰一州方千里九州)
　(方三千里三三如九為方千里者九一个千里有九/萬億畆九个千里九九八十一故有八十一萬億畝)
　(記文扵八十整數之下云萬億是八十个萬億又云/一萬億言又有一个萬億也方氏曰一萬億畝之上)
　(重有萬億二字盖衍文爾皇氏曰千里而近者言其/地稍近不滿千里也千里而遥者言其地稍逺不啻)
　(千里/也)
方百里者為田九十億畝山陵林麓川澤溝瀆城郭宫
室塗巷三分去一其餘六十億畝(分去聲/去上聲)
　(鄭氏曰以一大國為率其餘所以授民也山足曰麓/方氏曰九十億畝三而分之則各三十億畝去其一)
　(分以容宫室塗巷之類則餘六十億畝為/可耕之田四海之内不皆如此大畧然也)
○古者公田藉而不稅市㕓而不税關譏而不征林麓
川澤以時入而不禁夫圭田無征田里不粥墓地不請
(藉在亦切/粥音育)
　(孟子曰耕者助而不税則天下之民皆悦而願耕扵/其野矣市㕓而不征法而不㕓則天下之商皆悦而)
　(願蔵扵其市矣關譏而不征則天下之旅皆悦而願/出扵其路矣又曰昔者文王之治岐也關市譏而不)
　(征澤梁無禁又曰卿以下必有圭田圭田五十畝餘/夫二十五畝鄭氏曰藉之言借也借民力治公田羙)
　(惡取扵此不税民之所自治也夏后氏五十而貢殷/人七十而助周人百畝而徹所云古者謂殷時也㕓)
　(市物邸舍税其舍而不税其物關譏異服識異言征/亦税也周禮國凶札則無門關之征猶譏也田里墓)
　(地皆受扵公民不得私也孔氏曰一井之中凢有九/夫中央一夫為公田但借八家之力以治此公田不)
　(税民之私田也市内空地曰㕓使商人停物扵中税/其所舍之處不税其在市所賣之物關竟上門也譏)
　(謂呵察非違不税行人之物竹木曰林林屬扵山為/麓注瀆曰川水鍾曰澤林麓川澤民庶須有采取隨)
　(時而入官不限禁之以時入如獺祭魚然後入澤梁/也田地里邑既受之扵公民不得粥賣冢墓之地公)
　(家所給族葬有常不得輙請求餘䖏澄曰夫圭田夫/田謂餘夫所受二十五畝之田圭田謂卿以下所受)
　(五十畝之圭田也無征謂既不税其所受亦不令助/耕公田也程子曰一夫上父母下妻子以五口八口)
　(為率受田百畝如有弟是餘夫也年十六别受田二/十五畝俟其壮而有室然後更受百畝之田朱子曰)
　(圭潔也以奉祭祀百畝常制之外又有餘夫之田所/以厚野人也世禄常制之外又有圭田所以厚君子)
　(也方氏曰餘夫之田無征所以優單弱圭田無征所/以優賢能長樂陳氏曰公田藉而不税所以寛農市)
　(㕓而不税所以寛商關譏而不征所以寛旅山澤以/時入而不禁所以寛萬民餘夫夫外之田也圭田禄)
　(外之田也禄外之田半百畝夫外之田又半之無征/者征盖税歛之總名也田里鄉遂官之所頒不可以)
　(粥不粥則生者無相兼并而民無憾扵養生墓地墓/大夫之所掌不可以請不請則死者有所安厝而民)
　(無憾扵送死頒之田里墓地/仁也禁之以不粥不請義也)
○司空執度度地居民山川沮澤時四時量地逺近興
事任力(度度上如字下大/洛切沮將慮切)
　(鄭氏曰司空冬官卿掌邦事者度丈尺也居民山川井/沮澤時四時者觀寒煖燥濕沮謂莱沛量地謂制邑)
　(之䖏興事謂築邑廬宿市也孔氏曰執丈尺之度以/量度其地而居䖏其民觀山川髙下沮澤浸潤之䖏)
　(山燥川與沮澤濕沮地是有水草之䖏草所生為莱/水所生為沛又當以時候此四時知其寒煖九夫為)
　(井四井為邑堪造邑井之䖏謂平原之地沃衍之所/也若山林藪澤則不堪邑井事言興則用力重難謂)
　(築邑城又築廬與宿及市也凢國野之道十里有廬/三十里有宿五十里有市方氏曰山川沮澤之地利)
　(異必候四時之天氣時者候其時之謂量地逺近/将以制邑也制邑必興役事興役事必任民力焉)
○凡使民任老者之事食壯者之食用民之力歲不過
三日
　(鄭氏曰凢使民寛其力饒其食用民之力謂治宫室/城郭道渠也孔氏曰役法功程老則功少壮則功多)
　(雖壮者限以老者之功程寛其力也廩餼牲體壮者/食多老者食少雖老者給以壮者之食料饒其食也)
　(使民治城郭道渠不得過三日周禮均人豐年旬用/三日中年旬用二日無年旬用一日年嵗不同雖豐)
　(不過三/日也)
○凢居民量地以制邑度地以居民地邑民居必參相
得也無曠土無㳺民食節事時民咸安其居樂事勸功
尊君親上然後興學(樂音/洛)
　(地邑有廣狭民居有稀稠必參合量度使之相稱各/得其宜若地廣民稀則有矌土矣地狭民稠則有游)
　(民矣食節謂制民之産使之足以仰事俯畜也事時/謂上之興事必扵農隙不奪農時也如此則民咸安)
　(其居矣方氏曰量猶五量之量其多少足以知其所/容度猶五度之度其長短足以知其所至故制邑曰)
　(量居民曰度然邑制之所容莫非民民居之所至莫/非邑則邑亦可言度居亦可言量矣兩之為並三之)
　(為參地也民也長短多少不可相失也無曠土則地/無遺利無游民則人無遺力曠言虚而無墾闢之功)
　(㳺言散而無興作之業也食節則無不足之患事時/則無不及之務居民之道亦期其如此而已故效至)
　(扵民咸安其居也樂事則不至扵勞苦勸功則不由/扵勉強尊君則為臣者有遜志親上則在下者無離)
　(心上則不止扵君凢在已上者皆是也教不可一日/廢必待樂事勸功尊君親上然後興學者則以至此)
　(然後教學之道可致其詳也鄭氏曰興學立小學/大學孔氏曰如此然後得興學民富而可教也)
○凢居民材必因天地寒煖燥濕廣谷大川異制民生
其間者異俗剛柔輕重遲速異齊五味異和器械異制
衣服異宜脩其教不易其俗齊其政不易其宜(燥素老/切異齊)
(才細切/和去聲)
　(鄭氏曰因天地寒煖燥濕者使其材堪地氣也異制/謂其形象異俗謂其所好惡異齊謂其性情緩急異)
　(和謂香臭與鹹苦異制謂作務之用異宜謂氊裘與/絺綌教謂禮義政謂刑禁澄曰民材謂人之生質也)
　(地之氣所應不同而天氣或寒或煖天之氣所感不/同而地氣或燥或濕因天地之寒煖燥濕而各使生)
　(質之能堪其氣者居之兩山之間谺然而深水流注/川者曰谷廣谷則兩山相去稍逺其中有隰臯之地)
　(可居大川謂大川之上亦有可居者即墳衍之地也/異制謂有山有川之䖏其髙深之形勢各異若裁制)
　(而成然俗者民間習尚之所安也凢居民者中土平/原之地為正廣谷大川地形地勢之制既異則其間)
　(之民受此地氣而生者其民俗之習尚自與平原之/民異也剛柔輕重遲速謂氣禀之異稟陽之多者剛)
　(禀隂之多者柔輕重有陽而輕隂而重者亦有隂而/輕陽而重者遲速有隂而遲陽而速者亦有陽而遲)
　(隂而連者人之氣稟大槩有此六者齊如五聲之齊/雖不齊同而各有分齊也和謂調和制謂制作宜謂)
　(所便也氣稟不同故口所嗜之味各有所宜而異其/調和身所用之器各有所宜而異其制作體所被之)
　(衣服與五味之和器械之制皆為各有所宜而異異/和異制亦異宜也故以異宜終之貫上二句脩謂其)
　(教皆眀無所廢缺教即下章七教是也齊謂其政並/舉無所參差政即下章八政是也以廣谷大川而言)
　(則地産有異而其習尚之所安各異其俗故雖導之/以七教然亦不改易其所安之俗使之各得以安其)
　(所安也以剛柔輕重遲速而言則天禀有異而其身/口之所便各異其宜故雖正之以八政然亦不改易)
　(其所便之宜使之各得以宜其/所宜也此居民材之大凢也)
中國戎夷五方之民皆有性也不可推移東方曰夷被
髮文身有不火食者矣南方曰蠻雕題交趾有不火食
者矣西方曰戎被髮衣皮有不粒食者矣北方曰狄衣
羽毛穴居有不粒食者矣中國夷蠻戎狄皆有安居和
味宜服利用備器五方之民言語不通嗜欲不同達其
志通其欲東方曰寄南方曰象西方曰狄鞮北方曰譯
(衣去聲鞮/丁兮切)
　(皆有性謂其生稟各不同不可推移謂其生禀一定/而不可易如論語言上智下愚不移也東方曰夷以)
　(下言四夷異俗文身與雕題同衣皮與衣羽毛同此/亦言其俗之大畧而已皆有安居和味宜服利用備)
　(器言五民之居䖏飲食衣服器用異宜也言語不相/通而嗜欲不相同則不能自言其所欲故必有譯言)
　(者逹其志然後可以通其欲也寄象狄鞮譯譯言者/之異名鄭氏曰五方之民性不可推移也氣使之然)
　(也雕文謂刻其肌以丹青湼之交趾臥則僢足相鄉/不火食地氣煖不為病也不粒食地氣寒少五穀也)
　(孔氏曰五方謂中國四夷舉戎夷則蠻狄可知文身/謂以丹青文飾其身雕刻也題額也雕題謂以丹青)
　(雕刻其額非惟雕額亦文身也漢書地理志云越俗/斷髮文身以辟蛟龍之害東方南方皆近海故俱文)
　(身也趾足也蠻臥時頭向外而足在内相交故云交/趾不云被髮斷髮故也有不火食言亦有火食者西)
　(方無絲麻唯食禽獸故衣皮東北方多鳥故衣羽國/正北多羊故衣毛凝寒至盛林木又少故穴居中)
　(四夷雖異各有所安之居所和之味所宜之服所利/之用所備之器其事雖異各自充足也水土各異故)
　(言語不通好惡殊别故嗜欲不同帝王立此傳語之/人曉逹五方之志通傳五方之欲使相領解寄者傳)
　(寄外内言語象言放象外内之言狄鞮者鞮知也通/傳夷狄之語與中國相知譯者陳也陳説外内之言)
　(此通傳四方語官也長樂陳氏曰寄象鞮譯周官象/胥是也達其志通其欲象胥所謂協其言辭傳之寄)
　(言其寓扵此象言其像扵彼鞮言其屨譯言其語凢/此皆互見也周官韎師旄人鞮鞻氏教四夷之樂其)
　(名官靺以其所服旄以其所執鞮鞻言其所履方氏/曰題曰雕身曰文互言之爾安居謂所居異俗和味)
　(謂五味異和宜服謂衣服異宜備器謂器械異制利/用謂所利之用若居山不以魚龞為禮居澤不以鹿)
　(豕為禮也馬氏曰志與欲言語之藴言語者志欲之/寓達其志通其欲必在扵言語之際故有道言語之)
　(官謂之寄/象狄鞮譯)
　　　右記度地居民凡六節
六禮冠昬䘮祭鄉相見七教父子兄弟夫婦君臣長幼
朋友賔客八政飲食衣服事為異别度量數制(别彼/列切)
　(六禮冠昬䘮祭四者家之禮也鄉相見二者鄉之禮/也儀禮有士冠禮士昬禮䘮服士䘮禮士虞禮士之)
　(祭有特牲饋食禮卿大夫之祭有少牢饋食禮鄉有/鄉飲酒禮鄉射禮相見有士相見禮七教即五教也)
　(兄弟别出為長幼朋友别出為賔主内則父子兄弟/夫婦外則君臣長幼朋友賔主也鄭氏曰八政飲食)
　(為上衣服次之事為謂百工技藝也異别五方用器/不同也度丈尺也量斗斛也數百十也制布帛幅廣)
　(狹也項氏曰飲食衣服度量數制六者易眀獨事為/異别注不能通事為者冢宰之九職司徒之十二事)
　(考工之六職皆司徒所頒以任民者也異别者司徒/五地之常職方九土之宜王制中國四夷之俗皆司)
　(空所辨以/居民者也)
○司徒脩六禮以節民性明七教以興民徳齊八政以
防淫一道徳以同俗養耆老以致孝恤孤獨以逮不足
上賢以崇徳簡不肖以絀惡(絀音/出)
　(鄭氏曰司徒地官卿掌邦教者逮及也簡差擇也澄/曰此言司徒之所以教即舜之命契者也人之性禀)
　(或殊使民由扵禮則過者不得過不及者不得不及/所謂節之也人倫之徳民所同徳使之能知其教則)
　(莫不感𤼵奮起而興扵善所謂興之也為人欲所溺/之謂淫八政有所禁戒如防之隄水所謂防之也道)
　(徳一則俗之習尚不各道其所道以為道不各徳其/所徳以為徳所謂同之也耆老所當孝養上之人養)
　(耆老則民皆知致其孝矣孤獨有所不足者上之人/恤孤獨則民皆知逮其不足矣孔氏曰所禀之性恐)
　(其失中故以六禮節之徳者得也恐人不徳故以七/教興之八政禁令之事以防淫過之失貴賤同故不)
　(云民齊一所行所得之道徳以同國之風俗敬養耆/老所以致敬孝之心哀恤孤獨所以逮及不足逮謂)
　(恩意逮及之不足謂孤獨者也尊上賢人所以崇奨/有徳簡去不肖所以絀退惡人方氏曰六禮不修則)
　(壊性非禮節之則流七教不明則隠徳非教以興之/則廢政以正民其可差忒乎則在乎齊使之無過行)
　(故曰防淫道人所共由徳人所同得其可以二乎則/在乎一使之無異習故曰同俗養耆老則推愛親之)
　(心扵是為至恤孤獨則損有餘之心無所不及六十/曰耆七十曰老耆老在所養則耄期可知無父曰孤)
　(無子曰獨孤獨在所恤則鰥寡可知賢者/難扵進故上之不肖者惡其雜故簡之)
命鄉簡不帥教者以告耆老皆朝于庠元日習射上功
習鄉上齒大司徒帥國之俊士與執事焉不變命國之
右鄉簡不帥教者移之左命國之左鄉簡不帥教者移
之右如初禮不變移之郊如初禮不變移之遂如初禮
不變屏之逺方終身不齒(帥音率朝音潮與/音預屏必政切)
　(此言司徒之所教而不成者鄭氏曰帥循也不循教/謂敖狠不孝弟者司徒使鄉簡擇以告者鄉屬司徒)
　(耆老皆朝于庠将習禮以化之使之觀焉耆老致仕/及鄉中老賢者朝猶會也此庠謂鄉學也鄉謂飲酒)
　(也至中年考校而又不變移之左右使轉徙其居覬/其見新人有所化也亦復習禮扵鄉學使之觀焉郊)
　(則鄉界之外也稍出逺之後中年又為之習禮扵郊/學逺郊之外曰遂遂大夫掌之又中年不變復移之)
　(使居遂又為習禮扵遂之學不變屏之逺方謂九州/之外齒猶録也孔氏曰此論絀惡之事初入學一年)
　(之終司徒命此郷學簡擇不率教者以告司徒司徒/乃命鄉内耆老大夫致仕為父師少師者及年老有)
　(徳行不仕者皆聚㑹扵鄉學之庠為此不率教之人/習射禮中者在上故云上功又習鄉飲酒禮令老者)
　(居上故云上齒欲使不率教之人觀其上功自勵為/功觀其上齒則知尊長敬老大司徒率領國之英俊)
　(士與在射飲執行事焉言國之俊士則非惟鄉内之/人也使俊士與之以為榮惡者慕之而自勵又問一)
　(年而考校之不變者右鄉移左左鄉移右亦復習射/鄉禮故云如初五年之時更不變移之郊又為之習)
　(禮亦鄉大夫臨之七年之時又不變移之遂遂大夫/亦帥國之俊選扵遂學行禮九年之時又不變屏之)
　(九州之外澄曰入鄉學第一年之終簡不帥教者告/之司徒第二年之正月司徒命鄉大夫為之習射飲)
　(禮使之觀感變其傲狠不孝弟之惡教之至第三年/之終考校而不變則右鄉移之左左鄉移之右第四)
　(年正月鄉大夫又為習射飲禮教之至第五年之終/考校而不變則移之郊郊學盖在鄉遂之間第六年)
　(正月鄉大夫又扵郊學習射飲禮教之至七年之終/考校又不變則移之遂第八年正月遂大夫又扵遂)
　(學習射飲禮教之至第九年之/終考校又不變則屏之逺方矣)
命鄉論秀士升之司徒曰選士司徒論選士之秀者而
升之學曰俊士升於司徒者不征於鄉升於學者不征
於司徒曰造士(選去/聲)
　(此言司徒之所教而成者鄭氏曰秀士鄉大夫所考/有徳行道藝者升之司徒移名扵司徒也升之學學)
　(大學也不征不給其徭役造成也孔氏曰此論崇徳/之事大司徒之官命卿大夫論置考校此鄉學之人)
　(有孝友多才藝秀異之士升扵司徒先名惟在鄉今/移名扵司徒其身猶在鄉學未即貢舉入官也司徒)
　(論選士之秀者而升之學則身升扵大學非惟升名/而已征謂力役供學及司徒細碎之徭役選士雖升)
　(名司徒猶給鄉之徭役俊士身雖升學猶給司徒徭/役若其學業既成皆免其徭役者是謂造成之士也)
　(方氏曰秀言秀而有所出選言羙而可擇俊言敏而/可用造言造而有所成升之司徒者曰選士以其猶)
　(在所擇也升之學者曰俊士以其皆在所用也秀而/為選士則出扵一鄉之士秀而為俊士則出扵六鄉)
　(之士有選士之造者有俊士之造者選士之造不征扵/鄉俊士之造不征扵司徒此其别也征謂行役以從)
　(不征所/以優賢)
樂正崇四術立四教順先王詩書禮樂以造士春秋教
以禮樂冬夏教以詩書王大子王子羣后之大子卿大
夫元士之適子國之俊選皆造焉凡入學以齒(適多/歴切)
　(此言樂正之所以教即舜之命夔者也雖掌教胄子/而司徒所教之造俊亦與鄭氏曰樂正樂官之長掌)
　(國子之教虞書曰䕫命汝典樂教胄子崇髙也髙尚/其術以作教也順此詩書禮樂四術以教成是士故)
　(云以造士春夏陽也詩樂者聲聲亦陽也秋冬隂也/書禮者事事亦隂也互言之者皆以其術相成也王)
　(子王之庶子羣后公及諸侯皆造焉皆以四術成之/也入學皆以長幼受學不用尊卑也孔氏曰此眀習)
　(業之事樂正之官當光揚尊崇此四術以為教謂敷/暢義理贊眀㫖趣使學者知之術者道路之名詩書)
　(禮樂是也順者依順古先王之道以詩書禮樂之教/造成此士四術不可暫闕春教樂兼有禮秋教禮兼)
　(有樂夏教詩兼有書冬教書兼有詩皆以其術相成/但逐其隂陽以為偏主爾文王世子云将君我而與)
　(我齒讓長幼受學雖王大子亦然方氏曰禮者體也/扵秋教之盖秋主揫歛所以成體也樂者樂也扵春)
　(教之盖春主𤼵散所以為樂也詩者言也扵夏教之/盖言者事之文夏與物交而成文故也書者事也扵)
　(冬教之盖事為言之實冬與物辨而反實故也然文/王世子言春誦夏絃誦亦詩也絃亦樂也春之教樂)
　(未始無詩夏之教詩非無樂也故絃誦則一詔之以/太師書禮則或詔之以典書或詔之以執禮春夏通)
　(而教之秋冬别而教之者順陽交隂辨之義也自王/太子以至扵國之俊選皆造焉者皆從其詩書禮樂)
　(之教也天子之子則適庶皆與諸侯而下則庶子不/與者隆殺之别也選士方升扵司徒亦得與在學之)
　(教者教無内外之别也學所以眀人倫人倫莫先乎/孝弟故入學者必以齒曰凢則無貴賤皆以齒矣以)
　(大子而與俊選相為齒所/謂行一物而三善皆得也)
將出學小胥大胥小樂正簡不帥教者以告于大樂正
大樂正以告于王王命三公九卿大夫元士皆入學不
變王親視學不變王三日不舉屏之逺方西方曰棘東
方曰寄終身不齒(棘蒲北切/一讀如字)
　(此言樂正之所教而不成者鄭氏曰出學謂九年大/成學止也所簡者謂王大子王子羣后之太子卿大)
　(夫元士之適子大胥小胥皆樂官屬也大樂正告于/王王命皆入學亦謂使習禮以化之不變王入親為)
　(之臨視重棄賢者子孫也此習禮皆扵大學不舉去/食樂重棄人也棘當為僰僰之言偪使之偪寄扵夷)
　(狄不屏扵南北為其大逺延平周氏曰王命三公至/扵元士皆入學以勸導誘掖之如是而又不變則親)
　(視學而又不變是眞不能變者也故屏之棘急也示/其雖屏之欲棘扵悔過寄者示其雖屏之特寓扵此)
　(爾屏而必謂之棘與寄者恩也卒不免扵不齒者義/也方氏曰以視學之禮化之而又不變則終不變矣)
　(故三日不舉将以棄之也舉與食日舉以樂之舉同/義将棄之而不舉則自貶損以責其教之不至故也)
　(棘寄皆以待貴者之禮有别扵賤者故然爾賤者至/扵四不變然後屏之貴者止扵二不變遂屏之者陳)
　(氏謂先王以衆庶之家為易治以世禄之家為難化/易治故郷遂之所考常在三年大比之時難化故國)
　(子之出學常在九年大成之後以三年之近而考焉/故必四不變而後屏之以九年之逺而簡焉則雖二)
　(不變屏之可也長樂陳氏曰不變者雖王子亦屏逺/方其公扵教化而不私其子此三代之王所以後世)
　(無及/也)
大樂正論造士之秀者以告于王而升諸司馬曰進士
　(此言樂正之所教而成者鄭氏曰升扵司馬移名扵/司馬司馬夏官卿主邦政者進士可進受爵禄也孔)
　(氏曰此文承王子公卿大夫之子下似專據王子等/其實鄉之入學為造士者亦同扵此其鄉人不在學)
　(者及邦國所貢之士貢扵王亦升諸司馬盖司馬之/職以徳詔爵以功詔禄即知凢入仕者皆司馬主之)
　(下文更不見郷人及邦國所貢之士故知此中兼之/也但鄉人既卑節級升之故為選士俊士至扵造士)
　(若王子與公卿之子本位既尊不須積漸學業既成/即為造士扵是大樂正總論此造士以告于王升諸)
　(司馬也方氏曰鄉論秀士而升之司徒司徒論選士/而升之學所以屬于大樂正也故大樂正又論造士)
　(之秀以告于王而升諸司馬焉造士之秀則扵成才/之中又秀出者也升諸司馬則以将使之臨政故𨽻)
　(扵政官之長也以其成才将使臨政/則可以進扵王所故以進士名之)
司馬辨論官材論進士之賢者以告于王而定其論論
定然後官之任官然後爵之位定然後禄之(辨論其論/論定並平)
(聲又去聲/任音壬)
　(此總言以司徒樂正之所教而成者官之也鄭氏曰/辨其論官其材觀其所長也定其論各署其所長也)
　(官之使之世守也爵之命之也孔氏曰大樂正論造/士之秀者以告于王王必以樂正所論之状授與司)
　(馬司馬得此所論之状乃更論辨之觀其材能髙下/知其堪任何官是凖擬其官以其材故云官材也司)
　(馬辨論之後不堪者屏退論量進士之賢者以告扵/王其告王之時正定其論各署其所長若長扵禮者)
　(署擬扵禮官長扵樂者署擬扵樂官既論擬定然後/試之以所能之官堪任此官然後爵命之既受爵命)
　(使有職位然後與之以祿也方氏曰司馬辨論官材/者将使之臨政則必隨其大小而官之故曰官材定)
　(其論則賢否之理各止扵一矣前曰造士之秀後曰/進士之賢秀特有才之稱賢則有徳之稱若司徒司)
　(馬之類所謂官若公卿大夫所謂爵若或食九人或/食八人所謂祿官所以居之爵所以貴之祿所以富)
　(之也官非賤者之可居故既官之必爵之/爵之矣宜有以養其㢘故既爵之必禄之)
○大夫廢其事終身不仕死以士禮葬之
　(孔氏曰廢其事不堪任大夫也大夫退死葬以士禮/致仕而死則以大夫禮葬澄曰此因上文任官而後)
　(爵之之言因及不任其官則黜其爵之事大夫老而/致仕者生時雖已不居大夫之位然未嘗奪其大夫)
　(之爵也故死時仍得葬以大夫之禮若廢其事而終/身不復得仕則是大夫之爵已奪不得復名之曰大)
　(夫矣故死之時亦不得復以大/夫禮葬而但以士禮葬之也)
○有𤼵則命大司徒教士以車甲
　(此因上文司徒升造士而司馬官其材因及司馬𤼵/車甲而司徒教其士之事鄭氏曰有𤼵謂有軍師𤼵)
　(卒孔氏曰國有軍旅以𤼵士卒是司馬之事王則命/大司徒教以乗兵車及衣甲之儀容必司徒者以司)
　(徒主衆又主教故與司馬相參也李氏曰司徒教士/則使司馬論其材故出任之為此長鄉大夫伍長軍)
　(将其材無不宜司馬治軍則使司徒教其事故入以/之為比閭族黨州鄉伍兩卒旅軍帥其事無不治)
○凢執技論力適四方臝股肱决射御凡執技以事上
者祝史射御醫卜及百工凡執技以事上者不貳事不
移官出鄉不與士齒仕於家者出鄉不與士齒(臝力/果切)
　(鄭氏曰臝股肱謂擐衣出其臂脛使之射御决勝負/見勇力也不貳事欲専其事也不與士齒賤也扵其)
　(鄉中則齒親親也仕扵家亦賤故亦不與士齒孔氏/曰執技之士凢有三條上條論課試武藝之事言此)
　(惟論力以事上故適徃四方境界之外則使之擐露/臂脛角材力决射御勝負以見武勇中條論執技之)
　(人有七祝一史二射三御四醫五卜六百工七射御/已言此重云者見其色目也下條論執技之人欲使)
　(專一其所有之事張子曰臝股肱决射御此執技以/有事扵外者也若祝史射御醫卜及百工此執技以)
　(事君扵内者也方氏曰執技者不以徳論其力適四/方謂有故而之外也臝股肱所以宣手足之力也决)
　(射御决勝負扵射御也技不止扵射御而止以是言/者以二技尤論其力也祝史皆事神之官醫醫師之)
　(類卜卜師之類百工土工木工金工石工之類其類/非一故以百言足以興事故謂之工不貳事則欲其)
　(無異習不移官則欲其有常守出鄉不與士齒者以/執技之賤不得與執徳者序長㓜也然必出鄉而後)
　(不與之齒者以鄉黨尚齒故也長樂陳氏曰扵鄉齒/之仁也出鄉不齒義也不扵鄉齒之非所以相親不)
　(出鄉不齒非所以相辨士以徳技以力徳成而上藝/成而下此執技者不與士齒之意也仕扵公曰臣仕)
　(扵家曰僕公臣與家僕雜居齊齒為非禮此仕扵家/者不與士齒之意也仕扵家者非技也扵此言之者)
　(因其/類也)
○凢官民材必先論之論辨然後使之任事然後爵之
位定然後禄之
　(司馬辨論官材既如此矣此言凢官民材則汎論官/民材之道也彼言官之此言使之彼言任官此言任)
　(事其義一也鄭氏曰論謂考其徳行道藝辨謂考問/得其定也爵謂正其秩次禄謂與之常食孔氏曰雖)
　(考問知其實未明其幹能故任以事事又幹/了然後正其秩次除授位定然後與之以禄)
爵人於朝與士共之刑人於市與衆棄之是故公家不
畜刑人大夫弗養士遇之塗弗與言也屏之四方唯其
所之不及以政示弗故生也
　(鄭氏曰必共之者審慎之也屏猶放去也已施刑則/放棄之役賦不與亦不授之以田困乏又無賙餼也)
　(孔氏白既與衆棄之故天子諸侯之家不畜大夫不/養士逢之扵塗不與言放逐棄去不干及以政教之)
　(事田里所以安其身賙餼所以養其命是皆為生之/具今並不與是不故欲使其生也方氏曰爵有徳陽)
　(之事也朝在南陽之所也刑有罪隂之事也市在北/隂之所也朝者士所立故言與士共之市者衆所會)
　(故言與衆棄之盖有徳者人之所共予有罪者人之/所共棄上言共下言棄互相備也凡此以見人君之)
　(所好惡非出扵一人之私爾畜亦養也謂之畜則所/養者衆矣扵公家言畜扵大夫言養大小之别也士)
　(不嫌扵不能養特遏之塗弗與之言而已使然為故/弗故生者不使之生之謂也長樂陳氏曰爵人扵朝)
　(周官鄉老及鄉大夫羣吏獻賢能之書扵王王再拜/受之登于天府内史貳之是也刑人扵市周官鄉士)
　(遂士所謂肆之三日是也書之洛誥與祭統言爵人/扵廟而不扵朝周官王之同族與有爵者刑扵甸師)
　(氏而不扵市盖命之扵廟未嘗不論之扵朝親者在/所𨼆不可慮之扵國人也澄曰罪在大辟者刑之扵)
　(市其大辟以下受墨劓剕宫之刑而不死者王公大/夫之家弗畜養士雖無力畜養偶遇之塗亦弗與言)
　(以其為衆所同棄之人故也屏之四方則不令居扵/王畿之内惟其所之則以其身既受刑不復如流宥)
　(之罰拘之扵一䖏也役賦之政不及之者不以民伍/待之也雖不役賦之亦不贍養之聴其自生自死而)
　(已故云示弗故生故謂有意言無意扵生之也夫先/王之扵人類無不欲其生者獨扵刑人待之如此非)
　(寡恩也義當然也鄭注引虞書五流有宅五宅三居/而孔疏謂量罪輕重合所之適䖏而居之非也彼謂)
　(不加五刑而宥之以流逺之罰者爾非謂此已遭刑/之人也又引周墨者使守門以下而孔疏謂周家畜)
　(刑人與夏殷異亦非也彼亦擇其雖受刑而情罪差/輕者爾盖屏之四方者常法也豈人人使之守門關)
　(囿積也哉大槩記禮者之言各/有所據或有異同當以意通之)
　　　右記教士官人凡六節
司寇正刑明辟以聽獄訟必三刺有㫖無簡不聽附從
輕赦從重(辟婢亦切/刺七智切)
　(鄭氏曰司寇秋官卿掌刑者三刺以求民情一曰訊/羣臣二曰訊羣吏三曰訊萬民簡誠也有其意無其)
　(誠者不論以為罪附施刑也求出之使從輕雖是罪/可重猶赦之也孔氏曰司寇當正定刑書眀斷罪法)
　(使刑不差二法不傾邪以聴天下獄訟必三刺者言/刑法宜謹不可專制刺殺也謂欲殺犯罪之人其一)
　(問可殺與否扵羣臣謂公卿大夫士其二問可殺與/否扵羣吏謂庶人在官者其三問可殺與否扵庶人)
　(謂萬姓衆来觀者此三刺雖以殺為本其被刑不殺/者亦當問之有㫖無簡不聴者㫖意也求民情既得)
　(其所犯之罪雖有㫖意無誠實之状則不聴之不論/以為罪也附從輕者施刑之時此人所犯之罪在輕)
　(重之間可輕可重則當求可輕之刑而附之罪疑惟/輕是也赦從重者所犯之罪本非故為而入重罪放)
　(赦之時從重罪之上而赦之其意輕故也尚書眚災/肆赦是也方氏曰簡所以書獄辭與書所謂五刑不)
　(簡之簡同山隂陸氏曰聴訟若無/簡書可書之實状可據則不聴也)
○凢制五刑必即天論郵罰麗於事(論如字/一音倫)
　(鄭氏曰制斷也即就也必即天論言與天意合即或/為則論或為倫郵過也麗附也過人罰人當各附扵)
　(其事不可假它以喜怒孔氏曰制是裁制非言初制/五刑也論謂論議制五刑之時必就上天之意論議)
　(輕重天意好生又有時以生有時以殺論刑亦當好/生使生殺得中論或為倫倫理也就天之倫是生殺)
　(得中之理郵謂斷人罪過罰謂責罰其身皆依附扵/所犯之事不可離其本事假别事而為喜怒也長樂)
　(陳氏曰郵吕刑所謂五過也罰吕刑所謂五罰也方/氏曰五刑不簡然後正乎五罰五罰不服然後正乎)
　(五過罰輕扵刑過又輕扵罰此以郵罰言者輕/且如此其重可知矣言以郵罰為序亦先輕也)
○凡聽五刑之訟必原父子之親立君臣之義以權之
意論輕重之序慎測淺深之量以别之悉其聰明致其
忠愛以盡之疑獄汎與衆共之衆疑赦之必察小大之
比以成之(别彼列切汎孚劔切/比必利切方如字)
　(鄭氏曰權平也意思念也淺深謂俱有罪本心有善/惡也盡之盡其情也小大猶輕重也已行故事曰比)
　(長樂陳氏曰原父子之親則以恩掩義立君臣之義/則以義掩恩悉其聪明則得其情致其忠愛則哀矜)
　(而勿喜獄疑與衆共之吕刑所謂胥占是也衆疑赦/之吕刑所謂刑罰之疑有赦是也輕重言其罪淺深)
　(言其情大小言其辟方氏曰父子之親本乎情故曰/原君臣之義錯諸事故曰立親主扵愛一扵愛則刑)
　(有所不忍加義主扵敬一扵敬則刑有所不敢及一/皆如是豈足以為法之經哉其或扵親有所原扵義)
　(有所立者特從法之權而已故曰以權之也事之輕/重各有序也而不可亂焉行其事者其可以無論乎)
　(情之淺深各有量也而不可過焉原其情者其可以/無測乎事非有惑無所用論故曰意論以意生乎有)
　(惑故也情非用誠不可以測故曰慎測以慎由乎用/誠故也若是則輕重淺深各得其辨矣故曰以别之)
　(也悉其聰則所聴無遺悉其眀則所見無遺致其忠/則不欺之至致其愛則不忍之至若是則有不盡扵)
　(刑之道乎故曰以盡之也汎與汎愛之汎同可信則/斷之以己可疑則資之扵衆衆疑赦之者又不以偏)
　(愛而有所釋必察其罪之在大辟則比扵大辟以成/其獄察其罪之在小辟則比扵小辟以成其獄比之)
　(為言附也吕刑所謂上下比罪是矣其序則首言以/權之者見先王之用刑非以為常也然事情不可以)
　(無辨故繼言以别之别之則理無遺矣故繼言以/盡之盡之則獄可以決矣故曰以成之而終焉)
成獄辭史以獄成告於正正聽之正以獄成告于大司
寇大司寇聽之棘木之下大司宼以獄之成告於王王
命三公參聽之三公以獄之成告於王王三又然後制
刑
　(鄭氏曰史司寇吏也正扵周郷師之屬今漢有正平/丞秦所置周禮鄉師之屬辨其獄訟異其死刑之罪)
　(而要之職聴扵朝司寇聴之朝王之外朝也左九棘/孤卿大夫位焉右九棘公侯伯子男位焉面三槐三)
　(公位焉大司寇聴之棘木之下即此外朝也獄成告/于王王使三公復與司寇及正共平之重刑也周禮)
　(王欲免之乃命公會其期三又當作三宥宥寛也一/宥曰不識再宥曰過失三宥曰遺忘孔氏曰成獄辭)
　(者獄史初責覈罪人之辭已成定也史以成辭告于/正正得史告罪成之辭而又聴察也正聴已竟又以)
　(獄成之辭告扵大司寇大司寇與公卿在朝槐棘之/下聴獄訟成以告扵王也王既得司寇之告成辭而)
　(刑辟不可謬妄故又命三公與司寇及正更共相參/而聽之也三公參聴得其情實以獄成辭告扵王王)
　(得三公之告則以三事命寛宥之一宥不識者不審/也若仇讎當報甲見乙誠以為甲而殺之二宥過失)
　(者若舉刃欲斫伐而軼中人三宥遺忘者若間帷薄/忘有在焉而以兵矢投射之王恐有此三事致罪故)
　(令宥之若不當三事造罪者然後制刑鄭注鄉師之/屬鄉謂鄉士師謂士師屬謂遂士縣士方士等非地)
　(官之鄉師也漢書百官表廷尉秦官掌刑辟有正/左右監宣帝初置左右平鄭見古有正連言平耳)
○凢作刑罰輕無赦刑者侀也侀者成也一成而不可
變故君子盡心焉(侀音/刑)
　(鄭氏曰法雖輕不赦之為人易犯也變更也孔氏曰/此文起例故云凡作刑罰也此非疑獄故雖輕不赦)
　(若輕者輙赦則犯者衆也刑者侀也上刑是刑罰之/刑下侀是侀體之侀言刑罰之刑加人侀體侀者成)
　(也言侀體之侀是人之成就容貌容貌一成之後若/以刀鋸鑿之斷者不可續死者不可生故云不可變)
　(君子盡心以聴刑悉其/聰眀致其忠愛是也)
析言破律亂名改作執左道以亂政殺作淫聲異服竒
技竒器以疑衆殺行偽而堅言偽而辨學非而博順非
而澤以疑衆殺假於鬼神時日卜筮以疑衆殺此四誅
者不以聽(行去/聲)
　(鄭氏曰析言破律巧賣法令者也亂名改作謂變易/官與物之名更造法度也左道若巫蠱及俗禁淫聲)
　(鄭衛之屬也異服若鷸冠瓊弁也竒技竒器若公輸/般請以機窆行偽至而澤皆謂虚華捷給無成者也)
　(假於鬼神時日卜筮今時持䘮葬築盖嫁取卜數文/書使民倍禮遺制者四誅不以聴為其為害大而辭)
　(不可明孔氏曰左道謂邪道地道尊右右為貴故正/道為右不正道為左巫蠱蠱者損壞之名巫行邪術)
　(損害人若武帝時江充埋相人扵太子宫是也俗禁/若前漢張竦行辟反支後漢郭躬傳有陳伯子者出)
　(辟徃亡入辟歸忌是也鄭衛多淫風故為淫聲桑間/濮上之音亦是鄭子臧好鷸冠楚子玉為瓊弁玉纓)
　(皆異服也公輸般請以機窆指其人巧謂之竒技指/其機窆謂之竒器故竒技竒器總謂般也行此詐偽)
　(而守之堅固不肯變改言談偽事而辭理眀辨不可/屈止習學非違之書而又廣博順從非違之事而能)
　(光澤文飾假扵鬼神時日卜筮者執持邪術妄説禍/福妖祥吉凶恐懼人以求財利者鄭注築盖謂築垣)
　(墻盖舍宇方氏曰析言破律則離扵理而壊扵法亂/名改作則失其實而反其常左道者扵道逆而不便)
　(若是者皆亂政馬氏曰淫聲惑民聴異服惑民視竒/技竒器惑民心偽對誠之辭非對是之辭言偽行偽)
　(而不由扵誠學非順非而不由扵是甚至堅辨博澤/有以惑衆長樂陳氏曰析言破律亂名改作執左道)
　(者多出扵在上者之所為故亂政所謂𤼵扵其政害/扵其事者也淫聲以至時日卜筮多出扵在下者之)
　(所為故疑衆所謂𤼵扵其事害扵其政者也亂政者/其害大疑衆者其害小此亂政之誅所以先扵疑衆)
　(也澄曰先王盛時教明俗羙何至有如是四等之人/世衰道㣲容或有焉有王者作亦禁之而已矣禁之)
　(不可屏之四方而已矣何遽至扵殺之哉此殆末流/曲士憤世疾邪而不自知其言之過其言與作儒行)
　(之人識趣習氣/畧同讀者詳之)
○凡執禁以齊衆不赦過(鄭氏曰亦為/人将易犯)有圭璧金璋不
粥於市命服命車不粥於市宗廟之器不粥於市犧牲
不粥於市戎器不粥於市用器不中度不粥於市兵車
不中度不粥於市布帛精麤不中數幅廣狹不中量不
粥於市姦色亂正色不粥於市錦文珠玊成器不粥於
市衣服飲食不粥於市五穀不時果實未孰不粥於市
木不中伐不粥於市禽獸魚鼈不中殺不粥於市(粥音/育中)
(去/聲)
　(方氏曰金璋盖以金飾之璋即考工記所謂太璋中/璋黄金勺青金外者是也言圭璧金璋則琥璜之類)
　(可知命服謂君所命之服若再命受衣服者是矣命/車謂君所命之車若三命受車馬者是矣戎器不粥)
　(而兵車之中度則得粥之者以邱乗出車賦而兵車/之粥不可禁故也姦色謂若紅紫之類正色謂若𤣥)
　(黄之類孔子惡紫之奪朱則姦色固能亂正色以其/不正足以生姦也錦文猶月令之言文繡言錦則繡)
　(可知言文則章可知珠玉未成器而得粥扵市者以/用之為器然俊見其為奢也衣服飲食人之所日用)
　(者不可不粥此亦禁其侈靡者而已鄭氏曰戎器軍/器也粥賣也圭璧金璋至戎器皆尊物非民所宜有)
　(也用器不中度至姦色凢以其不可用也用器弓矢/耒耜飲食器也度丈尺也數升縷多少錦文珠玉成)
　(器衣服飲食不粥扵市不示民以奢與貪也成猶善/也五穀果實未成不利人未伐之非時禽獸魚鼈殺)
　(之非時皆不中用故皆不粥扵市周禮仲冬斬陽木/仲夏斬隂木春獻龞蜃月令季冬始漁孔氏曰圭璧)
　(金璋及犧牲戎器皆是尊貴所合蓄之物非民所宜/有防民之僣偽賊亂也飲食器者既夕禮敦杆之屬)
　(布帛精麤者若朝服之布十五升斬衰三升齊衰四/升之類是也廣狹者布廣二尺二寸帛廣二尺四寸)
　(若不中度數並不粥扵市衣服飲食與珠玉連文據/華羙者不得粥之若常飲食則得粥但不得羣聚爾)
　(周禮司虣禁屬㳺飲食于市是也前言圭璧金璋是/貴者之器非民所宜有此錦文珠玉是華麗之物富)
　(人則有但不得聚之適多故云不粥扵市不/示民以奢也飲食不粥者不示民以貪也)
關執禁以譏禁異服識異言
　(鄭氏曰關竟上門譏訶察孔氏曰司關之官執此戒/禁之書以譏察出入之人禁身著異服者又識口為)
　(異言之人防/姦偽察非違)
　　　右記制刑明禁凡五節
大史典禮執簡記奉諱惡(惡烏/路切)
　(鄭氏曰簡記䇿書也諱先王名惡忌日若子夘孔氏/曰大史之官典掌禮事國之得失是其所掌執此簡)
　(記䇿書以所諱所惡之事奉進扵王諱先王名惡子/夘日其餘諱惡之事亦大史奉之方氏曰執簡記周)
　(官大史執書抱法是也奉諱惡小史詔王之忌諱是/也此一言之扵大史者以小史為大史之佐故得以)
　(兼之簡記謂簡册所記之言也執謂執之扵此奉謂奉/之扵上凢此特用扵行禮之時爾故以典禮言之)
○天子齊戒受諫司㑹以歲之成質於天子冢宰齊戒
受質大樂正大司宼市三官以其成從質於天子大司
徒大司馬大司空齊戒受質百官各以其成質於三官
大司徒大司馬大司空以百官之成質於天子百官齊
戒受質然後休老勞農成歲事制國用(齊側皆切下同/㑹古外切勞去)
(聲/)
　(鄭氏曰嵗終羣臣奏嵗事諫王所當改為也司會冢/宰之屬掌計要者成計要也質猶平也平其計要冢)
　(宰齊戒受質贊王受之也大樂正扵周宗伯之屬市/司市也扵周司徒之屬從從扵司會也百官司徒司)
　(馬司空三官之屬也百官受質受平報也休老勞農/饗養之也成嵗事斷計要也孔氏曰以其嵗終天子)
　(舊来所施之事或有不便須有改為百官以此上諫/扵王天子以其事重故先齊戒而後受其諫也司會)
　(總主羣官治要故以一嵗治要之成質扵天子質平/也謂奏上文簿聴天子平量之也冢宰貳王治事故)
　(亦齊戒贊王受羣官所平之事謂共王論定也大樂/正大司寇市三官各以其當司成要隨從司㑹平扵)
　(天子以周法言之司會緫主羣官簿書則司徒司馬/司空簿書亦司會掌之質扵天子所以下文司徒司)
　(馬司空各質扵天子不由司會唯大樂正大司寇市/三官從司㑹質扵天子者司㑹緫主治要先質扵王)
　(若今時先申帳目樂正司寇司市當司事少即經從/司㑹以質扵王其司徒司馬司空總主萬民其事既)
　(大雖司㑹進其治要仍須各受質屬官親自質扵天/子百官齊戒受質者以司徒司馬司空質扵天子天)
　(子平斷畢當須報扵下百官齊戒受天子所平之要/然後休老勞農即十月蜡祭飲酒勞農也斷定計要)
　(一嵗事成乃制来嵗之/國用故云制國用也)
○冢宰制國用必於歲之杪五穀皆入然後制國用用
地小大視年之豐耗以三十年之通制國用量入以為
出(杪芒小切/量音亮)
　(鄭氏曰制國用如今度支經用杪末也小大豐耗謂/小國大國豐凶之年各以嵗之收入制其用多少多)
　(不過禮少有所殺也通三十年之率當有九年之蓄/出謂所當給為應氏曰必扵嵗之杪者天時既周而)
　(来嵗之事方始也五穀之熟有先後皆入則髙下無/遺而豐歉盡見矣馬氏曰財之所出在扵地地之所)
　(生本扵天盖禮之大倫以地廣狭者常也禮之厚薄/與年上下者變也制國用者非特量今嵗之入以為)
　(来嵗之出以三十年通融計之然後可孔氏曰制國/之用必計地小大又視年之豐耗若地大年豐則制)
　(用多地少年耗則制用少先以三十年通融之法留/九年蓄外計見在之物以制國用每年所入分為四)
　(分一分擬為儲積三分為當年所用二年又留一分/三年又留一分是三年總得三分為一年之蓄通三)
　(十年之率當有/十年之蓄也)
祭用數之仂喪用三年之仂喪祭用不足曰㬥有餘曰
浩祭豐年不奢凶年不儉(仂音勒/一音力)
　(鄭氏曰祭則筭今年一嵗經用之數用其什一䘮大/事故用三嵗之什一㬥猶耗也浩猶饒也不奢不儉)
　(常用數之仂也孔氏曰仂是分散之名考工記云以/其圍之仂捎其藪彼仂謂三分之一此仂為什一者)
　(以民税一嵗之什一則國祭所用亦什一此謂當年/經用之内用其什一非是通計擬三年儲積之蓄也)
　(方氏曰祭之用數而寡故用一年之仂䘮之用疏而/多故用三年之仂澄曰㬥如日之㬥曬乾暵削小宜)
　(加之以滋潤浩如水之浩𣺌泛溢過多宜約之以限/節祭禮有定制用財有常數不以年之豐凶而隆殺)
　(也/)
國無九年之蓄曰不足無六年之蓄曰急無三年之蓄
曰國非其國也三年耕必有一年之食九年耕必有三
年之食以三十年之通雖有凶旱水溢民無菜色然後
天子食日舉以樂
　(延平周氏曰不足言其財急言其民國非其國言其/君馬氏曰國之所以為國以有民也民之所以為民)
　(以有財也苟無其財則民散而之四方矣故國非其/國也三年耕必有一年之食推而至扵二十七年耕)
　(必有九年之食以三十年言之者舉成數也有九年/之食者人力也凶旱水溢者天變也人力備則雖有)
　(天變而民無菜色然後天子食日舉庶羞備禮而以/樂侑之也孔氏曰凶旱謂凶荒遭旱水溢謂水之泛)
　(溢鄭氏曰菜色食菜之色民無食菜之飢色天子乃/日舉樂以食應氏曰非謂旱乾水溢亦不廢樂也謂)
　(既有三十年通制之備雖凶災而民不病則常時可/以日奉樂爾若夫偶值凶年則雖有備而亦豈敢用)
　(樂/乎)
　　　右記質成制用凡三節
有虞氏養國老於上庠養庶老於下庠夏后氏養國老
於東序養庶老於西序殷人養國老於右學養庶老於
左學周人養國老於東膠養庶老於虞庠虞庠在國之
西郊
　(延平周氏曰有虞言氏而不言后夏言后而言氏至/殷周而皆言人張子曰有虞氏言氏者止以其身而)
　(得天下自庶人時已稱虞舜元不曾有封夏后氏言/后者謂以君而得天下夏后氏猶言夏君氏稱君者)
　(以國興禹崇伯之子也殷人周人言人者謂以衆而/得天下殷周以衆興言以其衆興起扵彼方也以君)
　(者止以其君之身以衆者謂以其國之衆各以其所/以得天下名之鄭氏曰上庠右學大學也在西郊下)
　(庠左學小學也在國中王宫之東東序東膠亦大學/在國中王宫之東西序虞庠亦小學也西序在西郊)
　(周立小學扵西郊周之小學為有虞氏之庠制是以/名庠云其立鄉學亦如之或上西或上東或貴在國)
　(或貴在郊異者四代相變爾孔氏曰熊氏云國老謂/卿大夫致仕者庶老謂士也皇氏云庶老兼庶人在)
　(官者其致仕之老大夫以上當養從國老之法士養/從庶老之法虞殷尚質貴取物成故大學在西小學)
　(在東夏周貴文取積漸長養故大學在東小學在西/長樂陳氏曰四代之學虞則上庠下庠夏則東序西)
　(序殷則右學左學周則東膠虞庠而周又有辟雝成/均瞽宗之名上庠東序右學東膠大學也故國老扵)
　(此養焉下庠西序左學虞庠小學也故庶老扵此養/焉周之辟雝即成均也東膠即東序也瞽宗即右學)
　(也以樂祖在焉則曰瞽宗以居右學則曰右學盖周/之學成均居中其左東序其右瞽宗此大學也虞庠)
　(在國之西郊則小學也記曰天子視學命有司行事/祭先師先聖焉卒事遂適東序設三老五更之席又)
　(曰食三老五更扵大學所以教諸侯之弟祀先賢扵/西學所以教諸侯之德夫天子視學則成均也命有)
　(司行事祭先師先聖焉即祀先賢扵西學也祀先賢/扵西學則祭瞽宗也有司卒事適東序設三老五更)
　(之席即養國老扵東膠也養國老扵東膠即食三老/五更扵大學也然則殷之右學在周謂之西學亦謂)
　(之瞽宗夏之東序在周謂之東膠亦謂之大學盖夏/學上東而下西殷學上右而下左周之所存特其上)
　(者爾則右學東序盖與成均並建扵一邱之上也由/是觀之成均頒學政右學祀樂祖東序養老更右學)
　(東序不特存其制而已又因其所上之方而位之也/朱子曰諸儒皆以養國老者為大學養庶老者為小)
　(學盖亦因王制之言而意之爾陳氏説其位置/又與鄭氏諸儒之説不同皆無所考闕之可也)
○有虞氏皇而祭深衣而養老夏后氏收而祭燕衣而
養老殷人冔而祭縞衣而養老周人冕而祭𤣥衣而養
老(冔向/甫切)
　(鄭氏曰皇冕屬畫羽飾焉凡冕服皆𤣥上纁下凢養/老之服皆其時與羣臣燕之服有虞氏質深衣而已)
　(夏而改之尚黑而黑衣裳殷尚白而縞衣裳周則兼/用之𤣥衣素裳其冠則牟追章甫委貌也孔氏曰皇)
　(鳯凰字鳯羽五采故畫羽飾之周禮有設皇邸又有/皇舞馬氏曰祭所以追養繼孝而年之貴乎天下久)
　(矣次乎事親也故先言祭而次言養老皇與收冔與/冕首所加之冠也深衣燕衣縞衣𤣥衣身所衣之服)
　(也祭則言冠而不言衣養老則言衣而不言冠方氏/曰祭非無衣也然主冠言之者盖冠在首有尊尊之)
　(義焉而祭所以推尊尊之義故也養老非無冠也然/主衣言之者盖衣在體有親親之仁焉而養老所以)
　(眀親親之/仁故也)
○凡養老有虞氏以燕禮夏后氏以饗禮殷人以食禮
周人脩而兼用之(食音/嗣)
　(鄭氏曰凡飲養陽氣凡食養隂氣陽用春夏隂用秋/冬兼用之備隂陽也孔氏曰凡養老者皇氏云人君)
　(養老有四種一是養三老五更二是子孫為國難而/死王養死者父祖三是養致仕之老四是引户校年)
　(養庶人之老熊氏云天子視學之年養老一嵗有七/謂四時皆養老凢四也又文王世子云凡大合樂必)
　(遂養老注云大合樂謂春入學舍菜合舞秋頒學合/聲通前為六又季春大合樂天子視學亦養老世子)
　(云凡視學必遂養老是總為七也有虞氏以燕禮者/盧氏云燕禮脱屨升堂崔氏云燕者殽烝扵爼行一)
　(獻之禮坐而飲酒以至扵醉有虞氏帝道𢎞大故養/老以燕禮夏后氏以饗禮者崔氏云饗則體薦而不)
　(食爵盈而不飲依尊卑為獻取數畢而已夏貴禮敬/故養老以饗禮殷人以食禮者崔氏云不飲酒享大)
　(牢以禮食之殷人質素故養老以食禮周人脩而兼/用之者謂周人脩三代之禮春夏養老之時用虞氏)
　(燕禮夏后氏饗禮秋冬養老之時用殷人食禮周極/文故兼用之也皇氏云饗有四種一是諸侯来朝天)
　(子饗之則周禮大行人職云上公之禮其饗禮九獻/是也其牲則體薦體薦則房烝故春秋宣十六年左)
　(傳云饗有體薦又國語云王公立飫則有房烝其所/云飫即謂饗也立而成禮則謂之飫其禮亦有飯食)
　(故舂人云凡饗食共其食米鄭云饗有食米則饗禮/兼燕與食也二是王親戚及諸侯之臣来聘王饗之)
　(禮亦有飯食及酒其酌數亦當依命數其牲則折俎/亦曰殽烝也故國語云親戚宴饗則有餚烝謂以燕)
　(禮而饗則有之也左傳云饗有體薦宴有折俎公當/饗卿當宴王室之禮也時定王饗士會而用折俎以)
　(國語左傳觀之則知王親戚及諸侯之大夫来聘皆/折俎饗也其饗朝廷之臣亦當然也三是戎狄之使)
　(来王饗之其禮則委饗也王不親饗但以牲全體委/與之故國語云戎狄貪而不讓坐諸門外而體委之)
　(是也若夷狄君来則當與中國子男同故小行人職/掌大賔小客所陳牲牢當不異也四是饗宿衛及耆)
　(老孤子則以醉為度故酒正云凡饗士庶子饗耆老/孤子皆共其酒無酌數鄭云要以醉為度食禮者有)
　(飯有殽雖設酒而不飲其禮以飯為主故曰食也其/禮亦有二種一是禮食故大行人云諸公三食之禮)
　(有九舉及公食大夫禮之屬是也二是燕食謂臣下/自與賔客旦夕共食按鄭注曲禮酒漿䖏右云此大)
　(夫士與賔客燕食之禮也燕禮者凢正饗食在廟燕/則在寝燕以示慈恵故也燕禮則折爼有酒而無飯)
　(其牲用狗燕安也其禮最輕升堂行一獻禮畢而脱/屨升堂坐飲以至醉也儀禮猶有諸侯燕禮一篇凡)
　(燕禮亦有二種一是燕同姓二是燕異姓故鄭箋湛/露詩云夜飲之禮同姓則成之庶姓讓之則止此燕)
　(饗食致仕之老則當用正饗正食正燕之禮以其有/賢徳不可以䙝禮待之其饗死事之老不必有徳又)
　(是老人不宜久立當用折俎之饗燕食之食異姓之/燕禮也皇氏云春夏雖以飲為主亦有食先行饗次)
　(燕次食秋冬雖以食為主亦有饗先行食次燕次饗/一日之中三事行畢義或然也長樂陳氏曰天子之)
　(扵老也其所養也三國老也庶老也死政者之老也/嵗養之也三仲春也季春也仲秋也周禮羅氏羅春)
　(鳥獻鳩以養國老在仲春月令養衰老授几杖在仲/秋文王世子曰凢大合樂必遂養老鄭氏云大合樂)
　(謂春入學舍菜合舞秋頒學合聲扵是時也天子則/視學遂養老此養老扵仲春仲秋者也月令季春之)
　(末擇吉日大合樂天子親徃視之亦必養老此又養/老扵季春者也若夫簡不帥教出征受成以訊馘告)
　(凢天子入學莫不養老此又不在嵗養之数也又有/死政者之老焉故羅氏獻鳩以養之者國老也司徒)
　(以保息養之者庶老也司門以其財養之者死政者/之老也若夫外饔酒正槁人所謂耆老者總三者而)
　(言之也先王父事三老兄事五更則三老五更乃羣/老之尤者而致仕之老者固在其間皇氏離而三之)
　(誤矣月令無冬夏養老之文周禮禮記特言春養秋/食而已熊氏謂養老嵗有七亦誤矣行葦言飲射而)
　(繼之以祈黄耇此周人以燕禮養老也周官外饔言/饗耆老此周人以饗禮養老也祭義曰食三老五更)
　(扵大學天子袒而割牲執醤而饋執爵而酳此周人/以食禮養老也清江劉氏曰以養莫善扵燕莫不善)
　(扵饗而食次之以養義莫善扵饗莫不善扵食而燕/次之周人備矣所謂養老者養其體者也故擇其柔)
　(嘉選其馨香潔其酒醴品其豆邊脩其簠簋奉其犧/象謹其祓除扵是乎體觧節折而共飲食之又為折)
　(俎加豆是以恵豐而徳洽民之見者以為盡心也莫/不加愛焉故莫善扵燕夫饗所以訓恭儉也而養老)
　(所以充體氣也脩其物篤其意而不得躬之酒盈而/不飲肉乾而不食設几而不倚一獻而百拜惡在其)
　(恵也故莫不善扵饗是有虞氏所以不從也所謂養/義者養其賢者也年者天下之達尊也爵者天下之)
　(達尊也以達尊之爵養達尊之年其意猶不敢䙝為/之故一獻而百拜民之見者以為至恭也莫不加肅)
　(焉故莫善扵饗夫養義者貴其養志也若曽子之養/曽晳者也而食者無百拜之恭無一獻之節此所謂)
　(養口體也若曾元之養曽子者也民之見者可易也/故曰莫不善扵食是夏后氏所以不從也三聖之作)
　(非以相反也養老以彼養義以此所以尊其年尚其/徳也尊其年仁也尚其徳義也周人通其道達其意)
　(脩而兼用之仁且/義是謂大備矣)
五十養於鄉六十養於國七十養於學達於諸矦八十
拜君命一坐再至瞽亦如之九十使人受
　(鄭氏曰國國中小學在王宫之左學大學也在郊小/學在國中大學在郊此殷制達扵諸侯天子諸侯養)
　(老同也命謂君不親饗食必以其禮致之孔氏曰此/謂子孫為國死難而王養其父祖也五十始衰故養)
　(扵鄉學六十漸衰養禮彌厚故養扵國中之小學七/十大衰養禮轉重故養扵大學此養老之事非惟天)
　(子之法乃通逹扵諸侯也至扵年八十衰弱不堪未/學受養君以饗食之禮使人就家致之其受君命之)
　(時理須再拜不堪為勞一坐扵地而首再至扵地也/瞽人無目恐其傾倒拜君命亦當如此方氏曰九十)
　(筋力尤衰又不必親拜特使人代受其命可也清江六/劉氏曰養扵鄉者鄉飲酒之禮五十者始預扵養也)
　(十養扵國者有命賙餼老者則/及之矣養扵學者則君就行焉)
五十異粻六十宿肉七十貳膳八十常珍九十飲食不
離寢膳飲從於遊可也(粻陟良切/離去聲)
　(鄭氏曰粻糧也貳副也逰謂出入止觀孔氏曰自此/以下雜記卿大夫士及庶人年老節制在家自養之)
　(法隨年為品也五十始衰粻宜自異不可與少壮者/同也六十轉老故恒宿肉在帳下不使求而不得也)
　(膳善食也七十恒令善食有儲副不使有闕也八十/常使有珍竒養食九十飲食無時或急求須得故不)
　(離扵寝羙善之膳水漿之/飲從扵所逰之䖏可也)
六十歲制七十時制八十月制九十日脩唯絞紟衾冒
死而后制(絞户交切/紟其鴆切)
　(年既衰老預為送終之具嵗制謂棺也不易可成故/嵗制然此謂大夫以下爾人君即位為椑不待六十)
　(也其椁則死後為之時制謂一時可辦是衣物之難/得者七十年轉老所須辦轉切月制謂一月可辦衣)
　(物易得者九十棺衣皆畢但日日脩理之為近扵終/故也絞紟衾冒四物易成故生不逆為須亡乃制也)
　(故檀弓曰一日二日而可為也者君子弗為也馬氏/曰五十異粻而下養生之禮也六十嵗制而下送死)
　(之禮/也)
五十始衰六十非肉不飽七十非帛不煖八十非人不
煖九十雖得人不煖矣
　(鄭氏曰煖温也方氏曰三十曰壮四十曰強壮強則/盛極矣盛之極則趨扵衰而已故五十為始衰之年)
　(自此以徃宜有以扶其衰九十雖得人不煖則以衰/之極養之宜無所不至故也延平周氏曰孟子言五)
　(十可衣帛七十可食肉與此不同王制言養血氣以/食為先衣為次孟子言王政之序足衣而後足食澄)
　(曰王制汎言人之氣體六十必待食肉乃飽徒食則/不可也七十者必待衣帛乃温但衣布則不可也孟)
　(子言王政制民産之事農夫之家能樹桑則五十之/年雖不衣帛亦煖者已可以衣帛矣六十之年雖宜)
　(食肉然雞豚之畜或恐贍養不及故約其制云七/十者可以食肉若其贍足則六十者固亦食肉也)
五十杖於家六十杖於鄉七十杖於國八十杖於朝九
十者天子欲有問焉則就其室以珍從(從才用切/又如字)
　(長樂陳氏曰大夫七十而後賜之杖五十而杖者盖/杖扵家鄉國者不待賜杖扵朝則非賜不可也九十)
　(就其室所以尊之以珍從所以養之也方氏曰杖者/所以扶其力而優其禮也杖扵家則不得杖扵鄉杖)
　(扵郷則不得杖扵國杖扵國則不得杖扵朝杖扵朝/則無適而不杖矣至扵九十自不能至扵朝天子欲)
　(有問焉則就其室廵守之禮問百年者就見之而此/言九十者彼所言一國之老不必有爵故其禮殺此)
　(所言天下之老唯有爵者而已故其禮備而又以珍/從也祭義言八十君問則就之者彼言異禮此言常)
　(禮/)
七十不俟朝八十月告存九十日有秩
　(鄭氏曰大夫士之老者君揖則退故不俟朝月告存/每月致膳也秩常也日有常膳孔氏曰此謂大夫士)
　(老年而聼致事者朝君之時入門至朝位君出揖之/即退不待朝事畢也告謂問也八十者君每月使人)
　(致膳告問存否九十極老君則日使人以常膳致/之方氏曰日有秩日有常賜也酒正之秩膳是矣)
五十不從力政六十不與服戎七十不與賔客之事八
十齊䘮之事弗及也(與音/預)
　(鄭氏曰五十力稍衰也力政城道之役與及也八十/不齊則不祭也子代之祭是謂宗子不孤孔氏曰上)
　(文嵗制及杖扵家之屬兼大夫士及庶人之老此五/十不從力政則惟據庶人力政謂築城治道其大夫)
　(士六十未致仕若為軍将當與服戎謂庶人從軍為/士卒按易孟氏韓氏説年二十行役三十受兵六十)
　(還兵古周禮説國中自七尺以及六十野自六尺以/及六十有五皆征之許慎云漢承百王而制二十三)
　(而役五十六而免六十五已老而周復征之非用民/意鄭駁之云周禮皆征之者使為胥徒給公家之事)
　(如今之正衛爾胥徒事暇坐息之間多如鄭此説力/政田役為重故五十免之此云五十不從力政祭義)
　(云五十不為甸徒是也戎事差輕故六十不與服戎/如孟氏説六十還兵是也胥徒又輕故野外六十五)
　(猶征之若四郊之内以其多役故二十受役六十乃/免野外則力役少故十五征之六十五乃免若兵革)
　(之事則三十受兵如孟氏韓氏説馬氏曰力政服戎/此免扵公者也賔客齊䘮此免扵私者也盖代之以)
　(子孫/矣)
五十而爵六十不親學七十致政唯衰麻為䘮
　(鄭氏曰爵謂賢者命為大夫不親學不能備弟子禮/致政還君事也方氏曰五十曰艾服官政故受爵受)
　(爵則服官政也六十曰耆指使故不親學學所以事/人非所以使人也七十曰老而傳故致政外則致其)
　(政扵君内則傳其事扵子孫也惟衰麻為䘮與曲禮/惟衰麻在身同義然此齊衰之事猶及也所以異扵)
　(八十者歟山隂陸氏曰子㳺為之麻衰牡麻絰彼言/麻衰此言衰麻衰麻先衰以輕服服重也言雖重服)
　(惟服麻衰而已此雖謂/之衰麻無牡麻絰矣)
○凡三王養老皆引年八十者一子不從政九十者其
家不從政廢疾非人不養者一人不從政父母之䘮三
年不從政齊衰大功之䘮三月不從政將徙於諸矦三
月不從政自諸矦來徙家期不從政(不養如字又/去聲期音朞)
　(鄭氏曰已而引户校年當行復除也老人衆多非賢/者不可皆養廢廢扵人事長樂陳氏曰凡言養老必)
　(兼虞氏此特言三王引年者逺畧近詳故也有其徳/而非其年則未可以養有其年而非其徳則不可以)
　(養特言引年者養老以年為主也老者病者在所養/䘮者在所恤徙者在所寛此所以或復其家或復其)
　(子或復其身也孔氏曰将徙扵諸侯謂大夫采地之/民徙扵諸侯為民以其新徙當須復除但諸侯地寛)
　(役少為人所欲故惟三月不從政自諸侯来徙扵家/者謂諸侯之民来徙扵大夫之邑以大夫地狭役多)
　(欲令人貪之故期不從政按旅師/云新甿之治皆聴之使無征役)
少而無父者謂之孤老而無子者謂之獨老而無妻者
謂之矜老而無夫者謂之寡此四者天民之窮而無告
者也皆有常餼(少去聲矜/與鰥同)
　(鄭氏曰餼廪也方氏曰若此之人雖欲有所赴愬而/求通莫之得矣故曰天民之窮而無告者文王𤼵政)
　(施仁必先斯四者其以是與中山成氏曰有室無父/不為孤壮而無子不為獨四十無妻不為鰥三十無)
　(夫不為寡聖人深意先王制禮憂/民之極則以老少年齒為限也)
瘖聾跛躄斷者侏儒百工各以其器食之(瘖於今切跛/彼我切躄必)
(亦切食/音嗣)
　(鄭氏曰侏儒短人也器能也孔氏曰瘖謂口不能言/聾謂耳不聞聲跛躄謂足不能行斷者謂支節解絶)
　(侏儒謂容貌短小此等既非老無告不可與常餼然/有疾病又不可不養故同扵百工雜技藝之人各因)
　(其器能供官役使以廪餼食之按晉語文公問八疾/胥臣對云戚施植鏄謂使擊鍾也蘧蒢蒙璆謂使擊)
　(玉磬也侏儒扶廬謂使持㦸柄也矇瞍循聲謂使歌/詠琴瑟也聾聵司火謂使主然火也其童昬嚚瘖僬)
　(僥官師所不材宜扵掌土是各以器食之外傳不云/跛躃此不云蘧蒢戚施設文不具外傳瘖與僬僥置)
　(扵掌土此瘖與侏儒以器食之者今古法異也方氏/曰百工凡執一藝者是也先王之時瘖者以之掌土)
　(聾者以之司火則者以之守囿刖則跛躃斷者之類/也侏儒以之扶廬以至陶者之治埴匠者之治木冶)
　(氏之攻金玉人之攻玉所謂各以其器食之也先王/之政如是所以使在下者無廢才在上者無虚用而)
　(人人各得其養也器者隨其小大長短/而用之孔子所謂使人也器之是矣)
○道路男子由右婦人由左車從中央
　(鄭氏曰道有三塗逺别也長樂陳氏曰男女嫌扵無/别故男右女左車患扵阽危故從中央設弧帨男門)
　(左女門右拜男尚左女尚右鬠亦男左女右祭則君/在阼夫人在房此隂陽之禮也道路則男右女左者)
　(地道尊/右故也)
父之齒隨行兄之齒鴈行朋友不相踰
　(鄭氏曰謂扵塗中澄曰父之齒謂年與父相若者隨/行隨從其後而行當其背而正對也兄之齒謂年與)
　(兄相若者鴈行如鴈飛之次而行在其側而斜退也/朋友謂年與己相若者不相踰曲禮所謂肩隨謂兩)
　(肩相並少者㣲後/不踰過其前也)
輕任并重任分班白者不提挈(并必/性切)
　(鄭氏曰并分皆謂以與少者雜色曰班孔氏曰任謂/擔負俱有擔負老少並輕則并與少者擔之老少並)
　(重不可并與少者一人則分為輕重重與少者輕與/老者澄曰髮半白半黑之人少者為代其勞不令自)
　(提挈也孟子言班白者/不負戴扵道路意同)
君子耆老不徒行庶人耆老不徒食
　(鄭氏曰徒猶空也山隂陸氏曰無/車而行為徒行無肉而食為徒食)
　　　右記養老恤窮凡六節
天子五年一巡守(守去聲/下同)
　(鄭氏曰天子以海内為家時一廵省之五年者虞制/也周則十二嵗一廵守孔氏曰堯典云五載一廵守)
　(白虎通云三嵗一閏天道小備五嵗再閏天道大備/故五年一廵守夏與殷六年一廵守取半一嵗之律)
　(吕周官大行人云十有二嵗/王廵守殷國象嵗星周也)
歲二月東廵守至于岱宗柴而望祀山川覲諸矦問百
年者就見之命大師陳詩以觀民風命市納賈以觀民
之所好惡志淫好辟命典禮考時月定日同律禮樂制
度衣服正之山川神祗有不舉者為不敬不敬者君削
以地宗廟有不順者為不孝不孝者君絀以爵變禮易
樂者為不從不從者君流革制度衣服者為畔畔者君
討有功徳於民者加地進律(賈音嫁好惡並/去聲辟匹亦切)
　(鄭氏曰柴祭天告至也覲見也陳詩謂采其詩而視/之市典市者賈謂物貴賤厚薄也質則用物貴淫則)
　(侈物貴民之志淫邪則所好者不正也舉猶祭也不/順謂若逆昭穆流放也討誅也律法也孔氏曰岱東)
　(嶽泰山郭璞云在奉髙縣西北宗尊也岱為五嶽之/首故尊燔桀以祭上天而後望祀山川覲謂見東方)
　(諸侯其見之禮按覲禮云諸侯覲扵天子為宫方三/百歩四門壇十有二㝷深四尺王廵守至于方嶽之)
　(下諸侯㑹之亦為此宫以見之也到方嶽見諸侯之/後問百年者就見之若未至方嶽扵道路有百年者)
　(王亦先見之故祭義云天子廵守先見百年者又云百/八十九十者東行西行者弗敢過道經之則見之則)
　(年者道雖不經所在就見之也大師是掌樂之官令/各陳其國風之詩以觀君政之善惡命典市之官進)
　(納物賈之書以觀民之所好惡若民志淫邪則愛邪/僻之物由在上教之不正此以民俗知君上善惡也)
　(典禮之官扵周則大史也考校四時及十二月之大/小時有節氣早晚月有弦望晦朔考之使各當其節)
　(又正定甲乙之日也隂陽之律玉帛之禮鐘鼓之樂/及制度衣服各有等差當正之使正也堯典云協時)
　(月正日同律度量衡文小異而意同山川是外神不/舉則為不敬山川在其國竟故削以地宗廟是内神)
　(不順則為不孝宗廟可以表眀爵等故絀以爵禮樂/雖為大事非切急所須故以為不從君惟流放制度)
　(衣服是政治之急故以為畔君須誅討此四罪先輕/後重長樂陳氏曰柴望先扵覲諸侯尊神也見百年)
　(先扵陳詩納賈貴老也尊神而後貴老貴老而後觀/民陳詩納賈所以觀在下之所尚考時月至扵制度)
　(衣服所以觀在上之所行言禮與制度則衣服舉矣/又言衣服者盖民徳之不壹僣亂之所起常在扵衣)
　(服之間尤在致詳也不敬則無禮不孝則不仁不從/與畔則不道無禮未至扵不仁不孝未至扵不道此)
　(所以削地而後絀爵絀爵而後流討也削絀流討而/繼之以加地進律者退不肖然後可以進賢也易之)
　(大有先遏惡而後揚善方氏曰天之髙故燔柴以上/達山川之逺故望而祀之皆告至也就見百年者乞)
　(老者之言也詩足以見民風而知上政之得失故命/大師陳詩焉民之所志所好不必皆淫辟然納賈而)
　(觀之所以防其淫辟也王者頒歴以一天下正朔歴/久不能無差故廵守則考時月定日焉律禮樂制度)
　(衣服欲其同出扵天子同則正同之所以正之也神/祗衆矣止以山川言盖諸侯祭名山大川之在其地)
　(者其所守以山川為大也天曰神地曰祗此以山川/為神祗者其無所屈皆可謂神其有所别皆可謂祗)
　(也不從未至扵畔特不從而已流則放之惟其所之/討則以法致其誅焉夫廵守所以同律禮樂制度衣)
　(服止之也則其變禮易樂革制度衣服者必流討其/君豈為過哉有功扵民則加地有徳扵民則進律孟)
　(子所謂慶以地樂記所謂天子之為樂也以賞諸侯/此非加地扵有功進律扵有徳者乎馬氏曰加地者)
　(益以地也進律者進以爵也夫有徳者進以爵而以/律言之何也盖律之為言法也進爵皆以法而進之)
　(若子男以五為節則進之以七侯伯以七為節則進/之以九此所以謂之律也應氏曰王制所記四廵之)
　(禮與帝典所載無甚相逺也然帝者所行贄五玉脩/五禮如五器上下交際之儀温乎其可挹也王制所)
　(至以削絀流討之罰警扵先以加地進律之賞誘扵/後賞罰黜陟之政凛乎其甚嚴也夫舜豈全無黜陟)
　(哉特其徳勝而不深恃夫法焉爾世之/淳漓治之繁簡徳之盛衰扵此可觀矣)
五月南廵守至于南嶽如東廵守之禮
　(孔氏曰南嶽衡山郭璞云在衡陽湘南縣南一名霍/山漢武帝以衡山遼曠徙南嶽之神扵廬江霍山在)
　(今廬江潜縣西澄曰如東廵守之禮者謂柴而望祀/山川至加地進律等事並與東廵守之時同下文西)
　(廵守北廵/守放此)
八月西廵守至于西嶽如南廵守之禮
　(孔氏曰西嶽華山郭璞/云在𢎞農華隂縣西南)
十有一月北廵守至于北嶽如西廵守之禮
　(孔氏曰北嶽恒山郭璞云/在常山上曲陽縣西北)
歸假于祖禰用特(假音格禰/乃禮切)
　(鄭氏曰假至也特特牛也祖下及禰皆一牛孔氏曰/堯典云歸格于藝祖用特祖既用特從祖下及禰廟)
　(各用一牛也程子曰但止就祖廟/共用一牛不如時祭各扵其廟也)
○天子將出征類乎上帝宜乎社造乎禰禡於所征之
地受命於祖受成於學出征執有罪反釋奠于學以訊
馘告(禡馬怕切又音百/訊音信馘古獲切)
　(鄭氏曰類宜造皆祭名其禮亡禡師祭也為兵禱其/禮亦亡受命扵祖告祖也受成扵學定兵謀也釋菜)
　(奠幣禮先師也訊馘所生獲斷耳者詩曰執訊獲醜/又曰在頖獻馘孔氏曰非時祭天謂之類若以攝位)
　(廵守事告天亦謂之類不皆為師祭受命扵祖謂出/時不敢自專有所禀承祖禰皆告以祖為尊故特言)
　(祖即上文造乎禰也造禰據出行之時告行而言受/命據征伐之事本初時受命而言受成扵學謂在學)
　(謀論兵事好惡可否其謀成定受此成謀扵學也出/師征伐執有罪之人還反而歸釋菜奠幣扵學謂以)
　(訊馘告先聖先師也訊言也是生/而可言問者馘是死而截耳者)
○天子將出類乎上帝宜乎社造乎禰諸矦将出宜乎
社造乎禰(造七/報切)
　(孔氏曰此将出謂廵守初出時也類乎上帝祭告天/地宜乎社者隨宜而告廵行方事誅殺封割應載社)
　(主令誅罰得宜也造乎禰者造至也謂至父祖廟也/前歸既假祖禰此出亦必歴至七廟告祖禰也今唯)
　(云禰者白虎通云從卑不敢留尊者之命至禰不嫌/不至祖也皇氏云行必有主無則主命載于齊車書)
　(云用命賞于祖是也出辭别先從卑起最後至祖仍/取遷主則行也諸侯将出朝王及自相朝盟㑹征伐)
　(之事不得告天故從社始亦載社主及造乎禰亦告/祖載主也方氏曰前言廵守之歸而不言出此言出)
　(而不言歸互相備也宜造則諸侯之所同類/上帝則天子之所獨者諸侯以天子為天也)
○諸矦之於天子也比年一小聘三年一大聘五年一
朝(朝音潮/下同)
　(鄭氏曰比年每嵗也小聘使大夫大聘使卿朝則君/自行然此大聘與朝晉文霸時所制也虞夏之制諸)
　(侯嵗朝周之制侯甸男采衛要服六者各以其服数/来朝也孔氏曰按聘禮記小聘曰問大聘使卿介五)
　(人其小聘使大夫唯三介昭三年傳鄭子大叔曰文/襄之霸也其務不煩諸侯今三嵗而聘五嵗而朝故)
　(鄭云晉文霸時所制也長樂陳氏曰聘義比年小聘/三年大聘周官大行人諸侯之邦交嵗相問殷相聘)
　(也澄曰書言五載一廵守羣后四朝謂不當廵守之/年每年一方之諸侯来朝周而復始則是各方諸侯)
　(每五年而一/朝京師也)
○天子無事與諸矦相見曰朝考禮正刑一徳以尊于
天子
　(鄭氏曰事謂征伐孔氏曰諸侯相與朝正之時考校/禮儀正定刑法專一道徳以尊崇天子不言樂者禮)
　(中兼之長樂陳氏曰春秋書滕侯薛侯来朝穀梁傳/云天子無事與諸侯相朝也攷禮脩徳所以尊天子)
　(也其言盖本此周官凢諸侯之邦交嵗相問也殷相/聘也世相朝也若夫天子無事則與之相朝不特世)
　(而已考禮所以杜其僣僻正刑所以防其淫暴一徳/所以同其趣向如此則禮刑正而無異政之國道徳)
　(一而無異教之民此尊天子之道也澄曰諸侯見扵/天子者也不可言天子與諸侯相見相見乃敵體之)
　(辭此盖言天子無事之時諸侯得與諸侯相見其禮/曰相朝若天子有兵事䘮事則諸侯奔趨王事而無)
　(暇扵自相朝也舊注以此曰朝為朝天子獨陳/氏據穀梁傳以為諸侯相朝之朝比舊注為優)
○天子賜諸矦樂則以柷將之賜伯子男樂則以鼗将
之(柷昌六切/鼗音桃)
　(鄭氏曰柷鼗皆所以節樂将謂執以致命孔氏曰凢/與人物置其大者扵地執其小者以致命扵人将行)
　(也謂執以行命按漢禮器制度柷状如漆筩中有椎/将作樂先擊之鼗如小鼔長柄傍有耳摇之使自擊)
　(柷之節樂節一曲之始其事寛故以将諸侯之命/鼗所以節一唱之終其事狭故以将伯子男之命)
諸矦賜弓矢然後征賜鈇鉞然後殺賜圭瓚然後為鬯
未賜圭瓚則資鬯於天子(鈇芳于切又音斧鉞音/越瓚才旦切鬯勅亮切)
　(鄭氏曰得其器乃敢為其事瓉鬯爵也鬯秬酒也孔/氏曰賜弓矢謂八命作牧者侯伯有功徳加命得專)
　(征伐當州之内若九命為二伯則得專征一方五侯/九伯也七命以下不得弓矢之賜則以兵屬扵得專)
　(征伐者賜鈇鉞謂上公九命者賜鈇鉞然後得專討/晉文公雖受賜弓矢不受鈇鉞不得專殺故執衛侯)
　(歸之扵京師賜圭瓉亦謂上公九命者若未賜圭瓉/則用璋瓉鬯者釀秬黍為酒和以欎金之草謂之欎)
　(鬯不以欎和則/直謂之鬯而已)
天子命之教然後為學小學在公宫南之左大學在郊
　(鄭氏曰學所以學士之宫此小學大學殷之制尚書/傳曰百里之國二十里之郊七十里之國九里之郊)
　(五十里之國三里之郊孔氏曰此殷制故鄭引書傳/明之若周制則天子畿内千里百里為郊逺郊上公)
　(五十里侯伯三十里子男十里近郊各半之方氏曰/命之教然後為學所以一道徳也王氏曰學固不可)
　(一日無然其教不可不資之天/子資之天子道徳所以一也)
天子曰辟廱諸矦曰頖官(辟音璧/頖音泮)
　(孔氏曰辟廱築土雝水之外圎如璧頖宫頖之言半/以南通水北無也澄曰按詩大雅靈臺篇言扵樂辟)
　(廱文王有聲篇言鎬京辟廱魯頌泮水篇言在/泮飲酒然皆未有以見其必為學宫之名也)
　　　右記廵守朝聘凡六節
天子諸矦無事則歲三田一為乾豆二為賔客三為充
君之庖無事而不田曰不敬田不以禮曰暴天物(乾音/干庖)
(步交/切)
　(鄭氏曰三田者夏不田盖夏時也周禮春曰蒐夏曰/苗秋曰獮冬曰狩乾豆謂腊之以為祭祀豆實也庖)
　(今之厨也不敬者簡祭祀畧賔客孔氏曰無事謂無/征伐出行䘮凶之事則一嵗三時田獵獵在田中又)
　(為田除害故稱田也禹以夏是生養之時又觸其夏/名故不田此取春秋緯運斗樞之文又云嵗三田謂)
　(乾豆以下三事也一為乾豆豆實非脯而云乾者謂/作醢及臡先乾其肉上殺者也二為賔客中殺者也)
　(三充君庖下殺者也范甯云上殺中心死速乾之以/為豆實次殺射髀骼死差遲故為賔客下殺中腸汚)
　(泡死最遲故充庖厨又毛傳云自左膘而射之達扵/右腢為上殺射右耳本次之射左髀達扵右䯚為下)
　(殺先宗廟次賔客尊神敬賔也田不以禮則殺傷過/多㬥害天物也方氏曰事謂䘮荒之類扵無事之嵗)
　(然後田其田也有節矣春蒐夏苖秋獮冬狩田之時/有四乾豆賔客充君之庖田之事有三故曰三田與)
　(易言田獲三品月義公羊氏謂夏不田誤/矣三田之序先神而後人先人而後已)
天子不合圍諸矦不掩羣天子殺則下火綏諸矦殺則
下小綏大夫殺則止佐車佐車止則百姓田獵(綏鄭讀/為緌)
　(馬氏曰此田以禮之事也鄭氏曰合圍掩羣為盡物/也綏當為緌緌有虞氏之旌旗注毛牛尾扵杠首所)
　(謂大麾也下謂弊之佐車驅逆之車孔氏曰天子四/時田獵皆得圉但不合爾若諸侯惟春田不圍夏秋)
　(冬皆得圍亦不合爾故曲禮云國君春田不圍澤此/諸侯是畿内諸侯為天子大夫者故曲禮云大夫不)
　(掩羣以熊氏説綏是登車之索緌是旌旗之無旒者/周謂之大麾周春夏田用綏弊謂仆扵地也初殺時)
　(則抗之已殺獵止則弊之故詩傳云天子𤼵抗大綏/諸侯𤼵抗小綏綏以表天子諸侯之獲也驅逆之車)
　(驅出禽獸使趨田逆要不得令走按大司馬云車弊/謂驅獸之車止也大夫殺則止佐車則天子諸侯殺)
　(未止佐車也天子殺然後諸侯殺諸侯殺然後大夫/殺大夫殺然後百姓田獵方氏曰合圍謂合藪澤而)
　(圍之掩羣則掩禽獸之羣而已田車之有綏田者執/之以升降也田車之有佐田者用之以驅逆也既殺)
　(而獲禽獸則下綏示不復有升降之節也止佐車示/不復為驅逆之備也扵大夫言佐車則天子諸侯所)
　(下之綏皆正車也以大綏言天子以小綏言諸侯以/佐車言大夫所以别歟佐車止則百姓田獵者盖尊)
　(卑先後之序也言百姓而不及士士卑與百姓不必/為序也曰田又曰獵其實一也廬陵胡氏曰綏登車)
　(索也已殺獵止之時不復驅車故下之謂執綏不抗/而弛綏也詩傳云天子𤼵抗大綏諸侯𤼵抗小綏抗)
　(謂不下也按眀堂位夏后氏之綏鄭云綏當作緌彼/論旌旗以綏為緌可也此論獵止弛綏及止佐車皆)
　(是一類不必/易為緌也)
獺祭魚然後虞人入澤梁豺祭獸然後田獵鳩化為鷹
然後設罻羅草木零落然後入山林昆蟲未蟄不以火
田不麛不卵不殺胎不殀夭不覆巢(罻音尉一音鬰麛/音迷卵力管切殀)
(大上於表切下烏/老切覆芳服切)
　(鄭氏曰取物必順時侯也梁絶水取魚者罻小網也/麛卵胎夭未成物重傷之也殀斷殺少長曰夭覆敗)
　(也孔氏曰月令正月獺祭魚孝經緯曰獸蟄伏獺祭/魚則十月中也是獺一嵗再祭魚此下鳩化為鷹草)
　(木零落文相接連則謂十月時正月雖獺祭魚虞人/不得入澤梁也月令九月豺祭獸夏小正十月豺祭)
　(獸則是九月末十月初也豺祭獸後百姓可以田獵/鳩化有漸月令季夏鷹乃學習孟秋鷹乃祭鳥其鳩)
　(化為鷹則八月時也罻捕鳥綢也鳥罟謂之羅月令/季秋草木黄落草木零落謂十月時故詩傳云草木)
　(不折不操斧斤不入山林此謂官民總取材木之時/也昆蟲未蟄謂未十月時十月則得火田矣從十月)
　(以後至仲春皆得火田故司馬職云春火弊也延平/周氏曰獺祭魚而下主言秋冬不麛不卵而下主言)
　(春夏方氏曰不覆巢者惡傷其孚/乳巢以仰承為順故以不覆言之)
　　　右記田凡一節
天子七日而殯七月而葬諸矦五日而殯五月而葬大
夫士庶人三日而殯三月而葬
　(鄭氏曰尊者舒卑者速春秋傳曰天子七月而葬同/軌畢至諸侯五月同盟至大夫三月同位至士踰月)
　(外姻至孔氏曰天子諸侯位尊送終禮物其數既多/身在扵䘮許其申遂故日月緩也大夫及士既卑送)
　(終之物其數簡少又職唯促遽義許奪情故日月/促也必至三日者冀其更生三日不生亦不生矣)
三年之䘮自天子達
　(中庸曰父母之䘮無貴賤一也鄭氏曰/下通庶人扵父母同天子諸侯降期)
庶人縣封葬不為雨止不對不樹䘮不貳事(縣音𤣥封/彼念切不)
(為于偽切/不封如字)
　(鄭氏曰縣封當為縣窆至卑不得引紼下棺雖兩猶/葬以其禮儀少封謂聚土為墳不封不樹卑無飾也)
　(周禮曰以爵等為邱封之度與其樹數則士以上乃/皆封樹貳之言二也庶人終䘮無二事不使從政也)
　(䘮大記曰大夫士既葬公政入扵家既卒哭弁絰帶/金革之事無辟也孔氏曰士雖無碑猶有二繂庶人)
　(賤惟縣繩下棺故云縣窆威儀既少日又促遽将葬/之時不為雨止不積土為封不標墓以樹卑不須顯)
　(異也有爵者乃有封邱王公曰邱諸臣曰封漢律列/侯墳髙四丈關内侯以下至庶人各有差孔子合葬)
　(扵防崇四尺盖周之士制也其樹数白虎通云天子/松諸侯柏大夫栗士槐士以上負國恩重雖在䘮中)
　(金革無辟庶人既無爵命三年之内許其終䘮除居/䘮外不供它事注引䘮大記者證大夫士在䘮有二)
　(事也王氏曰䘮不貳事謂凢有䘮者皆不貳事非專/言庶人三年不從政所謂不貳事使壹扵䘮事也金)
　(革無辟上使之/非也亦權制也)
自天子達於庶人䘮從死者祭從生者支子不祭
　(中庸曰斯禮也達乎諸侯大夫及士庶人朱子曰制/為禮法以及天下使葬用死者之爵祭用生者之禄)
　(鄭氏曰從死者謂衣衾棺椁從生者謂祭之牲器孔/氏曰盧植云按小記士祔扵大夫則易牲其妻為大)
　(夫而卒而後其大不為大夫而祔扵其妻則不易牲/又雜記上大夫之虞也少牢卒哭成事祔皆大牢下)
　(大夫之虞也犆牲卒哭成事祔皆少牢是䘮中之祭/虞祔練祥乃從死者之爵除服後吉祭則以子孫官)
　(禄祭其父祖故云從生者長樂陳氏曰支子雖不祭/而有所謂祭故宗子為士庶子為大夫則以上牲祭)
　(扵宗子/之家)
○䘮三年不祭唯祭天地社稷為越紼而行事(紼音/弗)
　(鄭氏曰不敢以卑廢尊也越猶躐也紼輴車索也山/隂陸氏曰不祭謂宗廟爾即天地社稷雖未葬猶祭)
　(之是之謂越紼若五祀盖亦不廢孔氏曰私䘮卑天/地社稷尊雖遭私䘮既殯已後若有天地社稷之祭)
　(即行之未葬之前屬紼扵輴以備火災祭天地社稷/須越躐此紼而徃祭所故云越紼六宗山川之神則)
　(否其宫中五祀在䘮内則亦祭之但祭時不須越紼/盖五祀宫中之神䘮時朝夕出入所祭不為越紼也)
　(藍田吕氏曰人事之重莫重扵哀死故有䘮者之毁/如不欲生大功之䘮業猶可廢䘮不貳如此則祭雖)
　(至重亦有所不可行盖祭而誠至則忘哀祭而誠不/至不如不祭之為愈後世哀死不如古人之隆故多)
　(疑扵此張子曰居䘮廢祭禮有緦不祭之文方䘮之/初雖功緦如何可祭又豈可三年廢祖先之祭久而)
　(哀殺可齊則便可祭以人情酌之三年之䘮期可祭/朞之䘮既葬可祭緦功之䘮踰月可祭當服祭服祭)
　(之各以其盛服祭祭罷反䘮服至如古者卒哭練乃/祔似有䘮服入廟之禮然今則不可須三年除䘮乃)
　(祔越紼而行事則是猶在殯宫扵時無由可致齊又/安能脱䘮服衣祭服縱天地之祀不可廢則止可使)
　(冢宰攝爾昔者英宗初即位有人以此問正叔正叔/謂古人居䘮百事皆如禮雖廢祭祀可也今人百事)
　(皆如常特扵祭祀廢之則不若無廢為愈也子厚正/之曰父在子為母䘮則不敢見其父不敢以非禮見)
　(也今天子為父之喪以此見上帝是以非禮見上帝/也故不如無祭朱子曰古人居䘮衰麻之衣不釋於)
　(身哭泣之聲不絶於口其出入起居言語飲食皆與/平日絶異故宗廟之祭雖廢而幽明之間兩無憾焉)
　(今人居喪與古人異卒哭之後遂墨其衰凡出入居/䖏言語飲食與平日之所為皆不廢也而獨廢此一)
　(事恐有所未安竊謂欲䖏此義者當自省所以居喪/之禮果能一一合於古禮即廢祭無可疑若他事不)
　(免墨衰出入或其他有所未合者尚多即卒哭之前/不得已凖禮且廢卒哭之後遇四時祭日以衰服特)
　(祀於凡筵用墨衰常祀於家廟可也但卒哭之期須/既𦵏三虞之後卜日而祭以成事方可爾若神柩猶)
　(在而以百日為斷墨衰出入則决然不可澄曰朱子/謂卒哭後遇四時祭日以衰服特祀於几筵墨衰常)
　(祀於家廟按凶服不可以接神况墨衰乃世俗非禮/之服豈可服之以祀家廟且喪禮卒哭而祔之後直)
　(至小祥方有祭豈容中間又於四時祭日而特祀几/筵者乎此說亦與家禮不合葢一時未定之言也)
　　　右記䘮凡一節
天子七廟三昭三穆與大祖之廟而七諸矦五廟二昭
二穆與大祖之廟而五大夫三廟一昭一穆與大祖之
廟而三士一廟庶人祭於寢
　(鄭氏曰此周制七者大祖及祧與親廟四大祖后稷/也諸侯大祖謂始封之君大夫大祖謂别子始爵者)
　(大傳曰别子為祖是也雖非别子始爵者亦然士一/廟謂諸侯之中士下士名曰官師者上士二廟庶人)
　(祭於寢適寢也方氏曰天子廟七即祭法所言考廟/王考皇考顯考祖考廟及二祧是也諸侯五則以無)
　(二祧也大夫三則以顯考祖考無廟也士一廟則以/王考又無廟也然祭法言適士二廟而此不言者主)
　(扵降殺以兩而畧之也庶人無廟則祭扵寝石林葉/氏曰自考而上曰考曰王考曰皇考曰顯考即髙祖)
　(髙祖而上謂之二祧合為七廟朱子曰劉歆之説謂/三昭三穆與大祖之廟而七文武為宗不在數中盖)
　(周自武王克殷即増二廟扵二昭二穆之上以祀髙/圉亞圉逓遷至懿王時則文王親盡而以有功當宗)
　(故别立一廟扵三穆之上謂之文世室至孝王時則/武王親盡而亦以有功當宗故别立一廟扵三昭之)
　(上謂之/武世室)
天子諸矦宗廟之祭春曰礿夏曰禘秋曰嘗冬曰烝天
子犆礿祫禘祫嘗祫烝諸矦礿則不禘禘則不嘗嘗則
不烝烝則不礿諸矦礿犆禘一犆一祫嘗祫烝祫(礿今/讀曰)
(祠禘今讀曰礿/後並同犆音特)
　(鄭氏曰此盖夏殷之祭名周則改之春曰祠夏曰礿/以禘為殷祭詩小雅曰礿祠烝嘗于公先王此周四)
　(時祭宗廟之名孔氏曰此云春礿夏禘而郊特牲祭/義云春禘趙氏曰禘非時祭之名漢儒見春秋惟兩)
　(度書禘一春一夏所以或謂之春祭或謂之夏祭諸/侯礿則不禘以下亦緣見春秋中惟有禘烝嘗三祭)
　(謂魯惟行此三祭遂云爾澄曰按此春夏祭名是記/者之誤章内礿禘二字雖未改易礿皆當讀為祠禘)
　(皆當讀為礿犆謂分祭扵各廟祫謂合祭扵祖廟記/者以天子惟春時分祭夏秋冬三時並合祭諸侯四)
　(時之祭每年必缺其一一年止有三祭春祭亦如天/子之犆秋祭冬祭亦如天子之祫惟夏祭或犆或祫)
　(不同今既無從考據疑古制未/必然盖記者妄傳輕信而云也)
大夫士宗廟之祭有田則祭無田則薦
　(延平周氏曰有田則祭無田則薦言牲殺器皿衣服/不備不敢以祭也鄭氏曰有田者既祭又薦新祭以)
　(首時薦以仲月士薦牲用特豚大夫以上用羔所謂/羔豚而祭百官皆足孔氏曰士䘮禮有薦新如朔奠)
　(故知既祭又薦新也儀禮有地之士用特牲無地之/士宜貶降不用成牲故用特豚也諸侯大夫有地祭)
　(者用少牢其無地薦者則用羔長樂陳氏曰祭以致/禮而有常月薦以致孝而無常時祭必卜日而薦新)
　(不擇日祭有尸而薦無尸以至奠而不祭/有時物而無三牲黍稷此薦新之大畧也)
庶人春薦韭夏薦麥秋薦黍冬薦稻韭以卵麥以魚黍
以豚稻以鴈
　(鄭氏曰庶人無常牲取與新物相宜而已孔氏曰相/宜者謂四時之間此牲此穀兩物俱有非謂氣味相)
　(宜若牛宜稌羊宜黍之屬也長樂陳氏曰卵魚豚鴈/以時之所宜論則春宜豚冬宜鮮此則秋以豚夏以)
　(魚以物之相宜論則羊宜黍豕宜稷鴈宜麥魚宜苽/此則黍以豚麥以魚盖魚之扵夏豚之扵秋鴈之扵)
　(冬尤多而易得庶人之薦不過致其易得者月令季/秋薦稻稻常穫扵十月而天子以前此者為貴故與)
　(庶人/異)
○天子祭天地諸矦祭社稷大夫祭五祀天子祭天下
名山大川五嶽視三公四瀆視諸矦諸矦祭名山大川
之在其地者天子諸矦祭因國之在其地而無主後者
　(馬氏曰天地氣形之最大者也而天子者域中之所/尊故祭天地社稷土穀之神也而諸侯者為天子守)
　(土故祭社稷大夫則有家故祭五祀在上者可以兼/下故天子祭天地及社稷五祀諸侯祭社稷及五祀)
　(在下者不可以兼上故諸侯祭社稷而不得祭天地/大夫祭五祀而不得祭社稷古之祀典有功扵民則)
　(祀之名山大川有功扵民民之所取材用也天子君/天下而其所報者衆故祭天下之名山大川諸侯君)
　(一國而所報者寡故祭名山大川之在其地者秦溪/楊氏曰五嶽視三公四瀆視諸侯特言其禮有隆殺)
　(重輕爾注疏拘扵牲幣粢盛籩豆爵獻之數失扵大/泥鄭氏曰視三公視諸侯視其牲器之數也諸侯祭)
　(名山大川若魯人祭泰山晉人祭河是也澄曰祭法/云大夫以下成羣立社曰置社盖大夫以下所得祭)
　(者民社不得祭國社也孔氏曰天子置都之所及諸/侯所封之内皆因古昔先王先公所居之地今其地)
　(子孫絶滅而無主後/者則天子諸侯祭之)
天子社稷皆大牢諸矦社稷皆少牢祭天地之牛角繭
栗宗廟之牛角握賔客之牛角尺(大音泰少/詩照切)
　(方氏曰大牢具牛羊豕以其大故曰太少牢則羊豚/而已以其小故曰少天子之社稷主天下之土穀故)
　(用大牢以祭諸侯之社稷主一國之上穀故用少牢/以祭山隂陸氏曰繭栗言雖如栗亦可以著鄭氏曰)
　(握謂長不出膚孔氏曰四指曰扶扶則膚也延平周/氏曰祭天地宗廟及賔客用牛不同以純而未散者)
　(為/上)
○諸矦無故不殺牛大夫無故不殺羊士無故不殺犬
豕庶人不食珍
　(鄭氏曰故謂祭饗孔氏曰諸侯祭以大牢得殺牛諸/侯之大夫祭以少牢得殺羊天子大夫祭亦得殺牛)
　(其諸侯及大夫饗食賔得用牛也長樂陳氏曰小司/徒有飲食之禁令則諸侯無故不殺牛以至庶人無)
　(故不食珍者/之禁令也)
庶羞不踰牲燕衣不踰祭服寢不踰廟
　(鄭氏曰羞不踰牲謂祭以羊則不以牛肉為羞也張/子曰不踰不豐扵牲也傳者以品之不踰非也牲體)
　(少而羞掩豆是之謂踰牲庶羞不踰牲謂多少不謂/用羊而不用牛也石林葉氏曰庶羞常薦而踰牲燕)
　(衣常用而踰祭服寢所常/安而踰廟禮皆不與也)
大夫祭器不假祭器未成不造燕器
　(孔氏曰皇氏云此謂有地大夫故祭器不假若無地/大夫則當假之故禮運云大夫祭器不假聲樂皆具)
　(非禮也謂無地大夫也長樂陳氏曰無田禄者不假/祭器故禮運以祭器不假為非有田禄者必其祭器)
　(故王制以祭器不假為禮君子營宫室則先宗廟造/器則先祭器延平周氏曰庶人共祭器而大夫則不)
　(假者以其家邑足以具之也祭器/未成不造燕器者先神而後人也)
　　　右記祭凡三節
　　禮記纂言卷七
欽定四庫全書
　禮記纂言卷七　　　　　　元　吳澄　撰
　　王制
　　(王制者王者治天下之法制也漢文帝令博士諸/生采集秦以前古書所載而作此篇然雜取傳記)
　　(其間與周官及孟子不能悉同故鄭注或/謂之殷制或謂之夏制亦意之而已矣)
王者之制禄爵公矦伯子男凡五等諸矦之上大夫卿
下大夫上士中士下士凡五等
　(鄭氏曰禄所受食爵秩次也上大夫曰卿二五象五/行剛柔十日孔氏曰凢王者之制其食禄受爵之人)
　(南面之君有公侯伯子男凢五等法五行剛日甲丙/戊庚壬其諸侯之下北面之臣有上大夫卿有下大)
　(夫有上士有中士有下士凢五等法五行柔日乙丁/巳辛癸也公侯伯子男獨以侯稱者舉中而言上大)
　(夫即卿卿下惟有下大夫而下文卿外更有上/大夫下大夫者就下大夫之中分為上下爾)
○制三公一命卷若有加則賜也不過九命次國之君
不過七命小國之君不過五命(卷音/衮)
　(鄭氏曰卷衮通三公八命矣復加一命則服龍衮與/王者之後同多扵此則賜非命服也周禮曰諸公之)
　(服自衮冕而下如王之服孔氏曰此篇皆王者之制/扵此特言制者以三公位尊又加一命其事極重故)
　(記者特云制也三公八命身著鷩冕若加一命則為/上公而著衮冕故云一命卷九命龍卷之外依制不)
　(合有其服若有加益者是君之特賜非禮法之常也/澄曰不過九命謂大國公爵也王者之後及天子三)
　(公出封畿内者皆九命服九章九旒之衮冕次國之/君謂侯伯也及天子之卿出封者皆七命服七章七)
　(旒之鷩冕小國之君謂子男也及天子之大夫出封/者皆五命服五章五旒之毳冕然矦亦大國也而不)
　(過七命何也盖矦在公之下伯之上其爵七命雖下/同次國之伯其禄受地百里則上同大國之公故得)
　(與公同稱大國者從其禄之重者而稱也按此記文/盖謂天子之三公八命服鷩冕而已其或制加一命)
　(為九命而服卷冕此乃王者之後上公所服而非天/子三公所得服若有加此者則出扵君賜之特恩故)
　(云若有加則賜也所謂三公出封加一等是也三公/朝之重臣出封之時特恩所賜然亦不遇九命注疏)
　(以龍卷之外有所加為特賜非也夫人臣之服至扵/龍卷極矣無容再有所加龍卷之外有加則是十二)
　(章也天子豈可/以賜其臣哉)
大國之卿不過三命下卿再命小國之卿與下大夫一
命
　(鄭氏曰不著次國之卿者以大國之下互眀之此卿/命則異大夫皆同周禮公矦伯之卿三命其大夫再)
　(命子男之卿再命其大夫一命孔氏曰大國上卿三/命下卿再命則知次國之卿再命下卿一命小國上)
　(下卿並皆一命也方氏曰周官典命言/諸臣之命與此不同者此非周制故也)
○天子三公九卿二十七大夫八十一元士
　(鄭氏曰此夏制也眀堂位曰夏后氏官百舉成數也/孔氏曰王制之文鄭皆以為殷法此獨云夏制者以)
　(眀堂位殷官二百與此百二十數不相當周官又三/百六十澄按記者雜取諸書成篇故不皆與周制同)
　(今難追/考矣)
大國三卿皆命於天子下大夫五人上士二十七人次
國三卿二卿命於天子一卿命於其君下大夫五人上
士二十七人小國二卿皆命於其君下大夫五人上士
二十七人
　(孔氏曰崔氏云大國三卿者依周制而言謂立司徒/兼冢宰之事立司馬兼宗伯之事立司空兼司寇之)
　(事三卿命扵天子則大夫以下其君自命之也大夫/何以五人謂司徒之下置小卿二人一是小宰一是)
　(小司徒司空之下亦置二小卿一是小司寇一是小/司空司馬之下惟置一小卿小司馬也公羊傳何休)
　(注云古者諸矦有司徒司空上卿各一小卿各二司/馬事省上下卿各一又周官冢宰施典于邦國設其)
　(參傅其伍鄭注參謂卿三人伍謂大夫五人鄭氏曰/命扵天子者天子選用之如今詔書除吏小國亦三)
　(卿一卿命扵天子二卿命扵其君此文似脱誤或者/欲見畿内之國二卿與澄按下文小國之上卿位當)
　(大國之中中當其上大夫下當其下大夫則是小國/亦有上中下三卿而此云小國二卿鄭氏疑為文脱)
　(誠/然)
其有中士下士者數各居其上之三分(分陸農師/讀去聲)
　(此十五字舊本次于下當其下大夫之下故鄭氏通/觧為並㑹之序且謂大國之士為上次國之士為中)
　(小國之士為下而數各居其上之三分一句説竟不/通唯方陸胡之説得之三分字音及其人數陸氏為)
　(優今既次此文扵上士二十七人之下則文義益明/矣其上之上指上士而言二十七人者上士之數若)
　(二分其數則為五十四人三分其數則為八十一人/也方氏曰言三等之國止曰上士二十七人則知中)
　(下之士諸矦之國或有或亡矣故以其有言之其有/者一有一亡之辭也山隂陸氏曰上士二十七人而)
　(未有中士下士之數故言之如此三分讀如去聲謂/上士二十七人則中士下士各八十一人廬陵胡氏)
　(曰中士倍下士上士倍中士諸矦之國自有上中下/三等之士也鄭以大國士為上士次國士為中士小)
　(國士為下/士誤矣)
○次國之上卿位當大國之中中當其下下當其上大
夫小國之上卿位當大國之下卿中當其上大夫下當
其下大夫
　(廬陵胡氏曰此臧宣叔之言也鄭氏曰此諸侯使卿/大夫覜聘並會之序其爵位同小國在下爵異固在)
　(上爾孔氏曰爵同謂同作卿則小國之卿在大國之/卿下爵異謂大國是大夫小國是卿則小國之卿固)
　(當在大國大夫之上方氏曰三等之國其地與君互/降一等故其卿大夫位之所當亦互降一等焉上大)
　(夫即卿矣有上中下卿而又有/上大夫者盖下大夫之上者也)
　　　右記制爵凡四節
天子之田方千里公矦田方百里伯七十里子男五十
里不能五十里者不合於天子附於諸矦曰附庸
　(馬氏曰普天之下莫非王土而天子兼有之故天子/之田方千里所以禄畿内之臣也必千里者示其本)
　(大而末細猶身之運臂臂之使指不千里不足以服/天下之諸侯也降扵天子則公矦故公侯田方百里)
　(不百里則朝聘會過之煩有所不給也至扵伯則又/有殺焉盖其國小其爵卑而子男亦如之故伯七十)
　(里子男五十里澄曰方千里者一畿之地百同其田/百萬井九百萬夫也方百里者一同之地百成其田)
　(萬井九萬夫也七十里者四十九成之地其田四十/九百井四萬四千一百夫也五十里者二十五成之)
　(地其田二千五百井二萬二千五百夫也不能五十/里者所受地少不能及五十里之數也李氏曰十里)
　(得方百里者百百里得方十里者百七十里得方十/里者四十九五十里得方十里者二十五伯之田倍)
　(子男公侯之田倍伯天子之田百公侯孔氏曰王者/之後稱公大國稱侯皆千乗地方百里其方七十里)
　(者倍減扵百里方五十里者倍減扵七十里轉相半/以别優劣不合者謂不得與諸侯集合朝會天子也)
　(庸城也小國之城不能自通以/其國事附扵大國故曰附庸也)
天子之三公之田視公矦天子之卿視伯天子之大夫
視子男天子之元士視附庸
　(鄭氏曰視猶比也澄曰孟子謂天子之卿受地視侯/大夫受地視伯元士受地視子男與此不同盖孟子)
　(當諸侯去籍之時姑以意言其大/畧而已疑王制所記為得之也)
○凡四海之内九州州方千里州建百里之國三十七
十里之國六十五十里之國百有二十凢二百一十國
名山大澤不以封其餘以為附庸閒田八州州二百一
十國(閒音閑/後同)
　(鄭氏曰建立也立大國三十十三公也立次國六十十六/卿也立小國百二十十十二小卿也名山大澤不以)
　(封者與民同財不得障管亦賦税之而已孔氏曰十/三公者天子縣内三公之國方百里畿外大國亦方)
　(百里三十大國擬扵三公之地者凢十也十六卿者/畿内六卿之地方七十里畿外次國亦方七十里六)
　(十次國擬扵六卿之地者凢十也十十二小卿者畿/内大夫之國方五十里畿外小國亦方五十里百二)
　(十小國擬扵十二小卿之地者凢十也十二小卿上/重有十字一州凢二百一十國其外餘地若封人附)
　(扵大國謂之附庸若未封人謂之閒田名山大澤若/諸侯為主則民不得取其財物故不以封諸侯使不)
　(得障塞管領禁民共取但隨其所取賦稅而已馬氏/曰自唐至周其土地之廣狹斷長補短大界皆方三)
　(千里三三為九則方千里者九也其一為天子之縣/内餘八州各方千里一州建百里之國三十公侯之)
　(國也七十里之國六十伯之國也五十里之國百有/二十子男之國也合二百一十國而訃之猶餘方百)
　(里者十有竒以為附庸閒田鄭氏以為殷制又以為/周公斥大九州之界方七千里者其説不經長樂陳)
　(氏曰夏之甸侯綏凢三服毎服一面五百里為方三/千里周之侯甸男采衛凢五服毎服兩面共五百里)
　(五服方二千五百里與王畿千里為三千五百里周/公斥大中國不過五百里而已名山大川皆天子使)
　(吏治之而入其貢賦九州川浸山藪各有職方不屬/諸侯之版春秋諸侯或兼而擅之齊斡山海晉私邭)
　(瑕宋有孟諸楚有雲夢皆不入扵王官故孔子作春/秋虎牢不係鄭沙麓不係晉緣陵不係杞楚邱不係)
　(衛盖别天子之守地也夫先王之不以/封将以弭諸侯之侈心而與民共利也)
天子之縣内方百里之國九七十里之國二十有一五
十里之國六十有三凡九十三國名山大澤不以朌其
餘以禄士以為閒田(朌音/班)
　(鄭氏曰畿内大國九者三公之田三為有致仕者副/之為六也其餘三待封王之子弟次國二十一者卿)
　(之田六亦為有致仕者副之為十二又三為三孤之/田其餘六亦待封王之子弟小國六十三大夫之田)
　(二十七亦為有致仕者副之為五十四其餘九亦以/待封王之子弟三孤之田不副者以其無職佐雖致)
　(仕猶可即而謀焉朌讀為班孔氏曰三公在朝既有/正田今既致仕不可仍食三公采邑身又見存不可)
　(全無其地故公卿大夫皆有正職之田又有致仕副/邑也按周禮三公雖無正職猶列扵官參六卿之事)
　(故司徒云鄉老二鄉則公一人三孤則不列扵官故/云無職在朝在家其事一等雖退致仕猶可就而謀)
　(事故無致仕之副名山大澤畿外列土諸侯有封建/之義故云不以封畿内之臣既不世位有朌賜之義)
　(故云不以朌亦為與民共財不障管也其餘以禄士/以為閒田者謂九十三國之餘下文所云是也以九)
　(十三國封公卿大夫故此特云以禄士以禄士者謂/無地之士給之地以當其禄不得為采邑也若公卿)
　(之子父死之後既不世爵得食父禄則此禄士包之/也凢禄士之外並為閒田則周禮之公邑也不云附)
　(庸者以縣内無附庸也畿外諸侯有附庸故閒田少/畿内每須朌賜故閒田多長樂陳氏曰周官有在鄉)
　(之縣有在遂之縣有采邑之縣有閒田之縣故王畿/謂之縣縣内方百里之國九三公所視公侯之地也)
　(七十里之國二十有一卿所視伯之地也五十里之/國六十有三大夫所視子男之地也公卿大夫不謂)
　(之采邑而謂之國者人臣謹度以事上則全扵臣道/制節以御下則兼扵君道自臣道而言雖國亦謂之)
　(家孟子千乗稱家是也自君道而言雖邑亦謂之國/此采邑稱國是也山隂陸氏曰周官公所受田在大)
　(都之畺地卿所受田在小都之縣地大夫所受田在/家邑之稍地此所謂縣内舉中言之也然則元士受)
　(地扵公邑之句地可知此其大凢也其地有餘不足/盖有通法存焉雖卿或在畺地雖大夫或在縣地取)
　(足扵封而已廬陵胡氏曰大國餘六次國餘十五小/國餘三十七以待朌賜三公卿大夫之有功者亦或)
　(待王之别有所封爾鄭云為有致仕者副之又其餘/以待封王之子弟扵經何以見之且公卿大夫在位)
　(則有定員若致仕則或多或少豈有定數今云公之/致仕者三卿之致仕者六大夫之致仕者二十七限)
　(以員數恐非通論方氏曰名山若魯之泰山晉之梁/山之類大澤若豫之孟豬楚之雲夢之類山澤之大)
　(者則必有其名焉扵山曰名扵澤曰大盖互言之爾/名山大澤神物之所藏寳貨之所出非外内諸侯得)
　(專而有之故扵外則不以封扵内則不以朌外則度/土而封之使傳嗣也故曰封内則分邑以朌之使食)
　(禄而已故曰朌廷平周氏曰封以土言朌以恩言/禄士元士之采邑也故繼之以天子之元士不與)
凡九州千七百七十三國天子之元士諸矦之附庸不
與(與音/預)
　(廬陵胡氏曰洛誥傳云天下諸侯来進受命扵周退/見文武尸者千七百七十三諸侯又孝經説曰周千)
　(八百諸侯布列五千里内又異義公羊説殷三千諸/侯周千八百諸侯則周制正與此千七百七十三國)
　(之數合夫孝經緯及異義公羊説固不足盡信鄭不/據周必以此為殷制何也鄭氏曰不與不在數中也)
○方千里者為方百里者百封方百里者三十國其餘
方百里者七十又封方七十里者六十為方百里者二
十九方十里者四十其餘方百里者四十方十里者六
十又封方五十里者百二十為方百里者三十其餘方
百里者十方十里者六十名山大澤不以封其餘以為
附庸閒田諸矦之有功者取於閒田以禄之其有削地
者歸之閒田
　(此覆解上文八州封國之制也孔氏曰凢千里之方/以開方計之方百里者凢有一百封方百里大國三)
　(十國以百中去三十故其餘方百里者七十又封方/七十里次國六十國為方百里者二十九方十里者)
　(四十凢百里之方開方計之為十里之方百其七十/里之國一用十里之方四十九七十里之國二則用)
　(十里之方九十八則一个百里為七十里之國二剰/十里之方二然則二十个七十里之國用百里之方)
　(十剰十里之方二十七十里之國六十用百里之方/三十剰十里之方六十今就百里之方三十之中抽)
　(去十里之方六十是用百里之方二十九方十里者/四十故其餘方百里者四十方十里者六十又封方)
　(五十里小國百二十國凢百里之方一封五十里之/國四則十个百里之方封五十里之國四十今小國)
　(百二十故用百里之方三十則其餘方百里者十方/十里者六十以為附庸閒田方氏曰諸侯之有功者)
　(取扵閒田以禄之即廵守之禮言有功徳扵民者加/地是也其有削地者歸之閒田即巡守之禮言不敬)
　(者君削以/地是也)
天子之縣内方千里者為方百里者百封方百里者九
其餘方百里者九十一又封方七十里者二十一為方
百里者十方十里者二十九其餘方百里者八十方十
里者七十一又封方五十里者六十三為方百里者十
五方十里者七十五其餘方百里者六十四方十里者
九十六
　(此覆解上文縣内封國之制也孔氏曰天子縣内地/方千里為方百里者百既用九个擬封百里之國故)
　(其餘方百里者九十一也又封方七十里之次國二/十一凢百里之方十為七十里之國二十剰十里之)
　(方二十今以十里之方二十又更取其外十里之方/二十九添前二十為四十九為七十里之國一是共)
　(二十一國也總用百里之方十十里之方二十九故/其餘方百里者八十方十里者七十一也又封方五)
　(十里之小國六十三凢百里之方一為五十里之國四/則百里之方十為五十里之國四十又百里之方五)
　(為五十里之國二十總為五十里之國六十更有五/十里之國三凢一个五十里之國用十里之方二十)
　(五則三个五十里國總用十里之方七十五是用地/方百里者一十五方十里者七十五故其餘方百里)
　(者七十四方十里者九十六然畿外千里封國之外/所餘地少其畿内千里所餘地多者以畿外之土本)
　(擬封建諸侯故國數多餘地少畿内本供天子又有/郊關鄉遂凖擬公卿王子弟采邑故建國數少餘地)
　(多方氏曰此畿内不言名山大/澤與禄士閒田則以前見之)
○千里之外設方伯五國以為屬屬有長十國以為連
連有帥三十國以為卒卒有正二百一十國以為州州
有伯八州八伯五十六正百六十八帥三百三十六長
八伯各以其屬屬於天子之老二人分天下以為左右
曰二伯(長之兩切帥色/類切卒子忽切)
　(鄭氏曰屬連卒州猶聚也伯帥正亦長也凢長皆因/賢侯為之殷之州長曰伯虞夏及周皆曰牧老謂上)
　(公周禮曰九命作伯春秋傳曰自陜以東周公主之/自陕以西召公主之孔氏曰屬是繋屬連是連接卒)
　(是卒伍州是聚居故總云聚也伯帥正俱是長但異/其名因其州内賢侯為之長非州外别取州牧也山)
　(隂陸氏曰屬以官之六屬制名言大事則從其長小/事則專逹也連以聨制名言以授邦職以役國事如)
　(聨也卒以卒制名言以比追胥以全貢賦如卒也長/之以仁故屬有長帥之以知故連有帥正之以義故)
　(卒有正至伯則扵一州為長其仁其知與義可知也/彼正以下吾驅之而已是故或謂之牧若二伯又有)
　(大扵此者焉能充此任者其殆聖乎周公是也召公/猶有慚徳八州八伯盖天子之縣内不在此數澄曰)
　(方伯謂東方西方二伯也千里之外八州諸侯州各/有牧以統之扵外矣八牧所牧之州其四在西方其)
　(四在東方又以王朝三公設為二伯以總之扵内焉/西方諸侯西伯總之東方諸侯東伯總之周書言大)
　(保率西方諸侯畢公率東方諸侯是也千里之外設/方伯者謂千里之外八州之侯設方伯扵内以總之)
　(非謂所設方伯在千里之外也下云州有伯此伯乃/一州之牧爾以其統一州之諸侯猶方伯總一方之)
　(諸侯也故州牧/亦可名曰州伯)
天子使其大夫為三監監於方伯之國國三人(監古蹔/切監於)
(古銜切/後同)
　(鄭氏曰使佐方伯領諸侯孔氏曰天子使在朝之大/夫徃監扵方伯之國每一州三人三八二十四人崔)
　(氏云此謂殷之方伯皆有三人佐其伯周則扵牧下/置二伯亦或因殷使大夫為三監尚書管叔蔡叔霍)
　(叔為三監與此别澄按孟子言周公使管叔監殷書/序亦言三監及淮夷叛説三監者或以為武庚管叔)
　(蔡叔或以為管叔蔡叔霍叔皆非也盖武王分殷之/故地為邶鄘衛三國而使管叔蔡叔康叔君之管叔)
　(君邶蔡叔君鄘後因叛而廢其國惟衛康叔之國獨/存書言王啟監周官言立其監監者皆謂諸侯之君)
　(非謂别以人而監侯國也此記盖因邶鄘衛為殷地/之三監而誤既云監方伯之國而疏云三八二十四)
　(人則是監州伯之國矣誤稱州伯為方伯也崔謂周/扵牧下置二伯其説愈謬夫二伯為八州牧之統豈)
　(扵牧下而置哉注䟽之説皆無稽陵陽李氏曰牧/伯皆諸侯之賢者天子所親倚豈復使内臣監之)
○天子百里之内以共官千里之内以為御(共音/恭)
　(馬氏曰百里之内去王城五十里而四面相距則百/里也千里之内去王城五百里而四面相距則千里)
　(也官者官府之所用其用輕故取百里近地所出者/給之御者天子之所用其用重故取千里逺地所出)
　(者給之山隂陸氏曰百里之内以共官府所用若禹/貢百里賦納總千里之内以為天子御府所用若禺)
　(貢四百里粟五百里米孔注謂納精者少麤者多澄/曰按周之法則百里之内乃近郊之地士工商所受)
　(田以及國外之場圃國中之㕓里所取亦寡豈特以/是而共官之用乎千里之内則大都小都家邑公邑)
　(以至六遂六鄉有供王之賦有農田之稅御用之物/盖扵此乎取也然記者不知何據而云長樂陳氏曰)
　(周官大府關市之賦以待王之膳服邦中之賦以待/賔客四郊之賦以待稍秣家削之賦以待匪頒邦句)
　(之賦以待工事邦縣之賦以待幣帛邦都之賦以待/祭祀山澤之賦以待䘮紀或以其地之所便或以其)
　(地之所宜或以其類之所從然皆未嘗以逺物待乎/近以近物待乎逺豈以近者供官逺者為御乎又大)
　(宰之制國用必合王府之財為之調度乃可豈官府/之所供止扵百里膳服之御必千里乎臨川王氏曰)
　(此一説不知是何時扵它經亦不見恐扵事亦/難如此盖當合王府之財而通其調度乃可也)
千里之内曰甸千里之外曰采曰流
　(此約禹貢五服之文而為記千里之内曰句所謂五/百里句服也一面各五百里東西南北相距為十里)
　(之内千里之外謂自侯服至荒服也侯服之别有三/曰采曰男邦曰諸侯綏服之别有二曰揆文教曰奮)
　(武衛要服之别有二曰夷曰蔡荒服之别有二曰蠻/曰流内之近者始扵采外之逺者終扵流故舉其始)
　(終二者以包七者扵中也長樂陳氏曰句禹貢句服/也采則侯服之百里采也流則荒服之二百里流也)
　(李氏曰采于侯服為尤近流于荒服為極/逺九州舉内以見外四海舉外以包内)
○制農田百畝百畝之分上農夫食九人其次食八人
其次食七人其次食六人下農夫食五人庶人在官者
其禄以是為差也(分去聲食音嗣下同/差初佳初宜二切)
　(鄭氏曰農夫皆受田扵公田肥墩有五等收入不同/也庶人在官謂府史之屬官長所除不命扵天子國)
　(君者分或為糞孔氏曰地有九等故周禮大司徒上/地家七人中地家六人下地家五人一家男女七人)
　(以上則授之以上地所養者衆也男女五人以下則/授之以下地所養者寡也以七人六人五人為率者)
　(舉中而言家七人者中地之上家六人者中地之中/家五人者中地之下上地之上家十人上地之中家)
　(九人上地之下家八人下地之上家四人下地之中/家三人下地之下家二人從十人至二人凢九等此)
　(惟自九人而下至五人五等者大司徒所云農夫授/田實有九等此據凖庶人在官之祿最下者猶五人)
　(故從上農夫至五人而已司徒上地家十人此云上/農夫食九人者上中之地亦為上地不言上上者欲)
　(取九人當下士禄也方氏曰府史胥徒之類其田則/載師所謂官田也而又有工有賈有奄有奚禄之多)
　(寡以農為差多者不過得食九人之禄寡者不下得/食五人之禄此言百畝之分孟子言百畝之糞者盖)
　(分以均之之法出乎上糞以治/之之力出乎下其言互相備也)
諸矦之下士視上農夫禄足以待其耕也中士倍下士
上士倍中士下大夫倍上士卿四大夫禄君十卿禄次
國之卿三大夫禄君十卿禄小國之卿倍大夫禄君十
卿禄
　(鄭民曰此班禄尊卑之差孔氏曰大夫以下位卑禄/小故大小國不殊卿與君祿重位尊故禄隨國之大)
　(小為節自下士至小國之卿倍大夫禄皆據無采地/者言之方氏曰下言次國小國上言諸侯者謂大國)
　(大國公侯方百里之國也次國伯方七十里之國也/小國子男方五十里之國也下士視上農夫盖以一)
　(夫所耕之田而禄下士之家僅足以代其耕/而已為其從事扵公不暇從事於私故也)
○諸矦之下士禄食九人中士食十八人上士食三十
六人下大夫食七十二人卿食二百八十八人君食二
千八百八十人次國之卿食二百一十六人君食二千
一百六十人小國之卿食百四十四人君食千四百四
十人次國之卿命於其君者如小國之卿
　(此覆解上文班禄之制孔氏曰諸侯下士視上農夫/故食九人中士倍下士故食十八人上士倍中士故)
　(食三十六人下大夫倍上士則食七十二人卿四大/夫禄則食二百八十八人君十卿禄則食二千八百)
　(八十人次國大夫以下亦如大國大夫惟卿得三大/夫禄則次國之卿食二百一十六人次國之君亦十)
　(卿禄則食二千一百六十人小國大夫以下亦如大/國大夫而卿則二大夫禄則小國之卿食百四十四)
　(人小國之君亦十卿禄則食千四百四十人大國三/卿皆命扵天子則其禄各食二百八十八人次國三)
　(卿二卿命扵天子者禄各食二百一十六人而一卿/命扵其君者為賤禄不可等天子命者故視小國卿)
　(食一百四十四人也若子男小國一卿命扵天子而/二卿命扵其君者禄如天子命卿無以異盖國小故)
　(不足差降或云視大夫也應氏曰由下士以至扵君/其禄愈厚則所食愈衆豈非以人徒服役漸増而漸)
　(廣與然由卿以下皆服役乎君者也既各給之田以/為禄矣君禄之所入豈盡以食二千八百八十人哉)
　(以二千八百八十人之食而養一君所養極其厚亦/欲居人上者知吾之所奉合衆力而共為之則必思)
　(有以稱此且不至壅利以/自私而必推己以養人也)
天子之大夫為三監監於諸矦之國者其禄視諸矦之
卿其爵視次國之君其禄取之於方伯之地
　(方氏曰前言監扵方伯之國此言監扵諸侯之國其/實一也以其監方伯故其禄取之扵方伯之地禄視)
　(諸侯之卿者以大夫之位所養不大厚也爵視次國/之卿者以三監之職權不可不重也澄按三監古無)
　(之記者盖誤又因上文言君卿大夫士之禄所/食多寡而生此文殆不足信方氏從而臆説爾)
方伯為朝天子皆有湯沐之邑於天子之縣内視元士
(為去聲/朝音潮)
　(鄭氏曰湯沐之邑給齊戒潔清之用浴用湯沐用潘/孔氏曰按前文云不能五十里曰附庸又云天子元)
　(士視附庸湯沐之邑視元士亦五十里以下左氏説/諸侯有功徳扵王室京師有朝宿之邑泰山有湯沐)
　(之邑魯周公之後鄭宣王母弟有湯沐邑其餘則否/而公羊説謂諸侯朝天子皆有朝宿之邑許慎以為)
　(若如此則周千八百諸侯盡京/師地不能容之不合事理之宜)
○天子之縣内諸矦禄也外諸矦嗣也
　(鄭氏曰選賢置之扵位其國之禄如諸侯不得世外/諸侯有功乃封之使之世也冠禮記曰繼世以立諸)
　(侯象賢也孔氏曰畿内公卿大夫之子父死得食父/之故采邑不得繼父為公卿大夫盖世其位則權并)
　(一姓妨塞賢路故世禄不世位有罪乃奪其禄若有/賢徳則復父位畿外諸侯嘗有大功封之以報其勞)
　(効世世象賢故子得襲父位傳嗣其國也石林葉氏/曰内之公卿大夫其受田視公侯伯子男固亦通稱)
　(為諸侯也内世禄而公卿大夫之子必賢而後得世/爵外世爵而諸侯之子自非大惡猶得襲位盖公卿)
　(大夫有功徳出封為諸侯是外之世爵者乃内之世/禄臣也至諸侯有功徳亦入而為公卿是在内之世)
　(禄者或在外之/世爵諸侯也)
諸矦世子世國大夫不世爵使以徳爵以功未賜爵視
天子之元士以君其國諸矦之大夫不世爵禄
　(鄭氏曰世子世國象賢也大夫謂縣内及列國諸侯/為天子大夫者不世爵而世禄辟賢也以君其國列)
　(國及縣内之國也孔氏曰下云諸侯之大夫則此大/夫是天子大夫也公卿大夫總言大夫以包之列國)
　(諸候及縣内諸侯既死其子求得賜爵其衣服禮制/視天子元士各君其本國畿内諸侯有大功徳元子)
　(出封畿外則王命次子守其采邑若其賢才則世為/公卿周公召公之屬是也諸侯降扵天子故其大夫)
　(不世爵禄若有大功徳亦得世之程子曰古者使以/徳爵以功世禄而不世官故賢才衆而庻績成及周)
　(之衰公卿大夫皆世官政由是敗矣長樂陳氏曰諸/侯世子世國即外諸侯嗣也大夫不世爵即内諸侯)
　(禄也内諸侯不止扵大夫此止言大夫以卿兼公而/上大夫為卿故也周官大司徒以賢制爵以庸制禄)
　(司士以徳詔爵以功詔禄此云使以徳爵以功者别/而言之爵主徳禄主功合而言之必使以試其徳及)
　(有功而後爵之也延平周氏曰天子之大夫世禄不/世爵故其子之未賜爵者則其禮視元士而其禄即)
　(大夫也新安王氏曰芮伯為司徒衛侯為司寇齊侯/吕伋為虎賁是以諸侯入天子之國為卿大夫也在)
　(其國為世子則可以世國入為大夫則不可以世爵/盖以徳而使之待其功而爵之非子孫所得繼也未)
　(賜爵此乃外之列國非畿内有采地之公卿也君薨/世子嗣位以君其國除服来朝以士服見扵天子天)
　(子命之則授以冕服扵是始以諸侯而臨臣民或未/来朝天子亦遣使以冕服就賜之方氏曰未賜爵視)
　(天子之元士以君其國者謂世子世國之初也視禮/儀之數視之也且諸侯之適子未誓以皮帛繼子男)
　(則未賜爵視天子之元士者以元士視附庸而繼子/男故也諸侯之大夫不世爵禄則以其徳又降扵天)
　(子之大夫故也澄曰未賜爵承上文世國者言之謂/諸侯之世子雖得世國然世國之初天子未賜爵則)
　(猶未得為諸侯也諸侯之大夫承上文不世爵者言/之謂天子之大夫雖不世爵而猶得世禄若諸侯之)
　(大夫則并禄/亦不得世矣)
　　　右記制禄凡八節
古者以周尺八尺為歩今以周尺六尺四寸為歩古者
百畝當今東田百四十六畝三十歩古者百里當今百
二十一里六十歩四尺二寸二分
　(鄭氏曰周尺之數未詳聞也按禮制周猶以十寸為/尺盖六國時多變亂法度或言周尺八寸則歩更為)
　(八八六十四寸以此計之古者百畝當今百五十六/畝二十五歩古者百里當今百二十五里孔氏曰古)
　(者八寸為尺今以周尺八尺為歩則一歩有六尺四/寸今以周尺六尺四寸為歩則一歩有五十二寸是)
　(今歩比古歩每歩剰出一十二寸以此計之則古者/百畆當今東田百五十二畝七十一歩有餘與此百)
　(四十六畝三十歩不相應也又今毎歩剰古歩十二/寸以此計之則古之百里當今百二十三里一百一)
　(十五歩二十寸與此百二十一里六十歩四十二寸/二分又不相應周猶以十寸為尺今云以周尺六尺)
　(四寸為歩盖六國時多變亂法度謂周尺八寸也即/以古周尺十寸為尺八尺為歩則歩八十寸若以今)
　(周尺八寸為尺八尺為歩則今歩少扵古歩一十六/寸也是今歩别剰六十寸以此古歩又以今周尺八)
　(寸八尺為歩外剰十六寸而計之則古之四歩剰出/今之一歩古之四十歩為今之五十歩古之八十歩)
　(為今之一百歩計古一百畝之田長百歩得今田一/百二十五歩是今田每畝之上剰出二十五歩則方)
　(百畝之田従北嚮南每畝剰二十五歩總為二千五/百歩從東嚮西每畝二十五歩亦總為二千五百歩)
　(相併為五十歩是總為五十畝又西南一角南北長/二十五歩應南畔所剰之度東西亦長二十五歩應)
　(西畔所剰之度計方二十五歩開方乗之緫積得六/百二十五歩六百歩則為六畝餘有二十五歩故云)
　(古者百畝當今百五十六畝二十五歩也又古四歩/剰今一歩則古者四里剰今一里為五里則古者四)
　(十里剰今為十里為五十里則古者八十里剰今二/十里緫為百里是古者八十里為今百里今之百里)
　(之外猶有古之二十里四里剰一里其古二十里為/今之二十五里故云古者百里當今百二十五里長)
　(樂陳氏曰璧羨以起度考工記璧羨度尺好三寸以/為度璧徑九寸羨而長之從十寸廣八寸同謂之度)
　(尺則周之法十寸八寸皆為尺也考工記扵按言十/有二寸扵鎮圭言尺有二寸此十寸尺之證也説文)
　(曰咫八寸周尺也此云周尺八尺為歩今以周六尺/四寸為歩六尺四寸及八尺爾此八寸尺之證也隋)
　(書所載歴代尺有十五種盖古尺廢後世長短異同/之論遂不一也延平周氏曰後世之尺或以黍或以)
　(忽或以指然地之生黍有小大蠶之吐絲有/巨細人之手有長短此歩尺所以異同也)
方一里者為田九百畝方十里者為方一里者百為田
九萬畝方百里者為方十里者百為田九十億畝方千
里者為方百里者百為田九萬億畝
　(鄭氏曰一里方三百歩億今十萬萬億今萬萬也孔/氏曰歩百為畆是長百歩闊一歩畆百為夫是一頃)
　(也長闊皆百歩夫三為屋是三頃也闊三百歩長一/百歩屋三為井是九百畝也長闊皆三百歩是為方)
　(一里一个十里之方為田九萬畝十个十里之方為/田九十萬畝方百里者為百个十里之方其田九百)
　(萬畆一億是十萬十億是百萬九百萬即是九十億/畝也尹文子云百姓千品萬官億醜皆以數相十此)
　(小億也毛詩傳云數萬至萬曰億此大億也一个百/里之方為田九十億畆十个百里之方為田九百億)
　(畝方千里者為百个百里之方其田九千億畝若以/萬言之當云九萬萬畆此云九萬億畝億萬字相交)
　(渉遂誤萬萬為萬億皇氏曰億數不定或以萬萬為/億或以十萬為億或以一萬為億此云萬億者祇是)
　(萬萬也六國時或将/萬為億故云萬億)
自恒山至于南河千里而近自南河至于江千里而近
自江至于衡山千里而遥自東河至于東海千里而遥
自東河至于西河千里而近自西河至于流沙千里而
遥西不盡流沙南不盡衡山東不盡東海北不盡恒山
凡四海之内斷長補短方三千里為田八十萬億一萬
億畝(斷音/短)
　(鄭氏曰恒山至南河冀州域南河至江豫州域江至/衡山荆州域東河至東海徐州域東河至西河亦冀)
　(州域西河至流沙雍州域方三千里為田八十萬億/一萬億畝九州之大計也孔氏曰一州方千里九州)
　(方三千里三三如九為方千里者九一个千里有九/萬億畆九个千里九九八十一故有八十一萬億畝)
　(記文扵八十整數之下云萬億是八十个萬億又云/一萬億言又有一个萬億也方氏曰一萬億畝之上)
　(重有萬億二字盖衍文爾皇氏曰千里而近者言其/地稍近不滿千里也千里而遥者言其地稍逺不啻)
　(千里/也)
方百里者為田九十億畝山陵林麓川澤溝瀆城郭宫
室塗巷三分去一其餘六十億畝(分去聲/去上聲)
　(鄭氏曰以一大國為率其餘所以授民也山足曰麓/方氏曰九十億畝三而分之則各三十億畝去其一)
　(分以容宫室塗巷之類則餘六十億畝為/可耕之田四海之内不皆如此大畧然也)
○古者公田藉而不稅市㕓而不税關譏而不征林麓
川澤以時入而不禁夫圭田無征田里不粥墓地不請
(藉在亦切/粥音育)
　(孟子曰耕者助而不税則天下之民皆悦而願耕扵/其野矣市㕓而不征法而不㕓則天下之商皆悦而)
　(願蔵扵其市矣關譏而不征則天下之旅皆悦而願/出扵其路矣又曰昔者文王之治岐也關市譏而不)
　(征澤梁無禁又曰卿以下必有圭田圭田五十畝餘/夫二十五畝鄭氏曰藉之言借也借民力治公田羙)
　(惡取扵此不税民之所自治也夏后氏五十而貢殷/人七十而助周人百畝而徹所云古者謂殷時也㕓)
　(市物邸舍税其舍而不税其物關譏異服識異言征/亦税也周禮國凶札則無門關之征猶譏也田里墓)
　(地皆受扵公民不得私也孔氏曰一井之中凢有九/夫中央一夫為公田但借八家之力以治此公田不)
　(税民之私田也市内空地曰㕓使商人停物扵中税/其所舍之處不税其在市所賣之物關竟上門也譏)
　(謂呵察非違不税行人之物竹木曰林林屬扵山為/麓注瀆曰川水鍾曰澤林麓川澤民庶須有采取隨)
　(時而入官不限禁之以時入如獺祭魚然後入澤梁/也田地里邑既受之扵公民不得粥賣冢墓之地公)
　(家所給族葬有常不得輙請求餘䖏澄曰夫圭田夫/田謂餘夫所受二十五畝之田圭田謂卿以下所受)
　(五十畝之圭田也無征謂既不税其所受亦不令助/耕公田也程子曰一夫上父母下妻子以五口八口)
　(為率受田百畝如有弟是餘夫也年十六别受田二/十五畝俟其壮而有室然後更受百畝之田朱子曰)
　(圭潔也以奉祭祀百畝常制之外又有餘夫之田所/以厚野人也世禄常制之外又有圭田所以厚君子)
　(也方氏曰餘夫之田無征所以優單弱圭田無征所/以優賢能長樂陳氏曰公田藉而不税所以寛農市)
　(㕓而不税所以寛商關譏而不征所以寛旅山澤以/時入而不禁所以寛萬民餘夫夫外之田也圭田禄)
　(外之田也禄外之田半百畝夫外之田又半之無征/者征盖税歛之總名也田里鄉遂官之所頒不可以)
　(粥不粥則生者無相兼并而民無憾扵養生墓地墓/大夫之所掌不可以請不請則死者有所安厝而民)
　(無憾扵送死頒之田里墓地/仁也禁之以不粥不請義也)
○司空執度度地居民山川沮澤時四時量地逺近興
事任力(度度上如字下大/洛切沮將慮切)
　(鄭氏曰司空冬官卿掌邦事者度丈尺也居民山川井/沮澤時四時者觀寒煖燥濕沮謂莱沛量地謂制邑)
　(之䖏興事謂築邑廬宿市也孔氏曰執丈尺之度以/量度其地而居䖏其民觀山川髙下沮澤浸潤之䖏)
　(山燥川與沮澤濕沮地是有水草之䖏草所生為莱/水所生為沛又當以時候此四時知其寒煖九夫為)
　(井四井為邑堪造邑井之䖏謂平原之地沃衍之所/也若山林藪澤則不堪邑井事言興則用力重難謂)
　(築邑城又築廬與宿及市也凢國野之道十里有廬/三十里有宿五十里有市方氏曰山川沮澤之地利)
　(異必候四時之天氣時者候其時之謂量地逺近/将以制邑也制邑必興役事興役事必任民力焉)
○凡使民任老者之事食壯者之食用民之力歲不過
三日
　(鄭氏曰凢使民寛其力饒其食用民之力謂治宫室/城郭道渠也孔氏曰役法功程老則功少壮則功多)
　(雖壮者限以老者之功程寛其力也廩餼牲體壮者/食多老者食少雖老者給以壮者之食料饒其食也)
　(使民治城郭道渠不得過三日周禮均人豐年旬用/三日中年旬用二日無年旬用一日年嵗不同雖豐)
　(不過三/日也)
○凢居民量地以制邑度地以居民地邑民居必參相
得也無曠土無㳺民食節事時民咸安其居樂事勸功
尊君親上然後興學(樂音/洛)
　(地邑有廣狭民居有稀稠必參合量度使之相稱各/得其宜若地廣民稀則有矌土矣地狭民稠則有游)
　(民矣食節謂制民之産使之足以仰事俯畜也事時/謂上之興事必扵農隙不奪農時也如此則民咸安)
　(其居矣方氏曰量猶五量之量其多少足以知其所/容度猶五度之度其長短足以知其所至故制邑曰)
　(量居民曰度然邑制之所容莫非民民居之所至莫/非邑則邑亦可言度居亦可言量矣兩之為並三之)
　(為參地也民也長短多少不可相失也無曠土則地/無遺利無游民則人無遺力曠言虚而無墾闢之功)
　(㳺言散而無興作之業也食節則無不足之患事時/則無不及之務居民之道亦期其如此而已故效至)
　(扵民咸安其居也樂事則不至扵勞苦勸功則不由/扵勉強尊君則為臣者有遜志親上則在下者無離)
　(心上則不止扵君凢在已上者皆是也教不可一日/廢必待樂事勸功尊君親上然後興學者則以至此)
　(然後教學之道可致其詳也鄭氏曰興學立小學/大學孔氏曰如此然後得興學民富而可教也)
○凢居民材必因天地寒煖燥濕廣谷大川異制民生
其間者異俗剛柔輕重遲速異齊五味異和器械異制
衣服異宜脩其教不易其俗齊其政不易其宜(燥素老/切異齊)
(才細切/和去聲)
　(鄭氏曰因天地寒煖燥濕者使其材堪地氣也異制/謂其形象異俗謂其所好惡異齊謂其性情緩急異)
　(和謂香臭與鹹苦異制謂作務之用異宜謂氊裘與/絺綌教謂禮義政謂刑禁澄曰民材謂人之生質也)
　(地之氣所應不同而天氣或寒或煖天之氣所感不/同而地氣或燥或濕因天地之寒煖燥濕而各使生)
　(質之能堪其氣者居之兩山之間谺然而深水流注/川者曰谷廣谷則兩山相去稍逺其中有隰臯之地)
　(可居大川謂大川之上亦有可居者即墳衍之地也/異制謂有山有川之䖏其髙深之形勢各異若裁制)
　(而成然俗者民間習尚之所安也凢居民者中土平/原之地為正廣谷大川地形地勢之制既異則其間)
　(之民受此地氣而生者其民俗之習尚自與平原之/民異也剛柔輕重遲速謂氣禀之異稟陽之多者剛)
　(禀隂之多者柔輕重有陽而輕隂而重者亦有隂而/輕陽而重者遲速有隂而遲陽而速者亦有陽而遲)
　(隂而連者人之氣稟大槩有此六者齊如五聲之齊/雖不齊同而各有分齊也和謂調和制謂制作宜謂)
　(所便也氣稟不同故口所嗜之味各有所宜而異其/調和身所用之器各有所宜而異其制作體所被之)
　(衣服與五味之和器械之制皆為各有所宜而異異/和異制亦異宜也故以異宜終之貫上二句脩謂其)
　(教皆眀無所廢缺教即下章七教是也齊謂其政並/舉無所參差政即下章八政是也以廣谷大川而言)
　(則地産有異而其習尚之所安各異其俗故雖導之/以七教然亦不改易其所安之俗使之各得以安其)
　(所安也以剛柔輕重遲速而言則天禀有異而其身/口之所便各異其宜故雖正之以八政然亦不改易)
　(其所便之宜使之各得以宜其/所宜也此居民材之大凢也)
中國戎夷五方之民皆有性也不可推移東方曰夷被
髮文身有不火食者矣南方曰蠻雕題交趾有不火食
者矣西方曰戎被髮衣皮有不粒食者矣北方曰狄衣
羽毛穴居有不粒食者矣中國夷蠻戎狄皆有安居和
味宜服利用備器五方之民言語不通嗜欲不同達其
志通其欲東方曰寄南方曰象西方曰狄鞮北方曰譯
(衣去聲鞮/丁兮切)
　(皆有性謂其生稟各不同不可推移謂其生禀一定/而不可易如論語言上智下愚不移也東方曰夷以)
　(下言四夷異俗文身與雕題同衣皮與衣羽毛同此/亦言其俗之大畧而已皆有安居和味宜服利用備)
　(器言五民之居䖏飲食衣服器用異宜也言語不相/通而嗜欲不相同則不能自言其所欲故必有譯言)
　(者逹其志然後可以通其欲也寄象狄鞮譯譯言者/之異名鄭氏曰五方之民性不可推移也氣使之然)
　(也雕文謂刻其肌以丹青湼之交趾臥則僢足相鄉/不火食地氣煖不為病也不粒食地氣寒少五穀也)
　(孔氏曰五方謂中國四夷舉戎夷則蠻狄可知文身/謂以丹青文飾其身雕刻也題額也雕題謂以丹青)
　(雕刻其額非惟雕額亦文身也漢書地理志云越俗/斷髮文身以辟蛟龍之害東方南方皆近海故俱文)
　(身也趾足也蠻臥時頭向外而足在内相交故云交/趾不云被髮斷髮故也有不火食言亦有火食者西)
　(方無絲麻唯食禽獸故衣皮東北方多鳥故衣羽國/正北多羊故衣毛凝寒至盛林木又少故穴居中)
　(四夷雖異各有所安之居所和之味所宜之服所利/之用所備之器其事雖異各自充足也水土各異故)
　(言語不通好惡殊别故嗜欲不同帝王立此傳語之/人曉逹五方之志通傳五方之欲使相領解寄者傳)
　(寄外内言語象言放象外内之言狄鞮者鞮知也通/傳夷狄之語與中國相知譯者陳也陳説外内之言)
　(此通傳四方語官也長樂陳氏曰寄象鞮譯周官象/胥是也達其志通其欲象胥所謂協其言辭傳之寄)
　(言其寓扵此象言其像扵彼鞮言其屨譯言其語凢/此皆互見也周官韎師旄人鞮鞻氏教四夷之樂其)
　(名官靺以其所服旄以其所執鞮鞻言其所履方氏/曰題曰雕身曰文互言之爾安居謂所居異俗和味)
　(謂五味異和宜服謂衣服異宜備器謂器械異制利/用謂所利之用若居山不以魚龞為禮居澤不以鹿)
　(豕為禮也馬氏曰志與欲言語之藴言語者志欲之/寓達其志通其欲必在扵言語之際故有道言語之)
　(官謂之寄/象狄鞮譯)
　　　右記度地居民凡六節
六禮冠昬䘮祭鄉相見七教父子兄弟夫婦君臣長幼
朋友賔客八政飲食衣服事為異别度量數制(别彼/列切)
　(六禮冠昬䘮祭四者家之禮也鄉相見二者鄉之禮/也儀禮有士冠禮士昬禮䘮服士䘮禮士虞禮士之)
　(祭有特牲饋食禮卿大夫之祭有少牢饋食禮鄉有/鄉飲酒禮鄉射禮相見有士相見禮七教即五教也)
　(兄弟别出為長幼朋友别出為賔主内則父子兄弟/夫婦外則君臣長幼朋友賔主也鄭氏曰八政飲食)
　(為上衣服次之事為謂百工技藝也異别五方用器/不同也度丈尺也量斗斛也數百十也制布帛幅廣)
　(狹也項氏曰飲食衣服度量數制六者易眀獨事為/異别注不能通事為者冢宰之九職司徒之十二事)
　(考工之六職皆司徒所頒以任民者也異别者司徒/五地之常職方九土之宜王制中國四夷之俗皆司)
　(空所辨以/居民者也)
○司徒脩六禮以節民性明七教以興民徳齊八政以
防淫一道徳以同俗養耆老以致孝恤孤獨以逮不足
上賢以崇徳簡不肖以絀惡(絀音/出)
　(鄭氏曰司徒地官卿掌邦教者逮及也簡差擇也澄/曰此言司徒之所以教即舜之命契者也人之性禀)
　(或殊使民由扵禮則過者不得過不及者不得不及/所謂節之也人倫之徳民所同徳使之能知其教則)
　(莫不感𤼵奮起而興扵善所謂興之也為人欲所溺/之謂淫八政有所禁戒如防之隄水所謂防之也道)
　(徳一則俗之習尚不各道其所道以為道不各徳其/所徳以為徳所謂同之也耆老所當孝養上之人養)
　(耆老則民皆知致其孝矣孤獨有所不足者上之人/恤孤獨則民皆知逮其不足矣孔氏曰所禀之性恐)
　(其失中故以六禮節之徳者得也恐人不徳故以七/教興之八政禁令之事以防淫過之失貴賤同故不)
　(云民齊一所行所得之道徳以同國之風俗敬養耆/老所以致敬孝之心哀恤孤獨所以逮及不足逮謂)
　(恩意逮及之不足謂孤獨者也尊上賢人所以崇奨/有徳簡去不肖所以絀退惡人方氏曰六禮不修則)
　(壊性非禮節之則流七教不明則隠徳非教以興之/則廢政以正民其可差忒乎則在乎齊使之無過行)
　(故曰防淫道人所共由徳人所同得其可以二乎則/在乎一使之無異習故曰同俗養耆老則推愛親之)
　(心扵是為至恤孤獨則損有餘之心無所不及六十/曰耆七十曰老耆老在所養則耄期可知無父曰孤)
　(無子曰獨孤獨在所恤則鰥寡可知賢者/難扵進故上之不肖者惡其雜故簡之)
命鄉簡不帥教者以告耆老皆朝于庠元日習射上功
習鄉上齒大司徒帥國之俊士與執事焉不變命國之
右鄉簡不帥教者移之左命國之左鄉簡不帥教者移
之右如初禮不變移之郊如初禮不變移之遂如初禮
不變屏之逺方終身不齒(帥音率朝音潮與/音預屏必政切)
　(此言司徒之所教而不成者鄭氏曰帥循也不循教/謂敖狠不孝弟者司徒使鄉簡擇以告者鄉屬司徒)
　(耆老皆朝于庠将習禮以化之使之觀焉耆老致仕/及鄉中老賢者朝猶會也此庠謂鄉學也鄉謂飲酒)
　(也至中年考校而又不變移之左右使轉徙其居覬/其見新人有所化也亦復習禮扵鄉學使之觀焉郊)
　(則鄉界之外也稍出逺之後中年又為之習禮扵郊/學逺郊之外曰遂遂大夫掌之又中年不變復移之)
　(使居遂又為習禮扵遂之學不變屏之逺方謂九州/之外齒猶録也孔氏曰此論絀惡之事初入學一年)
　(之終司徒命此郷學簡擇不率教者以告司徒司徒/乃命鄉内耆老大夫致仕為父師少師者及年老有)
　(徳行不仕者皆聚㑹扵鄉學之庠為此不率教之人/習射禮中者在上故云上功又習鄉飲酒禮令老者)
　(居上故云上齒欲使不率教之人觀其上功自勵為/功觀其上齒則知尊長敬老大司徒率領國之英俊)
　(士與在射飲執行事焉言國之俊士則非惟鄉内之/人也使俊士與之以為榮惡者慕之而自勵又問一)
　(年而考校之不變者右鄉移左左鄉移右亦復習射/鄉禮故云如初五年之時更不變移之郊又為之習)
　(禮亦鄉大夫臨之七年之時又不變移之遂遂大夫/亦帥國之俊選扵遂學行禮九年之時又不變屏之)
　(九州之外澄曰入鄉學第一年之終簡不帥教者告/之司徒第二年之正月司徒命鄉大夫為之習射飲)
　(禮使之觀感變其傲狠不孝弟之惡教之至第三年/之終考校而不變則右鄉移之左左鄉移之右第四)
　(年正月鄉大夫又為習射飲禮教之至第五年之終/考校而不變則移之郊郊學盖在鄉遂之間第六年)
　(正月鄉大夫又扵郊學習射飲禮教之至七年之終/考校又不變則移之遂第八年正月遂大夫又扵遂)
　(學習射飲禮教之至第九年之/終考校又不變則屏之逺方矣)
命鄉論秀士升之司徒曰選士司徒論選士之秀者而
升之學曰俊士升於司徒者不征於鄉升於學者不征
於司徒曰造士(選去/聲)
　(此言司徒之所教而成者鄭氏曰秀士鄉大夫所考/有徳行道藝者升之司徒移名扵司徒也升之學學)
　(大學也不征不給其徭役造成也孔氏曰此論崇徳/之事大司徒之官命卿大夫論置考校此鄉學之人)
　(有孝友多才藝秀異之士升扵司徒先名惟在鄉今/移名扵司徒其身猶在鄉學未即貢舉入官也司徒)
　(論選士之秀者而升之學則身升扵大學非惟升名/而已征謂力役供學及司徒細碎之徭役選士雖升)
　(名司徒猶給鄉之徭役俊士身雖升學猶給司徒徭/役若其學業既成皆免其徭役者是謂造成之士也)
　(方氏曰秀言秀而有所出選言羙而可擇俊言敏而/可用造言造而有所成升之司徒者曰選士以其猶)
　(在所擇也升之學者曰俊士以其皆在所用也秀而/為選士則出扵一鄉之士秀而為俊士則出扵六鄉)
　(之士有選士之造者有俊士之造者選士之造不征扵/鄉俊士之造不征扵司徒此其别也征謂行役以從)
　(不征所/以優賢)
樂正崇四術立四教順先王詩書禮樂以造士春秋教
以禮樂冬夏教以詩書王大子王子羣后之大子卿大
夫元士之適子國之俊選皆造焉凡入學以齒(適多/歴切)
　(此言樂正之所以教即舜之命夔者也雖掌教胄子/而司徒所教之造俊亦與鄭氏曰樂正樂官之長掌)
　(國子之教虞書曰䕫命汝典樂教胄子崇髙也髙尚/其術以作教也順此詩書禮樂四術以教成是士故)
　(云以造士春夏陽也詩樂者聲聲亦陽也秋冬隂也/書禮者事事亦隂也互言之者皆以其術相成也王)
　(子王之庶子羣后公及諸侯皆造焉皆以四術成之/也入學皆以長幼受學不用尊卑也孔氏曰此眀習)
　(業之事樂正之官當光揚尊崇此四術以為教謂敷/暢義理贊眀㫖趣使學者知之術者道路之名詩書)
　(禮樂是也順者依順古先王之道以詩書禮樂之教/造成此士四術不可暫闕春教樂兼有禮秋教禮兼)
　(有樂夏教詩兼有書冬教書兼有詩皆以其術相成/但逐其隂陽以為偏主爾文王世子云将君我而與)
　(我齒讓長幼受學雖王大子亦然方氏曰禮者體也/扵秋教之盖秋主揫歛所以成體也樂者樂也扵春)
　(教之盖春主𤼵散所以為樂也詩者言也扵夏教之/盖言者事之文夏與物交而成文故也書者事也扵)
　(冬教之盖事為言之實冬與物辨而反實故也然文/王世子言春誦夏絃誦亦詩也絃亦樂也春之教樂)
　(未始無詩夏之教詩非無樂也故絃誦則一詔之以/太師書禮則或詔之以典書或詔之以執禮春夏通)
　(而教之秋冬别而教之者順陽交隂辨之義也自王/太子以至扵國之俊選皆造焉者皆從其詩書禮樂)
　(之教也天子之子則適庶皆與諸侯而下則庶子不/與者隆殺之别也選士方升扵司徒亦得與在學之)
　(教者教無内外之别也學所以眀人倫人倫莫先乎/孝弟故入學者必以齒曰凢則無貴賤皆以齒矣以)
　(大子而與俊選相為齒所/謂行一物而三善皆得也)
將出學小胥大胥小樂正簡不帥教者以告于大樂正
大樂正以告于王王命三公九卿大夫元士皆入學不
變王親視學不變王三日不舉屏之逺方西方曰棘東
方曰寄終身不齒(棘蒲北切/一讀如字)
　(此言樂正之所教而不成者鄭氏曰出學謂九年大/成學止也所簡者謂王大子王子羣后之太子卿大)
　(夫元士之適子大胥小胥皆樂官屬也大樂正告于/王王命皆入學亦謂使習禮以化之不變王入親為)
　(之臨視重棄賢者子孫也此習禮皆扵大學不舉去/食樂重棄人也棘當為僰僰之言偪使之偪寄扵夷)
　(狄不屏扵南北為其大逺延平周氏曰王命三公至/扵元士皆入學以勸導誘掖之如是而又不變則親)
　(視學而又不變是眞不能變者也故屏之棘急也示/其雖屏之欲棘扵悔過寄者示其雖屏之特寓扵此)
　(爾屏而必謂之棘與寄者恩也卒不免扵不齒者義/也方氏曰以視學之禮化之而又不變則終不變矣)
　(故三日不舉将以棄之也舉與食日舉以樂之舉同/義将棄之而不舉則自貶損以責其教之不至故也)
　(棘寄皆以待貴者之禮有别扵賤者故然爾賤者至/扵四不變然後屏之貴者止扵二不變遂屏之者陳)
　(氏謂先王以衆庶之家為易治以世禄之家為難化/易治故郷遂之所考常在三年大比之時難化故國)
　(子之出學常在九年大成之後以三年之近而考焉/故必四不變而後屏之以九年之逺而簡焉則雖二)
　(不變屏之可也長樂陳氏曰不變者雖王子亦屏逺/方其公扵教化而不私其子此三代之王所以後世)
　(無及/也)
大樂正論造士之秀者以告于王而升諸司馬曰進士
　(此言樂正之所教而成者鄭氏曰升扵司馬移名扵/司馬司馬夏官卿主邦政者進士可進受爵禄也孔)
　(氏曰此文承王子公卿大夫之子下似專據王子等/其實鄉之入學為造士者亦同扵此其鄉人不在學)
　(者及邦國所貢之士貢扵王亦升諸司馬盖司馬之/職以徳詔爵以功詔禄即知凢入仕者皆司馬主之)
　(下文更不見郷人及邦國所貢之士故知此中兼之/也但鄉人既卑節級升之故為選士俊士至扵造士)
　(若王子與公卿之子本位既尊不須積漸學業既成/即為造士扵是大樂正總論此造士以告于王升諸)
　(司馬也方氏曰鄉論秀士而升之司徒司徒論選士/而升之學所以屬于大樂正也故大樂正又論造士)
　(之秀以告于王而升諸司馬焉造士之秀則扵成才/之中又秀出者也升諸司馬則以将使之臨政故𨽻)
　(扵政官之長也以其成才将使臨政/則可以進扵王所故以進士名之)
司馬辨論官材論進士之賢者以告于王而定其論論
定然後官之任官然後爵之位定然後禄之(辨論其論/論定並平)
(聲又去聲/任音壬)
　(此總言以司徒樂正之所教而成者官之也鄭氏曰/辨其論官其材觀其所長也定其論各署其所長也)
　(官之使之世守也爵之命之也孔氏曰大樂正論造/士之秀者以告于王王必以樂正所論之状授與司)
　(馬司馬得此所論之状乃更論辨之觀其材能髙下/知其堪任何官是凖擬其官以其材故云官材也司)
　(馬辨論之後不堪者屏退論量進士之賢者以告扵/王其告王之時正定其論各署其所長若長扵禮者)
　(署擬扵禮官長扵樂者署擬扵樂官既論擬定然後/試之以所能之官堪任此官然後爵命之既受爵命)
　(使有職位然後與之以祿也方氏曰司馬辨論官材/者将使之臨政則必隨其大小而官之故曰官材定)
　(其論則賢否之理各止扵一矣前曰造士之秀後曰/進士之賢秀特有才之稱賢則有徳之稱若司徒司)
　(馬之類所謂官若公卿大夫所謂爵若或食九人或/食八人所謂祿官所以居之爵所以貴之祿所以富)
　(之也官非賤者之可居故既官之必爵之/爵之矣宜有以養其㢘故既爵之必禄之)
○大夫廢其事終身不仕死以士禮葬之
　(孔氏曰廢其事不堪任大夫也大夫退死葬以士禮/致仕而死則以大夫禮葬澄曰此因上文任官而後)
　(爵之之言因及不任其官則黜其爵之事大夫老而/致仕者生時雖已不居大夫之位然未嘗奪其大夫)
　(之爵也故死時仍得葬以大夫之禮若廢其事而終/身不復得仕則是大夫之爵已奪不得復名之曰大)
　(夫矣故死之時亦不得復以大/夫禮葬而但以士禮葬之也)
○有𤼵則命大司徒教士以車甲
　(此因上文司徒升造士而司馬官其材因及司馬𤼵/車甲而司徒教其士之事鄭氏曰有𤼵謂有軍師𤼵)
　(卒孔氏曰國有軍旅以𤼵士卒是司馬之事王則命/大司徒教以乗兵車及衣甲之儀容必司徒者以司)
　(徒主衆又主教故與司馬相參也李氏曰司徒教士/則使司馬論其材故出任之為此長鄉大夫伍長軍)
　(将其材無不宜司馬治軍則使司徒教其事故入以/之為比閭族黨州鄉伍兩卒旅軍帥其事無不治)
○凢執技論力適四方臝股肱决射御凡執技以事上
者祝史射御醫卜及百工凡執技以事上者不貳事不
移官出鄉不與士齒仕於家者出鄉不與士齒(臝力/果切)
　(鄭氏曰臝股肱謂擐衣出其臂脛使之射御决勝負/見勇力也不貳事欲専其事也不與士齒賤也扵其)
　(鄉中則齒親親也仕扵家亦賤故亦不與士齒孔氏/曰執技之士凢有三條上條論課試武藝之事言此)
　(惟論力以事上故適徃四方境界之外則使之擐露/臂脛角材力决射御勝負以見武勇中條論執技之)
　(人有七祝一史二射三御四醫五卜六百工七射御/已言此重云者見其色目也下條論執技之人欲使)
　(專一其所有之事張子曰臝股肱决射御此執技以/有事扵外者也若祝史射御醫卜及百工此執技以)
　(事君扵内者也方氏曰執技者不以徳論其力適四/方謂有故而之外也臝股肱所以宣手足之力也决)
　(射御决勝負扵射御也技不止扵射御而止以是言/者以二技尤論其力也祝史皆事神之官醫醫師之)
　(類卜卜師之類百工土工木工金工石工之類其類/非一故以百言足以興事故謂之工不貳事則欲其)
　(無異習不移官則欲其有常守出鄉不與士齒者以/執技之賤不得與執徳者序長㓜也然必出鄉而後)
　(不與之齒者以鄉黨尚齒故也長樂陳氏曰扵鄉齒/之仁也出鄉不齒義也不扵鄉齒之非所以相親不)
　(出鄉不齒非所以相辨士以徳技以力徳成而上藝/成而下此執技者不與士齒之意也仕扵公曰臣仕)
　(扵家曰僕公臣與家僕雜居齊齒為非禮此仕扵家/者不與士齒之意也仕扵家者非技也扵此言之者)
　(因其/類也)
○凢官民材必先論之論辨然後使之任事然後爵之
位定然後禄之
　(司馬辨論官材既如此矣此言凢官民材則汎論官/民材之道也彼言官之此言使之彼言任官此言任)
　(事其義一也鄭氏曰論謂考其徳行道藝辨謂考問/得其定也爵謂正其秩次禄謂與之常食孔氏曰雖)
　(考問知其實未明其幹能故任以事事又幹/了然後正其秩次除授位定然後與之以禄)
爵人於朝與士共之刑人於市與衆棄之是故公家不
畜刑人大夫弗養士遇之塗弗與言也屏之四方唯其
所之不及以政示弗故生也
　(鄭氏曰必共之者審慎之也屏猶放去也已施刑則/放棄之役賦不與亦不授之以田困乏又無賙餼也)
　(孔氏白既與衆棄之故天子諸侯之家不畜大夫不/養士逢之扵塗不與言放逐棄去不干及以政教之)
　(事田里所以安其身賙餼所以養其命是皆為生之/具今並不與是不故欲使其生也方氏曰爵有徳陽)
　(之事也朝在南陽之所也刑有罪隂之事也市在北/隂之所也朝者士所立故言與士共之市者衆所會)
　(故言與衆棄之盖有徳者人之所共予有罪者人之/所共棄上言共下言棄互相備也凡此以見人君之)
　(所好惡非出扵一人之私爾畜亦養也謂之畜則所/養者衆矣扵公家言畜扵大夫言養大小之别也士)
　(不嫌扵不能養特遏之塗弗與之言而已使然為故/弗故生者不使之生之謂也長樂陳氏曰爵人扵朝)
　(周官鄉老及鄉大夫羣吏獻賢能之書扵王王再拜/受之登于天府内史貳之是也刑人扵市周官鄉士)
　(遂士所謂肆之三日是也書之洛誥與祭統言爵人/扵廟而不扵朝周官王之同族與有爵者刑扵甸師)
　(氏而不扵市盖命之扵廟未嘗不論之扵朝親者在/所𨼆不可慮之扵國人也澄曰罪在大辟者刑之扵)
　(市其大辟以下受墨劓剕宫之刑而不死者王公大/夫之家弗畜養士雖無力畜養偶遇之塗亦弗與言)
　(以其為衆所同棄之人故也屏之四方則不令居扵/王畿之内惟其所之則以其身既受刑不復如流宥)
　(之罰拘之扵一䖏也役賦之政不及之者不以民伍/待之也雖不役賦之亦不贍養之聴其自生自死而)
　(已故云示弗故生故謂有意言無意扵生之也夫先/王之扵人類無不欲其生者獨扵刑人待之如此非)
　(寡恩也義當然也鄭注引虞書五流有宅五宅三居/而孔疏謂量罪輕重合所之適䖏而居之非也彼謂)
　(不加五刑而宥之以流逺之罰者爾非謂此已遭刑/之人也又引周墨者使守門以下而孔疏謂周家畜)
　(刑人與夏殷異亦非也彼亦擇其雖受刑而情罪差/輕者爾盖屏之四方者常法也豈人人使之守門關)
　(囿積也哉大槩記禮者之言各/有所據或有異同當以意通之)
　　　右記教士官人凡六節
司寇正刑明辟以聽獄訟必三刺有㫖無簡不聽附從
輕赦從重(辟婢亦切/刺七智切)
　(鄭氏曰司寇秋官卿掌刑者三刺以求民情一曰訊/羣臣二曰訊羣吏三曰訊萬民簡誠也有其意無其)
　(誠者不論以為罪附施刑也求出之使從輕雖是罪/可重猶赦之也孔氏曰司寇當正定刑書眀斷罪法)
　(使刑不差二法不傾邪以聴天下獄訟必三刺者言/刑法宜謹不可專制刺殺也謂欲殺犯罪之人其一)
　(問可殺與否扵羣臣謂公卿大夫士其二問可殺與/否扵羣吏謂庶人在官者其三問可殺與否扵庶人)
　(謂萬姓衆来觀者此三刺雖以殺為本其被刑不殺/者亦當問之有㫖無簡不聴者㫖意也求民情既得)
　(其所犯之罪雖有㫖意無誠實之状則不聴之不論/以為罪也附從輕者施刑之時此人所犯之罪在輕)
　(重之間可輕可重則當求可輕之刑而附之罪疑惟/輕是也赦從重者所犯之罪本非故為而入重罪放)
　(赦之時從重罪之上而赦之其意輕故也尚書眚災/肆赦是也方氏曰簡所以書獄辭與書所謂五刑不)
　(簡之簡同山隂陸氏曰聴訟若無/簡書可書之實状可據則不聴也)
○凢制五刑必即天論郵罰麗於事(論如字/一音倫)
　(鄭氏曰制斷也即就也必即天論言與天意合即或/為則論或為倫郵過也麗附也過人罰人當各附扵)
　(其事不可假它以喜怒孔氏曰制是裁制非言初制/五刑也論謂論議制五刑之時必就上天之意論議)
　(輕重天意好生又有時以生有時以殺論刑亦當好/生使生殺得中論或為倫倫理也就天之倫是生殺)
　(得中之理郵謂斷人罪過罰謂責罰其身皆依附扵/所犯之事不可離其本事假别事而為喜怒也長樂)
　(陳氏曰郵吕刑所謂五過也罰吕刑所謂五罰也方/氏曰五刑不簡然後正乎五罰五罰不服然後正乎)
　(五過罰輕扵刑過又輕扵罰此以郵罰言者輕/且如此其重可知矣言以郵罰為序亦先輕也)
○凡聽五刑之訟必原父子之親立君臣之義以權之
意論輕重之序慎測淺深之量以别之悉其聰明致其
忠愛以盡之疑獄汎與衆共之衆疑赦之必察小大之
比以成之(别彼列切汎孚劔切/比必利切方如字)
　(鄭氏曰權平也意思念也淺深謂俱有罪本心有善/惡也盡之盡其情也小大猶輕重也已行故事曰比)
　(長樂陳氏曰原父子之親則以恩掩義立君臣之義/則以義掩恩悉其聪明則得其情致其忠愛則哀矜)
　(而勿喜獄疑與衆共之吕刑所謂胥占是也衆疑赦/之吕刑所謂刑罰之疑有赦是也輕重言其罪淺深)
　(言其情大小言其辟方氏曰父子之親本乎情故曰/原君臣之義錯諸事故曰立親主扵愛一扵愛則刑)
　(有所不忍加義主扵敬一扵敬則刑有所不敢及一/皆如是豈足以為法之經哉其或扵親有所原扵義)
　(有所立者特從法之權而已故曰以權之也事之輕/重各有序也而不可亂焉行其事者其可以無論乎)
　(情之淺深各有量也而不可過焉原其情者其可以/無測乎事非有惑無所用論故曰意論以意生乎有)
　(惑故也情非用誠不可以測故曰慎測以慎由乎用/誠故也若是則輕重淺深各得其辨矣故曰以别之)
　(也悉其聰則所聴無遺悉其眀則所見無遺致其忠/則不欺之至致其愛則不忍之至若是則有不盡扵)
　(刑之道乎故曰以盡之也汎與汎愛之汎同可信則/斷之以己可疑則資之扵衆衆疑赦之者又不以偏)
　(愛而有所釋必察其罪之在大辟則比扵大辟以成/其獄察其罪之在小辟則比扵小辟以成其獄比之)
　(為言附也吕刑所謂上下比罪是矣其序則首言以/權之者見先王之用刑非以為常也然事情不可以)
　(無辨故繼言以别之别之則理無遺矣故繼言以/盡之盡之則獄可以決矣故曰以成之而終焉)
成獄辭史以獄成告於正正聽之正以獄成告于大司
寇大司寇聽之棘木之下大司宼以獄之成告於王王
命三公參聽之三公以獄之成告於王王三又然後制
刑
　(鄭氏曰史司寇吏也正扵周郷師之屬今漢有正平/丞秦所置周禮鄉師之屬辨其獄訟異其死刑之罪)
　(而要之職聴扵朝司寇聴之朝王之外朝也左九棘/孤卿大夫位焉右九棘公侯伯子男位焉面三槐三)
　(公位焉大司寇聴之棘木之下即此外朝也獄成告/于王王使三公復與司寇及正共平之重刑也周禮)
　(王欲免之乃命公會其期三又當作三宥宥寛也一/宥曰不識再宥曰過失三宥曰遺忘孔氏曰成獄辭)
　(者獄史初責覈罪人之辭已成定也史以成辭告于/正正得史告罪成之辭而又聴察也正聴已竟又以)
　(獄成之辭告扵大司寇大司寇與公卿在朝槐棘之/下聴獄訟成以告扵王也王既得司寇之告成辭而)
　(刑辟不可謬妄故又命三公與司寇及正更共相參/而聽之也三公參聴得其情實以獄成辭告扵王王)
　(得三公之告則以三事命寛宥之一宥不識者不審/也若仇讎當報甲見乙誠以為甲而殺之二宥過失)
　(者若舉刃欲斫伐而軼中人三宥遺忘者若間帷薄/忘有在焉而以兵矢投射之王恐有此三事致罪故)
　(令宥之若不當三事造罪者然後制刑鄭注鄉師之/屬鄉謂鄉士師謂士師屬謂遂士縣士方士等非地)
　(官之鄉師也漢書百官表廷尉秦官掌刑辟有正/左右監宣帝初置左右平鄭見古有正連言平耳)
○凢作刑罰輕無赦刑者侀也侀者成也一成而不可
變故君子盡心焉(侀音/刑)
　(鄭氏曰法雖輕不赦之為人易犯也變更也孔氏曰/此文起例故云凡作刑罰也此非疑獄故雖輕不赦)
　(若輕者輙赦則犯者衆也刑者侀也上刑是刑罰之/刑下侀是侀體之侀言刑罰之刑加人侀體侀者成)
　(也言侀體之侀是人之成就容貌容貌一成之後若/以刀鋸鑿之斷者不可續死者不可生故云不可變)
　(君子盡心以聴刑悉其/聰眀致其忠愛是也)
析言破律亂名改作執左道以亂政殺作淫聲異服竒
技竒器以疑衆殺行偽而堅言偽而辨學非而博順非
而澤以疑衆殺假於鬼神時日卜筮以疑衆殺此四誅
者不以聽(行去/聲)
　(鄭氏曰析言破律巧賣法令者也亂名改作謂變易/官與物之名更造法度也左道若巫蠱及俗禁淫聲)
　(鄭衛之屬也異服若鷸冠瓊弁也竒技竒器若公輸/般請以機窆行偽至而澤皆謂虚華捷給無成者也)
　(假於鬼神時日卜筮今時持䘮葬築盖嫁取卜數文/書使民倍禮遺制者四誅不以聴為其為害大而辭)
　(不可明孔氏曰左道謂邪道地道尊右右為貴故正/道為右不正道為左巫蠱蠱者損壞之名巫行邪術)
　(損害人若武帝時江充埋相人扵太子宫是也俗禁/若前漢張竦行辟反支後漢郭躬傳有陳伯子者出)
　(辟徃亡入辟歸忌是也鄭衛多淫風故為淫聲桑間/濮上之音亦是鄭子臧好鷸冠楚子玉為瓊弁玉纓)
　(皆異服也公輸般請以機窆指其人巧謂之竒技指/其機窆謂之竒器故竒技竒器總謂般也行此詐偽)
　(而守之堅固不肯變改言談偽事而辭理眀辨不可/屈止習學非違之書而又廣博順從非違之事而能)
　(光澤文飾假扵鬼神時日卜筮者執持邪術妄説禍/福妖祥吉凶恐懼人以求財利者鄭注築盖謂築垣)
　(墻盖舍宇方氏曰析言破律則離扵理而壊扵法亂/名改作則失其實而反其常左道者扵道逆而不便)
　(若是者皆亂政馬氏曰淫聲惑民聴異服惑民視竒/技竒器惑民心偽對誠之辭非對是之辭言偽行偽)
　(而不由扵誠學非順非而不由扵是甚至堅辨博澤/有以惑衆長樂陳氏曰析言破律亂名改作執左道)
　(者多出扵在上者之所為故亂政所謂𤼵扵其政害/扵其事者也淫聲以至時日卜筮多出扵在下者之)
　(所為故疑衆所謂𤼵扵其事害扵其政者也亂政者/其害大疑衆者其害小此亂政之誅所以先扵疑衆)
　(也澄曰先王盛時教明俗羙何至有如是四等之人/世衰道㣲容或有焉有王者作亦禁之而已矣禁之)
　(不可屏之四方而已矣何遽至扵殺之哉此殆末流/曲士憤世疾邪而不自知其言之過其言與作儒行)
　(之人識趣習氣/畧同讀者詳之)
○凡執禁以齊衆不赦過(鄭氏曰亦為/人将易犯)有圭璧金璋不
粥於市命服命車不粥於市宗廟之器不粥於市犧牲
不粥於市戎器不粥於市用器不中度不粥於市兵車
不中度不粥於市布帛精麤不中數幅廣狹不中量不
粥於市姦色亂正色不粥於市錦文珠玊成器不粥於
市衣服飲食不粥於市五穀不時果實未孰不粥於市
木不中伐不粥於市禽獸魚鼈不中殺不粥於市(粥音/育中)
(去/聲)
　(方氏曰金璋盖以金飾之璋即考工記所謂太璋中/璋黄金勺青金外者是也言圭璧金璋則琥璜之類)
　(可知命服謂君所命之服若再命受衣服者是矣命/車謂君所命之車若三命受車馬者是矣戎器不粥)
　(而兵車之中度則得粥之者以邱乗出車賦而兵車/之粥不可禁故也姦色謂若紅紫之類正色謂若𤣥)
　(黄之類孔子惡紫之奪朱則姦色固能亂正色以其/不正足以生姦也錦文猶月令之言文繡言錦則繡)
　(可知言文則章可知珠玉未成器而得粥扵市者以/用之為器然俊見其為奢也衣服飲食人之所日用)
　(者不可不粥此亦禁其侈靡者而已鄭氏曰戎器軍/器也粥賣也圭璧金璋至戎器皆尊物非民所宜有)
　(也用器不中度至姦色凢以其不可用也用器弓矢/耒耜飲食器也度丈尺也數升縷多少錦文珠玉成)
　(器衣服飲食不粥扵市不示民以奢與貪也成猶善/也五穀果實未成不利人未伐之非時禽獸魚鼈殺)
　(之非時皆不中用故皆不粥扵市周禮仲冬斬陽木/仲夏斬隂木春獻龞蜃月令季冬始漁孔氏曰圭璧)
　(金璋及犧牲戎器皆是尊貴所合蓄之物非民所宜/有防民之僣偽賊亂也飲食器者既夕禮敦杆之屬)
　(布帛精麤者若朝服之布十五升斬衰三升齊衰四/升之類是也廣狹者布廣二尺二寸帛廣二尺四寸)
　(若不中度數並不粥扵市衣服飲食與珠玉連文據/華羙者不得粥之若常飲食則得粥但不得羣聚爾)
　(周禮司虣禁屬㳺飲食于市是也前言圭璧金璋是/貴者之器非民所宜有此錦文珠玉是華麗之物富)
　(人則有但不得聚之適多故云不粥扵市不/示民以奢也飲食不粥者不示民以貪也)
關執禁以譏禁異服識異言
　(鄭氏曰關竟上門譏訶察孔氏曰司關之官執此戒/禁之書以譏察出入之人禁身著異服者又識口為)
　(異言之人防/姦偽察非違)
　　　右記制刑明禁凡五節
大史典禮執簡記奉諱惡(惡烏/路切)
　(鄭氏曰簡記䇿書也諱先王名惡忌日若子夘孔氏/曰大史之官典掌禮事國之得失是其所掌執此簡)
　(記䇿書以所諱所惡之事奉進扵王諱先王名惡子/夘日其餘諱惡之事亦大史奉之方氏曰執簡記周)
　(官大史執書抱法是也奉諱惡小史詔王之忌諱是/也此一言之扵大史者以小史為大史之佐故得以)
　(兼之簡記謂簡册所記之言也執謂執之扵此奉謂奉/之扵上凢此特用扵行禮之時爾故以典禮言之)
○天子齊戒受諫司㑹以歲之成質於天子冢宰齊戒
受質大樂正大司宼市三官以其成從質於天子大司
徒大司馬大司空齊戒受質百官各以其成質於三官
大司徒大司馬大司空以百官之成質於天子百官齊
戒受質然後休老勞農成歲事制國用(齊側皆切下同/㑹古外切勞去)
(聲/)
　(鄭氏曰嵗終羣臣奏嵗事諫王所當改為也司會冢/宰之屬掌計要者成計要也質猶平也平其計要冢)
　(宰齊戒受質贊王受之也大樂正扵周宗伯之屬市/司市也扵周司徒之屬從從扵司會也百官司徒司)
　(馬司空三官之屬也百官受質受平報也休老勞農/饗養之也成嵗事斷計要也孔氏曰以其嵗終天子)
　(舊来所施之事或有不便須有改為百官以此上諫/扵王天子以其事重故先齊戒而後受其諫也司會)
　(總主羣官治要故以一嵗治要之成質扵天子質平/也謂奏上文簿聴天子平量之也冢宰貳王治事故)
　(亦齊戒贊王受羣官所平之事謂共王論定也大樂/正大司寇市三官各以其當司成要隨從司㑹平扵)
　(天子以周法言之司會緫主羣官簿書則司徒司馬/司空簿書亦司會掌之質扵天子所以下文司徒司)
　(馬司空各質扵天子不由司會唯大樂正大司寇市/三官從司㑹質扵天子者司㑹緫主治要先質扵王)
　(若今時先申帳目樂正司寇司市當司事少即經從/司㑹以質扵王其司徒司馬司空總主萬民其事既)
　(大雖司㑹進其治要仍須各受質屬官親自質扵天/子百官齊戒受質者以司徒司馬司空質扵天子天)
　(子平斷畢當須報扵下百官齊戒受天子所平之要/然後休老勞農即十月蜡祭飲酒勞農也斷定計要)
　(一嵗事成乃制来嵗之/國用故云制國用也)
○冢宰制國用必於歲之杪五穀皆入然後制國用用
地小大視年之豐耗以三十年之通制國用量入以為
出(杪芒小切/量音亮)
　(鄭氏曰制國用如今度支經用杪末也小大豐耗謂/小國大國豐凶之年各以嵗之收入制其用多少多)
　(不過禮少有所殺也通三十年之率當有九年之蓄/出謂所當給為應氏曰必扵嵗之杪者天時既周而)
　(来嵗之事方始也五穀之熟有先後皆入則髙下無/遺而豐歉盡見矣馬氏曰財之所出在扵地地之所)
　(生本扵天盖禮之大倫以地廣狭者常也禮之厚薄/與年上下者變也制國用者非特量今嵗之入以為)
　(来嵗之出以三十年通融計之然後可孔氏曰制國/之用必計地小大又視年之豐耗若地大年豐則制)
　(用多地少年耗則制用少先以三十年通融之法留/九年蓄外計見在之物以制國用每年所入分為四)
　(分一分擬為儲積三分為當年所用二年又留一分/三年又留一分是三年總得三分為一年之蓄通三)
　(十年之率當有/十年之蓄也)
祭用數之仂喪用三年之仂喪祭用不足曰㬥有餘曰
浩祭豐年不奢凶年不儉(仂音勒/一音力)
　(鄭氏曰祭則筭今年一嵗經用之數用其什一䘮大/事故用三嵗之什一㬥猶耗也浩猶饒也不奢不儉)
　(常用數之仂也孔氏曰仂是分散之名考工記云以/其圍之仂捎其藪彼仂謂三分之一此仂為什一者)
　(以民税一嵗之什一則國祭所用亦什一此謂當年/經用之内用其什一非是通計擬三年儲積之蓄也)
　(方氏曰祭之用數而寡故用一年之仂䘮之用疏而/多故用三年之仂澄曰㬥如日之㬥曬乾暵削小宜)
　(加之以滋潤浩如水之浩𣺌泛溢過多宜約之以限/節祭禮有定制用財有常數不以年之豐凶而隆殺)
　(也/)
國無九年之蓄曰不足無六年之蓄曰急無三年之蓄
曰國非其國也三年耕必有一年之食九年耕必有三
年之食以三十年之通雖有凶旱水溢民無菜色然後
天子食日舉以樂
　(延平周氏曰不足言其財急言其民國非其國言其/君馬氏曰國之所以為國以有民也民之所以為民)
　(以有財也苟無其財則民散而之四方矣故國非其/國也三年耕必有一年之食推而至扵二十七年耕)
　(必有九年之食以三十年言之者舉成數也有九年/之食者人力也凶旱水溢者天變也人力備則雖有)
　(天變而民無菜色然後天子食日舉庶羞備禮而以/樂侑之也孔氏曰凶旱謂凶荒遭旱水溢謂水之泛)
　(溢鄭氏曰菜色食菜之色民無食菜之飢色天子乃/日舉樂以食應氏曰非謂旱乾水溢亦不廢樂也謂)
　(既有三十年通制之備雖凶災而民不病則常時可/以日奉樂爾若夫偶值凶年則雖有備而亦豈敢用)
　(樂/乎)
　　　右記質成制用凡三節
有虞氏養國老於上庠養庶老於下庠夏后氏養國老
於東序養庶老於西序殷人養國老於右學養庶老於
左學周人養國老於東膠養庶老於虞庠虞庠在國之
西郊
　(延平周氏曰有虞言氏而不言后夏言后而言氏至/殷周而皆言人張子曰有虞氏言氏者止以其身而)
　(得天下自庶人時已稱虞舜元不曾有封夏后氏言/后者謂以君而得天下夏后氏猶言夏君氏稱君者)
　(以國興禹崇伯之子也殷人周人言人者謂以衆而/得天下殷周以衆興言以其衆興起扵彼方也以君)
　(者止以其君之身以衆者謂以其國之衆各以其所/以得天下名之鄭氏曰上庠右學大學也在西郊下)
　(庠左學小學也在國中王宫之東東序東膠亦大學/在國中王宫之東西序虞庠亦小學也西序在西郊)
　(周立小學扵西郊周之小學為有虞氏之庠制是以/名庠云其立鄉學亦如之或上西或上東或貴在國)
　(或貴在郊異者四代相變爾孔氏曰熊氏云國老謂/卿大夫致仕者庶老謂士也皇氏云庶老兼庶人在)
　(官者其致仕之老大夫以上當養從國老之法士養/從庶老之法虞殷尚質貴取物成故大學在西小學)
　(在東夏周貴文取積漸長養故大學在東小學在西/長樂陳氏曰四代之學虞則上庠下庠夏則東序西)
　(序殷則右學左學周則東膠虞庠而周又有辟雝成/均瞽宗之名上庠東序右學東膠大學也故國老扵)
　(此養焉下庠西序左學虞庠小學也故庶老扵此養/焉周之辟雝即成均也東膠即東序也瞽宗即右學)
　(也以樂祖在焉則曰瞽宗以居右學則曰右學盖周/之學成均居中其左東序其右瞽宗此大學也虞庠)
　(在國之西郊則小學也記曰天子視學命有司行事/祭先師先聖焉卒事遂適東序設三老五更之席又)
　(曰食三老五更扵大學所以教諸侯之弟祀先賢扵/西學所以教諸侯之德夫天子視學則成均也命有)
　(司行事祭先師先聖焉即祀先賢扵西學也祀先賢/扵西學則祭瞽宗也有司卒事適東序設三老五更)
　(之席即養國老扵東膠也養國老扵東膠即食三老/五更扵大學也然則殷之右學在周謂之西學亦謂)
　(之瞽宗夏之東序在周謂之東膠亦謂之大學盖夏/學上東而下西殷學上右而下左周之所存特其上)
　(者爾則右學東序盖與成均並建扵一邱之上也由/是觀之成均頒學政右學祀樂祖東序養老更右學)
　(東序不特存其制而已又因其所上之方而位之也/朱子曰諸儒皆以養國老者為大學養庶老者為小)
　(學盖亦因王制之言而意之爾陳氏説其位置/又與鄭氏諸儒之説不同皆無所考闕之可也)
○有虞氏皇而祭深衣而養老夏后氏收而祭燕衣而
養老殷人冔而祭縞衣而養老周人冕而祭𤣥衣而養
老(冔向/甫切)
　(鄭氏曰皇冕屬畫羽飾焉凡冕服皆𤣥上纁下凢養/老之服皆其時與羣臣燕之服有虞氏質深衣而已)
　(夏而改之尚黑而黑衣裳殷尚白而縞衣裳周則兼/用之𤣥衣素裳其冠則牟追章甫委貌也孔氏曰皇)
　(鳯凰字鳯羽五采故畫羽飾之周禮有設皇邸又有/皇舞馬氏曰祭所以追養繼孝而年之貴乎天下久)
　(矣次乎事親也故先言祭而次言養老皇與收冔與/冕首所加之冠也深衣燕衣縞衣𤣥衣身所衣之服)
　(也祭則言冠而不言衣養老則言衣而不言冠方氏/曰祭非無衣也然主冠言之者盖冠在首有尊尊之)
　(義焉而祭所以推尊尊之義故也養老非無冠也然/主衣言之者盖衣在體有親親之仁焉而養老所以)
　(眀親親之/仁故也)
○凡養老有虞氏以燕禮夏后氏以饗禮殷人以食禮
周人脩而兼用之(食音/嗣)
　(鄭氏曰凡飲養陽氣凡食養隂氣陽用春夏隂用秋/冬兼用之備隂陽也孔氏曰凡養老者皇氏云人君)
　(養老有四種一是養三老五更二是子孫為國難而/死王養死者父祖三是養致仕之老四是引户校年)
　(養庶人之老熊氏云天子視學之年養老一嵗有七/謂四時皆養老凢四也又文王世子云凡大合樂必)
　(遂養老注云大合樂謂春入學舍菜合舞秋頒學合/聲通前為六又季春大合樂天子視學亦養老世子)
　(云凡視學必遂養老是總為七也有虞氏以燕禮者/盧氏云燕禮脱屨升堂崔氏云燕者殽烝扵爼行一)
　(獻之禮坐而飲酒以至扵醉有虞氏帝道𢎞大故養/老以燕禮夏后氏以饗禮者崔氏云饗則體薦而不)
　(食爵盈而不飲依尊卑為獻取數畢而已夏貴禮敬/故養老以饗禮殷人以食禮者崔氏云不飲酒享大)
　(牢以禮食之殷人質素故養老以食禮周人脩而兼/用之者謂周人脩三代之禮春夏養老之時用虞氏)
　(燕禮夏后氏饗禮秋冬養老之時用殷人食禮周極/文故兼用之也皇氏云饗有四種一是諸侯来朝天)
　(子饗之則周禮大行人職云上公之禮其饗禮九獻/是也其牲則體薦體薦則房烝故春秋宣十六年左)
　(傳云饗有體薦又國語云王公立飫則有房烝其所/云飫即謂饗也立而成禮則謂之飫其禮亦有飯食)
　(故舂人云凡饗食共其食米鄭云饗有食米則饗禮/兼燕與食也二是王親戚及諸侯之臣来聘王饗之)
　(禮亦有飯食及酒其酌數亦當依命數其牲則折俎/亦曰殽烝也故國語云親戚宴饗則有餚烝謂以燕)
　(禮而饗則有之也左傳云饗有體薦宴有折俎公當/饗卿當宴王室之禮也時定王饗士會而用折俎以)
　(國語左傳觀之則知王親戚及諸侯之大夫来聘皆/折俎饗也其饗朝廷之臣亦當然也三是戎狄之使)
　(来王饗之其禮則委饗也王不親饗但以牲全體委/與之故國語云戎狄貪而不讓坐諸門外而體委之)
　(是也若夷狄君来則當與中國子男同故小行人職/掌大賔小客所陳牲牢當不異也四是饗宿衛及耆)
　(老孤子則以醉為度故酒正云凡饗士庶子饗耆老/孤子皆共其酒無酌數鄭云要以醉為度食禮者有)
　(飯有殽雖設酒而不飲其禮以飯為主故曰食也其/禮亦有二種一是禮食故大行人云諸公三食之禮)
　(有九舉及公食大夫禮之屬是也二是燕食謂臣下/自與賔客旦夕共食按鄭注曲禮酒漿䖏右云此大)
　(夫士與賔客燕食之禮也燕禮者凢正饗食在廟燕/則在寝燕以示慈恵故也燕禮則折爼有酒而無飯)
　(其牲用狗燕安也其禮最輕升堂行一獻禮畢而脱/屨升堂坐飲以至醉也儀禮猶有諸侯燕禮一篇凡)
　(燕禮亦有二種一是燕同姓二是燕異姓故鄭箋湛/露詩云夜飲之禮同姓則成之庶姓讓之則止此燕)
　(饗食致仕之老則當用正饗正食正燕之禮以其有/賢徳不可以䙝禮待之其饗死事之老不必有徳又)
　(是老人不宜久立當用折俎之饗燕食之食異姓之/燕禮也皇氏云春夏雖以飲為主亦有食先行饗次)
　(燕次食秋冬雖以食為主亦有饗先行食次燕次饗/一日之中三事行畢義或然也長樂陳氏曰天子之)
　(扵老也其所養也三國老也庶老也死政者之老也/嵗養之也三仲春也季春也仲秋也周禮羅氏羅春)
　(鳥獻鳩以養國老在仲春月令養衰老授几杖在仲/秋文王世子曰凢大合樂必遂養老鄭氏云大合樂)
　(謂春入學舍菜合舞秋頒學合聲扵是時也天子則/視學遂養老此養老扵仲春仲秋者也月令季春之)
　(末擇吉日大合樂天子親徃視之亦必養老此又養/老扵季春者也若夫簡不帥教出征受成以訊馘告)
　(凢天子入學莫不養老此又不在嵗養之数也又有/死政者之老焉故羅氏獻鳩以養之者國老也司徒)
　(以保息養之者庶老也司門以其財養之者死政者/之老也若夫外饔酒正槁人所謂耆老者總三者而)
　(言之也先王父事三老兄事五更則三老五更乃羣/老之尤者而致仕之老者固在其間皇氏離而三之)
　(誤矣月令無冬夏養老之文周禮禮記特言春養秋/食而已熊氏謂養老嵗有七亦誤矣行葦言飲射而)
　(繼之以祈黄耇此周人以燕禮養老也周官外饔言/饗耆老此周人以饗禮養老也祭義曰食三老五更)
　(扵大學天子袒而割牲執醤而饋執爵而酳此周人/以食禮養老也清江劉氏曰以養莫善扵燕莫不善)
　(扵饗而食次之以養義莫善扵饗莫不善扵食而燕/次之周人備矣所謂養老者養其體者也故擇其柔)
　(嘉選其馨香潔其酒醴品其豆邊脩其簠簋奉其犧/象謹其祓除扵是乎體觧節折而共飲食之又為折)
　(俎加豆是以恵豐而徳洽民之見者以為盡心也莫/不加愛焉故莫善扵燕夫饗所以訓恭儉也而養老)
　(所以充體氣也脩其物篤其意而不得躬之酒盈而/不飲肉乾而不食設几而不倚一獻而百拜惡在其)
　(恵也故莫不善扵饗是有虞氏所以不從也所謂養/義者養其賢者也年者天下之達尊也爵者天下之)
　(達尊也以達尊之爵養達尊之年其意猶不敢䙝為/之故一獻而百拜民之見者以為至恭也莫不加肅)
　(焉故莫善扵饗夫養義者貴其養志也若曽子之養/曽晳者也而食者無百拜之恭無一獻之節此所謂)
　(養口體也若曾元之養曽子者也民之見者可易也/故曰莫不善扵食是夏后氏所以不從也三聖之作)
　(非以相反也養老以彼養義以此所以尊其年尚其/徳也尊其年仁也尚其徳義也周人通其道達其意)
　(脩而兼用之仁且/義是謂大備矣)
五十養於鄉六十養於國七十養於學達於諸矦八十
拜君命一坐再至瞽亦如之九十使人受
　(鄭氏曰國國中小學在王宫之左學大學也在郊小/學在國中大學在郊此殷制達扵諸侯天子諸侯養)
　(老同也命謂君不親饗食必以其禮致之孔氏曰此/謂子孫為國死難而王養其父祖也五十始衰故養)
　(扵鄉學六十漸衰養禮彌厚故養扵國中之小學七/十大衰養禮轉重故養扵大學此養老之事非惟天)
　(子之法乃通逹扵諸侯也至扵年八十衰弱不堪未/學受養君以饗食之禮使人就家致之其受君命之)
　(時理須再拜不堪為勞一坐扵地而首再至扵地也/瞽人無目恐其傾倒拜君命亦當如此方氏曰九十)
　(筋力尤衰又不必親拜特使人代受其命可也清江六/劉氏曰養扵鄉者鄉飲酒之禮五十者始預扵養也)
　(十養扵國者有命賙餼老者則/及之矣養扵學者則君就行焉)
五十異粻六十宿肉七十貳膳八十常珍九十飲食不
離寢膳飲從於遊可也(粻陟良切/離去聲)
　(鄭氏曰粻糧也貳副也逰謂出入止觀孔氏曰自此/以下雜記卿大夫士及庶人年老節制在家自養之)
　(法隨年為品也五十始衰粻宜自異不可與少壮者/同也六十轉老故恒宿肉在帳下不使求而不得也)
　(膳善食也七十恒令善食有儲副不使有闕也八十/常使有珍竒養食九十飲食無時或急求須得故不)
　(離扵寝羙善之膳水漿之/飲從扵所逰之䖏可也)
六十歲制七十時制八十月制九十日脩唯絞紟衾冒
死而后制(絞户交切/紟其鴆切)
　(年既衰老預為送終之具嵗制謂棺也不易可成故/嵗制然此謂大夫以下爾人君即位為椑不待六十)
　(也其椁則死後為之時制謂一時可辦是衣物之難/得者七十年轉老所須辦轉切月制謂一月可辦衣)
　(物易得者九十棺衣皆畢但日日脩理之為近扵終/故也絞紟衾冒四物易成故生不逆為須亡乃制也)
　(故檀弓曰一日二日而可為也者君子弗為也馬氏/曰五十異粻而下養生之禮也六十嵗制而下送死)
　(之禮/也)
五十始衰六十非肉不飽七十非帛不煖八十非人不
煖九十雖得人不煖矣
　(鄭氏曰煖温也方氏曰三十曰壮四十曰強壮強則/盛極矣盛之極則趨扵衰而已故五十為始衰之年)
　(自此以徃宜有以扶其衰九十雖得人不煖則以衰/之極養之宜無所不至故也延平周氏曰孟子言五)
　(十可衣帛七十可食肉與此不同王制言養血氣以/食為先衣為次孟子言王政之序足衣而後足食澄)
　(曰王制汎言人之氣體六十必待食肉乃飽徒食則/不可也七十者必待衣帛乃温但衣布則不可也孟)
　(子言王政制民産之事農夫之家能樹桑則五十之/年雖不衣帛亦煖者已可以衣帛矣六十之年雖宜)
　(食肉然雞豚之畜或恐贍養不及故約其制云七/十者可以食肉若其贍足則六十者固亦食肉也)
五十杖於家六十杖於鄉七十杖於國八十杖於朝九
十者天子欲有問焉則就其室以珍從(從才用切/又如字)
　(長樂陳氏曰大夫七十而後賜之杖五十而杖者盖/杖扵家鄉國者不待賜杖扵朝則非賜不可也九十)
　(就其室所以尊之以珍從所以養之也方氏曰杖者/所以扶其力而優其禮也杖扵家則不得杖扵鄉杖)
　(扵郷則不得杖扵國杖扵國則不得杖扵朝杖扵朝/則無適而不杖矣至扵九十自不能至扵朝天子欲)
　(有問焉則就其室廵守之禮問百年者就見之而此/言九十者彼所言一國之老不必有爵故其禮殺此)
　(所言天下之老唯有爵者而已故其禮備而又以珍/從也祭義言八十君問則就之者彼言異禮此言常)
　(禮/)
七十不俟朝八十月告存九十日有秩
　(鄭氏曰大夫士之老者君揖則退故不俟朝月告存/每月致膳也秩常也日有常膳孔氏曰此謂大夫士)
　(老年而聼致事者朝君之時入門至朝位君出揖之/即退不待朝事畢也告謂問也八十者君每月使人)
　(致膳告問存否九十極老君則日使人以常膳致/之方氏曰日有秩日有常賜也酒正之秩膳是矣)
五十不從力政六十不與服戎七十不與賔客之事八
十齊䘮之事弗及也(與音/預)
　(鄭氏曰五十力稍衰也力政城道之役與及也八十/不齊則不祭也子代之祭是謂宗子不孤孔氏曰上)
　(文嵗制及杖扵家之屬兼大夫士及庶人之老此五/十不從力政則惟據庶人力政謂築城治道其大夫)
　(士六十未致仕若為軍将當與服戎謂庶人從軍為/士卒按易孟氏韓氏説年二十行役三十受兵六十)
　(還兵古周禮説國中自七尺以及六十野自六尺以/及六十有五皆征之許慎云漢承百王而制二十三)
　(而役五十六而免六十五已老而周復征之非用民/意鄭駁之云周禮皆征之者使為胥徒給公家之事)
　(如今之正衛爾胥徒事暇坐息之間多如鄭此説力/政田役為重故五十免之此云五十不從力政祭義)
　(云五十不為甸徒是也戎事差輕故六十不與服戎/如孟氏説六十還兵是也胥徒又輕故野外六十五)
　(猶征之若四郊之内以其多役故二十受役六十乃/免野外則力役少故十五征之六十五乃免若兵革)
　(之事則三十受兵如孟氏韓氏説馬氏曰力政服戎/此免扵公者也賔客齊䘮此免扵私者也盖代之以)
　(子孫/矣)
五十而爵六十不親學七十致政唯衰麻為䘮
　(鄭氏曰爵謂賢者命為大夫不親學不能備弟子禮/致政還君事也方氏曰五十曰艾服官政故受爵受)
　(爵則服官政也六十曰耆指使故不親學學所以事/人非所以使人也七十曰老而傳故致政外則致其)
　(政扵君内則傳其事扵子孫也惟衰麻為䘮與曲禮/惟衰麻在身同義然此齊衰之事猶及也所以異扵)
　(八十者歟山隂陸氏曰子㳺為之麻衰牡麻絰彼言/麻衰此言衰麻衰麻先衰以輕服服重也言雖重服)
　(惟服麻衰而已此雖謂/之衰麻無牡麻絰矣)
○凡三王養老皆引年八十者一子不從政九十者其
家不從政廢疾非人不養者一人不從政父母之䘮三
年不從政齊衰大功之䘮三月不從政將徙於諸矦三
月不從政自諸矦來徙家期不從政(不養如字又/去聲期音朞)
　(鄭氏曰已而引户校年當行復除也老人衆多非賢/者不可皆養廢廢扵人事長樂陳氏曰凡言養老必)
　(兼虞氏此特言三王引年者逺畧近詳故也有其徳/而非其年則未可以養有其年而非其徳則不可以)
　(養特言引年者養老以年為主也老者病者在所養/䘮者在所恤徙者在所寛此所以或復其家或復其)
　(子或復其身也孔氏曰将徙扵諸侯謂大夫采地之/民徙扵諸侯為民以其新徙當須復除但諸侯地寛)
　(役少為人所欲故惟三月不從政自諸侯来徙扵家/者謂諸侯之民来徙扵大夫之邑以大夫地狭役多)
　(欲令人貪之故期不從政按旅師/云新甿之治皆聴之使無征役)
少而無父者謂之孤老而無子者謂之獨老而無妻者
謂之矜老而無夫者謂之寡此四者天民之窮而無告
者也皆有常餼(少去聲矜/與鰥同)
　(鄭氏曰餼廪也方氏曰若此之人雖欲有所赴愬而/求通莫之得矣故曰天民之窮而無告者文王𤼵政)
　(施仁必先斯四者其以是與中山成氏曰有室無父/不為孤壮而無子不為獨四十無妻不為鰥三十無)
　(夫不為寡聖人深意先王制禮憂/民之極則以老少年齒為限也)
瘖聾跛躄斷者侏儒百工各以其器食之(瘖於今切跛/彼我切躄必)
(亦切食/音嗣)
　(鄭氏曰侏儒短人也器能也孔氏曰瘖謂口不能言/聾謂耳不聞聲跛躄謂足不能行斷者謂支節解絶)
　(侏儒謂容貌短小此等既非老無告不可與常餼然/有疾病又不可不養故同扵百工雜技藝之人各因)
　(其器能供官役使以廪餼食之按晉語文公問八疾/胥臣對云戚施植鏄謂使擊鍾也蘧蒢蒙璆謂使擊)
　(玉磬也侏儒扶廬謂使持㦸柄也矇瞍循聲謂使歌/詠琴瑟也聾聵司火謂使主然火也其童昬嚚瘖僬)
　(僥官師所不材宜扵掌土是各以器食之外傳不云/跛躃此不云蘧蒢戚施設文不具外傳瘖與僬僥置)
　(扵掌土此瘖與侏儒以器食之者今古法異也方氏/曰百工凡執一藝者是也先王之時瘖者以之掌土)
　(聾者以之司火則者以之守囿刖則跛躃斷者之類/也侏儒以之扶廬以至陶者之治埴匠者之治木冶)
　(氏之攻金玉人之攻玉所謂各以其器食之也先王/之政如是所以使在下者無廢才在上者無虚用而)
　(人人各得其養也器者隨其小大長短/而用之孔子所謂使人也器之是矣)
○道路男子由右婦人由左車從中央
　(鄭氏曰道有三塗逺别也長樂陳氏曰男女嫌扵無/别故男右女左車患扵阽危故從中央設弧帨男門)
　(左女門右拜男尚左女尚右鬠亦男左女右祭則君/在阼夫人在房此隂陽之禮也道路則男右女左者)
　(地道尊/右故也)
父之齒隨行兄之齒鴈行朋友不相踰
　(鄭氏曰謂扵塗中澄曰父之齒謂年與父相若者隨/行隨從其後而行當其背而正對也兄之齒謂年與)
　(兄相若者鴈行如鴈飛之次而行在其側而斜退也/朋友謂年與己相若者不相踰曲禮所謂肩隨謂兩)
　(肩相並少者㣲後/不踰過其前也)
輕任并重任分班白者不提挈(并必/性切)
　(鄭氏曰并分皆謂以與少者雜色曰班孔氏曰任謂/擔負俱有擔負老少並輕則并與少者擔之老少並)
　(重不可并與少者一人則分為輕重重與少者輕與/老者澄曰髮半白半黑之人少者為代其勞不令自)
　(提挈也孟子言班白者/不負戴扵道路意同)
君子耆老不徒行庶人耆老不徒食
　(鄭氏曰徒猶空也山隂陸氏曰無/車而行為徒行無肉而食為徒食)
　　　右記養老恤窮凡六節
天子五年一巡守(守去聲/下同)
　(鄭氏曰天子以海内為家時一廵省之五年者虞制/也周則十二嵗一廵守孔氏曰堯典云五載一廵守)
　(白虎通云三嵗一閏天道小備五嵗再閏天道大備/故五年一廵守夏與殷六年一廵守取半一嵗之律)
　(吕周官大行人云十有二嵗/王廵守殷國象嵗星周也)
歲二月東廵守至于岱宗柴而望祀山川覲諸矦問百
年者就見之命大師陳詩以觀民風命市納賈以觀民
之所好惡志淫好辟命典禮考時月定日同律禮樂制
度衣服正之山川神祗有不舉者為不敬不敬者君削
以地宗廟有不順者為不孝不孝者君絀以爵變禮易
樂者為不從不從者君流革制度衣服者為畔畔者君
討有功徳於民者加地進律(賈音嫁好惡並/去聲辟匹亦切)
　(鄭氏曰柴祭天告至也覲見也陳詩謂采其詩而視/之市典市者賈謂物貴賤厚薄也質則用物貴淫則)
　(侈物貴民之志淫邪則所好者不正也舉猶祭也不/順謂若逆昭穆流放也討誅也律法也孔氏曰岱東)
　(嶽泰山郭璞云在奉髙縣西北宗尊也岱為五嶽之/首故尊燔桀以祭上天而後望祀山川覲謂見東方)
　(諸侯其見之禮按覲禮云諸侯覲扵天子為宫方三/百歩四門壇十有二㝷深四尺王廵守至于方嶽之)
　(下諸侯㑹之亦為此宫以見之也到方嶽見諸侯之/後問百年者就見之若未至方嶽扵道路有百年者)
　(王亦先見之故祭義云天子廵守先見百年者又云百/八十九十者東行西行者弗敢過道經之則見之則)
　(年者道雖不經所在就見之也大師是掌樂之官令/各陳其國風之詩以觀君政之善惡命典市之官進)
　(納物賈之書以觀民之所好惡若民志淫邪則愛邪/僻之物由在上教之不正此以民俗知君上善惡也)
　(典禮之官扵周則大史也考校四時及十二月之大/小時有節氣早晚月有弦望晦朔考之使各當其節)
　(又正定甲乙之日也隂陽之律玉帛之禮鐘鼓之樂/及制度衣服各有等差當正之使正也堯典云協時)
　(月正日同律度量衡文小異而意同山川是外神不/舉則為不敬山川在其國竟故削以地宗廟是内神)
　(不順則為不孝宗廟可以表眀爵等故絀以爵禮樂/雖為大事非切急所須故以為不從君惟流放制度)
　(衣服是政治之急故以為畔君須誅討此四罪先輕/後重長樂陳氏曰柴望先扵覲諸侯尊神也見百年)
　(先扵陳詩納賈貴老也尊神而後貴老貴老而後觀/民陳詩納賈所以觀在下之所尚考時月至扵制度)
　(衣服所以觀在上之所行言禮與制度則衣服舉矣/又言衣服者盖民徳之不壹僣亂之所起常在扵衣)
　(服之間尤在致詳也不敬則無禮不孝則不仁不從/與畔則不道無禮未至扵不仁不孝未至扵不道此)
　(所以削地而後絀爵絀爵而後流討也削絀流討而/繼之以加地進律者退不肖然後可以進賢也易之)
　(大有先遏惡而後揚善方氏曰天之髙故燔柴以上/達山川之逺故望而祀之皆告至也就見百年者乞)
　(老者之言也詩足以見民風而知上政之得失故命/大師陳詩焉民之所志所好不必皆淫辟然納賈而)
　(觀之所以防其淫辟也王者頒歴以一天下正朔歴/久不能無差故廵守則考時月定日焉律禮樂制度)
　(衣服欲其同出扵天子同則正同之所以正之也神/祗衆矣止以山川言盖諸侯祭名山大川之在其地)
　(者其所守以山川為大也天曰神地曰祗此以山川/為神祗者其無所屈皆可謂神其有所别皆可謂祗)
　(也不從未至扵畔特不從而已流則放之惟其所之/討則以法致其誅焉夫廵守所以同律禮樂制度衣)
　(服止之也則其變禮易樂革制度衣服者必流討其/君豈為過哉有功扵民則加地有徳扵民則進律孟)
　(子所謂慶以地樂記所謂天子之為樂也以賞諸侯/此非加地扵有功進律扵有徳者乎馬氏曰加地者)
　(益以地也進律者進以爵也夫有徳者進以爵而以/律言之何也盖律之為言法也進爵皆以法而進之)
　(若子男以五為節則進之以七侯伯以七為節則進/之以九此所以謂之律也應氏曰王制所記四廵之)
　(禮與帝典所載無甚相逺也然帝者所行贄五玉脩/五禮如五器上下交際之儀温乎其可挹也王制所)
　(至以削絀流討之罰警扵先以加地進律之賞誘扵/後賞罰黜陟之政凛乎其甚嚴也夫舜豈全無黜陟)
　(哉特其徳勝而不深恃夫法焉爾世之/淳漓治之繁簡徳之盛衰扵此可觀矣)
五月南廵守至于南嶽如東廵守之禮
　(孔氏曰南嶽衡山郭璞云在衡陽湘南縣南一名霍/山漢武帝以衡山遼曠徙南嶽之神扵廬江霍山在)
　(今廬江潜縣西澄曰如東廵守之禮者謂柴而望祀/山川至加地進律等事並與東廵守之時同下文西)
　(廵守北廵/守放此)
八月西廵守至于西嶽如南廵守之禮
　(孔氏曰西嶽華山郭璞/云在𢎞農華隂縣西南)
十有一月北廵守至于北嶽如西廵守之禮
　(孔氏曰北嶽恒山郭璞云/在常山上曲陽縣西北)
歸假于祖禰用特(假音格禰/乃禮切)
　(鄭氏曰假至也特特牛也祖下及禰皆一牛孔氏曰/堯典云歸格于藝祖用特祖既用特從祖下及禰廟)
　(各用一牛也程子曰但止就祖廟/共用一牛不如時祭各扵其廟也)
○天子將出征類乎上帝宜乎社造乎禰禡於所征之
地受命於祖受成於學出征執有罪反釋奠于學以訊
馘告(禡馬怕切又音百/訊音信馘古獲切)
　(鄭氏曰類宜造皆祭名其禮亡禡師祭也為兵禱其/禮亦亡受命扵祖告祖也受成扵學定兵謀也釋菜)
　(奠幣禮先師也訊馘所生獲斷耳者詩曰執訊獲醜/又曰在頖獻馘孔氏曰非時祭天謂之類若以攝位)
　(廵守事告天亦謂之類不皆為師祭受命扵祖謂出/時不敢自專有所禀承祖禰皆告以祖為尊故特言)
　(祖即上文造乎禰也造禰據出行之時告行而言受/命據征伐之事本初時受命而言受成扵學謂在學)
　(謀論兵事好惡可否其謀成定受此成謀扵學也出/師征伐執有罪之人還反而歸釋菜奠幣扵學謂以)
　(訊馘告先聖先師也訊言也是生/而可言問者馘是死而截耳者)
○天子將出類乎上帝宜乎社造乎禰諸矦将出宜乎
社造乎禰(造七/報切)
　(孔氏曰此将出謂廵守初出時也類乎上帝祭告天/地宜乎社者隨宜而告廵行方事誅殺封割應載社)
　(主令誅罰得宜也造乎禰者造至也謂至父祖廟也/前歸既假祖禰此出亦必歴至七廟告祖禰也今唯)
　(云禰者白虎通云從卑不敢留尊者之命至禰不嫌/不至祖也皇氏云行必有主無則主命載于齊車書)
　(云用命賞于祖是也出辭别先從卑起最後至祖仍/取遷主則行也諸侯将出朝王及自相朝盟㑹征伐)
　(之事不得告天故從社始亦載社主及造乎禰亦告/祖載主也方氏曰前言廵守之歸而不言出此言出)
　(而不言歸互相備也宜造則諸侯之所同類/上帝則天子之所獨者諸侯以天子為天也)
○諸矦之於天子也比年一小聘三年一大聘五年一
朝(朝音潮/下同)
　(鄭氏曰比年每嵗也小聘使大夫大聘使卿朝則君/自行然此大聘與朝晉文霸時所制也虞夏之制諸)
　(侯嵗朝周之制侯甸男采衛要服六者各以其服数/来朝也孔氏曰按聘禮記小聘曰問大聘使卿介五)
　(人其小聘使大夫唯三介昭三年傳鄭子大叔曰文/襄之霸也其務不煩諸侯今三嵗而聘五嵗而朝故)
　(鄭云晉文霸時所制也長樂陳氏曰聘義比年小聘/三年大聘周官大行人諸侯之邦交嵗相問殷相聘)
　(也澄曰書言五載一廵守羣后四朝謂不當廵守之/年每年一方之諸侯来朝周而復始則是各方諸侯)
　(每五年而一/朝京師也)
○天子無事與諸矦相見曰朝考禮正刑一徳以尊于
天子
　(鄭氏曰事謂征伐孔氏曰諸侯相與朝正之時考校/禮儀正定刑法專一道徳以尊崇天子不言樂者禮)
　(中兼之長樂陳氏曰春秋書滕侯薛侯来朝穀梁傳/云天子無事與諸侯相朝也攷禮脩徳所以尊天子)
　(也其言盖本此周官凢諸侯之邦交嵗相問也殷相/聘也世相朝也若夫天子無事則與之相朝不特世)
　(而已考禮所以杜其僣僻正刑所以防其淫暴一徳/所以同其趣向如此則禮刑正而無異政之國道徳)
　(一而無異教之民此尊天子之道也澄曰諸侯見扵/天子者也不可言天子與諸侯相見相見乃敵體之)
　(辭此盖言天子無事之時諸侯得與諸侯相見其禮/曰相朝若天子有兵事䘮事則諸侯奔趨王事而無)
　(暇扵自相朝也舊注以此曰朝為朝天子獨陳/氏據穀梁傳以為諸侯相朝之朝比舊注為優)
○天子賜諸矦樂則以柷將之賜伯子男樂則以鼗将
之(柷昌六切/鼗音桃)
　(鄭氏曰柷鼗皆所以節樂将謂執以致命孔氏曰凢/與人物置其大者扵地執其小者以致命扵人将行)
　(也謂執以行命按漢禮器制度柷状如漆筩中有椎/将作樂先擊之鼗如小鼔長柄傍有耳摇之使自擊)
　(柷之節樂節一曲之始其事寛故以将諸侯之命/鼗所以節一唱之終其事狭故以将伯子男之命)
諸矦賜弓矢然後征賜鈇鉞然後殺賜圭瓚然後為鬯
未賜圭瓚則資鬯於天子(鈇芳于切又音斧鉞音/越瓚才旦切鬯勅亮切)
　(鄭氏曰得其器乃敢為其事瓉鬯爵也鬯秬酒也孔/氏曰賜弓矢謂八命作牧者侯伯有功徳加命得專)
　(征伐當州之内若九命為二伯則得專征一方五侯/九伯也七命以下不得弓矢之賜則以兵屬扵得專)
　(征伐者賜鈇鉞謂上公九命者賜鈇鉞然後得專討/晉文公雖受賜弓矢不受鈇鉞不得專殺故執衛侯)
　(歸之扵京師賜圭瓉亦謂上公九命者若未賜圭瓉/則用璋瓉鬯者釀秬黍為酒和以欎金之草謂之欎)
　(鬯不以欎和則/直謂之鬯而已)
天子命之教然後為學小學在公宫南之左大學在郊
　(鄭氏曰學所以學士之宫此小學大學殷之制尚書/傳曰百里之國二十里之郊七十里之國九里之郊)
　(五十里之國三里之郊孔氏曰此殷制故鄭引書傳/明之若周制則天子畿内千里百里為郊逺郊上公)
　(五十里侯伯三十里子男十里近郊各半之方氏曰/命之教然後為學所以一道徳也王氏曰學固不可)
　(一日無然其教不可不資之天/子資之天子道徳所以一也)
天子曰辟廱諸矦曰頖官(辟音璧/頖音泮)
　(孔氏曰辟廱築土雝水之外圎如璧頖宫頖之言半/以南通水北無也澄曰按詩大雅靈臺篇言扵樂辟)
　(廱文王有聲篇言鎬京辟廱魯頌泮水篇言在/泮飲酒然皆未有以見其必為學宫之名也)
　　　右記廵守朝聘凡六節
天子諸矦無事則歲三田一為乾豆二為賔客三為充
君之庖無事而不田曰不敬田不以禮曰暴天物(乾音/干庖)
(步交/切)
　(鄭氏曰三田者夏不田盖夏時也周禮春曰蒐夏曰/苗秋曰獮冬曰狩乾豆謂腊之以為祭祀豆實也庖)
　(今之厨也不敬者簡祭祀畧賔客孔氏曰無事謂無/征伐出行䘮凶之事則一嵗三時田獵獵在田中又)
　(為田除害故稱田也禹以夏是生養之時又觸其夏/名故不田此取春秋緯運斗樞之文又云嵗三田謂)
　(乾豆以下三事也一為乾豆豆實非脯而云乾者謂/作醢及臡先乾其肉上殺者也二為賔客中殺者也)
　(三充君庖下殺者也范甯云上殺中心死速乾之以/為豆實次殺射髀骼死差遲故為賔客下殺中腸汚)
　(泡死最遲故充庖厨又毛傳云自左膘而射之達扵/右腢為上殺射右耳本次之射左髀達扵右䯚為下)
　(殺先宗廟次賔客尊神敬賔也田不以禮則殺傷過/多㬥害天物也方氏曰事謂䘮荒之類扵無事之嵗)
　(然後田其田也有節矣春蒐夏苖秋獮冬狩田之時/有四乾豆賔客充君之庖田之事有三故曰三田與)
　(易言田獲三品月義公羊氏謂夏不田誤/矣三田之序先神而後人先人而後已)
天子不合圍諸矦不掩羣天子殺則下火綏諸矦殺則
下小綏大夫殺則止佐車佐車止則百姓田獵(綏鄭讀/為緌)
　(馬氏曰此田以禮之事也鄭氏曰合圍掩羣為盡物/也綏當為緌緌有虞氏之旌旗注毛牛尾扵杠首所)
　(謂大麾也下謂弊之佐車驅逆之車孔氏曰天子四/時田獵皆得圉但不合爾若諸侯惟春田不圍夏秋)
　(冬皆得圍亦不合爾故曲禮云國君春田不圍澤此/諸侯是畿内諸侯為天子大夫者故曲禮云大夫不)
　(掩羣以熊氏説綏是登車之索緌是旌旗之無旒者/周謂之大麾周春夏田用綏弊謂仆扵地也初殺時)
　(則抗之已殺獵止則弊之故詩傳云天子𤼵抗大綏/諸侯𤼵抗小綏綏以表天子諸侯之獲也驅逆之車)
　(驅出禽獸使趨田逆要不得令走按大司馬云車弊/謂驅獸之車止也大夫殺則止佐車則天子諸侯殺)
　(未止佐車也天子殺然後諸侯殺諸侯殺然後大夫/殺大夫殺然後百姓田獵方氏曰合圍謂合藪澤而)
　(圍之掩羣則掩禽獸之羣而已田車之有綏田者執/之以升降也田車之有佐田者用之以驅逆也既殺)
　(而獲禽獸則下綏示不復有升降之節也止佐車示/不復為驅逆之備也扵大夫言佐車則天子諸侯所)
　(下之綏皆正車也以大綏言天子以小綏言諸侯以/佐車言大夫所以别歟佐車止則百姓田獵者盖尊)
　(卑先後之序也言百姓而不及士士卑與百姓不必/為序也曰田又曰獵其實一也廬陵胡氏曰綏登車)
　(索也已殺獵止之時不復驅車故下之謂執綏不抗/而弛綏也詩傳云天子𤼵抗大綏諸侯𤼵抗小綏抗)
　(謂不下也按眀堂位夏后氏之綏鄭云綏當作緌彼/論旌旗以綏為緌可也此論獵止弛綏及止佐車皆)
　(是一類不必/易為緌也)
獺祭魚然後虞人入澤梁豺祭獸然後田獵鳩化為鷹
然後設罻羅草木零落然後入山林昆蟲未蟄不以火
田不麛不卵不殺胎不殀夭不覆巢(罻音尉一音鬰麛/音迷卵力管切殀)
(大上於表切下烏/老切覆芳服切)
　(鄭氏曰取物必順時侯也梁絶水取魚者罻小網也/麛卵胎夭未成物重傷之也殀斷殺少長曰夭覆敗)
　(也孔氏曰月令正月獺祭魚孝經緯曰獸蟄伏獺祭/魚則十月中也是獺一嵗再祭魚此下鳩化為鷹草)
　(木零落文相接連則謂十月時正月雖獺祭魚虞人/不得入澤梁也月令九月豺祭獸夏小正十月豺祭)
　(獸則是九月末十月初也豺祭獸後百姓可以田獵/鳩化有漸月令季夏鷹乃學習孟秋鷹乃祭鳥其鳩)
　(化為鷹則八月時也罻捕鳥綢也鳥罟謂之羅月令/季秋草木黄落草木零落謂十月時故詩傳云草木)
　(不折不操斧斤不入山林此謂官民總取材木之時/也昆蟲未蟄謂未十月時十月則得火田矣從十月)
　(以後至仲春皆得火田故司馬職云春火弊也延平/周氏曰獺祭魚而下主言秋冬不麛不卵而下主言)
　(春夏方氏曰不覆巢者惡傷其孚/乳巢以仰承為順故以不覆言之)
　　　右記田凡一節
天子七日而殯七月而葬諸矦五日而殯五月而葬大
夫士庶人三日而殯三月而葬
　(鄭氏曰尊者舒卑者速春秋傳曰天子七月而葬同/軌畢至諸侯五月同盟至大夫三月同位至士踰月)
　(外姻至孔氏曰天子諸侯位尊送終禮物其數既多/身在扵䘮許其申遂故日月緩也大夫及士既卑送)
　(終之物其數簡少又職唯促遽義許奪情故日月/促也必至三日者冀其更生三日不生亦不生矣)
三年之䘮自天子達
　(中庸曰父母之䘮無貴賤一也鄭氏曰/下通庶人扵父母同天子諸侯降期)
庶人縣封葬不為雨止不對不樹䘮不貳事(縣音𤣥封/彼念切不)
(為于偽切/不封如字)
　(鄭氏曰縣封當為縣窆至卑不得引紼下棺雖兩猶/葬以其禮儀少封謂聚土為墳不封不樹卑無飾也)
　(周禮曰以爵等為邱封之度與其樹數則士以上乃/皆封樹貳之言二也庶人終䘮無二事不使從政也)
　(䘮大記曰大夫士既葬公政入扵家既卒哭弁絰帶/金革之事無辟也孔氏曰士雖無碑猶有二繂庶人)
　(賤惟縣繩下棺故云縣窆威儀既少日又促遽将葬/之時不為雨止不積土為封不標墓以樹卑不須顯)
　(異也有爵者乃有封邱王公曰邱諸臣曰封漢律列/侯墳髙四丈關内侯以下至庶人各有差孔子合葬)
　(扵防崇四尺盖周之士制也其樹数白虎通云天子/松諸侯柏大夫栗士槐士以上負國恩重雖在䘮中)
　(金革無辟庶人既無爵命三年之内許其終䘮除居/䘮外不供它事注引䘮大記者證大夫士在䘮有二)
　(事也王氏曰䘮不貳事謂凢有䘮者皆不貳事非專/言庶人三年不從政所謂不貳事使壹扵䘮事也金)
　(革無辟上使之/非也亦權制也)
自天子達於庶人䘮從死者祭從生者支子不祭
　(中庸曰斯禮也達乎諸侯大夫及士庶人朱子曰制/為禮法以及天下使葬用死者之爵祭用生者之禄)
　(鄭氏曰從死者謂衣衾棺椁從生者謂祭之牲器孔/氏曰盧植云按小記士祔扵大夫則易牲其妻為大)
　(夫而卒而後其大不為大夫而祔扵其妻則不易牲/又雜記上大夫之虞也少牢卒哭成事祔皆大牢下)
　(大夫之虞也犆牲卒哭成事祔皆少牢是䘮中之祭/虞祔練祥乃從死者之爵除服後吉祭則以子孫官)
　(禄祭其父祖故云從生者長樂陳氏曰支子雖不祭/而有所謂祭故宗子為士庶子為大夫則以上牲祭)
　(扵宗子/之家)
○䘮三年不祭唯祭天地社稷為越紼而行事(紼音/弗)
　(鄭氏曰不敢以卑廢尊也越猶躐也紼輴車索也山/隂陸氏曰不祭謂宗廟爾即天地社稷雖未葬猶祭)
　(之是之謂越紼若五祀盖亦不廢孔氏曰私䘮卑天/地社稷尊雖遭私䘮既殯已後若有天地社稷之祭)
　(即行之未葬之前屬紼扵輴以備火災祭天地社稷/須越躐此紼而徃祭所故云越紼六宗山川之神則)
　(否其宫中五祀在䘮内則亦祭之但祭時不須越紼/盖五祀宫中之神䘮時朝夕出入所祭不為越紼也)
　(藍田吕氏曰人事之重莫重扵哀死故有䘮者之毁/如不欲生大功之䘮業猶可廢䘮不貳如此則祭雖)
　(至重亦有所不可行盖祭而誠至則忘哀祭而誠不/至不如不祭之為愈後世哀死不如古人之隆故多)
　(疑扵此張子曰居䘮廢祭禮有緦不祭之文方䘮之/初雖功緦如何可祭又豈可三年廢祖先之祭久而)
　(哀殺可齊則便可祭以人情酌之三年之䘮期可祭/朞之䘮既葬可祭緦功之䘮踰月可祭當服祭服祭)
　(之各以其盛服祭祭罷反䘮服至如古者卒哭練乃/祔似有䘮服入廟之禮然今則不可須三年除䘮乃)
　(祔越紼而行事則是猶在殯宫扵時無由可致齊又/安能脱䘮服衣祭服縱天地之祀不可廢則止可使)
　(冢宰攝爾昔者英宗初即位有人以此問正叔正叔/謂古人居䘮百事皆如禮雖廢祭祀可也今人百事)
　(皆如常特扵祭祀廢之則不若無廢為愈也子厚正/之曰父在子為母䘮則不敢見其父不敢以非禮見)
　(也今天子為父之喪以此見上帝是以非禮見上帝/也故不如無祭朱子曰古人居䘮衰麻之衣不釋於)
　(身哭泣之聲不絶於口其出入起居言語飲食皆與/平日絶異故宗廟之祭雖廢而幽明之間兩無憾焉)
　(今人居喪與古人異卒哭之後遂墨其衰凡出入居/䖏言語飲食與平日之所為皆不廢也而獨廢此一)
　(事恐有所未安竊謂欲䖏此義者當自省所以居喪/之禮果能一一合於古禮即廢祭無可疑若他事不)
　(免墨衰出入或其他有所未合者尚多即卒哭之前/不得已凖禮且廢卒哭之後遇四時祭日以衰服特)
　(祀於凡筵用墨衰常祀於家廟可也但卒哭之期須/既𦵏三虞之後卜日而祭以成事方可爾若神柩猶)
　(在而以百日為斷墨衰出入則决然不可澄曰朱子/謂卒哭後遇四時祭日以衰服特祀於几筵墨衰常)
　(祀於家廟按凶服不可以接神况墨衰乃世俗非禮/之服豈可服之以祀家廟且喪禮卒哭而祔之後直)
　(至小祥方有祭豈容中間又於四時祭日而特祀几/筵者乎此說亦與家禮不合葢一時未定之言也)
　　　右記䘮凡一節
天子七廟三昭三穆與大祖之廟而七諸矦五廟二昭
二穆與大祖之廟而五大夫三廟一昭一穆與大祖之
廟而三士一廟庶人祭於寢
　(鄭氏曰此周制七者大祖及祧與親廟四大祖后稷/也諸侯大祖謂始封之君大夫大祖謂别子始爵者)
　(大傳曰别子為祖是也雖非别子始爵者亦然士一/廟謂諸侯之中士下士名曰官師者上士二廟庶人)
　(祭於寢適寢也方氏曰天子廟七即祭法所言考廟/王考皇考顯考祖考廟及二祧是也諸侯五則以無)
　(二祧也大夫三則以顯考祖考無廟也士一廟則以/王考又無廟也然祭法言適士二廟而此不言者主)
　(扵降殺以兩而畧之也庶人無廟則祭扵寝石林葉/氏曰自考而上曰考曰王考曰皇考曰顯考即髙祖)
　(髙祖而上謂之二祧合為七廟朱子曰劉歆之説謂/三昭三穆與大祖之廟而七文武為宗不在數中盖)
　(周自武王克殷即増二廟扵二昭二穆之上以祀髙/圉亞圉逓遷至懿王時則文王親盡而以有功當宗)
　(故别立一廟扵三穆之上謂之文世室至孝王時則/武王親盡而亦以有功當宗故别立一廟扵三昭之)
　(上謂之/武世室)
天子諸矦宗廟之祭春曰礿夏曰禘秋曰嘗冬曰烝天
子犆礿祫禘祫嘗祫烝諸矦礿則不禘禘則不嘗嘗則
不烝烝則不礿諸矦礿犆禘一犆一祫嘗祫烝祫(礿今/讀曰)
(祠禘今讀曰礿/後並同犆音特)
　(鄭氏曰此盖夏殷之祭名周則改之春曰祠夏曰礿/以禘為殷祭詩小雅曰礿祠烝嘗于公先王此周四)
　(時祭宗廟之名孔氏曰此云春礿夏禘而郊特牲祭/義云春禘趙氏曰禘非時祭之名漢儒見春秋惟兩)
　(度書禘一春一夏所以或謂之春祭或謂之夏祭諸/侯礿則不禘以下亦緣見春秋中惟有禘烝嘗三祭)
　(謂魯惟行此三祭遂云爾澄曰按此春夏祭名是記/者之誤章内礿禘二字雖未改易礿皆當讀為祠禘)
　(皆當讀為礿犆謂分祭扵各廟祫謂合祭扵祖廟記/者以天子惟春時分祭夏秋冬三時並合祭諸侯四)
　(時之祭每年必缺其一一年止有三祭春祭亦如天/子之犆秋祭冬祭亦如天子之祫惟夏祭或犆或祫)
　(不同今既無從考據疑古制未/必然盖記者妄傳輕信而云也)
大夫士宗廟之祭有田則祭無田則薦
　(延平周氏曰有田則祭無田則薦言牲殺器皿衣服/不備不敢以祭也鄭氏曰有田者既祭又薦新祭以)
　(首時薦以仲月士薦牲用特豚大夫以上用羔所謂/羔豚而祭百官皆足孔氏曰士䘮禮有薦新如朔奠)
　(故知既祭又薦新也儀禮有地之士用特牲無地之/士宜貶降不用成牲故用特豚也諸侯大夫有地祭)
　(者用少牢其無地薦者則用羔長樂陳氏曰祭以致/禮而有常月薦以致孝而無常時祭必卜日而薦新)
　(不擇日祭有尸而薦無尸以至奠而不祭/有時物而無三牲黍稷此薦新之大畧也)
庶人春薦韭夏薦麥秋薦黍冬薦稻韭以卵麥以魚黍
以豚稻以鴈
　(鄭氏曰庶人無常牲取與新物相宜而已孔氏曰相/宜者謂四時之間此牲此穀兩物俱有非謂氣味相)
　(宜若牛宜稌羊宜黍之屬也長樂陳氏曰卵魚豚鴈/以時之所宜論則春宜豚冬宜鮮此則秋以豚夏以)
　(魚以物之相宜論則羊宜黍豕宜稷鴈宜麥魚宜苽/此則黍以豚麥以魚盖魚之扵夏豚之扵秋鴈之扵)
　(冬尤多而易得庶人之薦不過致其易得者月令季/秋薦稻稻常穫扵十月而天子以前此者為貴故與)
　(庶人/異)
○天子祭天地諸矦祭社稷大夫祭五祀天子祭天下
名山大川五嶽視三公四瀆視諸矦諸矦祭名山大川
之在其地者天子諸矦祭因國之在其地而無主後者
　(馬氏曰天地氣形之最大者也而天子者域中之所/尊故祭天地社稷土穀之神也而諸侯者為天子守)
　(土故祭社稷大夫則有家故祭五祀在上者可以兼/下故天子祭天地及社稷五祀諸侯祭社稷及五祀)
　(在下者不可以兼上故諸侯祭社稷而不得祭天地/大夫祭五祀而不得祭社稷古之祀典有功扵民則)
　(祀之名山大川有功扵民民之所取材用也天子君/天下而其所報者衆故祭天下之名山大川諸侯君)
　(一國而所報者寡故祭名山大川之在其地者秦溪/楊氏曰五嶽視三公四瀆視諸侯特言其禮有隆殺)
　(重輕爾注疏拘扵牲幣粢盛籩豆爵獻之數失扵大/泥鄭氏曰視三公視諸侯視其牲器之數也諸侯祭)
　(名山大川若魯人祭泰山晉人祭河是也澄曰祭法/云大夫以下成羣立社曰置社盖大夫以下所得祭)
　(者民社不得祭國社也孔氏曰天子置都之所及諸/侯所封之内皆因古昔先王先公所居之地今其地)
　(子孫絶滅而無主後/者則天子諸侯祭之)
天子社稷皆大牢諸矦社稷皆少牢祭天地之牛角繭
栗宗廟之牛角握賔客之牛角尺(大音泰少/詩照切)
　(方氏曰大牢具牛羊豕以其大故曰太少牢則羊豚/而已以其小故曰少天子之社稷主天下之土穀故)
　(用大牢以祭諸侯之社稷主一國之上穀故用少牢/以祭山隂陸氏曰繭栗言雖如栗亦可以著鄭氏曰)
　(握謂長不出膚孔氏曰四指曰扶扶則膚也延平周/氏曰祭天地宗廟及賔客用牛不同以純而未散者)
　(為/上)
○諸矦無故不殺牛大夫無故不殺羊士無故不殺犬
豕庶人不食珍
　(鄭氏曰故謂祭饗孔氏曰諸侯祭以大牢得殺牛諸/侯之大夫祭以少牢得殺羊天子大夫祭亦得殺牛)
　(其諸侯及大夫饗食賔得用牛也長樂陳氏曰小司/徒有飲食之禁令則諸侯無故不殺牛以至庶人無)
　(故不食珍者/之禁令也)
庶羞不踰牲燕衣不踰祭服寢不踰廟
　(鄭氏曰羞不踰牲謂祭以羊則不以牛肉為羞也張/子曰不踰不豐扵牲也傳者以品之不踰非也牲體)
　(少而羞掩豆是之謂踰牲庶羞不踰牲謂多少不謂/用羊而不用牛也石林葉氏曰庶羞常薦而踰牲燕)
　(衣常用而踰祭服寢所常/安而踰廟禮皆不與也)
大夫祭器不假祭器未成不造燕器
　(孔氏曰皇氏云此謂有地大夫故祭器不假若無地/大夫則當假之故禮運云大夫祭器不假聲樂皆具)
　(非禮也謂無地大夫也長樂陳氏曰無田禄者不假/祭器故禮運以祭器不假為非有田禄者必其祭器)
　(故王制以祭器不假為禮君子營宫室則先宗廟造/器則先祭器延平周氏曰庶人共祭器而大夫則不)
　(假者以其家邑足以具之也祭器/未成不造燕器者先神而後人也)
　　　右記祭凡三節
　　禮記纂言卷七
欽定四庫全書
　禮記纂言卷八　　　　　　元　吳澄　撰
　　文王世子
　　(方氏曰諸侯世子世國大夫不世爵故自諸侯以/上之適子然後謂之世子此篇所言主於世子之)
　　(事而文王之為世子可/為法於後世故以名篇)
世子之記曰朝夕至于大寢之門外問於内豎曰今曰
安否何如内豎曰今日安世子乃有喜色其有不安節
則内豎以告世子世子色憂不滿容内豎言復初然後
亦復初朝夕之食上世子必在視寒煖之節食下問所
膳羞必知所進以命膳宰然後退若内豎言疾則世子
親齊𤣥而養膳宰之饌必敬視之疾之藥必親甞之甞
饌善則世子亦能食甞饌寡世子亦不能飽以至于復
初然後亦復初(豎上主切食上時掌切/齊側皆切養羊尚切)
　(鄭氏曰世子之禮亡此存其記也朝夕朝朝暮夕也/内豎小臣之屬掌外内之通命者節謂居處故事復)
　(初憂解也在察也問所膳問所食者羞必知所進必/知親所食也親猶自也養疾者齊𤣥𤣥冠𤣥端也饌)
　(必敬視爲疾者之食齊和所欲或異藥必親甞試毒/味也甞饌善謂多於前復初復常所服也孔氏曰食)
　(上謂獻饌食下謂食畢徹饌而下方氏曰色憂不滿/容者葢喜之類爲陽憂之類爲隂陽饒而陰乏故憂)
　(則容不滿也玉藻所謂親瘠色容不盛/是也齊𤣥而養必致齊而身服𤣥也)
　　　右記世子之禮
文王之爲世子朝於王季日三雞初鳴而衣服至於寢
門外問内豎之御者曰今日安否何如内豎曰安文王
乃喜及日中又至亦如之及莫又至亦如之其有不安
節則内豎以告文王文王色憂行不能正履王季復膳
然後亦復初食上必在視寒煖之節食下問所膳命膳
宰曰末有原應曰諾然後退(朝音潮衣去聲又如/字莫音暮後皆同)
　(鄭氏曰三皆曰朝以其禮同御如今小史直日者文/王乃喜者孝子恒兢兢也又復也履蹈地也復膳飲)
　(食安也末猶勿也原再也勿有所再進爲其失飪臭/味惡也退反其寢也孔氏曰子朝父母每日唯二故)
　(内則云昧爽而朝日入而夕朝禮具夕禮簡今三朝/禮同是聖人之法方氏曰内則言子事父母雞初鳴)
　(咸盥漱昧爽而朝日入而夕世子之記亦止言朝夕/至於大寢門之外而此言雞初鳴而衣服至於寢門)
　(外則盥漱之時猶未雞鳴朝之時猶未昧爽矣又有/日中之朝此葢聖人之制内豎即周官掌内外之通)
　(令者御則御於君所者也與御妾之御同義節謂起/居之節也不安節則以失常而疾生文王乃喜則親)
　(喜而已亦喜也文王色憂則親憂而已亦憂也復初/則親復常故也視寒煖之節若食齊視春時飲齊視)
　(冬時之類問所膳則欲知親之好羞/也膳宰即膳夫也原與原蠶之原同)
武王帥而行之不敢有加焉文王有疾武王不說冠帶
而養文王一飯亦一飯文王再飯亦再飯(說他活切飯/抉晚切下皆)
　(同/)
　(鄭氏曰帥循也庶幾程式之不說冠帶而養言常在/側也一飯再飯欲知氣力箴藥所勝長樂劉氏曰文)
　(王減膳武王亦減膳文王加飯武王亦加飯以己程/其親之食力也方氏曰武王之事文王盡循文王之)
　(所以事王季者而行之子之於親日三朝之外冠帶/有時而說今爲親疾跬步不離不敢說冠帶人之飲)
　(食或䟽或數時其飢飽今以親疾志不在於飲/食一飯再飯帷親之視不敢如平時私適其欲)
旬有二日乃間文王謂武王曰女何夢矣武王對曰夢
帝與我九齡文王曰女以爲何也武王曰西方有九國
焉君王其終撫諸文王曰非也古者謂年齡齒亦齡也
我百爾九十吾與爾三焉文王九十七乃終武王九十
三而終(女音汝/後同)
　(方氏曰旬有二日記其寢疾之日鄭氏曰間猶瘳也/問何夢間後容臥也帝天也撫猶有也年天氣也齒)
　(人夀之數也九齡九十年之祥也孔氏曰文王繼王/季爲西伯是殷之諸侯不合稱王廬陵胡氏曰武王)
　(意以齡爲善故當撫有九國按文王三分天下有其/二而云九國未賔詩書云王者皆追稱爾而此稱君)
　(王皆不足信人之考折天定其數而吾與爾三是不/知命非文王之言也書云文王受命惟中身厥享國)
　(五十年中身謂五十也中身以後享國五十年則百/矣云九十七非也澄曰此葢周末之時有一等雜書)
　(之言以爲武王嘗侍文王之疾至旬有二日乃瘳而/文王因問武王有何夢也其説皆謬妄不足深辯作)
　(記者又不能精擇而以/附綴文武爲世子之事)
○文王之爲世子也
　(鄭氏曰題上事也澄曰按古書之體多如此皆撮其/事之綱以題於所紀事之後此句舊本誤在下章成)
　(王有過則撻伯禽之/下今移寘此章末)
　　　右記文武為世子之禮凡二節
成王幼不能涖阼周公相踐阼而治抗世子法於伯禽
欲令成王之知父子君臣長幼之道也成王有過則撻
伯禽所以示成王世子之道也(涖音吏相去聲長/知兩切後皆同)
　(方氏曰涖阼臨朝也阼者主人所有事之階故適子/冠於阼以著代繼體之君臨朝行事謂之涖阼涖言)
　(臨之踐言履之成王主也故曰涖周公相之故曰踐/此輕重之别也鄭氏曰成王幼不能視阼階行人君)
　(之事周公代履阼階攝治天下抗猶舉也謂舉以世/子之法使與成王居而學之以成王之過擊伯禽則)
　(足以感喻焉孔氏曰周公舉世子之法於作禽伯禽/行世子之法以示成王欲令成王觀而法之若成王)
　(不能法效則笞伯禽責其不/能以世子之禮敎成王也)
仲尼曰昔者周公攝政踐阼而治抗世子法於伯禽所
以善成王也聞之曰爲人臣者殺其身有益於君則爲
之况于其身以善其君乎周公優爲之(于鄭讀爲/迂或如字)
　(此引夫子之言以證上文所記之事鄭氏曰聞之者/聞之於古也于讀爲迂迂猶廣也大也孔氏曰仲足)
　(聞古之言爲人臣者有益於君而處危亡縱或殺身/猶尚爲之况周公善其君而居尊顯乃廣大其身乎)
　(是於身優饒也長樂陳氏曰迂身以善其君者易殺/身以有益於君者難爲人臣者於其難者猶尚爲之)
　(况其易者乎此周公所以優爲之也方氏曰優言爲/之有餘也于與于則于同廬陵胡氏曰漢書匈奴傳)
　(云子者廣大之貌澄按/如方胡說則于讀如字)
是故知爲人子然後可以爲人父知爲人臣然後可以
爲人君知事人然後能使人成王幼不能涖阼以爲世
子則無爲也是故抗世子法於伯禽使之與成王居欲
令成王之知父子君臣長幼之義也
　(此言爲世子之時當教之以爲人子爲人臣爲人幼/之義葢知爲人子之義然後它日可以爲人之父知)
　(爲人臣之義然後它日可以爲人之君知爲人幼而/事人之義然後它日可以爲人之長而能使人也成)
　(王年幼不能涖阼階以行天子之事必須教之以爲/世子之法然欲以成王爲世子而教之則今既不爲)
　(世子而爲天子矣無爲猶言不爲也是故舉世子所/當學之法加之於伯禽之身使之與成王同居處成)
　(王每日親見伯禽所學爲世子之法則自能知父子/君臣長幼之義也父子君臣長幼之義即所謂世子)
　(法也上文言道此文言義道謂所由之路義謂所宜/之理其實一也今按此篇所記周公之教成王可謂)
　(曲盡但稽之事實武王崩成王幼管蔡流言殷人謀/叛其時周公即出居東而平殷亂伯禽亦出就封而)
　(征徐戎其後周公三年而歸則相成王東伐安得有/伯禽同居學世子法之事或疑武王在時周公使伯)
　(禽與成王共學令觀伯禽所學而效之/而記者誤傳以爲武王崩後之事也)
○周公踐阼
　(鄭氏曰亦題上事澄曰舊本/錯簡在下文世子之謂也下)
　　　右記成王學世子之禮凡二節
凡三王教世子必以禮樂樂所以修内也禮所以修外
也禮樂交錯於中發形於外是故其成也懌恭敬而溫
文
　(鄭氏曰中心中也懌說懌孔氏曰樂以和諧性情禮/以敬正容體樂雖由中從中而見外禮雖在外從外)
　(而入中交間錯雜於中宣發形見於外内外有樂心/悅貌和故懌内外有禮貌恭心敬溫潤文章故恭敬)
　(而溫文馬氏曰樂修外禮修内教之始也此禮樂之/分也禮交錯於中則不止於修外樂發形於外則不)
　(止於修内此禮樂之合也方氏曰兩相合謂之交兩/相雜謂之錯温則不㬥文則不野懌言樂之成如此)
　(恭敬而温文言/禮之成如此)
立大傅少傅以養之欲其知父子君臣之道也大傅審
父子君臣之道以示之少傅奉世子以觀大傅之德行
而審喻之大傅在前少傅在後入則有保出則有師是
以教喻而德成也師也者教之以事而諭諸德者也保
也者愼其身以輔翼之而歸諸道者也(大音泰少去/聲行下孟切)
　(眞氏曰前言禮樂者教世子之具此言師傅者教世/子之人養者從容啓迪其本然之善使之自然開悟)
　(也然其道無它不過君臣父子之大倫而已大傅以/審示言謂修於身以示之也少傅以審喻言謂開説)
　(其義以曉之也大傅以身教少傅以言教二者互相/發也師也者教世子以事而喻諸德謂教之以事親)
　(之事則知孝之德教之以事長之事則知弟之德天/下無事外之德也保則安護世子之身輔之翼之使)
　(歸諸道耳目口體不以欲而動即所謂道天下無身/外之道也朱子曰養謂涵育薰陶俟其自化也鄭氏)
　(曰養猶教也言養者積浸成長之大傅示之爲行其/禮少傅審喻之爲說其義在前在後謂在學時出入)
　(謂燕居出入時慎其身者謹安護之孔氏曰外有傅/相内有師保是以世子於師教曉喻其德業成就師)
　(教世子以所行之事使世子曉喻於德義保則護慎/世子之身輔相翼助使世子歸於道諸於也方氏曰)
　(禮樂者教之之道也有教之之道苟非教之之人則/道不虛行故立大傅少傅以養之養之將以成其材)
　(也内則父子外則君臣人之大倫也教養之道欲其/知此而已保則親也故入則有保師則正也故出則)
　(有師分而言之固如此合而言之則左右前/後出入起居師也傅也保也未嘗不在焉)
記曰虞夏商周有師保有疑丞設四輔及三公不必備
唯其人語使能也
　(孔氏曰記者古有此記記曰至唯其人皆古記之語/語使能一句是作記者觧之也澄曰周之時大師大)
　(傅大保曰三公虞之時前疑後丞左輔右弼曰四輔/周之師即虞之疑周之保即虞之丞周之傅即虞之)
　(輔弼夏商或與虞同或與周同不可考記者緫虞夏/商周言之故曰設四輔及三公言虞之設四輔及周)
　(之設三公皆不必備其官及者非謂既設四輔又設/三公也師保之間不言傅疑丞之間不言輔弼者從)
　(省以便文也鄭氏曰記所云謂天子也語言也得能/則用之無則已不必備其官也小人處其位不如且)
　(闕長樂陳氏曰有聖人之能有賢者之能所謂使能/者兼聖賢而言山陰陸氏曰官不必備言難其人也)
君子曰德德成而教尊教尊而官正官正而國治君之
謂也
　(君子有德之稱上旣引古記之言此又引有德者之/言以足前義二德字其一衍謂師傅保得人則所教)
　(之人其德完成受教者之德成則教者爲有功而教/者之道尊隆教者之道尊則所教之人能求賢審官)
　(而百官無不正百官無不正則君明臣良政事修舉/而其國無不治如此則可以爲人君矣故曰君之謂)
　(也/)
○君之於世子也親則父也尊則君也有父之親有君
之尊然後兼天下而有之是故養世子不可不愼也
　(凡天下之爲人父者於其子雖有父之親而無君之/尊也凡天下之爲人君者於其臣雖有君之尊而無)
　(父之親也唯君之於世子其親則父其尊則君旣爲/之父又爲之君然後能兼天下尊親二者而有之有)
　(之謂有父之親有君之尊也彼但有父之親而無君/之尊者猶不可不知教其子况兼親尊二者而有之)
　(者其於教世子而可以不愼乎愼謂盡其心盡其道/而不敢忽慢簡略也鄭氏曰處君父之位而不能教)
　(其子則其餘/不足觀矣)
行一物而三善皆得者唯世子而已其齒於學之謂也
故世子齒於學國人觀之曰將君我而與我齒讓何也
曰有父在則禮然然而衆知父子之道矣其二曰將君
我而與我齒讓何也曰有君在則禮然然而衆著於君
臣之義也其三曰將君我而與我齒讓何也曰長長也
然而衆知長幼之節矣故父在斯爲子君在斯謂之臣
居子與臣之節所以尊君親親也故學之爲父子焉學
之爲君臣焉學之爲長幼焉父子君臣長幼之道得而
國治(學之/音效)
　(孔氏曰物猶事也一事謂與國人齒讓三善謂衆知/父子知君臣知長幼也世子唯在學時與國人齒若)
　(朝㑹飲食則否國人謂不知禮者疑而發問也有父/在則禮然者是知醴之人答之也父在則常須謙退)
　(不敢居人之前故云父在則禮當如此父子天性自/然故云道君臣以義合故云義長幼有等級上下故)
　(云節不言兄在則禮然而云長長者以世子無兄故/也國人聞世子居臣子之禮於是各知尊其君父世)
　(子所以父在爲子禮君在爲臣禮也斯語辭也謂之/臣者世子於君雖曰君臣異於義合也鄭氏曰學教)
　(也長樂陳氏曰知爲父子則孝知爲君臣則忠知爲/長幼則順孝弟忠順立而國治矣方氏曰齒讓者序)
　(齒而相讓也父在斯爲子以其天合故直言爲君在/斯謂之臣以其人合故止言謂之也内則父子外則)
　(君臣長幼則内外之所兼有也内外治則國其有不/治者乎澄曰得者謂於父子君臣長幼之道無所失)
　(也/)
語曰樂正司業父師司成一有元良萬國以貞世子之
謂也
　(新安王氏曰樂正司案下文所謂大樂正授數是也/父師司成所謂太傅少傅有保有師以成世子之德)
　(者也而鄭氏以爲司徒之屬師氏誤矣鄭氏曰司主/也一一人也元大也良善也貞正也孔氏曰樂正主)
　(大子詩書之業父師成就其德行一人/謂世子一人有大善則萬國以正也)
○教世子
　(鄭氏曰亦題上事澄曰舊本/錯簡在一獻無介語可也下)
　　　右記三王教世子之禮凡三節
凡學世子及學士必時(學世子學士並/音效下並同)
　(前章言教世子之法備矣此章兼言教士故於章首/發凡幷言二事鄭氏曰學士謂司徒論俊選所升於)
　(學者四時各有宜孔氏曰時謂四時/即下春夏干戈春誦夏弦之類是也)
春夏學干戈秋冬學羽籥皆於東序小樂正學干大胥
贊之籥師學戈籥師丞贊之胥鼓南春誦夏弦大師詔
之瞽宗秋學禮執禮者詔之冬讀書典書者詔之禮在
瞽宗書在上庠(大胥如字大師/音泰大樂正同)
　(鄭氏曰干盾也戈句孑㦸也干戈萬舞象武用春夏/動作之時學之羽籥籥舞象文用秋冬安靜之時學)
　(之詩云左手執籥右手秉翟是也小樂正大胥籥師/籥師丞皆樂官之屬通職秋冬亦學以羽籥小樂正)
　(樂師也周禮樂師掌國學之政教國子小舞大胥掌/學士之板以待致諸子春入學舎菜合舞秋頒樂合)
　(聲籥師掌教國子舞羽吹籥南南夷之樂也胥掌以/六樂之㑹正舞位旄人教夷樂則以鼓節之詩云以)
　(雅以南以籥不僭是也春誦謂歌樂也夏弦謂以絲/播詩陽用事則學之以聲陰用事則學之以事因時)
　(順氣於功易成也周立三代之學學書於有虞氏之/學典謨之教所興也學舞於夏后氏之學文武中也)
　(學禮樂於殷之學功成治定與己同也孔氏曰萬舞/用干故象武若其大舞則以干配戚明堂位朱干玉)
　(戚冕而舞大武是也若其小舞則周禮樂師帗舞干/舞是也籥舞不用兵器故象文此籥師教戈周禮籥)
　(師掌教國子舞羽龡籥是籥師既教戈又教籥此小/樂正教干周禮樂師教小舞則六舞皆教故知通職)
　(至秋冬之時亦教羽籥也此有大樂正小樂正而周/禮有大司樂有樂師大樂正即大司樂小樂正即樂)
　(師也周禮唯有籥師此云籥師丞者或諸侯之禮或/異代之法胥謂大胥旄人教國子南夷樂之時大胥)
　(擊鼔以節南樂故云胥鼔南春夏學干戈秋冬學羽/籥皆據年二十升於大學者於東序是大學也若其)
　(未升大學之時則春誦夏弦在殷之瞽宗也誦歌樂/之篇章不以琴瑟也弦謂以琴瑟播詩之音節詩音)
　(即樂章也春夏是陽陽主清輕故學聲秋冬屬隂隂/主體質故學事澄曰按詩云以雅以南謂詩之二雅)
　(二南也此云胥鼔南亦謂大胥以鼔而節二南之樂/歌爾天台陳氏曰詩以南與雅合言南屬文明之方)
　(所謂治安之風也若以南爲夷/樂安得如詩所謂不僭者哉)
○凡祭與養老乞言合語之禮皆小樂正詔之於東序
　(鄭氏曰學以三者之威儀也養老乞言養老人之賢/者因從乞善言可行者也合語謂鄉射鄉飲酒大射)
　(燕射之屬也鄉射記曰古者於旅也語孔氏曰此一/凡包三事也三事皆有威儀故小樂正詔告世子及)
　(學士於東序合語者謂合㑹義理而語說也祭末及/養老亦皆合語故詩楚茨論祭祀之事云笑語卒獲)
　(是祭有合語也養老既乞言自然合語此先言祭與/養老乞言别云合語則合語非祭與養老故知是鄉)
　(射鄉飲大射燕射等/旅酬之時合語也)
大樂正學舞干戚語說命乞言皆大樂正授數大司成
論說在東序(說如字論平/聲又去聲)
　(鄭氏曰學以三者之義也戚斧也語說合語之說也/數篇數孔氏曰小樂正既教以三者之威儀大樂正)
　(又教以三者之義理學以干戚謂祭也祭則舞干戚/語說謂合語也命乞言者大樂正命此世子及學士)
　(於老者而乞言也前云祭故養老乞言與祭相連序/在合語之上此不言祭故畧其養老在語說之下干)
　(戚語說乞言三者皆大樂正之官授世子及學士等/篇章之數也小樂正教威儀詔之東序大樂正授數)
　(亦在東序也新安王氏曰論說者即舞干戚語說乞/言之數爲講論而詳說之也上所謂干戈羽籥之舞)
　(弦誦之歌書禮之文無一不盡而非教者爲之論說/則習其事不明其義誦讀其言不明其指歸與不學)
　(無異大司成所以在東序爲之論說也大司成即大/司樂也不謂之大司樂而謂之大司成者以世子及)
　(國子之德業大司樂教之使成也澄按鄭注以大司/成爲師氏考之周官師氏雖爲教官之屬掌以徳行)
　(教國子及以中失之事教國子弟而凡貴遊子弟學/焉然不言教於國學之中此章所記皆是國學之教)
　(大樂正即周官大司樂也大司樂掌建國之學政凡/有道者有德者使教焉其下樂師亦掌國學之政大)
　(胥小胥亦然所謂大司成疑王氏之說爲得葢三者/之禮皆由大樂正授以篇章之數小樂正依所授之)
　(數而教詔之教詔者其事也大樂正又爲之論說其/理上章教世子則在學之時大樂正小樂正之教皆)
　(業也惟不在學時師傅保之薰陶涵養爲能成其德/故曰父師司成此教國子俊選則大師與執禮者與)
　(典書者與小樂正等所詔亦業而已惟大司樂論說/義理使之通曉開悟爲能成其德故以大司樂爲司)
　(成既言大樂正授數而又特言大司成論說葢授數/猶未離乎業於論說始可言成也成猶成於樂之成)
　(謂教之之至使其德/周完全備無虧欠也)
○凡侍坐於大司成者遠近間三席可以問終則負牆
列事未盡不問
　(鄭氏曰間猶容也容三席則得指畫相分别也席之/制廣三尺三寸三分所謂函丈也負牆却就後席相)
　(辟也列事未盡不問錯尊者之語不敬也孔氏曰此/論國子侍坐於大司成之儀問終則起却就後席負)
　(牆而坐辟後來問者問事之時若尊者序列其/事夫終盡則不可錯亂尊者之語輙有咨問)
○凡語于郊者必取賢斂才焉或以德進或以事舉或
以言揚
　(鄭氏曰語謂論說於郊學大樂正論造士之秀者升/諸司馬曰進士謂此孔氏曰取其賢者斂其才者以)
　(爵之德謂有德進謂爵之事謂解世事或吏治之屬/舉謂用之言謂能言語應對堪爲使命揚亦進舉之)
　(類互言之也澄曰語謂合語郊謂郊學按王制不率/教者自鄉移之郊自郊移之遂則郊學葢在鄉學之)
　(外遂學之内鄭氏以此爲大樂正論造士之秀而升/諸司馬今按大樂正掌國學之教何爲出就郊學疑)
　(是六遂之士已升於郊學而可升於鄉學者鄉大夫/就郊學行鄉飲酒之禮於旅酬之時而合語因以審)
　(擇士之賢者才者而取斂之取賢謂以德進也斂才/謂以事舉以言揚也曰進曰舉曰揚皆謂升之於鄉)
　(學也石林葉氏曰六鄉有庠六遂有序郊則在鄉遂/之間也自鄉而退者移於此則漸遠國中之教而有)
　(所改自遂而升者由於此則/未見國中之教而有所慕)
曲藝皆誓之以待又語三而一有焉乃進其等以其序
謂之郊人遠之於成均以及取爵於上尊也(遠之/去聲)
　(孔氏曰學士中雖無前三事而有曲藝皆且令謹習/以待後語若春待秋時也三事若有一善乃進於衆)
　(雖得進於衆猶不得同爲俊選名曰郊人言猶在郊/學也澄曰曲謂一偏曲藝謂射御書數之屬誓葢戒)
　(勵之使勉於學三即上文德與事言也士在郊學者/有德行政事言語則進而舉揚之若但有一曲之藝)
　(而無是三者則勉之使學以待在後又語而考察之/考察三者之中或有其一即進其品等於曲藝之上)
　(然所進非一人又自有高下爲先後之序也成均及/取爵於上尊未詳鄭氏以成均爲天子之大學孔䟽)
　(謂飲酒之禮尊者酌於堂上之尊卑者酌於堂下之/尊葢是鄉學之秀士已升於司徒爲選士者於天子)
　(視學飲酒之時亦得取爵於堂上之尊以相旅選士/升於大學爲俊士者始得謂之成均之士今郊學又)
　(語之時曲藝者雖已進等然猶未升鄉學仍在郊學/故但謂之郊人以明其未爲鄉學之士也視彼鄉學)
　(以選士得升於大學而爲成均之俊士者相去尚遠/故曰遠之視彼秀士得升爲司徒之選士可以取爵)
　(於上尊者相去亦尚遠故蒙/上遠之二字而曰以及也)
○始立學者旣興器用幣然後釋菜不舞不授器乃退
儐于東序一獻無介語可也(興虚覲切/儐必刃切)
　(鄭氏曰謂天子命之教始立學官者也興當作釁字/之誤也禮樂之器成則釁之用幣告先聖先師以器)
　(成又釋菜告先聖先師將用也釋菜禮輕釋奠則舞/舞則授器司馬之屬司兵司戈司盾祭祀授舞者兵)
　(也孔氏曰四時釋奠不及先聖此用幣釋菜及先聖/者以始立學者必釋奠先聖先師此亦始立學及器)
　(成重於四時常奠也釋菜雖作樂不爲舞故不授舞/者所執干戈之器大胥云春舎菜合舞彼謂欲合舞)
　(先釋菜非釋菜之時則合舞也釋菜虞庠而退乃儐/禮其賔於東序其禮旣殺唯行一獻無介無語如此)
　(於禮可也諸侯唯立時王之學此云東序謂諸侯有/功德若魯得立三代學也熊氏云用幣則無菜用菜)
　(則無幣月令釋菜不及先聖者以其四時入學釋菜/故不及先聖也王制釋奠于學注以爲釋菜奠幣彼)
　(是告祭之禮故謂釋奠亦不及先聖也凡釋奠有六/始立學釋奠一也四時釋奠有四通前五也王制師)
　(還釋奠于學六也釋菜有三春入學釋菜合舞一也/此釁器釋菜二也學記皮弁祭菜三也秋頒學合聲)
　(無釋菜之文則不釋菜也釋幣唯一即此釁器用幣/是也廬陵胡氏曰儐禮其賔於東序唯一獻無介但)
　(語可也朱子曰語即上文合語之語/言可也明釋菜時未可語禮尚嚴也)
○凡始立學者必釋奠于先聖先師及行事必以幣
　(鄭氏曰釋奠者設薦饌酌奠而已無迎尸以下之事/先聖周公若孔子孔氏曰諸侯始立學釋奠先聖先)
　(師則天子亦然天子四時釋奠先師不及先聖則諸/侯亦然立學重故及先聖常奠輕唯祭先師如立學)
　(用幣則四時奠不用幣也長樂陳氏曰四時釋奠止/於先師始立學釋奠則及先聖者德之小者親而不)
　(尊故其祭數德之大者尊而不親故其祭/䟽宗廟天地之祭其䟽數不同亦此意也)
○凡學春官釋奠于其先師秋冬亦如之
　(鄭氏曰官謂禮樂詩書之官周禮曰凡有道者有德/者使教焉死則以爲樂祖祭於瞽宗此謂先師之類)
　(若漢禮有高堂生樂有制氏詩有毛公書有伏生億/可以爲之也不言夏夏從春可知孔氏曰凡學謂禮)
　(樂詩書之學官即所教之官也教書之官四時於虞/庠釋奠先代明書之師教禮之官四時於瞽宗釋奠)
　(先代明禮之師若春誦夏弦則大師釋奠也教干戈/則小樂正樂師等釋奠也教禮者則執禮之官釋奠)
　(也其教雖各有時其釋奠則四時各學備而行之後/世釋奠祭亡方氏曰釋奠止言三時而不及夏者絃)
　(誦一師夏則/因春故也)
○凡釋奠者必有合也有國故則否
　(劉氏曰合謂合樂也春釋菜合舞秋頒學合聲釋奠/則幷合之以侑神也有國故謂凶札師旅唯是不合)
　(朱子曰以下文考之有合當爲合樂國故當爲喪紀/凶札之類長樂陳氏曰國有故則否與曲禮曰歲凶)
　(祭祀不/縣同意)
○凡大合樂必遂養老
　(鄭氏曰大合樂謂春入學舎菜合舞秋頒學合聲是/時天子則視學焉遂養老謂用其明日也鄉飲酒鄉)
　(射之禮明日乃息司正徵唯所欲以告於先生君子/可也是養老之象類孔氏曰周禮大胥春合舞秋合)
　(聲雖無天子視學之文而月令季春大合樂天子親/往則知春合舞秋合聲之時天子亦親視學也長樂)
　(陳氏曰後言天子視學遂適東序養老則視/學養老皆同日也鄭氏謂用其明曰誤矣)
天子視學大昕鼔徵所以警衆也
　(此所謂慮之以大也養老所以教孝弟徵召衆學士/皆至欲使人人知孝弟之行也孔氏曰天子視學謂)
　(仲春合舞季春合樂仲秋合聲大昕者大猶初也凡/物初爲大末爲小昕猶明也謂視學之晨徴猶召也)
　(昕明擊鼔警動衆人令起鄭氏曰早昧爽擊鼔以/召衆也警猶起也周禮凡用樂大胥以鼔徵學士)
衆至然後天子至乃命有司行事興秩節祭先師先聖
焉
　(此所謂愛之以敬也孔氏曰衆至謂衆人聞鼔聲而/起先至㑹聚之處然後天子始至尊者體盤故也天)
　(子既至乃命有司行釋奠之事有司卽詩書禮樂之/教官也于時天子視學在虞庠中鄭氏曰興猶舉也)
　(秩常也節猶禮也使有司舉常禮祭先師先/聖不親祭之者視學觀禮爾非爲彼報也)
有司卒事反命始之養也適東序釋奠於先老遂設三
老五更羣老之席位焉(更江/衡切)
　(此所謂行之以禮也鄭氏曰卒事反命告祭畢也祭/畢天子乃入又之養老之處也凡大合樂必遂養老)
　(是以徃焉於先老親奠之者已有所事也三老五更/各一人名以三五者取象三辰五星皆年老更事致)
　(仕者也天子以父兄養之示天下孝弟也羣老無數/其禮亡以鄉飲酒言之則席位之處三老如賔五更)
　(如介羣老如衆賔也孔氏曰天子旣視學畢適之東/序養老處親自釋奠於先世之老祀先老畢遂於東)
　(序中設三老五更羣老之席位蔡邕以更字/爲叟叟老稱又以三老爲三人五更爲五人)
適饌省醴養老之珍具遂發咏焉退修之以孝養也(養/羊)
(尚切下/孝養同)
　(此所謂修之以孝養也鄭氏曰適饌省醴親視其所/有也發咏謂以樂納之退修之謂旣迎而入獻之以)
　(醴獻畢而樂闋孔氏曰布席既畢天子親適陳饌之/處省視醴酒幷其珍具出迎三老五更將入門之時)
　(遂作樂發其歌咏以納之也三老五更即位於西/階下天子乃退酌醴獻之以修行孝養之道也)
反登歌清廟旣歌而語以成之也言父子君臣長幼之
道合德音之致禮之大者也下管象舞太武大合衆以
事達有神興有德也正君臣之位貴賤之等焉而上下
之義行矣
　(此所謂紀之以義也鄭氏曰反謂獻羣老畢皆升就/席也反就席乃席工於西階上歌清廟以樂之既歌)
　(謂樂正告正歌備也語談說也歌備而旅旅而說父/子君臣長幼之道說合樂之所美以成其意鄉射記)
　(曰古者於旅也語象周武王伐紂之樂也以管播其/聲又爲之舞皆於堂下衆謂所合學士也達有神明)
　(授命周家之有神也興有德美文王武王有徳也上/下之義由清廟與武孔氏曰反謂反席三老五更羣)
　(老初受獻畢皆立於西階下東面今皆反升就席清/廟之詩美文王有君臣父子長幼之德旅之時論說)
　(君臣父子長幼之道㑹合清廟所美之事以成就其/升歌清廟之意也德音謂清廟之詩是文王道德之)
　(音致極也下管象舞大武者登歌之後笙入立于堂/下管中奏此象武之曲庭中舞此大武之舞大武即)
　(象也按詩維清奏象舞是武王作樂稱象也大㑹聚/學士以舞象之事明周之有神有德也登歌清廟文)
　(王詩也君詩在上下管象武王詩也臣詩在下是正/君臣之位貴賤之等以此教上下衆知之是上下之)
　(義行於衆庶也澄曰絃以歌清廟之詩堂上之樂也/既歌以下釋堂上用樂之意葢清廟之詩是美文王)
　(有聖徳能盡人倫之道歌詩既畢行旅酬禮乞言於/老而老者有語其語皆是言父子君臣長幼之道與)
　(清廟詩所美文王德音之極致相協合語及於此乃/禮之最大者管以節大武之舞堂下之樂也合大衆)
　(以下釋堂下用樂之意葢大武之舞是象武王有武/徳能受天命之事大合衆士以此事使咸知周家有)
　(天神之眷佑武王有盛德以代商也達謂通達使人/知之興謂興起使人見之正君臣之位貴賤之等以)
　(明上下之義又總釋/堂上堂下之樂也)
有司告以樂闋王乃命公侯伯子男及羣吏曰反養老
幼于東序終之以仁也
　(鄭氏曰闋終也所告者謂無算樂羣吏鄉遂之官王/於燕之末而命諸侯時朝會在此者各反養老如此)
　(禮是終其仁心孝經說所謂諸侯歸各帥於國大夫/勤於朝州里􁅼於邑是也孔氏曰諸侯為畿外羣吏)
　(謂畿内王自養老是仁恩也又令諸侯州里養老如/王家之禮是終竟其仁心也􁅼謂希􁅼仰慕行之長)
　(樂陳氏曰言養老不及幼及命諸侯羣吏則兼幼言之/者耆老孤子先王未嘗不兼養然其所重特老者而已)
是故聖人之記事也慮之以大愛之以敬行之以禮修
之以孝養紀之以義終之以仁是故古之人一舉事而
衆皆知其德之備也古之君子舉大事必慎其終始而
衆安得不喻焉兌命曰念終始典于學(兌音/悅)
　(記事謂叙記故事遵從古人所行而行養老之禮也/慮謂圖謀之始養老以教孝弟於其始而徴召衆士)
　(無一不至使知之者廣博是不狹少也故曰慮之以/大老人者君之所取法先師先聖又老人之所取法)
　(愛其道則敬其人將養老而釋奠于先師先聖敬所/本也故曰愛之以敬適養老之所首祀先老繼設席)
　(位養老之時行此二者之禮最在先故曰行之以禮/修謂整飭無欠缺具滋味以致其愛躬省視以致其)
　(敬發咏於其入以悅其耳獻醴於其位以悅其口一/知人子養親之孝故曰修之以孝養堂上堂下之樂)
　(相繼而作使人知君父之貴其樂在上臣子之賤其/樂在下由是而衆著于上下之義故曰紀之以義養)
　(老禮終又命諸侯羣吏各歸養老幼於其國邑以廣/仁恩故曰終之以仁古人舉此養老之一事而六者)
　(之美德悉備慮之以大者知所先知所重智也敬出/於禮孝養出於仁此五常之德也不言信者實有此)
　(六德卽信也孔氏曰一舉養老之事以示天下而衆/皆知在上之德備具其備具者卽慮之以大而下是)
　(也慮之以大是愼其始終之以仁是愼其終養老之/事旣愼其終始一一露見盡以示衆則衆何得不曉)
　(喻焉養老而在下衆庶知道徳之備其在學乎鄭氏/曰喻猶曉也兌當爲說說命書篇名殷高宗之臣傅)
　(說所作典常也念事之終始常於學學禮義之府澄/按說命所云學習之學此記所引借爲學宫之學葢)
　(此章所記自教世子及學士/以至養老皆學中之禮也)
　　　右記學禮凡九節
庶子之正於公族者教之以孝弟睦友子愛明父子之
義長幼之序
　(此總下文七者之目也鄭氏曰庶子司馬之屬掌國/子之倅爲政於公族者正者政也長樂劉氏曰立官)
　(掌其宗族之政治孔氏曰周禮諸子下大夫二人諸/侯謂之庶子職掌與諸子同山隂陸氏曰周官所謂)
　(諸子即此庶子燕義曰古者周天子之官有庶子官/職諸侯卿大夫士之庶子之倅先儒謂庶子諸侯之)
　(官誤矣廬陵胡氏曰正謂公族之所取正長樂陳氏/曰庶子正公族教之事乎上則以孝弟教之交乎傍)
　(則以睦友教之恤乎下則以子愛澄曰善事親之孝/即父子之義也善事兄之弟即長幼之序也睦友子)
　(愛皆孝弟之推睦者和於族友者和於弟/子者慈於子愛者慈於幼或云子讀爲慈)
其朝于公内朝則東面北上臣有貴者以齒庶子治之
雖有三命不踰父兄其在外朝則以官司士爲之(朝音/潮)
　(此目之第一條也鄭氏曰内朝路寢庭治之治公族/之禮也唯於内朝則然其餘㑹聚之事則與庶姓同)
　(外朝路寢門外之外庭司士亦司馬之屬也掌羣臣/之班正朝儀之位也孔氏曰公族若朝於公之内朝)
　(則西方東面北上皆同姓之人不得踰越父兄謂以/昭穆長幼爲齒父兄雖賤而在上子弟雖貴而處下)
　(庶子治之謂治此公族朝於内朝之時不計官之大/小故雖有三命之貴而列位不得踰越在無爵父兄)
　(之上其餘非内朝則並計官也此内朝庶子治之其/外朝則司士爲之也公族朝於外朝與異姓同處其)
　(位次則以官之上下不以齒也按周禮司士掌路寢/門外之朝對路寢庭朝爲外朝若對庫門外朝朝士)
　(所掌三槐九棘之朝則此路門外朝亦爲内朝也其/朝位天子之朝三公北面東上卿大夫西面北上其)
　(士門西東面北上若諸侯之朝按大射卿西面北上/大夫北面東上士門西東面北上與天子不同方氏)
　(曰庶子言治之司士言爲之治上道也爲下道/也山陰陸氏曰治之者以義爲之者以禮也)
其在宗廟之中則如外朝之位宗人授事以爵以官其
登餕獻受爵則以上嗣
　(此目之第二條也鄭氏曰宗人掌禮及宗廟也以爵/貴賤異位也以官官各有所掌也若司徒奉牛司馬)
　(奉羊司空奉豕上嗣君之嫡長子以特牲饋食禮言/之受爵謂上嗣舉奠也獻謂舉奠洗爵酌入也餕謂)
　(宗人遣舉奠盥祝命之餕也大夫之嗣無此禮辟君/也孔氏曰公族若在宗廟之中則其立位如外朝之)
　(位宗人授百官之事隨爵之尊卑貴者在前賤者在/後又以官之職掌各供其事按周禮司徒奉牛牲司)
　(馬奉羊牲五行傳牛屬土雞屬木羊屬火犬屬金豕/屬水司空冬官位屬水故奉豕又按周禮雞人屬宗)
　(伯羊人屬司馬犬人屬司冦㨿諸侯三卿言之故不/云雞犬也其登餕獻受爵不用衆官唯用上嗣按特)
　(牲禮尸食之後主人主婦賔長等獻尸三獻禮畢主/人獻賔及獻衆賔畢主人酬賔賔奠不舉主人獻長)
　(兄弟及獻衆兄弟内兄弟等訖長兄弟洗觚酌尸爲/加爵衆賔長又加爵畢嗣子乃舉奠奠者初尸未入)
　(之前祝酌奠於鉶南尸入祭奠不飲至此乃嗣子舉/之必嗣子舉奠者將傳重累之也大夫之嗣子不舉)
　(奠則此舉奠唯天子諸侯及士之子禮爾特牲又云/嗣舉奠盥入北面再拜稽首尸執奠嗣子進受復位)
　(再拜稽首尸答拜嗣子卒觶拜尸尸答拜所謂受爵/也又云嗣舉奠洗酌入尸拜受嗣子答拜所謂獻也)
　(又無筭爵之後禮畢尸謖而出宗人遣嗣子及長兄/弟相對而餕所謂餕也特牲禮之所言先受爵而後)
　(獻獻而後餕今此記先云餕者以餕爲重舉重者從/後向先逆言之也登謂登堂無事之時嗣子在堂下)
　(餕時登堂獻時亦登堂受爵之時亦登堂此一登/之文包此三事也餕時雖有長兄弟以上嗣爲主)
其公大事則以其喪服之精麤爲序雖於公族之喪亦
如之以次主人
　(此目之第三條也鄭氏曰大事謂死喪其爲君雖皆/斬衰序之必以本親也主人主喪者次主人明主人)
　(恒在上主人雖有父只猶不得下齒孔氏曰此謂君/喪而庶子官掌之事也按喪服君爲臣雖皆斬衰其)
　(庶子列次之時則以其本服之精麤爲序衰麤者在/前衰精者在後精麤謂衰服縷布精麤也非但公喪)
　(如此雖於公族之内有死喪之事相爲亦如之爲死/者服麤者居前服精者居後雖有庶長父兄尊於主)
　(人仍次於主人之下使主人在上居喪主也方氏曰/送死足以當大事故謂之大事服輕則於喪者爲䟽)
　(服重則於喪者爲/親以精麤爲序也)
若公與族燕則異姓爲賔膳宰爲主人公與父兄齒族
食世降一等
　(此目之第四條也鄭氏曰異姓爲賔爲同宗無相賔/客之道膳宰爲主人君尊不獻酒也與父兄齒親親)
　(也族食世降一等親者稠䟽者希孔氏曰此明公與/族人燕食之禮庶子掌之也燕飲必立賔以行禮異)
　(姓爲賔必對主人君尊不宜敵賔故使供膳之宰以/爲主人使得抗禮酬酢也公旣不爲主族人又不爲)
　(賔故列位在父兄之坐上與族人相齒見親親也族/食謂與族人燕食也族人旣有親䟽燕食亦隨世降)
　(殺假令本是齊衰一年四㑹食若大功則一年三㑹/食小功則一年二㑹食緦麻則一年一㑹食是世降)
　(一等也若與異姓燕/飲則宰夫爲膳主)
其在軍則守於公禰公若有出疆之政庶子以公族之
無事者守於公宫正室守大廟諸父守貴宫貴室諸子
諸孫守下宫下室
　(此目之第五條也鄭氏曰在軍謂從軍者公禰行主/也行以遷主言禰在外親也出疆謂朝覲㑹同也正)
　(室適子也大廟大祖之廟孔氏曰此明庶子從行在/軍及公行庶子留守之事公禰謂遷主載在齊車隨)
　(公行者庶子官旣從在軍故守於公齊車之行主也/遷主而呼爲禰旣在國外故依親親之辭若出軍庶)
　(子不從公行則掌留守云庶子以公族之無事者守/於公宫與下文爲總正室守大廟以下則各言其别)
　(無事謂不從行及無職事者正室謂公卿大夫之適/子諸父諸子諸孫亦謂卿大夫之諸父子孫也不云)
　(兄弟者諸兄從諸父諸弟從諸子也澄曰貴宫貴室/下宫下室舊說不通按春秋傳諸侯之廟始祖稱大)
　(廟羣公稱宫則此貴宫葢謂羣公之廟下宫謂羣公/之下者昭穆四親廟稱貴宫親廟之外別立廟如魯)
　(仲子之宫之類則稱下宫也宫綂言室則以宫之中/一室言也貴宫之室曰貴宫貴室下宫之室則曰下)
　(宫下室此後申釋前文但言貴室下室而不復言貴/宫下宫可見宫與室之非二矣鄭注以貴宫貴室總)
　(爲路寢下宫爲親廟下室爲燕寢二貴則宫室混爲/一二下則宫室分爲二又親廟貶稱下宫而但子孫)
　(守之路寢反稱貴宫而以諸父守之是尊己所居而/卑祖禰也義殊未安方氏以貴宫貴室爲昭廟下宫)
　(下室爲穆廟昭穆等爾何乃尊昭而稱爲貴卑穆而/稱爲下乎山陰陸氏以貴宫貴室若魯公廟下宫下)
　(室若羣公廟似矣然魯公廟寔僣倣周之文世室武/世室他國無之又且四親廟豈可貶之而以下爲稱)
　(乎廬陵胡氏以貴宫下宫皆人所居貴室下室則親/廟高祖以下亦未爲是葢君出之時庶子官但以族)
　(人守宫廟而已若君之所居無容族人守之也公宫/是總言大廟貴宫下宫五廟共爲都宫故總謂之公)
　(宫/也)
五廟之孫祖廟未毁雖爲庶人冠取妻必告死必赴練
祥則告族之相爲也宜弔不弔宜免不免有司罰之至
于賵賻承含皆有正焉(冠取相爲之爲並去聲賵芳鳳/切賻音附承鄭讀爲贈含胡暗)
(切/)
　(此目之第六條也鄭氏曰赴告於君也實四廟孫而/言五廟者容顯考爲始封子也弔謂六世以往免謂)
　(五世承讀爲贈聲之誤也正正禮也孔氏曰祖廟未/毁謂同髙祖高祖以下唯有四廟今云五廟容顯考)
　(爲始封子高祖爲四世其五世祖是始封之君自五/世以下其廟不毁故爲五廟也從六世以至百世但)
　(有弔禮四世同高祖有緦麻之親五世則親盡但有/袒免賵車馬賻財帛含珠玉禭衣服皆贈喪之物總)
　(謂之贈贈送也正謂庶子之官正之以禮使賵賻隨/其親䟽也澄曰按士喪禮含賻賵贈四者各有其禮)
　(贈謂贈以幣帛在將葬之時孔䟽謂賵賻含禭總稱/曰贈非也長樂陳氏承讀如字不改爲贈而曰實於)
　(口者謂之舍承於身者謂之承凡玉可以爲/渠眉䟽璧者皆承也亦未見其勝於舊說)
公族其有死罪則磬于甸人其刑罪則纎剸亦告于甸
人獄成有司讞于公其死罪則曰某之罪在大辟其刑
罪則曰某之罪在小辟公曰宥之有司又曰在辟公又
曰宥之有司又曰在辟及三宥不對走出致刑于甸人
公又使人追之曰雖然必赦之有司對曰無及也反命
于公公素服不舉爲之變如其倫之喪無服親哭之公
族無宫刑(甸大遍切纎讀爲殱又之林切又子亷切告/讀爲鞠讞魚列切辟婢亦切爲之云僞切)
　(此目之第七條也長樂陳氏曰公之於族示之以孝/悌睦友子愛之道所以教其善示之以廟朝之禮所)
　(以教其敬示之以喪服之禮所以教其哀示之以燕/食之禮所以致其親示之以宫室之守所以教其忠)
　(示之以赴告弔免所以教其義教之已盡而猶犯焉/然後隨之以刑可也其死罪則縊之於甸人其刑罪)
　(則纎剸者亦告於甸人不忍與衆棄之也必於甸人/者以甸人共祭薦之物故也鄭氏曰縣縊殺之曰磬)
　(甸人掌郊野之官不於市朝者隱之也纎讀爲殱殱/刺也剸割也宫割臏墨劓刖皆以刀鋸刺割人體也)
　(告讀爲鞠讀書用法曰鞠成平也讞之言白也辟亦/罪也宥寛也欲寛其罪出於刑也又復也對答也先)
　(者君毎言宥則答之以將更寛之至於三罪定不復/答走徃刑之爲君之恩無己也罪既正不可宥公又)
　(使人追之曰必赦之重刑殺其類也反命白已刑殺/也素服於凶事爲吉於吉事爲凶非喪服也君雖不)
　(服臣卿大夫死則皮弁錫衰以居徃弔當事則弁絰/於士葢疑衰同姓則緦麻以弔之今無服者不徃弔)
　(也倫謂親䟽之比也素服亦皮弁矣親哭之者不徃/弔爲位哭之而已君於臣使有司哭之澄曰鞠窮治)
　(也孔氏曰獄成謂獄斷旣平定其罪狀也公又使人/追之謂追止行刑殺之人曰雖重罪如是必更寛宥)
　(赦其刑殺也素服不舉饌食爲之變其常禮如其親/䟽倫輩之喪身不徃弔無弔服也此素服衣裳皆素)
　(凶事用布今用素爲吉吉時皮弁服白布衣素積裳/以采爲領縁今衣裳皆素爲凶非如喪服五服之限)
　(云素服不言素冠故知亦皮弁公族雖犯宫刑不行/宫刑但髠去其髮廬陵胡氏曰有司又曰在辟以示)
　(後世臣執法宜堅其君用刑宜寛及三宥不對走出/致刑子甸人春秋傳曰臣義而行不待命者此也程)
　(子曰如其倫之喪無服明無罪者有服也朱子曰此/素服下脫居外不聴樂五字親哭之下脫於異姓之)
　(廟五字/當補之)
公族朝于内朝内親也雖有貴者以齒明父子也外朝
以官體異姓也
　(長樂劉氏曰作記者旣載文王周公所行之法于前/自此至不翦其類也又以其意解釋厥義于後孔氏)
　(曰内親欲使親在其内也故於内朝雖貴猶與賤者/計年以爲齒列者欲明父子昭穆之本恩故也若族)
　(人在外朝則不復計年以官爲次葢外朝主尊别不/得以私恩爲異方氏曰體謂與之爲一體與後體百)
　(姓之體同澄曰此/覆釋目之第一條)
宗廟之中以爵爲位崇德也宗人授事以官尊賢也登
餕受爵以上嗣尊祖之道也
　(鄭氏曰崇高也授事以官官各有能也上嗣祖之正/統孔氏曰廟中行禮是先祖尊嚴之所所主在徳故)
　(列爵爲位是崇有德也官由賢能而興今欲尊崇此/賢故授事以表之也適子先祖之正體故使受爵於)
　(尸及升餕尸饌是尊祖之道理也方氏曰宗廟之中/序爵以辨貴賤爵不踰德故謂之崇德序事以辨賢)
　(否授事以官故謂之尊賢上文言獻受爵此止言受/爵以上見之也解上文或此略而彼詳或此詳而彼)
　(略義皆放此澄曰德謂有德賢謂/優於其事此覆釋目之第二條)
喪紀以服之輕重爲序不奪人親也
　(方氏曰喪在彼也而我以禮數紀之謂之喪紀奪者/對予之名不奪則予之使無失其爲親也孔氏曰不)
　(計爵之尊卑以服之本輕者爲下本重者爲上/是不奪人本親之恩澄曰此覆釋目之第三條)
公與族燕則以齒而孝弟之道達矣其族食世降一等
親親之殺也(殺色/戒切)
　(鄭氏曰以至尊不自異於親之列殺差也孔氏曰公/降己尊而與族人燕㑹齒列則民有親屬者不相遺)
　(弃是使孝弟之道通達於下也近者食稠逺者食希/是殺也方氏曰君與族燕以齒則不敢以君之位而)
　(加於父兄然親親不可以無殺故世/降一等焉澄曰此覆釋目之第四條)
戰則守於公禰孝愛之深也正室守大廟尊宗室而君
臣之道著矣諸父諸兄守貴室子弟守下室而讓道達
矣
　(鄭氏曰上言父子孫此言兄弟互相備也行主君父/之象孔氏曰在軍載主以行示不自專使庶子官主)
　(守而尊之此是孝愛之深適子是宗室之正大廟是/祖之正使適子守大廟是尊宗廟之室臣下不敢以)
　(庶賤之人守君所重是君臣之道著明也貴者守貴/賤者守賤賤者讓於貴者不相陵犯是讓道達也澄)
　(曰此覆釋目/之第五條)
五廟之孫祖廟未毁雖及庶人冠取妻必告死必赴不
忘親也親未絶而列於庶人賤無能也敬弔臨賻賵睦
友之道也
　(孔氏曰君不以貴仍統於親故族人有事告赴是不/忘親也旣與君有親何得爲庶人葢賤其無能也君)
　(敬重弔臨賵賻不使闕失者是親睦和/友之道也澄曰此覆釋目之第六條)
古者庶子之官治而邦國有倫邦國有倫而衆鄉方矣
(鄉許/亮切)
　(方氏曰如上所言皆庶子之官所治也凡言邦國者/諸侯之國也倫者先後不可亂之謂方者道之方也)
　(鄭氏曰鄉方言知所鄉孔氏曰此合結庶子官之義/而先結於此者以邦國之功不宜與罪惡相連也澄)
　(曰七者之目方釋其六而先以此總結之然後别釋/第七條之目于后者以刑殺其親非美事故雜而言)
　(之/也)
公族之罪雖親不以犯有司正術也所以體百姓也刑
于隱者不與國人慮兄弟也弗弔弗爲服哭于異姓之
廟爲忝祖逺之也素服居外不聽樂私喪之也骨肉之
親無絶也公族無宫刑不翦其類也(爲服爲忝祖並云/偽切逺之去聲)
　(鄭氏曰犯猶干也術法也孔氏曰國立有司以法齊/治一切今不可以私親之罪而壞有司之正法雖公)
　(族之親猶治之與百姓爲一體故曰所以體百姓也/異姓刑之於市同姓刑於甸師隱僻之處者不與國)
　(人謀慮兄弟也弗弔弗服哭於異姓之廟爲其犯罪/忝辱先祖故逺之也素服居外以其實是己親私心)
　(喪之也所以然者骨肉之親無斷絶之理故也方氏/曰有司以正法行故無貴賤親踈之間苟以公族之)
　(故乃欲奸有司使獲免焉則法失其正矣故曰雖親/不以犯有司正術也刑于隱則非與衆棄之矣故曰)
　(不與國人慮兄弟也公族不止於兄弟特舉中以該/上下爾素服居外不聴樂則以哀未忘也逺之者公)
　(義也哀未忘則有私愛存焉故曰私喪之也夫有生/所以傳類而宫刑則無生之道焉故公族無宫刑澄)
　(曰此覆釋目/之第七條)
　　　右記族禮凡一節
　
　
　
　
　
　
　
　禮記纂言卷八
欽定四庫全書
　禮記纂言卷八　　　　　　元　吳澄　撰
　　文王世子
　　(方氏曰諸侯世子世國大夫不世爵故自諸侯以/上之適子然後謂之世子此篇所言主於世子之)
　　(事而文王之為世子可/為法於後世故以名篇)
世子之記曰朝夕至于大寢之門外問於内豎曰今曰
安否何如内豎曰今日安世子乃有喜色其有不安節
則内豎以告世子世子色憂不滿容内豎言復初然後
亦復初朝夕之食上世子必在視寒煖之節食下問所
膳羞必知所進以命膳宰然後退若内豎言疾則世子
親齊𤣥而養膳宰之饌必敬視之疾之藥必親甞之甞
饌善則世子亦能食甞饌寡世子亦不能飽以至于復
初然後亦復初(豎上主切食上時掌切/齊側皆切養羊尚切)
　(鄭氏曰世子之禮亡此存其記也朝夕朝朝暮夕也/内豎小臣之屬掌外内之通命者節謂居處故事復)
　(初憂解也在察也問所膳問所食者羞必知所進必/知親所食也親猶自也養疾者齊𤣥𤣥冠𤣥端也饌)
　(必敬視爲疾者之食齊和所欲或異藥必親甞試毒/味也甞饌善謂多於前復初復常所服也孔氏曰食)
　(上謂獻饌食下謂食畢徹饌而下方氏曰色憂不滿/容者葢喜之類爲陽憂之類爲隂陽饒而陰乏故憂)
　(則容不滿也玉藻所謂親瘠色容不盛/是也齊𤣥而養必致齊而身服𤣥也)
　　　右記世子之禮
文王之爲世子朝於王季日三雞初鳴而衣服至於寢
門外問内豎之御者曰今日安否何如内豎曰安文王
乃喜及日中又至亦如之及莫又至亦如之其有不安
節則内豎以告文王文王色憂行不能正履王季復膳
然後亦復初食上必在視寒煖之節食下問所膳命膳
宰曰末有原應曰諾然後退(朝音潮衣去聲又如/字莫音暮後皆同)
　(鄭氏曰三皆曰朝以其禮同御如今小史直日者文/王乃喜者孝子恒兢兢也又復也履蹈地也復膳飲)
　(食安也末猶勿也原再也勿有所再進爲其失飪臭/味惡也退反其寢也孔氏曰子朝父母每日唯二故)
　(内則云昧爽而朝日入而夕朝禮具夕禮簡今三朝/禮同是聖人之法方氏曰内則言子事父母雞初鳴)
　(咸盥漱昧爽而朝日入而夕世子之記亦止言朝夕/至於大寢門之外而此言雞初鳴而衣服至於寢門)
　(外則盥漱之時猶未雞鳴朝之時猶未昧爽矣又有/日中之朝此葢聖人之制内豎即周官掌内外之通)
　(令者御則御於君所者也與御妾之御同義節謂起/居之節也不安節則以失常而疾生文王乃喜則親)
　(喜而已亦喜也文王色憂則親憂而已亦憂也復初/則親復常故也視寒煖之節若食齊視春時飲齊視)
　(冬時之類問所膳則欲知親之好羞/也膳宰即膳夫也原與原蠶之原同)
武王帥而行之不敢有加焉文王有疾武王不說冠帶
而養文王一飯亦一飯文王再飯亦再飯(說他活切飯/抉晚切下皆)
　(同/)
　(鄭氏曰帥循也庶幾程式之不說冠帶而養言常在/側也一飯再飯欲知氣力箴藥所勝長樂劉氏曰文)
　(王減膳武王亦減膳文王加飯武王亦加飯以己程/其親之食力也方氏曰武王之事文王盡循文王之)
　(所以事王季者而行之子之於親日三朝之外冠帶/有時而說今爲親疾跬步不離不敢說冠帶人之飲)
　(食或䟽或數時其飢飽今以親疾志不在於飲/食一飯再飯帷親之視不敢如平時私適其欲)
旬有二日乃間文王謂武王曰女何夢矣武王對曰夢
帝與我九齡文王曰女以爲何也武王曰西方有九國
焉君王其終撫諸文王曰非也古者謂年齡齒亦齡也
我百爾九十吾與爾三焉文王九十七乃終武王九十
三而終(女音汝/後同)
　(方氏曰旬有二日記其寢疾之日鄭氏曰間猶瘳也/問何夢間後容臥也帝天也撫猶有也年天氣也齒)
　(人夀之數也九齡九十年之祥也孔氏曰文王繼王/季爲西伯是殷之諸侯不合稱王廬陵胡氏曰武王)
　(意以齡爲善故當撫有九國按文王三分天下有其/二而云九國未賔詩書云王者皆追稱爾而此稱君)
　(王皆不足信人之考折天定其數而吾與爾三是不/知命非文王之言也書云文王受命惟中身厥享國)
　(五十年中身謂五十也中身以後享國五十年則百/矣云九十七非也澄曰此葢周末之時有一等雜書)
　(之言以爲武王嘗侍文王之疾至旬有二日乃瘳而/文王因問武王有何夢也其説皆謬妄不足深辯作)
　(記者又不能精擇而以/附綴文武爲世子之事)
○文王之爲世子也
　(鄭氏曰題上事也澄曰按古書之體多如此皆撮其/事之綱以題於所紀事之後此句舊本誤在下章成)
　(王有過則撻伯禽之/下今移寘此章末)
　　　右記文武為世子之禮凡二節
成王幼不能涖阼周公相踐阼而治抗世子法於伯禽
欲令成王之知父子君臣長幼之道也成王有過則撻
伯禽所以示成王世子之道也(涖音吏相去聲長/知兩切後皆同)
　(方氏曰涖阼臨朝也阼者主人所有事之階故適子/冠於阼以著代繼體之君臨朝行事謂之涖阼涖言)
　(臨之踐言履之成王主也故曰涖周公相之故曰踐/此輕重之别也鄭氏曰成王幼不能視阼階行人君)
　(之事周公代履阼階攝治天下抗猶舉也謂舉以世/子之法使與成王居而學之以成王之過擊伯禽則)
　(足以感喻焉孔氏曰周公舉世子之法於作禽伯禽/行世子之法以示成王欲令成王觀而法之若成王)
　(不能法效則笞伯禽責其不/能以世子之禮敎成王也)
仲尼曰昔者周公攝政踐阼而治抗世子法於伯禽所
以善成王也聞之曰爲人臣者殺其身有益於君則爲
之况于其身以善其君乎周公優爲之(于鄭讀爲/迂或如字)
　(此引夫子之言以證上文所記之事鄭氏曰聞之者/聞之於古也于讀爲迂迂猶廣也大也孔氏曰仲足)
　(聞古之言爲人臣者有益於君而處危亡縱或殺身/猶尚爲之况周公善其君而居尊顯乃廣大其身乎)
　(是於身優饒也長樂陳氏曰迂身以善其君者易殺/身以有益於君者難爲人臣者於其難者猶尚爲之)
　(况其易者乎此周公所以優爲之也方氏曰優言爲/之有餘也于與于則于同廬陵胡氏曰漢書匈奴傳)
　(云子者廣大之貌澄按/如方胡說則于讀如字)
是故知爲人子然後可以爲人父知爲人臣然後可以
爲人君知事人然後能使人成王幼不能涖阼以爲世
子則無爲也是故抗世子法於伯禽使之與成王居欲
令成王之知父子君臣長幼之義也
　(此言爲世子之時當教之以爲人子爲人臣爲人幼/之義葢知爲人子之義然後它日可以爲人之父知)
　(爲人臣之義然後它日可以爲人之君知爲人幼而/事人之義然後它日可以爲人之長而能使人也成)
　(王年幼不能涖阼階以行天子之事必須教之以爲/世子之法然欲以成王爲世子而教之則今既不爲)
　(世子而爲天子矣無爲猶言不爲也是故舉世子所/當學之法加之於伯禽之身使之與成王同居處成)
　(王每日親見伯禽所學爲世子之法則自能知父子/君臣長幼之義也父子君臣長幼之義即所謂世子)
　(法也上文言道此文言義道謂所由之路義謂所宜/之理其實一也今按此篇所記周公之教成王可謂)
　(曲盡但稽之事實武王崩成王幼管蔡流言殷人謀/叛其時周公即出居東而平殷亂伯禽亦出就封而)
　(征徐戎其後周公三年而歸則相成王東伐安得有/伯禽同居學世子法之事或疑武王在時周公使伯)
　(禽與成王共學令觀伯禽所學而效之/而記者誤傳以爲武王崩後之事也)
○周公踐阼
　(鄭氏曰亦題上事澄曰舊本/錯簡在下文世子之謂也下)
　　　右記成王學世子之禮凡二節
凡三王教世子必以禮樂樂所以修内也禮所以修外
也禮樂交錯於中發形於外是故其成也懌恭敬而溫
文
　(鄭氏曰中心中也懌說懌孔氏曰樂以和諧性情禮/以敬正容體樂雖由中從中而見外禮雖在外從外)
　(而入中交間錯雜於中宣發形見於外内外有樂心/悅貌和故懌内外有禮貌恭心敬溫潤文章故恭敬)
　(而溫文馬氏曰樂修外禮修内教之始也此禮樂之/分也禮交錯於中則不止於修外樂發形於外則不)
　(止於修内此禮樂之合也方氏曰兩相合謂之交兩/相雜謂之錯温則不㬥文則不野懌言樂之成如此)
　(恭敬而温文言/禮之成如此)
立大傅少傅以養之欲其知父子君臣之道也大傅審
父子君臣之道以示之少傅奉世子以觀大傅之德行
而審喻之大傅在前少傅在後入則有保出則有師是
以教喻而德成也師也者教之以事而諭諸德者也保
也者愼其身以輔翼之而歸諸道者也(大音泰少去/聲行下孟切)
　(眞氏曰前言禮樂者教世子之具此言師傅者教世/子之人養者從容啓迪其本然之善使之自然開悟)
　(也然其道無它不過君臣父子之大倫而已大傅以/審示言謂修於身以示之也少傅以審喻言謂開説)
　(其義以曉之也大傅以身教少傅以言教二者互相/發也師也者教世子以事而喻諸德謂教之以事親)
　(之事則知孝之德教之以事長之事則知弟之德天/下無事外之德也保則安護世子之身輔之翼之使)
　(歸諸道耳目口體不以欲而動即所謂道天下無身/外之道也朱子曰養謂涵育薰陶俟其自化也鄭氏)
　(曰養猶教也言養者積浸成長之大傅示之爲行其/禮少傅審喻之爲說其義在前在後謂在學時出入)
　(謂燕居出入時慎其身者謹安護之孔氏曰外有傅/相内有師保是以世子於師教曉喻其德業成就師)
　(教世子以所行之事使世子曉喻於德義保則護慎/世子之身輔相翼助使世子歸於道諸於也方氏曰)
　(禮樂者教之之道也有教之之道苟非教之之人則/道不虛行故立大傅少傅以養之養之將以成其材)
　(也内則父子外則君臣人之大倫也教養之道欲其/知此而已保則親也故入則有保師則正也故出則)
　(有師分而言之固如此合而言之則左右前/後出入起居師也傅也保也未嘗不在焉)
記曰虞夏商周有師保有疑丞設四輔及三公不必備
唯其人語使能也
　(孔氏曰記者古有此記記曰至唯其人皆古記之語/語使能一句是作記者觧之也澄曰周之時大師大)
　(傅大保曰三公虞之時前疑後丞左輔右弼曰四輔/周之師即虞之疑周之保即虞之丞周之傅即虞之)
　(輔弼夏商或與虞同或與周同不可考記者緫虞夏/商周言之故曰設四輔及三公言虞之設四輔及周)
　(之設三公皆不必備其官及者非謂既設四輔又設/三公也師保之間不言傅疑丞之間不言輔弼者從)
　(省以便文也鄭氏曰記所云謂天子也語言也得能/則用之無則已不必備其官也小人處其位不如且)
　(闕長樂陳氏曰有聖人之能有賢者之能所謂使能/者兼聖賢而言山陰陸氏曰官不必備言難其人也)
君子曰德德成而教尊教尊而官正官正而國治君之
謂也
　(君子有德之稱上旣引古記之言此又引有德者之/言以足前義二德字其一衍謂師傅保得人則所教)
　(之人其德完成受教者之德成則教者爲有功而教/者之道尊隆教者之道尊則所教之人能求賢審官)
　(而百官無不正百官無不正則君明臣良政事修舉/而其國無不治如此則可以爲人君矣故曰君之謂)
　(也/)
○君之於世子也親則父也尊則君也有父之親有君
之尊然後兼天下而有之是故養世子不可不愼也
　(凡天下之爲人父者於其子雖有父之親而無君之/尊也凡天下之爲人君者於其臣雖有君之尊而無)
　(父之親也唯君之於世子其親則父其尊則君旣爲/之父又爲之君然後能兼天下尊親二者而有之有)
　(之謂有父之親有君之尊也彼但有父之親而無君/之尊者猶不可不知教其子况兼親尊二者而有之)
　(者其於教世子而可以不愼乎愼謂盡其心盡其道/而不敢忽慢簡略也鄭氏曰處君父之位而不能教)
　(其子則其餘/不足觀矣)
行一物而三善皆得者唯世子而已其齒於學之謂也
故世子齒於學國人觀之曰將君我而與我齒讓何也
曰有父在則禮然然而衆知父子之道矣其二曰將君
我而與我齒讓何也曰有君在則禮然然而衆著於君
臣之義也其三曰將君我而與我齒讓何也曰長長也
然而衆知長幼之節矣故父在斯爲子君在斯謂之臣
居子與臣之節所以尊君親親也故學之爲父子焉學
之爲君臣焉學之爲長幼焉父子君臣長幼之道得而
國治(學之/音效)
　(孔氏曰物猶事也一事謂與國人齒讓三善謂衆知/父子知君臣知長幼也世子唯在學時與國人齒若)
　(朝㑹飲食則否國人謂不知禮者疑而發問也有父/在則禮然者是知醴之人答之也父在則常須謙退)
　(不敢居人之前故云父在則禮當如此父子天性自/然故云道君臣以義合故云義長幼有等級上下故)
　(云節不言兄在則禮然而云長長者以世子無兄故/也國人聞世子居臣子之禮於是各知尊其君父世)
　(子所以父在爲子禮君在爲臣禮也斯語辭也謂之/臣者世子於君雖曰君臣異於義合也鄭氏曰學教)
　(也長樂陳氏曰知爲父子則孝知爲君臣則忠知爲/長幼則順孝弟忠順立而國治矣方氏曰齒讓者序)
　(齒而相讓也父在斯爲子以其天合故直言爲君在/斯謂之臣以其人合故止言謂之也内則父子外則)
　(君臣長幼則内外之所兼有也内外治則國其有不/治者乎澄曰得者謂於父子君臣長幼之道無所失)
　(也/)
語曰樂正司業父師司成一有元良萬國以貞世子之
謂也
　(新安王氏曰樂正司案下文所謂大樂正授數是也/父師司成所謂太傅少傅有保有師以成世子之德)
　(者也而鄭氏以爲司徒之屬師氏誤矣鄭氏曰司主/也一一人也元大也良善也貞正也孔氏曰樂正主)
　(大子詩書之業父師成就其德行一人/謂世子一人有大善則萬國以正也)
○教世子
　(鄭氏曰亦題上事澄曰舊本/錯簡在一獻無介語可也下)
　　　右記三王教世子之禮凡三節
凡學世子及學士必時(學世子學士並/音效下並同)
　(前章言教世子之法備矣此章兼言教士故於章首/發凡幷言二事鄭氏曰學士謂司徒論俊選所升於)
　(學者四時各有宜孔氏曰時謂四時/即下春夏干戈春誦夏弦之類是也)
春夏學干戈秋冬學羽籥皆於東序小樂正學干大胥
贊之籥師學戈籥師丞贊之胥鼓南春誦夏弦大師詔
之瞽宗秋學禮執禮者詔之冬讀書典書者詔之禮在
瞽宗書在上庠(大胥如字大師/音泰大樂正同)
　(鄭氏曰干盾也戈句孑㦸也干戈萬舞象武用春夏/動作之時學之羽籥籥舞象文用秋冬安靜之時學)
　(之詩云左手執籥右手秉翟是也小樂正大胥籥師/籥師丞皆樂官之屬通職秋冬亦學以羽籥小樂正)
　(樂師也周禮樂師掌國學之政教國子小舞大胥掌/學士之板以待致諸子春入學舎菜合舞秋頒樂合)
　(聲籥師掌教國子舞羽吹籥南南夷之樂也胥掌以/六樂之㑹正舞位旄人教夷樂則以鼓節之詩云以)
　(雅以南以籥不僭是也春誦謂歌樂也夏弦謂以絲/播詩陽用事則學之以聲陰用事則學之以事因時)
　(順氣於功易成也周立三代之學學書於有虞氏之/學典謨之教所興也學舞於夏后氏之學文武中也)
　(學禮樂於殷之學功成治定與己同也孔氏曰萬舞/用干故象武若其大舞則以干配戚明堂位朱干玉)
　(戚冕而舞大武是也若其小舞則周禮樂師帗舞干/舞是也籥舞不用兵器故象文此籥師教戈周禮籥)
　(師掌教國子舞羽龡籥是籥師既教戈又教籥此小/樂正教干周禮樂師教小舞則六舞皆教故知通職)
　(至秋冬之時亦教羽籥也此有大樂正小樂正而周/禮有大司樂有樂師大樂正即大司樂小樂正即樂)
　(師也周禮唯有籥師此云籥師丞者或諸侯之禮或/異代之法胥謂大胥旄人教國子南夷樂之時大胥)
　(擊鼔以節南樂故云胥鼔南春夏學干戈秋冬學羽/籥皆據年二十升於大學者於東序是大學也若其)
　(未升大學之時則春誦夏弦在殷之瞽宗也誦歌樂/之篇章不以琴瑟也弦謂以琴瑟播詩之音節詩音)
　(即樂章也春夏是陽陽主清輕故學聲秋冬屬隂隂/主體質故學事澄曰按詩云以雅以南謂詩之二雅)
　(二南也此云胥鼔南亦謂大胥以鼔而節二南之樂/歌爾天台陳氏曰詩以南與雅合言南屬文明之方)
　(所謂治安之風也若以南爲夷/樂安得如詩所謂不僭者哉)
○凡祭與養老乞言合語之禮皆小樂正詔之於東序
　(鄭氏曰學以三者之威儀也養老乞言養老人之賢/者因從乞善言可行者也合語謂鄉射鄉飲酒大射)
　(燕射之屬也鄉射記曰古者於旅也語孔氏曰此一/凡包三事也三事皆有威儀故小樂正詔告世子及)
　(學士於東序合語者謂合㑹義理而語說也祭末及/養老亦皆合語故詩楚茨論祭祀之事云笑語卒獲)
　(是祭有合語也養老既乞言自然合語此先言祭與/養老乞言别云合語則合語非祭與養老故知是鄉)
　(射鄉飲大射燕射等/旅酬之時合語也)
大樂正學舞干戚語說命乞言皆大樂正授數大司成
論說在東序(說如字論平/聲又去聲)
　(鄭氏曰學以三者之義也戚斧也語說合語之說也/數篇數孔氏曰小樂正既教以三者之威儀大樂正)
　(又教以三者之義理學以干戚謂祭也祭則舞干戚/語說謂合語也命乞言者大樂正命此世子及學士)
　(於老者而乞言也前云祭故養老乞言與祭相連序/在合語之上此不言祭故畧其養老在語說之下干)
　(戚語說乞言三者皆大樂正之官授世子及學士等/篇章之數也小樂正教威儀詔之東序大樂正授數)
　(亦在東序也新安王氏曰論說者即舞干戚語說乞/言之數爲講論而詳說之也上所謂干戈羽籥之舞)
　(弦誦之歌書禮之文無一不盡而非教者爲之論說/則習其事不明其義誦讀其言不明其指歸與不學)
　(無異大司成所以在東序爲之論說也大司成即大/司樂也不謂之大司樂而謂之大司成者以世子及)
　(國子之德業大司樂教之使成也澄按鄭注以大司/成爲師氏考之周官師氏雖爲教官之屬掌以徳行)
　(教國子及以中失之事教國子弟而凡貴遊子弟學/焉然不言教於國學之中此章所記皆是國學之教)
　(大樂正即周官大司樂也大司樂掌建國之學政凡/有道者有德者使教焉其下樂師亦掌國學之政大)
　(胥小胥亦然所謂大司成疑王氏之說爲得葢三者/之禮皆由大樂正授以篇章之數小樂正依所授之)
　(數而教詔之教詔者其事也大樂正又爲之論說其/理上章教世子則在學之時大樂正小樂正之教皆)
　(業也惟不在學時師傅保之薰陶涵養爲能成其德/故曰父師司成此教國子俊選則大師與執禮者與)
　(典書者與小樂正等所詔亦業而已惟大司樂論說/義理使之通曉開悟爲能成其德故以大司樂爲司)
　(成既言大樂正授數而又特言大司成論說葢授數/猶未離乎業於論說始可言成也成猶成於樂之成)
　(謂教之之至使其德/周完全備無虧欠也)
○凡侍坐於大司成者遠近間三席可以問終則負牆
列事未盡不問
　(鄭氏曰間猶容也容三席則得指畫相分别也席之/制廣三尺三寸三分所謂函丈也負牆却就後席相)
　(辟也列事未盡不問錯尊者之語不敬也孔氏曰此/論國子侍坐於大司成之儀問終則起却就後席負)
　(牆而坐辟後來問者問事之時若尊者序列其/事夫終盡則不可錯亂尊者之語輙有咨問)
○凡語于郊者必取賢斂才焉或以德進或以事舉或
以言揚
　(鄭氏曰語謂論說於郊學大樂正論造士之秀者升/諸司馬曰進士謂此孔氏曰取其賢者斂其才者以)
　(爵之德謂有德進謂爵之事謂解世事或吏治之屬/舉謂用之言謂能言語應對堪爲使命揚亦進舉之)
　(類互言之也澄曰語謂合語郊謂郊學按王制不率/教者自鄉移之郊自郊移之遂則郊學葢在鄉學之)
　(外遂學之内鄭氏以此爲大樂正論造士之秀而升/諸司馬今按大樂正掌國學之教何爲出就郊學疑)
　(是六遂之士已升於郊學而可升於鄉學者鄉大夫/就郊學行鄉飲酒之禮於旅酬之時而合語因以審)
　(擇士之賢者才者而取斂之取賢謂以德進也斂才/謂以事舉以言揚也曰進曰舉曰揚皆謂升之於鄉)
　(學也石林葉氏曰六鄉有庠六遂有序郊則在鄉遂/之間也自鄉而退者移於此則漸遠國中之教而有)
　(所改自遂而升者由於此則/未見國中之教而有所慕)
曲藝皆誓之以待又語三而一有焉乃進其等以其序
謂之郊人遠之於成均以及取爵於上尊也(遠之/去聲)
　(孔氏曰學士中雖無前三事而有曲藝皆且令謹習/以待後語若春待秋時也三事若有一善乃進於衆)
　(雖得進於衆猶不得同爲俊選名曰郊人言猶在郊/學也澄曰曲謂一偏曲藝謂射御書數之屬誓葢戒)
　(勵之使勉於學三即上文德與事言也士在郊學者/有德行政事言語則進而舉揚之若但有一曲之藝)
　(而無是三者則勉之使學以待在後又語而考察之/考察三者之中或有其一即進其品等於曲藝之上)
　(然所進非一人又自有高下爲先後之序也成均及/取爵於上尊未詳鄭氏以成均爲天子之大學孔䟽)
　(謂飲酒之禮尊者酌於堂上之尊卑者酌於堂下之/尊葢是鄉學之秀士已升於司徒爲選士者於天子)
　(視學飲酒之時亦得取爵於堂上之尊以相旅選士/升於大學爲俊士者始得謂之成均之士今郊學又)
　(語之時曲藝者雖已進等然猶未升鄉學仍在郊學/故但謂之郊人以明其未爲鄉學之士也視彼鄉學)
　(以選士得升於大學而爲成均之俊士者相去尚遠/故曰遠之視彼秀士得升爲司徒之選士可以取爵)
　(於上尊者相去亦尚遠故蒙/上遠之二字而曰以及也)
○始立學者旣興器用幣然後釋菜不舞不授器乃退
儐于東序一獻無介語可也(興虚覲切/儐必刃切)
　(鄭氏曰謂天子命之教始立學官者也興當作釁字/之誤也禮樂之器成則釁之用幣告先聖先師以器)
　(成又釋菜告先聖先師將用也釋菜禮輕釋奠則舞/舞則授器司馬之屬司兵司戈司盾祭祀授舞者兵)
　(也孔氏曰四時釋奠不及先聖此用幣釋菜及先聖/者以始立學者必釋奠先聖先師此亦始立學及器)
　(成重於四時常奠也釋菜雖作樂不爲舞故不授舞/者所執干戈之器大胥云春舎菜合舞彼謂欲合舞)
　(先釋菜非釋菜之時則合舞也釋菜虞庠而退乃儐/禮其賔於東序其禮旣殺唯行一獻無介無語如此)
　(於禮可也諸侯唯立時王之學此云東序謂諸侯有/功德若魯得立三代學也熊氏云用幣則無菜用菜)
　(則無幣月令釋菜不及先聖者以其四時入學釋菜/故不及先聖也王制釋奠于學注以爲釋菜奠幣彼)
　(是告祭之禮故謂釋奠亦不及先聖也凡釋奠有六/始立學釋奠一也四時釋奠有四通前五也王制師)
　(還釋奠于學六也釋菜有三春入學釋菜合舞一也/此釁器釋菜二也學記皮弁祭菜三也秋頒學合聲)
　(無釋菜之文則不釋菜也釋幣唯一即此釁器用幣/是也廬陵胡氏曰儐禮其賔於東序唯一獻無介但)
　(語可也朱子曰語即上文合語之語/言可也明釋菜時未可語禮尚嚴也)
○凡始立學者必釋奠于先聖先師及行事必以幣
　(鄭氏曰釋奠者設薦饌酌奠而已無迎尸以下之事/先聖周公若孔子孔氏曰諸侯始立學釋奠先聖先)
　(師則天子亦然天子四時釋奠先師不及先聖則諸/侯亦然立學重故及先聖常奠輕唯祭先師如立學)
　(用幣則四時奠不用幣也長樂陳氏曰四時釋奠止/於先師始立學釋奠則及先聖者德之小者親而不)
　(尊故其祭數德之大者尊而不親故其祭/䟽宗廟天地之祭其䟽數不同亦此意也)
○凡學春官釋奠于其先師秋冬亦如之
　(鄭氏曰官謂禮樂詩書之官周禮曰凡有道者有德/者使教焉死則以爲樂祖祭於瞽宗此謂先師之類)
　(若漢禮有高堂生樂有制氏詩有毛公書有伏生億/可以爲之也不言夏夏從春可知孔氏曰凡學謂禮)
　(樂詩書之學官即所教之官也教書之官四時於虞/庠釋奠先代明書之師教禮之官四時於瞽宗釋奠)
　(先代明禮之師若春誦夏弦則大師釋奠也教干戈/則小樂正樂師等釋奠也教禮者則執禮之官釋奠)
　(也其教雖各有時其釋奠則四時各學備而行之後/世釋奠祭亡方氏曰釋奠止言三時而不及夏者絃)
　(誦一師夏則/因春故也)
○凡釋奠者必有合也有國故則否
　(劉氏曰合謂合樂也春釋菜合舞秋頒學合聲釋奠/則幷合之以侑神也有國故謂凶札師旅唯是不合)
　(朱子曰以下文考之有合當爲合樂國故當爲喪紀/凶札之類長樂陳氏曰國有故則否與曲禮曰歲凶)
　(祭祀不/縣同意)
○凡大合樂必遂養老
　(鄭氏曰大合樂謂春入學舎菜合舞秋頒學合聲是/時天子則視學焉遂養老謂用其明日也鄉飲酒鄉)
　(射之禮明日乃息司正徵唯所欲以告於先生君子/可也是養老之象類孔氏曰周禮大胥春合舞秋合)
　(聲雖無天子視學之文而月令季春大合樂天子親/往則知春合舞秋合聲之時天子亦親視學也長樂)
　(陳氏曰後言天子視學遂適東序養老則視/學養老皆同日也鄭氏謂用其明曰誤矣)
天子視學大昕鼔徵所以警衆也
　(此所謂慮之以大也養老所以教孝弟徵召衆學士/皆至欲使人人知孝弟之行也孔氏曰天子視學謂)
　(仲春合舞季春合樂仲秋合聲大昕者大猶初也凡/物初爲大末爲小昕猶明也謂視學之晨徴猶召也)
　(昕明擊鼔警動衆人令起鄭氏曰早昧爽擊鼔以/召衆也警猶起也周禮凡用樂大胥以鼔徵學士)
衆至然後天子至乃命有司行事興秩節祭先師先聖
焉
　(此所謂愛之以敬也孔氏曰衆至謂衆人聞鼔聲而/起先至㑹聚之處然後天子始至尊者體盤故也天)
　(子既至乃命有司行釋奠之事有司卽詩書禮樂之/教官也于時天子視學在虞庠中鄭氏曰興猶舉也)
　(秩常也節猶禮也使有司舉常禮祭先師先/聖不親祭之者視學觀禮爾非爲彼報也)
有司卒事反命始之養也適東序釋奠於先老遂設三
老五更羣老之席位焉(更江/衡切)
　(此所謂行之以禮也鄭氏曰卒事反命告祭畢也祭/畢天子乃入又之養老之處也凡大合樂必遂養老)
　(是以徃焉於先老親奠之者已有所事也三老五更/各一人名以三五者取象三辰五星皆年老更事致)
　(仕者也天子以父兄養之示天下孝弟也羣老無數/其禮亡以鄉飲酒言之則席位之處三老如賔五更)
　(如介羣老如衆賔也孔氏曰天子旣視學畢適之東/序養老處親自釋奠於先世之老祀先老畢遂於東)
　(序中設三老五更羣老之席位蔡邕以更字/爲叟叟老稱又以三老爲三人五更爲五人)
適饌省醴養老之珍具遂發咏焉退修之以孝養也(養/羊)
(尚切下/孝養同)
　(此所謂修之以孝養也鄭氏曰適饌省醴親視其所/有也發咏謂以樂納之退修之謂旣迎而入獻之以)
　(醴獻畢而樂闋孔氏曰布席既畢天子親適陳饌之/處省視醴酒幷其珍具出迎三老五更將入門之時)
　(遂作樂發其歌咏以納之也三老五更即位於西/階下天子乃退酌醴獻之以修行孝養之道也)
反登歌清廟旣歌而語以成之也言父子君臣長幼之
道合德音之致禮之大者也下管象舞太武大合衆以
事達有神興有德也正君臣之位貴賤之等焉而上下
之義行矣
　(此所謂紀之以義也鄭氏曰反謂獻羣老畢皆升就/席也反就席乃席工於西階上歌清廟以樂之既歌)
　(謂樂正告正歌備也語談說也歌備而旅旅而說父/子君臣長幼之道說合樂之所美以成其意鄉射記)
　(曰古者於旅也語象周武王伐紂之樂也以管播其/聲又爲之舞皆於堂下衆謂所合學士也達有神明)
　(授命周家之有神也興有德美文王武王有徳也上/下之義由清廟與武孔氏曰反謂反席三老五更羣)
　(老初受獻畢皆立於西階下東面今皆反升就席清/廟之詩美文王有君臣父子長幼之德旅之時論說)
　(君臣父子長幼之道㑹合清廟所美之事以成就其/升歌清廟之意也德音謂清廟之詩是文王道德之)
　(音致極也下管象舞大武者登歌之後笙入立于堂/下管中奏此象武之曲庭中舞此大武之舞大武即)
　(象也按詩維清奏象舞是武王作樂稱象也大㑹聚/學士以舞象之事明周之有神有德也登歌清廟文)
　(王詩也君詩在上下管象武王詩也臣詩在下是正/君臣之位貴賤之等以此教上下衆知之是上下之)
　(義行於衆庶也澄曰絃以歌清廟之詩堂上之樂也/既歌以下釋堂上用樂之意葢清廟之詩是美文王)
　(有聖徳能盡人倫之道歌詩既畢行旅酬禮乞言於/老而老者有語其語皆是言父子君臣長幼之道與)
　(清廟詩所美文王德音之極致相協合語及於此乃/禮之最大者管以節大武之舞堂下之樂也合大衆)
　(以下釋堂下用樂之意葢大武之舞是象武王有武/徳能受天命之事大合衆士以此事使咸知周家有)
　(天神之眷佑武王有盛德以代商也達謂通達使人/知之興謂興起使人見之正君臣之位貴賤之等以)
　(明上下之義又總釋/堂上堂下之樂也)
有司告以樂闋王乃命公侯伯子男及羣吏曰反養老
幼于東序終之以仁也
　(鄭氏曰闋終也所告者謂無算樂羣吏鄉遂之官王/於燕之末而命諸侯時朝會在此者各反養老如此)
　(禮是終其仁心孝經說所謂諸侯歸各帥於國大夫/勤於朝州里􁅼於邑是也孔氏曰諸侯為畿外羣吏)
　(謂畿内王自養老是仁恩也又令諸侯州里養老如/王家之禮是終竟其仁心也􁅼謂希􁅼仰慕行之長)
　(樂陳氏曰言養老不及幼及命諸侯羣吏則兼幼言之/者耆老孤子先王未嘗不兼養然其所重特老者而已)
是故聖人之記事也慮之以大愛之以敬行之以禮修
之以孝養紀之以義終之以仁是故古之人一舉事而
衆皆知其德之備也古之君子舉大事必慎其終始而
衆安得不喻焉兌命曰念終始典于學(兌音/悅)
　(記事謂叙記故事遵從古人所行而行養老之禮也/慮謂圖謀之始養老以教孝弟於其始而徴召衆士)
　(無一不至使知之者廣博是不狹少也故曰慮之以/大老人者君之所取法先師先聖又老人之所取法)
　(愛其道則敬其人將養老而釋奠于先師先聖敬所/本也故曰愛之以敬適養老之所首祀先老繼設席)
　(位養老之時行此二者之禮最在先故曰行之以禮/修謂整飭無欠缺具滋味以致其愛躬省視以致其)
　(敬發咏於其入以悅其耳獻醴於其位以悅其口一/知人子養親之孝故曰修之以孝養堂上堂下之樂)
　(相繼而作使人知君父之貴其樂在上臣子之賤其/樂在下由是而衆著于上下之義故曰紀之以義養)
　(老禮終又命諸侯羣吏各歸養老幼於其國邑以廣/仁恩故曰終之以仁古人舉此養老之一事而六者)
　(之美德悉備慮之以大者知所先知所重智也敬出/於禮孝養出於仁此五常之德也不言信者實有此)
　(六德卽信也孔氏曰一舉養老之事以示天下而衆/皆知在上之德備具其備具者卽慮之以大而下是)
　(也慮之以大是愼其始終之以仁是愼其終養老之/事旣愼其終始一一露見盡以示衆則衆何得不曉)
　(喻焉養老而在下衆庶知道徳之備其在學乎鄭氏/曰喻猶曉也兌當爲說說命書篇名殷高宗之臣傅)
　(說所作典常也念事之終始常於學學禮義之府澄/按說命所云學習之學此記所引借爲學宫之學葢)
　(此章所記自教世子及學士/以至養老皆學中之禮也)
　　　右記學禮凡九節
庶子之正於公族者教之以孝弟睦友子愛明父子之
義長幼之序
　(此總下文七者之目也鄭氏曰庶子司馬之屬掌國/子之倅爲政於公族者正者政也長樂劉氏曰立官)
　(掌其宗族之政治孔氏曰周禮諸子下大夫二人諸/侯謂之庶子職掌與諸子同山隂陸氏曰周官所謂)
　(諸子即此庶子燕義曰古者周天子之官有庶子官/職諸侯卿大夫士之庶子之倅先儒謂庶子諸侯之)
　(官誤矣廬陵胡氏曰正謂公族之所取正長樂陳氏/曰庶子正公族教之事乎上則以孝弟教之交乎傍)
　(則以睦友教之恤乎下則以子愛澄曰善事親之孝/即父子之義也善事兄之弟即長幼之序也睦友子)
　(愛皆孝弟之推睦者和於族友者和於弟/子者慈於子愛者慈於幼或云子讀爲慈)
其朝于公内朝則東面北上臣有貴者以齒庶子治之
雖有三命不踰父兄其在外朝則以官司士爲之(朝音/潮)
　(此目之第一條也鄭氏曰内朝路寢庭治之治公族/之禮也唯於内朝則然其餘㑹聚之事則與庶姓同)
　(外朝路寢門外之外庭司士亦司馬之屬也掌羣臣/之班正朝儀之位也孔氏曰公族若朝於公之内朝)
　(則西方東面北上皆同姓之人不得踰越父兄謂以/昭穆長幼爲齒父兄雖賤而在上子弟雖貴而處下)
　(庶子治之謂治此公族朝於内朝之時不計官之大/小故雖有三命之貴而列位不得踰越在無爵父兄)
　(之上其餘非内朝則並計官也此内朝庶子治之其/外朝則司士爲之也公族朝於外朝與異姓同處其)
　(位次則以官之上下不以齒也按周禮司士掌路寢/門外之朝對路寢庭朝爲外朝若對庫門外朝朝士)
　(所掌三槐九棘之朝則此路門外朝亦爲内朝也其/朝位天子之朝三公北面東上卿大夫西面北上其)
　(士門西東面北上若諸侯之朝按大射卿西面北上/大夫北面東上士門西東面北上與天子不同方氏)
　(曰庶子言治之司士言爲之治上道也爲下道/也山陰陸氏曰治之者以義爲之者以禮也)
其在宗廟之中則如外朝之位宗人授事以爵以官其
登餕獻受爵則以上嗣
　(此目之第二條也鄭氏曰宗人掌禮及宗廟也以爵/貴賤異位也以官官各有所掌也若司徒奉牛司馬)
　(奉羊司空奉豕上嗣君之嫡長子以特牲饋食禮言/之受爵謂上嗣舉奠也獻謂舉奠洗爵酌入也餕謂)
　(宗人遣舉奠盥祝命之餕也大夫之嗣無此禮辟君/也孔氏曰公族若在宗廟之中則其立位如外朝之)
　(位宗人授百官之事隨爵之尊卑貴者在前賤者在/後又以官之職掌各供其事按周禮司徒奉牛牲司)
　(馬奉羊牲五行傳牛屬土雞屬木羊屬火犬屬金豕/屬水司空冬官位屬水故奉豕又按周禮雞人屬宗)
　(伯羊人屬司馬犬人屬司冦㨿諸侯三卿言之故不/云雞犬也其登餕獻受爵不用衆官唯用上嗣按特)
　(牲禮尸食之後主人主婦賔長等獻尸三獻禮畢主/人獻賔及獻衆賔畢主人酬賔賔奠不舉主人獻長)
　(兄弟及獻衆兄弟内兄弟等訖長兄弟洗觚酌尸爲/加爵衆賔長又加爵畢嗣子乃舉奠奠者初尸未入)
　(之前祝酌奠於鉶南尸入祭奠不飲至此乃嗣子舉/之必嗣子舉奠者將傳重累之也大夫之嗣子不舉)
　(奠則此舉奠唯天子諸侯及士之子禮爾特牲又云/嗣舉奠盥入北面再拜稽首尸執奠嗣子進受復位)
　(再拜稽首尸答拜嗣子卒觶拜尸尸答拜所謂受爵/也又云嗣舉奠洗酌入尸拜受嗣子答拜所謂獻也)
　(又無筭爵之後禮畢尸謖而出宗人遣嗣子及長兄/弟相對而餕所謂餕也特牲禮之所言先受爵而後)
　(獻獻而後餕今此記先云餕者以餕爲重舉重者從/後向先逆言之也登謂登堂無事之時嗣子在堂下)
　(餕時登堂獻時亦登堂受爵之時亦登堂此一登/之文包此三事也餕時雖有長兄弟以上嗣爲主)
其公大事則以其喪服之精麤爲序雖於公族之喪亦
如之以次主人
　(此目之第三條也鄭氏曰大事謂死喪其爲君雖皆/斬衰序之必以本親也主人主喪者次主人明主人)
　(恒在上主人雖有父只猶不得下齒孔氏曰此謂君/喪而庶子官掌之事也按喪服君爲臣雖皆斬衰其)
　(庶子列次之時則以其本服之精麤爲序衰麤者在/前衰精者在後精麤謂衰服縷布精麤也非但公喪)
　(如此雖於公族之内有死喪之事相爲亦如之爲死/者服麤者居前服精者居後雖有庶長父兄尊於主)
　(人仍次於主人之下使主人在上居喪主也方氏曰/送死足以當大事故謂之大事服輕則於喪者爲䟽)
　(服重則於喪者爲/親以精麤爲序也)
若公與族燕則異姓爲賔膳宰爲主人公與父兄齒族
食世降一等
　(此目之第四條也鄭氏曰異姓爲賔爲同宗無相賔/客之道膳宰爲主人君尊不獻酒也與父兄齒親親)
　(也族食世降一等親者稠䟽者希孔氏曰此明公與/族人燕食之禮庶子掌之也燕飲必立賔以行禮異)
　(姓爲賔必對主人君尊不宜敵賔故使供膳之宰以/爲主人使得抗禮酬酢也公旣不爲主族人又不爲)
　(賔故列位在父兄之坐上與族人相齒見親親也族/食謂與族人燕食也族人旣有親䟽燕食亦隨世降)
　(殺假令本是齊衰一年四㑹食若大功則一年三㑹/食小功則一年二㑹食緦麻則一年一㑹食是世降)
　(一等也若與異姓燕/飲則宰夫爲膳主)
其在軍則守於公禰公若有出疆之政庶子以公族之
無事者守於公宫正室守大廟諸父守貴宫貴室諸子
諸孫守下宫下室
　(此目之第五條也鄭氏曰在軍謂從軍者公禰行主/也行以遷主言禰在外親也出疆謂朝覲㑹同也正)
　(室適子也大廟大祖之廟孔氏曰此明庶子從行在/軍及公行庶子留守之事公禰謂遷主載在齊車隨)
　(公行者庶子官旣從在軍故守於公齊車之行主也/遷主而呼爲禰旣在國外故依親親之辭若出軍庶)
　(子不從公行則掌留守云庶子以公族之無事者守/於公宫與下文爲總正室守大廟以下則各言其别)
　(無事謂不從行及無職事者正室謂公卿大夫之適/子諸父諸子諸孫亦謂卿大夫之諸父子孫也不云)
　(兄弟者諸兄從諸父諸弟從諸子也澄曰貴宫貴室/下宫下室舊說不通按春秋傳諸侯之廟始祖稱大)
　(廟羣公稱宫則此貴宫葢謂羣公之廟下宫謂羣公/之下者昭穆四親廟稱貴宫親廟之外別立廟如魯)
　(仲子之宫之類則稱下宫也宫綂言室則以宫之中/一室言也貴宫之室曰貴宫貴室下宫之室則曰下)
　(宫下室此後申釋前文但言貴室下室而不復言貴/宫下宫可見宫與室之非二矣鄭注以貴宫貴室總)
　(爲路寢下宫爲親廟下室爲燕寢二貴則宫室混爲/一二下則宫室分爲二又親廟貶稱下宫而但子孫)
　(守之路寢反稱貴宫而以諸父守之是尊己所居而/卑祖禰也義殊未安方氏以貴宫貴室爲昭廟下宫)
　(下室爲穆廟昭穆等爾何乃尊昭而稱爲貴卑穆而/稱爲下乎山陰陸氏以貴宫貴室若魯公廟下宫下)
　(室若羣公廟似矣然魯公廟寔僣倣周之文世室武/世室他國無之又且四親廟豈可貶之而以下爲稱)
　(乎廬陵胡氏以貴宫下宫皆人所居貴室下室則親/廟高祖以下亦未爲是葢君出之時庶子官但以族)
　(人守宫廟而已若君之所居無容族人守之也公宫/是總言大廟貴宫下宫五廟共爲都宫故總謂之公)
　(宫/也)
五廟之孫祖廟未毁雖爲庶人冠取妻必告死必赴練
祥則告族之相爲也宜弔不弔宜免不免有司罰之至
于賵賻承含皆有正焉(冠取相爲之爲並去聲賵芳鳳/切賻音附承鄭讀爲贈含胡暗)
(切/)
　(此目之第六條也鄭氏曰赴告於君也實四廟孫而/言五廟者容顯考爲始封子也弔謂六世以往免謂)
　(五世承讀爲贈聲之誤也正正禮也孔氏曰祖廟未/毁謂同髙祖高祖以下唯有四廟今云五廟容顯考)
　(爲始封子高祖爲四世其五世祖是始封之君自五/世以下其廟不毁故爲五廟也從六世以至百世但)
　(有弔禮四世同高祖有緦麻之親五世則親盡但有/袒免賵車馬賻財帛含珠玉禭衣服皆贈喪之物總)
　(謂之贈贈送也正謂庶子之官正之以禮使賵賻隨/其親䟽也澄曰按士喪禮含賻賵贈四者各有其禮)
　(贈謂贈以幣帛在將葬之時孔䟽謂賵賻含禭總稱/曰贈非也長樂陳氏承讀如字不改爲贈而曰實於)
　(口者謂之舍承於身者謂之承凡玉可以爲/渠眉䟽璧者皆承也亦未見其勝於舊說)
公族其有死罪則磬于甸人其刑罪則纎剸亦告于甸
人獄成有司讞于公其死罪則曰某之罪在大辟其刑
罪則曰某之罪在小辟公曰宥之有司又曰在辟公又
曰宥之有司又曰在辟及三宥不對走出致刑于甸人
公又使人追之曰雖然必赦之有司對曰無及也反命
于公公素服不舉爲之變如其倫之喪無服親哭之公
族無宫刑(甸大遍切纎讀爲殱又之林切又子亷切告/讀爲鞠讞魚列切辟婢亦切爲之云僞切)
　(此目之第七條也長樂陳氏曰公之於族示之以孝/悌睦友子愛之道所以教其善示之以廟朝之禮所)
　(以教其敬示之以喪服之禮所以教其哀示之以燕/食之禮所以致其親示之以宫室之守所以教其忠)
　(示之以赴告弔免所以教其義教之已盡而猶犯焉/然後隨之以刑可也其死罪則縊之於甸人其刑罪)
　(則纎剸者亦告於甸人不忍與衆棄之也必於甸人/者以甸人共祭薦之物故也鄭氏曰縣縊殺之曰磬)
　(甸人掌郊野之官不於市朝者隱之也纎讀爲殱殱/刺也剸割也宫割臏墨劓刖皆以刀鋸刺割人體也)
　(告讀爲鞠讀書用法曰鞠成平也讞之言白也辟亦/罪也宥寛也欲寛其罪出於刑也又復也對答也先)
　(者君毎言宥則答之以將更寛之至於三罪定不復/答走徃刑之爲君之恩無己也罪既正不可宥公又)
　(使人追之曰必赦之重刑殺其類也反命白已刑殺/也素服於凶事爲吉於吉事爲凶非喪服也君雖不)
　(服臣卿大夫死則皮弁錫衰以居徃弔當事則弁絰/於士葢疑衰同姓則緦麻以弔之今無服者不徃弔)
　(也倫謂親䟽之比也素服亦皮弁矣親哭之者不徃/弔爲位哭之而已君於臣使有司哭之澄曰鞠窮治)
　(也孔氏曰獄成謂獄斷旣平定其罪狀也公又使人/追之謂追止行刑殺之人曰雖重罪如是必更寛宥)
　(赦其刑殺也素服不舉饌食爲之變其常禮如其親/䟽倫輩之喪身不徃弔無弔服也此素服衣裳皆素)
　(凶事用布今用素爲吉吉時皮弁服白布衣素積裳/以采爲領縁今衣裳皆素爲凶非如喪服五服之限)
　(云素服不言素冠故知亦皮弁公族雖犯宫刑不行/宫刑但髠去其髮廬陵胡氏曰有司又曰在辟以示)
　(後世臣執法宜堅其君用刑宜寛及三宥不對走出/致刑子甸人春秋傳曰臣義而行不待命者此也程)
　(子曰如其倫之喪無服明無罪者有服也朱子曰此/素服下脫居外不聴樂五字親哭之下脫於異姓之)
　(廟五字/當補之)
公族朝于内朝内親也雖有貴者以齒明父子也外朝
以官體異姓也
　(長樂劉氏曰作記者旣載文王周公所行之法于前/自此至不翦其類也又以其意解釋厥義于後孔氏)
　(曰内親欲使親在其内也故於内朝雖貴猶與賤者/計年以爲齒列者欲明父子昭穆之本恩故也若族)
　(人在外朝則不復計年以官爲次葢外朝主尊别不/得以私恩爲異方氏曰體謂與之爲一體與後體百)
　(姓之體同澄曰此/覆釋目之第一條)
宗廟之中以爵爲位崇德也宗人授事以官尊賢也登
餕受爵以上嗣尊祖之道也
　(鄭氏曰崇高也授事以官官各有能也上嗣祖之正/統孔氏曰廟中行禮是先祖尊嚴之所所主在徳故)
　(列爵爲位是崇有德也官由賢能而興今欲尊崇此/賢故授事以表之也適子先祖之正體故使受爵於)
　(尸及升餕尸饌是尊祖之道理也方氏曰宗廟之中/序爵以辨貴賤爵不踰德故謂之崇德序事以辨賢)
　(否授事以官故謂之尊賢上文言獻受爵此止言受/爵以上見之也解上文或此略而彼詳或此詳而彼)
　(略義皆放此澄曰德謂有德賢謂/優於其事此覆釋目之第二條)
喪紀以服之輕重爲序不奪人親也
　(方氏曰喪在彼也而我以禮數紀之謂之喪紀奪者/對予之名不奪則予之使無失其爲親也孔氏曰不)
　(計爵之尊卑以服之本輕者爲下本重者爲上/是不奪人本親之恩澄曰此覆釋目之第三條)
公與族燕則以齒而孝弟之道達矣其族食世降一等
親親之殺也(殺色/戒切)
　(鄭氏曰以至尊不自異於親之列殺差也孔氏曰公/降己尊而與族人燕㑹齒列則民有親屬者不相遺)
　(弃是使孝弟之道通達於下也近者食稠逺者食希/是殺也方氏曰君與族燕以齒則不敢以君之位而)
　(加於父兄然親親不可以無殺故世/降一等焉澄曰此覆釋目之第四條)
戰則守於公禰孝愛之深也正室守大廟尊宗室而君
臣之道著矣諸父諸兄守貴室子弟守下室而讓道達
矣
　(鄭氏曰上言父子孫此言兄弟互相備也行主君父/之象孔氏曰在軍載主以行示不自專使庶子官主)
　(守而尊之此是孝愛之深適子是宗室之正大廟是/祖之正使適子守大廟是尊宗廟之室臣下不敢以)
　(庶賤之人守君所重是君臣之道著明也貴者守貴/賤者守賤賤者讓於貴者不相陵犯是讓道達也澄)
　(曰此覆釋目/之第五條)
五廟之孫祖廟未毁雖及庶人冠取妻必告死必赴不
忘親也親未絶而列於庶人賤無能也敬弔臨賻賵睦
友之道也
　(孔氏曰君不以貴仍統於親故族人有事告赴是不/忘親也旣與君有親何得爲庶人葢賤其無能也君)
　(敬重弔臨賵賻不使闕失者是親睦和/友之道也澄曰此覆釋目之第六條)
古者庶子之官治而邦國有倫邦國有倫而衆鄉方矣
(鄉許/亮切)
　(方氏曰如上所言皆庶子之官所治也凡言邦國者/諸侯之國也倫者先後不可亂之謂方者道之方也)
　(鄭氏曰鄉方言知所鄉孔氏曰此合結庶子官之義/而先結於此者以邦國之功不宜與罪惡相連也澄)
　(曰七者之目方釋其六而先以此總結之然後别釋/第七條之目于后者以刑殺其親非美事故雜而言)
　(之/也)
公族之罪雖親不以犯有司正術也所以體百姓也刑
于隱者不與國人慮兄弟也弗弔弗爲服哭于異姓之
廟爲忝祖逺之也素服居外不聽樂私喪之也骨肉之
親無絶也公族無宫刑不翦其類也(爲服爲忝祖並云/偽切逺之去聲)
　(鄭氏曰犯猶干也術法也孔氏曰國立有司以法齊/治一切今不可以私親之罪而壞有司之正法雖公)
　(族之親猶治之與百姓爲一體故曰所以體百姓也/異姓刑之於市同姓刑於甸師隱僻之處者不與國)
　(人謀慮兄弟也弗弔弗服哭於異姓之廟爲其犯罪/忝辱先祖故逺之也素服居外以其實是己親私心)
　(喪之也所以然者骨肉之親無斷絶之理故也方氏/曰有司以正法行故無貴賤親踈之間苟以公族之)
　(故乃欲奸有司使獲免焉則法失其正矣故曰雖親/不以犯有司正術也刑于隱則非與衆棄之矣故曰)
　(不與國人慮兄弟也公族不止於兄弟特舉中以該/上下爾素服居外不聴樂則以哀未忘也逺之者公)
　(義也哀未忘則有私愛存焉故曰私喪之也夫有生/所以傳類而宫刑則無生之道焉故公族無宫刑澄)
　(曰此覆釋目/之第七條)
　　　右記族禮凡一節
　
　
　
　
　
　
　
　禮記纂言卷八
欽定四庫全書
　禮記纂言卷九　　　　　　元　吳澄　撰
　　明堂位
　　(按大戴記明堂篇云明堂者天子之路寢也又云/或以為明堂者文王之廟也按諸家論明堂紛紜)
　　(不一更無定說雖大戴所記一篇之内自為異同/而惟此兩節近是故特取之大凡寢廟之制皆前)
　　(堂後室前堂向明故曰明堂天子有三朝而燕朝/在路寢之明堂每日退朝聽政之所不於此見諸)
　　(侯秋冬諸侯來朝天子在大廟之明堂負扆而立/若此篇所記諸侯朝位葢周公營洛邑時制爲此)
　　(禮大朝享則於洛邑文/王廟之明堂受之也)
昔者周公朝諸侯于明堂之位天子負斧依南鄉而立
(朝音潮下同依/於豈切鄉去聲)
　(考之書周公相成王伐奄而歸四國多方之諸侯皆/至宗廟周公代成王誥諸侯而有多方之書葢成王)
　(之三年也及成王七年之三月周公制禮作樂之事/備乃㑹侯甸男采衛五服之諸侯營洛邑其時王不)
　(在洛諸侯以侯國㑹王朝三公之禮見周公而已此/外則不見周公代王受諸侯之朝此記言周公朝諸)
　(侯于明堂之位葢是周公制作之時定此朝位天子/謂王也舊注謂周公攝王位朝諸侯非也鄭氏曰負)
　(之言背也斧依爲斧文屏風於户牖之間陳氏曰周/公之東征也稱王命然後往其居東也俟王察已然)
　(後復周公事成王如此孰謂代之而受朝/乎代之之說始於荀卿成於漢儒誤矣)
三公中階之前北面東上諸侯之位阼階之東西面北
上諸伯之國西階之西東面北上諸子之國門東北面
東上諸男之國門西北面東上
　(此中國五等諸侯朝位在門内馬氏曰三公尊故其/位立於中階之前東方陽也尊者居之西方陰也卑)
　(者居之侯尊伯卑故侯立阼階之東西面伯立西階/之西東面俱北上取其近天子也諸子又卑於伯故)
　(位於門東北面諸男又次於子故位於門西北面俱/東上者其上禮與三公同也陸氏佃曰孟子言周室)
　(班爵祿天子一位公一位侯一位伯一位子男同一/位凡五等此書謂之明堂位正言其位也天子負斧)
　(依南鄉而立所謂天子一位也三公中階之前北面/東上所謂公一位也諸侯阼階之東西面北上諸伯)
　(西階之西東面北上所謂侯一位伯一位也諸子門/東北面東上諸男門西北面東上所謂子男同一位)
　(也葢子男之位同在國門而鄉皆北面東上則其爲/位不異矣陳氏曰周禮治朝之位孤東面卿大夫西)
　(面外朝之位左孤卿右公侯伯子男射人孤東面卿/大夫西面皆尚右東西面者皆尚北路門之左右者)
　(皆尚中而明堂位諸侯西面諸伯東面則不尚右在/門東西者東上則不尚中在西門之外者東面南上)
　(則不/尚北)
九夷之國東門之外西面北上八蠻之國南門之外北
面東上六戎之國西門之外東面南上五狄之國北門
之外南面東上九采之國應門之外北面東上四塞世
告至(塞先代切/又先則切)
　(此四夷逺國朝位在門外皇氏曰九夷在東門外之/南故北上八蠻在南門外之西故東上六戎在西門)
　(外之北故南上五狄在北門外之西故東上九采在/應門外之西也孔氏曰按職方云四夷八蠻七閩九)
　(貉五戎六狄爾雅云九夷八狄七戎六蠻謂之四海/數不同者文異爾九州之外夷狄爲四方蕃塞每世)
　(一至或新王卽位或己君初卽位皆來朝也陸氏曰/九采之國所謂要服荒服歟四塞卽九夷八蠻六戎)
　(五狄也鄭氏曰周禮侯服歲一見甸服二歲一見男/服三歲一見采服四歲一見䘙服五歲一見要服六)
　(歲一見九州之外謂之蕃國世一見九來九州之牧/典貢職者二伯帥諸侯而入九牧居外而糾察之四)
　(塞謂夷服鎮服蕃服在四方爲蔽塞者新君卽位則/朝新安王氏曰周官侯服外有甸服男服采服衛服)
　(䘙服外乃有蠻服夷服鎮服蕃服周官所謂六年五/服一朝者侯甸男采䘙也作洛之役稱侯甸男邦采)
　(䘙見士於周皆不及蠻夷而采服諸侯與焉今夷蠻/戎狄之國在宫門外九采之國反在應門外鄭說曰)
　(九采九州之牧何所據而爲此說也周官職方有蠻/服夷服而無戎狄之服大行人之職衞服之外有要)
　(服而無蠻服鄭曰要服卽蠻服要服之外謂之蕃國/世一見又曰蕃國夷服鎮服蕃服也今明堂位蠻夷)
　(戎狄並在門外而夷服鎮服蕃服又在蠻夷戎狄之/外謂之四塞記之所言已自可疑鄭注其可信乎)
此周公明堂之位也明堂也者明諸侯之尊卑也
　(此總結上文因釋明字之義然明者取南鄉光明之/義曰明諸侯尊卑者非也按以上所言門内門外朝)
　(位於他書俱無證據殆難盡信葢此篇意在夸大魯/國得用天子禮樂遂推原其由而夸大周公所言多)
　(非其/實)
　　　右記明堂諸侯朝位
昔殷紂亂天下脯鬼侯以饗諸侯是以周公相武王以
伐紂(相去/聲)
　(鄭氏曰脯鬼侯謂以人肉爲薦羞惡之甚也孔氏曰/周本紀鬼侯作九侯方氏曰紂之亂不止於脯鬼侯)
　(葢舉其甚者以明武王之所以伐也陸氏曰孟子言/伊尹說湯以伐夏救民而書序謂伊尹相湯伐桀以)
　(伊尹主伐事也孟子言周公相武王誅紂而此/記謂周公相武王以伐紂以周公主伐事也)
武王崩成王幼弱周公踐天子之位以治天下六年朝
諸侯於明堂制禮作樂頒度量而天下大服七年致政
於成王(量去/聲)
　(孔氏曰家語云武王崩成王年十三鄭康成以爲年/十歲陸氏曰成王諒閣百官總己以聽周公自其常)
　(禮及喪畢成王尚幼是以周公權宜踐天子之位制/禮作樂也鄭氏曰踐猶履也頒讀爲班度謂丈尺高)
　(卑廣狹也量謂豆區斗斛筐筥所容受也方氏曰所/頒有規矩權衡準繩不止於度量止以二者爲言何)
　(也葢分寸丈尺引以度長短謂之五度其形起於璧/羨而禮寓之矣龠合升斗斛以量多少謂之五量其)
　(聲中於黄鍾而樂寓之矣度量者主乎禮樂而言也/澄曰踐天子之位者但謂攝天子之事爾非謂眞居)
　(天子之位也六年者葢周公攝政之六年成王之七/年也是年營洛邑七年者周公自成王二年之秋始)
　(攝政至成王八年則爲七年也葢成王初喪周公時/爲冢宰旋遭流言之謗遂出東征而二公在朝行冢)
　(宰事成王元年周公居東之二年也殷亂平成王二/年周公居東之三年也其秋有風雷之變而成王迎)
　(周公以歸周公旣歸仍以冢宰攝天子事成王喪畢/於常禮宜自親政矣以年尚幼弱故周公攝事如故)
　(及制禮作樂之事大備營洛邑以朝諸侯周公乃留/治洛邑是年冬成王在洛烝祭八年之初自洛歸于)
　(宗周始自親政是爲周/公致政於成王之年也)
成王以周公爲有勲勞於天下是以封周公於曲阜地
方七百里革車千乗(乗繩/證切)
　(考之史記封周公於曲阜者武王也但周公雖已受/封而不之國武王崩淮夷徐戎與武庚同叛故周公)
　(東征而遣伯禽就國以遏徐戎詩所謂王曰叔父建/爾元子俾侯于魯者葢言成王命伯禽代周公徃侯)
　(魯國爾非謂其時始受封也孟子曰周公之封於魯/也地非不足而儉於百里其後定制諸侯之地方四)
　(百里乃是周公制作禮樂時事葢除王所食之外有/方百里之國有方百里之鄙并附庸二十六國爲方)
　(四百里此記所云地方七百里者夸大之辭非其實/也况周公受封在武王克商之後魯公就國亦在武)
　(王初喪之時今此乃云成王以周公爲有勲勞於天/下然後封之於曲阜而有方七百里之地妄矣方百)
　(里則有輕重/車凡千乗)
命魯公世世祀周公以天子之禮樂
　(此周公旣薨成王思報周公之勲勞而有此命也意/在尊崇周公而不知其非禮故夫子歎之曰周公其)
　(衰矣而程子亦云成王之賜伯禽之受皆非也作此/記者方且夸大之以爲美談甚矣其昧於禮義矣)
是以魯君孟春乗大路載弧韣旂十有二旒日月之章
祀帝于郊配以后稷天子之禮也(韣音/獨)
　(鄭氏曰大路殷之祭天車也弧旌旗所以張幅也其/衣曰韣天子之旌旗畫日月孔氏曰祭天尚質大路)
　(一就尊敬周公故用先代殷禮牲用殷白牡車乗殷/大路也弧以竹爲之其形爲弓以張縿之幅此弓衣)
　(謂之韣方氏曰周官司常日月爲常交龍爲旂此言/日月之章謂之載常可也乃謂載旂者常謂之旂猶)
　(公侯伯子男通謂之諸侯歟且王載大常諸侯載旂/魯公以諸侯而用天子之禮故雖有日月之章而止)
　(謂之旂焉亦降殺之微意也新安王氏曰周天子有/日至之郊以報本有啓蟄之郊以祈穀其祭天車用)
　(玉路旗用日月之常魯僣天子禮亦不敢盡同是以/有祈穀之郊無日至之郊祈穀於孟春郊而後耕則)
　(孟春乃建寅之月非建子也不敢乗天子玉路又不/肯乗同姓金路故乗殷之大路常畫日月天子建之)
　(旂畫交龍同姓諸侯建之常十有二旒旂則九旒而/已今不敢全用天子之旂故於旂上畫日月之章綴)
　(以十有二旒此皆用天/子禮而不敢盡同也)
季夏六月以禘禮祀周公於大廟牲用白牡尊用犧象
山罍鬱尊用黃目灌用玉瓚大圭薦用玉豆雕篹爵用
玉琖仍雕加以璧散璧角爼用梡嶡升歌清廟下管象
朱干玉戚冕而舞大武皮弁素積裼而舞大夏昧東夷
之樂也任南蠻之樂也納夷蠻之樂於大廟言廣魯於
天下也(大廟音泰後同犧如字舊素何切罍音雷瓚才/旦切篹祖管切又酸上聲梡音欵嶡居衞切任)
(而林/切)
　(鄭氏曰禘大祭也周公曰大廟魯公曰世室羣公稱/宫白牡殷牲也尊酒器也犧象鬱鬯之器也黄彞也)
　(灌酌鬱尊以獻也瓚形如槃容五升以大圭爲柄是/謂圭瓚篹籩屬也以竹爲之雕刻飾其直者也爵君)
　(所進於尸也仍因也因爵之形爲之飾也加加爵也/散角皆以璧飾其口也梡始有四足也嶡爲之距清)
　(廟周頌也象謂周頌武也以管播之朱干赤大盾也/戚斧也冕冠名也諸公之服自袞冕而下如王之服)
　(也大武周舞也大夏夏舞也周禮韎師掌教韎樂廣/大也孔氏曰牲用白牡者尊敬周公不用已代之牲)
　(故用殷牲尊用犧象山罍者用天子之尊也犧犧尊/也周禮春夏之祭朝踐堂上薦血腥時用以盛醴齊)
　(君及夫人所酌以獻尸也象象尊也周禮春夏之祭/堂上薦朝事竟尸入室饋食時用以盛盎齊君及夫)
　(人所酌以獻尸也山罍謂夏后氏之尊天子於追享/朝享之祭再獻所用今褒崇周公於禘祭雜用山尊)
　(不知何節所用也鬱尊用黄目者鬱謂鬱鬯酒黃目/嘗烝所用尊崇周公於夏禘用之灌用玉瓚大圭者)
　(灌謂酌鬱鬯獻尸求神也以玉飾瓚故曰玉瓚薦用/玉豆者謂所薦菹醢之屬以玉飾豆故曰玉豆篹形)
　(似筥亦薦時所用篹用竹不可刻飾故雕鏤其柄也/爵用玉琖仍雕者爵君酌酒獻尸杯也琖夏后氏爵)
　(名以玉飾故曰玉琖加以璧散璧角者加謂尸入室/饋食竟夫人酌盎齊亞獻名爲再獻又名爲加以其)
　(非正獻故謂之加于時薦加籩加豆也此時夫人用/璧角内宰所謂瑶爵也瑤是玉名璧是玉之形制爵)
　(是總號角是爵之所受名異而實一也其璧散者夫/人再獻訖諸侯爲賓用之以獻尸雖非正加是夫人)
　(加爵之後故此總稱加先散後角便文也爼用梡嶡/兩代爼也虞爼名梡禮圖云梡長二尺四寸廣一尺)
　(二寸高一尺夏爼名嶡亦如梡直有脚曰梡虞氏尚/質未有餘飾也加脚中央横木曰嶡夏氏漸文故也)
　(升升堂也升樂工於廟堂而歌清廟詩也下堂下也/管匏竹在堂下故云下管堂下吹管以播象武之詩)
　(也朱干玉戚者赤盾而玉飾斧也冕而舞大武者王/著袞冕執赤盾玉斧而舞武王伐紂之樂也上云下)
　(管象謂吹大武詩此云舞大武謂爲大武之舞也皮/弁三王之服裼見美也大夏夏禹之樂也王又服皮)
　(弁裼而舞夏后氏之樂也六冕是周制故用冕而舞/周樂皮弁是三王服故用皮弁舞夏樂也周樂是武)
　(武質故不裼夏家樂文故裼也若諸侯之祭各服所/祭之冕而舞祭綂冕而總干以樂皇尸是也周公德)
　(廣非唯用四代之樂亦爲蠻夷所歸故賜奏蠻夷之/樂於庭也唯言夷蠻則戎狄可知或云正樂旣不得)
　(六代故蠻夷唯與二方也納夷蠻之樂皆於/大廟奏之者廣魯欲使如天子示於天下也)
君卷冕立于阼夫人副褘立于房中君肉袒迎牲于門
夫人薦豆籩卿大夫贊君命婦贊夫人各揚其職百官
廢職服大刑而天下大服(卷音袞/褘音輝)
　(孔氏曰前明祀周公所用器物此明祀周公之時君/與夫人卿大夫命婦行禮之儀尸初入之時君待於)
　(阼階夫人立於東房中副王后首飾以其覆被頭首/褘衣后服之上者迎牲于門謂祼鬯之後牲入之時)
　(迎於門也夫人薦豆籩者朝踐及饋孰并酳尸之時/也卿大夫助君謂初迎牲幣告及終祭也命婦助夫)
　(人謂薦豆籩及祭事之屬當祭之時命百官各揚舉/其職如有廢職不供服之以大刑以此祭周公文物)
　(備具禮儀整肅百官供命而天下大服明周公之德/宜合如此鄭氏曰副褘王后之服唯魯及王者之後)
　(夫人服之諸侯夫人則自揄翟而下贊佐也命婦於/内則世婦也於外則大夫之妻也祭祀世婦以下佐)
　(夫人揚舉也大刑重罪也天下大服知周公之德宜/饗此也澄曰服大刑謂以大刑加於其身也大服者)
　(天下之人見周公饗此盛祭皆以爲當然無不心服/也輔氏曰周公人臣而用天子禮樂以祭宜人之心)
　(有所不服今也執事之臣各舉其職而無怠慢之意/至於有廢職而不舉者則亦自服於大刑至此然後)
　(知天下大服而不以周公爲不可/用天子禮樂也此皆魯人夸詞)
是故夏礿秋嘗冬烝春社秋省而遂大蜡天子之祭也
(礿音藥省讀爲/獮蜡鋤稼切)
　(鄭氏曰不言春祠魯在東方王東廵守以春或闕之/省讀爲獮獮秋田名也春田祭社秋田祭祊大蜡歲)
　(十二月索鬼神而祭之孔氏曰魯在東方朝常以春/當朝之年以朝闕祭廵守在二月不於正月祭者諸)
　(侯預前待乎竟故也或曰不言春祠有脫文爾先儒/謂王春東廵則魯闕春祭當朝之年用春則亦闕祭)
　(非也祭不可闕陳氏曰春言社則秋獮亦祀方詩曰/以社以方是也秋言獮則春社亦蒐傳曰春蒐夏苗)
　(秋獮冬狩是也方氏曰礿嘗烝春社秋省凡此亦諸/侯之所同然特魯行之禮有所隆爾馬氏曰天子大)
　(蜡八而魯以周公之功故得用之澄曰自孟春乗大/路以下言魯之得郊祭郊者祭天於南郊以祈穀而)
　(以后稷配也自季夏六月以下言魯之得禘祭禘者/祭文王於周公之廟而以周公配也君卷冕以下爲)
　(夏礿秋嘗冬烝起文言魯之君夫人四時得服王之/卷冕后之副褘而以天子之禮祭周公於大廟也葢)
　(礿祠烝嘗祭名雖與諸侯同而用天子祭禮則與諸/侯異與夫春蒐之祭社秋獮之祀方冬月之八蜡魯)
　(皆得以如/天子也)
大廟天子明堂庫門天子臯門雉門天子應門
　(鄭氏曰廟及門如天子之制天子五門臯庫雉應路/魯有庫雉路則諸侯三門與孔氏曰周公大廟似天)
　(子明堂魯之庫門似天子臯門魯之雉門似天子應/門制度高大如天子不必事事皆同也清江劉氏曰)
　(以詩書禮春秋考之天子三門諸侯三門門同而名/不同天子有臯應畢無庫雉路諸侯有庫雉路無臯)
　(應畢明堂位所言葢魯用王/禮門制同王門而名不同也)
振木鐸於朝天子之政也
　(鄭氏曰天子將發號令必以木鐸警衆陳氏曰古人/出一號發一令皆聲以警之故振木鐸於朝鐸以金)
　(則取乎義而所用多在乎武事周官鼓人以金鐸通/鼔司馬振鐸是已以木則取乎仁而所用多在乎文)
　(周官小宰小司徒皆云正歲率其屬而振之以徇于/市此皆天子之政也方氏曰周官小宰帥治官之屬)
　(而觀治象之法徇以木鐸曰不用去者國有常刑以/至鄉師士師宫正亦莫不用焉此非天子之政乎)
山節藻梲復廟重檐刮楹達鄉反坫出尊崇坫康圭䟽
屏天子之廟飾也(梲專悅切復音福重平聲檐以占切/刮君八切達鄉去聲康音抗屏並經)
(切/)
　(鄭氏曰山節刻樽盧爲山也藻梲畫侏儒柱爲藻文/也復廟重屋也重檐重承壁材也刮刮摩也鄉爲夾)
　(户窻也毎室八窻爲四達反坫反爵之坫也出尊當/尊南也唯兩君爲好旣獻反爵於其上禮君尊于兩)
　(楹之間崇高也康讀爲亢龍之亢又爲高坫亢所受/圭奠于上焉屏謂之樹今桴思也刻爲雲氣蟲獸如)
　(今闕上孔氏曰此論魯大廟之飾欂盧今之斗栱也/侏儒梁上短柱也重檐者就外檐下壁復安板檐以)
　(辟風雨之灑壁楹柱也刮者以密石摩柱鄉謂窻牖/達者牖户通達坫築土爲之兩君相見飲酒旣獻反)
　(爵於坫上故謂之反坫尊在兩楹間坫在尊南故云/出尊崇坫康圭者亢舉也爲高坫受賓之圭舉於其)
　(上也䟽屏者䟽刻也天子外屏人臣至屏俯伏思念/其事桴思小樓也城隅闕上皆有之然則屏上亦爲)
　(屋以覆屏牆故云桴思也此皆天子廟飾反坫亦在/廟故合言廟飾也陸氏曰天子之桷斲之礱之加密)
　(石焉刮楹其一隅也大廟旅楹徘徊皆有柱達鄉若/今偷柱使前逹也出尊使尊見焉康圭使圭安焉康)
　(讀如字方氏曰凡器仰之爲正覆之爲反反坫所以/覆爵也故爵坫謂之反坫凡物在内爲入在外爲出)
　(坫在尊外故曰出崇坫所以薦圭也故圭坫謂之崇/凡物措之則康坫以措圭故曰康輔氏曰反坫出尊)
　(言其所在崇坫康圭言其所用互備也馬氏曰天子/之廟飾不止於此此舉其略爾天子用其詳而魯用)
　(其略/也)
鸞車有虞氏之路也鉤車夏后氏之路也大路殷路也
乗路周路也(鉤古侯切/乗去聲)
　(鄭氏曰鸞有鸞和也鉤有曲輿者也大路木路也乗/路玉路也漢祭天乗殷之路今謂之桑根車孔氏曰)
　(此明魯有四代車其制各别路即車也鉤曲也輿則/車牀曲輿謂曲前闌也虞質未有鉤矣輔氏曰虞夏)
　(言車殷周言輅各隨時代所稱意者殷周始稱車爲/路爾自魯言之故下皆曰路也新安王氏曰舜時始)
　(有鸞和故其路謂之鸞車夏始有鉤車殷人重木路/周天子乗玉路封同姓則有金路封異姓則有象路)
　(魯之乗路葢金路也玉路非魯所敢僣故郊/禮反用殷之大路鄭以乗路爲玉路非也)
有虞氏之旂夏后氏之綏殷之大白周之大赤(綏注讀/爲緌)
　(鄭氏曰四者旌旗之屬也綏當爲緌讀如冠蕤之蕤/有虞氏當言緌夏后氏當言旂此葢錯誤也緌謂注)
　(旄牛尾於杠首所謂大麾書云武王左黄鉞右秉白/旄以麾周禮王建大旂以賓建大赤以朝建大白以)
　(即戎建大麾以田也孔氏曰此論魯有四代旌旗虞/氏之綏但注旄竿首未有旒縿夏后氏之旂漸文旣)
　(注旌竿首又有旒縿大白謂白色旗大赤謂赤色旗/大白大赤各隨代之色無所畫也應氏曰子華子曰)
　(舜建大常舜惟見旂常爾至夏則復綏之以羽旄綏/者旒之係於繩而華者也陳氏曰旂之制始於舜此)
　(有虞氏之旂也至於夏則致飾矣故曰綏方氏曰旂/卽所謂交龍爲旂也大帛卽雜帛之物也大赤卽通)
　(帛之旜也唯麾不在九/旂之數故特以綏名之)
夏后氏駱馬黒鬛殷人白馬黒首周人黄馬蕃鬛(駱音/洛蕃)
(音煩鬛/力輒切)
　(孔氏曰此明魯有三代之馬夏尚黒故用黒鬛駱白/黒相間也殷尚白頭黒而鬛白從所尚也二代俱以)
　(鬛爲所尚蕃赤也周尚赤用黄近赤也方氏曰馬以/毛物爲主而鬛又毛之長者故三代之馬以鬛言之)
　(陸氏曰魯雖兼用四代服器等物皆有所殺也駱馬/黒鬛卽視乗驪白馬黒首卽視乗翰黄馬蕃鬛卽視)
　(乗騵然駱馬黒鬛夏后氏猶以爲黒白馬黒首殷人/猶以爲白黄馬蕃鬛周人猶以爲赤輔氏曰殷周獨)
　(於此稱人者/以言馬故也)
夏后氏牲尚黒殷白牡周騂剛(騂息/營切)
　(孔氏曰魯用三代牲騂赤色剛牡也騂言剛則白亦/剛白言牡則黒亦牡也方氏曰剛公羊氏作犅葢牛)
　(也牡言其質剛言其性言二代如此則夏后氏尚黒/亦用牡可知故湯用元牡釋者以爲未變夏禮也)
泰有虞氏之尊也山罍夏后氏之尊也著殷尊也犧象
周尊也(著直/略切)
　(孔氏曰此明魯用四代尊有虞氏尚陶故泰用瓦罍/猶雲雷也畫爲山雲之形也著無足而底著地殷尊)
　(無足其餘泰罍犧象並有足也方氏曰泰司尊彞謂/大古之瓦尊山罍卽山尊也禮器亦謂之罍尊非謂)
　(諸臣所酢之罍也以山罍爲尊因謂之罍尊亦猶以/壺爲尊因謂之壺尊也著附著之著下無所承著地)
　(而已殷質故其尊從簡如此飾以犧則曰犧尊/飾以象則曰象尊周尚文故其尊有飾如此)
爵夏后氏以琖殷以斝周以爵(斝音嫁/又上聲)
　(孔氏曰此明魯有三代爵並以爵爲形故并標名於/其上琖以玉飾之殷亦爵形而畫爲禾稼斝稼也周)
　(爵或以玉爲之或飾之以玉方氏曰爵爲爵之形以/承之自周始夏殷未承以爵而亦通謂之爵周以前)
　(止有爵之名周以後又有爵之形也陸氏曰琖以齊/言斝以鬯言爵以酒言知然者盎齊亦或謂之琖酒)
　(鬯尊一/名斝彞)
灌尊夏后氏以雞夷殷以斝周以黄目
　(方氏曰灌尊所以實祼鬯之尊也孔氏曰此明魯有/三代灌尊彞法也與餘尊爲法故稱彞雞彞者或刻)
　(木爲雞形而畫雞於彞斝畫爲禾稼黄目以黄金爲/目鄭氏曰夷讀爲彞周禮春祠夏禴祼用雞彞鳥彞)
　(秋嘗冬烝祼/用斝彞黄彞)
其勺夏后氏以龍勺殷以䟽勺周以蒲勺(勺市/灼切)
　(方氏曰勺用以酌酒者孔氏曰龍勺勺爲龍頭䟽謂/刻鏤通刻勺頭蒲謂合蒲刻勺爲鳬頭其口微開如)
　(蒲草本合而末微開也陸氏曰龍勺/爲龍頭蒲勺爲鳬頭䟽勺爲雉頭)
土鼓蕢桴葦籥伊耆氏之樂也拊搏玉磬揩擊大琴大
瑟中琴小瑟四代之樂器也(蕢音塊桴音浮葦云鬼切/籥音藥拊音甫搏音博揩)
(音/戞)
　(孔氏曰此明魯用古代樂及四代樂器土鼓謂築土/爲鼓蕢桴以土塊爲桴葦籥謂截葦爲籥鄭氏曰蕢)
　(當爲凷籥如笛三孔伊耆氏古天子有天下之號也/今有姓伊耆氏者四代虞夏商周也方氏曰古者以)
　(土爲鼓未有韗革之聲故也以凷爲桴未有斲木之/利故也以葦爲籥未有截竹之精故也拊搏揩擊與)
　(書言戞擊鳴球搏拊琴瑟同義玉磬琴瑟皆堂上之/樂琴言中不言小瑟言小不言中互相備也陸氏曰)
　(拊取聲淺摶取聲深/揩取聲淺擊取聲深)
魯公之廟文世室也武公之廟武世室也
　(鄭氏曰此二廟象周文王武王之廟也世室者不毁/之名也魯公伯禽也武公伯禽之𤣥孫也名敖孔氏)
　(曰魯公伯禽有文德世世不毁其廟象周之文世室/武公有武德其廟不毁象周之武世室按成公六年)
　(五武宫公羊左氏並譏其不宜立此記美成王褒崇/魯國而已武公之廟立而不毁在成公之時作記之)
　(人因成王褒魯遂連文美之非實辭也輔氏曰觀此/篇所載成王之賜伯禽未必如是之備亦有魯君因)
　(仍而僭用之者矣新安王氏曰此言尤不可信周公/爲魯大祖而開國實係魯公然其廟不毁不可援文)
　(王爲比若武公乃伯禽𤣥孫毁廟復立季氏爲之也/且季氏立已毁之廟者有二煬公之廟毁而復立煬)
　(公以弟繼兄者也武公之廟毁而復立武公舎長立/少者也二者皆季氏不臣之心春秋書立武宫立煬)
　(宫以罪季氏鄭不考其故乃曰世室不毁之廟夫昭/穆遞遷則毁武公之廟禮也毁而復立非禮也而比)
　(之於武之世室/甚乖春秋之㫖)
米廩有虞氏之庠也序夏后氏之序也瞽宗殷學也頖
宫周學也(頖音/判)
　(孔氏曰此明魯得立四代之學魯之米廩是有虞氏/之庠魯有虞庠爲廩以藏粢盛鄭氏曰庠序亦學也)
　(瞽宗樂師瞽矇之所宗也古者有道德者使教焉死/則以爲樂祖於此祭之方氏曰天子曰辟廱諸侯曰)
　(頖宫頖宫者半辟廱之制孟子言殷爲序周爲庠而/此以夏后爲序虞爲庠者葢以其養人於此則皆可)
　(謂之庠以其習射於/此則皆可謂之序也)
崇鼎貫鼎大璜封父龜天子之器也越棘大弓天子之
戎器也(璜音/黄)
　(鄭氏曰崇貫封父皆國名文王伐崇古者伐國遷其重/器以分同姓大璜夏后氏之璜越國名也棘㦸也方氏)
　(曰左氏曰周公相王室以君天下於周為睦分魯公以/大路大旂夏后氏之璜封父之繁弱繁弱則大弓也陸)
　(氏曰大璜封父龜傳所謂夏后氏之璜封父之繁弱是/也蓋此龜一名繁弱豈以善中名之歟大弓武王之弓)
　(也周公受賜藏之魯以周賜我為夸故曰天子之器也也/其言天子之禮之祭之政之廟飾之戎器其以為夸一)
夏后氏之鼔足殷楹鼓周縣鼓(縣音/𤣥)
　(鄭氏曰足謂四足也楹謂之柱貫中上出也縣縣之簨/虡也殷頌曰植我鼗鼓周頌曰應朄縣鼓方氏曰楹以)
　(貫中縣則在上獨足為在下故特謂之鼓足陳氏曰/足不若楹之髙楹不若虡之垂亦其後世之加隆爾)
垂之和鍾叔之離磬女媧之笙簧(媧古/娃切)
　(鄭氏曰垂堯之共工也叔未聞女媧三皇承宓犧者/和離謂次序其聲縣也笙簧笙中之簧也孔氏曰垂)
　(所作調和之鍾叔所作編離之磬女媧所作笙中之/簧三者先代之樂魯皆有之鄭注和離謂次序其聲)
　(縣聲解和也縣解離也陸氏曰和鍾編鍾也離磬特/磬也陳氏曰古者造笙以匏為母列管匏中施簧管)
　(端大者十九簧小者十三簧笙簧始於女媧氏簧非/特施於笙又施於竽笙簧十三或十九竽簧三十六)
夏后氏之龍簨虡殷之崇牙周之璧翣(簨音笋虡其矩/切翣所甲切)
　(孔氏曰此明魯有三代樂縣之飾筍飾以鱗此并云虡/者葢夏時簨與虡皆飾以鱗至周乃別故云龍簨虡殷)
　(則於簨之上刻畫木為崇牙之形以挂鐘磬也翣扇也/言周畫繒為扇戴小璧於扇之上鄭氏曰簨虡所以縣)
　(鐘磬也橫曰簨飾之以鱗屬植曰虡飾之以羸屬羽屬/簨以大板為之謂之業殷又於龍上刻畫之為崇牙以)
　(挂縣紘也周又畫繒為翣戴以璧垂五采羽於其下樹/於簨之角上飾彌多也周頌曰設業設虡崇牙樹羽方)
　(氏曰其崇如牙夏后氏有簨虡而未有崇牙商有崇牙/而未有璧翣至周然後三者兼備焉此皆漸致其文也)
有虞氏之兩敦夏后氏之四璉殷之六瑚周之八簋(敦/音)
(對又音堆璉力/展切瑚音胡)
　(鄭氏曰皆黍稷器制之異同未聞方氏曰曰敦曰璉/曰瑚曰簋所命之名不同或雨或四或六或八則漸)
　(增其數也陸氏曰兩敦黍稷四璉黍稷稻粱六瑚黍/稷稻粱麥苽八簋黍稷稻粱白黍黃粱稰穛澄按簋)
　(是盛黍稷之器/其盛稻粱名簠)
俎有虞氏以梡夏后氏以嶡殷以椇周以房俎(椇俱/甫切)
　(鄭氏曰梡斷木為四足而已嶡之言蹷也謂中足為/橫距之象椇之言枳椇也謂曲撓之也房謂足下跗)
　(也上下兩間有似於堂房孔氏曰梡有四足虞氏未/有餘飾嶡足間有橫周謂此俎之橫者為距椇枳之)
　(樹其枝多曲撓殷俎似之周俎頭各有兩足足下各/別為跗足間橫者似堂之壁橫下二跗似堂之東西)
　(頭各有房方氏曰梡者斷木為足無餘飾也嶡者於/足間加橫木焉植為立橫為嶡也椇者旣有橫木又)
　(為曲撓之形陳氏曰殷之橫距與夏同而曲其足與言/三代異周之下跗與三代異而直其足與虞夏同詩)
　(大房𫝊言房烝此房俎也少牢禮言俎距此橫距也其/高下脩廣無文舊圖謂髙二尺四寸廣尺四寸不可考)
夏后氏以楬豆殷玉豆周獻豆(楬苦瞎切獻素/何切又如字)
　(鄭氏曰楬無異物之飾獻䟽刻之孔氏曰獻音娑娑/是希䟽之義方氏曰楬豆未有它飾以木爲柄若蜡)
　(氏之楬而已玉豆則於楬之上又飾之以玉也獻若/周官所謂再獻之獻再獻對朝踐言之則朝踐爲初)
　(獻矣醢人所謂朝踐之豆者初獻也所謂饋食之豆/者再獻也此言獻豆則主祭祀之豆爾以祭祀之豆)
　(爲䟽刻則燕饗之豆不䟽刻矣司尊彞所謂獻尊義/亦類此皆漸増其飾也陳氏曰楬者木之屬也以木)
　(爲之則無飾楬以言其制/玉以言其飾犧以言其用)
有虞氏服韍夏后氏山殷火周龍章(韍音/弗)
　(鄭氏曰韍冕服之韠也舜始作之以尊祭服禹湯至/周增以畫文後王彌飾也天子備焉諸侯火而下卿)
　(大夫山士韎韋而已孔氏曰此論魯有四代韍制虞/氏直以韋爲韍未有異飾夏后氏畫之以山殷増以)
　(火周人加龍以爲文章士韎韐無飾推此卽尊者飾/多此有四等天子至士亦四等故知卿大夫加山諸)
　(侯加火天子加龍方氏曰有山有火而又加之以/龍則其文成矣於周特言章焉章者文之成也)
有虞氏祭首夏后氏祭心殷祭肝周祭肺
　(陳氏曰祭以右手凡祭必於脯醢之豆間祭之尚肺/周禮而已若有虞氏則祭首夏后氏則祭心殷則祭)
　(肝以時異則禮異也周之尚肺特宗廟賓客飲食之/間而已若五祀則户先脾中霤先心門先肝以事異)
　(則禮異也特牲饋食先祭肺後祭肝祝亦祭肺後祭/肝則祭肺非不祭肝也以肺爲主爾由是推之夏殷)
　(非不祭肺以心與肝爲主而已方氏曰有虞氏祭首/尚用氣也氣有隂陽之異以陽爲主爾首者氣之陽)
　(也至於三代則各祭其所勝夏尚黒勝赤故祭心心/於色爲赤也殷尚白勝青故祭肝肝於色爲青也周)
　(尚赤勝白故祭肺/肺於色爲白也)
夏后氏尚明水殷尚醴周尚酒
　(鄭氏曰此皆其時之用非尚也孔氏曰夏后氏尚質/故用水殷人稍文故用醴周人轉文故用酒按儀禮)
　(設尊上𤣥酒是周尚明水也禮運云澄酒在下則周/不尚酒言尚非也方氏曰明水者陰鑑取於月得之)
　(於天者也醴則漸致其味成之以人者也然僅/足以爲禮而已酒則味成而可薦焉厚之至也)
有虞氏官五十夏后氏官百殷二百周三百
　(鄭氏曰周之六卿其屬各六十則周三百六十官也/此云三百者記時冬官亡昬義曰天子立六官三公)
　(九卿二十七大夫八十一元士凡百二十葢謂夏時/也以夏周推前後之差有虞氏官宜六十夏后氏宜)
　(百二十殷宜二百四十不得如此記孔氏曰此明魯/兼有四代之官魯是諸侯按大宰職諸侯唯有三卿)
　(五大夫故公羊傳司徒司空之下各有二小卿司馬/之下一小卿是三卿五大夫今魯雖被褒崇何得備)
　(四代之官與三百六十職葢成王褒崇於魯使魯雜/存四代官職名號非謂魯盡備其數也記者盛美於)
　(魯因舉四代之官本數言之方氏曰周官三百六十/此止言三百亦以其大數而已先儒遂以冬官之亡)
　(爲言豈其然乎輔氏曰魯百里之國決不能盡備四/代之官此皆夸辭也以此例上所言可知也陸氏曰)
　(車旂言四代馬言三代尊言四代其爵其彞其勺言/三代簋俎言四代豆言三代祭言四代其牲其酒言)
　(三代韍言四代學言四代官言四代重者舉四亦言/之法若樂言伊耆氏之土鼔女媧之笙簧與四代之)
　(樂矣其鼔其簨/虡舉三代可也)
有虞氏之綏夏后氏之綢練殷之崇牙周之璧翣(綏音/緌綢)
(土刀/切)
　(鄭氏曰綏亦旌旗之緌夏綢其杠以練爲之旒殷又/刻繒爲崇牙以飾其側亦飾彌多也此旌旗及翣皆)
　(喪葬之飾周禮大喪葬巾車執葢從車持旌御僕持/翣旌從遣車翣夾柩路左右前後天子八翣皆戴璧)
　(垂羽諸侯六翣皆戴圭大夫四翣士二翣皆戴緌孔/氏曰此明魯有四代喪葬旌旗之飾夏旣綢杠以練)
　(又以練爲旒殷刻繒爲崇牙之形以飾旌旗之側周/尚文更取它物飾之不用牙也周以物爲翣翣上戴)
　(璧陳之以鄣柩車前文崇牙璧翣是飾簨虡此是喪/葬之飾方氏曰公西赤志孔子之喪曰飾棺牆置翣)
　(設披周也設崇殷也綢練設旐夏也正謂是矣陳氏/曰喪禮旌旗之飾亦有崇牙棺牆之飾亦有璧翣與)
　(簨虡同者爲欲/使勿之有惡爾)
凡四代之服器官魯兼用之是故魯王禮也天下傳之
久矣君臣未嘗相弑也禮樂刑法政俗未嘗相變也天
下以爲有道之國是故天下資禮樂焉
　(孔氏曰記者旣陳四代服器官於前此結之於後美/大魯國伊耆氏之樂女媧之笙簧非唯四代據其多)
　(者言之爾亦有但舉三代者然四代服器魯家每物/之中得用之不謂事事盡用也作記時是周末唯魯)
　(獨存周禮故以爲有道之國左傳云諸侯宋魯於是/觀禮是天下資禮樂也鄭氏曰王禮天子之禮也傳)
　(傳世也資取也此葢盛周公之德爾春秋時魯三君/弑又士之有誄由莊公始婦人髽而弔始於狐駘云)
　(君臣未嘗相弑政俗未嘗相變亦近誣矣王氏曰周/公有人臣所不能爲之功德而報之以人臣所不得)
　(用之禮樂程子曰周公之功固大矣皆臣子之分所/當爲魯安得獨用天子禮樂哉澄按周末無識之儒)
　(不知魯用天子禮樂之爲非方且極推其盛以爲夸/以其意在於夸也故其言多有非實者而石林葉氏)
　(又欲爲之掩護以爲成王伯禽無失/禮作明堂位者無失辭其誤亦甚矣)
　　　右記魯用天子禮樂
　
　
　
　
　
　
　
　
　
　禮記纂言卷九
欽定四庫全書
　禮記纂言卷九　　　　　　元　吳澄　撰
　　明堂位
　　(按大戴記明堂篇云明堂者天子之路寢也又云/或以為明堂者文王之廟也按諸家論明堂紛紜)
　　(不一更無定說雖大戴所記一篇之内自為異同/而惟此兩節近是故特取之大凡寢廟之制皆前)
　　(堂後室前堂向明故曰明堂天子有三朝而燕朝/在路寢之明堂每日退朝聽政之所不於此見諸)
　　(侯秋冬諸侯來朝天子在大廟之明堂負扆而立/若此篇所記諸侯朝位葢周公營洛邑時制爲此)
　　(禮大朝享則於洛邑文/王廟之明堂受之也)
昔者周公朝諸侯于明堂之位天子負斧依南鄉而立
(朝音潮下同依/於豈切鄉去聲)
　(考之書周公相成王伐奄而歸四國多方之諸侯皆/至宗廟周公代成王誥諸侯而有多方之書葢成王)
　(之三年也及成王七年之三月周公制禮作樂之事/備乃㑹侯甸男采衛五服之諸侯營洛邑其時王不)
　(在洛諸侯以侯國㑹王朝三公之禮見周公而已此/外則不見周公代王受諸侯之朝此記言周公朝諸)
　(侯于明堂之位葢是周公制作之時定此朝位天子/謂王也舊注謂周公攝王位朝諸侯非也鄭氏曰負)
　(之言背也斧依爲斧文屏風於户牖之間陳氏曰周/公之東征也稱王命然後往其居東也俟王察已然)
　(後復周公事成王如此孰謂代之而受朝/乎代之之說始於荀卿成於漢儒誤矣)
三公中階之前北面東上諸侯之位阼階之東西面北
上諸伯之國西階之西東面北上諸子之國門東北面
東上諸男之國門西北面東上
　(此中國五等諸侯朝位在門内馬氏曰三公尊故其/位立於中階之前東方陽也尊者居之西方陰也卑)
　(者居之侯尊伯卑故侯立阼階之東西面伯立西階/之西東面俱北上取其近天子也諸子又卑於伯故)
　(位於門東北面諸男又次於子故位於門西北面俱/東上者其上禮與三公同也陸氏佃曰孟子言周室)
　(班爵祿天子一位公一位侯一位伯一位子男同一/位凡五等此書謂之明堂位正言其位也天子負斧)
　(依南鄉而立所謂天子一位也三公中階之前北面/東上所謂公一位也諸侯阼階之東西面北上諸伯)
　(西階之西東面北上所謂侯一位伯一位也諸子門/東北面東上諸男門西北面東上所謂子男同一位)
　(也葢子男之位同在國門而鄉皆北面東上則其爲/位不異矣陳氏曰周禮治朝之位孤東面卿大夫西)
　(面外朝之位左孤卿右公侯伯子男射人孤東面卿/大夫西面皆尚右東西面者皆尚北路門之左右者)
　(皆尚中而明堂位諸侯西面諸伯東面則不尚右在/門東西者東上則不尚中在西門之外者東面南上)
　(則不/尚北)
九夷之國東門之外西面北上八蠻之國南門之外北
面東上六戎之國西門之外東面南上五狄之國北門
之外南面東上九采之國應門之外北面東上四塞世
告至(塞先代切/又先則切)
　(此四夷逺國朝位在門外皇氏曰九夷在東門外之/南故北上八蠻在南門外之西故東上六戎在西門)
　(外之北故南上五狄在北門外之西故東上九采在/應門外之西也孔氏曰按職方云四夷八蠻七閩九)
　(貉五戎六狄爾雅云九夷八狄七戎六蠻謂之四海/數不同者文異爾九州之外夷狄爲四方蕃塞每世)
　(一至或新王卽位或己君初卽位皆來朝也陸氏曰/九采之國所謂要服荒服歟四塞卽九夷八蠻六戎)
　(五狄也鄭氏曰周禮侯服歲一見甸服二歲一見男/服三歲一見采服四歲一見䘙服五歲一見要服六)
　(歲一見九州之外謂之蕃國世一見九來九州之牧/典貢職者二伯帥諸侯而入九牧居外而糾察之四)
　(塞謂夷服鎮服蕃服在四方爲蔽塞者新君卽位則/朝新安王氏曰周官侯服外有甸服男服采服衛服)
　(䘙服外乃有蠻服夷服鎮服蕃服周官所謂六年五/服一朝者侯甸男采䘙也作洛之役稱侯甸男邦采)
　(䘙見士於周皆不及蠻夷而采服諸侯與焉今夷蠻/戎狄之國在宫門外九采之國反在應門外鄭說曰)
　(九采九州之牧何所據而爲此說也周官職方有蠻/服夷服而無戎狄之服大行人之職衞服之外有要)
　(服而無蠻服鄭曰要服卽蠻服要服之外謂之蕃國/世一見又曰蕃國夷服鎮服蕃服也今明堂位蠻夷)
　(戎狄並在門外而夷服鎮服蕃服又在蠻夷戎狄之/外謂之四塞記之所言已自可疑鄭注其可信乎)
此周公明堂之位也明堂也者明諸侯之尊卑也
　(此總結上文因釋明字之義然明者取南鄉光明之/義曰明諸侯尊卑者非也按以上所言門内門外朝)
　(位於他書俱無證據殆難盡信葢此篇意在夸大魯/國得用天子禮樂遂推原其由而夸大周公所言多)
　(非其/實)
　　　右記明堂諸侯朝位
昔殷紂亂天下脯鬼侯以饗諸侯是以周公相武王以
伐紂(相去/聲)
　(鄭氏曰脯鬼侯謂以人肉爲薦羞惡之甚也孔氏曰/周本紀鬼侯作九侯方氏曰紂之亂不止於脯鬼侯)
　(葢舉其甚者以明武王之所以伐也陸氏曰孟子言/伊尹說湯以伐夏救民而書序謂伊尹相湯伐桀以)
　(伊尹主伐事也孟子言周公相武王誅紂而此/記謂周公相武王以伐紂以周公主伐事也)
武王崩成王幼弱周公踐天子之位以治天下六年朝
諸侯於明堂制禮作樂頒度量而天下大服七年致政
於成王(量去/聲)
　(孔氏曰家語云武王崩成王年十三鄭康成以爲年/十歲陸氏曰成王諒閣百官總己以聽周公自其常)
　(禮及喪畢成王尚幼是以周公權宜踐天子之位制/禮作樂也鄭氏曰踐猶履也頒讀爲班度謂丈尺高)
　(卑廣狹也量謂豆區斗斛筐筥所容受也方氏曰所/頒有規矩權衡準繩不止於度量止以二者爲言何)
　(也葢分寸丈尺引以度長短謂之五度其形起於璧/羨而禮寓之矣龠合升斗斛以量多少謂之五量其)
　(聲中於黄鍾而樂寓之矣度量者主乎禮樂而言也/澄曰踐天子之位者但謂攝天子之事爾非謂眞居)
　(天子之位也六年者葢周公攝政之六年成王之七/年也是年營洛邑七年者周公自成王二年之秋始)
　(攝政至成王八年則爲七年也葢成王初喪周公時/爲冢宰旋遭流言之謗遂出東征而二公在朝行冢)
　(宰事成王元年周公居東之二年也殷亂平成王二/年周公居東之三年也其秋有風雷之變而成王迎)
　(周公以歸周公旣歸仍以冢宰攝天子事成王喪畢/於常禮宜自親政矣以年尚幼弱故周公攝事如故)
　(及制禮作樂之事大備營洛邑以朝諸侯周公乃留/治洛邑是年冬成王在洛烝祭八年之初自洛歸于)
　(宗周始自親政是爲周/公致政於成王之年也)
成王以周公爲有勲勞於天下是以封周公於曲阜地
方七百里革車千乗(乗繩/證切)
　(考之史記封周公於曲阜者武王也但周公雖已受/封而不之國武王崩淮夷徐戎與武庚同叛故周公)
　(東征而遣伯禽就國以遏徐戎詩所謂王曰叔父建/爾元子俾侯于魯者葢言成王命伯禽代周公徃侯)
　(魯國爾非謂其時始受封也孟子曰周公之封於魯/也地非不足而儉於百里其後定制諸侯之地方四)
　(百里乃是周公制作禮樂時事葢除王所食之外有/方百里之國有方百里之鄙并附庸二十六國爲方)
　(四百里此記所云地方七百里者夸大之辭非其實/也况周公受封在武王克商之後魯公就國亦在武)
　(王初喪之時今此乃云成王以周公爲有勲勞於天/下然後封之於曲阜而有方七百里之地妄矣方百)
　(里則有輕重/車凡千乗)
命魯公世世祀周公以天子之禮樂
　(此周公旣薨成王思報周公之勲勞而有此命也意/在尊崇周公而不知其非禮故夫子歎之曰周公其)
　(衰矣而程子亦云成王之賜伯禽之受皆非也作此/記者方且夸大之以爲美談甚矣其昧於禮義矣)
是以魯君孟春乗大路載弧韣旂十有二旒日月之章
祀帝于郊配以后稷天子之禮也(韣音/獨)
　(鄭氏曰大路殷之祭天車也弧旌旗所以張幅也其/衣曰韣天子之旌旗畫日月孔氏曰祭天尚質大路)
　(一就尊敬周公故用先代殷禮牲用殷白牡車乗殷/大路也弧以竹爲之其形爲弓以張縿之幅此弓衣)
　(謂之韣方氏曰周官司常日月爲常交龍爲旂此言/日月之章謂之載常可也乃謂載旂者常謂之旂猶)
　(公侯伯子男通謂之諸侯歟且王載大常諸侯載旂/魯公以諸侯而用天子之禮故雖有日月之章而止)
　(謂之旂焉亦降殺之微意也新安王氏曰周天子有/日至之郊以報本有啓蟄之郊以祈穀其祭天車用)
　(玉路旗用日月之常魯僣天子禮亦不敢盡同是以/有祈穀之郊無日至之郊祈穀於孟春郊而後耕則)
　(孟春乃建寅之月非建子也不敢乗天子玉路又不/肯乗同姓金路故乗殷之大路常畫日月天子建之)
　(旂畫交龍同姓諸侯建之常十有二旒旂則九旒而/已今不敢全用天子之旂故於旂上畫日月之章綴)
　(以十有二旒此皆用天/子禮而不敢盡同也)
季夏六月以禘禮祀周公於大廟牲用白牡尊用犧象
山罍鬱尊用黃目灌用玉瓚大圭薦用玉豆雕篹爵用
玉琖仍雕加以璧散璧角爼用梡嶡升歌清廟下管象
朱干玉戚冕而舞大武皮弁素積裼而舞大夏昧東夷
之樂也任南蠻之樂也納夷蠻之樂於大廟言廣魯於
天下也(大廟音泰後同犧如字舊素何切罍音雷瓚才/旦切篹祖管切又酸上聲梡音欵嶡居衞切任)
(而林/切)
　(鄭氏曰禘大祭也周公曰大廟魯公曰世室羣公稱/宫白牡殷牲也尊酒器也犧象鬱鬯之器也黄彞也)
　(灌酌鬱尊以獻也瓚形如槃容五升以大圭爲柄是/謂圭瓚篹籩屬也以竹爲之雕刻飾其直者也爵君)
　(所進於尸也仍因也因爵之形爲之飾也加加爵也/散角皆以璧飾其口也梡始有四足也嶡爲之距清)
　(廟周頌也象謂周頌武也以管播之朱干赤大盾也/戚斧也冕冠名也諸公之服自袞冕而下如王之服)
　(也大武周舞也大夏夏舞也周禮韎師掌教韎樂廣/大也孔氏曰牲用白牡者尊敬周公不用已代之牲)
　(故用殷牲尊用犧象山罍者用天子之尊也犧犧尊/也周禮春夏之祭朝踐堂上薦血腥時用以盛醴齊)
　(君及夫人所酌以獻尸也象象尊也周禮春夏之祭/堂上薦朝事竟尸入室饋食時用以盛盎齊君及夫)
　(人所酌以獻尸也山罍謂夏后氏之尊天子於追享/朝享之祭再獻所用今褒崇周公於禘祭雜用山尊)
　(不知何節所用也鬱尊用黄目者鬱謂鬱鬯酒黃目/嘗烝所用尊崇周公於夏禘用之灌用玉瓚大圭者)
　(灌謂酌鬱鬯獻尸求神也以玉飾瓚故曰玉瓚薦用/玉豆者謂所薦菹醢之屬以玉飾豆故曰玉豆篹形)
　(似筥亦薦時所用篹用竹不可刻飾故雕鏤其柄也/爵用玉琖仍雕者爵君酌酒獻尸杯也琖夏后氏爵)
　(名以玉飾故曰玉琖加以璧散璧角者加謂尸入室/饋食竟夫人酌盎齊亞獻名爲再獻又名爲加以其)
　(非正獻故謂之加于時薦加籩加豆也此時夫人用/璧角内宰所謂瑶爵也瑤是玉名璧是玉之形制爵)
　(是總號角是爵之所受名異而實一也其璧散者夫/人再獻訖諸侯爲賓用之以獻尸雖非正加是夫人)
　(加爵之後故此總稱加先散後角便文也爼用梡嶡/兩代爼也虞爼名梡禮圖云梡長二尺四寸廣一尺)
　(二寸高一尺夏爼名嶡亦如梡直有脚曰梡虞氏尚/質未有餘飾也加脚中央横木曰嶡夏氏漸文故也)
　(升升堂也升樂工於廟堂而歌清廟詩也下堂下也/管匏竹在堂下故云下管堂下吹管以播象武之詩)
　(也朱干玉戚者赤盾而玉飾斧也冕而舞大武者王/著袞冕執赤盾玉斧而舞武王伐紂之樂也上云下)
　(管象謂吹大武詩此云舞大武謂爲大武之舞也皮/弁三王之服裼見美也大夏夏禹之樂也王又服皮)
　(弁裼而舞夏后氏之樂也六冕是周制故用冕而舞/周樂皮弁是三王服故用皮弁舞夏樂也周樂是武)
　(武質故不裼夏家樂文故裼也若諸侯之祭各服所/祭之冕而舞祭綂冕而總干以樂皇尸是也周公德)
　(廣非唯用四代之樂亦爲蠻夷所歸故賜奏蠻夷之/樂於庭也唯言夷蠻則戎狄可知或云正樂旣不得)
　(六代故蠻夷唯與二方也納夷蠻之樂皆於/大廟奏之者廣魯欲使如天子示於天下也)
君卷冕立于阼夫人副褘立于房中君肉袒迎牲于門
夫人薦豆籩卿大夫贊君命婦贊夫人各揚其職百官
廢職服大刑而天下大服(卷音袞/褘音輝)
　(孔氏曰前明祀周公所用器物此明祀周公之時君/與夫人卿大夫命婦行禮之儀尸初入之時君待於)
　(阼階夫人立於東房中副王后首飾以其覆被頭首/褘衣后服之上者迎牲于門謂祼鬯之後牲入之時)
　(迎於門也夫人薦豆籩者朝踐及饋孰并酳尸之時/也卿大夫助君謂初迎牲幣告及終祭也命婦助夫)
　(人謂薦豆籩及祭事之屬當祭之時命百官各揚舉/其職如有廢職不供服之以大刑以此祭周公文物)
　(備具禮儀整肅百官供命而天下大服明周公之德/宜合如此鄭氏曰副褘王后之服唯魯及王者之後)
　(夫人服之諸侯夫人則自揄翟而下贊佐也命婦於/内則世婦也於外則大夫之妻也祭祀世婦以下佐)
　(夫人揚舉也大刑重罪也天下大服知周公之德宜/饗此也澄曰服大刑謂以大刑加於其身也大服者)
　(天下之人見周公饗此盛祭皆以爲當然無不心服/也輔氏曰周公人臣而用天子禮樂以祭宜人之心)
　(有所不服今也執事之臣各舉其職而無怠慢之意/至於有廢職而不舉者則亦自服於大刑至此然後)
　(知天下大服而不以周公爲不可/用天子禮樂也此皆魯人夸詞)
是故夏礿秋嘗冬烝春社秋省而遂大蜡天子之祭也
(礿音藥省讀爲/獮蜡鋤稼切)
　(鄭氏曰不言春祠魯在東方王東廵守以春或闕之/省讀爲獮獮秋田名也春田祭社秋田祭祊大蜡歲)
　(十二月索鬼神而祭之孔氏曰魯在東方朝常以春/當朝之年以朝闕祭廵守在二月不於正月祭者諸)
　(侯預前待乎竟故也或曰不言春祠有脫文爾先儒/謂王春東廵則魯闕春祭當朝之年用春則亦闕祭)
　(非也祭不可闕陳氏曰春言社則秋獮亦祀方詩曰/以社以方是也秋言獮則春社亦蒐傳曰春蒐夏苗)
　(秋獮冬狩是也方氏曰礿嘗烝春社秋省凡此亦諸/侯之所同然特魯行之禮有所隆爾馬氏曰天子大)
　(蜡八而魯以周公之功故得用之澄曰自孟春乗大/路以下言魯之得郊祭郊者祭天於南郊以祈穀而)
　(以后稷配也自季夏六月以下言魯之得禘祭禘者/祭文王於周公之廟而以周公配也君卷冕以下爲)
　(夏礿秋嘗冬烝起文言魯之君夫人四時得服王之/卷冕后之副褘而以天子之禮祭周公於大廟也葢)
　(礿祠烝嘗祭名雖與諸侯同而用天子祭禮則與諸/侯異與夫春蒐之祭社秋獮之祀方冬月之八蜡魯)
　(皆得以如/天子也)
大廟天子明堂庫門天子臯門雉門天子應門
　(鄭氏曰廟及門如天子之制天子五門臯庫雉應路/魯有庫雉路則諸侯三門與孔氏曰周公大廟似天)
　(子明堂魯之庫門似天子臯門魯之雉門似天子應/門制度高大如天子不必事事皆同也清江劉氏曰)
　(以詩書禮春秋考之天子三門諸侯三門門同而名/不同天子有臯應畢無庫雉路諸侯有庫雉路無臯)
　(應畢明堂位所言葢魯用王/禮門制同王門而名不同也)
振木鐸於朝天子之政也
　(鄭氏曰天子將發號令必以木鐸警衆陳氏曰古人/出一號發一令皆聲以警之故振木鐸於朝鐸以金)
　(則取乎義而所用多在乎武事周官鼓人以金鐸通/鼔司馬振鐸是已以木則取乎仁而所用多在乎文)
　(周官小宰小司徒皆云正歲率其屬而振之以徇于/市此皆天子之政也方氏曰周官小宰帥治官之屬)
　(而觀治象之法徇以木鐸曰不用去者國有常刑以/至鄉師士師宫正亦莫不用焉此非天子之政乎)
山節藻梲復廟重檐刮楹達鄉反坫出尊崇坫康圭䟽
屏天子之廟飾也(梲專悅切復音福重平聲檐以占切/刮君八切達鄉去聲康音抗屏並經)
(切/)
　(鄭氏曰山節刻樽盧爲山也藻梲畫侏儒柱爲藻文/也復廟重屋也重檐重承壁材也刮刮摩也鄉爲夾)
　(户窻也毎室八窻爲四達反坫反爵之坫也出尊當/尊南也唯兩君爲好旣獻反爵於其上禮君尊于兩)
　(楹之間崇高也康讀爲亢龍之亢又爲高坫亢所受/圭奠于上焉屏謂之樹今桴思也刻爲雲氣蟲獸如)
　(今闕上孔氏曰此論魯大廟之飾欂盧今之斗栱也/侏儒梁上短柱也重檐者就外檐下壁復安板檐以)
　(辟風雨之灑壁楹柱也刮者以密石摩柱鄉謂窻牖/達者牖户通達坫築土爲之兩君相見飲酒旣獻反)
　(爵於坫上故謂之反坫尊在兩楹間坫在尊南故云/出尊崇坫康圭者亢舉也爲高坫受賓之圭舉於其)
　(上也䟽屏者䟽刻也天子外屏人臣至屏俯伏思念/其事桴思小樓也城隅闕上皆有之然則屏上亦爲)
　(屋以覆屏牆故云桴思也此皆天子廟飾反坫亦在/廟故合言廟飾也陸氏曰天子之桷斲之礱之加密)
　(石焉刮楹其一隅也大廟旅楹徘徊皆有柱達鄉若/今偷柱使前逹也出尊使尊見焉康圭使圭安焉康)
　(讀如字方氏曰凡器仰之爲正覆之爲反反坫所以/覆爵也故爵坫謂之反坫凡物在内爲入在外爲出)
　(坫在尊外故曰出崇坫所以薦圭也故圭坫謂之崇/凡物措之則康坫以措圭故曰康輔氏曰反坫出尊)
　(言其所在崇坫康圭言其所用互備也馬氏曰天子/之廟飾不止於此此舉其略爾天子用其詳而魯用)
　(其略/也)
鸞車有虞氏之路也鉤車夏后氏之路也大路殷路也
乗路周路也(鉤古侯切/乗去聲)
　(鄭氏曰鸞有鸞和也鉤有曲輿者也大路木路也乗/路玉路也漢祭天乗殷之路今謂之桑根車孔氏曰)
　(此明魯有四代車其制各别路即車也鉤曲也輿則/車牀曲輿謂曲前闌也虞質未有鉤矣輔氏曰虞夏)
　(言車殷周言輅各隨時代所稱意者殷周始稱車爲/路爾自魯言之故下皆曰路也新安王氏曰舜時始)
　(有鸞和故其路謂之鸞車夏始有鉤車殷人重木路/周天子乗玉路封同姓則有金路封異姓則有象路)
　(魯之乗路葢金路也玉路非魯所敢僣故郊/禮反用殷之大路鄭以乗路爲玉路非也)
有虞氏之旂夏后氏之綏殷之大白周之大赤(綏注讀/爲緌)
　(鄭氏曰四者旌旗之屬也綏當爲緌讀如冠蕤之蕤/有虞氏當言緌夏后氏當言旂此葢錯誤也緌謂注)
　(旄牛尾於杠首所謂大麾書云武王左黄鉞右秉白/旄以麾周禮王建大旂以賓建大赤以朝建大白以)
　(即戎建大麾以田也孔氏曰此論魯有四代旌旗虞/氏之綏但注旄竿首未有旒縿夏后氏之旂漸文旣)
　(注旌竿首又有旒縿大白謂白色旗大赤謂赤色旗/大白大赤各隨代之色無所畫也應氏曰子華子曰)
　(舜建大常舜惟見旂常爾至夏則復綏之以羽旄綏/者旒之係於繩而華者也陳氏曰旂之制始於舜此)
　(有虞氏之旂也至於夏則致飾矣故曰綏方氏曰旂/卽所謂交龍爲旂也大帛卽雜帛之物也大赤卽通)
　(帛之旜也唯麾不在九/旂之數故特以綏名之)
夏后氏駱馬黒鬛殷人白馬黒首周人黄馬蕃鬛(駱音/洛蕃)
(音煩鬛/力輒切)
　(孔氏曰此明魯有三代之馬夏尚黒故用黒鬛駱白/黒相間也殷尚白頭黒而鬛白從所尚也二代俱以)
　(鬛爲所尚蕃赤也周尚赤用黄近赤也方氏曰馬以/毛物爲主而鬛又毛之長者故三代之馬以鬛言之)
　(陸氏曰魯雖兼用四代服器等物皆有所殺也駱馬/黒鬛卽視乗驪白馬黒首卽視乗翰黄馬蕃鬛卽視)
　(乗騵然駱馬黒鬛夏后氏猶以爲黒白馬黒首殷人/猶以爲白黄馬蕃鬛周人猶以爲赤輔氏曰殷周獨)
　(於此稱人者/以言馬故也)
夏后氏牲尚黒殷白牡周騂剛(騂息/營切)
　(孔氏曰魯用三代牲騂赤色剛牡也騂言剛則白亦/剛白言牡則黒亦牡也方氏曰剛公羊氏作犅葢牛)
　(也牡言其質剛言其性言二代如此則夏后氏尚黒/亦用牡可知故湯用元牡釋者以爲未變夏禮也)
泰有虞氏之尊也山罍夏后氏之尊也著殷尊也犧象
周尊也(著直/略切)
　(孔氏曰此明魯用四代尊有虞氏尚陶故泰用瓦罍/猶雲雷也畫爲山雲之形也著無足而底著地殷尊)
　(無足其餘泰罍犧象並有足也方氏曰泰司尊彞謂/大古之瓦尊山罍卽山尊也禮器亦謂之罍尊非謂)
　(諸臣所酢之罍也以山罍爲尊因謂之罍尊亦猶以/壺爲尊因謂之壺尊也著附著之著下無所承著地)
　(而已殷質故其尊從簡如此飾以犧則曰犧尊/飾以象則曰象尊周尚文故其尊有飾如此)
爵夏后氏以琖殷以斝周以爵(斝音嫁/又上聲)
　(孔氏曰此明魯有三代爵並以爵爲形故并標名於/其上琖以玉飾之殷亦爵形而畫爲禾稼斝稼也周)
　(爵或以玉爲之或飾之以玉方氏曰爵爲爵之形以/承之自周始夏殷未承以爵而亦通謂之爵周以前)
　(止有爵之名周以後又有爵之形也陸氏曰琖以齊/言斝以鬯言爵以酒言知然者盎齊亦或謂之琖酒)
　(鬯尊一/名斝彞)
灌尊夏后氏以雞夷殷以斝周以黄目
　(方氏曰灌尊所以實祼鬯之尊也孔氏曰此明魯有/三代灌尊彞法也與餘尊爲法故稱彞雞彞者或刻)
　(木爲雞形而畫雞於彞斝畫爲禾稼黄目以黄金爲/目鄭氏曰夷讀爲彞周禮春祠夏禴祼用雞彞鳥彞)
　(秋嘗冬烝祼/用斝彞黄彞)
其勺夏后氏以龍勺殷以䟽勺周以蒲勺(勺市/灼切)
　(方氏曰勺用以酌酒者孔氏曰龍勺勺爲龍頭䟽謂/刻鏤通刻勺頭蒲謂合蒲刻勺爲鳬頭其口微開如)
　(蒲草本合而末微開也陸氏曰龍勺/爲龍頭蒲勺爲鳬頭䟽勺爲雉頭)
土鼓蕢桴葦籥伊耆氏之樂也拊搏玉磬揩擊大琴大
瑟中琴小瑟四代之樂器也(蕢音塊桴音浮葦云鬼切/籥音藥拊音甫搏音博揩)
(音/戞)
　(孔氏曰此明魯用古代樂及四代樂器土鼓謂築土/爲鼓蕢桴以土塊爲桴葦籥謂截葦爲籥鄭氏曰蕢)
　(當爲凷籥如笛三孔伊耆氏古天子有天下之號也/今有姓伊耆氏者四代虞夏商周也方氏曰古者以)
　(土爲鼓未有韗革之聲故也以凷爲桴未有斲木之/利故也以葦爲籥未有截竹之精故也拊搏揩擊與)
　(書言戞擊鳴球搏拊琴瑟同義玉磬琴瑟皆堂上之/樂琴言中不言小瑟言小不言中互相備也陸氏曰)
　(拊取聲淺摶取聲深/揩取聲淺擊取聲深)
魯公之廟文世室也武公之廟武世室也
　(鄭氏曰此二廟象周文王武王之廟也世室者不毁/之名也魯公伯禽也武公伯禽之𤣥孫也名敖孔氏)
　(曰魯公伯禽有文德世世不毁其廟象周之文世室/武公有武德其廟不毁象周之武世室按成公六年)
　(五武宫公羊左氏並譏其不宜立此記美成王褒崇/魯國而已武公之廟立而不毁在成公之時作記之)
　(人因成王褒魯遂連文美之非實辭也輔氏曰觀此/篇所載成王之賜伯禽未必如是之備亦有魯君因)
　(仍而僭用之者矣新安王氏曰此言尤不可信周公/爲魯大祖而開國實係魯公然其廟不毁不可援文)
　(王爲比若武公乃伯禽𤣥孫毁廟復立季氏爲之也/且季氏立已毁之廟者有二煬公之廟毁而復立煬)
　(公以弟繼兄者也武公之廟毁而復立武公舎長立/少者也二者皆季氏不臣之心春秋書立武宫立煬)
　(宫以罪季氏鄭不考其故乃曰世室不毁之廟夫昭/穆遞遷則毁武公之廟禮也毁而復立非禮也而比)
　(之於武之世室/甚乖春秋之㫖)
米廩有虞氏之庠也序夏后氏之序也瞽宗殷學也頖
宫周學也(頖音/判)
　(孔氏曰此明魯得立四代之學魯之米廩是有虞氏/之庠魯有虞庠爲廩以藏粢盛鄭氏曰庠序亦學也)
　(瞽宗樂師瞽矇之所宗也古者有道德者使教焉死/則以爲樂祖於此祭之方氏曰天子曰辟廱諸侯曰)
　(頖宫頖宫者半辟廱之制孟子言殷爲序周爲庠而/此以夏后爲序虞爲庠者葢以其養人於此則皆可)
　(謂之庠以其習射於/此則皆可謂之序也)
崇鼎貫鼎大璜封父龜天子之器也越棘大弓天子之
戎器也(璜音/黄)
　(鄭氏曰崇貫封父皆國名文王伐崇古者伐國遷其重/器以分同姓大璜夏后氏之璜越國名也棘㦸也方氏)
　(曰左氏曰周公相王室以君天下於周為睦分魯公以/大路大旂夏后氏之璜封父之繁弱繁弱則大弓也陸)
　(氏曰大璜封父龜傳所謂夏后氏之璜封父之繁弱是/也蓋此龜一名繁弱豈以善中名之歟大弓武王之弓)
　(也周公受賜藏之魯以周賜我為夸故曰天子之器也也/其言天子之禮之祭之政之廟飾之戎器其以為夸一)
夏后氏之鼔足殷楹鼓周縣鼓(縣音/𤣥)
　(鄭氏曰足謂四足也楹謂之柱貫中上出也縣縣之簨/虡也殷頌曰植我鼗鼓周頌曰應朄縣鼓方氏曰楹以)
　(貫中縣則在上獨足為在下故特謂之鼓足陳氏曰/足不若楹之髙楹不若虡之垂亦其後世之加隆爾)
垂之和鍾叔之離磬女媧之笙簧(媧古/娃切)
　(鄭氏曰垂堯之共工也叔未聞女媧三皇承宓犧者/和離謂次序其聲縣也笙簧笙中之簧也孔氏曰垂)
　(所作調和之鍾叔所作編離之磬女媧所作笙中之/簧三者先代之樂魯皆有之鄭注和離謂次序其聲)
　(縣聲解和也縣解離也陸氏曰和鍾編鍾也離磬特/磬也陳氏曰古者造笙以匏為母列管匏中施簧管)
　(端大者十九簧小者十三簧笙簧始於女媧氏簧非/特施於笙又施於竽笙簧十三或十九竽簧三十六)
夏后氏之龍簨虡殷之崇牙周之璧翣(簨音笋虡其矩/切翣所甲切)
　(孔氏曰此明魯有三代樂縣之飾筍飾以鱗此并云虡/者葢夏時簨與虡皆飾以鱗至周乃別故云龍簨虡殷)
　(則於簨之上刻畫木為崇牙之形以挂鐘磬也翣扇也/言周畫繒為扇戴小璧於扇之上鄭氏曰簨虡所以縣)
　(鐘磬也橫曰簨飾之以鱗屬植曰虡飾之以羸屬羽屬/簨以大板為之謂之業殷又於龍上刻畫之為崇牙以)
　(挂縣紘也周又畫繒為翣戴以璧垂五采羽於其下樹/於簨之角上飾彌多也周頌曰設業設虡崇牙樹羽方)
　(氏曰其崇如牙夏后氏有簨虡而未有崇牙商有崇牙/而未有璧翣至周然後三者兼備焉此皆漸致其文也)
有虞氏之兩敦夏后氏之四璉殷之六瑚周之八簋(敦/音)
(對又音堆璉力/展切瑚音胡)
　(鄭氏曰皆黍稷器制之異同未聞方氏曰曰敦曰璉/曰瑚曰簋所命之名不同或雨或四或六或八則漸)
　(增其數也陸氏曰兩敦黍稷四璉黍稷稻粱六瑚黍/稷稻粱麥苽八簋黍稷稻粱白黍黃粱稰穛澄按簋)
　(是盛黍稷之器/其盛稻粱名簠)
俎有虞氏以梡夏后氏以嶡殷以椇周以房俎(椇俱/甫切)
　(鄭氏曰梡斷木為四足而已嶡之言蹷也謂中足為/橫距之象椇之言枳椇也謂曲撓之也房謂足下跗)
　(也上下兩間有似於堂房孔氏曰梡有四足虞氏未/有餘飾嶡足間有橫周謂此俎之橫者為距椇枳之)
　(樹其枝多曲撓殷俎似之周俎頭各有兩足足下各/別為跗足間橫者似堂之壁橫下二跗似堂之東西)
　(頭各有房方氏曰梡者斷木為足無餘飾也嶡者於/足間加橫木焉植為立橫為嶡也椇者旣有橫木又)
　(為曲撓之形陳氏曰殷之橫距與夏同而曲其足與言/三代異周之下跗與三代異而直其足與虞夏同詩)
　(大房𫝊言房烝此房俎也少牢禮言俎距此橫距也其/高下脩廣無文舊圖謂髙二尺四寸廣尺四寸不可考)
夏后氏以楬豆殷玉豆周獻豆(楬苦瞎切獻素/何切又如字)
　(鄭氏曰楬無異物之飾獻䟽刻之孔氏曰獻音娑娑/是希䟽之義方氏曰楬豆未有它飾以木爲柄若蜡)
　(氏之楬而已玉豆則於楬之上又飾之以玉也獻若/周官所謂再獻之獻再獻對朝踐言之則朝踐爲初)
　(獻矣醢人所謂朝踐之豆者初獻也所謂饋食之豆/者再獻也此言獻豆則主祭祀之豆爾以祭祀之豆)
　(爲䟽刻則燕饗之豆不䟽刻矣司尊彞所謂獻尊義/亦類此皆漸増其飾也陳氏曰楬者木之屬也以木)
　(爲之則無飾楬以言其制/玉以言其飾犧以言其用)
有虞氏服韍夏后氏山殷火周龍章(韍音/弗)
　(鄭氏曰韍冕服之韠也舜始作之以尊祭服禹湯至/周增以畫文後王彌飾也天子備焉諸侯火而下卿)
　(大夫山士韎韋而已孔氏曰此論魯有四代韍制虞/氏直以韋爲韍未有異飾夏后氏畫之以山殷増以)
　(火周人加龍以爲文章士韎韐無飾推此卽尊者飾/多此有四等天子至士亦四等故知卿大夫加山諸)
　(侯加火天子加龍方氏曰有山有火而又加之以/龍則其文成矣於周特言章焉章者文之成也)
有虞氏祭首夏后氏祭心殷祭肝周祭肺
　(陳氏曰祭以右手凡祭必於脯醢之豆間祭之尚肺/周禮而已若有虞氏則祭首夏后氏則祭心殷則祭)
　(肝以時異則禮異也周之尚肺特宗廟賓客飲食之/間而已若五祀則户先脾中霤先心門先肝以事異)
　(則禮異也特牲饋食先祭肺後祭肝祝亦祭肺後祭/肝則祭肺非不祭肝也以肺爲主爾由是推之夏殷)
　(非不祭肺以心與肝爲主而已方氏曰有虞氏祭首/尚用氣也氣有隂陽之異以陽爲主爾首者氣之陽)
　(也至於三代則各祭其所勝夏尚黒勝赤故祭心心/於色爲赤也殷尚白勝青故祭肝肝於色爲青也周)
　(尚赤勝白故祭肺/肺於色爲白也)
夏后氏尚明水殷尚醴周尚酒
　(鄭氏曰此皆其時之用非尚也孔氏曰夏后氏尚質/故用水殷人稍文故用醴周人轉文故用酒按儀禮)
　(設尊上𤣥酒是周尚明水也禮運云澄酒在下則周/不尚酒言尚非也方氏曰明水者陰鑑取於月得之)
　(於天者也醴則漸致其味成之以人者也然僅/足以爲禮而已酒則味成而可薦焉厚之至也)
有虞氏官五十夏后氏官百殷二百周三百
　(鄭氏曰周之六卿其屬各六十則周三百六十官也/此云三百者記時冬官亡昬義曰天子立六官三公)
　(九卿二十七大夫八十一元士凡百二十葢謂夏時/也以夏周推前後之差有虞氏官宜六十夏后氏宜)
　(百二十殷宜二百四十不得如此記孔氏曰此明魯/兼有四代之官魯是諸侯按大宰職諸侯唯有三卿)
　(五大夫故公羊傳司徒司空之下各有二小卿司馬/之下一小卿是三卿五大夫今魯雖被褒崇何得備)
　(四代之官與三百六十職葢成王褒崇於魯使魯雜/存四代官職名號非謂魯盡備其數也記者盛美於)
　(魯因舉四代之官本數言之方氏曰周官三百六十/此止言三百亦以其大數而已先儒遂以冬官之亡)
　(爲言豈其然乎輔氏曰魯百里之國決不能盡備四/代之官此皆夸辭也以此例上所言可知也陸氏曰)
　(車旂言四代馬言三代尊言四代其爵其彞其勺言/三代簋俎言四代豆言三代祭言四代其牲其酒言)
　(三代韍言四代學言四代官言四代重者舉四亦言/之法若樂言伊耆氏之土鼔女媧之笙簧與四代之)
　(樂矣其鼔其簨/虡舉三代可也)
有虞氏之綏夏后氏之綢練殷之崇牙周之璧翣(綏音/緌綢)
(土刀/切)
　(鄭氏曰綏亦旌旗之緌夏綢其杠以練爲之旒殷又/刻繒爲崇牙以飾其側亦飾彌多也此旌旗及翣皆)
　(喪葬之飾周禮大喪葬巾車執葢從車持旌御僕持/翣旌從遣車翣夾柩路左右前後天子八翣皆戴璧)
　(垂羽諸侯六翣皆戴圭大夫四翣士二翣皆戴緌孔/氏曰此明魯有四代喪葬旌旗之飾夏旣綢杠以練)
　(又以練爲旒殷刻繒爲崇牙之形以飾旌旗之側周/尚文更取它物飾之不用牙也周以物爲翣翣上戴)
　(璧陳之以鄣柩車前文崇牙璧翣是飾簨虡此是喪/葬之飾方氏曰公西赤志孔子之喪曰飾棺牆置翣)
　(設披周也設崇殷也綢練設旐夏也正謂是矣陳氏/曰喪禮旌旗之飾亦有崇牙棺牆之飾亦有璧翣與)
　(簨虡同者爲欲/使勿之有惡爾)
凡四代之服器官魯兼用之是故魯王禮也天下傳之
久矣君臣未嘗相弑也禮樂刑法政俗未嘗相變也天
下以爲有道之國是故天下資禮樂焉
　(孔氏曰記者旣陳四代服器官於前此結之於後美/大魯國伊耆氏之樂女媧之笙簧非唯四代據其多)
　(者言之爾亦有但舉三代者然四代服器魯家每物/之中得用之不謂事事盡用也作記時是周末唯魯)
　(獨存周禮故以爲有道之國左傳云諸侯宋魯於是/觀禮是天下資禮樂也鄭氏曰王禮天子之禮也傳)
　(傳世也資取也此葢盛周公之德爾春秋時魯三君/弑又士之有誄由莊公始婦人髽而弔始於狐駘云)
　(君臣未嘗相弑政俗未嘗相變亦近誣矣王氏曰周/公有人臣所不能爲之功德而報之以人臣所不得)
　(用之禮樂程子曰周公之功固大矣皆臣子之分所/當爲魯安得獨用天子禮樂哉澄按周末無識之儒)
　(不知魯用天子禮樂之爲非方且極推其盛以爲夸/以其意在於夸也故其言多有非實者而石林葉氏)
　(又欲爲之掩護以爲成王伯禽無失/禮作明堂位者無失辭其誤亦甚矣)
　　　右記魯用天子禮樂
　
　
　
　
　
　
　
　
　
　禮記纂言卷九
欽定四庫全書
　禮記纂言卷十　　　　　　元　吳澄　撰
　　喪大記
　　(鄭氏曰䘮大記者記人君以下始死小斂大斂殯/葬之事方氏曰䘮無非大事也然禮有大小此篇)
　　(所記以大者為主故名䘮大記澄曰此篇是毎章/各記一事之大節非是逐句補記行事之小節故)
　　(云大/記)
疾病外内皆埽君大夫徹縣士去琴瑟寢東首於北牖
下廢牀徹褻衣加新衣體一人男女改服屬纊以俟絶
氣男子不死於婦人之手婦人不死於男子之手(埽悉/報切)
(縣音𤣥去起吕切首手又切/褻息列切屬音燭纊音曠)
　(鄭氏曰疾困曰病外内皆埽爲賓客將來問病也徹/縣去琴瑟聲音動人病者欲靜也凡樂器天子宫縣)
　(諸侯軒縣大夫判縣士特縣去琴瑟者不命之士寢/東首於北牖下謂君來視之時也牖下或爲墉下廢)
　(牀廢去也人始生在地去牀庶其生氣反徹褻衣則/所加者新朝服矣互言之也加朝服者明其終於正)
　(也體一人體手足也四人持之爲其不能自屈伸也/男女改服爲賓客將來問病亦朝服也庶人深衣纊)
　(新綿易動搖置口鼻之上以爲候男子不死於婦人/之手婦人不死於男子之手君子重終爲其相褻應)
　(氏曰掃庭及堂正家之常道於此又皆埽者肅外内/以謹變致潔敬以謹終也樂琴瑟自其疾卽不作則)
　(聲音固已久閉於耳矣徹而去之亦不欲接於目也/李氏曰東首所以歸魂於陽北牖下所以反魄於陰)
　(使之各歸其真宅方氏曰北牖與郊特牲北墉同欲/君南面而視之故也孔氏曰此篇所記皆據諸侯以)
　(下君謂諸侯東首東方生長向生氣也養疾者齊𤣥/至病困改服易羔裘𤣥冠服朝服也馬氏曰君子於)
　(其生也欲内外之有别於其死也欲始終之不褻則/男女之分明夫婦之化興昔者曽子寢疾病樂正子)
　(春坐於牀下曽元曽申坐於足童子隅坐而執燭論/語亦云召門弟子曰啓予足啓予手則曽子之死唯)
　(弟子與子/侍側而已)
君夫人卒於路寢大夫世婦卒於適寢内子未命則死
於下室遷尸于寢士之妻皆死于寢(適當/歷切)
　(鄭氏曰死者必當正寢君謂之路寢大夫謂之適寢/士或謂之適室寢室通爾變命婦言世婦者明尊卑)
　(同也世婦以君下寢之上爲適寢内子卿之妻也下/室其燕處也孔氏曰諸侯有三寢一正者曰路寢二)
　(曰小寢夫人亦有三寢一正二小適寢猶今聽事處/其制異諸侯大夫與妻皆死於適寢世婦是諸侯之)
　(次婦大夫妻曰命婦而云世婦命婦尊與世婦敵故/互言命婦死於正寢則世婦死女君次寢之上也卿)
　(之妻未爲夫人所命則死在下室至小斂後遷尸還/正寢也士之妻各死正室夫妻皆然故云皆也士喪)
　(禮云死于適室此云卒於適寢是寢室通也澄曰此/記止是記君大夫士與其正妻死處不及其次妻世)
　(婦謂大夫之正妻非言諸侯次婦以其名稱與諸侯/次婦同故注䟽因而言其死處也天子適后之次稱)
　(夫人故諸侯以天子之次婦爲適妻之稱諸侯適夫/人之次稱世婦故大夫以諸侯之次婦爲適妻之稱)
　(遞降一等也内子即大夫之正妻未受夫人所命則/未可稱世婦故但稱内子内子葢已命未命之通稱)
　(世婦亦/内子也)
○復有林麓則虞人設階無林麓則狄人設階
　(鄭氏曰復招魂復魄也階所乗以升屋者虞人主林/麓之官也狄人樂吏之賤者階梯也簨虡之類孔氏)
　(曰死者封内若有林麓則虞人設階梯而升屋官職/卑小不合有林麓故狄人設簨虡之類爲階梯也方)
　(氏曰設階必以虞人者以階之材必取諸林麓而虞/人則掌林麓之官也無林麓則無虞人故以樂吏之)
　(賤者/代之)
小臣復復者朝服君以卷夫人以屈狄大夫以𤣥赬世
婦以襢衣士以爵弁士妻以稅衣皆升自東榮中屋履
危北面三號捲衣投于前司服受之降自西北榮(卷與/袞同)
(屈音闕赬勑貞切䄠知彦切稅/它亂切號户髙切捲幾勉切)
　(鄭氏曰小臣君之近臣也朝服而復所以事君之衣/也用朝服而復之者敬也復用死者之祭服以其求)
　(於神也君以卷謂上公也夫人以屈狄互言耳上公/以袞則夫人用禕衣而侯伯以鷩其夫人用褕狄子)
　(男以毳其夫人乃用屈狄矣赬赤也𤣥衣赤裳所謂/卿大夫自𤣥冕而下之服也其世婦亦以襢衣榮屋)
　(翼升東榮者謂卿大夫士也天子諸侯言東霤危棟/上也號若云臯某復也司服以篋待衣於堂前孔氏)
　(曰小臣君之親近臣冀君魂來依之大夫士以下亦/用近臣也君以卷謂上公以袞冕而下夫人以屈狄)
　(謂子男之夫人男子舉上公婦人舉子男之妻男子/舉上以見下婦人舉下以見上是互言也大夫招魂)
　(用𤣥冕𤣥衣纁裳故云𤣥赬也世婦大夫妻其上服/唯䄠衣言世婦亦見君之世婦服與大夫妻同也士)
　(以爵弁士助祭上服也六冕則以衣名冠諸侯爵弁/則以冠名衣今言爵弁但用其衣不用其弁也士妻)
　(以稅衣六衣之下也皆升自東榮者復者升東翼而/上也天子諸侯四注爲屋東西兩頭爲屋簷霤下故)
　(言霤大夫以下但南北二注而爲直頭頭卽屋翼自/此升也中屋履危者當屋東西之中履屋上高危之)
　(處而復也北面求陰之義鬼神所嚮也三號者一號/於上冀神在天而來一號於下冀神在地而來一號)
　(於中冀神在天地之間而來也三招旣竟捲斂所復/之衣從屋前投與司服之官司服待衣於堂前者前)
　(謂陽生之道復是求生也如雜記所言則毎衣三號/降自西北榮者復者投衣畢徃西北榮而下也初復)
　(是求生故升東榮而上求旣不得不忍虚從所求不/得之道還故就幽陰而下也馬氏曰始死者人以不)
　(忍之心而望其重生求生者人以必還之理而欲其/不死故謂之復自君至于士自夫人至于士妻各以)
　(其祭服之盛者招之庶乎神之依是而來也中屋履/危則求之上下之間北面三號則求諸幽隂之義及)
　(乎不知神所在而卒不復也然後捲衣投于前而降/焉葢死矣滅矣不可以復生矣然而死者不可以復)
　(生萬物自然之理也於死而必爲復旣死而卒不能/復聖人制此豈虚禮歟亦以謂孝子之情苟可以死)
　(生而肉骨者/無不爲己)
其爲賓則公館復私館不復其在野則升其乗車之左
轂而復(乗繩證切/轂工木切)
　(鄭氏曰私館卿大夫之家/也不於之復爲主人之惡)
復衣不以衣尸不以斂婦人復不以袡(衣尸於旣切斂/力驗切袡而亷)
(切/)
　(鄭氏曰不以衣尸謂不以襲也復者庶其生也若以/其衣襲斂是用生施死於義相反士喪禮云以衣衣)
　(尸浴而去之袡嫁時上服非事鬼神之衣也孔氏曰/絳襈衣下曰袡長樂陳氏曰不以衣尸不以斂於文)
　(爲騈本但云復衣以衣尸不以斂也以衣尸者卽士/喪禮以衣衣尸者也不以斂者卽士喪禮浴而去之)
　(者也方氏曰稅與袡皆謂之縁衣或以復或不以復/者葢祭之緣衣則謂之稅嫁之緣衣則謂之袡此其)
　(所以異復各以死者之祭服以其求於神故也山陰/陸氏曰復世婦以䄠衣士妻以稅衣襢衣有袡稅衣)
　(亦有袡復升而/袡下垂故不以)
凡復男子稱名婦人稱字
　(鄭氏曰婦人不以名行孔氏曰殷以上貴賤復同呼/名周則天子稱天子諸侯稱某甫且字矣大夫士稱)
　(名婦人/並稱字)
唯哭先復復而後行死事
　(鄭氏曰氣絶則哭哭而復復而不蘇可以爲死事孔/氏曰氣絶孝子卽哭哭訖乃復故云唯哭先復復而)
　(不生故行死事謂正尸/於牀及浴襲之屬也)
　　　右記初復凡二節
始卒主人啼兄弟哭婦人哭踊
　(鄭氏曰悲哀有深淺也若嬰兒中路失母能勿啼乎/孔氏曰主人孝子男子女子也哀痛嗚咽不能哭故)
　(啼也有聲曰哭兄弟情比主人爲輕故哭有聲也婦/人衆婦也宗婦亦啼衆婦人輕則哭也婦人雀踊而)
　(此云踊者通自上諸條並踊也山陰陸氏曰主人啼/而不哭兄弟哭而不踊婦人哭踊殺於上矣葢踊所)
　(以動體安/心下氣也)
旣正尸子坐于東方卿大夫父兄子姓立於東方有司
庶士哭於堂下北面夫人坐于西方内命婦姑姊妹子
姓立于西方外命婦率外宗哭于堂上北面
　(鄭氏曰正尸者謂遷尸牖下南首也子姓謂衆子孫/也其男子立於主人後女子立於夫人後世婦爲内)
　(命婦卿大夫之妻爲外命婦外宗姑姊妹之女孔氏/曰此明人君初喪哭位按旣夕禮設牀第當牖士喪)
　(禮將含商祝入當牖北面故知正尸牖下南首也子/謂世子世子尊故坐於東方士喪禮主人坐于牀東)
　(是也卿大夫父兄子姓立于東方以士喪禮言衆主/人在其後又云親者在室謂大功以上當在室内東)
　(方但諸侯以上位尊故顧命康王之入翼室恤宅宗/不宜與卿大夫父兄子姓俱在室内也卿大夫等或)
　(當在户外之東方遙繼主人之後也有司庶士卑故/在堂下北面按士喪禮云小功以下衆兄弟堂下北)
　(面此直云有司庶士在堂下則諸父兄子姓等雖小/功以下皆在堂上西面也夫人坐于西方者亦近尸)
　(故士喪禮云婦人俠牀東面但士禮略人君當以帷/障之内命婦則子婦也姑姊妹謂君姑姊妹也子姓)
　(君女孫皆立于西方也外命婦外宗䟽於内命婦故/在戶外婦人無堂下之位故皆堂上北面舅之女及)
　(從母之女外宗中兼之也山陰陸氏曰卿大夫序于/父兄子姓之上國事先君臣也諸侯爲卿大夫服而)
　(不服父兄子姓以此序内命婦在上豈諸侯爲内命/婦服視卿大夫服歟應氏曰男東女西陰陽之大分)
　(也喪遽哀迫人雜事叢先謹男女之辨而各以類從/則紛糾雜亂者有倫矣主東賓西内外之大綂也男)
　(主居東之上而内之家長雖若母亦在其西則示一/國一家之有主而内外族姓之尊卑咸有所綂攝矣)
大夫之喪主人坐于東方主婦坐于西方其有命夫命
婦則坐無則皆立
　(鄭氏曰命夫命婦來哭者同宗父兄子姓姑姊妹子/姓也凡此哭者尊者坐卑者立孔氏曰此明大夫初)
　(喪哭位哭位之中有命夫命婦雖卑於死者以其位/尊故坐哭若其無命夫命婦雖尊於死者亦立哭此)
　(是爲喪來哭者若有弔者當立哭不得坐也不顯父/兄子姓及姑姊妹哭位者約上文居喪及下文士喪)
　(略可知也皇氏云凡哭君與大夫爵位尊者坐卑者/立故君喪子及夫人坐卿大夫皆立也大夫之喪主)
　(人主婦命夫命婦坐非命夫命婦者皆立也此尊卑/非對死者爲尊卑若今所行之禮與古異成服之後)
　(尊於死者則坐卑/於死者則立也)
士之喪主人父兄子姓皆坐于東方主婦姑姊妹子姓
皆坐于西方
　(鄭氏曰士賤同宗尊卑皆坐孔氏曰君與大夫位尊/故坐者殊其貴賤士旣位下故坐者等其尊卑無所)
　(異/也)
凡哭尸于室者主人二手承衾而哭
　(鄭氏曰承衾哭者/哀慕若欲攀援)
○君之喪未小斂爲寄公國賓出大夫之喪未小斂爲
君命出士之喪於大夫不當斂則出(爲寄云僞切下/爲母爲其皆同)
　(鄭氏曰父母始死悲哀非所尊不出也出者或至庭/或至門國賓聘大夫不當斂其來非斂時孔氏曰此)
　(明君大夫士未小斂之前主人出迎賓之節寄公失/位之君也國賓鄰國大夫來聘者世子迎寄公及國)
　(賓士出迎大夫皆至庭大夫於君命至門世子於天/子之命士於君命亦然士之喪大夫來弔不當小斂)
　(之時主人無事則出迎大夫若來弔當小斂之時則/擯者以主人有事告不出迎也但云斂不云襲者未)
　(襲之前雖爲君命出其餘則不出故士喪禮未襲之/前君使人弔主人迎于寢門外君使退主人哭拜送)
　(於外門外於時賓有大夫則拜之非特出迎賓也雜/記云士喪當袒大夫至絶踊而拜之亦謂斂後正斂)
　(時不/出也)
凡主人之出也徒跣扱衽拊心降自西階君拜寄公國
賓于位大夫於君命迎于寢門外使者升堂致命主人
拜于下士於大夫親弔則與之哭不逆於門外(跣悉典/切扱初)
(洽切衽而審/切拊音撫)
　(鄭氏曰拜寄公國賓於位者於庭鄕其位而拜之此/時寄公位在門西國賓位在門東皆北面小斂之後)
　(寄公東面國賓門西北面士於大夫親弔謂大夫身/來弔士也與之哭旣拜之卽位西階東面哭大夫特)
　(來則北面孔氏曰前經明出迎賓逺近此更辨拜迎/委曲之儀降自西階不忍當主位也寄公在門西者)
　(寄公有賔義也國賓在門東者本是吉使行私弔之/禮故從主人之位皆北面者凡賓弔北面是其正尸)
　(在堂上故鄉之也寄公小斂後稍依吉禮就賓位東/面鄉主人也國賓亦以小斂後漸吉就賓位但爵是)
　(卿大夫猶北面也士之喪大夫身親來弔士不出迎/大夫於門外其大夫若與士俱來則立于西階下之)
　(南東面主人降西階下南面拜之拜訖卽西階下位/在大夫之北與大夫俱東面哭若大夫獨來不與士)
　(相隨則大夫北面必北/面者凡特弔皆北面也)
夫人爲寄公夫人出命婦爲夫人之命出士妻不當斂
則爲命婦出
　(鄭氏曰出拜之於堂上也此時寄公夫人命婦位在/堂上北面小斂之後尸西東面孔氏曰前明男子迎)
　(賓此明婦人迎賓也出謂出房婦人不下堂但出房/而拜於堂上也婦人尊卑與夫同故所爲出者亦同)
　(也君之喪外命婦率外宗哭於堂上北面故此時在/堂上北面也小斂之後遷尸於堂故從婦人之位在)
　(尸西東/面也)
　　　右記哭位迎賓凡二節
始死遷尸于牀幠用斂衾去死衣小臣楔齒用角柶綴
足用燕几君大夫士一也(幠荒胡切去死起吕切楔桑/結切綴貞劣切又貞衞切)
　(鄭氏曰牀謂所設牀第當牖者也士喪禮曰士死於/適室幠用斂衾去死衣病時所加新衣及復衣也去)
　(之以俟沐浴孔氏曰尸初在地冀生氣復旣不生故/遷于牀離初死處近南當牖前所謂正尸也幠覆也)
　(斂衾者大斂之衾被也遷尸在牀用斂衾覆之楔齒/拄也柶以角爲之長六寸兩頭屈曲將含恐口閉急)
　(故使小臣以柶拄張尸齒令開也尸應著屨恐足辟/戾亦使小臣側几於足令几脚南出綴拘尸足兩邉)
　(令直不辟戾也旣夕禮綴足用燕儿校在/南御者坐持是也自始死至此貴賤同)
○管人汲不說繘屈之盡階不升堂授御者御者入浴
小臣四人抗衾御者二人浴浴水用盆沃水用枓浴用
絺巾挋用浴衣如它日小臣爪足浴餘水棄于坎其母
之喪則内御者抗衾而浴(說吐活切繘均以切抗苦浪/切枓音斗又音主挋音震)
　(鄭氏曰抗衾者蔽上重形也挋拭也爪足斷足爪也/孔氏曰管人主館舎者汲謂汲水繘汲水瓶索也遽)
　(促於事故不說去井索但縈屈執之於手中以水從/西階而升盡不上堂用盆盛浴水用枓酌盆水沃尸)
　(用盤於牀下盛浴水絺是細葛除垢爲易用生時浴/衣拭尸肉令燥如它日謂如平生尋常之日也浴竟)
　(小臣剪尸足之爪坎者甸人所掘階間取土爲竈之/坎内御婦人也内外宜别故母喪用内御舉衾事事)
　(如前唯浴用人不同爾方氏曰管人主管籥之人/也井竈亦其所司故使之汲水焉枓以木爲之)
○管人汲授御者御者差沐於堂上君沐粱大夫沐稷
士沐粱甸人爲垼于西牆下陶人出重鬲管人受沐乃
煑之甸人取所徹廟之西北厞薪用爨之管人授御者
沐乃沐沐用瓦盤挋用巾如它日小臣爪手剪須濡濯
棄于坎(差七何切垼音役重平聲鬲者歷煑諸許切厞/扶味切爨七逭切濡奴亂切濯直孝切坎口感)
(切/)
　(鄭氏曰差淅也淅飯米取其潘以爲沐也浴沃用枓/沐於盤中文相變也士喪禮沐稻此云士沐粱葢天)
　(子之士也以差率而上之天子沐黍與孔氏曰粱稷/皆謂用其米取汁而沐也甸人主郊野之官垼土墼)
　(竈將沐甸人爲土垼墼竈于西牆下以煑沐汁陶人/作瓦器之官重鬲謂縣重之罌是瓦瓶受三升以沐)
　(米爲粥實於瓶以䟽布羃口繫以篾縣之覆以葦蓆/也淅於堂上管人亦升盡等不上堂就御者受淅汁)
　(徃西牆於垼竈鬲中煑之甸人取復魄人所徹正寢/西北厞以然竈煑沐汁爨然也煑汁孰管人取以升)
　(階授堂上御者御者乃爲尸沐瓦盤貯沐汁用巾拭/髮及面挋晞也清也事事如平生小臣剪手爪治須)
　(象平生也濡謂煩撋其髮濯謂不淨之汁所濡濯汁/棄坎中巾櫛浴衣亦并棄之其坎坎南順廣尺輪二)
　(尺深三尺南其壤此沐汁棄於坎則浴汁亦然沐與/浴俱有枓有盤浴云用枓沐云用盤故云文相變)
○君設大盤造冰焉大夫設夷盤造冰焉士併瓦盤無
冰設牀襢第有枕含一牀襲一牀遷尸于堂又一牀皆
有枕席君大夫士一也(造七報切併步頂切䄠之/善切第側里切含胡暗切)
　(鄭氏曰造猶内也襢第袒簀也謂無席如浴時牀也/禮自仲春之後尸旣襲旣小斂先内冰盤中乃設牀)
　(於其上不施席而遷尸焉秋涼而止士不用冰以瓦/爲盤併以盛水耳漠禮大盤廣八尺長丈二深三尺)
　(赤中夷盤小焉周禮天子夷盤士喪禮君賜冰亦用/夷盤然則其制宜同之孔氏曰造冰者造内其冰於)
　(盤中夷盤亦内冰小於大盤置冰於下設牀於上去/席襢露第簀浴時無席爲漏水也設冰無席爲通寒)
　(氣也含襲遷尸此三節各有牀皆有枕席唯含一時/暫徹枕使面平含竟並有枕含襲及堂皆有席也注)
　(云旣襲謂大夫旣小斂謂士皆其死/之明日若天子諸侯三日而設冰也)
○君錦冒黼殺綴旁七大夫𤣥冒黼殺綴旁五士緇冒
赬殺綴旁三凡冒質長與手齊殺三尺自小斂以徃用
夷衾夷衾質殺之裁猶冒也(冒莫報切黼音甫殺/色戒切裁才再切)
　(鄭氏曰冒者旣襲所以韜尸重形也殺冒之下帬韜/足上行者也小斂又覆以夷衾裁猶制也孔氏曰冒)
　(謂襲後小斂前所用以韜尸也冒制如直囊作兩囊/各縫合一頭又縫連一邉餘一邉不縫兩囊皆然上)
　(者曰質下者曰殺其用之先以殺韜足而上後以質/韜首而下君質用錦殺用黼綴旁七者不縫之邉上)
　(下安七帶綴以結之也大夫綴旁五士綴旁三者尊/卑之差也上𤣥下纁象天地也以此推之士赬殺則)
　(君大夫畫殺爲斧文也凡冒謂通貴賤也冒之質從/頭韜來至下長短與手相齊殺從足韜上長三尺自)
　(小斂以徃徃猶後也小斂前有冒小斂後衣多故用/夷衾覆之夷衾質殺之裁猶冒也者言夷衾上齊於)
　(手下三尺所用繒色及長短制度如/冒之質殺但不復爲囊及旁綴也)
　　　右記浴沐含襲凡五節
小斂於戶内大斂於阼君以簟席大夫以蒲席士以葦
席(簟徒㸃切/葦云鬼切)
　(鄭氏曰簟細葦席也三者下皆有莞孔氏曰此明君/大夫士小斂大斂所用之席士卑不嫌故得與君同)
　(用簟也按士喪禮記設牀當牖下筦上簟經云布席/户内下筦上簟謂小斂也大斂云布席如初始死至)
　(大斂用席皆有莞也大夫辟君上席以蒲若吉禮則/蒲在莞下故司几筵蒲筵繢純加莞席紛純與此異)
○小斂布絞縮者一横者三君錦衾大夫縞衾士緇衾
皆一衣十有九稱君陳衣于序東大夫士陳衣于房中
皆西領北上絞紟不在列(絞户交切稱尺/證切紟其鴆切)
　(鄭氏曰絞旣斂所用束堅之者縮從也衣十有九稱/法天地之終數也士喪禮小斂陳衣於房中南領西)
　(上與大夫異今此同葢亦天子之士也絞衾不在列/以其不成稱不連數也小斂無紟因絞不在列見之)
　(也或曰縮者二孔氏曰以布爲絞從者一幅竪置於/尸下横者三幅亦在尸下從者在横者之上每幅之)
　(末析爲三片以結束爲便也君大夫士各用一衾故/云皆一舒衾於此絞上君大夫士同用十九稱衣布)
　(於衾上然後舉尸於衣上屈衣裹又屈衾裹之然後/以絞束之天數終於九地數終於十人旣終故以天)
　(地終數斂之也陳衣謂將小斂陳衣也房中者東/房大夫士唯有東房也絞紟不在十九稱之列)
大斂布絞縮者三横者五布紟二衾君大夫士一也君
陳衣于庭百稱北領西上大夫陳衣于序東五十稱西
領南上士陳衣于序東三十稱西領南上絞紟如朝服
絞一幅爲三不辟紟五幅無紞(不辟補麥切又/音璧紞當覽切)
　(鄭氏曰二衾者或覆之或薦之如朝服者謂布精麤/朝服十五升小斂之絞廣終幅析其末以爲堅之强)
　(也大斂之絞一幅三析用之以爲堅之急也紞以組/類爲之綴之領側若今被識矣生時禪被有識死者)
　(去之異於生也士喪禮大斂亦陳衣於房中南領西/上與大夫異今此同葢亦天子之士孔氏曰布絞縮)
　(者三謂取布一幅裂作三片直用之兩頭裂中央不/通横者五謂又取布二幅分裂作六片用五片横於)
　(縮下布紟者禪被也皇氏云紟置絞束之下擬用舉/尸今按記文紟在絞後當在絞上以絞束之二衾者)
　(小斂君大夫士各一衾至大斂各加一衾其衾所用/與小斂同但此衾一是始死覆尸者一是大斂時復)
　(制士旣然明大夫以上亦然君陳衣百稱者衣多故/陳在庭爲榮顯按雜記篇注襲禮大夫五諸侯七上)
　(公九天子十二稱則此大斂天子當百二十稱上公/九十稱侯伯子男七十稱今云君百稱者舉上公全)
　(數言之北領謂尸在堂也西上由西階取之便也大/夫士小斂衣少綂於尸故北上大斂衣多故南上亦)
　(取之便也絞之與紟二者布精麤皆如朝服十五升/絞以一幅之布分爲三不辟辟擘也辟讀爲擘假借)
　(字也小斂之絞全幅析裂其末爲三大斂之絞旣小/不復擘裂其末也小斂絞用全幅者以衣少欲得堅)
　(束力强也大斂一幅分爲三片者凡物細則束縛牢/急以衣多故須急也紞綴衿之領側若被識者領謂)
　(被頭側謂被旁識謂記識言綴此組類於領及側如/今被之記識也澄曰絞一幅爲三不辟者辟讀如闢)
　(開也葢小斂之絞縮一横三者曰一曰三皆以布之/全幅爲數也大斂之絞縮三横五者曰三曰五皆以)
　(布之小片爲數也横絞之五旣是以兩幅之布通身/裁開爲六小片而用其五片矣縮絞之三亦是以一)
　(幅之布裁開其兩端爲三但中間當腰處約計三分/其長之一不剪破爾其横縮之絞八片皆狹小故結)
　(束處不用更辟裂之也若小斂横縮之絞是全幅之/布則其末須是剪開爲三方可結束也但其剪開處)
　(不甚長非如大斂之縮絞三分其長之二皆剪開也/衿五幅者葢用布五幅聯合爲一如今單布被斂衾)
　(直鋪布紟横鋪斂時先𦂳捲布衿以包裹斂衾然後/結束縮絞之三縮絞結束畢然後結束横絞之五也)
小斂之衣祭服不倒君無襚大夫士畢主人之祭服親
戚之衣受之不以卽陳(襚音/遂)
　(鄭氏曰不倒尊祭服也斂者要方散衣有倒君無襚/者不陳不以斂孔氏曰小斂十九稱不悉著之但用)
　(裹尸要取其方而衣有倒領在足間者唯祭服尊領/不倒在足也君無襚者君斂悉用已衣不陳用它衣)
　(襚送者大夫士降於君小斂則先畢盡用已正服乃/用賓客襚者也祭服言衣之美者若親屬有衣相送)
　(大功以上襚不將命自卽陳於房中小功以下及同/姓皆將命受之而不以卽陳列也如皇氏意臣有致)
　(襚於君之禮但君不陳不以斂熊氏曰小斂之時君/無以衣襚大夫士雖有不以斂至大斂則得用君襚)
　(其義俱通故兩存焉廬陵胡氏曰此謂小斂君不以/衣襚大夫士若大斂則君襚澄曰鄭皇孔氏義同熊)
　(氏以大夫士爲句雖竒而鑿且此章每節皆言君與/大夫士三者之禮如熊說則此節不言君禮而但言)
　(大夫士禮與前後節立文之例不合孔氏兩存其義/猶或有疑胡氏專主其說則偏矣君無襚者謂君之)
　(小斂但有已衣無襚衣雖有襚衣不用也大夫士則/先盡用自已之正服乃繼用它人之襚服親屬謂小)
　(功以下若大功以上之襚不將命自卽陳於房中者/用之以繼主人之正服而斂以下親戚之襚則須將)
　(命喪主但受之雖用以斂而/未必盡用故不以卽陳也)
小斂君大夫士皆用複衣複衾大斂君大夫士祭服無
筭君褶衣褶衾大夫士猶小斂也(複音福/褶音牒)
　(鄭氏曰褶祫也君衣尚多去其著也孔氏曰筭數也/所有祭服大斂皆用之無限數也大夫士猶小斂則)
　(複衣複衾也據主人之衣故用複若/襚亦得用祫故士喪禮云襚以褶也)
袍必有表不禪衣必有裳謂之一稱(袍步毛切/禪音單)
　(鄭氏曰袍褻在必有以表之乃成稱也孔氏曰袍有/衣以表之不使禪露也死則冬夏並用袍上並加表)
　(熊氏云士襲用褻衣小斂有袍大斂亦有袍若大夫/襲亦有袍雜記子羔之襲繭衣裳是也公則襲及大)
　(小斂皆不用褻衣雜記公襲無袍繭襲輕尚無/大小斂無可知陸氏德明曰衣單複具曰稱)
凡陳衣者實之篋取衣者亦以篋升降者自西階(篋古/協切)
　(鄭氏曰取猶受也澄曰篋盛之者示愼重不輕褻之/意自西階者主人雖死視之如生不敢由主人之階)
　(也/)
凡陳衣不詘非列采不入絺綌紵不入(詘邱勿切/紵直吕切)
　(鄭氏曰不屈謂舒而不卷也列采謂正服之色絺綌/紵當暑之褻衣也襲尸重形冬夏用袍及斂則用正)
　(服孔氏曰此謂大夫以下若公則襲亦不用袍列来/謂五方正色非雜色絺是細葛綌是麤葛紵是紵布)
　(不入不入/陳之也)
小斂大斂祭服不倒皆左衽結絞不紐(紐女/九切)
　(孔氏曰此明斂衣之法前已言小斂不倒大斂亦不/倒此又言小斂者爲下諸事出也皆者大斂小斂同)
　(也衽衣襟也生鄉右左手解抽帶便也死則襟向左/示不復解也結絞不紐者生時帶並為屈紐使易抽)
　(解若死則無復解故絞束畢結之不/爲紐也鄭氏曰衽向左反生時也)
○君之喪大胥是斂衆胥佐之大夫之喪大胥侍之衆
胥是斂士之喪胥爲侍士是斂(胥舊讀爲/祝今如字)
　(鄭氏曰胥樂官也不掌喪事胥當爲祝字之誤也侍/猶臨也大祝之職大喪贊斂喪祝卿大夫之喪掌斂)
　(士喪禮商祝主斂孔氏曰大祝是接神者故君喪使/斂衆祝喪祝也賤故副佐大祝也大夫卑故大祝侍)
　(之侍謂臨檢之也君應有侍者不知何人也喪祝畢/故親斂士之喪喪祝臨之士之朋友來助斂也士喪)
　(禮士舉遷尸是也商祝祝習商禮者澄曰大胥非謂/樂官之大胥按周官大祝之下有胥四人所謂大胥)
　(者大祝之胥也喪祝之下有胥四人所謂衆胥者衆/祝之胥也大祝之爵爲下大夫喪祝之爵爲上士非)
　(能親執斂役者故雖身親莅事而各以其下之胥服/勞侯國之祝雖非四命之下大夫三命之士等而衰)
　(之其命數大祝當降國卿一等衆祝當降二等胥各/四人當亦如王朝之數國君之斂大胥四人親斂衆)
　(胥二人佐之以足六人之數祝官臨檢記雖不言孔/䟽謂君應有侍者不知何人葢大祝也大夫之斂則)
　(大胥二人臨檢衆胥四人親檢士之斂/則衆胥二人臨檢士之友四人自斂)
斂者旣斂必哭
　(孔氏曰斂者謂大祝衆祝之屬以其與亡者或/有恩今手爲執事專心則增感故斂竟皆哭)
士與其執事則斂
　(鄭氏曰斂者必使所與執事者不欲妄人褻之孔氏/曰釋前士是斂義與執事謂平生曽與亡者共執事)
　(今與喪所則助斂若不經共/執事則褻惡之不使斂焉)
斂焉則爲之壹不食
　(孔氏曰生經有恩死又爲之斂爲之廢一食澄曰上/言旣斂必哭葢通為大胥衆胥及士而言此言一不)
　(食葢專為士之生嘗共事死又與/斂者言其情厚於大胥衆胥等也)
凡斂者六人
　(孔氏曰凡者貴賤同也/兩邉各三人故用六人)
凡斂者袒遷尸者襲
　(鄭氏曰袒者於事便也孔氏曰凡斂謂執大小斂事/事多故袒爲便遷尸謂大斂於地乃遷尸入棺事少)
　(故/襲)
　　　右記小斂大斂凡三節
小斂主人卽位于戶内主婦東面乃斂卒斂主人馮之
踊主婦亦如之主人袒說髦括髮以麻婦人髽帶麻于
房中(馮音憑袒音但說它活/切髦音毛髽側𤓰切)
　(孔氏曰此明人君大夫士小斂之節初時尸在牖下/主人在尸東今小斂當戶内故主人在戶内稍東西)
　(面斂訖主人馮尸而踊主婦馮尸竟亦踊曏小斂主/人不袒今方有事故袒衣也髦者幼時剪髮爲之至)
　(年長則垂著兩邉明人子事親恒有孺子之義若父/死說左髦母死說右髦二親並死則並說之小斂竟)
　(喪事已成故說髦括髮以麻以用也人君小斂說髦/竟括髮用麻士旣小斂亦括髮但未說髦爾婦人髽)
　(亦用麻帶麻麻帶也謂婦人要絰男子說髦括髮在/東房婦人髽帶麻于西房與男子異處鄭氏曰士旣)
　(殯說髦此云小斂葢諸侯禮也士之旣殯諸侯之小/斂於死者俱三日婦人之髽帶麻于房中則西房也)
　(天子諸侯有左右房吕氏曰婦人不俟男子襲絰先/帶麻者以其無絞帶布帶且質略少變故因髽而襲)
　(絰也長樂黄氏曰士喪禮小斂馮尸主人括髮袒衆/主人免于房婦人髽于室士喪禮記曰旣馮尸主人)
　(絞帶衆主人布帶則小斂馮尸之後括髮免髽之時/主人已絞帶衆主人已布帶婦人已帶麻特主人未)
　(襲絰爾又喪服斬衰章䟽云婦人亦有絞帶/布帶以備喪禮吕氏云無絞帶布帶當考)
徹帷男女奉尸夷于堂降拜(奉芳/勇切)
　(孔氏曰此明士之喪小斂訖徹帷夷尸之節初死恐/人惡之故有帷小斂衣尸畢有飾故除帷也諸侯及)
　(大夫賓出乃徹帷見下文夷陳也小斂竟相者舉尸/將出戶陳于堂孝子男女親屬扶捧之至堂也降下)
　(也適子下堂拜賓也鄭氏曰夷之言尸也於遷尸主/人主婦以下從而奉之孝敬之心也方氏曰夷之爲)
　(言移也亦以傷爲戒周官凌人大喪共夷盤冰所以/寒其尸使勿傷曰夷牀曰夷衾皆以是山陰陸氏曰)
　(體魄降矣而謂之夷婉辭/也若知氣有升無夷也)
君拜寄公國賓大夫士拜卿大夫於位於士旁三拜夫
人亦拜寄公夫人於堂上大夫内子士妻特拜命婦氾
拜衆賓於堂上(氾芳/劍切)
　(鄭氏曰衆賓謂士妻也尊者皆特拜拜士與其妻皆/旅之孔氏曰此明小斂訖拜賓也君謂嗣君小斂畢)
　(尸出堂嗣君下堂拜寄公國賓並就其位鄉而拜之/也大夫士是先君之臣同服斬衰小斂訖出庭列位)
　(故嗣君出拜之卿大夫則就其位鄉而拜之士賤不/人人拜之每一面三拜士有三等故也旁猶面也夫)
　(人拜於堂上婦人無下堂也大夫内子士妻夫人亦/拜之卿妻曰内子大夫妻曰命婦不云命婦者見卿)
　(妻與命婦同也特拜命婦特猶獨也謂人人拜之尊/故也拜内子亦然衆賓士妻賤故氾拜之亦旁三拜)
　(也此記唯舉君喪拜賓不云大夫士者文不具也大/夫士之喪拜賓亦然故士喪禮謂主人拜賓大夫特)
　(拜士旅之是也以上皆皇氏說熊氏云大夫士拜卿/大夫士者是卿大夫士家自遭喪小斂後拜卿大夫)
　(於位士旁三拜大夫内子士妻亦謂大夫士妻家自/遭喪小斂後拜命婦及拜士妻之禮大夫士各自遭)
　(喪幷言之者以大夫士家小斂後拜賓同故也此君/大夫士之喪小斂後拜賓與上文未小斂時文類其)
　(義愈於/皇氏)
主人卽位襲帶絰踊母之喪卽位而免乃奠弔者襲裘
加武帶絰與主人拾踊(免音問拾/其刼切)
　(鄭氏曰卽位阼階下之位也有襲絰乃踊尊卑相變/也母之喪卽位而免記異者禮斬衰括髮齊衰免以)
　(至成服而冠爲母重初亦括髮旣小斂則免乃奠小/斂奠也始死弔者朝服裼裘如吉時小斂則改襲而)
　(加武與帶絰矣武吉冠之卷也加武者明不改冠亦/不免也檀弓曰主人旣小斂子游趨而出襲裘帶絰)
　(而入孔氏曰主人拜賓時袒今拜畢襲衣加要帶首/絰於序東復位乃踊也士喪禮先踊乃襲絰此先襲)
　(絰乃踊士爲卑此據諸侯爲尊故注云尊卑相變爲/父喪拜賓竟而卽阼階下位又序東帶絰猶括髮若)
　(爲母喪至拜賓竟卽位時不復括髮以免代之免以/襲絰至大斂乃成服所以異於父也拜賓襲絰踊竟)
　(後始設小斂之奠弔者襲裘加武者未小斂之前弔/者裘上有裼衣上有朝服開朝服露裼衣今小斂之)
　(後弔者以上朝服揜襲裘上裼衣也加武者主人旣/素冠素弁弔者故加素弁於武也帶絰者帶謂要帶)
　(絰謂首絰以朋友之恩故加帶絰若無朋友之恩則/無帶唯絰而已拾踊拾更也主人先踊婦人踊弔者)
　(踊三者三是與主人更踊也凶冠武與冠連不别有/武免亦無武今云加武明不改作凶冠亦不作免也)
　(山陰陸氏曰鄭氏謂有襲絰乃踊尊卑相變然則袒/括髮括髮袒亦相變加武者不以居冠弔居冠屬武)
君喪虞人出木角狄人出壺雍人出鼎司馬縣之乃官
代哭大夫官代哭不縣壺士代哭不以官君堂上二燭
下二燭大夫堂上一燭下二燭士堂上一燭下一燭
　(鄭氏曰代更也未殯哭不絶聲爲其罷倦旣小斂可/爲漏刻分時而更哭也木給爨竈角以爲㪺水斗壺)
　(漏水之器也冬漏以火爨鼎沸而後沃之此挈壺氏/所掌也屬司馬司馬涖縣其器大夫不縣壺下君也)
　(士代哭不以官自以親䟽哭也燭所以照饌也滅燎/而設燭孔氏曰此論君及大夫士小斂後代哭之異)
　(虞人主山澤之官故出木與角狄人樂吏主挈壺漏/水之器故出壺雍人主亨飪故出鼎冬月水凍則漏)
　(遲無準故取鼎煖水用虞人木爨煑之也司馬夏官/卿也其屬有挈壺氏故司馬自臨視縣漏器挈壺氏)
　(云凡喪縣壺以代哭者縣漏分時使均其官屬更次/相代而哭也有喪則於中庭終夜設燎至曉滅燎而)
　(日光未明故須/燭以照祭饌也)
賓出徹帷哭尸于堂上主人在東方由外來者在西方
諸婦南鄉
　(鄭氏曰賓出徹帷君與大夫之禮士卒斂卽徹帷由/外來謂奔喪者也無奔喪者婦人猶東面孔氏曰賓)
　(出後乃除帷人君及大夫禮舒也哭尸以下通明小/斂後尸出在堂時法哭尸于堂主人位在尸東婦人)
　(位在尸西如室中若於時有新奔喪從外來者則居/尸西方欲異於在家也奔喪未小斂而至則在東方)
　(與在家同也諸婦南鄕謂主婦以下在家者婦人位/本在西方東鄕今旣有外新奔者故移避之而近北)
　(鄉南/也)
婦人迎客送客不下堂下堂不哭男子出寢門見人不
哭其無女主則男主拜女賓于寢門内其無男主則女
主拜男賓于阼階下子幼則以衰抱之人爲之拜爲後
者不在則有爵者辭無爵者人爲之拜在竟内則俟之
在竟外則殯葬可也喪有無後無無主(人爲云僞切下/同竟與境同)
　(鄭氏曰婦人所有事自堂及房男子所有事自堂及/門非其事處而哭猶野哭也出門見人謂迎賓也拜)
　(者皆拜賓於位也爲後者有爵攝主爲之辭於賓爾/不敢當尊者禮也孔氏曰此明小斂之後男主女主)
　(迎送弔賓及拜賓之位又廣明喪主不在之義婦人/質故送迎敵者不下堂有君夫人弔則主婦下堂至)
　(庭稽顙而不哭也男子遭喪敵者來弔不出門若有/君命則出門亦不哭也故士喪禮君使人弔徹帷主)
　(人迎于寢門外見賓不哭是也其無女主以下明喪/無主使人攝者禮若有主則男主拜男賓女主拜女)
　(賓無女主則男主拜女賓于寢門内少逺階下而猶/不出門也無男主則使女主拜男賓於阼階下位鄉)
　(云女有下堂謂此也子雖幼小則以衰抱之爲主而/代之拜賓也爲後者不在則有爵者辭謂主有官爵)
　(出行不在而家有喪其攝主無官爵則辭謝於賓云/已無爵不敢拜賓也無爵者人爲之拜謂不在之主)
　(無官爵其攝主之人爲主拜賓也若主行近在竟内/則俟其還乃殯葬若主在國外不可待則殯又不可)
　(待則葬可也喪有無後無無主釋所以使人攝及以/衰抱幼之義無主則對賓有闕故四鄰里尹主之無)
　(得無主也應氏曰有爵者來弔則辭謝不敢見重爵/命也無爵者代之拜此有爵無爵葢係於弔者而注)
　(以係於爲後不在之人理有不通人之於喪也惟其/情之厚者則弔之初不視其爵之有無而爲攝主者)
　(亦通大夫士而言也大夫或弔於士士或弔於大夫/其徃來初無常而受弔者不拘爲後者之貴賤但弔)
　(者之至則隨其人而應之有所辭所拜之不同且攝/主所以領賓而欲弔者之不虛辱爾若如注說則爲)
　(後不在必身無爵者於凡有客始一例接之苟有爵/則一例辭之是無事乎接賓也又何以攝主爲在禮)
　(士不主大夫之喪士不攝大夫則有爵之喪必有爵/者而後主之矣為主者有爵則受有爵之弔乃為相)
　(稱又何/辭焉)
　　　右記小斂凡一節
君將大斂子弁絰即位于序端卿大夫即位于堂亷楹
西北面東上父兄堂下北面夫人命婦尸西東面外宗
房中南面小臣鋪席商祝鋪絞紟衾衣士盥于盤上士
舉遷尸于斂上卒斂宰告子馮之踊夫人東面亦如之
(鋪普吳切/又音敷)
　(鄭氏曰子弁絰者未成服弁如爵弁而素大夫之喪/子亦弁絰孔氏曰此明君大斂之節成服則著喪冠)
　(弁絰是未成服君大夫士皆然此雖謂大斂其小斂/亦同也序謂東序端謂序之南頭卿大夫謂羣臣也)
　(堂亷謂堂基南畔亷稜之上楹謂南近堂亷者子位/旣在東序端故羣臣列於基上東楹之西也父兄諸)
　(父諸兄不仕者以其賤故在堂下鄉北以東爲上也/若士亦在堂下外宗君之姑姊妹之女及姨舅之女)
　(也輕故在房中而鄉南鋪席謂下莞上簟敷於阼階/上供大斂也商祝鋪絞紟衾衣等致于小臣所鋪席)
　(上以待尸也士亦喪祝之屬周禮喪祝上士二人中/士四人下士八人將舉尸故先盥手于盤上也斂上)
　(卽斂處宰告者斂畢大宰告孝子也孝子得告/馮尸而起踊夫人亦馮尸而踊馮竟乃斂於棺)
大夫之喪將大斂旣鋪絞紟衾衣君至主人迎先入門
右巫止于門外君釋菜祝先入升堂君卽位于序端卿
大夫卽位于堂亷楹西北面東上主人房外南面主婦
尸西東面遷尸卒斂宰告主人降北面于堂下君撫之
主人拜稽顙君降升主人馮之命主婦馮之
　(鄭氏曰先入右者入門而右也巫止者君行必與巫/巫辟凶邪也釋菜禮門神也必禮門神者君非問疾)
　(弔喪不入諸臣之家也主人房外南面大夫之子尊/得升視斂也孔氏曰此明大夫斂節主人適子也出)
　(門迎君望見馬首不哭不拜先還入門右北面以待/君至巫止門外者君臨臣喪巫祝桃茢至門恐主人)
　(惡之且禮敬主人故不將巫入對尸柩巫止而祝代/入故先君而入門升自阼階也君隨祝後而升堂卽)
　(位於東序之端阼階上之東是適子臨斂處也主人/房外南面者鄕者在門右君升則主人亦升立君之)
　(北東房之外面向南俱欲視斂也遷尸者鄕鋪絞紟/衾衣而君至今列位畢故舉尸于鋪衣上也主人得)
　(告斂畢降西階堂下鄕北立待君也君臣情重方爲/分異故斂竟君以手撫按尸與之别主人見君撫尸)
　(故在堂下拜稽顙以禮君之恩君降者撫尸畢而下/堂也升主人者君命升之也主人升自西階由足西)
　(面馮尸不當君所君又命主婦馮之士喪/禮子不得升大夫之子尊得升視斂也)
士之喪將大斂君不在其餘禮猶大夫也
　(鄭氏曰其餘謂卿大夫及主婦之位孔氏曰此明士/斂之節士卑君不視斂故君不在其餘鋪衣列位男)
　(女之儀悉/如大夫也)
鋪絞紟踊鋪衾踊鋪衣踊遷尸踊斂衣踊斂衾踊斂絞
紟踊
　(孔氏曰此明孝子貴賤踊節澄曰貴賤謂君大/夫士之禮皆同大斂當此之節則孝子必踊也)
君撫大夫撫内命婦大夫撫室老撫姪娣君大夫馮父
母妻長子不馮庶子士馮父母妻長子庶子庶子有子
則父母不馮其尸凡馮尸者父母先妻子後君於臣撫
之父母於子執之子於父母馮之婦於舅姑奉之舅姑
於婦撫之妻於夫拘之夫於妻於昆弟執之馮尸不當
君所凡馮尸興必踊(拘音俱又/古侯切)
　(鄭氏曰撫以手按之也内命婦君之世婦馮謂扶持/服膺也君於臣撫之至夫於妻於昆弟執之此恩之)
　(深淺尊卑之儀也馮之類必當心馮尸不當君所不/敢與尊者所馮同處也凡馮尸必坐興必踊悲哀之)
　(至孔氏曰此明撫尸馮尸之節大夫貴故君自撫之/大夫以室老爲貴臣以姪娣爲貴妾死則爲之服故)
　(並撫之也君大夫自主父母妻長子四人喪故同馮/之馮父母撫妻子幷云馮通言爾士賤故馮及庶子)
　(無子者君大夫庶子雖無子不得馮也凡馮尸者凡/主人也父母先妻子後謂尸之父母妻子也君尊於)
　(臣但以手撫按尸心身不服膺也父母於子執之當/心上衣也子於父母馮之服膺心上也婦於舅姑尊)
　(故奉當心上衣也舅姑於婦亦手按尸心與君爲臣/同也妻於夫拘之微引心上衣輕於馮重於執也夫)
　(於妻於昆弟亦執心上衣也不當君所者君已馮心/則餘人馮君宜少辟之凡馮尸必哀殞故起必踊泄)
　(之馮者爲重奉次之拘次之執次之尊者則馮奉卑/者則撫執執雖輕於撫而恩深故君於臣撫父母於)
　(子執是兼有尊卑深淺也士喪禮君坐撫當心此云/馮尸不當君所明君不撫得當君所也澄曰總言之)
　(皆謂之馮尸分言之則有馮奉拘撫執五者之異撫/在拘執之間山陰陸氏曰言執若不能拾也言奉若)
　(舅姑在焉拘之婦人/從一若猶有所拘焉)
　　　右記大斂凡一節
君於大夫世婦大斂焉爲之賜則小斂焉於外命婦旣
加葢而君至於士旣殯而徃爲之賜大斂焉
　(方氏曰小斂在先大斂在後喪事以速爲敬故大斂/而徃者禮之常小斂而徃者爲之賜也鄭氏曰爲之)
　(賜謂有恩惠也加葢而至於臣之妻略也孔氏曰君/於大夫大斂是常小斂是恩賜世婦謂内命婦爲之)
　(恩賜則小斂而徃君於外命婦恩輕/故旣大斂入棺加葢之後而君至也)
夫人於世婦大斂焉爲之賜小斂焉於諸妻爲之賜大
斂焉於大夫外命婦旣殯而徃
　(孔氏曰於諸妻謂姪娣及同姓女也同士禮故爲之/賜大斂焉若夫人姪娣尊同世婦當大斂爲之賜小)
　(斂焉夫人於大夫及外命婦旣殯而/徃但有一禮無恩賜差降之事也)
大夫士旣殯而君徃焉使人戒之主人具殷奠之禮俟
于門外見馬首先入門右巫止于門外祝代之先君釋
菜于門内祝先升自阼階負墉南面君卽位于阼小臣
二人執戈立于前二人立于後擯者進主人拜稽顙君
稱言視祝而踊主人踊大夫則奠可也士則出俟于門
外命之反奠乃反奠卒奠主人先俟于門外君退主人
送于門外拜稽顙
　(鄭氏曰殷猶大也朝夕小奠至月朔則大奠君將來/則具大奠之禮以待之榮君之來也祝負墉南面直)
　(君北房戶東也小臣執戈先後君君升而夾階立大/夫殯卽成服成服則君亦成服錫衰而徃弔之擯者)
　(進當贊主人也始立門東北面稱言舉所以來之辭/也視祝而踊祝相君之禮當節之也迎不拜拜送者)
　(拜迎則爲君之答已孔氏曰君於大夫雖視大斂或/有旣殯之後而始徃與士同也君將徃使人豫戒主)
　(人主人重君之來先備月朔大奠之禮待于門外見/君馬首先君而入祝先道君升阼階在君之北立於)
　(房戶之東皆負壁而鄕南墉壁也君位于阼者主人/不敢有其室也執戈辟邪氣也擯者進于孝子前告)
　(使行禮喪贊曰相此云擯者以君之弔禮故以擯言/主人于庭中北面拜而稽顙君舉弔辭祝以相君先)
　(踊君乃視祝而踊君踊畢主人乃踊君來弔士與大/夫其禮不同大夫者君旣在阼主人在庭踊畢則釋)
　(此殷奠于殯可也言對人君可爲此奠士卑不敢留/君待奠故先出俟君于門外君使人命反說奠士乃)
　(反入設奠主人奠畢又先出門待君/君退主人門外送之而拜大夫士同)
夫人弔於大夫士主人出迎于門外見馬首先入門右
夫人入升堂卽位主婦降自西階拜稽顙于下夫人視
世子而踊奠如君至之禮夫人退主婦送于門内拜稽
顙主人送于大門之外不拜
　(鄭氏曰視世子而踊世子從夫人夫人以爲節也世/子之從夫人位如祝從君孔氏曰孝子迎君之妻亦)
　(如迎君禮先入門右門亦大門也主婦臣妻也夫人/來弔故婦人爲主人世子夫人之世子隨夫人來也)
　(夫人來弔則世子在前道引其禮奠如君至之禮者/亦先戒乃具殷奠夫人卽位哭後主婦拜竟而設奠)
　(事如君弔禮主婦送于門内門寢門也婦人迎送不/出門故夫人去於路寢門内拜送之主人送于大門)
　(外喪無二主主婦已拜故主人不拜應氏曰君臣之/際猶家人也君於外内婦旣殯徃夫人於大夫士之)
　(家亦徃弔之主人迎而先入門右夫人升而自阼階/待夫人猶待君也主婦拜稽顙於下執妾禮猶臣禮)
　(也夫人之行世子實道之君視祝而踊夫人則視世/子而踊也退則送于門外婦人迎送不下堂而特至)
　(門者爲所尊變也其來也主人迎于門外送亦如之/所以代主婦而伸敬也門外者男子之所有事婦人)
　(迎送不出門雖對/所尊而不敢變也)
大夫君不迎于門外入卽位于堂下主人北面衆主人
南面婦人卽位于房中若有君命命夫命婦之命四鄰
賓客其君後主人而拜
　(鄭氏曰入卽位於下不升堂而立阼階之下西面下/正君也衆主人南面於其北婦人卽位于房中君雖)
　(不升堂猶辟之也後主人而拜者將拜賓使主人陪/其後而君前拜不俱拜者主人無二也孔氏曰大夫)
　(下臣稱大夫爲君故曰大夫君不迎于門外貶於正/君也主人北面者其君卽阼階下位故適子辟之所)
　(以在君之南北面也婦人之位在堂君雖不升堂猶/辟於房中正君來禮亦如此不言大夫君之妻來者)
　(當同夫人禮也前君臨大斂云主婦尸西以大斂哀/深故不辟君今謂殯後也當此大夫君來弔時或有)
　(本國之君或有國中大夫命婦之命或有昔經使四/鄰之國卿大夫遣使來弔若有此諸賓在庭則此大)
　(夫君代主人拜命及拜賓以喪用尊者拜賓故也然/大夫君不敢同於國君專代爲主故以主人陪置君)
　(之後君先拜主人/後拜不同時拜也)
大夫士若君不戒而徃不具殷奠君退必奠
　(孔氏曰君來不先戒當時雖不得殷奠君/去後必設殷奠告殯鄭氏曰榮君之來也)
君弔見尸柩而后踊
　(鄭氏曰君弔塗之後雖徃不踊皇氏曰前文/旣殯君徃視祝而踊謂旣殯未塗得有踊也)
君弔則復殯服
　(鄭氏曰謂臣喪旣殯後君乃始來弔復反也反其未/殯未成服之服新君事也復或爲服孔氏曰臣喪大)
　(斂與殯之時君有故不得來至殯後主人已成服而/君始來弔于時主人則復殯時未成服之服其服苴)
　(絰免布深衣也不散帶爲人君/變貶於大斂之前旣啓之後也)
君於大夫疾三問之在殯三徃焉士疾壹問之在殯壹
徃焉
　(鄭氏曰所以致殷勤也應氏曰古之君臣猶一體也/頭目手足疾痛慘楚彼此無不相應君臣猶一家也)
　(父兄子弟吉凶休戚上下無不相關視之如一體故/疾則君三問再問喪則君或撫或踊眞若吾手足之)
　(虧折焉視之如一家故君喪則大夫士位乎東世婦/士妻位乎西不翅父兄之痛也及臣之有故則君視)
　(之夫人視之世子視之/眞若子弟之失亡焉)
　　　右記弔臨凡一節
君大棺八寸屬六寸椑四寸上大夫大棺八寸屬六寸
下大夫大棺六寸屬四寸士棺六寸(屬音燭椑/歩歴切)
　(鄭氏曰大棺棺之在表者也檀弓曰天子之棺四重/水兕革棺被之其厚三寸杝棺一梓棺二四者皆周)
　(此以内說而出也然則大棺及屬用梓椑用杝以是/差之上公革棺不被三重也諸侯無革棺再重也大)
　(夫無椑一重也士無屬不重也庶人之棺四寸上大/夫謂列國之卿也趙簡子云不設屬椑時僭也孔氏)
　(曰天子四重之棺大棺八寸屬六寸碑四寸水兕革/棺共六寸合厚二尺四寸也上公棺則去水皮所餘)
　(三重合厚二尺一寸侯伯子男則又去兕皮但餘三/棺爲二重合厚一尺八寸也上大夫去椑四寸所餘)
　(大棺八寸屬六寸爲一重合厚一尺四寸下大夫大/棺與屬各減二寸厚一尺也士則不重唯大棺六寸)
　(檀弓從内而說以次出外此先云大/棺及屬乃始云椑是從外向内而說)
君裏棺用朱緑用雜金鐕大夫裏棺用𤣥緑用牛骨鐕
士不緑(鐕子/南切)
　(孔氏曰裏棺謂以繒貼棺裏也以朱繒貼四方緑繒/貼四角鐕釘也雜金鐕者尚書云貢金三品黄白青)
　(色舊說云用金釘又用象牙釘雜之以琢朱緑著棺/也大夫四面𤣥四角緑用牛骨鐕不用牙金也士悉)
　(用𤣥亦用牛骨鐕定本緑字皆作琢琢謂鐕琢朱繒/貼著於棺也澄按定本近是葢裏棺兼用緑色無義)
　(䟽說分二色貼四面貼四隅亦無義且未詳何據若/依定本以緑爲琢則朱𤣥句絶琢字屬下句士用𤣥)
　(裏棺與大夫同但不/用釘琢之爲異爾)
君葢用漆三衽三束大夫葢用漆二衽二束士葢不用
漆二衽二束
　(鄭氏曰用漆者塗合牝牡之中衽小要也孔氏曰用/漆謂漆其衽合縫處也衽爲燕尾合棺縫際也束謂)
　(以皮束棺也棺兩邉各三衽每當衽上輙以牛皮束/之故云三衽三束大夫士横衽有二每衽有束故云)
　(二衽二束士卑不用/漆衽束與大夫同)
君大夫鬊爪實于緑中士埋之(鬊音/舜)
　(鄭氏曰緑當爲角聲之誤也角中謂棺内四隅也鬊/亂髮也將實爪髮棺中必爲小囊盛之此緑或爲簍)
　(孔氏曰緑卽棺角士賤以物盛髮爪而埋之澄按古/讀角盧谷切與緑同音同聲故誤用緑字簍魯口切)
　(與角雖不同聲而亦同音也或謂緑卽緑貼棺中四/角之處故云緑中此說似可通但上文若依定本改)
　(緑爲琢則又不然矣/且當從鄭注爲角)
○君殯用輴欑至于上畢塗屋大夫殯以幬欑置于西
序塗不曁于棺士殯見衽塗上帷之(輴勑倫切欑才完/切幬音道曁其器)
(切/)
　(鄭氏曰欑猶菆也屋殯上覆如屋者也幬覆也曁及/也此記參差以檀弓參之天子之殯居棺以龍輴欑)
　(木題湊象椁上四注如屋以覆之盡塗之諸侯輴不/畫龍欑不題湊象椁其它亦如之大夫之殯廢輴置)
　(棺西牆下就牆欑其三面塗之不及棺者言欑中狹/小裁取容棺帷之鬼神尚幽暗也士逹於天子皆然)
　(孔氏曰凡殯之禮天子先以龍輴置於客位殯處然/後從阼階舉棺於輴中輴外以木菆聚輴之四邉木)
　(高於棺乃從上加綃黼於棺上然後以木題湊題頭/也湊鄕也謂以木頭相湊鄕内也象椁上之四注以)
　(覆之如屋形以泥塗之於屋之上又加席三重於殯/上其諸侯殯時則置棺輴内亦菆木輴外木高於棺)
　(後加布幕於棺上又菆木於塗上雖不題湊象椁亦/中央高似屋形但不爲四注大夫殯以幬謂棺衣幬)
　(覆之大夫幬覆則王侯並幬覆也西序屋堂西頭壁/也大夫不輴又不四面欑以一面倚西壁而三面欑)
　(之又上不爲屋也塗不曁于棺王侯塗之而欑廣去/棺逺大夫欑狹裁使塗不及棺爾士掘肂見衽其衽)
　(之上出之處亦以木覆上而塗之/故謂塗上帷幛也朝夕哭乃徹帷)
○熬君四種八筐大夫三種六筐士二種四筐加魚腊
焉(熬五羔切種章/勇切腊音昔)
　(鄭氏曰熬者煎榖也將塗設於棺旁所以惑蚍蜉使/不至棺也士喪禮曰熬黍稷各二筐又曰設熬旁一)
　(筐大夫三種加以粱君四種加以稻四筐則首足皆/一其餘設於左右孔氏曰火熬其穀使香欲使蚍蜉)
　(聞其香氣食穀不侵尸也魚腊謂乾腊特牲士腊用/兎少牢大夫用麋天子諸侯無文當用六獸之屬亦)
　(爲惑/蚍蜉)
○飾棺君龍帷三池振容黼荒火三列黻三列素錦褚
加僞荒纁紐六齊五采五貝黼翣二黻翣二畫翣二皆
戴圭魚躍拂池君纁戴六纁披六大夫畫帷二池不振
容畫荒火三列黻三列素錦褚纁紐二𤣥紐二齊三采
三貝黻翣二畫翣二皆戴綏魚躍拂池大夫戴前纁後
𤣥披亦如之士布帷布荒一池揄絞纁紐二緇紐二齊
三采一貝畫翣二皆戴綏士戴前纁後緇二披用纁(黻/音)
(弗褚張吕切僞鄭注讀爲帷齊如字又才細切翣/所甲切戴丁代切披彼義切綏讀爲緌揄音遥)
　(鄭氏曰飾棺者以華道路及壙中不欲衆惡其親也/荒蒙也在旁曰帷在上曰荒皆所以衣柳也士布帷)
　(布荒者白布也君大夫加文章焉黼荒緣邉爲黼文/畫荒緣邉爲雲氣火黻爲列於其中爾僞當爲帷或)
　(作于聲之誤也大夫以上有褚以襯覆棺乃加帷荒/於其上紐所以結連帷荒者也池以竹爲之如小車)
　(笭衣以青布柳象宫室縣池於荒之爪端若承霤然/云君大夫以銅爲魚縣於池下揄揄翟也青質五色)
　(畫之於絞繒而垂之以爲振容象水草之動摇行則/又魚上拂池雜記曰大夫不揄絞屬於池下是不振)
　(容也士則去魚齊象車葢蕤縫合雜采爲之形如瓜/分然綴貝落其上及旁戴之言値也所以連繫棺束)
　(與柳材使相値因而結前後披也漢禮翣以木爲筐/廣三尺高二尺四寸方兩角高衣以白布畫者畫雲)
　(氣其餘各如其象柄長五尺車行使人持之而從旣/窆樹於壙中檀弓曰周人牆置翣是也綏當爲緌讀)
　(如冠蕤之蕤葢五采羽注於翣首也孔氏曰帷柳車/邉障也王侯畫龍以象君德池者織竹爲籠挂於荒)
　(之爪端象平生宫室有承霤也天子生有四注屋四/面承霤柳亦四池諸侯屋亦四注而柳降一池闕於)
　(後一故三池也振容者振動也容飾也以絞繒爲之/長丈餘如幡畫幡上爲雉縣於池下爲容飾車行則)
　(幡動也黼荒火三列黻三列者荒謂柳車上覆鼈甲/也縁荒邉爲白黑黼文於黼文之上荒之中央又畫)
　(火黻各三行列行也火形如半環黻兩已相背也素/錦褚者素白也褚屋也於荒下用白錦爲屋在路象)
　(宫室也加僞荒者帷是邉牆荒是上葢禇覆竟而加/帷荒於禇外也纁紐六者上葢與邉牆相離故以纁)
　(爲紐連之旁各三凡六也齊五采五貝者鼈甲上當/中形圓如車葢高三尺徑二尺餘凡車葢四面有垂)
　(下蕤今此齊形上象車葢旁象葢蕤上下縫合五采/繒列行相次如瓜内之子以穰爲分限又連貝爲五)
　(行交絡齊上也黼翣二黻翣二畫翣二皆戴圭者翣/形似扇在路則障車入椁則障柩二畫黼二畫黻二)
　(畫雲翣兩角皆戴圭玉禮器云天子八翣諸侯六大/夫四魚躍拂池者凡池必有魚故此車池縣振容又)
　(縣銅魚於振容間若車行則魚跳躍上拂池也君纁/戴六纁披六者事異飾棺故更言君也棺横束有三)
　(每束兩邉屈皮爲紐三束有六紐用纁帛戴索連繫/棺束之紐與外畔柳材便相當値謂連棺著柳故有)
　(六戴纁披亦用絳帛爲之將一頭結此戴出一頭於/帷外人牽之毎戴繫之故亦有六也謂之披者若牽)
　(車登高則引前以防軒車適下則引後以防翻車欹/左則引右欹右則引左使車不傾覆也大夫帷畫雲)
　(氣二池前後各一池或云兩邉而已畫荒謂畫雲氣/火黻錦褚與君同紐用四不一色故二纁二𤣥也齊)
　(三采降黄黒也貝亦降二也翣降兩黼翣角不圭止/用五采羽作綏無絞雉而有魚躍拂池戴不並用纁)
　(其數與披同四也士唯一池在前亦畫揄雉於絞在/於池上紐降用𤣥緇四紐連四旁也與大夫同一貝)
　(者一行絡之爾翣降二黻前纁後緇者戴當棺束通/兩邉爲四戴也二披用纁通兩旁則亦四披也山陰)
　(陸氏曰天子八翣皆戴璧諸侯六翣皆戴圭大夫四/翣士二翣皆戴綏戴玉者必戴綏戴綏者不必戴玉)
　(綏旐/也)
君葬用輴四綍二碑御棺用羽葆大夫葬用輴二綍二
碑御棺用茅士葬用國車二綍無碑比出宫御棺用功
布(輴鄭注音輇市專切下同/王如字綍音弗比必利切)
　(鄭氏曰大夫廢輴此言輴非也輴當爲輇聲之誤也/輇字或作團是以又誤爲國輇車柩車也尊卑之差)
　(也在棺曰綍行道曰引至墉將窆又曰綍而設碑是/以連言之碑桓楹也御棺居前爲節度也士言比出)
　(宫用功布則出宫而止至壙無矣綍或爲率孔氏曰/此明葬時在路尊卑載柩之車及碑綍之等輴國皆)
　(當爲輇輇則蜃車在路載柩尊卑同用蜃車諸侯綍/有四條碑有二所天子則六綍四碑羽葆以鳥羽注)
　(於柄末如葢而御者執之大夫二綍二碑碑各一孔/樹於壙之前後綍各穿之也士二綍無碑手縣下之)
　(大夫用茅自廟至墓士卑御自廟至大門牆内而止/出路便否至墓不復御也羽葆功布等其象皆如麾)
　(此論在道之時未論窆時當云引而云綍與碑者初/在塗後遂窆故鄭云連言之至窆時下棺天子殯用)
　(龍輴至壙去蜃車更載以龍輴以此約之諸侯殯以/輴葬用輇明矣大夫朝廟用輴殯與葬不用輴也士)
　(朝廟得用輁軸若天子元士葬亦用輁軸天子用大/木爲碑謂之豐碑諸侯則樹兩大木爲碑謂之桓楹)
　(此稱君二綍二碑謂/毎一碑樹兩楹也)
凡封用綍去碑負引君封以衡大夫士以咸君命毋譁
以皷封大夫命毋哭士哭者相止也(封鄭作窆咸鄭/讀爲緘譁音華)
　(鄭氏曰封周禮作窆窆下棺也封或皆作斂檀弓曰/公輸若方小斂般請以機封謂此斂也然則棺之入)
　(坎爲斂與斂尸相似咸讀爲緘凡柩車及壙說載除/飾而屬紼於柩之緘又樹碑於壙之前後以紼繞碑)
　(間之鹿盧輓棺而下之此時棺下窆使輓者皆繫紼/而繞要負引舒縱之備失脫也用紼去碑者謂縱下)
　(之時也衡平也人君之喪又以木横貫緘耳居旁持/而平之又繫鼓爲縱舎之節大夫士旁牽緘而已庶)
　(人縣窆不引紼也禮唯天子葬有隧齊人謂棺束爲/緘繩咸或爲緘孔氏曰此論尊卑下棺之制至壙說)
　(載除飾之後解此蜃車之綍以繫於柩緘束之繩又/將一頭繞碑間鹿盧所引之人在碑外背碑而立負)
　(引者漸漸應鼓聲而下故云用綍去碑負引也諸侯/禮大物多棺重恐柩不正下棺之時别以大木爲衡)
　(貫穿棺束之緘平持而下備傾頓也大夫士無衡使/人以紼直繫棺束之緘下於君也君下棺時命令衆)
　(人無得喧譁以鼓爲縱舎之節毎一鼓漸縱綍也大/夫卑直命人使無哭耳士又卑哭者自相止也諸侯)
　(四綍二碑前後二綍各繞前後二碑之鹿盧其餘兩/紼於壙之兩旁人輓之而下也天子則六繂四碑前)
　(後各重鹿盧毎一碑用二繂前後用四繂其餘兩繂/繫於兩旁之碑諸侯不重鹿盧前碑後碑各一紼其)
　(餘二紼在旁人持而下棺耳經云用紼/去碑謂前後紼耳在旁之紼無碑也)
君松椁大夫柏椁士雜木椁
　(鄭氏曰椁謂周棺者也天子柏棺以端長六尺夫子/制於中都使庶人之椁五寸五寸謂端方也此謂尊)
　(者用大材卑者用小材耳自天子諸侯卿大夫士庶/人六等其椁長自六尺而下其方自五寸而上未聞)
　(其差所定也抗木之厚葢與椁方齊天子五重上公/四重諸侯三重大夫再重士一重孔氏曰諸侯用松)
　(心爲椁材大夫以柏爲椁不用松心士又卑用雜木/也按檀弓柏椁以端長六尺注云其方葢一尺以此)
　(差之諸侯方九寸卿方八寸大夫七寸士/六寸庶人五寸雖有此約無正文可定也)
棺椁之間君容柷大夫容壺士容甒(柷昌六切/甒音武)
　(鄭氏曰間可以藏物因以爲節孔氏曰此明棺椁之/間廣狹所容柷如漆桶是諸侯棺椁所容也壺是漏)
　(水器大夫所掌甒盛酒之器士所用也方氏曰柷方/二尺四寸深一尺八寸壺大一石甒五斗則其所容)
　(之大小可知君必以/柷與狄人設階同義)
君裏椁虞筐大夫不裏椁士不虞筐
　(鄭氏曰裏椁之物虞筐之文未聞也澄曰此葢言君/之椁有物裏之而又有虞筐大夫雖不裏椁而猶有)
　(虞筐也士則/幷虞筐亦無)
　　　右記殯葬凡四節
君之喪三日子夫人杖五日旣殯授大夫世婦杖子大
夫寢門之外杖寢門之内輯之夫人世婦在其次則杖
卽位則使人執之子有王命則去杖國君之命則輯杖
聽卜有事於尸則去杖大夫於君所則輯杖於大夫所
則杖(輯側立切/去起吕切)
　(鄭氏曰三日者死之後三日也爲君杖不同日人君/禮大可以見親䟽也輯斂也斂者謂舉之不以拄地)
　(也夫人世婦次於房中卽位堂上堂上近尸殯使人/執杖不敢自持也子於國君之命輯杖下成君不敢)
　(敵之也卜卜葬卜日也凡喪祭虞而有尸大夫於君/所輯杖謂與之俱卽寢門外位也獨焉則杖君謂子)
　(也於大夫所杖俱爲君杖不相下也孔氏曰此人君/禮也子杖通女子在室者若嫁爲它國夫人則不杖)
　(嫁爲卿大夫妻同五日杖也喪服四制七日授士杖/君之女及内宗外宗嫁爲士妻及女御皆七日杖也)
　(子大夫子兼適庶及世子寢門殯宫門也子大夫廬/在寢門外得持杖拄地行以至寢門殯柩在門内神)
　(明所在故入門輯斂之不敢拄地也若庶子至寢門/則去杖不得持入此大夫與子同者謂大夫特來不)
　(與子相隨也若與子相隨子杖則大夫輯子輯則大/夫去杖下文云大夫於君所輯杖是也夫人世婦在)
　(其次則杖者次謂西房居喪之地則得持杖拄地卽/位則使人執之以堂上有殯也子有王命去杖者世)
　(子尊天子之命對之不敢杖也國君之命輯杖謂鄰/國使人來弔世子未敢比成君故斂杖也有事於尸)
　(謂虞及卒哭祔祭敬卜及尸故去杖也大夫於君所/輯杖者君謂世子前云子後云君嫌是别人故鄭云)
　(君謂子也若大夫與世子俱在門外位則大夫輯杖/敬嗣君也大夫與大夫俱在門外是兩大夫相對同)
　(爲君杖不相降故/並得杖拄地也)
大夫之喪三日之朝旣殯主人主婦室老皆杖大夫有
君命則去杖大夫之命則輯杖内子爲夫人之命去杖
爲世婦之命授人杖(朝如字爲/云僞切)
　(鄭氏曰大夫有君命去杖此指大夫之子也而云大/夫者通實大夫有父母之喪也授人杖與使人執之)
　(同也孔氏曰此明大夫杖節大夫死後三日旣殯應/杖者悉杖也大夫嗣子而云大夫者兼通子爲大夫)
　(有父母喪也有君命則去杖對君命亦然也大夫之/命謂嗣子對彼大夫之使則斂杖自卑下也兩大夫)
　(自相對則不去杖内子卿妻也有夫及長子喪君夫/人有命弔已則去杖若有君之世婦命弔内子敬之)
　(則使人執杖以自隨卑於夫人故隨而不去也記云/大夫之喪不舉命婦而舉内子卿妻者互文也欲見)
　(卿喪與大夫同山陰陸氏曰内子爲夫人之命去杖/輯杖於此取中焉在去杖與杖之間爲世婦之命授)
　(人杖不言使/人執之卑也)
士之喪二日而殯三日之朝主人杖婦人皆杖於君命
夫人之命如大夫於大夫世婦之命如大夫
　(鄭氏曰士二日而殯者下大夫也士之禮死與徃日/生與來日此二日於死者亦得三日也婦人皆杖謂)
　(主婦容妾爲君女子子在室者孔氏曰此明士之杖/節二日而殯除死日爲二日也三日殯之明日也士)
　(之子於君命其妻於夫人之命如大夫禮皆去杖也/若士之子於大夫之命其妻於世婦之命如大夫於)
　(大夫之禮大夫之命則輯/杖世婦之命則授人杖也)
子皆杖不以卽位
　(孔氏曰皇氏云子謂大夫士之庶子也不以杖卽位/避適子也人君適子入門輯杖猶得卽位庶子宜在)
　(門外之位去之故無卽門外之位禮也大夫士之適/子則得哭殯哭柩如下所說其庶子則宜與人君之)
　(庶子同並不得以杖卽位言與去杖同不得輯/也鄭氏曰子謂凡庶子也不以卽位與去杖同)
大夫士哭殯則杖哭柩則輯杖
　(孔氏曰大夫士謂大夫士之適子旣攢塗之後哭殯/可以杖將葬旣啓之後對柩爲尊則斂去其杖鄭氏)
　(曰哭殯謂旣塗也哭柩謂啓後也大夫士之子於父/父也尊近哭殯可以杖天子諸侯之子於父父也君)
　(也尊逺杖/不入廟門)
弃杖者斷而弃之於隱者(斷當/管切)
　(鄭氏曰杖以喪至尊爲人得而褻之也孔氏曰杖雖/大祥弃之猶恐人褻慢斷之不堪它用弃於幽隱之)
　(處使不/穢汚)
　　　右記䘮杖凡一節
君之喪子大夫公子衆士皆三日不食子大夫公子衆
士食粥納財朝一溢米莫一溢米食之無筭士䟽食水
飲食之無筭夫人世婦諸妻皆䟽食水飲食之無筭(食/音)
(嗣/)
　(鄭氏曰納財謂食穀也二十兩曰溢於粟米之法一/溢爲米一升二十四分升之一諸妻御妻也同言無)
　(筭則是皆一溢米或粥或飯孔氏曰此明君喪食之/禮財謂穀也毎日納所食之米朝唯一溢莫唯一溢)
　(作之無時當須豫納故云納財按律厯志合龠爲合/則二十四銖合重一兩十合爲一升升重十兩二十)
　(兩曰溢則米二升與此不同古秤有二法說左傳者/云百二十斤爲石則一斗十二斤爲一百九十二兩)
　(一升爲十九兩有竒今一兩爲二十四銖則二十兩/爲四百八十銖計十九兩有竒爲一升則總有四百)
　(六十銖八參以成四百八十銖唯有十九銖二參在/是爲米一升二十四分升之一此大略而言之也居)
　(喪困病不能頓食隨須則食故云無筭士賤病輕故/䟽食䟽麤也食飯也麤米爲飯亦水爲飲夫人世婦)
　(諸妻皆婦人質弱恐食粥/傷性故言䟽食水飲也)
大夫之喪主人室老子姓皆食粥衆士䟽食水飲妻妾
䟽食水飲士亦如之
　(鄭氏曰室老其貴臣也衆士所謂衆臣士亦如之如/其子食粥妻妾䟽食水飲孔氏曰此大夫禮也子姓)
　(謂孫也不云衆子主人中兼之按喪服傳云卿大夫/室老士貴臣其餘皆衆臣按檀弓主人主婦歠粥主)
　(婦謂女/主也)
旣葬主人䟽食水飲不食菜果婦人亦如之君大夫士
一也練而食菜果祥而食肉
　(孔氏曰此明君大夫士旣葬至練祥之食節旣葬哀/殺可以䟽食不復用一溢米也鄭氏曰果瓜桃之屬)
食粥於盛不盥食於篹者盥食菜以醯醬始食肉者先
食乾肉始飲酒者先飲醴酒(篹悉/管切)
　(鄭氏曰盛謂今時杯杅也篹竹筥也歠者不盥手飯/者盥孔氏曰此明食之雜禮歠粥不用手故不盥以)
　(手就篹取飯故盥也練而食菜果者食之時以醯醬/也始食肉始飲酒謂祥後也然間傳曰父母之喪大)
　(祥有醯醬禫而飲醴酒二文不同葢記者所聞之異/熊氏云此據病而不能食者練而食醯醬祥而飲酒)
　(也/)
期之喪三不食食䟽食水飲不食菜果三月旣葬食肉
飲酒期終喪不食肉不飲酒父在爲母爲妻
　(孔氏曰期之喪謂大夫士旁期之喪三不食者謂義/服其正服則二日不食見間傳鄭氏曰食肉飲酒亦)
　(謂旣葬澄曰上言期之喪者謂不杖期下/言父在爲母爲妻者謂杖期故不同也)
九月之喪食飲猶期之喪也食肉飲酒不與人樂之(樂/音)
(洛/)
　(孔氏曰此論大功喪食之/節猶期之喪謂事同期也)
五月三月之喪壹不食再不食可也比葬食肉飲酒不
與人樂之(比必/利切)
　(孔氏曰此明五月三月喪食之節壹不食謂緦麻再/不食謂小功容殤降之緦麻再不食義服小功壹不)
　(食故總/并言之)
叔母世母故主宗子食肉飲酒
　(鄭氏曰義服恩輕也言故主者關大夫君也孔/氏曰若是諸侯當云舊君主者大夫之稱也)
不能食粥羮之以菜可也有疾食肉飲酒可也五十不
成喪七十唯衰麻在身
　(鄭氏曰性不能食粥可食飯菜羮有疾食肉飲酒爲/其氣微不成喪成猶備也所不能備謂不致毁不散)
　(送之屬也七十居/處飲食與吉時同)
旣葬若君食之則食之大夫父之友食之則食之矣不
辟粱肉若有酒醴則辭(君食音嗣下父之友/食之皆同辟音避)
　(鄭氏曰尊者之前可以食美也變於顔色亦不可孔/氏曰已有喪尊者賜食葬後情殺可從尊者奪也君)
　(食之謂君食臣也大夫謂大夫食士也父友謂父同/志也其人並尊若命之食則可從之食也雖以粱米)
　(之飯及肉命食孝子食之若飲/酒醴則變見顔色故辭而不飲)
　　　右記䘮食凡一節
父母之喪居倚廬不塗寢苫枕凷非喪事不言君爲廬
宫之大夫士襢之(苫始占切枕之鴆切/凷苦内切襢音善)
　(鄭氏曰宫謂圍障之也襢袒也謂不障孔氏曰此論/君大夫士初遭喪居廬之禮廬者中門之外東牆下)
　(倚木爲廬以草夾障不以泥塗之也孝子居於廬中/寢卧於苫頭枕於凷若非喪事口不言說君廬外以)
　(帷障之如宫牆大夫士/其廬袒露不帷障也)
旣葬拄楣塗廬不於顯者君大夫士皆宫之(拄張主切/楣音眉)
　(鄭氏曰不於顯者不塗見面孔氏曰旣葬情殺故拄/楣稍舉以納日光又以泥塗辟風寒不塗廬外顯處)
　(也旣葬故大/夫士得宫之)
凡非適子者自未葬以於隱者爲廬(適音/的)
　(孔氏曰凡非適子謂庶子也旣非喪主故於東南角/隱映處爲廬鄭氏曰於隱者爲廬不欲人屬目葢廬)
　(於東南角/旣葬猶然)
旣葬與人立君言王事不言國事大夫士言公事不言
家事
　(鄭氏曰此常禮也孔氏曰此明居喪常禮未葬不與/人並立君諸侯也王天子也旣葬可並立則諸侯可)
　(言天子事猶不私言已國事公君也大夫士亦得言/君事未可言私事曾子問練不羣立據無事之時此)
　(有事須言故/與人立也)
君旣葬王政入於國旣卒哭而服王事大夫士旣葬公
政入於家旣卒哭弁絰帶金革之事無辟也(辟音/避)
　(鄭氏曰此權禮弁絰帶者變喪服而弔服輕可以卽/事也孔氏曰國家有事孝子不得遵常禮故從權也)
　(葬竟未卒哭王事入於己國旣卒哭則出爲王服金/革之事公政謂國之政令入大夫家卒哭則有變服)
　(今服弔服以從金革之事無所辟也變服重弔服輕/故從戎便國君當亦弁絰也然此云弁絰帶弁絰謂)
　(弔服帶謂喪/服異凡弔也)
旣練居堊室不與人居君謀國政大夫士謀家事(堊烏/路烏)
(角二/切)
　(孔氏曰練後漸輕故君大夫士得謀已國家事也方/氏曰旣練君謀國政異乎旣葬之不言國事矣大夫)
　(士謀家事異乎旣葬之不言家事矣或言政/或言士者主在上則曰政兼在下則曰事)
旣祥黝堊祥而外無哭者禫而内無哭者樂作矣故也
(黝於糾切/禫大感切)
　(方氏曰黝堊葢潔其地使微青塗其牆使純白以吉/之先見故致飾以變其凶若旣練所居之室以堊則)
　(以表哀素之心爾非致飾也鄭氏曰黝堊堊室之飾/也地謂之黝牆謂之堊外無哭者於門外不哭也内)
　(無哭者入門不哭也禫踰月而可作樂樂作無哭者/孔氏曰祥大祥也黝黒也平治其地令黒也堊白也)
　(新塗堊牆壁令白稍飾故也外卽中門外堊室中也/祥之日鼓素琴故中門外不哭若有弔者則入卽位)
　(哭也内中門内也禫已縣八音於庭是樂作矣/故門内不復哭也鄭注禫踰月定本禫作祥)
禫而從御吉祭而復寢
　(鄭氏曰從御御婦人也復寢不復宿殯宫也孔氏曰/吉祭而復寢者謂禫祭之後同月之内値吉祭之節)
　(行吉祭訖而復寢不待踰月若不當四時吉祭則待/踰月吉祭乃復寢按間傳旣祥復寢謂不宿中門外)
　(復於殯宫之寢此復寢謂平常之寢/文同義别故鄭云不復宿殯宫也)
期居廬終喪不御於内者父在爲母爲妻
　(此期杖期也故終喪不/御於内與不杖期不同)
齊衰期者大功布衰九月者皆三月不御於内
　(此期不杖期也故與大功九月者同皆三月不御於/内而已然葢亦旁親之不杖期爾若正綂之不杖期)
　(當與上文/杖期者同)
婦人不居廬不寢苫喪父母旣練而歸期九月者旣葬
而歸
　(鄭氏曰歸謂歸夫家也孔氏曰女子出嫁爲祖父母/及兄弟爲父後者皆期九月謂本是期而降在大功)
　(者按喪服女子爲父母卒哭折笄首鄭注謂卒哭喪/之大事畢可以歸夫家此云旣練歸不同者熊氏云)
　(卒哭可以歸是可以歸之/節其實歸時在練後也)
公之喪大夫俟練士卒哭而歸
　(鄭氏曰此公公士大夫有地者也其大夫士歸者謂/素在君所食都邑之臣皇氏曰素先也君所食都邑)
　(謂公士大夫之君采地言公士大夫在朝廷而死此/臣先在其君所食之采邑君喪而來服至小祥而各)
　(歸也孔氏曰公士大夫有地之君其臣下呼此有地/大夫之君爲公故曰公之喪大夫士者此君下之臣)
　(也知此公是有地之公士大夫者以其臣大夫待練/士待卒哭而歸故知非正君按雜記大夫次於公館)
　(以終喪士練而歸彼謂正君與此殊也山陰陸氏曰/言俟著哀之殺早矣據父母旣練而歸曰旣哀有餘)
　(也/)
大夫士父母之喪旣練而歸朔月忌日則歸哭于宗室
諸父兄弟之喪旣卒哭而歸
　(鄭氏曰歸謂歸其宫也忌日死日也宗室宗子之家/也謂殯宫也禮命士以上父子異宫孔氏曰大夫士)
　(謂庶子爲大夫士也此明庶子遭喪歸家之節父子/異宫故有父母之喪至小祥各歸其宫也適子則終)
　(喪在殯宫朔月朔望也宗室適子家殯宫也雖練各/歸至忌日及朔望則歸殯宫也諸父諸兄弟並期爲)
　(輕故至卒哭而各歸賀氏云此弟謂適弟則庶兄爲/之次云至卒哭乃歸下云兄不次於弟謂庶弟也)
父不次於子兄不次於弟
　(鄭氏曰謂不就其殯宫爲次而居孔氏/曰喪旣畢故尊者不居其殯宫次也)
　　　右記喪次凡一節
　
　
　
　
　
　
　
　
　
　
　
　
　
　
　
　禮記纂言卷十
欽定四庫全書
　禮記纂言卷十　　　　　　元　吳澄　撰
　　喪大記
　　(鄭氏曰䘮大記者記人君以下始死小斂大斂殯/葬之事方氏曰䘮無非大事也然禮有大小此篇)
　　(所記以大者為主故名䘮大記澄曰此篇是毎章/各記一事之大節非是逐句補記行事之小節故)
　　(云大/記)
疾病外内皆埽君大夫徹縣士去琴瑟寢東首於北牖
下廢牀徹褻衣加新衣體一人男女改服屬纊以俟絶
氣男子不死於婦人之手婦人不死於男子之手(埽悉/報切)
(縣音𤣥去起吕切首手又切/褻息列切屬音燭纊音曠)
　(鄭氏曰疾困曰病外内皆埽爲賓客將來問病也徹/縣去琴瑟聲音動人病者欲靜也凡樂器天子宫縣)
　(諸侯軒縣大夫判縣士特縣去琴瑟者不命之士寢/東首於北牖下謂君來視之時也牖下或爲墉下廢)
　(牀廢去也人始生在地去牀庶其生氣反徹褻衣則/所加者新朝服矣互言之也加朝服者明其終於正)
　(也體一人體手足也四人持之爲其不能自屈伸也/男女改服爲賓客將來問病亦朝服也庶人深衣纊)
　(新綿易動搖置口鼻之上以爲候男子不死於婦人/之手婦人不死於男子之手君子重終爲其相褻應)
　(氏曰掃庭及堂正家之常道於此又皆埽者肅外内/以謹變致潔敬以謹終也樂琴瑟自其疾卽不作則)
　(聲音固已久閉於耳矣徹而去之亦不欲接於目也/李氏曰東首所以歸魂於陽北牖下所以反魄於陰)
　(使之各歸其真宅方氏曰北牖與郊特牲北墉同欲/君南面而視之故也孔氏曰此篇所記皆據諸侯以)
　(下君謂諸侯東首東方生長向生氣也養疾者齊𤣥/至病困改服易羔裘𤣥冠服朝服也馬氏曰君子於)
　(其生也欲内外之有别於其死也欲始終之不褻則/男女之分明夫婦之化興昔者曽子寢疾病樂正子)
　(春坐於牀下曽元曽申坐於足童子隅坐而執燭論/語亦云召門弟子曰啓予足啓予手則曽子之死唯)
　(弟子與子/侍側而已)
君夫人卒於路寢大夫世婦卒於適寢内子未命則死
於下室遷尸于寢士之妻皆死于寢(適當/歷切)
　(鄭氏曰死者必當正寢君謂之路寢大夫謂之適寢/士或謂之適室寢室通爾變命婦言世婦者明尊卑)
　(同也世婦以君下寢之上爲適寢内子卿之妻也下/室其燕處也孔氏曰諸侯有三寢一正者曰路寢二)
　(曰小寢夫人亦有三寢一正二小適寢猶今聽事處/其制異諸侯大夫與妻皆死於適寢世婦是諸侯之)
　(次婦大夫妻曰命婦而云世婦命婦尊與世婦敵故/互言命婦死於正寢則世婦死女君次寢之上也卿)
　(之妻未爲夫人所命則死在下室至小斂後遷尸還/正寢也士之妻各死正室夫妻皆然故云皆也士喪)
　(禮云死于適室此云卒於適寢是寢室通也澄曰此/記止是記君大夫士與其正妻死處不及其次妻世)
　(婦謂大夫之正妻非言諸侯次婦以其名稱與諸侯/次婦同故注䟽因而言其死處也天子適后之次稱)
　(夫人故諸侯以天子之次婦爲適妻之稱諸侯適夫/人之次稱世婦故大夫以諸侯之次婦爲適妻之稱)
　(遞降一等也内子即大夫之正妻未受夫人所命則/未可稱世婦故但稱内子内子葢已命未命之通稱)
　(世婦亦/内子也)
○復有林麓則虞人設階無林麓則狄人設階
　(鄭氏曰復招魂復魄也階所乗以升屋者虞人主林/麓之官也狄人樂吏之賤者階梯也簨虡之類孔氏)
　(曰死者封内若有林麓則虞人設階梯而升屋官職/卑小不合有林麓故狄人設簨虡之類爲階梯也方)
　(氏曰設階必以虞人者以階之材必取諸林麓而虞/人則掌林麓之官也無林麓則無虞人故以樂吏之)
　(賤者/代之)
小臣復復者朝服君以卷夫人以屈狄大夫以𤣥赬世
婦以襢衣士以爵弁士妻以稅衣皆升自東榮中屋履
危北面三號捲衣投于前司服受之降自西北榮(卷與/袞同)
(屈音闕赬勑貞切䄠知彦切稅/它亂切號户髙切捲幾勉切)
　(鄭氏曰小臣君之近臣也朝服而復所以事君之衣/也用朝服而復之者敬也復用死者之祭服以其求)
　(於神也君以卷謂上公也夫人以屈狄互言耳上公/以袞則夫人用禕衣而侯伯以鷩其夫人用褕狄子)
　(男以毳其夫人乃用屈狄矣赬赤也𤣥衣赤裳所謂/卿大夫自𤣥冕而下之服也其世婦亦以襢衣榮屋)
　(翼升東榮者謂卿大夫士也天子諸侯言東霤危棟/上也號若云臯某復也司服以篋待衣於堂前孔氏)
　(曰小臣君之親近臣冀君魂來依之大夫士以下亦/用近臣也君以卷謂上公以袞冕而下夫人以屈狄)
　(謂子男之夫人男子舉上公婦人舉子男之妻男子/舉上以見下婦人舉下以見上是互言也大夫招魂)
　(用𤣥冕𤣥衣纁裳故云𤣥赬也世婦大夫妻其上服/唯䄠衣言世婦亦見君之世婦服與大夫妻同也士)
　(以爵弁士助祭上服也六冕則以衣名冠諸侯爵弁/則以冠名衣今言爵弁但用其衣不用其弁也士妻)
　(以稅衣六衣之下也皆升自東榮者復者升東翼而/上也天子諸侯四注爲屋東西兩頭爲屋簷霤下故)
　(言霤大夫以下但南北二注而爲直頭頭卽屋翼自/此升也中屋履危者當屋東西之中履屋上高危之)
　(處而復也北面求陰之義鬼神所嚮也三號者一號/於上冀神在天而來一號於下冀神在地而來一號)
　(於中冀神在天地之間而來也三招旣竟捲斂所復/之衣從屋前投與司服之官司服待衣於堂前者前)
　(謂陽生之道復是求生也如雜記所言則毎衣三號/降自西北榮者復者投衣畢徃西北榮而下也初復)
　(是求生故升東榮而上求旣不得不忍虚從所求不/得之道還故就幽陰而下也馬氏曰始死者人以不)
　(忍之心而望其重生求生者人以必還之理而欲其/不死故謂之復自君至于士自夫人至于士妻各以)
　(其祭服之盛者招之庶乎神之依是而來也中屋履/危則求之上下之間北面三號則求諸幽隂之義及)
　(乎不知神所在而卒不復也然後捲衣投于前而降/焉葢死矣滅矣不可以復生矣然而死者不可以復)
　(生萬物自然之理也於死而必爲復旣死而卒不能/復聖人制此豈虚禮歟亦以謂孝子之情苟可以死)
　(生而肉骨者/無不爲己)
其爲賓則公館復私館不復其在野則升其乗車之左
轂而復(乗繩證切/轂工木切)
　(鄭氏曰私館卿大夫之家/也不於之復爲主人之惡)
復衣不以衣尸不以斂婦人復不以袡(衣尸於旣切斂/力驗切袡而亷)
(切/)
　(鄭氏曰不以衣尸謂不以襲也復者庶其生也若以/其衣襲斂是用生施死於義相反士喪禮云以衣衣)
　(尸浴而去之袡嫁時上服非事鬼神之衣也孔氏曰/絳襈衣下曰袡長樂陳氏曰不以衣尸不以斂於文)
　(爲騈本但云復衣以衣尸不以斂也以衣尸者卽士/喪禮以衣衣尸者也不以斂者卽士喪禮浴而去之)
　(者也方氏曰稅與袡皆謂之縁衣或以復或不以復/者葢祭之緣衣則謂之稅嫁之緣衣則謂之袡此其)
　(所以異復各以死者之祭服以其求於神故也山陰/陸氏曰復世婦以䄠衣士妻以稅衣襢衣有袡稅衣)
　(亦有袡復升而/袡下垂故不以)
凡復男子稱名婦人稱字
　(鄭氏曰婦人不以名行孔氏曰殷以上貴賤復同呼/名周則天子稱天子諸侯稱某甫且字矣大夫士稱)
　(名婦人/並稱字)
唯哭先復復而後行死事
　(鄭氏曰氣絶則哭哭而復復而不蘇可以爲死事孔/氏曰氣絶孝子卽哭哭訖乃復故云唯哭先復復而)
　(不生故行死事謂正尸/於牀及浴襲之屬也)
　　　右記初復凡二節
始卒主人啼兄弟哭婦人哭踊
　(鄭氏曰悲哀有深淺也若嬰兒中路失母能勿啼乎/孔氏曰主人孝子男子女子也哀痛嗚咽不能哭故)
　(啼也有聲曰哭兄弟情比主人爲輕故哭有聲也婦/人衆婦也宗婦亦啼衆婦人輕則哭也婦人雀踊而)
　(此云踊者通自上諸條並踊也山陰陸氏曰主人啼/而不哭兄弟哭而不踊婦人哭踊殺於上矣葢踊所)
　(以動體安/心下氣也)
旣正尸子坐于東方卿大夫父兄子姓立於東方有司
庶士哭於堂下北面夫人坐于西方内命婦姑姊妹子
姓立于西方外命婦率外宗哭于堂上北面
　(鄭氏曰正尸者謂遷尸牖下南首也子姓謂衆子孫/也其男子立於主人後女子立於夫人後世婦爲内)
　(命婦卿大夫之妻爲外命婦外宗姑姊妹之女孔氏/曰此明人君初喪哭位按旣夕禮設牀第當牖士喪)
　(禮將含商祝入當牖北面故知正尸牖下南首也子/謂世子世子尊故坐於東方士喪禮主人坐于牀東)
　(是也卿大夫父兄子姓立于東方以士喪禮言衆主/人在其後又云親者在室謂大功以上當在室内東)
　(方但諸侯以上位尊故顧命康王之入翼室恤宅宗/不宜與卿大夫父兄子姓俱在室内也卿大夫等或)
　(當在户外之東方遙繼主人之後也有司庶士卑故/在堂下北面按士喪禮云小功以下衆兄弟堂下北)
　(面此直云有司庶士在堂下則諸父兄子姓等雖小/功以下皆在堂上西面也夫人坐于西方者亦近尸)
　(故士喪禮云婦人俠牀東面但士禮略人君當以帷/障之内命婦則子婦也姑姊妹謂君姑姊妹也子姓)
　(君女孫皆立于西方也外命婦外宗䟽於内命婦故/在戶外婦人無堂下之位故皆堂上北面舅之女及)
　(從母之女外宗中兼之也山陰陸氏曰卿大夫序于/父兄子姓之上國事先君臣也諸侯爲卿大夫服而)
　(不服父兄子姓以此序内命婦在上豈諸侯爲内命/婦服視卿大夫服歟應氏曰男東女西陰陽之大分)
　(也喪遽哀迫人雜事叢先謹男女之辨而各以類從/則紛糾雜亂者有倫矣主東賓西内外之大綂也男)
　(主居東之上而内之家長雖若母亦在其西則示一/國一家之有主而内外族姓之尊卑咸有所綂攝矣)
大夫之喪主人坐于東方主婦坐于西方其有命夫命
婦則坐無則皆立
　(鄭氏曰命夫命婦來哭者同宗父兄子姓姑姊妹子/姓也凡此哭者尊者坐卑者立孔氏曰此明大夫初)
　(喪哭位哭位之中有命夫命婦雖卑於死者以其位/尊故坐哭若其無命夫命婦雖尊於死者亦立哭此)
　(是爲喪來哭者若有弔者當立哭不得坐也不顯父/兄子姓及姑姊妹哭位者約上文居喪及下文士喪)
　(略可知也皇氏云凡哭君與大夫爵位尊者坐卑者/立故君喪子及夫人坐卿大夫皆立也大夫之喪主)
　(人主婦命夫命婦坐非命夫命婦者皆立也此尊卑/非對死者爲尊卑若今所行之禮與古異成服之後)
　(尊於死者則坐卑/於死者則立也)
士之喪主人父兄子姓皆坐于東方主婦姑姊妹子姓
皆坐于西方
　(鄭氏曰士賤同宗尊卑皆坐孔氏曰君與大夫位尊/故坐者殊其貴賤士旣位下故坐者等其尊卑無所)
　(異/也)
凡哭尸于室者主人二手承衾而哭
　(鄭氏曰承衾哭者/哀慕若欲攀援)
○君之喪未小斂爲寄公國賓出大夫之喪未小斂爲
君命出士之喪於大夫不當斂則出(爲寄云僞切下/爲母爲其皆同)
　(鄭氏曰父母始死悲哀非所尊不出也出者或至庭/或至門國賓聘大夫不當斂其來非斂時孔氏曰此)
　(明君大夫士未小斂之前主人出迎賓之節寄公失/位之君也國賓鄰國大夫來聘者世子迎寄公及國)
　(賓士出迎大夫皆至庭大夫於君命至門世子於天/子之命士於君命亦然士之喪大夫來弔不當小斂)
　(之時主人無事則出迎大夫若來弔當小斂之時則/擯者以主人有事告不出迎也但云斂不云襲者未)
　(襲之前雖爲君命出其餘則不出故士喪禮未襲之/前君使人弔主人迎于寢門外君使退主人哭拜送)
　(於外門外於時賓有大夫則拜之非特出迎賓也雜/記云士喪當袒大夫至絶踊而拜之亦謂斂後正斂)
　(時不/出也)
凡主人之出也徒跣扱衽拊心降自西階君拜寄公國
賓于位大夫於君命迎于寢門外使者升堂致命主人
拜于下士於大夫親弔則與之哭不逆於門外(跣悉典/切扱初)
(洽切衽而審/切拊音撫)
　(鄭氏曰拜寄公國賓於位者於庭鄕其位而拜之此/時寄公位在門西國賓位在門東皆北面小斂之後)
　(寄公東面國賓門西北面士於大夫親弔謂大夫身/來弔士也與之哭旣拜之卽位西階東面哭大夫特)
　(來則北面孔氏曰前經明出迎賓逺近此更辨拜迎/委曲之儀降自西階不忍當主位也寄公在門西者)
　(寄公有賔義也國賓在門東者本是吉使行私弔之/禮故從主人之位皆北面者凡賓弔北面是其正尸)
　(在堂上故鄉之也寄公小斂後稍依吉禮就賓位東/面鄉主人也國賓亦以小斂後漸吉就賓位但爵是)
　(卿大夫猶北面也士之喪大夫身親來弔士不出迎/大夫於門外其大夫若與士俱來則立于西階下之)
　(南東面主人降西階下南面拜之拜訖卽西階下位/在大夫之北與大夫俱東面哭若大夫獨來不與士)
　(相隨則大夫北面必北/面者凡特弔皆北面也)
夫人爲寄公夫人出命婦爲夫人之命出士妻不當斂
則爲命婦出
　(鄭氏曰出拜之於堂上也此時寄公夫人命婦位在/堂上北面小斂之後尸西東面孔氏曰前明男子迎)
　(賓此明婦人迎賓也出謂出房婦人不下堂但出房/而拜於堂上也婦人尊卑與夫同故所爲出者亦同)
　(也君之喪外命婦率外宗哭於堂上北面故此時在/堂上北面也小斂之後遷尸於堂故從婦人之位在)
　(尸西東/面也)
　　　右記哭位迎賓凡二節
始死遷尸于牀幠用斂衾去死衣小臣楔齒用角柶綴
足用燕几君大夫士一也(幠荒胡切去死起吕切楔桑/結切綴貞劣切又貞衞切)
　(鄭氏曰牀謂所設牀第當牖者也士喪禮曰士死於/適室幠用斂衾去死衣病時所加新衣及復衣也去)
　(之以俟沐浴孔氏曰尸初在地冀生氣復旣不生故/遷于牀離初死處近南當牖前所謂正尸也幠覆也)
　(斂衾者大斂之衾被也遷尸在牀用斂衾覆之楔齒/拄也柶以角爲之長六寸兩頭屈曲將含恐口閉急)
　(故使小臣以柶拄張尸齒令開也尸應著屨恐足辟/戾亦使小臣側几於足令几脚南出綴拘尸足兩邉)
　(令直不辟戾也旣夕禮綴足用燕儿校在/南御者坐持是也自始死至此貴賤同)
○管人汲不說繘屈之盡階不升堂授御者御者入浴
小臣四人抗衾御者二人浴浴水用盆沃水用枓浴用
絺巾挋用浴衣如它日小臣爪足浴餘水棄于坎其母
之喪則内御者抗衾而浴(說吐活切繘均以切抗苦浪/切枓音斗又音主挋音震)
　(鄭氏曰抗衾者蔽上重形也挋拭也爪足斷足爪也/孔氏曰管人主館舎者汲謂汲水繘汲水瓶索也遽)
　(促於事故不說去井索但縈屈執之於手中以水從/西階而升盡不上堂用盆盛浴水用枓酌盆水沃尸)
　(用盤於牀下盛浴水絺是細葛除垢爲易用生時浴/衣拭尸肉令燥如它日謂如平生尋常之日也浴竟)
　(小臣剪尸足之爪坎者甸人所掘階間取土爲竈之/坎内御婦人也内外宜别故母喪用内御舉衾事事)
　(如前唯浴用人不同爾方氏曰管人主管籥之人/也井竈亦其所司故使之汲水焉枓以木爲之)
○管人汲授御者御者差沐於堂上君沐粱大夫沐稷
士沐粱甸人爲垼于西牆下陶人出重鬲管人受沐乃
煑之甸人取所徹廟之西北厞薪用爨之管人授御者
沐乃沐沐用瓦盤挋用巾如它日小臣爪手剪須濡濯
棄于坎(差七何切垼音役重平聲鬲者歷煑諸許切厞/扶味切爨七逭切濡奴亂切濯直孝切坎口感)
(切/)
　(鄭氏曰差淅也淅飯米取其潘以爲沐也浴沃用枓/沐於盤中文相變也士喪禮沐稻此云士沐粱葢天)
　(子之士也以差率而上之天子沐黍與孔氏曰粱稷/皆謂用其米取汁而沐也甸人主郊野之官垼土墼)
　(竈將沐甸人爲土垼墼竈于西牆下以煑沐汁陶人/作瓦器之官重鬲謂縣重之罌是瓦瓶受三升以沐)
　(米爲粥實於瓶以䟽布羃口繫以篾縣之覆以葦蓆/也淅於堂上管人亦升盡等不上堂就御者受淅汁)
　(徃西牆於垼竈鬲中煑之甸人取復魄人所徹正寢/西北厞以然竈煑沐汁爨然也煑汁孰管人取以升)
　(階授堂上御者御者乃爲尸沐瓦盤貯沐汁用巾拭/髮及面挋晞也清也事事如平生小臣剪手爪治須)
　(象平生也濡謂煩撋其髮濯謂不淨之汁所濡濯汁/棄坎中巾櫛浴衣亦并棄之其坎坎南順廣尺輪二)
　(尺深三尺南其壤此沐汁棄於坎則浴汁亦然沐與/浴俱有枓有盤浴云用枓沐云用盤故云文相變)
○君設大盤造冰焉大夫設夷盤造冰焉士併瓦盤無
冰設牀襢第有枕含一牀襲一牀遷尸于堂又一牀皆
有枕席君大夫士一也(造七報切併步頂切䄠之/善切第側里切含胡暗切)
　(鄭氏曰造猶内也襢第袒簀也謂無席如浴時牀也/禮自仲春之後尸旣襲旣小斂先内冰盤中乃設牀)
　(於其上不施席而遷尸焉秋涼而止士不用冰以瓦/爲盤併以盛水耳漠禮大盤廣八尺長丈二深三尺)
　(赤中夷盤小焉周禮天子夷盤士喪禮君賜冰亦用/夷盤然則其制宜同之孔氏曰造冰者造内其冰於)
　(盤中夷盤亦内冰小於大盤置冰於下設牀於上去/席襢露第簀浴時無席爲漏水也設冰無席爲通寒)
　(氣也含襲遷尸此三節各有牀皆有枕席唯含一時/暫徹枕使面平含竟並有枕含襲及堂皆有席也注)
　(云旣襲謂大夫旣小斂謂士皆其死/之明日若天子諸侯三日而設冰也)
○君錦冒黼殺綴旁七大夫𤣥冒黼殺綴旁五士緇冒
赬殺綴旁三凡冒質長與手齊殺三尺自小斂以徃用
夷衾夷衾質殺之裁猶冒也(冒莫報切黼音甫殺/色戒切裁才再切)
　(鄭氏曰冒者旣襲所以韜尸重形也殺冒之下帬韜/足上行者也小斂又覆以夷衾裁猶制也孔氏曰冒)
　(謂襲後小斂前所用以韜尸也冒制如直囊作兩囊/各縫合一頭又縫連一邉餘一邉不縫兩囊皆然上)
　(者曰質下者曰殺其用之先以殺韜足而上後以質/韜首而下君質用錦殺用黼綴旁七者不縫之邉上)
　(下安七帶綴以結之也大夫綴旁五士綴旁三者尊/卑之差也上𤣥下纁象天地也以此推之士赬殺則)
　(君大夫畫殺爲斧文也凡冒謂通貴賤也冒之質從/頭韜來至下長短與手相齊殺從足韜上長三尺自)
　(小斂以徃徃猶後也小斂前有冒小斂後衣多故用/夷衾覆之夷衾質殺之裁猶冒也者言夷衾上齊於)
　(手下三尺所用繒色及長短制度如/冒之質殺但不復爲囊及旁綴也)
　　　右記浴沐含襲凡五節
小斂於戶内大斂於阼君以簟席大夫以蒲席士以葦
席(簟徒㸃切/葦云鬼切)
　(鄭氏曰簟細葦席也三者下皆有莞孔氏曰此明君/大夫士小斂大斂所用之席士卑不嫌故得與君同)
　(用簟也按士喪禮記設牀當牖下筦上簟經云布席/户内下筦上簟謂小斂也大斂云布席如初始死至)
　(大斂用席皆有莞也大夫辟君上席以蒲若吉禮則/蒲在莞下故司几筵蒲筵繢純加莞席紛純與此異)
○小斂布絞縮者一横者三君錦衾大夫縞衾士緇衾
皆一衣十有九稱君陳衣于序東大夫士陳衣于房中
皆西領北上絞紟不在列(絞户交切稱尺/證切紟其鴆切)
　(鄭氏曰絞旣斂所用束堅之者縮從也衣十有九稱/法天地之終數也士喪禮小斂陳衣於房中南領西)
　(上與大夫異今此同葢亦天子之士也絞衾不在列/以其不成稱不連數也小斂無紟因絞不在列見之)
　(也或曰縮者二孔氏曰以布爲絞從者一幅竪置於/尸下横者三幅亦在尸下從者在横者之上每幅之)
　(末析爲三片以結束爲便也君大夫士各用一衾故/云皆一舒衾於此絞上君大夫士同用十九稱衣布)
　(於衾上然後舉尸於衣上屈衣裹又屈衾裹之然後/以絞束之天數終於九地數終於十人旣終故以天)
　(地終數斂之也陳衣謂將小斂陳衣也房中者東/房大夫士唯有東房也絞紟不在十九稱之列)
大斂布絞縮者三横者五布紟二衾君大夫士一也君
陳衣于庭百稱北領西上大夫陳衣于序東五十稱西
領南上士陳衣于序東三十稱西領南上絞紟如朝服
絞一幅爲三不辟紟五幅無紞(不辟補麥切又/音璧紞當覽切)
　(鄭氏曰二衾者或覆之或薦之如朝服者謂布精麤/朝服十五升小斂之絞廣終幅析其末以爲堅之强)
　(也大斂之絞一幅三析用之以爲堅之急也紞以組/類爲之綴之領側若今被識矣生時禪被有識死者)
　(去之異於生也士喪禮大斂亦陳衣於房中南領西/上與大夫異今此同葢亦天子之士孔氏曰布絞縮)
　(者三謂取布一幅裂作三片直用之兩頭裂中央不/通横者五謂又取布二幅分裂作六片用五片横於)
　(縮下布紟者禪被也皇氏云紟置絞束之下擬用舉/尸今按記文紟在絞後當在絞上以絞束之二衾者)
　(小斂君大夫士各一衾至大斂各加一衾其衾所用/與小斂同但此衾一是始死覆尸者一是大斂時復)
　(制士旣然明大夫以上亦然君陳衣百稱者衣多故/陳在庭爲榮顯按雜記篇注襲禮大夫五諸侯七上)
　(公九天子十二稱則此大斂天子當百二十稱上公/九十稱侯伯子男七十稱今云君百稱者舉上公全)
　(數言之北領謂尸在堂也西上由西階取之便也大/夫士小斂衣少綂於尸故北上大斂衣多故南上亦)
　(取之便也絞之與紟二者布精麤皆如朝服十五升/絞以一幅之布分爲三不辟辟擘也辟讀爲擘假借)
　(字也小斂之絞全幅析裂其末爲三大斂之絞旣小/不復擘裂其末也小斂絞用全幅者以衣少欲得堅)
　(束力强也大斂一幅分爲三片者凡物細則束縛牢/急以衣多故須急也紞綴衿之領側若被識者領謂)
　(被頭側謂被旁識謂記識言綴此組類於領及側如/今被之記識也澄曰絞一幅爲三不辟者辟讀如闢)
　(開也葢小斂之絞縮一横三者曰一曰三皆以布之/全幅爲數也大斂之絞縮三横五者曰三曰五皆以)
　(布之小片爲數也横絞之五旣是以兩幅之布通身/裁開爲六小片而用其五片矣縮絞之三亦是以一)
　(幅之布裁開其兩端爲三但中間當腰處約計三分/其長之一不剪破爾其横縮之絞八片皆狹小故結)
　(束處不用更辟裂之也若小斂横縮之絞是全幅之/布則其末須是剪開爲三方可結束也但其剪開處)
　(不甚長非如大斂之縮絞三分其長之二皆剪開也/衿五幅者葢用布五幅聯合爲一如今單布被斂衾)
　(直鋪布紟横鋪斂時先𦂳捲布衿以包裹斂衾然後/結束縮絞之三縮絞結束畢然後結束横絞之五也)
小斂之衣祭服不倒君無襚大夫士畢主人之祭服親
戚之衣受之不以卽陳(襚音/遂)
　(鄭氏曰不倒尊祭服也斂者要方散衣有倒君無襚/者不陳不以斂孔氏曰小斂十九稱不悉著之但用)
　(裹尸要取其方而衣有倒領在足間者唯祭服尊領/不倒在足也君無襚者君斂悉用已衣不陳用它衣)
　(襚送者大夫士降於君小斂則先畢盡用已正服乃/用賓客襚者也祭服言衣之美者若親屬有衣相送)
　(大功以上襚不將命自卽陳於房中小功以下及同/姓皆將命受之而不以卽陳列也如皇氏意臣有致)
　(襚於君之禮但君不陳不以斂熊氏曰小斂之時君/無以衣襚大夫士雖有不以斂至大斂則得用君襚)
　(其義俱通故兩存焉廬陵胡氏曰此謂小斂君不以/衣襚大夫士若大斂則君襚澄曰鄭皇孔氏義同熊)
　(氏以大夫士爲句雖竒而鑿且此章每節皆言君與/大夫士三者之禮如熊說則此節不言君禮而但言)
　(大夫士禮與前後節立文之例不合孔氏兩存其義/猶或有疑胡氏專主其說則偏矣君無襚者謂君之)
　(小斂但有已衣無襚衣雖有襚衣不用也大夫士則/先盡用自已之正服乃繼用它人之襚服親屬謂小)
　(功以下若大功以上之襚不將命自卽陳於房中者/用之以繼主人之正服而斂以下親戚之襚則須將)
　(命喪主但受之雖用以斂而/未必盡用故不以卽陳也)
小斂君大夫士皆用複衣複衾大斂君大夫士祭服無
筭君褶衣褶衾大夫士猶小斂也(複音福/褶音牒)
　(鄭氏曰褶祫也君衣尚多去其著也孔氏曰筭數也/所有祭服大斂皆用之無限數也大夫士猶小斂則)
　(複衣複衾也據主人之衣故用複若/襚亦得用祫故士喪禮云襚以褶也)
袍必有表不禪衣必有裳謂之一稱(袍步毛切/禪音單)
　(鄭氏曰袍褻在必有以表之乃成稱也孔氏曰袍有/衣以表之不使禪露也死則冬夏並用袍上並加表)
　(熊氏云士襲用褻衣小斂有袍大斂亦有袍若大夫/襲亦有袍雜記子羔之襲繭衣裳是也公則襲及大)
　(小斂皆不用褻衣雜記公襲無袍繭襲輕尚無/大小斂無可知陸氏德明曰衣單複具曰稱)
凡陳衣者實之篋取衣者亦以篋升降者自西階(篋古/協切)
　(鄭氏曰取猶受也澄曰篋盛之者示愼重不輕褻之/意自西階者主人雖死視之如生不敢由主人之階)
　(也/)
凡陳衣不詘非列采不入絺綌紵不入(詘邱勿切/紵直吕切)
　(鄭氏曰不屈謂舒而不卷也列采謂正服之色絺綌/紵當暑之褻衣也襲尸重形冬夏用袍及斂則用正)
　(服孔氏曰此謂大夫以下若公則襲亦不用袍列来/謂五方正色非雜色絺是細葛綌是麤葛紵是紵布)
　(不入不入/陳之也)
小斂大斂祭服不倒皆左衽結絞不紐(紐女/九切)
　(孔氏曰此明斂衣之法前已言小斂不倒大斂亦不/倒此又言小斂者爲下諸事出也皆者大斂小斂同)
　(也衽衣襟也生鄉右左手解抽帶便也死則襟向左/示不復解也結絞不紐者生時帶並為屈紐使易抽)
　(解若死則無復解故絞束畢結之不/爲紐也鄭氏曰衽向左反生時也)
○君之喪大胥是斂衆胥佐之大夫之喪大胥侍之衆
胥是斂士之喪胥爲侍士是斂(胥舊讀爲/祝今如字)
　(鄭氏曰胥樂官也不掌喪事胥當爲祝字之誤也侍/猶臨也大祝之職大喪贊斂喪祝卿大夫之喪掌斂)
　(士喪禮商祝主斂孔氏曰大祝是接神者故君喪使/斂衆祝喪祝也賤故副佐大祝也大夫卑故大祝侍)
　(之侍謂臨檢之也君應有侍者不知何人也喪祝畢/故親斂士之喪喪祝臨之士之朋友來助斂也士喪)
　(禮士舉遷尸是也商祝祝習商禮者澄曰大胥非謂/樂官之大胥按周官大祝之下有胥四人所謂大胥)
　(者大祝之胥也喪祝之下有胥四人所謂衆胥者衆/祝之胥也大祝之爵爲下大夫喪祝之爵爲上士非)
　(能親執斂役者故雖身親莅事而各以其下之胥服/勞侯國之祝雖非四命之下大夫三命之士等而衰)
　(之其命數大祝當降國卿一等衆祝當降二等胥各/四人當亦如王朝之數國君之斂大胥四人親斂衆)
　(胥二人佐之以足六人之數祝官臨檢記雖不言孔/䟽謂君應有侍者不知何人葢大祝也大夫之斂則)
　(大胥二人臨檢衆胥四人親檢士之斂/則衆胥二人臨檢士之友四人自斂)
斂者旣斂必哭
　(孔氏曰斂者謂大祝衆祝之屬以其與亡者或/有恩今手爲執事專心則增感故斂竟皆哭)
士與其執事則斂
　(鄭氏曰斂者必使所與執事者不欲妄人褻之孔氏/曰釋前士是斂義與執事謂平生曽與亡者共執事)
　(今與喪所則助斂若不經共/執事則褻惡之不使斂焉)
斂焉則爲之壹不食
　(孔氏曰生經有恩死又爲之斂爲之廢一食澄曰上/言旣斂必哭葢通為大胥衆胥及士而言此言一不)
　(食葢專為士之生嘗共事死又與/斂者言其情厚於大胥衆胥等也)
凡斂者六人
　(孔氏曰凡者貴賤同也/兩邉各三人故用六人)
凡斂者袒遷尸者襲
　(鄭氏曰袒者於事便也孔氏曰凡斂謂執大小斂事/事多故袒爲便遷尸謂大斂於地乃遷尸入棺事少)
　(故/襲)
　　　右記小斂大斂凡三節
小斂主人卽位于戶内主婦東面乃斂卒斂主人馮之
踊主婦亦如之主人袒說髦括髮以麻婦人髽帶麻于
房中(馮音憑袒音但說它活/切髦音毛髽側𤓰切)
　(孔氏曰此明人君大夫士小斂之節初時尸在牖下/主人在尸東今小斂當戶内故主人在戶内稍東西)
　(面斂訖主人馮尸而踊主婦馮尸竟亦踊曏小斂主/人不袒今方有事故袒衣也髦者幼時剪髮爲之至)
　(年長則垂著兩邉明人子事親恒有孺子之義若父/死說左髦母死說右髦二親並死則並說之小斂竟)
　(喪事已成故說髦括髮以麻以用也人君小斂說髦/竟括髮用麻士旣小斂亦括髮但未說髦爾婦人髽)
　(亦用麻帶麻麻帶也謂婦人要絰男子說髦括髮在/東房婦人髽帶麻于西房與男子異處鄭氏曰士旣)
　(殯說髦此云小斂葢諸侯禮也士之旣殯諸侯之小/斂於死者俱三日婦人之髽帶麻于房中則西房也)
　(天子諸侯有左右房吕氏曰婦人不俟男子襲絰先/帶麻者以其無絞帶布帶且質略少變故因髽而襲)
　(絰也長樂黄氏曰士喪禮小斂馮尸主人括髮袒衆/主人免于房婦人髽于室士喪禮記曰旣馮尸主人)
　(絞帶衆主人布帶則小斂馮尸之後括髮免髽之時/主人已絞帶衆主人已布帶婦人已帶麻特主人未)
　(襲絰爾又喪服斬衰章䟽云婦人亦有絞帶/布帶以備喪禮吕氏云無絞帶布帶當考)
徹帷男女奉尸夷于堂降拜(奉芳/勇切)
　(孔氏曰此明士之喪小斂訖徹帷夷尸之節初死恐/人惡之故有帷小斂衣尸畢有飾故除帷也諸侯及)
　(大夫賓出乃徹帷見下文夷陳也小斂竟相者舉尸/將出戶陳于堂孝子男女親屬扶捧之至堂也降下)
　(也適子下堂拜賓也鄭氏曰夷之言尸也於遷尸主/人主婦以下從而奉之孝敬之心也方氏曰夷之爲)
　(言移也亦以傷爲戒周官凌人大喪共夷盤冰所以/寒其尸使勿傷曰夷牀曰夷衾皆以是山陰陸氏曰)
　(體魄降矣而謂之夷婉辭/也若知氣有升無夷也)
君拜寄公國賓大夫士拜卿大夫於位於士旁三拜夫
人亦拜寄公夫人於堂上大夫内子士妻特拜命婦氾
拜衆賓於堂上(氾芳/劍切)
　(鄭氏曰衆賓謂士妻也尊者皆特拜拜士與其妻皆/旅之孔氏曰此明小斂訖拜賓也君謂嗣君小斂畢)
　(尸出堂嗣君下堂拜寄公國賓並就其位鄉而拜之/也大夫士是先君之臣同服斬衰小斂訖出庭列位)
　(故嗣君出拜之卿大夫則就其位鄉而拜之士賤不/人人拜之每一面三拜士有三等故也旁猶面也夫)
　(人拜於堂上婦人無下堂也大夫内子士妻夫人亦/拜之卿妻曰内子大夫妻曰命婦不云命婦者見卿)
　(妻與命婦同也特拜命婦特猶獨也謂人人拜之尊/故也拜内子亦然衆賓士妻賤故氾拜之亦旁三拜)
　(也此記唯舉君喪拜賓不云大夫士者文不具也大/夫士之喪拜賓亦然故士喪禮謂主人拜賓大夫特)
　(拜士旅之是也以上皆皇氏說熊氏云大夫士拜卿/大夫士者是卿大夫士家自遭喪小斂後拜卿大夫)
　(於位士旁三拜大夫内子士妻亦謂大夫士妻家自/遭喪小斂後拜命婦及拜士妻之禮大夫士各自遭)
　(喪幷言之者以大夫士家小斂後拜賓同故也此君/大夫士之喪小斂後拜賓與上文未小斂時文類其)
　(義愈於/皇氏)
主人卽位襲帶絰踊母之喪卽位而免乃奠弔者襲裘
加武帶絰與主人拾踊(免音問拾/其刼切)
　(鄭氏曰卽位阼階下之位也有襲絰乃踊尊卑相變/也母之喪卽位而免記異者禮斬衰括髮齊衰免以)
　(至成服而冠爲母重初亦括髮旣小斂則免乃奠小/斂奠也始死弔者朝服裼裘如吉時小斂則改襲而)
　(加武與帶絰矣武吉冠之卷也加武者明不改冠亦/不免也檀弓曰主人旣小斂子游趨而出襲裘帶絰)
　(而入孔氏曰主人拜賓時袒今拜畢襲衣加要帶首/絰於序東復位乃踊也士喪禮先踊乃襲絰此先襲)
　(絰乃踊士爲卑此據諸侯爲尊故注云尊卑相變爲/父喪拜賓竟而卽阼階下位又序東帶絰猶括髮若)
　(爲母喪至拜賓竟卽位時不復括髮以免代之免以/襲絰至大斂乃成服所以異於父也拜賓襲絰踊竟)
　(後始設小斂之奠弔者襲裘加武者未小斂之前弔/者裘上有裼衣上有朝服開朝服露裼衣今小斂之)
　(後弔者以上朝服揜襲裘上裼衣也加武者主人旣/素冠素弁弔者故加素弁於武也帶絰者帶謂要帶)
　(絰謂首絰以朋友之恩故加帶絰若無朋友之恩則/無帶唯絰而已拾踊拾更也主人先踊婦人踊弔者)
　(踊三者三是與主人更踊也凶冠武與冠連不别有/武免亦無武今云加武明不改作凶冠亦不作免也)
　(山陰陸氏曰鄭氏謂有襲絰乃踊尊卑相變然則袒/括髮括髮袒亦相變加武者不以居冠弔居冠屬武)
君喪虞人出木角狄人出壺雍人出鼎司馬縣之乃官
代哭大夫官代哭不縣壺士代哭不以官君堂上二燭
下二燭大夫堂上一燭下二燭士堂上一燭下一燭
　(鄭氏曰代更也未殯哭不絶聲爲其罷倦旣小斂可/爲漏刻分時而更哭也木給爨竈角以爲㪺水斗壺)
　(漏水之器也冬漏以火爨鼎沸而後沃之此挈壺氏/所掌也屬司馬司馬涖縣其器大夫不縣壺下君也)
　(士代哭不以官自以親䟽哭也燭所以照饌也滅燎/而設燭孔氏曰此論君及大夫士小斂後代哭之異)
　(虞人主山澤之官故出木與角狄人樂吏主挈壺漏/水之器故出壺雍人主亨飪故出鼎冬月水凍則漏)
　(遲無準故取鼎煖水用虞人木爨煑之也司馬夏官/卿也其屬有挈壺氏故司馬自臨視縣漏器挈壺氏)
　(云凡喪縣壺以代哭者縣漏分時使均其官屬更次/相代而哭也有喪則於中庭終夜設燎至曉滅燎而)
　(日光未明故須/燭以照祭饌也)
賓出徹帷哭尸于堂上主人在東方由外來者在西方
諸婦南鄉
　(鄭氏曰賓出徹帷君與大夫之禮士卒斂卽徹帷由/外來謂奔喪者也無奔喪者婦人猶東面孔氏曰賓)
　(出後乃除帷人君及大夫禮舒也哭尸以下通明小/斂後尸出在堂時法哭尸于堂主人位在尸東婦人)
　(位在尸西如室中若於時有新奔喪從外來者則居/尸西方欲異於在家也奔喪未小斂而至則在東方)
　(與在家同也諸婦南鄕謂主婦以下在家者婦人位/本在西方東鄕今旣有外新奔者故移避之而近北)
　(鄉南/也)
婦人迎客送客不下堂下堂不哭男子出寢門見人不
哭其無女主則男主拜女賓于寢門内其無男主則女
主拜男賓于阼階下子幼則以衰抱之人爲之拜爲後
者不在則有爵者辭無爵者人爲之拜在竟内則俟之
在竟外則殯葬可也喪有無後無無主(人爲云僞切下/同竟與境同)
　(鄭氏曰婦人所有事自堂及房男子所有事自堂及/門非其事處而哭猶野哭也出門見人謂迎賓也拜)
　(者皆拜賓於位也爲後者有爵攝主爲之辭於賓爾/不敢當尊者禮也孔氏曰此明小斂之後男主女主)
　(迎送弔賓及拜賓之位又廣明喪主不在之義婦人/質故送迎敵者不下堂有君夫人弔則主婦下堂至)
　(庭稽顙而不哭也男子遭喪敵者來弔不出門若有/君命則出門亦不哭也故士喪禮君使人弔徹帷主)
　(人迎于寢門外見賓不哭是也其無女主以下明喪/無主使人攝者禮若有主則男主拜男賓女主拜女)
　(賓無女主則男主拜女賓于寢門内少逺階下而猶/不出門也無男主則使女主拜男賓於阼階下位鄉)
　(云女有下堂謂此也子雖幼小則以衰抱之爲主而/代之拜賓也爲後者不在則有爵者辭謂主有官爵)
　(出行不在而家有喪其攝主無官爵則辭謝於賓云/已無爵不敢拜賓也無爵者人爲之拜謂不在之主)
　(無官爵其攝主之人爲主拜賓也若主行近在竟内/則俟其還乃殯葬若主在國外不可待則殯又不可)
　(待則葬可也喪有無後無無主釋所以使人攝及以/衰抱幼之義無主則對賓有闕故四鄰里尹主之無)
　(得無主也應氏曰有爵者來弔則辭謝不敢見重爵/命也無爵者代之拜此有爵無爵葢係於弔者而注)
　(以係於爲後不在之人理有不通人之於喪也惟其/情之厚者則弔之初不視其爵之有無而爲攝主者)
　(亦通大夫士而言也大夫或弔於士士或弔於大夫/其徃來初無常而受弔者不拘爲後者之貴賤但弔)
　(者之至則隨其人而應之有所辭所拜之不同且攝/主所以領賓而欲弔者之不虛辱爾若如注說則爲)
　(後不在必身無爵者於凡有客始一例接之苟有爵/則一例辭之是無事乎接賓也又何以攝主爲在禮)
　(士不主大夫之喪士不攝大夫則有爵之喪必有爵/者而後主之矣為主者有爵則受有爵之弔乃為相)
　(稱又何/辭焉)
　　　右記小斂凡一節
君將大斂子弁絰即位于序端卿大夫即位于堂亷楹
西北面東上父兄堂下北面夫人命婦尸西東面外宗
房中南面小臣鋪席商祝鋪絞紟衾衣士盥于盤上士
舉遷尸于斂上卒斂宰告子馮之踊夫人東面亦如之
(鋪普吳切/又音敷)
　(鄭氏曰子弁絰者未成服弁如爵弁而素大夫之喪/子亦弁絰孔氏曰此明君大斂之節成服則著喪冠)
　(弁絰是未成服君大夫士皆然此雖謂大斂其小斂/亦同也序謂東序端謂序之南頭卿大夫謂羣臣也)
　(堂亷謂堂基南畔亷稜之上楹謂南近堂亷者子位/旣在東序端故羣臣列於基上東楹之西也父兄諸)
　(父諸兄不仕者以其賤故在堂下鄉北以東爲上也/若士亦在堂下外宗君之姑姊妹之女及姨舅之女)
　(也輕故在房中而鄉南鋪席謂下莞上簟敷於阼階/上供大斂也商祝鋪絞紟衾衣等致于小臣所鋪席)
　(上以待尸也士亦喪祝之屬周禮喪祝上士二人中/士四人下士八人將舉尸故先盥手于盤上也斂上)
　(卽斂處宰告者斂畢大宰告孝子也孝子得告/馮尸而起踊夫人亦馮尸而踊馮竟乃斂於棺)
大夫之喪將大斂旣鋪絞紟衾衣君至主人迎先入門
右巫止于門外君釋菜祝先入升堂君卽位于序端卿
大夫卽位于堂亷楹西北面東上主人房外南面主婦
尸西東面遷尸卒斂宰告主人降北面于堂下君撫之
主人拜稽顙君降升主人馮之命主婦馮之
　(鄭氏曰先入右者入門而右也巫止者君行必與巫/巫辟凶邪也釋菜禮門神也必禮門神者君非問疾)
　(弔喪不入諸臣之家也主人房外南面大夫之子尊/得升視斂也孔氏曰此明大夫斂節主人適子也出)
　(門迎君望見馬首不哭不拜先還入門右北面以待/君至巫止門外者君臨臣喪巫祝桃茢至門恐主人)
　(惡之且禮敬主人故不將巫入對尸柩巫止而祝代/入故先君而入門升自阼階也君隨祝後而升堂卽)
　(位於東序之端阼階上之東是適子臨斂處也主人/房外南面者鄕者在門右君升則主人亦升立君之)
　(北東房之外面向南俱欲視斂也遷尸者鄕鋪絞紟/衾衣而君至今列位畢故舉尸于鋪衣上也主人得)
　(告斂畢降西階堂下鄕北立待君也君臣情重方爲/分異故斂竟君以手撫按尸與之别主人見君撫尸)
　(故在堂下拜稽顙以禮君之恩君降者撫尸畢而下/堂也升主人者君命升之也主人升自西階由足西)
　(面馮尸不當君所君又命主婦馮之士喪/禮子不得升大夫之子尊得升視斂也)
士之喪將大斂君不在其餘禮猶大夫也
　(鄭氏曰其餘謂卿大夫及主婦之位孔氏曰此明士/斂之節士卑君不視斂故君不在其餘鋪衣列位男)
　(女之儀悉/如大夫也)
鋪絞紟踊鋪衾踊鋪衣踊遷尸踊斂衣踊斂衾踊斂絞
紟踊
　(孔氏曰此明孝子貴賤踊節澄曰貴賤謂君大/夫士之禮皆同大斂當此之節則孝子必踊也)
君撫大夫撫内命婦大夫撫室老撫姪娣君大夫馮父
母妻長子不馮庶子士馮父母妻長子庶子庶子有子
則父母不馮其尸凡馮尸者父母先妻子後君於臣撫
之父母於子執之子於父母馮之婦於舅姑奉之舅姑
於婦撫之妻於夫拘之夫於妻於昆弟執之馮尸不當
君所凡馮尸興必踊(拘音俱又/古侯切)
　(鄭氏曰撫以手按之也内命婦君之世婦馮謂扶持/服膺也君於臣撫之至夫於妻於昆弟執之此恩之)
　(深淺尊卑之儀也馮之類必當心馮尸不當君所不/敢與尊者所馮同處也凡馮尸必坐興必踊悲哀之)
　(至孔氏曰此明撫尸馮尸之節大夫貴故君自撫之/大夫以室老爲貴臣以姪娣爲貴妾死則爲之服故)
　(並撫之也君大夫自主父母妻長子四人喪故同馮/之馮父母撫妻子幷云馮通言爾士賤故馮及庶子)
　(無子者君大夫庶子雖無子不得馮也凡馮尸者凡/主人也父母先妻子後謂尸之父母妻子也君尊於)
　(臣但以手撫按尸心身不服膺也父母於子執之當/心上衣也子於父母馮之服膺心上也婦於舅姑尊)
　(故奉當心上衣也舅姑於婦亦手按尸心與君爲臣/同也妻於夫拘之微引心上衣輕於馮重於執也夫)
　(於妻於昆弟亦執心上衣也不當君所者君已馮心/則餘人馮君宜少辟之凡馮尸必哀殞故起必踊泄)
　(之馮者爲重奉次之拘次之執次之尊者則馮奉卑/者則撫執執雖輕於撫而恩深故君於臣撫父母於)
　(子執是兼有尊卑深淺也士喪禮君坐撫當心此云/馮尸不當君所明君不撫得當君所也澄曰總言之)
　(皆謂之馮尸分言之則有馮奉拘撫執五者之異撫/在拘執之間山陰陸氏曰言執若不能拾也言奉若)
　(舅姑在焉拘之婦人/從一若猶有所拘焉)
　　　右記大斂凡一節
君於大夫世婦大斂焉爲之賜則小斂焉於外命婦旣
加葢而君至於士旣殯而徃爲之賜大斂焉
　(方氏曰小斂在先大斂在後喪事以速爲敬故大斂/而徃者禮之常小斂而徃者爲之賜也鄭氏曰爲之)
　(賜謂有恩惠也加葢而至於臣之妻略也孔氏曰君/於大夫大斂是常小斂是恩賜世婦謂内命婦爲之)
　(恩賜則小斂而徃君於外命婦恩輕/故旣大斂入棺加葢之後而君至也)
夫人於世婦大斂焉爲之賜小斂焉於諸妻爲之賜大
斂焉於大夫外命婦旣殯而徃
　(孔氏曰於諸妻謂姪娣及同姓女也同士禮故爲之/賜大斂焉若夫人姪娣尊同世婦當大斂爲之賜小)
　(斂焉夫人於大夫及外命婦旣殯而/徃但有一禮無恩賜差降之事也)
大夫士旣殯而君徃焉使人戒之主人具殷奠之禮俟
于門外見馬首先入門右巫止于門外祝代之先君釋
菜于門内祝先升自阼階負墉南面君卽位于阼小臣
二人執戈立于前二人立于後擯者進主人拜稽顙君
稱言視祝而踊主人踊大夫則奠可也士則出俟于門
外命之反奠乃反奠卒奠主人先俟于門外君退主人
送于門外拜稽顙
　(鄭氏曰殷猶大也朝夕小奠至月朔則大奠君將來/則具大奠之禮以待之榮君之來也祝負墉南面直)
　(君北房戶東也小臣執戈先後君君升而夾階立大/夫殯卽成服成服則君亦成服錫衰而徃弔之擯者)
　(進當贊主人也始立門東北面稱言舉所以來之辭/也視祝而踊祝相君之禮當節之也迎不拜拜送者)
　(拜迎則爲君之答已孔氏曰君於大夫雖視大斂或/有旣殯之後而始徃與士同也君將徃使人豫戒主)
　(人主人重君之來先備月朔大奠之禮待于門外見/君馬首先君而入祝先道君升阼階在君之北立於)
　(房戶之東皆負壁而鄕南墉壁也君位于阼者主人/不敢有其室也執戈辟邪氣也擯者進于孝子前告)
　(使行禮喪贊曰相此云擯者以君之弔禮故以擯言/主人于庭中北面拜而稽顙君舉弔辭祝以相君先)
　(踊君乃視祝而踊君踊畢主人乃踊君來弔士與大/夫其禮不同大夫者君旣在阼主人在庭踊畢則釋)
　(此殷奠于殯可也言對人君可爲此奠士卑不敢留/君待奠故先出俟君于門外君使人命反說奠士乃)
　(反入設奠主人奠畢又先出門待君/君退主人門外送之而拜大夫士同)
夫人弔於大夫士主人出迎于門外見馬首先入門右
夫人入升堂卽位主婦降自西階拜稽顙于下夫人視
世子而踊奠如君至之禮夫人退主婦送于門内拜稽
顙主人送于大門之外不拜
　(鄭氏曰視世子而踊世子從夫人夫人以爲節也世/子之從夫人位如祝從君孔氏曰孝子迎君之妻亦)
　(如迎君禮先入門右門亦大門也主婦臣妻也夫人/來弔故婦人爲主人世子夫人之世子隨夫人來也)
　(夫人來弔則世子在前道引其禮奠如君至之禮者/亦先戒乃具殷奠夫人卽位哭後主婦拜竟而設奠)
　(事如君弔禮主婦送于門内門寢門也婦人迎送不/出門故夫人去於路寢門内拜送之主人送于大門)
　(外喪無二主主婦已拜故主人不拜應氏曰君臣之/際猶家人也君於外内婦旣殯徃夫人於大夫士之)
　(家亦徃弔之主人迎而先入門右夫人升而自阼階/待夫人猶待君也主婦拜稽顙於下執妾禮猶臣禮)
　(也夫人之行世子實道之君視祝而踊夫人則視世/子而踊也退則送于門外婦人迎送不下堂而特至)
　(門者爲所尊變也其來也主人迎于門外送亦如之/所以代主婦而伸敬也門外者男子之所有事婦人)
　(迎送不出門雖對/所尊而不敢變也)
大夫君不迎于門外入卽位于堂下主人北面衆主人
南面婦人卽位于房中若有君命命夫命婦之命四鄰
賓客其君後主人而拜
　(鄭氏曰入卽位於下不升堂而立阼階之下西面下/正君也衆主人南面於其北婦人卽位于房中君雖)
　(不升堂猶辟之也後主人而拜者將拜賓使主人陪/其後而君前拜不俱拜者主人無二也孔氏曰大夫)
　(下臣稱大夫爲君故曰大夫君不迎于門外貶於正/君也主人北面者其君卽阼階下位故適子辟之所)
　(以在君之南北面也婦人之位在堂君雖不升堂猶/辟於房中正君來禮亦如此不言大夫君之妻來者)
　(當同夫人禮也前君臨大斂云主婦尸西以大斂哀/深故不辟君今謂殯後也當此大夫君來弔時或有)
　(本國之君或有國中大夫命婦之命或有昔經使四/鄰之國卿大夫遣使來弔若有此諸賓在庭則此大)
　(夫君代主人拜命及拜賓以喪用尊者拜賓故也然/大夫君不敢同於國君專代爲主故以主人陪置君)
　(之後君先拜主人/後拜不同時拜也)
大夫士若君不戒而徃不具殷奠君退必奠
　(孔氏曰君來不先戒當時雖不得殷奠君/去後必設殷奠告殯鄭氏曰榮君之來也)
君弔見尸柩而后踊
　(鄭氏曰君弔塗之後雖徃不踊皇氏曰前文/旣殯君徃視祝而踊謂旣殯未塗得有踊也)
君弔則復殯服
　(鄭氏曰謂臣喪旣殯後君乃始來弔復反也反其未/殯未成服之服新君事也復或爲服孔氏曰臣喪大)
　(斂與殯之時君有故不得來至殯後主人已成服而/君始來弔于時主人則復殯時未成服之服其服苴)
　(絰免布深衣也不散帶爲人君/變貶於大斂之前旣啓之後也)
君於大夫疾三問之在殯三徃焉士疾壹問之在殯壹
徃焉
　(鄭氏曰所以致殷勤也應氏曰古之君臣猶一體也/頭目手足疾痛慘楚彼此無不相應君臣猶一家也)
　(父兄子弟吉凶休戚上下無不相關視之如一體故/疾則君三問再問喪則君或撫或踊眞若吾手足之)
　(虧折焉視之如一家故君喪則大夫士位乎東世婦/士妻位乎西不翅父兄之痛也及臣之有故則君視)
　(之夫人視之世子視之/眞若子弟之失亡焉)
　　　右記弔臨凡一節
君大棺八寸屬六寸椑四寸上大夫大棺八寸屬六寸
下大夫大棺六寸屬四寸士棺六寸(屬音燭椑/歩歴切)
　(鄭氏曰大棺棺之在表者也檀弓曰天子之棺四重/水兕革棺被之其厚三寸杝棺一梓棺二四者皆周)
　(此以内說而出也然則大棺及屬用梓椑用杝以是/差之上公革棺不被三重也諸侯無革棺再重也大)
　(夫無椑一重也士無屬不重也庶人之棺四寸上大/夫謂列國之卿也趙簡子云不設屬椑時僭也孔氏)
　(曰天子四重之棺大棺八寸屬六寸碑四寸水兕革/棺共六寸合厚二尺四寸也上公棺則去水皮所餘)
　(三重合厚二尺一寸侯伯子男則又去兕皮但餘三/棺爲二重合厚一尺八寸也上大夫去椑四寸所餘)
　(大棺八寸屬六寸爲一重合厚一尺四寸下大夫大/棺與屬各減二寸厚一尺也士則不重唯大棺六寸)
　(檀弓從内而說以次出外此先云大/棺及屬乃始云椑是從外向内而說)
君裏棺用朱緑用雜金鐕大夫裏棺用𤣥緑用牛骨鐕
士不緑(鐕子/南切)
　(孔氏曰裏棺謂以繒貼棺裏也以朱繒貼四方緑繒/貼四角鐕釘也雜金鐕者尚書云貢金三品黄白青)
　(色舊說云用金釘又用象牙釘雜之以琢朱緑著棺/也大夫四面𤣥四角緑用牛骨鐕不用牙金也士悉)
　(用𤣥亦用牛骨鐕定本緑字皆作琢琢謂鐕琢朱繒/貼著於棺也澄按定本近是葢裏棺兼用緑色無義)
　(䟽說分二色貼四面貼四隅亦無義且未詳何據若/依定本以緑爲琢則朱𤣥句絶琢字屬下句士用𤣥)
　(裏棺與大夫同但不/用釘琢之爲異爾)
君葢用漆三衽三束大夫葢用漆二衽二束士葢不用
漆二衽二束
　(鄭氏曰用漆者塗合牝牡之中衽小要也孔氏曰用/漆謂漆其衽合縫處也衽爲燕尾合棺縫際也束謂)
　(以皮束棺也棺兩邉各三衽每當衽上輙以牛皮束/之故云三衽三束大夫士横衽有二每衽有束故云)
　(二衽二束士卑不用/漆衽束與大夫同)
君大夫鬊爪實于緑中士埋之(鬊音/舜)
　(鄭氏曰緑當爲角聲之誤也角中謂棺内四隅也鬊/亂髮也將實爪髮棺中必爲小囊盛之此緑或爲簍)
　(孔氏曰緑卽棺角士賤以物盛髮爪而埋之澄按古/讀角盧谷切與緑同音同聲故誤用緑字簍魯口切)
　(與角雖不同聲而亦同音也或謂緑卽緑貼棺中四/角之處故云緑中此說似可通但上文若依定本改)
　(緑爲琢則又不然矣/且當從鄭注爲角)
○君殯用輴欑至于上畢塗屋大夫殯以幬欑置于西
序塗不曁于棺士殯見衽塗上帷之(輴勑倫切欑才完/切幬音道曁其器)
(切/)
　(鄭氏曰欑猶菆也屋殯上覆如屋者也幬覆也曁及/也此記參差以檀弓參之天子之殯居棺以龍輴欑)
　(木題湊象椁上四注如屋以覆之盡塗之諸侯輴不/畫龍欑不題湊象椁其它亦如之大夫之殯廢輴置)
　(棺西牆下就牆欑其三面塗之不及棺者言欑中狹/小裁取容棺帷之鬼神尚幽暗也士逹於天子皆然)
　(孔氏曰凡殯之禮天子先以龍輴置於客位殯處然/後從阼階舉棺於輴中輴外以木菆聚輴之四邉木)
　(高於棺乃從上加綃黼於棺上然後以木題湊題頭/也湊鄕也謂以木頭相湊鄕内也象椁上之四注以)
　(覆之如屋形以泥塗之於屋之上又加席三重於殯/上其諸侯殯時則置棺輴内亦菆木輴外木高於棺)
　(後加布幕於棺上又菆木於塗上雖不題湊象椁亦/中央高似屋形但不爲四注大夫殯以幬謂棺衣幬)
　(覆之大夫幬覆則王侯並幬覆也西序屋堂西頭壁/也大夫不輴又不四面欑以一面倚西壁而三面欑)
　(之又上不爲屋也塗不曁于棺王侯塗之而欑廣去/棺逺大夫欑狹裁使塗不及棺爾士掘肂見衽其衽)
　(之上出之處亦以木覆上而塗之/故謂塗上帷幛也朝夕哭乃徹帷)
○熬君四種八筐大夫三種六筐士二種四筐加魚腊
焉(熬五羔切種章/勇切腊音昔)
　(鄭氏曰熬者煎榖也將塗設於棺旁所以惑蚍蜉使/不至棺也士喪禮曰熬黍稷各二筐又曰設熬旁一)
　(筐大夫三種加以粱君四種加以稻四筐則首足皆/一其餘設於左右孔氏曰火熬其穀使香欲使蚍蜉)
　(聞其香氣食穀不侵尸也魚腊謂乾腊特牲士腊用/兎少牢大夫用麋天子諸侯無文當用六獸之屬亦)
　(爲惑/蚍蜉)
○飾棺君龍帷三池振容黼荒火三列黻三列素錦褚
加僞荒纁紐六齊五采五貝黼翣二黻翣二畫翣二皆
戴圭魚躍拂池君纁戴六纁披六大夫畫帷二池不振
容畫荒火三列黻三列素錦褚纁紐二𤣥紐二齊三采
三貝黻翣二畫翣二皆戴綏魚躍拂池大夫戴前纁後
𤣥披亦如之士布帷布荒一池揄絞纁紐二緇紐二齊
三采一貝畫翣二皆戴綏士戴前纁後緇二披用纁(黻/音)
(弗褚張吕切僞鄭注讀爲帷齊如字又才細切翣/所甲切戴丁代切披彼義切綏讀爲緌揄音遥)
　(鄭氏曰飾棺者以華道路及壙中不欲衆惡其親也/荒蒙也在旁曰帷在上曰荒皆所以衣柳也士布帷)
　(布荒者白布也君大夫加文章焉黼荒緣邉爲黼文/畫荒緣邉爲雲氣火黻爲列於其中爾僞當爲帷或)
　(作于聲之誤也大夫以上有褚以襯覆棺乃加帷荒/於其上紐所以結連帷荒者也池以竹爲之如小車)
　(笭衣以青布柳象宫室縣池於荒之爪端若承霤然/云君大夫以銅爲魚縣於池下揄揄翟也青質五色)
　(畫之於絞繒而垂之以爲振容象水草之動摇行則/又魚上拂池雜記曰大夫不揄絞屬於池下是不振)
　(容也士則去魚齊象車葢蕤縫合雜采爲之形如瓜/分然綴貝落其上及旁戴之言値也所以連繫棺束)
　(與柳材使相値因而結前後披也漢禮翣以木爲筐/廣三尺高二尺四寸方兩角高衣以白布畫者畫雲)
　(氣其餘各如其象柄長五尺車行使人持之而從旣/窆樹於壙中檀弓曰周人牆置翣是也綏當爲緌讀)
　(如冠蕤之蕤葢五采羽注於翣首也孔氏曰帷柳車/邉障也王侯畫龍以象君德池者織竹爲籠挂於荒)
　(之爪端象平生宫室有承霤也天子生有四注屋四/面承霤柳亦四池諸侯屋亦四注而柳降一池闕於)
　(後一故三池也振容者振動也容飾也以絞繒爲之/長丈餘如幡畫幡上爲雉縣於池下爲容飾車行則)
　(幡動也黼荒火三列黻三列者荒謂柳車上覆鼈甲/也縁荒邉爲白黑黼文於黼文之上荒之中央又畫)
　(火黻各三行列行也火形如半環黻兩已相背也素/錦褚者素白也褚屋也於荒下用白錦爲屋在路象)
　(宫室也加僞荒者帷是邉牆荒是上葢禇覆竟而加/帷荒於禇外也纁紐六者上葢與邉牆相離故以纁)
　(爲紐連之旁各三凡六也齊五采五貝者鼈甲上當/中形圓如車葢高三尺徑二尺餘凡車葢四面有垂)
　(下蕤今此齊形上象車葢旁象葢蕤上下縫合五采/繒列行相次如瓜内之子以穰爲分限又連貝爲五)
　(行交絡齊上也黼翣二黻翣二畫翣二皆戴圭者翣/形似扇在路則障車入椁則障柩二畫黼二畫黻二)
　(畫雲翣兩角皆戴圭玉禮器云天子八翣諸侯六大/夫四魚躍拂池者凡池必有魚故此車池縣振容又)
　(縣銅魚於振容間若車行則魚跳躍上拂池也君纁/戴六纁披六者事異飾棺故更言君也棺横束有三)
　(每束兩邉屈皮爲紐三束有六紐用纁帛戴索連繫/棺束之紐與外畔柳材便相當値謂連棺著柳故有)
　(六戴纁披亦用絳帛爲之將一頭結此戴出一頭於/帷外人牽之毎戴繫之故亦有六也謂之披者若牽)
　(車登高則引前以防軒車適下則引後以防翻車欹/左則引右欹右則引左使車不傾覆也大夫帷畫雲)
　(氣二池前後各一池或云兩邉而已畫荒謂畫雲氣/火黻錦褚與君同紐用四不一色故二纁二𤣥也齊)
　(三采降黄黒也貝亦降二也翣降兩黼翣角不圭止/用五采羽作綏無絞雉而有魚躍拂池戴不並用纁)
　(其數與披同四也士唯一池在前亦畫揄雉於絞在/於池上紐降用𤣥緇四紐連四旁也與大夫同一貝)
　(者一行絡之爾翣降二黻前纁後緇者戴當棺束通/兩邉爲四戴也二披用纁通兩旁則亦四披也山陰)
　(陸氏曰天子八翣皆戴璧諸侯六翣皆戴圭大夫四/翣士二翣皆戴綏戴玉者必戴綏戴綏者不必戴玉)
　(綏旐/也)
君葬用輴四綍二碑御棺用羽葆大夫葬用輴二綍二
碑御棺用茅士葬用國車二綍無碑比出宫御棺用功
布(輴鄭注音輇市專切下同/王如字綍音弗比必利切)
　(鄭氏曰大夫廢輴此言輴非也輴當爲輇聲之誤也/輇字或作團是以又誤爲國輇車柩車也尊卑之差)
　(也在棺曰綍行道曰引至墉將窆又曰綍而設碑是/以連言之碑桓楹也御棺居前爲節度也士言比出)
　(宫用功布則出宫而止至壙無矣綍或爲率孔氏曰/此明葬時在路尊卑載柩之車及碑綍之等輴國皆)
　(當爲輇輇則蜃車在路載柩尊卑同用蜃車諸侯綍/有四條碑有二所天子則六綍四碑羽葆以鳥羽注)
　(於柄末如葢而御者執之大夫二綍二碑碑各一孔/樹於壙之前後綍各穿之也士二綍無碑手縣下之)
　(大夫用茅自廟至墓士卑御自廟至大門牆内而止/出路便否至墓不復御也羽葆功布等其象皆如麾)
　(此論在道之時未論窆時當云引而云綍與碑者初/在塗後遂窆故鄭云連言之至窆時下棺天子殯用)
　(龍輴至壙去蜃車更載以龍輴以此約之諸侯殯以/輴葬用輇明矣大夫朝廟用輴殯與葬不用輴也士)
　(朝廟得用輁軸若天子元士葬亦用輁軸天子用大/木爲碑謂之豐碑諸侯則樹兩大木爲碑謂之桓楹)
　(此稱君二綍二碑謂/毎一碑樹兩楹也)
凡封用綍去碑負引君封以衡大夫士以咸君命毋譁
以皷封大夫命毋哭士哭者相止也(封鄭作窆咸鄭/讀爲緘譁音華)
　(鄭氏曰封周禮作窆窆下棺也封或皆作斂檀弓曰/公輸若方小斂般請以機封謂此斂也然則棺之入)
　(坎爲斂與斂尸相似咸讀爲緘凡柩車及壙說載除/飾而屬紼於柩之緘又樹碑於壙之前後以紼繞碑)
　(間之鹿盧輓棺而下之此時棺下窆使輓者皆繫紼/而繞要負引舒縱之備失脫也用紼去碑者謂縱下)
　(之時也衡平也人君之喪又以木横貫緘耳居旁持/而平之又繫鼓爲縱舎之節大夫士旁牽緘而已庶)
　(人縣窆不引紼也禮唯天子葬有隧齊人謂棺束爲/緘繩咸或爲緘孔氏曰此論尊卑下棺之制至壙說)
　(載除飾之後解此蜃車之綍以繫於柩緘束之繩又/將一頭繞碑間鹿盧所引之人在碑外背碑而立負)
　(引者漸漸應鼓聲而下故云用綍去碑負引也諸侯/禮大物多棺重恐柩不正下棺之時别以大木爲衡)
　(貫穿棺束之緘平持而下備傾頓也大夫士無衡使/人以紼直繫棺束之緘下於君也君下棺時命令衆)
　(人無得喧譁以鼓爲縱舎之節毎一鼓漸縱綍也大/夫卑直命人使無哭耳士又卑哭者自相止也諸侯)
　(四綍二碑前後二綍各繞前後二碑之鹿盧其餘兩/紼於壙之兩旁人輓之而下也天子則六繂四碑前)
　(後各重鹿盧毎一碑用二繂前後用四繂其餘兩繂/繫於兩旁之碑諸侯不重鹿盧前碑後碑各一紼其)
　(餘二紼在旁人持而下棺耳經云用紼/去碑謂前後紼耳在旁之紼無碑也)
君松椁大夫柏椁士雜木椁
　(鄭氏曰椁謂周棺者也天子柏棺以端長六尺夫子/制於中都使庶人之椁五寸五寸謂端方也此謂尊)
　(者用大材卑者用小材耳自天子諸侯卿大夫士庶/人六等其椁長自六尺而下其方自五寸而上未聞)
　(其差所定也抗木之厚葢與椁方齊天子五重上公/四重諸侯三重大夫再重士一重孔氏曰諸侯用松)
　(心爲椁材大夫以柏爲椁不用松心士又卑用雜木/也按檀弓柏椁以端長六尺注云其方葢一尺以此)
　(差之諸侯方九寸卿方八寸大夫七寸士/六寸庶人五寸雖有此約無正文可定也)
棺椁之間君容柷大夫容壺士容甒(柷昌六切/甒音武)
　(鄭氏曰間可以藏物因以爲節孔氏曰此明棺椁之/間廣狹所容柷如漆桶是諸侯棺椁所容也壺是漏)
　(水器大夫所掌甒盛酒之器士所用也方氏曰柷方/二尺四寸深一尺八寸壺大一石甒五斗則其所容)
　(之大小可知君必以/柷與狄人設階同義)
君裏椁虞筐大夫不裏椁士不虞筐
　(鄭氏曰裏椁之物虞筐之文未聞也澄曰此葢言君/之椁有物裏之而又有虞筐大夫雖不裏椁而猶有)
　(虞筐也士則/幷虞筐亦無)
　　　右記殯葬凡四節
君之喪三日子夫人杖五日旣殯授大夫世婦杖子大
夫寢門之外杖寢門之内輯之夫人世婦在其次則杖
卽位則使人執之子有王命則去杖國君之命則輯杖
聽卜有事於尸則去杖大夫於君所則輯杖於大夫所
則杖(輯側立切/去起吕切)
　(鄭氏曰三日者死之後三日也爲君杖不同日人君/禮大可以見親䟽也輯斂也斂者謂舉之不以拄地)
　(也夫人世婦次於房中卽位堂上堂上近尸殯使人/執杖不敢自持也子於國君之命輯杖下成君不敢)
　(敵之也卜卜葬卜日也凡喪祭虞而有尸大夫於君/所輯杖謂與之俱卽寢門外位也獨焉則杖君謂子)
　(也於大夫所杖俱爲君杖不相下也孔氏曰此人君/禮也子杖通女子在室者若嫁爲它國夫人則不杖)
　(嫁爲卿大夫妻同五日杖也喪服四制七日授士杖/君之女及内宗外宗嫁爲士妻及女御皆七日杖也)
　(子大夫子兼適庶及世子寢門殯宫門也子大夫廬/在寢門外得持杖拄地行以至寢門殯柩在門内神)
　(明所在故入門輯斂之不敢拄地也若庶子至寢門/則去杖不得持入此大夫與子同者謂大夫特來不)
　(與子相隨也若與子相隨子杖則大夫輯子輯則大/夫去杖下文云大夫於君所輯杖是也夫人世婦在)
　(其次則杖者次謂西房居喪之地則得持杖拄地卽/位則使人執之以堂上有殯也子有王命去杖者世)
　(子尊天子之命對之不敢杖也國君之命輯杖謂鄰/國使人來弔世子未敢比成君故斂杖也有事於尸)
　(謂虞及卒哭祔祭敬卜及尸故去杖也大夫於君所/輯杖者君謂世子前云子後云君嫌是别人故鄭云)
　(君謂子也若大夫與世子俱在門外位則大夫輯杖/敬嗣君也大夫與大夫俱在門外是兩大夫相對同)
　(爲君杖不相降故/並得杖拄地也)
大夫之喪三日之朝旣殯主人主婦室老皆杖大夫有
君命則去杖大夫之命則輯杖内子爲夫人之命去杖
爲世婦之命授人杖(朝如字爲/云僞切)
　(鄭氏曰大夫有君命去杖此指大夫之子也而云大/夫者通實大夫有父母之喪也授人杖與使人執之)
　(同也孔氏曰此明大夫杖節大夫死後三日旣殯應/杖者悉杖也大夫嗣子而云大夫者兼通子爲大夫)
　(有父母喪也有君命則去杖對君命亦然也大夫之/命謂嗣子對彼大夫之使則斂杖自卑下也兩大夫)
　(自相對則不去杖内子卿妻也有夫及長子喪君夫/人有命弔已則去杖若有君之世婦命弔内子敬之)
　(則使人執杖以自隨卑於夫人故隨而不去也記云/大夫之喪不舉命婦而舉内子卿妻者互文也欲見)
　(卿喪與大夫同山陰陸氏曰内子爲夫人之命去杖/輯杖於此取中焉在去杖與杖之間爲世婦之命授)
　(人杖不言使/人執之卑也)
士之喪二日而殯三日之朝主人杖婦人皆杖於君命
夫人之命如大夫於大夫世婦之命如大夫
　(鄭氏曰士二日而殯者下大夫也士之禮死與徃日/生與來日此二日於死者亦得三日也婦人皆杖謂)
　(主婦容妾爲君女子子在室者孔氏曰此明士之杖/節二日而殯除死日爲二日也三日殯之明日也士)
　(之子於君命其妻於夫人之命如大夫禮皆去杖也/若士之子於大夫之命其妻於世婦之命如大夫於)
　(大夫之禮大夫之命則輯/杖世婦之命則授人杖也)
子皆杖不以卽位
　(孔氏曰皇氏云子謂大夫士之庶子也不以杖卽位/避適子也人君適子入門輯杖猶得卽位庶子宜在)
　(門外之位去之故無卽門外之位禮也大夫士之適/子則得哭殯哭柩如下所說其庶子則宜與人君之)
　(庶子同並不得以杖卽位言與去杖同不得輯/也鄭氏曰子謂凡庶子也不以卽位與去杖同)
大夫士哭殯則杖哭柩則輯杖
　(孔氏曰大夫士謂大夫士之適子旣攢塗之後哭殯/可以杖將葬旣啓之後對柩爲尊則斂去其杖鄭氏)
　(曰哭殯謂旣塗也哭柩謂啓後也大夫士之子於父/父也尊近哭殯可以杖天子諸侯之子於父父也君)
　(也尊逺杖/不入廟門)
弃杖者斷而弃之於隱者(斷當/管切)
　(鄭氏曰杖以喪至尊爲人得而褻之也孔氏曰杖雖/大祥弃之猶恐人褻慢斷之不堪它用弃於幽隱之)
　(處使不/穢汚)
　　　右記䘮杖凡一節
君之喪子大夫公子衆士皆三日不食子大夫公子衆
士食粥納財朝一溢米莫一溢米食之無筭士䟽食水
飲食之無筭夫人世婦諸妻皆䟽食水飲食之無筭(食/音)
(嗣/)
　(鄭氏曰納財謂食穀也二十兩曰溢於粟米之法一/溢爲米一升二十四分升之一諸妻御妻也同言無)
　(筭則是皆一溢米或粥或飯孔氏曰此明君喪食之/禮財謂穀也毎日納所食之米朝唯一溢莫唯一溢)
　(作之無時當須豫納故云納財按律厯志合龠爲合/則二十四銖合重一兩十合爲一升升重十兩二十)
　(兩曰溢則米二升與此不同古秤有二法說左傳者/云百二十斤爲石則一斗十二斤爲一百九十二兩)
　(一升爲十九兩有竒今一兩爲二十四銖則二十兩/爲四百八十銖計十九兩有竒爲一升則總有四百)
　(六十銖八參以成四百八十銖唯有十九銖二參在/是爲米一升二十四分升之一此大略而言之也居)
　(喪困病不能頓食隨須則食故云無筭士賤病輕故/䟽食䟽麤也食飯也麤米爲飯亦水爲飲夫人世婦)
　(諸妻皆婦人質弱恐食粥/傷性故言䟽食水飲也)
大夫之喪主人室老子姓皆食粥衆士䟽食水飲妻妾
䟽食水飲士亦如之
　(鄭氏曰室老其貴臣也衆士所謂衆臣士亦如之如/其子食粥妻妾䟽食水飲孔氏曰此大夫禮也子姓)
　(謂孫也不云衆子主人中兼之按喪服傳云卿大夫/室老士貴臣其餘皆衆臣按檀弓主人主婦歠粥主)
　(婦謂女/主也)
旣葬主人䟽食水飲不食菜果婦人亦如之君大夫士
一也練而食菜果祥而食肉
　(孔氏曰此明君大夫士旣葬至練祥之食節旣葬哀/殺可以䟽食不復用一溢米也鄭氏曰果瓜桃之屬)
食粥於盛不盥食於篹者盥食菜以醯醬始食肉者先
食乾肉始飲酒者先飲醴酒(篹悉/管切)
　(鄭氏曰盛謂今時杯杅也篹竹筥也歠者不盥手飯/者盥孔氏曰此明食之雜禮歠粥不用手故不盥以)
　(手就篹取飯故盥也練而食菜果者食之時以醯醬/也始食肉始飲酒謂祥後也然間傳曰父母之喪大)
　(祥有醯醬禫而飲醴酒二文不同葢記者所聞之異/熊氏云此據病而不能食者練而食醯醬祥而飲酒)
　(也/)
期之喪三不食食䟽食水飲不食菜果三月旣葬食肉
飲酒期終喪不食肉不飲酒父在爲母爲妻
　(孔氏曰期之喪謂大夫士旁期之喪三不食者謂義/服其正服則二日不食見間傳鄭氏曰食肉飲酒亦)
　(謂旣葬澄曰上言期之喪者謂不杖期下/言父在爲母爲妻者謂杖期故不同也)
九月之喪食飲猶期之喪也食肉飲酒不與人樂之(樂/音)
(洛/)
　(孔氏曰此論大功喪食之/節猶期之喪謂事同期也)
五月三月之喪壹不食再不食可也比葬食肉飲酒不
與人樂之(比必/利切)
　(孔氏曰此明五月三月喪食之節壹不食謂緦麻再/不食謂小功容殤降之緦麻再不食義服小功壹不)
　(食故總/并言之)
叔母世母故主宗子食肉飲酒
　(鄭氏曰義服恩輕也言故主者關大夫君也孔/氏曰若是諸侯當云舊君主者大夫之稱也)
不能食粥羮之以菜可也有疾食肉飲酒可也五十不
成喪七十唯衰麻在身
　(鄭氏曰性不能食粥可食飯菜羮有疾食肉飲酒爲/其氣微不成喪成猶備也所不能備謂不致毁不散)
　(送之屬也七十居/處飲食與吉時同)
旣葬若君食之則食之大夫父之友食之則食之矣不
辟粱肉若有酒醴則辭(君食音嗣下父之友/食之皆同辟音避)
　(鄭氏曰尊者之前可以食美也變於顔色亦不可孔/氏曰已有喪尊者賜食葬後情殺可從尊者奪也君)
　(食之謂君食臣也大夫謂大夫食士也父友謂父同/志也其人並尊若命之食則可從之食也雖以粱米)
　(之飯及肉命食孝子食之若飲/酒醴則變見顔色故辭而不飲)
　　　右記䘮食凡一節
父母之喪居倚廬不塗寢苫枕凷非喪事不言君爲廬
宫之大夫士襢之(苫始占切枕之鴆切/凷苦内切襢音善)
　(鄭氏曰宫謂圍障之也襢袒也謂不障孔氏曰此論/君大夫士初遭喪居廬之禮廬者中門之外東牆下)
　(倚木爲廬以草夾障不以泥塗之也孝子居於廬中/寢卧於苫頭枕於凷若非喪事口不言說君廬外以)
　(帷障之如宫牆大夫士/其廬袒露不帷障也)
旣葬拄楣塗廬不於顯者君大夫士皆宫之(拄張主切/楣音眉)
　(鄭氏曰不於顯者不塗見面孔氏曰旣葬情殺故拄/楣稍舉以納日光又以泥塗辟風寒不塗廬外顯處)
　(也旣葬故大/夫士得宫之)
凡非適子者自未葬以於隱者爲廬(適音/的)
　(孔氏曰凡非適子謂庶子也旣非喪主故於東南角/隱映處爲廬鄭氏曰於隱者爲廬不欲人屬目葢廬)
　(於東南角/旣葬猶然)
旣葬與人立君言王事不言國事大夫士言公事不言
家事
　(鄭氏曰此常禮也孔氏曰此明居喪常禮未葬不與/人並立君諸侯也王天子也旣葬可並立則諸侯可)
　(言天子事猶不私言已國事公君也大夫士亦得言/君事未可言私事曾子問練不羣立據無事之時此)
　(有事須言故/與人立也)
君旣葬王政入於國旣卒哭而服王事大夫士旣葬公
政入於家旣卒哭弁絰帶金革之事無辟也(辟音/避)
　(鄭氏曰此權禮弁絰帶者變喪服而弔服輕可以卽/事也孔氏曰國家有事孝子不得遵常禮故從權也)
　(葬竟未卒哭王事入於己國旣卒哭則出爲王服金/革之事公政謂國之政令入大夫家卒哭則有變服)
　(今服弔服以從金革之事無所辟也變服重弔服輕/故從戎便國君當亦弁絰也然此云弁絰帶弁絰謂)
　(弔服帶謂喪/服異凡弔也)
旣練居堊室不與人居君謀國政大夫士謀家事(堊烏/路烏)
(角二/切)
　(孔氏曰練後漸輕故君大夫士得謀已國家事也方/氏曰旣練君謀國政異乎旣葬之不言國事矣大夫)
　(士謀家事異乎旣葬之不言家事矣或言政/或言士者主在上則曰政兼在下則曰事)
旣祥黝堊祥而外無哭者禫而内無哭者樂作矣故也
(黝於糾切/禫大感切)
　(方氏曰黝堊葢潔其地使微青塗其牆使純白以吉/之先見故致飾以變其凶若旣練所居之室以堊則)
　(以表哀素之心爾非致飾也鄭氏曰黝堊堊室之飾/也地謂之黝牆謂之堊外無哭者於門外不哭也内)
　(無哭者入門不哭也禫踰月而可作樂樂作無哭者/孔氏曰祥大祥也黝黒也平治其地令黒也堊白也)
　(新塗堊牆壁令白稍飾故也外卽中門外堊室中也/祥之日鼓素琴故中門外不哭若有弔者則入卽位)
　(哭也内中門内也禫已縣八音於庭是樂作矣/故門内不復哭也鄭注禫踰月定本禫作祥)
禫而從御吉祭而復寢
　(鄭氏曰從御御婦人也復寢不復宿殯宫也孔氏曰/吉祭而復寢者謂禫祭之後同月之内値吉祭之節)
　(行吉祭訖而復寢不待踰月若不當四時吉祭則待/踰月吉祭乃復寢按間傳旣祥復寢謂不宿中門外)
　(復於殯宫之寢此復寢謂平常之寢/文同義别故鄭云不復宿殯宫也)
期居廬終喪不御於内者父在爲母爲妻
　(此期杖期也故終喪不/御於内與不杖期不同)
齊衰期者大功布衰九月者皆三月不御於内
　(此期不杖期也故與大功九月者同皆三月不御於/内而已然葢亦旁親之不杖期爾若正綂之不杖期)
　(當與上文/杖期者同)
婦人不居廬不寢苫喪父母旣練而歸期九月者旣葬
而歸
　(鄭氏曰歸謂歸夫家也孔氏曰女子出嫁爲祖父母/及兄弟爲父後者皆期九月謂本是期而降在大功)
　(者按喪服女子爲父母卒哭折笄首鄭注謂卒哭喪/之大事畢可以歸夫家此云旣練歸不同者熊氏云)
　(卒哭可以歸是可以歸之/節其實歸時在練後也)
公之喪大夫俟練士卒哭而歸
　(鄭氏曰此公公士大夫有地者也其大夫士歸者謂/素在君所食都邑之臣皇氏曰素先也君所食都邑)
　(謂公士大夫之君采地言公士大夫在朝廷而死此/臣先在其君所食之采邑君喪而來服至小祥而各)
　(歸也孔氏曰公士大夫有地之君其臣下呼此有地/大夫之君爲公故曰公之喪大夫士者此君下之臣)
　(也知此公是有地之公士大夫者以其臣大夫待練/士待卒哭而歸故知非正君按雜記大夫次於公館)
　(以終喪士練而歸彼謂正君與此殊也山陰陸氏曰/言俟著哀之殺早矣據父母旣練而歸曰旣哀有餘)
　(也/)
大夫士父母之喪旣練而歸朔月忌日則歸哭于宗室
諸父兄弟之喪旣卒哭而歸
　(鄭氏曰歸謂歸其宫也忌日死日也宗室宗子之家/也謂殯宫也禮命士以上父子異宫孔氏曰大夫士)
　(謂庶子爲大夫士也此明庶子遭喪歸家之節父子/異宫故有父母之喪至小祥各歸其宫也適子則終)
　(喪在殯宫朔月朔望也宗室適子家殯宫也雖練各/歸至忌日及朔望則歸殯宫也諸父諸兄弟並期爲)
　(輕故至卒哭而各歸賀氏云此弟謂適弟則庶兄爲/之次云至卒哭乃歸下云兄不次於弟謂庶弟也)
父不次於子兄不次於弟
　(鄭氏曰謂不就其殯宫爲次而居孔氏/曰喪旣畢故尊者不居其殯宫次也)
　　　右記喪次凡一節
　
　
　
　
　
　
　
　
　
　
　
　
　
　
　
　禮記纂言卷十
欽定四庫全書
　禮記纂言卷十一　　　　　元　吳澄　撰
　　雜記
　　(此篇汎記諸侯大夫士䘮之雜禮其事瑣碎/不一之謂雜又兼它事非䘮禮者亦附記焉)
　　(故名/雜記)
復諸侯以襃衣冕服爵弁服(襃保/毛切)
　(鄭氏曰復招魂復魄也冕服者上公五侯伯四子男/三襃衣始命爲諸侯及朝覲加賜之衣也襃猶進也)
　(孔氏曰諸侯用襃衣又以冕服爵弁服而復也冕服/者上公自袞冕而下故爲五侯伯自鷩冕而下故爲)
　(四子男自毳冕而下故爲三也凡服各依其命數則/上公五冕之外更加爵弁服以下皮弁冠弁之等而)
　(滿九侯伯冕服之外亦加爵弁以下而滿七子男冕/服之外加爵弁皮弁而滿五其襃衣君特所襃賜則)
　(冝在命數之外也/或是冕之最上者)
夫人稅衣揄狄狄稅素沙(稅它喚切/揄音遥)
　(鄭氏曰言其招魂用稅衣上至揄狄也狄稅素沙言/皆以白紗縠爲裏素沙若今紗縠之帛六服皆袍制)
　(不禪以素沙裏之如今袿袍襈重繒矣孔氏曰此明/婦人復衣婦人衣有六夫人謂諸侯伯夫人也狄稅)
　(言揄狄以下至於稅衣不禪謂衣裳有表/有裏似漢時袿袍下之襈以重繒爲之也)
内子以鞠衣襃衣素沙下大夫以襢衣其餘如士(襢張/戰切)
　(鄭氏曰内子卿之適妻也下大夫謂下大夫之妻襢/周禮作展王后之服六唯上公夫人亦有褘衣侯伯)
　(夫人自揄狄而下子男夫人自闕狄而下卿妻自鞠/衣而下大夫妻自展衣而下士妻稅衣而已襃衣者)
　(始爲命婦見加賜之衣也孔氏曰此明卿大夫以下/之妻復衣始命為内子上所襃賜之衣曰襃衣卽鞠)
　(衣也復時亦用此衣亦以素紗為裏其餘如士謂鞠/衣襢衣之外其餘褖衣如士之妻士妻旣用褖衣而)
　(復則内子下大夫/妻等亦用褖衣也)
復西上
　(鄭氏曰北面而西上陽長左也復者多少名如其命/之數孔氏曰凡招魂皆北面而招以西頭爲上招魂)
　(冀生氣之來生氣為陽又北面言之南方是陽左在/西方按士喪禮復者一人諸侯之士一命而用一人)
　(復者各依命數也方氏曰復北面/求諸幽故西為上西北皆陰故也)
○諸侯行而死於館則其復如於其國如於道則升其
乗車之左轂以其綏復(綏耳/佳切)
　(鄭氏曰館主國所致舎主國館賓與使有之得升屋/招用襃衣如於其國也道道上廬宿也升車左轂象)
　(升屋東榮綏當爲緌緌謂旌旗之旄也去其旒而用/之異於生也孔氏曰五等諸侯朝覲天子及自相朝)
　(㑹死於主國有司所受館舎則復魄之禮與在己本/國同若諸侯在道路死升其所乗車左邉轂上而復)
　(魄車轅向南左轂左東也不於道路廬宿之舎復者/廬宿供待衆賓非死者所專有也若在國中招魂則)
　(用其上服今在路死則招用旌旗之綏亦冀魂魄望/見識之而還也王喪於國亦用綏周禮夏采云建綏)
　(復於四郊是也山陰陸氏曰綏旐也以其旐復旐北/方之物也死無乎不之號而復之則其旗宜以死者)
　(所首之方廬陵胡氏曰禮言綏凡數處鄭皆讀為緌/竊謂王制明堂位夏采所云讀作緌可也此復魄旣)
　(在車當从執綏之綏杜子春說是鄭意/葢謂夏采建綏以復不知彼王禮也)
其輤有裧緇布裳帷素錦以爲屋而行至於廟門不毁
牆遂入適所殯唯輤爲說於廟門外(輤千見切裧昌/占切說吐奪切)
　(鄭氏曰輤載柩將殯之車飾也將葬載柩之車飾曰/柳裧謂鼈甲邉縁緇布裳帷圍棺者也裳帷用緇則)
　(輤用赤矣輤象宫室屋其中小帳襯覆棺者若未大/斂其載尸而歸車節皆如之廟所殯宫牆裳帷也適)
　(所殯謂兩楹之間去輤乃入廟門以其入自有宫室/也凡柩自外來者正棺於兩楹之間尸亦侇之於此)
　(皆因殯焉異者柩入自闕升自西階尸入自門升自/阼階其殯必於兩楹之間者以其不死於室而自外)
　(來留之於中不忍逺也孔氏曰輤謂載柩之車四旁/有物裧垂象鼈甲邉縁也輤下棺外用緇色之布以)
　(爲裳帷於此裳帷之中又用素錦以爲屋小帳以覆/棺設此飾而後行也至廟門不毁去裳帷遂入殯宫)
　(殯焉餘物不說唯輤一物說於殯宫門外廬陵胡氏/曰裳用緇則輤與裧皆赤也以𤣥纁對爾鄭謂輤如)
　(綪斾之綪取蒨赤也按大夫以白布爲輤豈亦因染/赤得名乎柩車飾經惟此一文則知未大斂前車飾)
　(亦/然)
大夫士死於道則升其乗車之左轂以其綏復如於館
死則其復如於家
　(鄭氏曰綏亦緌也大夫復/於家以𤣥冕士以爵弁服)
大夫以布爲輤而行至於家而說輤載以輲車入自門
至於阼階下而說車舉自阼階升適所殯(輲車市/專切)
　(鄭氏曰大夫輤言用布白布不染也不言裳帷俱用/布無所别也至門亦說輤乃入言載以輲車入自門)
　(明車不易也輲讀爲輇許氏說文觧字曰有輻曰輪/無輻曰輇周禮又有蜃車天子以載柩蜃輇聲相近)
　(其制同乎輇崇葢半乗車之輪諸侯言不毁牆大夫/士言不易車互相明也不易者不易以輴也廟中有)
　(載柩以輴之禮此不爾孔氏曰大夫以白布爲輤不/以蒨草染之初死及至家皆以輲車至家說輤唯輲)
　(車在故云載以輲車說車說去其車也與自阼階下/而升適兩楹之間所殯之處此謂尸若柩則升自西)
　(階也天子諸侯載柩以蜃車其殯時則易以輴大夫/士在路載以輲車至家說輤亦載以輲車故鄭云車)
　(不易也凡在路載柩天子以下至士皆用蜃車其制/與輲車同周禮遂師共蜃車之役是天子也旣夕云)
　(遂匠納車于階間注云蜃車是士也此云輲車謂大/夫也諸侯不言可知其蜃車之形車之轝狀如牀中)
　(央有轅前後出設輅轝輅轝上有四周下則前後有/軸以輻爲輪迫地而行其輪卑有似於蜃故鄭云半)
　(乗車之輪乗車輪六尺有六寸半之得三尺三寸也/輲車不用輻爲輪天子諸侯殯皆用之天子菆塗龍)
　(輴謂畫輴轅爲龍諸侯殯亦用輴車轅不畫龍大夫/殯不用輴士殯掘肂見衽是亦廢輴也其朝廟大夫)
　(以上皆用輴士朝廟用輁軸輴與輁軸所以異者大/夫諸侯以上有四周謂之輴輁軸則無四周軸狀如)
　(轉轔刻兩頭爲軹輁狀如長牀穿桯前後著金而關/軸焉廬陵胡氏曰大夫無爲屋之文則是素錦帳同)
　(諸侯/矣)
士輤葦席以爲屋蒲席以爲裳帷
　(鄭氏曰言以葦席爲屋則無素錦爲帳孔氏曰士輤/用葦席屈之以爲輤棺之屋蒲席以爲裳帷圍繞於)
　(屋旁也然大夫無以它物爲屋之文則是用素錦爲/帳矣旣有素錦爲帳帳外上有布輤旁有布裳帷士)
　(之葦席屋之外旁有蒲席裳帷則屋上當以蒲席爲/輤覆於上但文不備也方氏曰大夫以布爲輤則諸)
　(侯用帛可知士以葦席爲屋則不得用素錦矣/蒲席爲裳則不得用緇布矣此皆降殺之别也)
○爲君使而死公館復私館不復公館者公宫與公所
爲也私館者自卿大夫以下之家也(爲云僞切/使色事切)
　(鄭氏曰公所爲君/所作離宫别館也)
　　　右記復凡三節
君訃於它國之君曰寡君不禄敢告於執事夫人曰寡
小君不禄大子之喪曰寡君之適子某死(大音泰/適音的)
　(鄭氏曰君夫人不稱薨告它國君謙也孔氏曰曲禮/云諸侯曰薨士曰不禄夫人尊與君同以告它國之)
　(君不敢從君及夫人之禮謙退同士稱按曲禮壽考/曰卒短折曰不禄臣子於君父雖眉壽考終猶若短)
　(折然故云不禄卒是終没之辭若君薨而訃曰卒是/夀終矣斯無哀惜之心非臣子之辭鄰國書以卒者)
　(言無老幼皆終成人之志所以相尊敬不敢指斥鄰/國君身故云告于執事夫人大子皆當云告于執事)
　(不言者畧也山陰陸氏曰凡諸侯同盟則訃不同/盟葢不訃也君雖壽考猶以不禄訃臣子之意也)
凡訃於其君曰君之臣某死父母妻長子曰君之臣某
之某死(長之/兩切)
　(鄭氏曰訃或作赴赴至也訃於其君謂臣死其子使/人至君所告之也君之臣某之某死此臣於其家喪)
　(所主者孔氏曰某之某上某是生/者臣名下某是臣之親屬死者)
大夫訃於同國適者曰某不禄訃於士亦曰某不禄訃
於它國之君曰君之外臣寡大夫某死訃於適者曰吾
子之外私寡大夫某不禄使某實訃於士亦曰吾子之
外私寡大夫某不禄使某實(適音敵實音/至一如字)
　(鄭氏曰適讀爲匹敵之敵謂爵同者實當爲至周秦/人聲之誤也孔氏曰此明大夫訃告之禮同國敵者)
　(謂大夫位相敵者大夫旣尊於士士處亦稱不禄稱/某者或死者名或死者官號而訃者得稱之訃於它)
　(國之君故云外臣自謙退無德故云寡大夫尊敬它/君故云某死訃於它國大夫私有恩好故曰外私以)
　(訃大夫其辭得申故云某不禄以身訃告故曰使某/至訃於士與大夫同方氏曰士曰不禄非士亦曰不)
　(禄者謙辭也與死者有恩私故曰外私使某實謂以/事實來告劉氏曰實者以異國傳聞疑言使人實之)
　(也/)
士訃於同國大夫曰某死訃於士亦曰某死訃於它國
之君曰君之外臣某死訃於大夫曰吾子之外私某死
訃於士亦曰吾子之外私某死
　(孔氏曰此論士喪相訃告之稱士賤訃六夫及士皆/云某死若訃他國之君及大夫士等云某死但於它)
　(君大夫士稱/外臣外私爾)
　　　右記訃凡一節
天子飯九貝諸侯七大夫五士三(飯扶/晚切)
　(鄭氏曰此葢夏時禮也周禮天子飯含用玉孔氏曰/典瑞云大喪共飯玉含玉禮戴說天子飯以珠含以)
　(玉諸侯飯以珠大夫士飯以珠含以貝皆非周禮並/夏殷之法左傳成十七年子叔聲伯夢食瓊瑰哀十)
　(一年齊陳子行命其徒具含玉此等皆是大夫而以/珠玉爲含者以珠玉是所含之物故言之非謂當時)
　(實含用珠玉也山陰陸氏曰士喪禮貝三實于笲此/士三之證也按珠玉曰含玉貝亦曰含則散言之飯)
　(含通也鄭氏謂葢夏時禮周禮天子飯含用玉誤矣/典瑞言玉職也貝非所言大戴禮天子飯以珠含以)
　(玉諸侯飯以珠大夫士飯以珠含以貝典瑞大喪共/飯玉含玉則珠有以玉爲之者矣玉府所謂珠玉是)
　(也諸侯言飯不言含則蒙上含以玉可知然則飯以/珠不必言矣其言之則以天子珠兼以玉諸侯以珠)
　(而已稽命徵曰天子飯以珠含以玉諸侯飯以珠含/以璧相備也相備而天子言玉諸侯言璧璧器也廬)
　(陵胡氏曰春秋時子叔聲伯陳子行臣飯含僭君疑/衰周時禮鄭謂此等夏殷禮無所依據又檀弓飯用)
　(米貝鄭不疑於夏/殷獨疑此何也)
○鑿巾以飯公羊賈爲之也
　(鄭氏曰記士失禮所由始也士親飯必發其中大夫/以上賓爲飯焉則有鑿巾孔氏曰飯含也大夫以上)
　(貴故使賓爲其親含恐尸爲賓所憎穢故設中覆尸/面而當口鑿穿之令含得入口也士賤不得使賓子)
　(自含其親但露面而含耳鑿巾則是自憎穢其親故/爲失禮也山陰陸氏曰禮士含巾不鑿至公羊賈始)
　(鑿之以含君子有取焉禮因/時損益故有先王未之有者)
○公襲卷衣一𤣥端一朝服一素積一纁裳一爵弁二
𤣥冕一襃衣一朱緑帶申加大帶於上(卷音/袞)
　(孔氏曰此明襲用衣稱公襲以上服在内公身貴故/以上服親身欲尊顯加賜故襃衣最外而細服居中)
　(也𤣥端者燕居𤣥端朱裳也朝服者緇衣素裳日視/朝之服也素積者皮弁視朔之服纁裳者冕服之裳)
　(亦可鷩毳任取中間一服也爵弁二者𤣥衣纁裳此/始命之服重本故二通也𤣥冕之下又取一也襃衣)
　(最上華君賜也自卷衣至此合爵弁二通合九稱朱/綠帶者以素爲之飾以朱緑此衣之小帶散在於衣)
　(非是摠束其身已用此朱緑小帶結束之重加大帶/於革帶之上大帶用素爲之士則二采大夫諸侯皆)
　(五采卽率帶也申加者謂於革帶之上重加此大帶/也鄭氏曰尊卑襲數不同公襲九稱則諸侯七稱天)
　(子十二稱與士襲三稱子羔襲五稱朱緑帶者襲衣/之帶亦以素爲之飾之雜以朱緑異於生也申重也)
　(重於革帶也革帶以佩韍必言重加/大帶者明雖有變必備此二帶也)
○率帶諸侯大夫皆五采士二采(率音/律)
　(鄭氏曰此謂襲尸之大帶率繂也繂之不加箴功大/夫以上更飾以五采士以朱緑襲事成於帶變之所)
　(以異於生孔氏曰率謂爲帶但攝帛邉而熨殺之不/加箴功異於生也吉時大帶唯有朱緑𤣥華無五采)
　(以五來飾之亦異於生也此士天子之士也諸侯之/士則士喪禮用緇帶鄭以襲衣與生同惟帶與生異)
　(凡襲事著衣畢加帶乃成故注云成於帶謂尸襲竟/而著此帶也山陰陸氏曰言大夫以上襲尸其帶皆)
　(以五采絲率之卽非襲尸/無率也據士練帶率下辟)
○子羔之襲也繭衣裳與稅衣纁衻爲一素端一皮弁
一爵弁一𤣥冕一曾子曰不襲婦服(衻而/占切)
　(鄭氏曰繭衣裳者若今大䙱也纊爲繭緼爲袍表之/以稅衣乃爲一稱稅衣若𤣥端而連衣裳者大夫而)
　(以纁爲之縁非也唯婦人纁衻禮以冠名服此襲其/服非襲其冠曾子譏襲婦服而已𤣥冕又大夫服未)
　(聞子羔曷爲襲之孔氏曰此明大夫襲衣稱數子羔/賤故卑服親身繭衣裳者纊爲繭謂衣裳相連而緜)
　(纊著之也稅謂黒衣也亦衣裳連纁絳也衻裳下縁/襈也以絳爲縁繭衣旣褻故用稅衣表之合爲一稱)
　(故云繭衣裳與稅衣纁衻爲一也素端以素爲衣裳/此第二稱也服旣不褻並無别衣表之也皮弁第三)
　(稱也十五升白布爲衣積素爲裳也爵弁第四稱𤣥/衣纁裳也𤣥冕第五稱大夫之上服也纁衻是婦人)
　(之服而子羔襲用之故曾子譏之/子羔爲大夫無文故注云未聞)
○冒者何也所以揜形也自襲以至小斂不設冒則形
是以襲而后設冒也(斂去/聲)
　(鄭氏曰言設冒者爲其形人將惡之也襲而設冒言/后衍字爾孔氏曰此記者自問答設冒之事未襲之)
　(前始死事須沐浴自旣襲以後以至小斂之前雖已/著衣若不設冒則尸象形見爲人所惡也襲則設冒)
　(至小斂則以衣覆於冒上/山陰陸氏曰后非衍字)
○小斂環絰公大夫士一也
　(鄭氏曰環絰者一股所謂纒絰也士素委貌大夫以/上素爵弁而加此絰焉散帶孔氏曰環者周回纒繞)
　(之名故知是一股纒絰若兩股相交謂之絞親始死/孝子去冠至小斂不可無飾士素委貌大夫以上素)
　(弁而貴賤悉得加環絰/故云公大夫士一也)
○公視大斂公升商祝鋪席乃斂
　(鄭氏曰喪大記云大夫之喪將大斂旣鋪絞紟衾乃/鋪席則君至爲之改始新之也孔氏曰公君也明君)
　(臨臣喪大斂禮也臣喪大斂君未至之前主人雖已/鋪席布絞紟衾聞君至則主人撤去之君來升堂時)
　(商祝更鋪席待君至乃斂榮君來爲新/之也亦示若事由君也商祝主斂事者)
○小斂大斂啓皆辯拜(辯音/徧)
　(鄭氏曰嫌當事來者終不拜故明之也此旣事皆拜/孔氏曰禮凡當小斂大斂及啓欑之時唯有君來則)
　(止事而出拜之若它賓客至則不止事事竟乃卽堂/下之位悉徧拜故云皆辯拜也然士若當事而大夫)
　(至則士亦爲大夫出下云大夫至絶踊而拜之是也/應氏曰小斂以襲其形大斂以韜於棺啓殯以載其)
　(柩皆喪事之變節而切於死者之身也生者之痛莫/此爲甚賓亦於是拜死者弔生者故主人皆徧拜以)
　(謝之而致其哀也澄曰應氏謂/賓亦於是拜死者古無是禮也)
○當袒大夫至雖當踊絶踊而拜之反改成踊乃襲於
士旣事成踊襲而后拜之不改成踊
　(鄭氏曰尊大夫來至則拜之不待事已也更成踊者/新其事也於士士至也事謂大小斂之屬孔氏曰此)
　(明士有喪大夫及士來弔之禮按檀弓云大夫弔當/事而至則辭焉謂大小斂時主人不出故辭大夫也)
　(此是斂已竟當其袒踊故絶踊而拜之也反改成踊/反還也改更也拜大夫竟反還先位更爲踊而始成)
　(踊也乃襲謂更成踊訖乃襲初袒之衣也旣事旣猶/畢也當主人有大小斂諸事而士來弔則主人畢事)
　(竟而成踊不卽出拜也士言旣事則大夫亦然大夫/言絶踊則士固不絶踊也成踊畢而襲襲畢乃拜之)
　(不更爲成踊山陰陸氏曰已嘗袒矣大夫至而襲故/今改襲而袒於士襲而後拜之故不復改袒然則又)
　(成踊何也葢居喪凡賓/客弔客去而歸必踊)
○公七踊大夫五踊婦人居間士三踊婦人皆居間
　(鄭氏曰公君也始死及小斂大斂而踊君大夫士一/也則皆三踊矣君五日而殯大夫三日而殯士二日)
　(而殯士小斂之朝不踊君大夫大斂之朝乃不踊婦/人居間者踊必拾主人踊婦人踊賓乃踊孔氏曰此)
　(明諸侯至士初死在室殯踊節及貴賤踊數公諸侯/去死日五日而殯則合死日六日也七踊者始死一)
　(踊明日襲之時又一踊襲明日朝又一踊明日小斂/朝一踊爲四也其日晚小斂時又一踊是小斂日再)
　(踊就於前三日爲五也小斂明日朝又踊爲六也至/明日大斂之朝不踊當大斂時乃踊凡七也大夫三)
　(日殯合死日爲四日始死一明日襲朝一又明日小/斂日再小斂明日大斂一凡五也士二日殯合死日)
　(數三日也始死一小斂朝不踊至小斂時一又明日/大斂一凡三也婦人與丈夫更踊居賓主之中間也)
　(然親始死及動尸舉柩哭踊無數今云七五三者謂/爲禮有節之踊每踊輙三者三爲九而謂爲一也山)
　(陰陸氏曰公五日而殯踊七日大夫三日而殯踊五/日其始死之日踊旣殯之後一日猶踊若士三日而)
　(殯踊三日則其旣殯之後一日不踊歟三五七然後/有間士三踊婦人居間言皆三無又間故也然則婦)
　(人居間若公七踊其二日甲一踊又二日乙一踊又/二日甲一踊大夫放此方氏曰爲貴者踊則多爲賤)
　(者踊則少此/重輕之別也)
○孔子曰伯母叔母䟽衰踊不絶地姑姊妹之大功踊
絶於地如知此者由文矣哉由文矣哉
　(鄭氏曰由用也言知此踊絶地不絶地之情者能用/禮文哉能用禮文哉美之也伯母叔母義也姑姊妹)
　(骨肉也山陰陸氏曰䟽衰大功文也踊絶不絶情也/伯叔母之喪文至而情不至姑姊妹之喪文不至而)
　(情至知此者則凡於禮知由於内也澄曰喪禮有情/有文誠於中者情也形於外者文也伯母叔母之䟽)
　(衰期其文隆於大功矣然義服之情輕於骨肉故踊/不絶地其哀淺也姑姊妹之大功九月其文殺於䟽)
　(衰矣然骨肉之情重於義服故絶踊於地其哀深也/知此二者則知哀之淺深由乎其中之情也豈由乎)
　(外之文矣哉陸/說優於鄭注)
○嫂不撫叔叔不撫嫂
　(鄭氏曰逺别也澄曰嫂之於叔叔之於嫂生不通問/死不制服皆逺之也故於大斂之時不撫其尸方氏)
　(謂撫者撫存之也不解此撫爲/撫尸之撫疑非記禮者之意)
○君不撫僕妾
　(鄭氏曰略於賤也澄曰君撫大夫及内命婦大夫君/撫室老及姪娣仕於家曰僕僕賤於室老者妾賤於)
　(姪娣者故/恩不及之)
　　　右記飯襲斂踊撫凡十三節
喪冠條屬以别吉凶三年之練冠亦條屬右縫小功以
下左緦冠繰纓(屬音燭别彼列切/縫音逢繰音澡)
　(鄭氏曰條屬者通屈一條繩若布爲武垂下爲纓屬/之冠象大古喪事略也别吉凶者吉冠不條屬也吉)
　(冠則纓武異材焉右縫者右辟而縫之小功以下左/辟象吉輕也繰纓當爲繰麻帶絰之繰謂有事其布)
　(以爲纓孔氏曰此明喪冠輕重之制吉冠則纓與武/各别喪冠則纓與武共材屬猶著也條屬謂一條繩)
　(屈之爲武垂下爲纓以著冠也三年練冠小祥之冠/也雖微入吉亦猶條屬與凶冠不異吉冠則襵丄辟)
　(縫嚮左左爲陽陽吉也凶冠縫嚮右右爲陰陰喪所/尚也小功以下輕故縫同吉嚮左也緦衰冠治縷不)
　(治布冠又用澡治緦布爲纓也山陰陸氏曰繰/讀如蠶繰之繰繰纓散絲纓也卽言絲嫌不散)
大功以上散帶
　(鄭氏曰小功緦輕初而絞之孔氏曰小斂之後主人/拜賓襲絰於序東小功以下皆絞之大功以上散此)
　(帶垂不忍卽成/之至成服乃絞)
○朝服十五升去其半而緦加灰錫也(去起/呂切)
　(鄭氏曰緦精麤與朝服同去其半則六百縷而䟽也/又無事其布不灰焉孔氏曰緦麻於朝服十五升布)
　(之内抽去其半以七升半用爲緦麻服之衰服也取/緦布又加灰治之則曰錫言錫然滑易也云加灰錫)
　(明緦衰不加灰冶布也山陰陸氏曰周書成王㑹墠/上天子朝服八十物唐叔荀叔周公太公望朝服七)
　(十物唐公虞公殷公夏公朝服五十物物縷也據此/升之精麤不同鄭氏謂八十縷爲升舉其精者也緦)
　(於縷加灰錫/於布加灰)
○大夫之哭大夫弁絰大夫與殯亦弁絰大夫有私喪
之葛則於其兄弟之輕喪則弁絰(與音/預)
　(鄭氏曰弁絰者大夫錫衰相弔之服也如爵弁而素/加環絰私喪妻子之喪也輕喪緦麻也大夫降焉弔)
　(服而徃不以私喪之末臨兄弟孔氏曰謂成服以後/大夫徃弔哭大夫則身著錫衰首加弁絰若未成服)
　(前與殯之時身亦弁服而首加弁絰也私喪之葛謂/妻子之喪至卒哭以葛代麻之後於此之時遭兄弟)
　(之輕喪緦麻大夫降一等雖不服以骨肉之親亦著/弔服弁絰而徃不以妻子私喪之末服臨兄弟也若)
　(成服後則錫衰未成服之/前身著素裳而首服弁絰)
○凡弁絰其衰侈袂
　(鄭氏曰弁絰服者弔服也其衰錫也緦也疑也侈猶/大也袂之小者二尺二寸大者半而益之則侈袂三)
　(尺三寸孔氏曰弔服首著弁絰身著錫衰緦衰疑衰/此三衰大夫以上大作其袂若士則其衰不侈也故)
　(周禮司服有𤣥端素/端明士不侈故稱端)
○執玊不麻麻者不紳麻不加於采
　(孔氏曰尋常執玉行禮不得服衰麻聘禮已國君薨/至於主國衰而出注云於是可以凶服將事彼執玉)
　(得服衰絰者謂受主君小禮若行聘享大事則吉服/自若著麻要絰者不得復著大帶故在喪以絰代紳)
　(弁絰之麻不得加於𤣥衣纁裳之采也鄭氏曰麻謂/絰也紳大帶也喪以要絰代大帶采𤣥纁之衣采者)
　(不麻謂弁絰者必服弔服也山陰陸氏曰據此弁絰/雖服皮弁而絰非常服之弁歟弁師王之皮弁㑹五)
　(采/)
○端衰喪車皆無等
　(鄭氏曰衣衰言端者𤣥端吉時常服喪之衣衰當如/之喪車惡車也喪者衣衰及所乗之車貴賤同孝子)
　(於親一也孔氏曰端正也吉時𤣥端服身與袂同以/二尺二寸爲正而喪衣亦如之以其綴六寸之衰於)
　(心前故曰端衰等等差也喪之衣衰及惡車天子至/士制度同無等差之别也喪車凡五等木車始遭喪)
　(所乗素車卒哭所乗薻車旣練所/乗駹車大祥所乗漆車禫所乗)
○古者貴賤皆杖叔孫武叔朝見輪人以其杖關轂而
輠輪者於是有爵而后杖也(朝音潮輠胡瓦/胡罪胡管三切)
　(鄭氏曰記庶人失禮所由始也叔孫武叔魯大夫叔/孫州仇也輪人作車輪之官孔氏曰關穿也輠迴也)
　(作輪之人以扶病之杖關穿車轂中而迴轉其輪於/是有爵而后杖以其爵位旣尊其杖不鄙褻而許用)
　(也/)
○爲長子杖則其子不以杖卽位
　(鄭氏曰辟尊者孔氏曰其子長子之子祖在不/厭孫其孫得杖但與祖同處不得以杖卽位)
爲妻父母在不杖不稽顙
　(鄭氏曰尊者在不敢盡禮於私喪孔氏曰此謂適子/爲妻父母見存不敢爲妻杖又不可爲妻稽顙按喪)
　(服大夫爲適婦爲喪主父爲己婦之主故父在不敢/爲婦杖父沒母存爲妻雖得杖而不得稽顙以杖與)
　(稽顙連文不杖屬父在不稽顙屬母在故云父母在/不杖不稽顙而范宣子申禮論云在有二義一者生)
　(存爲在二者旁側爲在此云母在謂在母之側爲妻/不杖按爲母削杖而問喪云父在不敢杖尊者在故)
　(也是在謂在側之在此范氏之釋但父母在之文相/連爲一而父爲存在之在母爲在側之在范義未安)
　(山陰陸氏曰適子爲妻如此則/庶子父雖在以杖卽位可也)
母在不稽顙稽顙者其贈也拜
　(鄭氏曰言獨母在於贈拜得稽顙則父在贈拜不得/稽顙孔氏曰前明父母俱在故不杖不稽顙此明父)
　(沒母在爲妻得有稽顙尋常拜賓之法母在爲妻子/不稽顙但父沒母在稍降殺於父它人以物來贈已)
　(其恩旣重拜謝此贈之時得稽顙也故云其贈也拜/方氏曰父母在則爲妻不杖不稽顙爲尊者厭不敢)
　(盡禮於私喪也父沒母在爲妻亦不稽顙則容杖矣/然於拜贈之時亦稽顙焉凡以別於父在之時也)
○國禁哭則止朝夕之奠卽位自因也
　(鄭氏曰禁哭謂大祭祀時雖不哭猶朝夕奠自因自/用故事孔氏曰止謂止而不哭自因謂孝子於殯宫)
　(朝夕兩奠之時卽阼階下/位自因其故事而設奠也)
○朝夕哭不帷
　(鄭氏曰縁孝子心欲見殯肂也旣出則施其㧁鬼神/尚幽闇也孔氏曰孝子朝夕進入廟門内哭位之時)
　(除去殯宫帷/哭竟則帷之)
無柩者不帷
　(鄭氏曰謂旣葬也棺柩已去鬼神在室堂無事焉遂/去帷孔氏曰葬後神主祔廟還在室則在堂無事故)
　(不復/用帷)
○童子哭不偯不踊不杖不菲不廬(偯引豈切/菲扶味切)
　(鄭氏曰童子未成人不能備禮也當室則杖孔氏曰/當室謂十五以上若世子生則杖故曽子問云子衰)
　(杖成子禮也皇氏云童子當室則備此/五事問喪云當室則免而杖舉重言也)
　　　右記冠衰絰杖哭凡十一節
有殯聞外喪哭之它室
　(鄭氏曰哭之它室明所哭者異也哭之爲位孔氏曰/有殯謂父母喪未葬柩在殯宫者也外喪謂兄弟喪)
　(在逺者也它室别室若聞外喪哭於殯宫則/嫌是哭殯於别室哭之明所哭者爲新喪也)
入奠卒奠出改服卽位如始卽位之禮
　(鄭氏曰謂後日之哭朝入奠於其殯旣乃更卽位就/它室如始哭之時孔氏曰明日之朝著重喪之服入)
　(奠殯宫及下室卒奠而出改已重喪服著新死未/成服之服即它室之位如昨日聞喪卽位時也)
○大夫士將與祭於公旣視濯而父母死則猶是與祭
也次於異宫旣祭釋服出公門外哭而歸其它如奔喪
之禮如未視濯則使人告告者反而后哭(與音/預)
　(鄭氏曰猶亦當爲由次於異宫不可以吉與凶同處/也使者反而后哭不敢專已於君命也孔氏曰此明)
　(大夫士與祭於公而有私喪之禮猶是與祭者旣與/祭於公祭日前旣視濯之後而遭父母喪則猶是吉)
　(禮而與於祭也其時止次異宫不可以吉與凶同處/也未視濯前遭父母之喪則使人告君必待告君者)
　(反而后哭父母也廬陵/胡氏曰猶是言自若也)
如諸父昆弟姑姊妹之喪則旣宿則與祭卒事出公門
釋服而后歸其它如奔喪之禮如同宫則次于異宫
　(鄭氏曰宿則與祭出門乃解祭服皆爲差緩也孔氏/曰旣宿謂祭前三日將致齊之時旣受宿戒雖有期)
　(喪則與公家之祭若諸父昆弟姑姊妹等同宫而死/則旣宿之後出次異宫按前遭父母之喪旣視濯而)
　(與祭此期喪宿則與祭前遭父母之喪旣祭釋祭服/乃出公門此期喪出門乃解祭服以期喪緩於父母)
　(山陰陸氏曰歸/而后哭亦以此)
○凡異居始聞兄弟之䘮唯以哭對可也
　(鄭氏曰惻怛之痛不以辭言爲禮也孔氏曰此明異/居聞兄弟喪之禮凡非一之辭異居别所而始聞兄)
　(弟之喪惻怛情重不暇問餘/事惟哭對使者於禮可也)
其始麻散帶絰未服麻而奔喪及主人之未成絰也䟽
者與主人皆成之親者終其麻帶絰之日數
　(鄭氏曰散帶垂與居家同也凡喪小斂而麻䟽者謂/小功以下也親者大功以上也䟽者及主人之節則)
　(用之其不及亦自用其日數孔氏曰大功以上兄弟/其初聞喪始服麻之時散垂要之帶絰若小功以下)
　(服制則糾垂不散也若聞喪未及服麻而卽奔喪道/路旣近至在主人未成絰時謂未小斂之前也䟽者)
　(値主人成服之節則與主人成之親者雖値主人成/服未即成之必終竟其麻帶絰依禮日數滿而后成)
　(服奔喪之後至三日而成服也按奔喪禮聞喪卽襲/絰絞帶不散彼謂有事未卽奔喪故也又奔喪禮至)
　(卽絞帶不㪚垂彼謂來遲此卽來/奔故至猶㪚麻以見尸柩故也)
○聞兄弟之喪大功以上見喪者之鄉而哭
　(鄭氏曰奔喪節也孔氏曰此明奔兄弟喪之法見喪/者之鄕而哭謂親兄弟同氣及同堂兄弟也奔喪禮)
　(云齊衰望鄕而哭大功望門而哭謂降/服大功者如此則兄弟之名通輕重也)
○適兄弟之送葬者弗及遇主人於道則遂之於墓
　(鄭氏曰言骨肉之親不待主人也孔氏曰此兄弟通/緦小功也適徃也謂徃送五服之親不及喪柩在家)
　(主人葬竟已還送葬之人値於路/不得隨孝子歸仍自獨徃於墓也)
○凡主兄弟之喪雖䟽亦虞之
　(鄭氏曰喪事虞祔乃畢孔氏曰䟽謂小功緦麻彼旣/無主雖服緦小功之䟽亦爲之主虞祔之祭按小記)
　(云大功者主人之喪有三年者則必爲之再祭鄭注/云小功緦麻爲之練祭可也與此不同者彼承大功)
　(有三年者此則緦小功有三年者故至小祥同於三/年故主虞祔也今此言䟽者亦虞但虞者謂無服者)
　(朋友相爲/亦虞祔也)
○姑姊妹其夫死而夫黨無兄弟使夫之族人主喪妻
之黨雖親弗主
　(鄭氏曰此謂姑姊妹無子寡而死也夫黨無兄弟無/緦之親也其主喪不使妻之親而使夫之族人婦人)
　(外成必宜得/夫之姓類)
夫若無族矣則前後家東西家無有則里尹主之
　(鄭氏曰喪無無主也里尹閭胥里宰之屬諸侯弔於/異國之臣則其君爲主里尹主之亦斯義孔氏曰按)
　(周禮六遂之内二十五家/爲里里置一宰下士也)
或曰主之而附於夫之黨
　(鄭氏曰妻之黨自主之非也夫之黨其祖姑也朱子/曰古法旣廢鄰家里尹决不肻祭它人之親則從宜)
　(而祀之别/室其可也)
○主妾之喪則自祔至於練祥皆使其子主之其殯祭
不於正室
　(鄭氏曰祔自爲之者以其祭於祖廟孔氏曰妾旣卑/賤得主之者謂女君死攝女君也祔祭於祖姑尊祖)
　(故自祔也妾合祔於妾祖姑無妾祖姑則祔於女君/雖攝女君猶下正適故殯之與祭不得在正室妾祖)
　(姑無廟於廟中爲壇祭之若不攝女君之妾則不得/爲主別爲壇不在祖廟中而子自主之也方氏曰妾)
　(之喪祔於妾祖姑之廟故其夫自主而祔之非尊妾/也尊祖而已練祥則使其子者略之也殯祭不於正)
　(室者所以明嫡也山陰陸氏曰言主妾之/喪則自祔則妾之喪其主有不主者矣)
○士之子爲大夫則其父母弗能主也使其子主之無
子則爲之置後(爲之云/僞切)
　(鄭氏曰大夫之子得用大夫之禮而士不得也置猶/立也孔氏曰士子身爲大夫父身是士故不可爲大)
　(夫喪主使此死者之子爲主以其是大夫適子故得/服大夫服爲之主也若無適子則以庶子當適處若)
　(無庶子則以族人之子當適處皆得用大夫禮此所/置之後謂暫爲喪主假用大夫禮若大宗子則直爲)
　(立後自然用大夫禮也父是士則不得主大夫喪所/以然者父貴可以及子故大夫之子得用大夫之禮)
　(子貴不可以及父故其/父不得用大夫之禮)
○大夫爲其父母兄弟之未爲大夫者之喪服如士服
士爲其父母兄弟之爲大夫者之喪服如士服(爲其云/僞切)
　(方氏曰生者貴而死者賤則其服從死者嫌若臨之/故也生者賤而死者貴則其服從生者嫌若僭之故)
　(也鄭氏曰大夫雖尊不以其服服父母兄弟嫌若踰/之也士謂大夫庶子爲士者也已卑又不敢服尊者)
　(之服今大夫喪禮逸與士異者未得而備聞也春秋/傳齊晏桓子卒晏嬰麄衰斬苴絰帶杖菅屨食粥居)
　(倚廬寢苫枕草其老曰非大夫之禮也曰唯卿爲大/夫此平仲之謙也言已非大夫故爲父服士服爾麤)
　(衰斬者其縷在齊斬之間謂縷如三升半而三升不/緝也斬衰以三升爲正微細焉則屬於麤也然則士)
　(與大夫爲父服異者有麤衰斬枕草矣其爲母五升/縷而四升爲兄弟六升縷而五升乎唯大夫以上乃)
　(能備儀盡飾士以下則以臣服君之斬衰爲其父以/臣從君而服之齊衰爲其母與兄弟亦以勉人爲高)
　(行也大功以下大夫士服同孔氏曰大夫之父母兄/弟或作士或無官今大夫若爲之著大夫之服是自)
　(尊踰越父母兄弟也士是大夫庶子者若大夫適子/雖未爲士猶服大夫之服王氏云喪禮自天子以下)
　(無等春秋之時尊者尚輕簡喪服禮制遂壞羣卿專/政晏子惡之故服麤衰枕草於當時爲重孟子謂三)
　(年之喪齊䟽之服飦粥之食自天子達於庶人三代/共之此記謂端衰喪車皆無等平仲不以己之是駮)
　(人之非遜辭以辟咎也其大夫與士異者大夫以上/在喪斂時弁絰士冠素委貌石林葉氏曰古者喪服)
　(大夫士必有異制禮經皆不載鄭氏引晏平仲居桓/子喪其老以爲非大夫禮爲證父母兄弟之未爲大)
　(夫者服士服葢不欲以尊踰之也而桓子亦大夫矣/晏氏之老以爲非大夫禮則平仲之服士服也當時)
　(諸國葢多行短喪而況其服是以平仲矯之不欲斥/人之過姑自抑答以卿然後爲大夫大夫與士之禮)
　(其必以精麤爲辨歟山陰陸氏曰古者士服斬衰三/升寢苫枕塊則大夫麤衰斬寢苫枕草是歟當晏子)
　(時士僭大夫大夫以上喪服益輕故嬰反古之道家/老視時以爲非也間傳曰斬衰三升齊衰四升五升)
　(六升齊衰四升葢士以下則五升大夫六升諸侯天/子齊衰之别也若斬衰則兩等喪服所謂衰三升三)
　(升有半三升有半大/夫以上服斬之衰歟)
○大夫之適子服大夫之服
　(鄭氏曰仕至大夫賢著而德成適子得服其服亦尊/其適象賢孔氏曰父官至大夫適子雖未仕得服大)
　(夫之服爲其能象似父之賢也皇氏云大夫適子若/爲士爲其父唯服士服鄭注仕至大夫謂此子若仕)
　(官至大夫始得服大夫服以其賢/德著成也澄按皇說疑非鄭意)
○大夫之庶子爲大夫則爲其父母服大夫服其位與
未爲大夫者齒(爲其云/僞切)
　(鄭氏曰雖庶子得服其服尚德也使齒於士不可不/宗適孔氏曰大夫庶子仕至大夫由其身有德行所)
　(以得服大夫之服其行位之處齒列於適子之下年/雖長於適子猶在適子之下使適子爲主若年少於)
　(適子則固在下是宗適也方氏曰大夫之適子雖爲/士服大夫之服而不嫌於重者適故也至於庶子身)
　(爲大夫雖服大夫之服其位猶與未爲大/夫者齒葢長幼之序不可以貴賤廢故也)
○違諸侯之大夫不反服違大夫之諸侯不反服
　(鄭氏曰其君尊卑異也違猶去也去諸侯仕諸侯去/大夫仕大夫乃得爲舊君服孔氏曰去諸侯謂不便)
　(其君及辟仇也之徃也已本是諸侯臣徃仕大夫是/自尊適卑不可反服於前之尊君也本是大夫臣今)
　(仕諸侯是自卑適尊若猶服卑君則爲新君之恥故/亦不反服舊君若所仕尊卑敵則反服舊君服齊衰)
　(三月方氏曰或違尊而之卑或違卑而之尊皆不敢/反服於舊君者以尊卑異體故也清江劉氏曰此言)
　(違而仕者則不反服舊君避新君也然則違而未仕/者聞舊君之喪則反服爾春秋傳所謂未臣焉有伐)
　(其國者反死之可矣旣臣焉而反死之則不可鄭𤣥/云去諸侯仕諸侯去大夫仕大夫乃得爲舊君服非)
　(也/)
○孔子曰管仲遇盜取二人焉上以爲公臣曰其所與
遊辟也可人也管仲死桓公使爲之服宦於大夫者之
爲之服也自管仲始也有君命焉爾也
　(鄭氏曰可人也言此人可也但居惡人之中使之犯/法宦猶仕也此仕於大夫更升於公與違大夫之諸)
　(侯同爾禮不反服孔氏曰管仲於盜中簡取二人薦/上以爲桓公之臣謂此盜人所與交遊是邪辟之人)
　(故爲盜其人性行是堪可之人也依禮仕於大夫升/爲公臣不合爲大夫著服管仲死桓公使此二人著)
　(服自此升爲公臣者皆服宦於大夫之服記失禮所/由山陰陸氏曰爲其所爲主服與違大夫之諸侯不)
　(同葢世衰道微君不能教始服其/師君不能舉而所爲主者有服矣)
○外宗爲君夫人猶内宗也(爲云僞/切後同)
　(鄭氏曰皆謂嫁於國中者爲君服斬夫人齊衰不敢/以其親服服至尊也外宗謂姑姊妹之女舅之女及)
　(從母皆是也内宗五屬之女也其無服而嫁於諸臣/者從爲夫之君嫁於庶人從爲國君孔氏曰君内宗)
　(爲君悉服斬衰爲夫人齊衰則君外宗之女爲君及/夫人與内宗同故云猶内宗也按禮族人不敢以其)
　(戚戚君則異族者亦不可以戚戚君故不以其親服/服至尊也鄭知嫁於國中者以經云爲君夫人是國)
　(人所稱號故也國外當云諸侯古者大夫不外取故/君之姑姊妹嫁於國内大夫爲妻是其正也舅之女)
　(及從母在國中非正也諸侯不内取舅女及從母不/得在國中諸侯雖曰外取舅及從母元在它國而舅)
　(之女及從母不得來嫁與己國卿大夫爲妻以卿大/夫不外取也内宗外宗嫁在它國皆爲本國諸侯服)
　(斬或云在它國則不得也此外宗與喪服外宗爲君/别也故鄭注彼云外宗是君之外親之婦此外宗惟)
　(據君/之宗)
○女君死則妾爲女君之黨服攝女君則不爲先女君
之黨服
　(鄭氏曰妾於女君之親若其親然孔氏曰雖是徒從/而抑妾故爲女君黨服防覬覦也攝女君差尊故不)
　(爲先女君之黨服山陰陸氏/曰卽不言先嫌女君或出)
　　　右記聞䘮奔䘮主䘮服䘮凡十六節
諸侯使人弔其次含襚賵臨皆同日而畢事者也其次
如此也(含胡暗切襚音遂/賵芳鳯切臨如字)
　(孔氏曰諸侯使人弔鄰國先行弔禮宣君命人以飲/食爲急故含次之食後須衣故襚次之有衣卽須車)
　(馬故賵次之君事旣畢則臣行私禮故臨在後/事雖多同一日畢也鄭氏曰言五者相次同時)
○弔者卽位于門西東面其介在其東南北面西上西
於門主孤西面相者受命曰孤某使某請事客曰寡君
使某如何不淑相者入告出曰孤某須矣弔者入主人
升堂西面弔者升自西階東面致命曰寡君聞君之喪
寡君使某如何不淑子拜稽顙弔者降反位(相去/聲)
　(鄭氏曰弔者卽位于門西立門外不當門也主孤西/面立於阼階下也相者受命受主人命以出也不言)
　(擯者喪無接賓也淑善也如何不善言君痛之甚使/某弔也稱孤某者其君名君薨稱子某使人知適嗣)
　(也須矣不出迎也子孤子也降反位者出反門外位/無出字脫孔氏曰此明弔禮門西謂主國大門之西)
　(凶事異於吉故其介在東南北面西上以使在門西/故也相者相主人傳命者也孤謂嗣子也某爲嗣子)
　(之名異於吉禮不出迎故云須矣主人升堂謂從阼/階升也子拜稽顙不云孤某而稱子者客旣有事於)
　(殯故稱子以對殯之辭也以下皆然若對賓之辭則/稱孤某鄭云喪無接賓故不言擯而言相此對例爾)
　(若通而言之吉事亦/云相凶事亦稱擯)
含者執璧將命曰寡君使某含相者入告出曰孤某須
矣含者入升堂致命子拜稽顙含者坐委于殯東南有
葦席旣葬蒲席降出反位宰夫朝服卽喪屨升自西階
西面坐取璧降自西階以東
　(鄭氏曰含玉爲璧制其分寸大小未聞言降出反位/則是介也春秋有旣葬歸含賵襚無譏焉皆受之於)
　(殯宫朝服告鄰國之禮也卽就也以東藏於内也孔/氏曰此明含禮含者坐委所含之璧于殯之東南席)
　(上未葬之前有葦席承之旣葬以後則以蒲席承之/宰夫朝服卽喪屨宰謂上卿夫衍字朝服者吉服也)
　(以鄰國執玉而來執玉不麻故著朝服不敢純凶待/鄰國也以在喪不可純吉故卽喪屨也此遭喪已久)
　(故嗣子親受禮宰著朝服若新始遭喪則主人不親/受使大夫受於殯宫此弔者旣爲上客又賵者是上)
　(介則此含者襚者當是副介末介/但含襚於死者爲切故在先陳之)
襚者曰寡君使某襚相者入告出曰孤某須矣襚者執
冕服左執領右執要入升堂致命曰寡君使某襚子拜
稽顙委衣于殯東襚者降受爵弁服於門内霤將命子
拜稽顙如初受皮弁服於中庭自西階受朝服自堂受
𤣥端將命子拜稽顙皆如初襚者降出反位宰夫五人
舉以東降自西階其舉亦西面(要一/遙切)
　(鄭氏曰委衣于殯東亦於席上所委璧之北順其上/下受襚者以服者賈人也其舉亦西面亦襚者委衣)
　(時孔氏曰此明襚禮按上文含者稱執璧下文賵者/稱執圭則此襚者當稱執衣不云者文不備也鄭注)
　(順其上下謂上者在前下者在後也云委衣于殯東/又云受爵弁受皮弁𤣥端皆如初是皆在殯東西面)
　(而嚮殯今云舉者亦西面是亦如襚者西面也其服/重者使執而入爵弁受於内霤皮弁受於中庭朝服)
　(受於西階𤣥端受於堂旣受處不同則陳於璧北亦/重者在南凡諸侯相襚衣數無文據此其服有五又)
　(先路襃衣不以襚以外無文山陰陸氏曰所受服轉/卑故其所授轉高也據爵弁服纁裳皮弁服素積𤣥)
　(端𤣥裳爵弁服尊矣受於門内霤皮弁次之受於中/庭朝服又次之自西階受朝服𤣥端卑矣自堂上受)
　(𤣥/端)
上介賵執圭將命曰寡君使某賵相者入告反命曰孤
某須矣陳乗黄大路於中庭北輈執圭將命客使自下
由路西子拜稽顙坐于殯東南隅宰舉以東(乗去/聲)
　(鄭氏曰輈轅也自率也下謂馬也馬在路之下覲禮/曰路下四亞之客給使者入設乗黄於大路之西客)
　(入則致命矣使或爲史孔氏曰此明賵禮乗黄謂馬/也大路謂車也陳四黄之馬於大路之西於殯宫中)
　(庭北輈者大路輈轅北嚮也客使謂使客之從者爲/客所使故曰客使自下由路西者由左也陳路北轅)
　(旣竟賵客執圭升堂致命而客之從者牽馬設在車/之西大路亦使設之也引覲禮證馬爲下也四亞之)
　(謂馬四匹亞次路車也賵旣夕有奠主於親者故兄/弟賵奠此諸侯相與旣䟽故無奠山陰陸氏曰犬馬)
　(不上於堂故執圭將命小行人圭以馬客使率馬者/也自下自路下西之前聘禮所謂率馬者自前西乃)
　(出是也坐委於殯/東不言圭尊圭也)
凡將命鄕殯將命子拜稽顙西面而坐委之宰舉璧與
圭宰人舉襚升自西階西面坐取之降自西階賵者出
反位于門外(鄕許/亮切)
　(鄭氏曰凡者說不見者也鄕殯將命則將命時立於/殯之西南宰夫宰之佐也此言宰舉璧與圭則上宰)
　(夫朝服衍夫字賵者出乃言反位門外明禮畢將更/有事孔氏曰此摠明從上以來弔含襚及賵文不見)
　(者鄕殯謂在殯之西南東北面將命旣畢子拜稽顙/之後將命者來就殯東西面坐委之宰舉璧與圭者)
　(主人上卿坐舉含者之璧與賵者之圭宰夫舉襚謂/宰之屬官舉此襚者之衣宰與宰夫欲舉時升自西)
　(階不敢當主孤之位來鄕殯東席之東西鄕坐取之/降自西階也山陰陸氏曰此弔儀也始云寡君使某)
　(弔已而曰寡君使某含寡君使某禭寡君使某賵又/曰寡君有宗廟之事不得承事使一介老某相執紼)
　(則弔臨含襚賵皆相將贈賻亦應爾而/今不錄不與録也玩好曰贈貨財曰賻)
上客臨曰寡君有宗廟之事不得承事使一介老某相
執綍相者反命曰孤某須矣臨者入門右介者皆從之
立于其左東上宗人納賓升受命于君降曰孤敢辭吾
子之辱請吾子之復位客對曰寡君命其毋敢視賓客
敢辭宗人反命曰孤敢固辭吾子之辱請吾子之復位
客對曰寡君命某毋敢視賓客敢固辭宗人反命曰孤
敢固辭吾子之辱請吾子之復位客對曰寡君命使臣
某毋敢視賓客是以敢固辭固辭不獲命敢不敬從客
立于門西介立于門左東上孤降自阼階拜之升哭與
客拾踊三客出送于門外拜稽顙(綍音弗拾/其刼切)
　(鄭氏曰上客弔者也臨視也言欲入視喪所不足而/給助之謙也其實爲哭爾臨者入門右不自同於賓)
　(客賓三辭而稱使臣爲恭也爲恭者將從其命孤降/自阼階拜之拜客謝其厚意不迎而送喪無接賓之)
　(禮孔氏曰此明弔含襚賵旣畢上客行臨哭之禮使/一介老某相執綍者一介謙辭某者上客名也相助)
　(也謙言助主人執其葬綍臨者不敢自同賓故入門/右從臣位也宗人納賓升受命于君者主國宗人掌)
　(禮欲納此弔賓先受納賓之命於主國嗣君也降曰/請復位者宗人下阼階請客復門西客位也反命者)
　(反此客之辭命於嗣君也曰孤敢固辭者是宗人受/嗣君之命以告客前文云孤某此直云孤者客是使)
　(臣不復稱名也前四禮客皆在門西此臨在門東者/前是奉君命而行此是私禮若聘禮私覿故在門東)
　(山陰陸氏曰臨應親至故其詞如此據寡君使某弔/使某含使某襚使某賵不云不得承事其遣上客亦)
　(以此賵稱上介亞於此歟若陳乗黄大路於中庭葢/亦重禮也言執紼容外客臨有喪而至者也含不及)
　(斂不及事矣禭不及殯不及事矣賵不及葬不及事/矣雖然猶愈乎否賓升受命于君變子稱君容外客)
　(臨有不及事旣葬與踰年而後至也公羊傳曰君薨/稱子某旣葬稱子踰年稱公其曰孤降自阼階則子)
　(踰年可知不名亦以此曲禮/曰居喪之禮升降不由阼階)
○諸侯相禭以後路與冕服先路與襃衣不以襚
　(鄭氏曰不以己之正者施於人以彼不以爲正也後/路貳車貳車行在後也孔氏曰襚謂以物送死用後)
　(路謂上路之後次路也冕服謂上冕之後次冕也先/路襃衣是己車服之上不可以施人以彼不以爲正)
　(服所用也澄曰冕服以禭後路以/賵但言相襚者包賵在其中也)
○婦人非三年之喪不踰封而弔如三年之喪則君夫
人歸夫人其歸也以諸侯之弔禮其待之也若待諸侯
然夫人至入自闈門升自側階君在阼其宅如奔喪禮
然
　(鄭氏曰踰封越境也君夫人歸奔父母喪也其歸也/以諸侯弔禮其待之若待諸侯謂夫人行道車服主)
　(國致禮入自闈門升自側階不自同於女賓也宫中/之門曰闈門爲相通者也側階旁階其它謂哭踊髽)
　(麻孔氏曰父母三年之喪雖君之夫人歸徃奔喪也/非三年喪則不歸女子出適爲父母期云三年者以)
　(本親言也按喪大記夫人弔於大夫士入自大門升/自正階今此不然以女子子是父母之親不可同於)
　(女賓之䟽也主國之君在阼階待之不降階而迎言/其它如奔喪禮嫌夫人伍尊與卿大夫妻奔喪禮異)
　(故明之側階謂/東旁之旁階)
○其國有君喪不敢受弔
　(鄭氏曰辟其痛傷己之親如君孔氏曰此謂國有君/喪而臣又有親喪則不敢受它國賓來弔也以義斷)
　(恩哀痛主於/君不私於親)
　　　右記弔含禭賵臨凡五節
大夫之喪大宗人相小宗人命龜卜人作龜(相息/亮切)
　(鄭氏曰卜葬及日也相相主人禮也命龜告以所問/事也作龜謂揚火灼之以出兆孔氏曰大夫謂卿大)
　(宗謂大宗伯小宗謂小宗伯皇氏云大小二宗並是/其君之職來爲喪事故宗伯肆師云凡卿大夫之喪)
　(相其禮應氏曰君臣一家也君之喪百官庀其職大/夫之喪家臣庀其役其廣狹不同矣君則䘏其私而)
　(以國有司助之其凡役則司徒供之少儀聽役於司/徒是也其贊相則大小二宗與卜人同之宗伯肆師)
　(相禮是也大小宗與卜人皆春官而喪事同贊相之/葢君喪之用大宰大宗大祝若曾子問所記是也而)
　(亦以贊大夫之喪其待之厚矣夫臣子之喪其力有/不能盡具者皆仰之於公又俾有司贊其事所謂體)
　(羣臣者此/類是也)
○大夫卜宅與葬日有司麻衣布衰布帶因喪屨緇布
冠不蕤占者皮弁
　(鄭氏曰有司卜人也麻衣白布深衣而著衰焉及布/帶緇布冠此服非純吉亦非純凶皮弁則純吉之尤)
　(者也占者尊於有司卜求吉其服彌吉大夫士朔服/皮弁孔氏曰宅謂葬地大夫尊故得卜宅幷葬日麻)
　(衣謂吉服十五升之布深衣布衰謂以三升半布爲/衰長六寸廣四寸綴於衣前當胷上後又有負版長)
　(一尺六寸廣四寸白布深衣是吉衰是凶布帶亦凶/緇布冠是吉不蕤亦凶故鄭云非純吉亦非純凶也)
　(因喪屨因喪之繩屨也緇布冠古法不蕤後代有蕤/此以凶事故特云不蕤占者謂卜龜之人山陰陸氏)
　(曰據士冠禮筮日有司如主人服卽位于西方東/面北上有司羣吏有事者也鄭氏謂卜人誤矣)
如筮則史練冠長衣以筮占者朝服
　(鄭氏曰筮者筮宅也謂下大夫若士也筮史筮人也/長衣深衣純以素也長衣練冠純凶服也朝服純吉)
　(服也大夫士日朝服以朝也孔氏曰士喪禮云筮宅/卜日士不合用卜故用筮以筮輕故用純凶服占者)
　(用朝服也按士喪禮族長涖卜及宗人吉服彼謂士/之卜禮服𤣥端此據筮禮故朝服按士虞禮注云士)
　(之屬吏爲其長弔服加麻此史練冠長衣者此文含/大夫以其臣爲大夫布帶繩屨故史練冠長衣若士)
　(之卜史當從弔服/不得練冠長衣也)
○祝稱卜葬虞子孫曰哀夫曰乃兄弟曰某卜葬其兄
弟曰伯子某
　(鄭氏曰祝稱卜葬虞者卜葬卜虞祝稱主人之辭也/孫謂爲祖後者稱曰哀孫某卜葬其祖某甫夫曰乃)
　(某卜葬其妻某氏兄弟相爲卜稱名而已孔氏曰謂/卜葬擇日而卜人祝龜所稱主人之辭也虞用葬日)
　(故幷言葬虞子卜葬父則稱哀子某卜葬其父某甫/乃者言之助也妻卑故假助句以明夫之尊也弟爲)
　(兄則祝辭云某卜葬兄伯子某兄爲弟則云某/卜葬其弟某兄弟稱名則子孫與夫皆稱名也)
○士喪有與天子同者三其終夜燎及乗人專道而行
(乗去/聲)
　(鄭氏曰乗人謂使人執引也專道人辟之孔氏曰柩/遷之夜須光明故竟夜燎也乗人謂人引車不用馬)
　(也旣夕禮云屬引專道謂喪在路/不辟人也三事爲重故與天子同)
○升正柩諸侯執綍五百人四綍皆銜枚司馬執鐸左
八人右八人匠人執羽葆御柩大夫之喪其升正柩也
執引者三百人執鐸者左右各四人御柩以茅(引以/愼切)
　(鄭氏曰升正柩者謂將葬朝于祖正棺於廟也五百/人謂一黨之民諸侯之大夫邑有三百戶之制綍引)
　(同爾廟中曰綍在塗曰引互言之御柩者居前道止/之大夫士皆二綍孔氏曰此明諸侯大夫送葬正柩)
　(之禮執鐸之差將葬朝於祖廟柩升廟之西階旣夕/禮云升自西階正柩于兩楹間是也銜杖止喧囂也)
　(司馬夏官主武故執金鐸率衆左右各八人夾柩以/號令於衆也匠人工人也以鳥羽注於柄頭如盖謂)
　(之羽葆匠人主宫室故執羽葆居柩前御行於道指/揮爲進止之節也周禮喪祝御柩謂王禮也此云匠)
　(人諸侯禮也按周禮注六鄉主六引六遂主六綍此/云執紼應舉六遂而言黨者正取一黨之人數爾邑)
　(有三百户之制謂小國中下大夫其實大國下大夫/亦三百戶論語伯氏騈邑三百注云伯氏齊大夫是)
　(齊爲大國下大夫亦三百家也方氏曰大夫禮殺於/諸侯故以茅取其色白宜於凶禮且以表哀素之心)
　(焉楚軍前茅亦/以兵凶器也)
○君若載而后弔之則主人東面而拜門右北面而踊
出待反而后奠
　(鄭氏曰主人拜踊於賓位不敢迫君也君卽位車東/出待不必君畱也君反之使奠孔氏曰臣喪朝廟柩)
　(已下堂載在柩車而君來弔居位於車宋故主人在/車西東面而拜門謂祖廟門也右西邉也若門外來)
　(則右在東此據車門内出故右在西孝子拜君竟從/位立近門内西邉北面而哭踊爲禮也出待者孝子)
　(哭踊畢而先出門待君以君來則拜迎去則拜送今/君弔事竟不敢必君久畱故孝子先出待君出也反)
　(而后奠者君使人命孝子反還喪所而后設奠告/柩知之或謂此在廟載柩車時奠謂反設祖奠也)
○大夫之喪旣薦馬薦馬者哭踊出乃包奠而讀書
　(鄭氏曰嫌與士異記之也旣夕禮曰包牲取下體又/曰主人之史請讀賵孔氏曰此明大夫將葬柩朝廟)
　(後欲出之時也按士喪禮下篇云薦馬凡有三柩初/出至祖廟設奠爲遷祖之奠訖乃薦馬一也至日側)
　(祖奠又薦馬二也明日將行遣奠時又薦馬三也此/薦馬下云包奠而讀書於旣夕禮爲第三薦馬時也)
　(薦進也馬是牽車爲行之物孝子見進薦馬是行期/已至故感之而哭踊馬出乃取遣奠牲下體包裹之)
　(以遣送行也苞者象旣饗而歸賓俎士則羊豕各三/箇必取下體者下體能行亦示將行也有遣車者亦)
　(先包之書謂凡送亡者賵入椁之物書也讀/之者省録之也注引讀賵賵猶送者人名也)
○或問於曾子曰夫旣遣而包其餘猶旣食而裹其餘
與君子旣食則裹其餘乎曾子曰吾子不見大饗乎夫
大饗旣饗卷三牲之俎歸于賓館父母而賓客之所以
爲哀也子不見大饗乎(夫音扶遣棄戰切/與音余卷軌轉切)
　(鄭氏曰言遣旣奠而又包之是與食於人已而裹其/餘將去何異與君子寧爲是乎言傷亷也旣饗歸賓)
　(俎所以厚之言父母家之主今賓客之是孝子哀親/之去也孔氏曰夫饗賓客旣畢主人斂三牲俎上之)
　(肉歸於賓館已家父母今日旣去遂同賓客之/䟽是孝子所以悲哀也重結前文以語或人)
○遣車視牢具䟽布輤四面有章置于四隅(章音/障)
　(鄭氏曰言車多少各如所包遣奠牲體之數也然則/遣車載所包遣奠而藏之者與遣奠天子大牢包几)
　(箇諸侯亦大牢包七箇大夫亦大牢包五箇士少牢/包三箇大夫以上乃有遣車輤其葢也四面皆有章)
　(蔽以隱翳牢肉孔氏曰遣車送葬載牲體之車也牢/具遣奠所包牲牢之體貴賤各有數也一箇爲一具)
　(取一車載之故云視牢具諸侯大夫位尊雖無三命/則有車馬之賜及天子上士三命皆得有遣車諸侯)
　(士以下賤故無遣車也䟽布輤者以麄布爲/上葢四面有物章之入壙置於椁之四隅)
○載粻有子曰非禮也喪奠脯醢而已
　(鄭氏曰粻米糧也言死者不食糧也遣奠本無黍稷/孔氏曰遣車載粻有子譏其爲失遣奠之饌無黍稷)
　(故遣車不合載粻喪奠脯醢而已亦有子之言言遣/奠用牲體是脯醢之義然旣夕士禮藏筲有黍稷麥)
　(者遣奠之外别有也澄曰有子之意言常時喪奠只/用脯醢而已者葢以死者不食糧也故遣奠亦只用)
　(牲體而不用黍稷牲體與常/時脯醢之義同皆是用肉)
○大夫不揄絞屬於池下(揄音遥絞戶/交切屬音燭)
　(鄭氏曰謂池飾也揄揄翟也采青黄之間曰絞屬猶/繫也人君之柳其池繫絞繒於下而畫翟雉焉名曰)
　(振容又有銅魚在其間大夫去振容士去魚此無人/君及士亦爛脫孔氏曰此明大夫葬時車飾諸侯以)
　(上則畫揄翟於絞屬於池下若大夫降下人君不得/畫以揄絞屬於池下其池上則畫於揄得有揄絞也)
　(故喪大記士亦有揄絞與/大夫同但不得屬於池下)
○魯人之贈也三𤣥二纁廣尺長終幅(廣古曠切/長直亮切)
　(鄭氏曰言失之也士喪禮下篇曰贈用制幣𤣥纁束/孔氏曰記魯失也贈謂以物送亡人於椁中魯人雖)
　(三𤣥二纁而用廣尺長終/幅不復丈八尺則失禮也)
○醴者稻醴也甕甒筲衡實見間而后折入(甒音武筲/所交切衡)
(戸剛切間如/字折之設切)
　(鄭氏曰此謂葬時藏物也衡當爲桁所以庋甕甒之/屬聲之誤也實見間藏於見外椁内也折承席也孔)
　(氏曰此是送葬所藏之物醴是稻米所爲甕者盛醯/醢甒者盛醴酒筲者盛黍稷衡者以大木爲桁置於)
　(地所以庋舉甕甒之屬實見間者見謂棺外之飾言/實此甕甒筲等於見外椁内二者之間也實物椁内)
　(旣畢然後以承席加於椁上按旣夕禮乃窆藏器於/旁加見注云器用器役器也加見者器在見内也又)
　(云藏苞筲於旁注云在見外也則見内是用器役器/見外是明器也此是士禮大夫以上則有人器明器)
　(也人器實明器虛按旣夕禮注云折猶庋也方鑿連/木爲之葢如牀而縮者三横者五無簀窆事畢加之)
　(壙上以承抗席故謂承席陸氏德明曰見棺衣也賈/氏曰見棺飾也飾則帷荒以帷荒加於柩棺柩不復)
　(見唯見此帷荒故名帷荒爲見山陰陸氏曰以實見/間非止此四物以此四物該之衡讀如字其桁之横)
　(者/也)
○非從柩與反哭無免於堩(免音問堩/古鄧切)
　(鄭氏曰言喪服出入非此二事皆冠也免所以代冠/人於道路不可以無飾堩道路孔氏曰從柩謂孝子)
　(送葬從柩去時反哭謂孝子葬竟還時道路不可無/飾得免而行非此二條不得免於道路也若葬還反)
　(哭在路則著冠至郊乃著免故小記云/逺葬者比反哭皆冠及郊而后免是也)
○弔非從主人也四十者執綍鄕人五十者從反哭四
十者待盈坎
　(鄭氏曰言弔者必助主人之事從猶隨也成人二十/以上至四十丁壯時非鄕人則長少皆反優逺也孔)
　(氏曰弔喪者本是來助事非爲空隨從主人而已旣/助主人故使年二十以上至四十强壯者皆執紼鄕)
　(人同鄕之人也五十始衰故待主人窆竟反哭從孝/子反也四十强壯不得卽反故待土滿坎而反若非)
　(鄕人則無問長/少皆從主人歸)
相趨也出宫而退相揖也哀次而退相問也旣封而退
相見也反哭而退朋友虞附而退(封音窆/又如字)
　(鄭氏曰此弔者恩薄厚去遲速之節也相趨謂相聞/姓名來㑹喪事也相揖嘗會於它也相問嘗相惠遺)
　(也相見嘗執摯相見也附皆當爲祔孔氏曰相趨本/不相識情旣輕故柩出廟之宮門而退相揖恩微深)
　(故待出至大門外哀次而退相問恩轉深故窆竟而/退相見恩轉厚故葬竟孝子反哭至家而退朋友疇)
　(昔情重故至主人虞祔乃退然與死者相識亦當有/弔禮知生者弔知死者傷注云弔則知是弔生人也)
　　　右記葬前卜宅以後之事凡十三節
士三月而葬是月也卒哭大夫三月而葬五月而卒哭
諸侯五月而葬七月而卒哭士三虞大夫五諸侯七
　(鄭氏曰尊卑恩之差也天子至士葬卽反虞孔氏曰/大夫以上葬與卒哭異月者以其位尊念親哀情於)
　(時長逺士職卑位下禮數未申故葬罷卽卒哭檀弓/云葬日虞弗忍一日離也不顯尊卑是貴賤同然山)
　(陰陸氏曰卒哭遲速不同/則以其德服喪有隆殺也)
○上大夫之虞也少牢卒哭成事附皆大牢下大夫之
虞也犆牲卒哭成事附皆少牢(少大皆去/聲犆音特)
　(鄭氏曰卒哭成事附言皆則卒哭成事附與虞異矣/下大夫虞以犆牲與士虞禮同與孔氏曰上大夫平)
　(常吉祭用少牢虞依常禮也卒哭謂之成事成吉事/也附附廟也二祭皆大並加一等用大牢也下大夫)
　(吉祭用少牢虞祭降一等用特牲卒哭附依常吉祭/禮鄭以士虞禮云三虞卒哭它用剛日先儒以此三)
　(虞卒哭同是一事鄭以此虞與卒哭其牢旣别明卒/哭與虞不同也方氏曰位有上下故禮有隆殺山陰)
　(陸氏曰禮士虞用特豕今下大夫之虞亦云特牲則/容父爲士子爲下大夫其祭如此於上大夫言父爲)
　(大夫於下大夫言/父爲士相備也)
○重旣虞而埋之(重平/聲)
　(鄭氏曰就所倚處埋之孔氏曰按旣夕禮初喪朝禰/廟重止于門外之西不入謂將嚮祖廟若過之然也)
　(明日自禰廟隨至祖廟庭厥明將出之時重出自道/左倚之就所倚之處埋之謂於祖廟門外之東也)
○暢臼以椈杵以梧枇以桑長三尺或曰五尺畢用桑
長三尺刋其柄與末(暢勅亮切臼其救切椈弓六切/杵昌呂切枇音匕長直亮切)
　(鄭氏曰臼杵所以擣鬱也椈柏也枇所以載牲體者/此謂喪祭吉祭枇用棘畢所以助主人載者刋猶削)
　(也孔氏曰此明吉凶暢臼及枇畢之義暢謂鬱鬯也/椈柏爾雅釋木文梧桐也以柏爲臼以桐爲杵擣鬰)
　(鬯爲柏香桐潔白於神爲宜也牲體從鑊以枇升之/於鼎從鼎以枇載之於俎知吉祭枇用棘者特牲記)
　(枇用棘心是也主人舉肉則用畢助主人舉肉用桑/者亦喪祭也吉時亦用棘末頭亦削之枇亦當然長)
　(樂陳氏曰匕之别有四有黍稷之匕有䟽匕有喪匕/三匕以棘喪匕以桑廪人之所摡黍稷之匕也饔人)
　(之所摡牲體之匕也牲體之匕挑匕也其制則黍稷/之匕小於挑匕挑匕小於䟽匕何則敦之量不過三)
　(豆而高不過一尺則黍稷之匕小矣挹之以挑匕然/後注于䟽匕者三則䟽匕大矣畋器曰畢祭器亦曰)
　(畢皆象畢星也詩曰兕觥其觩角弓其觩有觩棘匕/有捄天畢捄者曲而長也則畢之狀可知矣鄭氏云)
　(畢狀如匕喪匕用桑而畢亦桑則吉匕用棘而畢亦/棘匕畢同材然桑黄棘赤各致其義舊圖謂匕畢皆)
　(漆之誤矣特牲主人及佐食舉牲鼎宗人執畢先入/贊者錯俎加匕鄭氏謂主人親舉則宗人執畢𨗳之)
　(以畢臨匕載備失脫也少牢及虞禮無匕何/哉少牢大夫不親舉虞祭主人未執事也)
○祭稱孝子孝孫喪稱哀子哀孫
　(鄭氏曰各以其義稱孔氏曰祭吉祭也謂自卒哭以/後之祭吉則申孝子之心祝辭云孝也或子或孫隨)
　(其人喪謂自虞以前凶祭也痛慕未申故稱哀子哀/孫士虞禮稱哀子卒哭乃稱孝子方氏曰祭所以追)
　(養而盡於一身之終喪所以哭亡而止於三年孝則/爲人子孫終身之行也故子孫之於祭必稱孝哀則)
　(發於聲音見於衣服葢三年之/禮而已故子孫之於喪止稱哀)
○自諸侯達諸士小祥之祭主人之酢也嚌之衆賓兄
弟則皆啐之大祥主人啐之衆賓兄弟皆飲之可也(酢/音)
(昨嚌才細切/啐七内切)
　(鄭氏曰嚌啐皆嘗也嚌至齒啐入口孔氏曰此明喪/祭飲酒之儀正祭之後主人獻賓長賓長酢主人主)
　(人受酢則嚌之衆賓及兄弟祭末受獻之時啐之差/輕故也大祥主人受賓酢啐之衆賓兄弟受獻皆飲)
　(之可也知此主人之酢非受尸酢者以士虞禮主人/主婦獻尸受酢之時皆卒爵虞祭比小祥爲重尚卒)
　(爵小祥祭主人受尸酢何得唯嚌之而已神惠爲重/受尸酢雖在喪亦卒爵賓禮爲輕受賓酢但嚌之皇)
　(氏云主人之酢謂受尸/酢與士虞禮違非也)
○凡侍祭喪者告賓祭薦而不食
　(鄭氏曰薦脯醢也吉祭告賓祭薦賓旣祭而食之喪/祭賓不食孔氏曰侍謂相於喪祭禮者喪禮不主飲)
　(食故相者告賓但祭其薦不食之也此謂練祥祭虞/祔不獻賓也方氏曰祭之而不食者哀而不忍故也)
○祥主人之除也於夕爲期朝服祥因其故服
　(鄭氏曰爲期爲祭期也至明日而祥祭亦朝服始卽/吉正祭服也喪服下記曰除成喪者其祭也朝服縞)
　(冠是也祭猶縞冠未純吉也旣祭乃服大祥素縞麻/衣釋禫之禮云𤣥衣黄裳則是禫祭𤣥冠矣黄裳者)
　(未大吉也旣祭乃服禫服朝服綅冠踰月吉祭乃𤣥/冠朝服旣祭𤣥端而居復平常也孔氏曰祥謂祥祭)
　(主人除服之節於祥祭前夕預告明日祥祭之期此/時主人著朝服謂緇衣素裳其冠則縞冠也明旦祥)
　(之時主人因著其前夕故朝服也於練祭不著祭服/於此祥時正著祭服故注云正祭服純吉朝服𤣥冠)
　(今縞冠故云未純吉祥祭雖訖哀情未忘加著縞冠/素紕麻衣鄭引間傳大祥素縞麻衣是也禫禮𤣥衣)
　(黄裳𤣥冠大吉當𤣥衣素裳今用黄裳故云未大吉/也禫祭後著朝服綅冠踰月吉祭乃𤣥冠朝服則天)
　(子諸侯以下各依本官吉祭之服也從祥至吉服有/六祥祭朝服縞冠一也祥訖素縞麻衣二也禫祭𤣥)
　(冠黄裳三也禫訖朝服綅冠四也踰月吉祭𤣥冠朝/服五也旣祭𤣥端而居六也山陰陸氏曰嫌於夕爲)
　(期嘗朝服矣詰朝不復反喪服故云爾然則祥之日/猶服練服及祭易之所謂除成喪者其祭也朝服縞)
　(冠是也祭已又易之所/謂大祥素縞麻衣是也)
○子游曰旣祥雖不當縞者必縞然後反服
　(鄭氏曰謂有以喪事贈賵來者雖不及時猶變服服/祥祭之服以受之重其禮也其於此時始弔者則衛)
　(將軍文子之爲之是矣反服反素縞麻衣也孔氏曰/旣祥謂大祥後弔者來晚不正當祥祭縞冠之時主)
　(人必須反著此祥祭縞冠受來弔者之禮然後反服/大祥素縞麻衣之服山陰陸氏曰此言親喪雖旣祥)
　(猶有它喪未除今以祥故無所不用縞/縞旣祥之服也然後反服反它喪之服)
○凡喪服未畢有弔者則爲位而哭拜踊
　(鄭氏曰客始來主人不可以殺禮待之孔氏曰未畢/謂喪服將終猶有餘日未滿有人始來弔當爲位哭)
　(踊不以殺禮待新弔之/賓也言凡者五服悉然)
○有父之喪如未沒喪而母死其除父之喪也服其除
服卒事反喪服
　(鄭氏曰没猶竟也除服謂祥祭之服也卒事旣祭反/喪服服後死者之服孔氏曰此明先有父喪而後遭)
　(母死爲父變除之節未沒喪者謂父喪小祥後大祥/前未竟之時于時又遭母喪母旣葬後値父大祥除)
　(服以行祥事祥竟更還服母服也若母未葬而値父/二祥則不得服其祥服二祥之祭爲吉未葬爲凶故)
　(未忍凶時行吉禮張子曰如有服則服其服雖緦小/功之服亦服新而脫舊以徃時暫故也反則如常方)
　(氏曰服除服而後反/喪服示前喪有終也)
雖諸父昆弟之喪如當父母之喪其除諸父昆弟之喪
也皆服其除喪之服卒事反喪服
　(鄭氏曰雖有親之大喪猶爲輕服者除骨肉之恩也/唯君之喪不除私服言當者期大功之喪或終始皆)
　(在三年之中小功緦麻則不除殤長中乃除孔氏曰/此明諸父兄弟之喪當父母服内變除之節父母服)
　(内其諸親除喪亦爲服除服除竟反先服此亦謂重/喪葬後之時也曾子問曰大夫士有私喪可以除之)
　(矣而有君服焉其除之也如之何孔子曰有君喪服/於身不服私服又何除焉是有君服不得除己私服)
　(其私謂父母已下及諸父昆弟皆不得除也服問云/緦之麻不變小功之葛小功之麻不變大功之葛據)
　(此言之是尋常小功緦麻不得易大功以上之服故/知有大功以上之服不得爲小功緦麻除服也又服)
　(問云殤長中變三年之葛旣變三年之葛明/在大功服中爲殤長中著服而又爲之除也)
如三年之喪則旣顈其練祥皆行(顈苦/迥切)
　(鄭氏曰言今之喪旣服顈乃爲前三年者變除而練/祥祭也此謂先有父母之服今又喪長子者其先有)
　(長子之服今又喪父母其禮亦然然則言未沒喪者/已練祥矣顈草名無葛之鄕去麻則用顈孔氏曰此)
　(明後喪旣受葛之後得爲前喪練祥旣顈者謂後喪/旣虞卒哭合變麻爲葛顈也後喪旣顈之後其前喪)
　(須練祭祥祭皆舉行之云旣顈不云未沒喪則知旣/顈與未沒喪者别旣顈是旣虞受服之時未沒喪是)
　(旣練之後也庾氏云鄭注先有長子之服今又喪父/母當云又喪母不得並稱父依禮父在不得爲長子)
　(三年也後喪旣顈前喪練祥皆行若後喪旣殯得爲/前喪虞祔山陰陸氏曰凡喪服皆麻練而葛葢禫而)
　(後顈顈吉服也知然者以彼顈黼衣錦尚絅知之也/三年重服故雖當旣顈其練祥猶行鄭氏謂未沒喪)
　(者已練祥矣鄕當父母之喪未練祥也然則旣顈在/禫之後明矣澄按古字聲同者多借用故檾麻之檾)
　(與單縠之褧並通作顈鄭氏以顈爲代葛之檾是矣/陸氏以此爲單縠之褧而謂顈乃禫後之吉服且引)
　(詩衣錦尚褧儀禮被顈黼爲證詩之褧衣禮之顈黼/皆婦人之服加于正服之上以禦道路之塵者至夫)
　(家則脫去豈可指爲男子常服之吉服哉若欲言禫/後吉服何不言𤣥冠而乃言顈乎陸農師於禮注正)
　(救甚多但時或好新尚奇以/破鄭說而不自知其失當也)
有三年之練冠則以大功之麻易之唯杖屨不易
　(鄭氏曰謂旣練而遭大功之喪者也練除首絰要絰/葛又不如大功之麻重也言練冠易麻互言之也唯)
　(杖屨不易言其餘皆易也屨不易者練與大功俱用/繩爾孔氏曰此謂遭三年之喪至練時首絰已除故)
　(特云冠若初死者是降服大功則以此大功之麻易/三年之練也此特據降服大功其餘七升八升九升)
　(之大功則不得易三年之練也大功無杖無可改易/斬衰旣練要絰與大功初死要絰麤細同斬衰是葛)
　(大功是麻故鄭云不如大功之麻重也云練冠易麻/互言之者麻謂絰帶大功言絰帶明三年練亦有絰)
　(帶三年練云冠明大功亦有冠是大功冠/與絰帶易三年冠及絰帶故云互言之)
○父母之喪將祭而昆弟死旣殯而祭如同宫則雖臣
妾葬而后祭祭主人之升降散等執事者亦散等雖虞
附亦然
　(鄭氏曰將祭謂練祥也言若同宫則是昆弟異宫也/古者昆弟異居同財有東宫有西宫有南宫有北宫)
　(有父母之喪當在殯宫而在異宫者疾病或歸者主/人適子散等栗階爲新喪略威儀孔氏曰將祭謂將)
　(大小祥祭而有足弟死則殯後乃祭兄弟輕故殯後/便可行吉事此謂異宫者耳若同宫雖臣妾之輕卑)
　(死猶待葬後乃行父母祭也喪服傳曰有死於宫中/則爲之三月不舉祭祥祭已涉於吉尸柩至凶故不)
　(可以相干虞祔則得爲之若喪柩卽去者則亦祭不/待三月也吉祭則涉級聚足喪祭則栗階此二祥祭)
　(宜涉級爲有兄弟喪少威儀故散等也散栗也等階/也助執祭者亦栗階主人至昆弟虞附而行父母二)
　(祥祭執事者亦栗階栗階謂升一等而後升不連步/也故燕醴記云栗階不過二等注云其始升猶聚足)
　(連歩越二等左右/足各一發而升堂)
○有父母之喪尚功衰而附兄弟之殤則練冠附於殤
稱陽童某甫不名神也
　(鄭氏曰此兄弟之殤謂大功親以下之殤也斬衰齊/衰之喪練皆受以大功之衰此謂之功衰以是時而)
　(祔大功親以下之殤輕不易服冠而兄爲殤謂同年/者也兄十九而死已明年因喪而冠陽童謂庶殤也)
　(宗子則曰陰童童未成人之稱也某甫且字也尊神/不名爲之造字孔氏曰此明已有父母之喪練後得)
　(祔兄弟小功之殤也已有父母喪猶尚身著功衰今/兄弟有殤在小功者當須祔祭則不改練時之服身)
　(著練冠祔祭於殤也大功正服則變三年之練故鄭/知此是大功以下之殤言以下兼小功也已是祖之)
　(適孫若祔大功兄弟長殤得在祖廟若祔小功兄弟/長殤則是祖之兄弟之後所以得祔者已是曾祖之)
　(適其小功兄弟同曾祖今小功兄弟當祔於從祖之/廟其小功兄弟身及父是庶人不合立祖廟則曾祖)
　(適孫爲之立壇祔小功兄弟之長殤於從祖立神而/祭也當祔祭此殤之時其祝辭稱此殤曰陽童又稱)
　(此殤曰某甫所以不呼其名者尊神之也故爲之造/字稱曰某甫曾子問庶子之殤祭於室白故曰陽童)
　(宗子殤死祭於室奥則曰陰童檀弓云五十以伯仲/是正字二十之時曰某甫是且字言且爲之立字也)
　(鄭云冠而兄爲殤謂同年者此鄭自難云弟冠而兄/得爲殤謂弟與兄同年十九也云兄十九而死已明)
　(年因喪而冠者此新死之兄旣是小功之服不合變/三年之練而得有因喪冠者謂已明年之初用父母)
　(喪之練節而加冠以後始祔兄弟也云爲之造字者/以冠始有字此兄去年已死未得有字祔時爲之造)
　(字也張子曰有父母之喪尚功衰謂未祥猶衣所練/之功衰未衣麻衣也呂氏曰上言有三年之練冠則)
　(以大功之麻易之唯杖屨不易此謂三年旣練遭大/功之喪當易練冠練衣而服大功之衰又加首絰以)
　(麻易葛帶所不易者杖屨而已然此三年者綂言父/母君長子及爲人後及適孫爲祖之類若父母之喪)
　(旣練而祔兄弟之殤則杖屨與練冠俱不易此一節/於三年練冠中特爲父母立例葢大功之衰有重於)
　(三年之練冠故所不易者唯有杖屨兄弟之殤雖亦/大功然旣殤且祔宜輕於父母之練故比之三年所)
　(不易者又有練冠也功衰者卒哭所受六升之服也/旣練則以功衰之布練而爲衣故猶曰功衰此不曰)
　(練而曰功衰者爲下練冠立文也言尚者明受功衰/之日已逺故知爲練服也若哭兄弟之殤則必易練)
　(冠葢殤之喪雖無卒哭/之稅至于祔宜有殺矣)
○王父死未練祥而孫又死猶是附於王父也
　(鄭氏曰未練祥嫌未祫祭序於昭穆爾王父旣祔則/孫可祔焉猶當爲由由用也孔氏曰禮孫死祔祖若)
　(祖喪雖未二祥而孫死則孫亦得用是祔禮祔於祖/也按榖梁傳云於練焉壞廟易檐可也改塗可也此)
　(言練時壞祖與高祖之廟改塗易檐示有壞意以其/先祖入於大祖之廟其祖傅入高祖廟其新死者入)
　(祖廟是練時遷廟也三年喪畢祫於大祖廟是祥後/祫也云未練祥兼言祥者恐未祫故也但祖祔祭之)
　(後卽得祔新死之孫然王父雖祔未練無廟孫得祔/於祖其孫就王父所祔祖廟之中而祔祭王父焉山)
　(陰陸氏曰猶之言嫌不祔也未練祥嫌未卒哭據周/卒哭而祔嫌未卒哭曰未練足矣今曰未祥亦嫌未)
　(祥可以/祔也)
○男子附於王父則配女子附於王母則不配
　(鄭氏曰配謂幷祭王母不配則不祭王父也有事於/尊者可以及卑有事於卑者不敢援尊配與不配祭)
　(饌如一祝辭異不言以某妃配某氏爾女子謂未嫁/者也嫁未三月而死猶歸葬於女氏之黨孔氏曰男)
　(子祔於王父并祭所配王母在室之女及已嫁未三/月而死祔祭於王母則不祭所配之王父按大夫少)
　(牢禮祝辭云以某妃配某氏士特牲禮祝辭云用薦/歲事于皇祖某子是不言配特牲雖是常祭容是禫)
　(月吉祭故/不言配)
○大夫附於士士不附於大夫附於大夫之昆弟無昆
弟則從其昭穆雖王父母在亦然
　(鄭氏曰大夫附於士不敢以已尊自殊於其祖也士/不附於大夫自卑别於尊者也大夫之昆弟謂爲士)
　(者也從其昭穆中一以上祖又祖而已附者祔於先/死者孔氏曰祖爲士孫爲大夫若死可以附祭於祖)
　(之爲士者先祖爲大夫孫爲士而死不可附祭於大/夫唯得附於大夫之兄弟爲士者祖無昆弟爲士則)
　(從其昭穆附於高祖爲士者高祖爲大夫則附於高/祖昆弟爲士者若孫死之後應合附於王父王父見)
　(在無可附亦如是附於高祖也鄭恐大夫之昆弟俱/作大夫士亦得附之故云謂爲士者中一以上謂自)
　(祖以上間一世各當昭穆而祖附之若不得附祖則/間去曾祖一世附於高祖若高祖無可附則附高祖)
　(之祖是祖/又祖也)
婦附於其夫之所附之妃無妃則亦從其昭穆之妃妾
附於妾祖姑無妾祖姑則亦從昭穆之妾
　(鄭氏曰夫所附之妃於婦則祖姑孔氏曰婦之所附/義與夫同孫婦附祖姑無妃謂無祖姑亦間一以上)
　(祔於高祖之妃無則祔於高祖之祖妃若其祖有昆/弟之妃班爵同者亦附之應氏曰重昬姻之正耦故)
　(婦與妾之祔各以其類/無之則越次而間升)
公子附於公子
　(鄭氏曰不敢戚君孔氏曰公子之祖爲君/公子不敢祔之祔於祖之兄弟爲公子者)
○君薨大子號稱子待猶君也
　(鄭氏曰謂未踰年也雖稱子與諸侯朝㑹如君矣魯/僖公九年葵邱之會宋襄公稱子而與諸侯序孔氏)
　(曰大子君存稱世子今君旣薨故稱子與諸侯/並列其待之禮猶如正君若踰年則稱君也)
○大夫次於公館以終喪士練而歸士次於公館
　(鄭氏曰公館公宫之舎也練而歸之士謂邑宰也練/而猶處公館朝廷之士也唯大夫三年無歸孔氏曰)
　(大夫恩深禄重故爲君喪居廬終喪乃還家邑宰之/士恩輕又爲君治邑久不歸卽廢職故至小祥反其)
　(所治邑朝廷之士雖輕而無/邑事故亦留次公館三年也)
大夫居廬士居堊室
　(鄭氏曰謂未練時也士居堊室亦謂邑宰朝廷之士/居廬孔氏曰大夫位尊恩重故居廬士位卑恩輕故)
　(居堊室士若非邑宰/當與大夫同居廬)
○卿大夫疾君問之無筭士壹問之君於卿大夫比葬
不食肉比卒哭不舉樂爲士比殯不舉樂(比必/利切)
　(孔氏曰按喪大記君於大夫疾三問之此無筭謂/師保恩舊之親或三問謂君自行無筭謂遣使也)
　　　右記葬後終喪以前之事凡二十節
曾申問於曾子曰哭父母有常聲乎曰中路嬰兒失其
母焉何常聲之有
　(鄭氏曰嬰猶鷖彌也言其若小兒亡母啼號安得常/聲乎所謂哭不偯廬陵胡氏曰孔子不取弁人孺子)
　(泣而此取嬰兒哭者此泛問哭故舉重謂/始死時也彼在襲斂當哭踊有節故異)
○孔子曰少連大連善居喪三日不怠三月不解期悲
哀三年憂東夷之子也(少去聲解/佳買切)
　(鄭氏曰言其生於夷狄而知禮也怠惰也解倦也孔/氏曰三日不怠謂親之初喪三日内水漿不入口之)
　(屬三月不解者未葬前朝夕奠及哀至則哭之屬期/悲哀謂練以來常悲哀朝夕哭之屬三年憂者以服)
　(未除憔悴憂戚馬氏曰中國者禮義之所在而蠻夷/者不可以禮義責也然而少連大連之善居喪雖曾)
　(閔之至孝亦不過如是孔子稱之曰東夷之子非特/美其能行禮又美其能變俗也論語謂桺下惠少連)
　(降志辱身言中倫行中慮少連之行可與柳下/爲徒則豈特如孟獻之加於人一等而已哉)
○子貢問喪子曰敬爲上哀次之瘠爲下顔色稱其情
戚容稱其服請問兄弟之喪子曰兄弟之喪則存乎書
策矣(稱尺/證切)
　(鄭氏曰問喪問居父母之喪也喪尚哀言敬爲上者/疾時尚不能敬也容威儀也孝經曰容止可觀兄弟)
　(之喪存乎書策言疏者如禮行之未有加也齊斬之/喪哀容之體經不能載孔氏曰言疏者禮文具載故)
　(云存乎書策齊斬之喪謂父母喪也父母至親哀容/體狀經不能載顔色稱其情當須毁瘠也戚容稱其)
　(服當須憔悴也張子曰持喪敬則必哀哀則必瘠恣/適非所以居喪稍不敬則哀忘之矣或謂三年致哀)
　(於君子所養得無損乎是君子之所養也居喪以敬/爲上敬則一於禮也方氏曰敬足以盡禮故爲上哀)
　(足以盡情故次之瘠足以盡容故爲下顔色在乎面/目而面目者情之所見也故顔色稱其情戚容兼乎)
　(四體而四體者服之所被也故戚容稱其服顔色稱/其情者以外稱内也戚容稱其服者以本稱末也情)
　(有悲哀降殺之别服有齊斬輕重之殊外不稱内之/隆殺則爲僞本不稱末之輕重則爲野矣山陰陸氏)
　(曰凡居親之喪哀戚常浮於敬故哭泣之哀顔色之/戚有圖不能畫書不能載者矣故孔子言之如此兄)
　(弟之喪存乎書策若親之/喪求情於言意之表可也)
○妻視叔父母姑姊妹視兄弟長中下殤視成人(長之/兩切)
　(鄭氏曰視猶比也所比者哀容居處也孔氏曰明服/雖有異其哀戚輕重各視所正之親妻居廬而杖抑)
　(之視叔父母姑姊妹出適服輕進之視兄弟長中下/殤服輕上從本親視其成人也方氏曰言輕重雖稍)
　(異而哀戚/略同也)
○視君之母與妻比之兄弟發諸顔色者亦不飲食也
　(孔氏曰視比也謂君之母與君之妻輕重之宜比於/己之兄弟若酒食不發見於顔色者則得飲食之鄭)
　(氏曰發於顔色謂醲美酒食使人醉飽方氏曰服君/之母妻比己之兄弟則服君之服比己之親可知)
○縣子曰三年之喪如斬期之喪如剡(剡以/漸切)
　(鄭氏曰如斬如剡言/痛之惻怛有淺深也)
○三年之喪言而不語對而不問廬堊室之中不與人
坐焉在堊室之中非時見乎母也不入門疏衰皆居堊
室不廬廬嚴者也(見賢/遍切)
　(鄭氏曰言言已事也爲人說爲語在堊室之中以時/事見乎母乃入門則居廬時不入門也廬哀敬之處)
　(非有其實則不居孔氏曰大夫士言而後事行故得/言己事不得爲人語說也對而不問謂有問者得對)
　(而不得自問於人此謂與有服之親若與賓客疏逺/者言則間傳云斬衰唯而不對齊衰對而不言是也)
　(喪大記云練居堊室不與人居居卽坐也方氏曰言/畧而語詳對應而問倡言而不語對而不問以居憂)
　(有所不暇故也廬堊室之中不與人坐亦憂之所獨/也在堊室非時見乎母不入門則在廬之中非時亦)
　(有所不見也間傳曰齊衰之喪居堊室齊衰卽此所/謂疏衰也以廬爲嚴故父母之喪乃居之所謂嚴者)
　(以居喪之重/人不可犯也)
○凡喪小功以上非虞附練祥無沐浴
　(鄭氏曰言不有飾事則不沐浴孔氏曰自小功以上/恩重哀深自宜去飾沐浴是自飾非此數條祭事則)
　(不自飾也言小功以上則至斬同練祥不主大功小/功也若三年之喪則士虞禮云沐浴不櫛鄭注云期)
　(以下櫛可也又士虞禮云明日以其班祔沐浴櫛注/云彌自飾大夫以上亦然方氏曰有祭則不可以不)
　(齊戒齊戒則不/可以不沐浴)
○孔子曰身有瘍則浴首有創則沐病則飲酒食肉毁
瘠爲病君子弗爲也毁而死君子謂之無子(瘍音羊創/七羊切)
　(鄭氏曰毁而死是不重親澄曰有創瘍須洗滌而不/沐浴有疾病須滋養而不酒食毁過而瘠爲病皆能)
　(傷生夫哀者本是愛親毁而傷生則是不愛身也身/者親之遺體不愛身卽是不愛親也故君子弗爲况)
　(毁瘠爲病不憔傷其生或致殞其生夫人之所貴乎/有子者正欲其終父母之喪也毁而死則父母之有)
　(子者無子矣無子則無人/終父母之喪可謂孝乎)
○喪食雖惡必充飢飢而廢事非禮也飽而忘哀亦非
禮也視不明聽不聰行不正不知哀君子病之故有疾
飲酒食肉五十不致毁六十不毁七十飲酒食肉皆爲
疑死(爲云/僞切)
　(方氏曰禮所以執中飢而廢事飽而忘哀皆非中道/故皆爲非禮然送死所以當大事則飢而廢事尤非)
　(禮矣君子病之以其不足以當大/事也鄭氏曰病猶憂也疑猶恐也)
功衰食菜果飲水漿無鹽酪不能食食鹽酪可也(酪音/洛食)
(食下/音嗣)
　(鄭氏曰功衰齊斬之末也酪酢胾山陰陸氏曰齊斬/之末者齊衰旣葬斬衰旣練之後方氏曰食菜果飲)
　(水漿皆聖人之中制故天下無難能之病焉呂氏曰/功衰亦卒哭之受服間傳父母之喪旣虞卒哭疏食)
　(水飲不食菜果其飲不加鹽酪不能食食鹽酪可也/者如喪大記不能食粥羹之以菜可也葢人所不能)
　(亦不可/勉也)
○有服人召之食不徃大功以下旣葬適人人食之其
黨也食之非其黨弗食也(食之音嗣其黨也/食之弗食並如字)
　(鄭氏曰徃而見食則可食也爲食而徃則不可黨猶/親也非親而食則是食於人無數也孔氏曰親族不)
　(多食則其食有限若非類而輒食則無復限數必忘/哀也方氏曰其黨則食之非其黨則弗食所以爲之)
　(節/)
○喪者不遺人人遺之雖酒肉受也從父昆弟以下旣
卒哭遺人可也(爲云僞/切下同)
　(鄭氏曰言齊斬之喪重志不在施惠於人方氏曰心/有所樂然後以物遺又喪以哀爲主故不遺人人遺)
　(之雖酒肉受者卻/之爲不恭故也)
○三年之喪如或遺之酒肉則受之必三辭主人衰絰
而受之如君命則不敢辭受而薦之
　(孔氏曰三年之喪受酒肉雖受之猶不得食也尊者/食之乃得食肉猶不得飲酒鄭氏曰受酒肉必衰絰)
　(正服明不茍於滋味受/而薦之於廟貴君之禮)
○非爲人喪問與賜與三年之喪以其喪拜非三年之
喪以吉拜(爲云/僞切)
　(鄭氏曰言非爲人喪而問之與而賜之與此上滅脫/未聞其首云何問遺也久無事曰問稽顙而后拜曰)
　(喪拜拜而后稽顙曰吉拜謂受問受賜者也孔氏曰/平敵曰問卑下則賜與語助也豈非爲人有喪而問)
　(遺之與而賜與之與方氏曰/喪拜吉拜皆爲拜賜與問也)
○疏衰之喪旣葬人請見之則見不請見人小功請見
人可也大功不以執摯唯父母之喪不辟涕泣而見人
(辟音/避)
　(鄭氏曰言重喪不行求見人爾人來求見己亦可以/見之矣不辟涕泣言至哀無飾也孔氏曰小功輕可)
　(請見於人大功不可也文承疏衰旣葬之下則此小/功亦謂旣葬也凡言見人謂與人尋常相見不論執)
　(摯之事不辟涕泣豈謂執摯見人乎方氏曰人請見/之則見不請見人者以人請見在彼請見人在此故)
　(也執摯則請/見人之禮也)
○三年之喪祥而從政期之喪卒哭而從政九月之喪
旣葬而從政小功緦之喪旣殯而從政
　(鄭氏曰以王制言之此謂庶人也從政從爲政者教/令謂給繇役孔氏曰王制云父母之喪三年不從政)
　(齊衰大功三月不從政與此不同者此庶人依士禮/卒哭與旣葬同三月故王制省文總云三月也若大)
　(夫士三年之喪期不從政是正禮/也卒哭金革之事無辟是權禮也)
○三年之喪雖功衰不弔自諸侯達諸士如有服而將
徃哭之則服其服而徃
　(鄭氏曰功衰旣練之服也諸侯服新死者之服而徃/哭謂所不臣也孔氏曰三年之喪小祥後衰與大功)
　(同故曰功衰衰雖外輕而痛猶内重故不得弔人也/自諸侯達諸士謂貴賤同也功衰雖不弔人如有服)
　(謂自有五服之親喪則徃哭之將徃哭則不著己功/衰而依彼親之節以服之申於骨肉之情故也然諸)
　(侯絶期不應有諸親始死服今云服而徃當是/敵體及所不臣者謂始封君不臣諸父昆弟也)
期之喪十一月而練十三月而祥十五月而禫練則弔
　(鄭氏曰謂父在爲母功衰可以弔人者以父在故輕/於出也然則凡齊衰十一月皆可以出矣孔氏曰大)
　(祥始除衰杖而練得弔人者以父在而得出則其餘/喪雖無父亦得出也母喪至練旣可諸父灼然故云)
　(皆可/以出)
旣葬大功弔哭而退不聽事焉期之喪未葬弔於鄉人
哭而退不聽事焉功衰弔待事不執事小功緦執事不
與於禮(與音/預)
　(鄭氏曰聽猶待也事謂襲斂執綍之屬期之喪謂爲/姑姊妹無主殯不在己族者不與於禮謂饋奠也孔)
　(氏曰身有大功之喪旣葬徃弔它喪弔哭旣畢則退/不待主人襲斂之事期喪練弔亦然期之喪謂姑姊)
　(妹無主爲之服期未至於葬徃弔鄉人之喪亦哭畢/則退不待襲斂也此姑姊妹期喪旣葬受以大功衰)
　(謂之功衰此後若弔於鄉人其情稍輕於未葬得待/襲斂但不親自執事前云大功旣葬始得弔人此期)
　(喪未葬已得弔人知此期服輕是姑姊妹無主在它/族成婦日久殯在夫族者也執事擯相也緦小功服)
　(輕故未葬便可弔人亦爲彼擯相但不得助彼饋奠/爾呂氏曰功衰字下脫一不字此謂卒哭之受服澄)
　(按從孔疏/其義爲長)
○以喪冠者雖三年之喪可也旣冠於次入哭踊三者
三乃出(冠去聲/下同)
　(鄭氏曰言雖者明齊衰以下皆可以喪冠也始遭喪/以其冠月則喪服因冠矣非其冠月待變除卒哭而)
　(冠次廬也孔氏曰將冠値喪當成服時因喪服加冠/非但輕服得冠雖有三年重喪亦可因喪服而冠故)
　(云可也冠於次謂加冠於廬次之中若齊衰以下加/冠於次舎之處冠後入於喪所哭而跳踊每哭一節)
　(三踊如此者三凡九踊乃出就次所夏小正冠用二/月若正月遭喪則二月不得因喪而冠必待變除受)
　(服之/節)
○大功之末可以冠子可以嫁子父小功之末可以冠
子可以嫁子可以取婦已雖小功旣卒哭可以冠取妻
下殤之小功則不可
　(鄭氏曰此皆謂可用吉禮之時父大功卒哭而可以/冠子嫁子小功卒哭而可以取婦已大功卒哭而可)
　(以冠子小功卒哭而可以取妻必偕祭乃行也下殤/小功齊衰之喪除喪而後可爲昬禮凡冠者其時當)
　(冠則因喪而冠之孔氏曰大功謂己有大功之喪末/謂卒哭之後取婦有酒食之㑹集鄉黨僚友涉近歡)
　(樂故小功之末乃可得爲也但大功據己身不云父/小功據其父不云身互而相通故鄭注同之謂父及)
　(己身俱有大功之末小功之末父是大功之末己亦/是大功之末乃得行此冠子嫁子父小功之末己亦)
　(小功之末可以嫁取必父子俱然乃得行事故云必/偕祭乃行知父子俱大功小功者若姑姊妹出適父)
　(子俱爲大功從祖兄弟父子俱爲小功其服同也若/父齊衰子大功則不可若父大功子小功可以冠嫁)
　(未可取婦必父子俱小功之末可以取婦若父小功/已緦麻灼然合取可知下殤小功謂本齊衰重服降)
　(在小功不可冠嫁其餘小功可以冠取若其齊衰長/殤中殤降在大功理不可冠嫁矣云大功小功之末)
　(可以吉冠則大功小功之初當冠之時因喪服而冠/之鄭以前三年之喪可冠於此復明輕喪亦可冠也)
　(山陰陸氏曰父小功之末謂小功服之在父行者若/從祖父母從姊妹從祖父祖母從祖祖姑是也大功)
　(之末在卑行者若孫及從父兄弟從父姊妹兄弟之/子婦是也大功之末不言可以取婦不可以取婦也)
　(已雖小功旣卒哭可以冠取妻言主冠取者雖在可/以主之域然其冠取者若有小功未卒哭亦不可張)
　(子曰疑大功之末可以冠子可以嫁子十二字爲衍/宜直云父小功之末父小功則是已緦麻之末也故)
　(可以冠取葢冠取者固已無服矣凡卒哭之後皆是/末也已雖小功旣卒哭可冠取妻是已自冠取也范)
　(氏曰五服之制各有月數月數之内自無吉事故曰/衰麻非所以接弁冕也春秋左氏傳齊侯使晏子請)
　(繼室於晉叔向對曰寡君之願也衰絰之中是以未/敢請時晉侯有少姜之喪耳禮貴妾緦而叔向稱在)
　(衰絰之中推此而言雖輕喪之麻猶無昬姻之道也/而敦本敬始之義每於昬冠見之矣雜記云大功之)
　(末可以嫁子小功之末可以取婦下云已雖小功卒/哭可冠取妻也尋此二文爲男女失時或繼嗣未立)
　(者爾非通例也已有緦麻之喪於/祭亦廢昬亦不通矣况小功乎)
○父有服宫中子不與於樂母有服聲聞焉不舉樂妻
有服不舉樂於其側大功將至辟琴瑟小功至不絶樂
(與音預聞音問又如/字辟音避又音闢)
　(鄭氏曰宫中子與父同宫者也禮由命士以上父子/異宫不與於樂謂出行見之不得觀也將至來也辟)
　(琴瑟亦所以助哀孔氏曰若異宫則得與於樂崔氏/云父有服齊衰以下之服也若重服則期後猶有子)
　(姓之冠自不當與於樂山陰陸氏曰自士上達父有/服有作樂者宫中雖不聞子不敢與也母有服聲聞)
　(焉不敢舉樂妻有服於其側不舉爾所謂不與於樂/非直不舉也長樂陳氏曰父有服宫中子不得與於)
　(聞樂况舉樂乎母有服不得以舉樂雖聲聞焉可也/妻有服不舉樂於其側不於其側雖舉之可也母殺)
　(於父而妻又殺於母也樂不止於琴瑟琴瑟特常御/者而已大功之親有服其將至則雖辟琴瑟可也未)
　(至則不辟矣小功之親有服雖至不絶樂若/夫已有小功之喪議而及樂又禮之所弃也)
○卒哭而諱王父母兄弟世父叔父姑姊妹子與父同
諱母之諱宫中諱妻之諱不舉諸其側與從祖昆弟同
名則諱(從才/用切)
　(鄭氏曰自卒哭鬼神事之尊而諱其名王父母以下/之親諱是謂士也父爲其親諱則子不敢不從諱天)
　(子諸侯諱羣祖母之所爲其親諱子孫於宫中不言/妻之所爲其親諱夫於其側亦不言也孝子聞名心)
　(瞿凡不言人諱者亦爲其相感動也子與父同諱則/子可盡曾祖之親也從祖昆弟在其中於父輕不爲)
　(諱與母妻之親同名重則諱之孔氏曰卒哭前猶以/生禮事之卒哭後去生漸逺故諱其名王父母謂父)
　(之王父母於己爲曾祖父母正服小功不合諱以父/爲之諱子亦同父諱之兄弟謂父之兄弟於己爲伯)
　(叔正服期父亦爲之期是子與父同有諱也世父叔/父是父之世父叔父於己是從祖正服小功姑謂父)
　(之姑於己從祖姑在家正服小功出嫁緦麻二者皆/不合諱以父爲之諱故已從父而諱也姊妹謂父姊)
　(妹於己爲姑在家正服期出嫁大功九月是己與父/同爲之諱此等是子與父同諱也鄭注子不敢不從)
　(諱據王父母世父叔父及姑已不合諱者言之父之/兄弟及姊妹己爲合諱不假從父而諱也鄭注是謂)
　(士也士謂父身以父身是士故諱王父若是庶人子/不逮事父母則不諱王父母也天子七廟諸侯五廟)
　(故知諱羣祖妻之所爲其親諱但不得在側言之於/宫中逺處得言之母與妻二者之諱與己從祖昆弟)
　(同名則爲之諱不但宫中旁側其在餘處皆諱之也/父爲王父諱於子則爲曾祖父之伯叔及姑是子曾)
　(祖之親故注云子與父同諱則子可盡曾祖之親也/從祖昆弟共同曾祖之親故注云在其中澄曰注云)
　(從祖昆弟於父輕不爲之諱與母妻之親同名重則/諱之者葢己之從祖昆弟父之從父昆弟之子也於)
　(父爲子行屬卑且疏父服小功其服輕父不爲諱故/子亦不從諱若此從祖昆弟之名與母妻之親名同)
　(而相重則爲母妻之親諱而因爲/之諱爾非正爲從祖昆弟而諱也)
○君子不奪人之喪亦不可奪喪也
　(鄭氏曰不奪人喪重喪禮也不可奪喪不可以輕之/於己也孔氏曰它人居喪任其行禮不可抑奪自已)
　(居喪當須依禮不可自奪其喪使不/如法不奪人喪恕也不奪己喪孝也)
○親喪外除兄弟之喪内除
　(鄭氏曰親喪日月已竟而哀未忘兄弟之喪日月未/竟而哀已殺孔氏曰親喪謂父母之喪外謂服也服)
　(隨日月漸除而心哀未忘兄弟謂期服及小功緦也/内謂心也服制未釋而心哀先殺由輕故也長樂黄)
　(氏曰若日月未竟而哀先殺是不終喪也内除外除/皆言日月已竟服重者外雖除而内未除服輕者不)
　(唯外除而/内亦除也)
○免喪之外行於道路見似目瞿聞名心瞿弔死而問
疾顔色戚容必有以異於人也如此而后可以服三年
之喪其餘則直道而行之是也(瞿俱/遇切)
　(鄭氏曰惻隱之心能如是則其餘齊衰以下直道而/行盡自得也似謂容貌似其父母也名與親同孔氏)
　(曰除喪之後若見它不形狀似其親則目瞿然聞它/人所稱名與父名同則心中瞿然上云目瞿此應云)
　(耳瞿耳狀難名惻隱之慘本瞿於心故直云心瞿異/於人謂殊異於無喪之人餘行皆應如此以弔死問)
　(疾是哀痛之處身又除喪戚容應甚故舉弔死問疾/言也其餘謂期親以下直道而行直依喪之道理而)
　(行也父在爲母雖期年亦從上三年之内也廬陵胡/氏曰路隋父死母告以貌類父終身不引鏡近於目)
　(瞿劉溫叟父名岳終身不聽絲竹近於心瞿山隂陸/氏曰其餘百行推此而直前則是矣故曰執一術而)
　(百善至者/孝之謂也)
　　　右記䘮禮情文之中凡二十三節
恤由之喪哀公使孺悲之孔子學士喪禮士喪禮於是
乎書
　(鄭氏曰時人轉而僭上士之喪禮已廢矣孔子以教/孺悲國人乃復書而存之方氏曰喪禮將亡待孺悲)
　(學之然後書明禮之不廢亦有所因/也山隂陸氏曰儀禮士喪禮是歟)
○泄柳之母死相者由左泄柳死其徒由右相由右相
泄柳之徒爲之也(相息/亮切)
　(鄭氏曰亦記失禮所由也泄柳魯穆公時賢人相相/主人之禮孔氏曰孟子云魯穆公時子柳子思爲臣)
　(子柳卽此泄柳也相主人之禮法相者由左山陰陸/氏曰由右相雖非古在可以然之域凡言自某始記)
　(失禮所由始也卽言爲之君子有取焉據七月而禘/獻子爲之也鑿巾以飯公羊賈爲之也由右相泄柳)
　(之徒爲/之也)
　　　右記䘮禮存失之由凡二節
贊大行曰圭公九寸侯伯七寸子男五寸博三寸厚半
寸剡上左右各寸半玉也藻三采六等
　(鄭氏曰贊大行者書名說大行人之禮者藻薦玉者/也三采六等以朱白蒼畫之再行也子男執璧作此)
　(贊者失之孔氏曰周禮有大行人篇掌諸侯五等之/禮作記之前人有書贊明大行人之事記者引之剡)
　(殺也殺上左右角各寸半謂圭也五等諸侯圭璧雖/異而俱以玊爲之故云玉也藻謂以韋衣板以藉玉)
　(者三采朱白蒼也六等六行也謂三色每色爲二行/是三采六等按聘禮記云朝天子圭與繅皆九寸繅)
　(三采六等典瑞云公侯伯皆三采三就子男皆二采/再就謂一采爲一就其實采别二就三采則六等二)
　(采則四等又云瑑圭璋璧琮繅皆二采一就以覜聘/此謂卿大夫二采共一就也天子五采五就則十等)
　(也山陰陸氏曰聘禮記云所以朝天子圭與藻皆九/寸問諸侯朱緑藻八寸葢上言所以朝之玉下言以)
　(聘它國者也藻八寸則圭亦八寸可知故曰瑑圭璋/八寸璧琮八寸以頫聘子男執璧以朝以圭聘覜今)
　(此言圭則子男聘覜之玉也所謂博三寸厚半寸剡/上左右各半寸主公言之其餘以是爲差長樂陳氏)
　(曰玉之藉以繅而繅之長眂玉玉五采五就色不過/五也公侯伯皆三采三就降殺以兩也子男二采而)
　(大夫聘玉亦二采者禮窮則同繅或作藻冕繅織絲/爲之則圭繅亦然鄭氏與杜預皆謂韋爲之亡據)
○韠長三尺下廣二尺上廣一尺㑹去上五寸紕以爵
韋六寸不至下五寸純以素紃以五采(長廣並去聲純/音凖紃音馴)
　(鄭氏曰㑹謂領上縫也領之所用葢與紕同在旁曰/紕在下曰純素生帛也紕六寸者中執之表裏各三)
　(寸也純紕所不至者五寸與㑹去上同紃施諸縫中/若今時絛也孔氏曰韠韍也長三尺與紳齊也下廣)
　(上狹象天地數旁縁謂之紕上縁謂之㑹以其在總/㑹之處故謂之㑹韠之領縫也此縫去韠上畔廣五)
　(寸謂㑹上下廣五寸紕謂㑹縫之下韠之兩邉紕以/爵韋闊六寸倒攝之兩廂各三寸也不至下五寸者)
　(謂紕韠之兩邉不至韠之下畔闊五寸純以素者謂/紕所不至之處横純之以生帛此帛上下各闊五寸)
　(也紃絛也五采之絛施之於縫之中㑹之所用無文/純紕旣用爵韋故鄭知與紕同也純之上畔去韠下)
　(畔五寸㑹之下畔去韠之上畔五寸/以其俱五寸故鄭云與㑹去上同也)
○大白冠緇布之冠皆不蕤委武𤣥縞而后蕤
　(鄭氏曰不蕤質無飾也大白冠太古之布冠也委武/冠卷也秦人曰委齊人曰武𤣥𤣥冠也縞縞冠也孔)
　(氏曰大白冠白布冠也緇布冠黑布冠也二冠無飾/故皆不蕤此緇布冠謂大夫士之冠其諸侯則緇布)
　(冠繢緌𤣥縞二冠旣先有别卷後乃可蕤故云而后/蕤也大祥縞冠亦有㽔前云練冠亦條屬右縫則知)
　(縞不條屬旣别安卷灼然有蕤也衛文公大白冠自/貶損也馬氏曰冠以莊其首蕤以致其飾冠不蕤者)
　(上古質也冠以蕤者後代文也文公以亡國爲喪服/故以大白始冠欲其重始而取上世之冠故以緇布)
　(此皆不蕤者也𤣥冠或以朱組纓或以丹組纓縞冠/或以𤣥武或以素紕此皆蕤者也山陰陸氏曰委委)
　(貌也𤣥所謂縞冠𤣥武縞所謂𤣥冠縞武如是而後/緌先儒謂𤣥冠委貌也然則縞冠素委貌歟素委貌)
　(葢素端/之冠)
○大夫冕而祭於公弁而祭於己士弁而祭於公冠而
祭於己士弁而親迎然則士弁而祭於己可也(迎去/聲)
　(鄭氏曰弁爵弁也冠𤣥冠也祭於公助君祭也大夫/爵弁而祭於己唯孤爾然則士弁而祭於己縁類欲)
　(許之也親迎雖亦己之事攝盛服爾非常也孔氏曰/冕絺冕也祭於己自祭廟也助祭爲尊故服絺冕自)
　(祭爲卑故服爵弁士以爵弁爲上故用助祭𤣥冠爲/卑故用自祭不敢同助君之服也作記之人以士爵)
　(弁親迎親迎輕於祭尚用爵弁則士爵弁自祭己廟/於禮可用然親迎配偶一時之極故許其攝盛服爾)
　(祭祀須依班序許其著弁其理不可儀禮少牢上大/夫自祭用𤣥冠此云弁而祭於己與少牢異故鄭云)
　(唯孤爾知非卿者以少牢禮有卿賓尸下大夫不賓/尸明卿亦𤣥冠不爵弁也崔氏云孤不悉絺冕若王)
　(者之後及魯之孤則助祭用絺若方伯之孤助祭則/𤣥冕以其君𤣥冕自祭不可踰之也馬氏曰祭之至)
　(重者助於公祭之有常者祭於己卿大夫之服自𤣥/冕而下士之服自爵弁而下則大夫以𤣥冕爲極而)
　(士以爵弁爲極也非祭於公安敢用哉然士弁而親/迎昬可用弁則祭於己亦可用弁此記禮者之所疑)
　(也葢昬者合二姓之好爲萬世之始以其至大之禮/行於一時之間可以攝盛服而用弁焉士之弁而親)
　(迎猶孔子謂哀公冕而親迎者也諸侯以祭服而親/迎則士以助祭服而親迎義之當然至若祭於己則)
　(歲時所用於家爲常茍不與祭於公者有辨安在其/爲禮哉茍弁而祭於己非特嫌其同於公而又著其)
　(輕於昬矣故士之弁而祭於公者正也弁而親迎者/權也弁而祭於己則不可士可弁而祭於己則大夫)
　(亦可冕而/祭於己矣)
○女雖未許嫁年二十而笄禮之婦人執其禮燕則鬈
首(鬈音/權)
　(鄭氏曰雖未許嫁年二十亦爲成人矣禮之酌以成/之言婦人執其禮明非許嫁之笄旣笄之後去之鬈)
　(首猶若女有鬌紒也孔氏曰女子十五許嫁而笄則/主婦及女賓爲笄禮主婦爲之著笄女賓以醴禮之)
　(若未許嫁至二十而笄則婦人禮之無主婦女賓不/備儀也旣笄後尋常燕居則去其笄而鬈首謂分髮)
　(爲鬌紒也旣未許嫁雖/已笄猶爲少者處之)
○納幣一束束五兩兩五尋
　(鄭氏曰納幣謂昬禮納徴也十箇爲束貴成數兩兩/者合其卷是謂五兩八尺曰尋五兩五尋則每卷二)
　(丈也合之則四十尺今謂之匹猶匹偶之云與孔氏/曰一束十箇也兩箇合爲一卷一兩有四千尺五尋)
　(也/)
○婦見舅姑兄弟姑姊妹皆立于堂下西面北上是見
己見諸父各就其寢(見賢/遍切)
　(鄭氏曰婦來爲供養也其見主於尊者兄弟以下在/位是爲己見不復特見也諸父旁尊各就其寢亦爲)
　(見時不來也孔氏曰婦來明日而見舅姑之時兄弟/姑姊妹皆立于舅姑之堂下東邉西鄉以北爲上近)
　(堂爲尊也婦自南門而入入則從於夫之兄弟姑姊/妹前度以因是卽爲已相見不復更别詣其室見之)
　(諸父謂夫之伯叔婦於明日各/徃其寢見之不與舅姑同日也)
○諸侯出夫人夫人比至于其國以夫人之禮行至以
夫人入使者將命曰寡君不敏不能從而事社稷宗廟
使使臣某敢告于執事主人對曰寡君固前辭不教矣
寡君敢不敬須以俟命有司官陳器皿主人有司亦官
受之(比必利切使者/使臣並色事切)
　(鄭氏曰行道以夫人之禮者弃妻致命其家乃義絶/不用此爲始也前辭不教謂納采時此辭賓在門外)
　(擯者傳焉賓入致命如初主人卒辭曰敢不聽命器/皿其本所齎物也律弃妻畀所齎孔氏曰夫人有罪)
　(諸侯出之令歸本國禮尚謙退不指斥夫人之罪故/使者將命云寡君才知不敏不能隨從夫人共事社)
　(稷宗廟使使臣某告在下之執事須待也俟亦待也/敬須待君命也使人得主人答命使從已來有司之)
　(官陳夫人嫁時所齎器皿之屬以還主國主國/亦使有司領受之並云官者明付受悉如法也)
妻出夫使人致之曰某不敏不能從而共粢盛使某也
敢告於侍者主人對曰某之子不肖不敢辟誅敢不敬
須以俟命使者退主人拜送之如舅在則稱舅舅沒則
稱兄無兄則稱夫主人之辭曰某之子不肖如姑姊妹
亦皆稱之(共音供盛音/成辟音避)
　(鄭氏曰肖似也不似言不如人誅猶罰也稱舅稱兄/言弃妻者父兄在則稱之命當由尊者出也唯國君)
　(不稱兄姑姊妹見弃亦曰某之姑某之姊若妹不肖/孔氏曰稱舅謂妻被出夫之父在則稱父名使使來)
　(告也稱兄謂夫兄之名不云舅沒則稱母者婦人之/名不合外接於人也夫身無兄則稱夫名夫之父兄)
　(遣人致命之辭未聞方氏曰夫婦之道合則納之以/禮不合則出之以義人倫之際有所不免也故先王)
　(亦存其/辭焉)
○夫人之不命於天子自魯昭公始也
　(鄭氏曰周之制同姓百世昬姻不通吳大伯之後魯/同姓昭公取於吳謂之吳孟子不告於天子自此後)
　(取者遂不告於天子天子亦不命之孔氏曰王后無/畿外之事故天子命畿外諸侯夫人若畿内諸侯及)
　(卿大夫之妻則天子諸侯/命其臣后夫人命其妻也)
○凡婦人從其夫之爵位
　(鄭氏曰婦人無專制生/禮死事以夫爲尊卑)
○孟獻子曰正月日至可以有事於上帝七月日至可
以有事於祖七月而禘獻子爲之也
　(鄭氏曰孟獻子魯大夫仲孫蔑也魯以周公之故得/以正月日至之後郊天亦以始祖后稷配之獻子欲)
　(尊其祖以郊天之月對月禘之非也魯之宗廟猶以/夏時之孟月明堂位日季夏六月以禘禮祀周公於)
　(大廟孔氏曰正月周正月建子之月也日至冬至日/也有事謂南郊祭帝七月周七月建午之月也日至)
　(夏至日也有事謂禘祭於祖廟魯禘於孟月於夏是/四月於周爲六月獻子以二至相當以天對祖乖失)
　(禮意獻子爲之記其失所由也澄曰魯之郊上帝亦/但得郊於建寅之月禘則用建巳之月獻子二言皆)
　(非魯之郊禘本非禮獻子欲移其祭月則失禮逾/甚矣山陰陸氏曰僖公葢嘗用七月禘于大廟也)
○子貢觀於蜡孔子曰賜也樂乎對曰一國之人皆若
狂賜未知其樂也子曰百日之蜡一日之澤非爾所知
也張而不弛文武弗能也弛而不張文武弗爲也一張
一弛文武之道也(蜡鋤駕切/樂音洛)
　(鄭氏曰蜡索也歲十二月合聚萬物而索饗之祭也/國索鬼神而祭祀則黨正以禮屬民而飲酒于序以)
　(正齒位於是時民無不醉者如狂矣曰未知其樂怪/之也蜡之祭主先嗇大飲烝勞農以休息之言民皆)
　(勤稼穡有百日之勞喻久也今一日使之飲酒燕樂/是君之恩澤非女所知言其義大也張弛以弓喻人)
　(也弓弩久張之則絶其力久弛之則失其體孔氏曰/蜡謂王者於亥月報萬物休老息農又各燕㑹飲酒)
　(於黨學中故子貢徃觀之民勤稼穡其實一年而云/百日舉其成數以喻久也張謂張弦弛謂落弦張而)
　(不弛則絶其弓力喻民久勞亦損民力弛而不張則/失弓徃來之體喻民久休息則志驕逸若調之以道)
　(化之以理張弛以時勞逸以意則文武得其中道也/呂氏曰自秋成至于十二月有百日在百日中索是)
　(鬼神以修蜡禮故曰百日之蜡至十二月乃祭祭而/遂息田夫故曰一日之澤方氏曰勞之猶弓之張息)
　(之猶弓之弛張之以武所以始弛之以文所以終百/日之蜡始於春一日之澤終於冬也馬氏曰王者奉)
　(天牧民春夏使之耕作欲其富也能勿勞乎秋冬使/之收成致其勞也能勿息乎不久張以著其仁不久)
　(弛以著其義澄曰使民常勞則民將不堪上之人不/能強民之從也故曰文武弗能使民久逸則民將廢)
　(業上之人不爲此以縱民/之情也故曰文武弗爲)
○孔子曰凶年則乗駑馬祀以下牲
　(鄭氏曰自貶損亦取易供也駑馬六種最下者下牲/少牢若特豕特豚也孔氏曰校人馬有六種種馬戎)
　(馬齊馬道馬田馬此五路所乗駑馬負重載逺所乗/凶年人君自貶乗駑馬也天子諸侯常祭大牢凶荒)
　(則用少牢諸侯之卿大夫常祭用少牢降用特豕士/常祭用特豕降用特豚如此之屬皆爲下牲方氏曰)
　(馬不良謂之駑牲非純全謂之下山陰陸氏曰/下牲葢猶用其本牲之下者也故祭凶年不儉)
○孔子曰管仲鏤簋而朱紘旅樹而反坫山節而藻梲
賢大夫也而難爲上也晏平仲祀其先人豚肩不揜豆
賢大夫也而難爲下也君子上不僭上下不偪下(紘音/宏梲)
(章悅/切)
　(鄭氏曰難爲上言其僭天子諸侯也鏤簋刻爲蟲獸/也冠有笄者爲紘紘則在纓處兩端上屬下不結旅)
　(樹門屏也反坫反爵之坫也山節薄櫨刻之爲山梲/侏儒柱畫之爲藻文難爲下言其偪士庶人也豚俎)
　(實豆徑尺言并豚兩肩不能覆豆喻小也孔氏曰天/子冕而朱紘山節藻梲天子之廟飾邦君樹塞門邦)
　(君爲兩君之好有反坫此天子諸侯之制而管仲爲/之當時謂管仲賢大夫尚爲此僭上是在管仲之上)
　(者皆被僭也故難可爲上豚在於俎豆形旣小尚不/揜豆明豚小之甚不謂豚在豆也平仲賢大夫猶尚)
　(偪下是在平仲之下者/恒被偪也故難可爲下)
○孔子曰吾食於少施氏而飽少施氏食我以禮吾祭
作而辭曰疏食不足祭也吾飧作而辭曰疏食也不敢
以傷吾子(食音嗣/並同)
　(鄭氏曰少施氏魯惠公子施父之後貴其以禮待己/而爲之飽也時人倨慢若季氏則不以禮矣孔氏曰)
　(吾祭謂孔子祭也作起也飧强飯以答主人之意方/氏曰賓祭與飧主人皆作而辭有禮也飧者食後更)
　(飧傷謂傷亷張子曰後世唯務簡便至如賓主相與/爲禮安然不動復何相勤相敬之意但以酒食相與)
　(醉飽而已古人必自進籩豆几席酌酒而拜所以致/其敬也末世雖宗廟之饗父母之養禮意猶有所闕)
　(孔子食於少施氏而飽少施氏有禮也食於季氏孔/子雖欲行禮季氏必是不知故不辭不食肉而飧凡)
　(禮必施之於知禮者/若爲不知禮亦難行)
○廏焚孔子拜鄉人爲火來者拜之士壹大夫再亦相
弔之道也(爲云/僞切)
　(鄭氏曰拜之者謂其來弔已宗伯職曰以弔禮哀禍/災孔氏曰廏焚孔子馬廏爲火焚孔子拜鄉人來慰)
　(問者雖非大禍災亦是相哀弔之道也山陰陸氏曰/爲爲火來者拜録之以著聖人言動之間無所不爲)
　(法澄曰士一大夫再言士來者一拜/以謝之大夫來者再拜以謝之也)
○哀公問子羔曰子之食奚當對曰文公之下執事也
(當如/字)
　(鄭氏曰問其先人始仕食禄以何君時方氏/曰文公之下執事也此下宜更有辭簡脫爾)
○過而舉君之諱則起與君之諱同則稱字
　(孔氏曰過謂過誤也鄭氏曰舉猶言也起/立者失言而變自新稱字謂諸臣之名也)
○内亂不與焉外患不辟也(與音預/辟音避)
　(鄭氏曰謂卿大夫也同僚將爲亂己力不能討不與/而已至於鄰國爲寇則當死之也孔氏曰力不能討)
　(謂不與國政若與國政力能討而不討則責之方氏/曰門内之治恩揜義内亂不與者重恩也門外之治)
　(義斷恩外患不辟者重義也澄曰内亂不與焉謂亂/之輕小者爾爲亂者於己有兄弟之親則誅之逐之)
　(有當國政者在已以親親之恩不與聞其事可也若/亂之重且大者管叔啓武庚而叛周則周公以弟誅)
　(其兄石厚輔州吁而弑君則石/蜡以父殺其子豈得不與乎)
○君子有三患未之聞患弗得聞也旣聞之患弗得學
也旣學之患弗能行也君子有五恥居其位無其言君
子恥之有其言無其行君子恥之旣得之而又失之君
子恥之地有餘而民不足君子恥之衆寡均而倍焉君
子恥之(其行/去聲)
　(方氏曰弗聞則無由知弗學則無由能弗行則無由/至道始於聞而知中於學而能卒於行而至君子居)
　(其位將以行道道非言無自而行居其位而無其言/是備位爾言之爲易行之爲難有其言而無其行是)
　(空言爾君子進以禮位固不可以茍得退以義則又/不可以茍失旣得之而又失之則非義而退矣地廣)
　(大荒而不治士之辱也政不足以聚人則民不繁民/不繁則有曠土故地有餘而民不足術不足以使人)
　(則事不逮事不逮則有廢功故衆寡均而倍焉謂彼/力均於此而我功少於彼也三患之所言者道五恥)
　(之所言者事澄曰得學得行猶幼而學之之學壯而/欲行之之行行謂見用於時得行其學也非行而至)
　(之行旣得之而又失之按論語言雖得之必失之此/以學言也又言旣得之患失之此以位言也大學言)
　(得衆得國失衆失國孟子言得其民得其心失其民/失其心此以土地人民言也此下言地有餘而民不)
　(足衆寡均而倍焉則此句亦是以土地人民言孟子/所謂廣土衆民君子欲之是也三患之君子兼該無)
　(位有位之人五恥之君子兼該北面之臣南面之君/孔氏曰人須多識若未聞知患不得聞不撫養其民)
　(使民逃散役民衆寡彼已均等它人功績倍多於己/由不能勸課督率故皆恥之鄭氏曰恥民不足者古)
　(者量地以制邑度地以居民地邑民居必參相得也/衆寡均謂俱有役事人數等也倍焉彼功倍於己也)
　　　右附記雜事雜辭凡二十節
　
　
　
　
　禮記纂言卷十一
欽定四庫全書
　禮記纂言卷十一　　　　　元　吳澄　撰
　　雜記
　　(此篇汎記諸侯大夫士䘮之雜禮其事瑣碎/不一之謂雜又兼它事非䘮禮者亦附記焉)
　　(故名/雜記)
復諸侯以襃衣冕服爵弁服(襃保/毛切)
　(鄭氏曰復招魂復魄也冕服者上公五侯伯四子男/三襃衣始命爲諸侯及朝覲加賜之衣也襃猶進也)
　(孔氏曰諸侯用襃衣又以冕服爵弁服而復也冕服/者上公自袞冕而下故爲五侯伯自鷩冕而下故爲)
　(四子男自毳冕而下故爲三也凡服各依其命數則/上公五冕之外更加爵弁服以下皮弁冠弁之等而)
　(滿九侯伯冕服之外亦加爵弁以下而滿七子男冕/服之外加爵弁皮弁而滿五其襃衣君特所襃賜則)
　(冝在命數之外也/或是冕之最上者)
夫人稅衣揄狄狄稅素沙(稅它喚切/揄音遥)
　(鄭氏曰言其招魂用稅衣上至揄狄也狄稅素沙言/皆以白紗縠爲裏素沙若今紗縠之帛六服皆袍制)
　(不禪以素沙裏之如今袿袍襈重繒矣孔氏曰此明/婦人復衣婦人衣有六夫人謂諸侯伯夫人也狄稅)
　(言揄狄以下至於稅衣不禪謂衣裳有表/有裏似漢時袿袍下之襈以重繒爲之也)
内子以鞠衣襃衣素沙下大夫以襢衣其餘如士(襢張/戰切)
　(鄭氏曰内子卿之適妻也下大夫謂下大夫之妻襢/周禮作展王后之服六唯上公夫人亦有褘衣侯伯)
　(夫人自揄狄而下子男夫人自闕狄而下卿妻自鞠/衣而下大夫妻自展衣而下士妻稅衣而已襃衣者)
　(始爲命婦見加賜之衣也孔氏曰此明卿大夫以下/之妻復衣始命為内子上所襃賜之衣曰襃衣卽鞠)
　(衣也復時亦用此衣亦以素紗為裏其餘如士謂鞠/衣襢衣之外其餘褖衣如士之妻士妻旣用褖衣而)
　(復則内子下大夫/妻等亦用褖衣也)
復西上
　(鄭氏曰北面而西上陽長左也復者多少名如其命/之數孔氏曰凡招魂皆北面而招以西頭爲上招魂)
　(冀生氣之來生氣為陽又北面言之南方是陽左在/西方按士喪禮復者一人諸侯之士一命而用一人)
　(復者各依命數也方氏曰復北面/求諸幽故西為上西北皆陰故也)
○諸侯行而死於館則其復如於其國如於道則升其
乗車之左轂以其綏復(綏耳/佳切)
　(鄭氏曰館主國所致舎主國館賓與使有之得升屋/招用襃衣如於其國也道道上廬宿也升車左轂象)
　(升屋東榮綏當爲緌緌謂旌旗之旄也去其旒而用/之異於生也孔氏曰五等諸侯朝覲天子及自相朝)
　(㑹死於主國有司所受館舎則復魄之禮與在己本/國同若諸侯在道路死升其所乗車左邉轂上而復)
　(魄車轅向南左轂左東也不於道路廬宿之舎復者/廬宿供待衆賓非死者所專有也若在國中招魂則)
　(用其上服今在路死則招用旌旗之綏亦冀魂魄望/見識之而還也王喪於國亦用綏周禮夏采云建綏)
　(復於四郊是也山陰陸氏曰綏旐也以其旐復旐北/方之物也死無乎不之號而復之則其旗宜以死者)
　(所首之方廬陵胡氏曰禮言綏凡數處鄭皆讀為緌/竊謂王制明堂位夏采所云讀作緌可也此復魄旣)
　(在車當从執綏之綏杜子春說是鄭意/葢謂夏采建綏以復不知彼王禮也)
其輤有裧緇布裳帷素錦以爲屋而行至於廟門不毁
牆遂入適所殯唯輤爲說於廟門外(輤千見切裧昌/占切說吐奪切)
　(鄭氏曰輤載柩將殯之車飾也將葬載柩之車飾曰/柳裧謂鼈甲邉縁緇布裳帷圍棺者也裳帷用緇則)
　(輤用赤矣輤象宫室屋其中小帳襯覆棺者若未大/斂其載尸而歸車節皆如之廟所殯宫牆裳帷也適)
　(所殯謂兩楹之間去輤乃入廟門以其入自有宫室/也凡柩自外來者正棺於兩楹之間尸亦侇之於此)
　(皆因殯焉異者柩入自闕升自西階尸入自門升自/阼階其殯必於兩楹之間者以其不死於室而自外)
　(來留之於中不忍逺也孔氏曰輤謂載柩之車四旁/有物裧垂象鼈甲邉縁也輤下棺外用緇色之布以)
　(爲裳帷於此裳帷之中又用素錦以爲屋小帳以覆/棺設此飾而後行也至廟門不毁去裳帷遂入殯宫)
　(殯焉餘物不說唯輤一物說於殯宫門外廬陵胡氏/曰裳用緇則輤與裧皆赤也以𤣥纁對爾鄭謂輤如)
　(綪斾之綪取蒨赤也按大夫以白布爲輤豈亦因染/赤得名乎柩車飾經惟此一文則知未大斂前車飾)
　(亦/然)
大夫士死於道則升其乗車之左轂以其綏復如於館
死則其復如於家
　(鄭氏曰綏亦緌也大夫復/於家以𤣥冕士以爵弁服)
大夫以布爲輤而行至於家而說輤載以輲車入自門
至於阼階下而說車舉自阼階升適所殯(輲車市/專切)
　(鄭氏曰大夫輤言用布白布不染也不言裳帷俱用/布無所别也至門亦說輤乃入言載以輲車入自門)
　(明車不易也輲讀爲輇許氏說文觧字曰有輻曰輪/無輻曰輇周禮又有蜃車天子以載柩蜃輇聲相近)
　(其制同乎輇崇葢半乗車之輪諸侯言不毁牆大夫/士言不易車互相明也不易者不易以輴也廟中有)
　(載柩以輴之禮此不爾孔氏曰大夫以白布爲輤不/以蒨草染之初死及至家皆以輲車至家說輤唯輲)
　(車在故云載以輲車說車說去其車也與自阼階下/而升適兩楹之間所殯之處此謂尸若柩則升自西)
　(階也天子諸侯載柩以蜃車其殯時則易以輴大夫/士在路載以輲車至家說輤亦載以輲車故鄭云車)
　(不易也凡在路載柩天子以下至士皆用蜃車其制/與輲車同周禮遂師共蜃車之役是天子也旣夕云)
　(遂匠納車于階間注云蜃車是士也此云輲車謂大/夫也諸侯不言可知其蜃車之形車之轝狀如牀中)
　(央有轅前後出設輅轝輅轝上有四周下則前後有/軸以輻爲輪迫地而行其輪卑有似於蜃故鄭云半)
　(乗車之輪乗車輪六尺有六寸半之得三尺三寸也/輲車不用輻爲輪天子諸侯殯皆用之天子菆塗龍)
　(輴謂畫輴轅爲龍諸侯殯亦用輴車轅不畫龍大夫/殯不用輴士殯掘肂見衽是亦廢輴也其朝廟大夫)
　(以上皆用輴士朝廟用輁軸輴與輁軸所以異者大/夫諸侯以上有四周謂之輴輁軸則無四周軸狀如)
　(轉轔刻兩頭爲軹輁狀如長牀穿桯前後著金而關/軸焉廬陵胡氏曰大夫無爲屋之文則是素錦帳同)
　(諸侯/矣)
士輤葦席以爲屋蒲席以爲裳帷
　(鄭氏曰言以葦席爲屋則無素錦爲帳孔氏曰士輤/用葦席屈之以爲輤棺之屋蒲席以爲裳帷圍繞於)
　(屋旁也然大夫無以它物爲屋之文則是用素錦爲/帳矣旣有素錦爲帳帳外上有布輤旁有布裳帷士)
　(之葦席屋之外旁有蒲席裳帷則屋上當以蒲席爲/輤覆於上但文不備也方氏曰大夫以布爲輤則諸)
　(侯用帛可知士以葦席爲屋則不得用素錦矣/蒲席爲裳則不得用緇布矣此皆降殺之别也)
○爲君使而死公館復私館不復公館者公宫與公所
爲也私館者自卿大夫以下之家也(爲云僞切/使色事切)
　(鄭氏曰公所爲君/所作離宫别館也)
　　　右記復凡三節
君訃於它國之君曰寡君不禄敢告於執事夫人曰寡
小君不禄大子之喪曰寡君之適子某死(大音泰/適音的)
　(鄭氏曰君夫人不稱薨告它國君謙也孔氏曰曲禮/云諸侯曰薨士曰不禄夫人尊與君同以告它國之)
　(君不敢從君及夫人之禮謙退同士稱按曲禮壽考/曰卒短折曰不禄臣子於君父雖眉壽考終猶若短)
　(折然故云不禄卒是終没之辭若君薨而訃曰卒是/夀終矣斯無哀惜之心非臣子之辭鄰國書以卒者)
　(言無老幼皆終成人之志所以相尊敬不敢指斥鄰/國君身故云告于執事夫人大子皆當云告于執事)
　(不言者畧也山陰陸氏曰凡諸侯同盟則訃不同/盟葢不訃也君雖壽考猶以不禄訃臣子之意也)
凡訃於其君曰君之臣某死父母妻長子曰君之臣某
之某死(長之/兩切)
　(鄭氏曰訃或作赴赴至也訃於其君謂臣死其子使/人至君所告之也君之臣某之某死此臣於其家喪)
　(所主者孔氏曰某之某上某是生/者臣名下某是臣之親屬死者)
大夫訃於同國適者曰某不禄訃於士亦曰某不禄訃
於它國之君曰君之外臣寡大夫某死訃於適者曰吾
子之外私寡大夫某不禄使某實訃於士亦曰吾子之
外私寡大夫某不禄使某實(適音敵實音/至一如字)
　(鄭氏曰適讀爲匹敵之敵謂爵同者實當爲至周秦/人聲之誤也孔氏曰此明大夫訃告之禮同國敵者)
　(謂大夫位相敵者大夫旣尊於士士處亦稱不禄稱/某者或死者名或死者官號而訃者得稱之訃於它)
　(國之君故云外臣自謙退無德故云寡大夫尊敬它/君故云某死訃於它國大夫私有恩好故曰外私以)
　(訃大夫其辭得申故云某不禄以身訃告故曰使某/至訃於士與大夫同方氏曰士曰不禄非士亦曰不)
　(禄者謙辭也與死者有恩私故曰外私使某實謂以/事實來告劉氏曰實者以異國傳聞疑言使人實之)
　(也/)
士訃於同國大夫曰某死訃於士亦曰某死訃於它國
之君曰君之外臣某死訃於大夫曰吾子之外私某死
訃於士亦曰吾子之外私某死
　(孔氏曰此論士喪相訃告之稱士賤訃六夫及士皆/云某死若訃他國之君及大夫士等云某死但於它)
　(君大夫士稱/外臣外私爾)
　　　右記訃凡一節
天子飯九貝諸侯七大夫五士三(飯扶/晚切)
　(鄭氏曰此葢夏時禮也周禮天子飯含用玉孔氏曰/典瑞云大喪共飯玉含玉禮戴說天子飯以珠含以)
　(玉諸侯飯以珠大夫士飯以珠含以貝皆非周禮並/夏殷之法左傳成十七年子叔聲伯夢食瓊瑰哀十)
　(一年齊陳子行命其徒具含玉此等皆是大夫而以/珠玉爲含者以珠玉是所含之物故言之非謂當時)
　(實含用珠玉也山陰陸氏曰士喪禮貝三實于笲此/士三之證也按珠玉曰含玉貝亦曰含則散言之飯)
　(含通也鄭氏謂葢夏時禮周禮天子飯含用玉誤矣/典瑞言玉職也貝非所言大戴禮天子飯以珠含以)
　(玉諸侯飯以珠大夫士飯以珠含以貝典瑞大喪共/飯玉含玉則珠有以玉爲之者矣玉府所謂珠玉是)
　(也諸侯言飯不言含則蒙上含以玉可知然則飯以/珠不必言矣其言之則以天子珠兼以玉諸侯以珠)
　(而已稽命徵曰天子飯以珠含以玉諸侯飯以珠含/以璧相備也相備而天子言玉諸侯言璧璧器也廬)
　(陵胡氏曰春秋時子叔聲伯陳子行臣飯含僭君疑/衰周時禮鄭謂此等夏殷禮無所依據又檀弓飯用)
　(米貝鄭不疑於夏/殷獨疑此何也)
○鑿巾以飯公羊賈爲之也
　(鄭氏曰記士失禮所由始也士親飯必發其中大夫/以上賓爲飯焉則有鑿巾孔氏曰飯含也大夫以上)
　(貴故使賓爲其親含恐尸爲賓所憎穢故設中覆尸/面而當口鑿穿之令含得入口也士賤不得使賓子)
　(自含其親但露面而含耳鑿巾則是自憎穢其親故/爲失禮也山陰陸氏曰禮士含巾不鑿至公羊賈始)
　(鑿之以含君子有取焉禮因/時損益故有先王未之有者)
○公襲卷衣一𤣥端一朝服一素積一纁裳一爵弁二
𤣥冕一襃衣一朱緑帶申加大帶於上(卷音/袞)
　(孔氏曰此明襲用衣稱公襲以上服在内公身貴故/以上服親身欲尊顯加賜故襃衣最外而細服居中)
　(也𤣥端者燕居𤣥端朱裳也朝服者緇衣素裳日視/朝之服也素積者皮弁視朔之服纁裳者冕服之裳)
　(亦可鷩毳任取中間一服也爵弁二者𤣥衣纁裳此/始命之服重本故二通也𤣥冕之下又取一也襃衣)
　(最上華君賜也自卷衣至此合爵弁二通合九稱朱/綠帶者以素爲之飾以朱緑此衣之小帶散在於衣)
　(非是摠束其身已用此朱緑小帶結束之重加大帶/於革帶之上大帶用素爲之士則二采大夫諸侯皆)
　(五采卽率帶也申加者謂於革帶之上重加此大帶/也鄭氏曰尊卑襲數不同公襲九稱則諸侯七稱天)
　(子十二稱與士襲三稱子羔襲五稱朱緑帶者襲衣/之帶亦以素爲之飾之雜以朱緑異於生也申重也)
　(重於革帶也革帶以佩韍必言重加/大帶者明雖有變必備此二帶也)
○率帶諸侯大夫皆五采士二采(率音/律)
　(鄭氏曰此謂襲尸之大帶率繂也繂之不加箴功大/夫以上更飾以五采士以朱緑襲事成於帶變之所)
　(以異於生孔氏曰率謂爲帶但攝帛邉而熨殺之不/加箴功異於生也吉時大帶唯有朱緑𤣥華無五采)
　(以五來飾之亦異於生也此士天子之士也諸侯之/士則士喪禮用緇帶鄭以襲衣與生同惟帶與生異)
　(凡襲事著衣畢加帶乃成故注云成於帶謂尸襲竟/而著此帶也山陰陸氏曰言大夫以上襲尸其帶皆)
　(以五采絲率之卽非襲尸/無率也據士練帶率下辟)
○子羔之襲也繭衣裳與稅衣纁衻爲一素端一皮弁
一爵弁一𤣥冕一曾子曰不襲婦服(衻而/占切)
　(鄭氏曰繭衣裳者若今大䙱也纊爲繭緼爲袍表之/以稅衣乃爲一稱稅衣若𤣥端而連衣裳者大夫而)
　(以纁爲之縁非也唯婦人纁衻禮以冠名服此襲其/服非襲其冠曾子譏襲婦服而已𤣥冕又大夫服未)
　(聞子羔曷爲襲之孔氏曰此明大夫襲衣稱數子羔/賤故卑服親身繭衣裳者纊爲繭謂衣裳相連而緜)
　(纊著之也稅謂黒衣也亦衣裳連纁絳也衻裳下縁/襈也以絳爲縁繭衣旣褻故用稅衣表之合爲一稱)
　(故云繭衣裳與稅衣纁衻爲一也素端以素爲衣裳/此第二稱也服旣不褻並無别衣表之也皮弁第三)
　(稱也十五升白布爲衣積素爲裳也爵弁第四稱𤣥/衣纁裳也𤣥冕第五稱大夫之上服也纁衻是婦人)
　(之服而子羔襲用之故曾子譏之/子羔爲大夫無文故注云未聞)
○冒者何也所以揜形也自襲以至小斂不設冒則形
是以襲而后設冒也(斂去/聲)
　(鄭氏曰言設冒者爲其形人將惡之也襲而設冒言/后衍字爾孔氏曰此記者自問答設冒之事未襲之)
　(前始死事須沐浴自旣襲以後以至小斂之前雖已/著衣若不設冒則尸象形見爲人所惡也襲則設冒)
　(至小斂則以衣覆於冒上/山陰陸氏曰后非衍字)
○小斂環絰公大夫士一也
　(鄭氏曰環絰者一股所謂纒絰也士素委貌大夫以/上素爵弁而加此絰焉散帶孔氏曰環者周回纒繞)
　(之名故知是一股纒絰若兩股相交謂之絞親始死/孝子去冠至小斂不可無飾士素委貌大夫以上素)
　(弁而貴賤悉得加環絰/故云公大夫士一也)
○公視大斂公升商祝鋪席乃斂
　(鄭氏曰喪大記云大夫之喪將大斂旣鋪絞紟衾乃/鋪席則君至爲之改始新之也孔氏曰公君也明君)
　(臨臣喪大斂禮也臣喪大斂君未至之前主人雖已/鋪席布絞紟衾聞君至則主人撤去之君來升堂時)
　(商祝更鋪席待君至乃斂榮君來爲新/之也亦示若事由君也商祝主斂事者)
○小斂大斂啓皆辯拜(辯音/徧)
　(鄭氏曰嫌當事來者終不拜故明之也此旣事皆拜/孔氏曰禮凡當小斂大斂及啓欑之時唯有君來則)
　(止事而出拜之若它賓客至則不止事事竟乃卽堂/下之位悉徧拜故云皆辯拜也然士若當事而大夫)
　(至則士亦爲大夫出下云大夫至絶踊而拜之是也/應氏曰小斂以襲其形大斂以韜於棺啓殯以載其)
　(柩皆喪事之變節而切於死者之身也生者之痛莫/此爲甚賓亦於是拜死者弔生者故主人皆徧拜以)
　(謝之而致其哀也澄曰應氏謂/賓亦於是拜死者古無是禮也)
○當袒大夫至雖當踊絶踊而拜之反改成踊乃襲於
士旣事成踊襲而后拜之不改成踊
　(鄭氏曰尊大夫來至則拜之不待事已也更成踊者/新其事也於士士至也事謂大小斂之屬孔氏曰此)
　(明士有喪大夫及士來弔之禮按檀弓云大夫弔當/事而至則辭焉謂大小斂時主人不出故辭大夫也)
　(此是斂已竟當其袒踊故絶踊而拜之也反改成踊/反還也改更也拜大夫竟反還先位更爲踊而始成)
　(踊也乃襲謂更成踊訖乃襲初袒之衣也旣事旣猶/畢也當主人有大小斂諸事而士來弔則主人畢事)
　(竟而成踊不卽出拜也士言旣事則大夫亦然大夫/言絶踊則士固不絶踊也成踊畢而襲襲畢乃拜之)
　(不更爲成踊山陰陸氏曰已嘗袒矣大夫至而襲故/今改襲而袒於士襲而後拜之故不復改袒然則又)
　(成踊何也葢居喪凡賓/客弔客去而歸必踊)
○公七踊大夫五踊婦人居間士三踊婦人皆居間
　(鄭氏曰公君也始死及小斂大斂而踊君大夫士一/也則皆三踊矣君五日而殯大夫三日而殯士二日)
　(而殯士小斂之朝不踊君大夫大斂之朝乃不踊婦/人居間者踊必拾主人踊婦人踊賓乃踊孔氏曰此)
　(明諸侯至士初死在室殯踊節及貴賤踊數公諸侯/去死日五日而殯則合死日六日也七踊者始死一)
　(踊明日襲之時又一踊襲明日朝又一踊明日小斂/朝一踊爲四也其日晚小斂時又一踊是小斂日再)
　(踊就於前三日爲五也小斂明日朝又踊爲六也至/明日大斂之朝不踊當大斂時乃踊凡七也大夫三)
　(日殯合死日爲四日始死一明日襲朝一又明日小/斂日再小斂明日大斂一凡五也士二日殯合死日)
　(數三日也始死一小斂朝不踊至小斂時一又明日/大斂一凡三也婦人與丈夫更踊居賓主之中間也)
　(然親始死及動尸舉柩哭踊無數今云七五三者謂/爲禮有節之踊每踊輙三者三爲九而謂爲一也山)
　(陰陸氏曰公五日而殯踊七日大夫三日而殯踊五/日其始死之日踊旣殯之後一日猶踊若士三日而)
　(殯踊三日則其旣殯之後一日不踊歟三五七然後/有間士三踊婦人居間言皆三無又間故也然則婦)
　(人居間若公七踊其二日甲一踊又二日乙一踊又/二日甲一踊大夫放此方氏曰爲貴者踊則多爲賤)
　(者踊則少此/重輕之別也)
○孔子曰伯母叔母䟽衰踊不絶地姑姊妹之大功踊
絶於地如知此者由文矣哉由文矣哉
　(鄭氏曰由用也言知此踊絶地不絶地之情者能用/禮文哉能用禮文哉美之也伯母叔母義也姑姊妹)
　(骨肉也山陰陸氏曰䟽衰大功文也踊絶不絶情也/伯叔母之喪文至而情不至姑姊妹之喪文不至而)
　(情至知此者則凡於禮知由於内也澄曰喪禮有情/有文誠於中者情也形於外者文也伯母叔母之䟽)
　(衰期其文隆於大功矣然義服之情輕於骨肉故踊/不絶地其哀淺也姑姊妹之大功九月其文殺於䟽)
　(衰矣然骨肉之情重於義服故絶踊於地其哀深也/知此二者則知哀之淺深由乎其中之情也豈由乎)
　(外之文矣哉陸/說優於鄭注)
○嫂不撫叔叔不撫嫂
　(鄭氏曰逺别也澄曰嫂之於叔叔之於嫂生不通問/死不制服皆逺之也故於大斂之時不撫其尸方氏)
　(謂撫者撫存之也不解此撫爲/撫尸之撫疑非記禮者之意)
○君不撫僕妾
　(鄭氏曰略於賤也澄曰君撫大夫及内命婦大夫君/撫室老及姪娣仕於家曰僕僕賤於室老者妾賤於)
　(姪娣者故/恩不及之)
　　　右記飯襲斂踊撫凡十三節
喪冠條屬以别吉凶三年之練冠亦條屬右縫小功以
下左緦冠繰纓(屬音燭别彼列切/縫音逢繰音澡)
　(鄭氏曰條屬者通屈一條繩若布爲武垂下爲纓屬/之冠象大古喪事略也别吉凶者吉冠不條屬也吉)
　(冠則纓武異材焉右縫者右辟而縫之小功以下左/辟象吉輕也繰纓當爲繰麻帶絰之繰謂有事其布)
　(以爲纓孔氏曰此明喪冠輕重之制吉冠則纓與武/各别喪冠則纓與武共材屬猶著也條屬謂一條繩)
　(屈之爲武垂下爲纓以著冠也三年練冠小祥之冠/也雖微入吉亦猶條屬與凶冠不異吉冠則襵丄辟)
　(縫嚮左左爲陽陽吉也凶冠縫嚮右右爲陰陰喪所/尚也小功以下輕故縫同吉嚮左也緦衰冠治縷不)
　(治布冠又用澡治緦布爲纓也山陰陸氏曰繰/讀如蠶繰之繰繰纓散絲纓也卽言絲嫌不散)
大功以上散帶
　(鄭氏曰小功緦輕初而絞之孔氏曰小斂之後主人/拜賓襲絰於序東小功以下皆絞之大功以上散此)
　(帶垂不忍卽成/之至成服乃絞)
○朝服十五升去其半而緦加灰錫也(去起/呂切)
　(鄭氏曰緦精麤與朝服同去其半則六百縷而䟽也/又無事其布不灰焉孔氏曰緦麻於朝服十五升布)
　(之内抽去其半以七升半用爲緦麻服之衰服也取/緦布又加灰治之則曰錫言錫然滑易也云加灰錫)
　(明緦衰不加灰冶布也山陰陸氏曰周書成王㑹墠/上天子朝服八十物唐叔荀叔周公太公望朝服七)
　(十物唐公虞公殷公夏公朝服五十物物縷也據此/升之精麤不同鄭氏謂八十縷爲升舉其精者也緦)
　(於縷加灰錫/於布加灰)
○大夫之哭大夫弁絰大夫與殯亦弁絰大夫有私喪
之葛則於其兄弟之輕喪則弁絰(與音/預)
　(鄭氏曰弁絰者大夫錫衰相弔之服也如爵弁而素/加環絰私喪妻子之喪也輕喪緦麻也大夫降焉弔)
　(服而徃不以私喪之末臨兄弟孔氏曰謂成服以後/大夫徃弔哭大夫則身著錫衰首加弁絰若未成服)
　(前與殯之時身亦弁服而首加弁絰也私喪之葛謂/妻子之喪至卒哭以葛代麻之後於此之時遭兄弟)
　(之輕喪緦麻大夫降一等雖不服以骨肉之親亦著/弔服弁絰而徃不以妻子私喪之末服臨兄弟也若)
　(成服後則錫衰未成服之/前身著素裳而首服弁絰)
○凡弁絰其衰侈袂
　(鄭氏曰弁絰服者弔服也其衰錫也緦也疑也侈猶/大也袂之小者二尺二寸大者半而益之則侈袂三)
　(尺三寸孔氏曰弔服首著弁絰身著錫衰緦衰疑衰/此三衰大夫以上大作其袂若士則其衰不侈也故)
　(周禮司服有𤣥端素/端明士不侈故稱端)
○執玊不麻麻者不紳麻不加於采
　(孔氏曰尋常執玉行禮不得服衰麻聘禮已國君薨/至於主國衰而出注云於是可以凶服將事彼執玉)
　(得服衰絰者謂受主君小禮若行聘享大事則吉服/自若著麻要絰者不得復著大帶故在喪以絰代紳)
　(弁絰之麻不得加於𤣥衣纁裳之采也鄭氏曰麻謂/絰也紳大帶也喪以要絰代大帶采𤣥纁之衣采者)
　(不麻謂弁絰者必服弔服也山陰陸氏曰據此弁絰/雖服皮弁而絰非常服之弁歟弁師王之皮弁㑹五)
　(采/)
○端衰喪車皆無等
　(鄭氏曰衣衰言端者𤣥端吉時常服喪之衣衰當如/之喪車惡車也喪者衣衰及所乗之車貴賤同孝子)
　(於親一也孔氏曰端正也吉時𤣥端服身與袂同以/二尺二寸爲正而喪衣亦如之以其綴六寸之衰於)
　(心前故曰端衰等等差也喪之衣衰及惡車天子至/士制度同無等差之别也喪車凡五等木車始遭喪)
　(所乗素車卒哭所乗薻車旣練所/乗駹車大祥所乗漆車禫所乗)
○古者貴賤皆杖叔孫武叔朝見輪人以其杖關轂而
輠輪者於是有爵而后杖也(朝音潮輠胡瓦/胡罪胡管三切)
　(鄭氏曰記庶人失禮所由始也叔孫武叔魯大夫叔/孫州仇也輪人作車輪之官孔氏曰關穿也輠迴也)
　(作輪之人以扶病之杖關穿車轂中而迴轉其輪於/是有爵而后杖以其爵位旣尊其杖不鄙褻而許用)
　(也/)
○爲長子杖則其子不以杖卽位
　(鄭氏曰辟尊者孔氏曰其子長子之子祖在不/厭孫其孫得杖但與祖同處不得以杖卽位)
爲妻父母在不杖不稽顙
　(鄭氏曰尊者在不敢盡禮於私喪孔氏曰此謂適子/爲妻父母見存不敢爲妻杖又不可爲妻稽顙按喪)
　(服大夫爲適婦爲喪主父爲己婦之主故父在不敢/爲婦杖父沒母存爲妻雖得杖而不得稽顙以杖與)
　(稽顙連文不杖屬父在不稽顙屬母在故云父母在/不杖不稽顙而范宣子申禮論云在有二義一者生)
　(存爲在二者旁側爲在此云母在謂在母之側爲妻/不杖按爲母削杖而問喪云父在不敢杖尊者在故)
　(也是在謂在側之在此范氏之釋但父母在之文相/連爲一而父爲存在之在母爲在側之在范義未安)
　(山陰陸氏曰適子爲妻如此則/庶子父雖在以杖卽位可也)
母在不稽顙稽顙者其贈也拜
　(鄭氏曰言獨母在於贈拜得稽顙則父在贈拜不得/稽顙孔氏曰前明父母俱在故不杖不稽顙此明父)
　(沒母在爲妻得有稽顙尋常拜賓之法母在爲妻子/不稽顙但父沒母在稍降殺於父它人以物來贈已)
　(其恩旣重拜謝此贈之時得稽顙也故云其贈也拜/方氏曰父母在則爲妻不杖不稽顙爲尊者厭不敢)
　(盡禮於私喪也父沒母在爲妻亦不稽顙則容杖矣/然於拜贈之時亦稽顙焉凡以別於父在之時也)
○國禁哭則止朝夕之奠卽位自因也
　(鄭氏曰禁哭謂大祭祀時雖不哭猶朝夕奠自因自/用故事孔氏曰止謂止而不哭自因謂孝子於殯宫)
　(朝夕兩奠之時卽阼階下/位自因其故事而設奠也)
○朝夕哭不帷
　(鄭氏曰縁孝子心欲見殯肂也旣出則施其㧁鬼神/尚幽闇也孔氏曰孝子朝夕進入廟門内哭位之時)
　(除去殯宫帷/哭竟則帷之)
無柩者不帷
　(鄭氏曰謂旣葬也棺柩已去鬼神在室堂無事焉遂/去帷孔氏曰葬後神主祔廟還在室則在堂無事故)
　(不復/用帷)
○童子哭不偯不踊不杖不菲不廬(偯引豈切/菲扶味切)
　(鄭氏曰童子未成人不能備禮也當室則杖孔氏曰/當室謂十五以上若世子生則杖故曽子問云子衰)
　(杖成子禮也皇氏云童子當室則備此/五事問喪云當室則免而杖舉重言也)
　　　右記冠衰絰杖哭凡十一節
有殯聞外喪哭之它室
　(鄭氏曰哭之它室明所哭者異也哭之爲位孔氏曰/有殯謂父母喪未葬柩在殯宫者也外喪謂兄弟喪)
　(在逺者也它室别室若聞外喪哭於殯宫則/嫌是哭殯於别室哭之明所哭者爲新喪也)
入奠卒奠出改服卽位如始卽位之禮
　(鄭氏曰謂後日之哭朝入奠於其殯旣乃更卽位就/它室如始哭之時孔氏曰明日之朝著重喪之服入)
　(奠殯宫及下室卒奠而出改已重喪服著新死未/成服之服即它室之位如昨日聞喪卽位時也)
○大夫士將與祭於公旣視濯而父母死則猶是與祭
也次於異宫旣祭釋服出公門外哭而歸其它如奔喪
之禮如未視濯則使人告告者反而后哭(與音/預)
　(鄭氏曰猶亦當爲由次於異宫不可以吉與凶同處/也使者反而后哭不敢專已於君命也孔氏曰此明)
　(大夫士與祭於公而有私喪之禮猶是與祭者旣與/祭於公祭日前旣視濯之後而遭父母喪則猶是吉)
　(禮而與於祭也其時止次異宫不可以吉與凶同處/也未視濯前遭父母之喪則使人告君必待告君者)
　(反而后哭父母也廬陵/胡氏曰猶是言自若也)
如諸父昆弟姑姊妹之喪則旣宿則與祭卒事出公門
釋服而后歸其它如奔喪之禮如同宫則次于異宫
　(鄭氏曰宿則與祭出門乃解祭服皆爲差緩也孔氏/曰旣宿謂祭前三日將致齊之時旣受宿戒雖有期)
　(喪則與公家之祭若諸父昆弟姑姊妹等同宫而死/則旣宿之後出次異宫按前遭父母之喪旣視濯而)
　(與祭此期喪宿則與祭前遭父母之喪旣祭釋祭服/乃出公門此期喪出門乃解祭服以期喪緩於父母)
　(山陰陸氏曰歸/而后哭亦以此)
○凡異居始聞兄弟之䘮唯以哭對可也
　(鄭氏曰惻怛之痛不以辭言爲禮也孔氏曰此明異/居聞兄弟喪之禮凡非一之辭異居别所而始聞兄)
　(弟之喪惻怛情重不暇問餘/事惟哭對使者於禮可也)
其始麻散帶絰未服麻而奔喪及主人之未成絰也䟽
者與主人皆成之親者終其麻帶絰之日數
　(鄭氏曰散帶垂與居家同也凡喪小斂而麻䟽者謂/小功以下也親者大功以上也䟽者及主人之節則)
　(用之其不及亦自用其日數孔氏曰大功以上兄弟/其初聞喪始服麻之時散垂要之帶絰若小功以下)
　(服制則糾垂不散也若聞喪未及服麻而卽奔喪道/路旣近至在主人未成絰時謂未小斂之前也䟽者)
　(値主人成服之節則與主人成之親者雖値主人成/服未即成之必終竟其麻帶絰依禮日數滿而后成)
　(服奔喪之後至三日而成服也按奔喪禮聞喪卽襲/絰絞帶不散彼謂有事未卽奔喪故也又奔喪禮至)
　(卽絞帶不㪚垂彼謂來遲此卽來/奔故至猶㪚麻以見尸柩故也)
○聞兄弟之喪大功以上見喪者之鄉而哭
　(鄭氏曰奔喪節也孔氏曰此明奔兄弟喪之法見喪/者之鄕而哭謂親兄弟同氣及同堂兄弟也奔喪禮)
　(云齊衰望鄕而哭大功望門而哭謂降/服大功者如此則兄弟之名通輕重也)
○適兄弟之送葬者弗及遇主人於道則遂之於墓
　(鄭氏曰言骨肉之親不待主人也孔氏曰此兄弟通/緦小功也適徃也謂徃送五服之親不及喪柩在家)
　(主人葬竟已還送葬之人値於路/不得隨孝子歸仍自獨徃於墓也)
○凡主兄弟之喪雖䟽亦虞之
　(鄭氏曰喪事虞祔乃畢孔氏曰䟽謂小功緦麻彼旣/無主雖服緦小功之䟽亦爲之主虞祔之祭按小記)
　(云大功者主人之喪有三年者則必爲之再祭鄭注/云小功緦麻爲之練祭可也與此不同者彼承大功)
　(有三年者此則緦小功有三年者故至小祥同於三/年故主虞祔也今此言䟽者亦虞但虞者謂無服者)
　(朋友相爲/亦虞祔也)
○姑姊妹其夫死而夫黨無兄弟使夫之族人主喪妻
之黨雖親弗主
　(鄭氏曰此謂姑姊妹無子寡而死也夫黨無兄弟無/緦之親也其主喪不使妻之親而使夫之族人婦人)
　(外成必宜得/夫之姓類)
夫若無族矣則前後家東西家無有則里尹主之
　(鄭氏曰喪無無主也里尹閭胥里宰之屬諸侯弔於/異國之臣則其君爲主里尹主之亦斯義孔氏曰按)
　(周禮六遂之内二十五家/爲里里置一宰下士也)
或曰主之而附於夫之黨
　(鄭氏曰妻之黨自主之非也夫之黨其祖姑也朱子/曰古法旣廢鄰家里尹决不肻祭它人之親則從宜)
　(而祀之别/室其可也)
○主妾之喪則自祔至於練祥皆使其子主之其殯祭
不於正室
　(鄭氏曰祔自爲之者以其祭於祖廟孔氏曰妾旣卑/賤得主之者謂女君死攝女君也祔祭於祖姑尊祖)
　(故自祔也妾合祔於妾祖姑無妾祖姑則祔於女君/雖攝女君猶下正適故殯之與祭不得在正室妾祖)
　(姑無廟於廟中爲壇祭之若不攝女君之妾則不得/爲主別爲壇不在祖廟中而子自主之也方氏曰妾)
　(之喪祔於妾祖姑之廟故其夫自主而祔之非尊妾/也尊祖而已練祥則使其子者略之也殯祭不於正)
　(室者所以明嫡也山陰陸氏曰言主妾之/喪則自祔則妾之喪其主有不主者矣)
○士之子爲大夫則其父母弗能主也使其子主之無
子則爲之置後(爲之云/僞切)
　(鄭氏曰大夫之子得用大夫之禮而士不得也置猶/立也孔氏曰士子身爲大夫父身是士故不可爲大)
　(夫喪主使此死者之子爲主以其是大夫適子故得/服大夫服爲之主也若無適子則以庶子當適處若)
　(無庶子則以族人之子當適處皆得用大夫禮此所/置之後謂暫爲喪主假用大夫禮若大宗子則直爲)
　(立後自然用大夫禮也父是士則不得主大夫喪所/以然者父貴可以及子故大夫之子得用大夫之禮)
　(子貴不可以及父故其/父不得用大夫之禮)
○大夫爲其父母兄弟之未爲大夫者之喪服如士服
士爲其父母兄弟之爲大夫者之喪服如士服(爲其云/僞切)
　(方氏曰生者貴而死者賤則其服從死者嫌若臨之/故也生者賤而死者貴則其服從生者嫌若僭之故)
　(也鄭氏曰大夫雖尊不以其服服父母兄弟嫌若踰/之也士謂大夫庶子爲士者也已卑又不敢服尊者)
　(之服今大夫喪禮逸與士異者未得而備聞也春秋/傳齊晏桓子卒晏嬰麄衰斬苴絰帶杖菅屨食粥居)
　(倚廬寢苫枕草其老曰非大夫之禮也曰唯卿爲大/夫此平仲之謙也言已非大夫故爲父服士服爾麤)
　(衰斬者其縷在齊斬之間謂縷如三升半而三升不/緝也斬衰以三升爲正微細焉則屬於麤也然則士)
　(與大夫爲父服異者有麤衰斬枕草矣其爲母五升/縷而四升爲兄弟六升縷而五升乎唯大夫以上乃)
　(能備儀盡飾士以下則以臣服君之斬衰爲其父以/臣從君而服之齊衰爲其母與兄弟亦以勉人爲高)
　(行也大功以下大夫士服同孔氏曰大夫之父母兄/弟或作士或無官今大夫若爲之著大夫之服是自)
　(尊踰越父母兄弟也士是大夫庶子者若大夫適子/雖未爲士猶服大夫之服王氏云喪禮自天子以下)
　(無等春秋之時尊者尚輕簡喪服禮制遂壞羣卿專/政晏子惡之故服麤衰枕草於當時爲重孟子謂三)
　(年之喪齊䟽之服飦粥之食自天子達於庶人三代/共之此記謂端衰喪車皆無等平仲不以己之是駮)
　(人之非遜辭以辟咎也其大夫與士異者大夫以上/在喪斂時弁絰士冠素委貌石林葉氏曰古者喪服)
　(大夫士必有異制禮經皆不載鄭氏引晏平仲居桓/子喪其老以爲非大夫禮爲證父母兄弟之未爲大)
　(夫者服士服葢不欲以尊踰之也而桓子亦大夫矣/晏氏之老以爲非大夫禮則平仲之服士服也當時)
　(諸國葢多行短喪而況其服是以平仲矯之不欲斥/人之過姑自抑答以卿然後爲大夫大夫與士之禮)
　(其必以精麤爲辨歟山陰陸氏曰古者士服斬衰三/升寢苫枕塊則大夫麤衰斬寢苫枕草是歟當晏子)
　(時士僭大夫大夫以上喪服益輕故嬰反古之道家/老視時以爲非也間傳曰斬衰三升齊衰四升五升)
　(六升齊衰四升葢士以下則五升大夫六升諸侯天/子齊衰之别也若斬衰則兩等喪服所謂衰三升三)
　(升有半三升有半大/夫以上服斬之衰歟)
○大夫之適子服大夫之服
　(鄭氏曰仕至大夫賢著而德成適子得服其服亦尊/其適象賢孔氏曰父官至大夫適子雖未仕得服大)
　(夫之服爲其能象似父之賢也皇氏云大夫適子若/爲士爲其父唯服士服鄭注仕至大夫謂此子若仕)
　(官至大夫始得服大夫服以其賢/德著成也澄按皇說疑非鄭意)
○大夫之庶子爲大夫則爲其父母服大夫服其位與
未爲大夫者齒(爲其云/僞切)
　(鄭氏曰雖庶子得服其服尚德也使齒於士不可不/宗適孔氏曰大夫庶子仕至大夫由其身有德行所)
　(以得服大夫之服其行位之處齒列於適子之下年/雖長於適子猶在適子之下使適子爲主若年少於)
　(適子則固在下是宗適也方氏曰大夫之適子雖爲/士服大夫之服而不嫌於重者適故也至於庶子身)
　(爲大夫雖服大夫之服其位猶與未爲大/夫者齒葢長幼之序不可以貴賤廢故也)
○違諸侯之大夫不反服違大夫之諸侯不反服
　(鄭氏曰其君尊卑異也違猶去也去諸侯仕諸侯去/大夫仕大夫乃得爲舊君服孔氏曰去諸侯謂不便)
　(其君及辟仇也之徃也已本是諸侯臣徃仕大夫是/自尊適卑不可反服於前之尊君也本是大夫臣今)
　(仕諸侯是自卑適尊若猶服卑君則爲新君之恥故/亦不反服舊君若所仕尊卑敵則反服舊君服齊衰)
　(三月方氏曰或違尊而之卑或違卑而之尊皆不敢/反服於舊君者以尊卑異體故也清江劉氏曰此言)
　(違而仕者則不反服舊君避新君也然則違而未仕/者聞舊君之喪則反服爾春秋傳所謂未臣焉有伐)
　(其國者反死之可矣旣臣焉而反死之則不可鄭𤣥/云去諸侯仕諸侯去大夫仕大夫乃得爲舊君服非)
　(也/)
○孔子曰管仲遇盜取二人焉上以爲公臣曰其所與
遊辟也可人也管仲死桓公使爲之服宦於大夫者之
爲之服也自管仲始也有君命焉爾也
　(鄭氏曰可人也言此人可也但居惡人之中使之犯/法宦猶仕也此仕於大夫更升於公與違大夫之諸)
　(侯同爾禮不反服孔氏曰管仲於盜中簡取二人薦/上以爲桓公之臣謂此盜人所與交遊是邪辟之人)
　(故爲盜其人性行是堪可之人也依禮仕於大夫升/爲公臣不合爲大夫著服管仲死桓公使此二人著)
　(服自此升爲公臣者皆服宦於大夫之服記失禮所/由山陰陸氏曰爲其所爲主服與違大夫之諸侯不)
　(同葢世衰道微君不能教始服其/師君不能舉而所爲主者有服矣)
○外宗爲君夫人猶内宗也(爲云僞/切後同)
　(鄭氏曰皆謂嫁於國中者爲君服斬夫人齊衰不敢/以其親服服至尊也外宗謂姑姊妹之女舅之女及)
　(從母皆是也内宗五屬之女也其無服而嫁於諸臣/者從爲夫之君嫁於庶人從爲國君孔氏曰君内宗)
　(爲君悉服斬衰爲夫人齊衰則君外宗之女爲君及/夫人與内宗同故云猶内宗也按禮族人不敢以其)
　(戚戚君則異族者亦不可以戚戚君故不以其親服/服至尊也鄭知嫁於國中者以經云爲君夫人是國)
　(人所稱號故也國外當云諸侯古者大夫不外取故/君之姑姊妹嫁於國内大夫爲妻是其正也舅之女)
　(及從母在國中非正也諸侯不内取舅女及從母不/得在國中諸侯雖曰外取舅及從母元在它國而舅)
　(之女及從母不得來嫁與己國卿大夫爲妻以卿大/夫不外取也内宗外宗嫁在它國皆爲本國諸侯服)
　(斬或云在它國則不得也此外宗與喪服外宗爲君/别也故鄭注彼云外宗是君之外親之婦此外宗惟)
　(據君/之宗)
○女君死則妾爲女君之黨服攝女君則不爲先女君
之黨服
　(鄭氏曰妾於女君之親若其親然孔氏曰雖是徒從/而抑妾故爲女君黨服防覬覦也攝女君差尊故不)
　(爲先女君之黨服山陰陸氏/曰卽不言先嫌女君或出)
　　　右記聞䘮奔䘮主䘮服䘮凡十六節
諸侯使人弔其次含襚賵臨皆同日而畢事者也其次
如此也(含胡暗切襚音遂/賵芳鳯切臨如字)
　(孔氏曰諸侯使人弔鄰國先行弔禮宣君命人以飲/食爲急故含次之食後須衣故襚次之有衣卽須車)
　(馬故賵次之君事旣畢則臣行私禮故臨在後/事雖多同一日畢也鄭氏曰言五者相次同時)
○弔者卽位于門西東面其介在其東南北面西上西
於門主孤西面相者受命曰孤某使某請事客曰寡君
使某如何不淑相者入告出曰孤某須矣弔者入主人
升堂西面弔者升自西階東面致命曰寡君聞君之喪
寡君使某如何不淑子拜稽顙弔者降反位(相去/聲)
　(鄭氏曰弔者卽位于門西立門外不當門也主孤西/面立於阼階下也相者受命受主人命以出也不言)
　(擯者喪無接賓也淑善也如何不善言君痛之甚使/某弔也稱孤某者其君名君薨稱子某使人知適嗣)
　(也須矣不出迎也子孤子也降反位者出反門外位/無出字脫孔氏曰此明弔禮門西謂主國大門之西)
　(凶事異於吉故其介在東南北面西上以使在門西/故也相者相主人傳命者也孤謂嗣子也某爲嗣子)
　(之名異於吉禮不出迎故云須矣主人升堂謂從阼/階升也子拜稽顙不云孤某而稱子者客旣有事於)
　(殯故稱子以對殯之辭也以下皆然若對賓之辭則/稱孤某鄭云喪無接賓故不言擯而言相此對例爾)
　(若通而言之吉事亦/云相凶事亦稱擯)
含者執璧將命曰寡君使某含相者入告出曰孤某須
矣含者入升堂致命子拜稽顙含者坐委于殯東南有
葦席旣葬蒲席降出反位宰夫朝服卽喪屨升自西階
西面坐取璧降自西階以東
　(鄭氏曰含玉爲璧制其分寸大小未聞言降出反位/則是介也春秋有旣葬歸含賵襚無譏焉皆受之於)
　(殯宫朝服告鄰國之禮也卽就也以東藏於内也孔/氏曰此明含禮含者坐委所含之璧于殯之東南席)
　(上未葬之前有葦席承之旣葬以後則以蒲席承之/宰夫朝服卽喪屨宰謂上卿夫衍字朝服者吉服也)
　(以鄰國執玉而來執玉不麻故著朝服不敢純凶待/鄰國也以在喪不可純吉故卽喪屨也此遭喪已久)
　(故嗣子親受禮宰著朝服若新始遭喪則主人不親/受使大夫受於殯宫此弔者旣爲上客又賵者是上)
　(介則此含者襚者當是副介末介/但含襚於死者爲切故在先陳之)
襚者曰寡君使某襚相者入告出曰孤某須矣襚者執
冕服左執領右執要入升堂致命曰寡君使某襚子拜
稽顙委衣于殯東襚者降受爵弁服於門内霤將命子
拜稽顙如初受皮弁服於中庭自西階受朝服自堂受
𤣥端將命子拜稽顙皆如初襚者降出反位宰夫五人
舉以東降自西階其舉亦西面(要一/遙切)
　(鄭氏曰委衣于殯東亦於席上所委璧之北順其上/下受襚者以服者賈人也其舉亦西面亦襚者委衣)
　(時孔氏曰此明襚禮按上文含者稱執璧下文賵者/稱執圭則此襚者當稱執衣不云者文不備也鄭注)
　(順其上下謂上者在前下者在後也云委衣于殯東/又云受爵弁受皮弁𤣥端皆如初是皆在殯東西面)
　(而嚮殯今云舉者亦西面是亦如襚者西面也其服/重者使執而入爵弁受於内霤皮弁受於中庭朝服)
　(受於西階𤣥端受於堂旣受處不同則陳於璧北亦/重者在南凡諸侯相襚衣數無文據此其服有五又)
　(先路襃衣不以襚以外無文山陰陸氏曰所受服轉/卑故其所授轉高也據爵弁服纁裳皮弁服素積𤣥)
　(端𤣥裳爵弁服尊矣受於門内霤皮弁次之受於中/庭朝服又次之自西階受朝服𤣥端卑矣自堂上受)
　(𤣥/端)
上介賵執圭將命曰寡君使某賵相者入告反命曰孤
某須矣陳乗黄大路於中庭北輈執圭將命客使自下
由路西子拜稽顙坐于殯東南隅宰舉以東(乗去/聲)
　(鄭氏曰輈轅也自率也下謂馬也馬在路之下覲禮/曰路下四亞之客給使者入設乗黄於大路之西客)
　(入則致命矣使或爲史孔氏曰此明賵禮乗黄謂馬/也大路謂車也陳四黄之馬於大路之西於殯宫中)
　(庭北輈者大路輈轅北嚮也客使謂使客之從者爲/客所使故曰客使自下由路西者由左也陳路北轅)
　(旣竟賵客執圭升堂致命而客之從者牽馬設在車/之西大路亦使設之也引覲禮證馬爲下也四亞之)
　(謂馬四匹亞次路車也賵旣夕有奠主於親者故兄/弟賵奠此諸侯相與旣䟽故無奠山陰陸氏曰犬馬)
　(不上於堂故執圭將命小行人圭以馬客使率馬者/也自下自路下西之前聘禮所謂率馬者自前西乃)
　(出是也坐委於殯/東不言圭尊圭也)
凡將命鄕殯將命子拜稽顙西面而坐委之宰舉璧與
圭宰人舉襚升自西階西面坐取之降自西階賵者出
反位于門外(鄕許/亮切)
　(鄭氏曰凡者說不見者也鄕殯將命則將命時立於/殯之西南宰夫宰之佐也此言宰舉璧與圭則上宰)
　(夫朝服衍夫字賵者出乃言反位門外明禮畢將更/有事孔氏曰此摠明從上以來弔含襚及賵文不見)
　(者鄕殯謂在殯之西南東北面將命旣畢子拜稽顙/之後將命者來就殯東西面坐委之宰舉璧與圭者)
　(主人上卿坐舉含者之璧與賵者之圭宰夫舉襚謂/宰之屬官舉此襚者之衣宰與宰夫欲舉時升自西)
　(階不敢當主孤之位來鄕殯東席之東西鄕坐取之/降自西階也山陰陸氏曰此弔儀也始云寡君使某)
　(弔已而曰寡君使某含寡君使某禭寡君使某賵又/曰寡君有宗廟之事不得承事使一介老某相執紼)
　(則弔臨含襚賵皆相將贈賻亦應爾而/今不錄不與録也玩好曰贈貨財曰賻)
上客臨曰寡君有宗廟之事不得承事使一介老某相
執綍相者反命曰孤某須矣臨者入門右介者皆從之
立于其左東上宗人納賓升受命于君降曰孤敢辭吾
子之辱請吾子之復位客對曰寡君命其毋敢視賓客
敢辭宗人反命曰孤敢固辭吾子之辱請吾子之復位
客對曰寡君命某毋敢視賓客敢固辭宗人反命曰孤
敢固辭吾子之辱請吾子之復位客對曰寡君命使臣
某毋敢視賓客是以敢固辭固辭不獲命敢不敬從客
立于門西介立于門左東上孤降自阼階拜之升哭與
客拾踊三客出送于門外拜稽顙(綍音弗拾/其刼切)
　(鄭氏曰上客弔者也臨視也言欲入視喪所不足而/給助之謙也其實爲哭爾臨者入門右不自同於賓)
　(客賓三辭而稱使臣爲恭也爲恭者將從其命孤降/自阼階拜之拜客謝其厚意不迎而送喪無接賓之)
　(禮孔氏曰此明弔含襚賵旣畢上客行臨哭之禮使/一介老某相執綍者一介謙辭某者上客名也相助)
　(也謙言助主人執其葬綍臨者不敢自同賓故入門/右從臣位也宗人納賓升受命于君者主國宗人掌)
　(禮欲納此弔賓先受納賓之命於主國嗣君也降曰/請復位者宗人下阼階請客復門西客位也反命者)
　(反此客之辭命於嗣君也曰孤敢固辭者是宗人受/嗣君之命以告客前文云孤某此直云孤者客是使)
　(臣不復稱名也前四禮客皆在門西此臨在門東者/前是奉君命而行此是私禮若聘禮私覿故在門東)
　(山陰陸氏曰臨應親至故其詞如此據寡君使某弔/使某含使某襚使某賵不云不得承事其遣上客亦)
　(以此賵稱上介亞於此歟若陳乗黄大路於中庭葢/亦重禮也言執紼容外客臨有喪而至者也含不及)
　(斂不及事矣禭不及殯不及事矣賵不及葬不及事/矣雖然猶愈乎否賓升受命于君變子稱君容外客)
　(臨有不及事旣葬與踰年而後至也公羊傳曰君薨/稱子某旣葬稱子踰年稱公其曰孤降自阼階則子)
　(踰年可知不名亦以此曲禮/曰居喪之禮升降不由阼階)
○諸侯相禭以後路與冕服先路與襃衣不以襚
　(鄭氏曰不以己之正者施於人以彼不以爲正也後/路貳車貳車行在後也孔氏曰襚謂以物送死用後)
　(路謂上路之後次路也冕服謂上冕之後次冕也先/路襃衣是己車服之上不可以施人以彼不以爲正)
　(服所用也澄曰冕服以禭後路以/賵但言相襚者包賵在其中也)
○婦人非三年之喪不踰封而弔如三年之喪則君夫
人歸夫人其歸也以諸侯之弔禮其待之也若待諸侯
然夫人至入自闈門升自側階君在阼其宅如奔喪禮
然
　(鄭氏曰踰封越境也君夫人歸奔父母喪也其歸也/以諸侯弔禮其待之若待諸侯謂夫人行道車服主)
　(國致禮入自闈門升自側階不自同於女賓也宫中/之門曰闈門爲相通者也側階旁階其它謂哭踊髽)
　(麻孔氏曰父母三年之喪雖君之夫人歸徃奔喪也/非三年喪則不歸女子出適爲父母期云三年者以)
　(本親言也按喪大記夫人弔於大夫士入自大門升/自正階今此不然以女子子是父母之親不可同於)
　(女賓之䟽也主國之君在阼階待之不降階而迎言/其它如奔喪禮嫌夫人伍尊與卿大夫妻奔喪禮異)
　(故明之側階謂/東旁之旁階)
○其國有君喪不敢受弔
　(鄭氏曰辟其痛傷己之親如君孔氏曰此謂國有君/喪而臣又有親喪則不敢受它國賓來弔也以義斷)
　(恩哀痛主於/君不私於親)
　　　右記弔含禭賵臨凡五節
大夫之喪大宗人相小宗人命龜卜人作龜(相息/亮切)
　(鄭氏曰卜葬及日也相相主人禮也命龜告以所問/事也作龜謂揚火灼之以出兆孔氏曰大夫謂卿大)
　(宗謂大宗伯小宗謂小宗伯皇氏云大小二宗並是/其君之職來爲喪事故宗伯肆師云凡卿大夫之喪)
　(相其禮應氏曰君臣一家也君之喪百官庀其職大/夫之喪家臣庀其役其廣狹不同矣君則䘏其私而)
　(以國有司助之其凡役則司徒供之少儀聽役於司/徒是也其贊相則大小二宗與卜人同之宗伯肆師)
　(相禮是也大小宗與卜人皆春官而喪事同贊相之/葢君喪之用大宰大宗大祝若曾子問所記是也而)
　(亦以贊大夫之喪其待之厚矣夫臣子之喪其力有/不能盡具者皆仰之於公又俾有司贊其事所謂體)
　(羣臣者此/類是也)
○大夫卜宅與葬日有司麻衣布衰布帶因喪屨緇布
冠不蕤占者皮弁
　(鄭氏曰有司卜人也麻衣白布深衣而著衰焉及布/帶緇布冠此服非純吉亦非純凶皮弁則純吉之尤)
　(者也占者尊於有司卜求吉其服彌吉大夫士朔服/皮弁孔氏曰宅謂葬地大夫尊故得卜宅幷葬日麻)
　(衣謂吉服十五升之布深衣布衰謂以三升半布爲/衰長六寸廣四寸綴於衣前當胷上後又有負版長)
　(一尺六寸廣四寸白布深衣是吉衰是凶布帶亦凶/緇布冠是吉不蕤亦凶故鄭云非純吉亦非純凶也)
　(因喪屨因喪之繩屨也緇布冠古法不蕤後代有蕤/此以凶事故特云不蕤占者謂卜龜之人山陰陸氏)
　(曰據士冠禮筮日有司如主人服卽位于西方東/面北上有司羣吏有事者也鄭氏謂卜人誤矣)
如筮則史練冠長衣以筮占者朝服
　(鄭氏曰筮者筮宅也謂下大夫若士也筮史筮人也/長衣深衣純以素也長衣練冠純凶服也朝服純吉)
　(服也大夫士日朝服以朝也孔氏曰士喪禮云筮宅/卜日士不合用卜故用筮以筮輕故用純凶服占者)
　(用朝服也按士喪禮族長涖卜及宗人吉服彼謂士/之卜禮服𤣥端此據筮禮故朝服按士虞禮注云士)
　(之屬吏爲其長弔服加麻此史練冠長衣者此文含/大夫以其臣爲大夫布帶繩屨故史練冠長衣若士)
　(之卜史當從弔服/不得練冠長衣也)
○祝稱卜葬虞子孫曰哀夫曰乃兄弟曰某卜葬其兄
弟曰伯子某
　(鄭氏曰祝稱卜葬虞者卜葬卜虞祝稱主人之辭也/孫謂爲祖後者稱曰哀孫某卜葬其祖某甫夫曰乃)
　(某卜葬其妻某氏兄弟相爲卜稱名而已孔氏曰謂/卜葬擇日而卜人祝龜所稱主人之辭也虞用葬日)
　(故幷言葬虞子卜葬父則稱哀子某卜葬其父某甫/乃者言之助也妻卑故假助句以明夫之尊也弟爲)
　(兄則祝辭云某卜葬兄伯子某兄爲弟則云某/卜葬其弟某兄弟稱名則子孫與夫皆稱名也)
○士喪有與天子同者三其終夜燎及乗人專道而行
(乗去/聲)
　(鄭氏曰乗人謂使人執引也專道人辟之孔氏曰柩/遷之夜須光明故竟夜燎也乗人謂人引車不用馬)
　(也旣夕禮云屬引專道謂喪在路/不辟人也三事爲重故與天子同)
○升正柩諸侯執綍五百人四綍皆銜枚司馬執鐸左
八人右八人匠人執羽葆御柩大夫之喪其升正柩也
執引者三百人執鐸者左右各四人御柩以茅(引以/愼切)
　(鄭氏曰升正柩者謂將葬朝于祖正棺於廟也五百/人謂一黨之民諸侯之大夫邑有三百戶之制綍引)
　(同爾廟中曰綍在塗曰引互言之御柩者居前道止/之大夫士皆二綍孔氏曰此明諸侯大夫送葬正柩)
　(之禮執鐸之差將葬朝於祖廟柩升廟之西階旣夕/禮云升自西階正柩于兩楹間是也銜杖止喧囂也)
　(司馬夏官主武故執金鐸率衆左右各八人夾柩以/號令於衆也匠人工人也以鳥羽注於柄頭如盖謂)
　(之羽葆匠人主宫室故執羽葆居柩前御行於道指/揮爲進止之節也周禮喪祝御柩謂王禮也此云匠)
　(人諸侯禮也按周禮注六鄉主六引六遂主六綍此/云執紼應舉六遂而言黨者正取一黨之人數爾邑)
　(有三百户之制謂小國中下大夫其實大國下大夫/亦三百戶論語伯氏騈邑三百注云伯氏齊大夫是)
　(齊爲大國下大夫亦三百家也方氏曰大夫禮殺於/諸侯故以茅取其色白宜於凶禮且以表哀素之心)
　(焉楚軍前茅亦/以兵凶器也)
○君若載而后弔之則主人東面而拜門右北面而踊
出待反而后奠
　(鄭氏曰主人拜踊於賓位不敢迫君也君卽位車東/出待不必君畱也君反之使奠孔氏曰臣喪朝廟柩)
　(已下堂載在柩車而君來弔居位於車宋故主人在/車西東面而拜門謂祖廟門也右西邉也若門外來)
　(則右在東此據車門内出故右在西孝子拜君竟從/位立近門内西邉北面而哭踊爲禮也出待者孝子)
　(哭踊畢而先出門待君以君來則拜迎去則拜送今/君弔事竟不敢必君久畱故孝子先出待君出也反)
　(而后奠者君使人命孝子反還喪所而后設奠告/柩知之或謂此在廟載柩車時奠謂反設祖奠也)
○大夫之喪旣薦馬薦馬者哭踊出乃包奠而讀書
　(鄭氏曰嫌與士異記之也旣夕禮曰包牲取下體又/曰主人之史請讀賵孔氏曰此明大夫將葬柩朝廟)
　(後欲出之時也按士喪禮下篇云薦馬凡有三柩初/出至祖廟設奠爲遷祖之奠訖乃薦馬一也至日側)
　(祖奠又薦馬二也明日將行遣奠時又薦馬三也此/薦馬下云包奠而讀書於旣夕禮爲第三薦馬時也)
　(薦進也馬是牽車爲行之物孝子見進薦馬是行期/已至故感之而哭踊馬出乃取遣奠牲下體包裹之)
　(以遣送行也苞者象旣饗而歸賓俎士則羊豕各三/箇必取下體者下體能行亦示將行也有遣車者亦)
　(先包之書謂凡送亡者賵入椁之物書也讀/之者省録之也注引讀賵賵猶送者人名也)
○或問於曾子曰夫旣遣而包其餘猶旣食而裹其餘
與君子旣食則裹其餘乎曾子曰吾子不見大饗乎夫
大饗旣饗卷三牲之俎歸于賓館父母而賓客之所以
爲哀也子不見大饗乎(夫音扶遣棄戰切/與音余卷軌轉切)
　(鄭氏曰言遣旣奠而又包之是與食於人已而裹其/餘將去何異與君子寧爲是乎言傷亷也旣饗歸賓)
　(俎所以厚之言父母家之主今賓客之是孝子哀親/之去也孔氏曰夫饗賓客旣畢主人斂三牲俎上之)
　(肉歸於賓館已家父母今日旣去遂同賓客之/䟽是孝子所以悲哀也重結前文以語或人)
○遣車視牢具䟽布輤四面有章置于四隅(章音/障)
　(鄭氏曰言車多少各如所包遣奠牲體之數也然則/遣車載所包遣奠而藏之者與遣奠天子大牢包几)
　(箇諸侯亦大牢包七箇大夫亦大牢包五箇士少牢/包三箇大夫以上乃有遣車輤其葢也四面皆有章)
　(蔽以隱翳牢肉孔氏曰遣車送葬載牲體之車也牢/具遣奠所包牲牢之體貴賤各有數也一箇爲一具)
　(取一車載之故云視牢具諸侯大夫位尊雖無三命/則有車馬之賜及天子上士三命皆得有遣車諸侯)
　(士以下賤故無遣車也䟽布輤者以麄布爲/上葢四面有物章之入壙置於椁之四隅)
○載粻有子曰非禮也喪奠脯醢而已
　(鄭氏曰粻米糧也言死者不食糧也遣奠本無黍稷/孔氏曰遣車載粻有子譏其爲失遣奠之饌無黍稷)
　(故遣車不合載粻喪奠脯醢而已亦有子之言言遣/奠用牲體是脯醢之義然旣夕士禮藏筲有黍稷麥)
　(者遣奠之外别有也澄曰有子之意言常時喪奠只/用脯醢而已者葢以死者不食糧也故遣奠亦只用)
　(牲體而不用黍稷牲體與常/時脯醢之義同皆是用肉)
○大夫不揄絞屬於池下(揄音遥絞戶/交切屬音燭)
　(鄭氏曰謂池飾也揄揄翟也采青黄之間曰絞屬猶/繫也人君之柳其池繫絞繒於下而畫翟雉焉名曰)
　(振容又有銅魚在其間大夫去振容士去魚此無人/君及士亦爛脫孔氏曰此明大夫葬時車飾諸侯以)
　(上則畫揄翟於絞屬於池下若大夫降下人君不得/畫以揄絞屬於池下其池上則畫於揄得有揄絞也)
　(故喪大記士亦有揄絞與/大夫同但不得屬於池下)
○魯人之贈也三𤣥二纁廣尺長終幅(廣古曠切/長直亮切)
　(鄭氏曰言失之也士喪禮下篇曰贈用制幣𤣥纁束/孔氏曰記魯失也贈謂以物送亡人於椁中魯人雖)
　(三𤣥二纁而用廣尺長終/幅不復丈八尺則失禮也)
○醴者稻醴也甕甒筲衡實見間而后折入(甒音武筲/所交切衡)
(戸剛切間如/字折之設切)
　(鄭氏曰此謂葬時藏物也衡當爲桁所以庋甕甒之/屬聲之誤也實見間藏於見外椁内也折承席也孔)
　(氏曰此是送葬所藏之物醴是稻米所爲甕者盛醯/醢甒者盛醴酒筲者盛黍稷衡者以大木爲桁置於)
　(地所以庋舉甕甒之屬實見間者見謂棺外之飾言/實此甕甒筲等於見外椁内二者之間也實物椁内)
　(旣畢然後以承席加於椁上按旣夕禮乃窆藏器於/旁加見注云器用器役器也加見者器在見内也又)
　(云藏苞筲於旁注云在見外也則見内是用器役器/見外是明器也此是士禮大夫以上則有人器明器)
　(也人器實明器虛按旣夕禮注云折猶庋也方鑿連/木爲之葢如牀而縮者三横者五無簀窆事畢加之)
　(壙上以承抗席故謂承席陸氏德明曰見棺衣也賈/氏曰見棺飾也飾則帷荒以帷荒加於柩棺柩不復)
　(見唯見此帷荒故名帷荒爲見山陰陸氏曰以實見/間非止此四物以此四物該之衡讀如字其桁之横)
　(者/也)
○非從柩與反哭無免於堩(免音問堩/古鄧切)
　(鄭氏曰言喪服出入非此二事皆冠也免所以代冠/人於道路不可以無飾堩道路孔氏曰從柩謂孝子)
　(送葬從柩去時反哭謂孝子葬竟還時道路不可無/飾得免而行非此二條不得免於道路也若葬還反)
　(哭在路則著冠至郊乃著免故小記云/逺葬者比反哭皆冠及郊而后免是也)
○弔非從主人也四十者執綍鄕人五十者從反哭四
十者待盈坎
　(鄭氏曰言弔者必助主人之事從猶隨也成人二十/以上至四十丁壯時非鄕人則長少皆反優逺也孔)
　(氏曰弔喪者本是來助事非爲空隨從主人而已旣/助主人故使年二十以上至四十强壯者皆執紼鄕)
　(人同鄕之人也五十始衰故待主人窆竟反哭從孝/子反也四十强壯不得卽反故待土滿坎而反若非)
　(鄕人則無問長/少皆從主人歸)
相趨也出宫而退相揖也哀次而退相問也旣封而退
相見也反哭而退朋友虞附而退(封音窆/又如字)
　(鄭氏曰此弔者恩薄厚去遲速之節也相趨謂相聞/姓名來㑹喪事也相揖嘗會於它也相問嘗相惠遺)
　(也相見嘗執摯相見也附皆當爲祔孔氏曰相趨本/不相識情旣輕故柩出廟之宮門而退相揖恩微深)
　(故待出至大門外哀次而退相問恩轉深故窆竟而/退相見恩轉厚故葬竟孝子反哭至家而退朋友疇)
　(昔情重故至主人虞祔乃退然與死者相識亦當有/弔禮知生者弔知死者傷注云弔則知是弔生人也)
　　　右記葬前卜宅以後之事凡十三節
士三月而葬是月也卒哭大夫三月而葬五月而卒哭
諸侯五月而葬七月而卒哭士三虞大夫五諸侯七
　(鄭氏曰尊卑恩之差也天子至士葬卽反虞孔氏曰/大夫以上葬與卒哭異月者以其位尊念親哀情於)
　(時長逺士職卑位下禮數未申故葬罷卽卒哭檀弓/云葬日虞弗忍一日離也不顯尊卑是貴賤同然山)
　(陰陸氏曰卒哭遲速不同/則以其德服喪有隆殺也)
○上大夫之虞也少牢卒哭成事附皆大牢下大夫之
虞也犆牲卒哭成事附皆少牢(少大皆去/聲犆音特)
　(鄭氏曰卒哭成事附言皆則卒哭成事附與虞異矣/下大夫虞以犆牲與士虞禮同與孔氏曰上大夫平)
　(常吉祭用少牢虞依常禮也卒哭謂之成事成吉事/也附附廟也二祭皆大並加一等用大牢也下大夫)
　(吉祭用少牢虞祭降一等用特牲卒哭附依常吉祭/禮鄭以士虞禮云三虞卒哭它用剛日先儒以此三)
　(虞卒哭同是一事鄭以此虞與卒哭其牢旣别明卒/哭與虞不同也方氏曰位有上下故禮有隆殺山陰)
　(陸氏曰禮士虞用特豕今下大夫之虞亦云特牲則/容父爲士子爲下大夫其祭如此於上大夫言父爲)
　(大夫於下大夫言/父爲士相備也)
○重旣虞而埋之(重平/聲)
　(鄭氏曰就所倚處埋之孔氏曰按旣夕禮初喪朝禰/廟重止于門外之西不入謂將嚮祖廟若過之然也)
　(明日自禰廟隨至祖廟庭厥明將出之時重出自道/左倚之就所倚之處埋之謂於祖廟門外之東也)
○暢臼以椈杵以梧枇以桑長三尺或曰五尺畢用桑
長三尺刋其柄與末(暢勅亮切臼其救切椈弓六切/杵昌呂切枇音匕長直亮切)
　(鄭氏曰臼杵所以擣鬱也椈柏也枇所以載牲體者/此謂喪祭吉祭枇用棘畢所以助主人載者刋猶削)
　(也孔氏曰此明吉凶暢臼及枇畢之義暢謂鬱鬯也/椈柏爾雅釋木文梧桐也以柏爲臼以桐爲杵擣鬰)
　(鬯爲柏香桐潔白於神爲宜也牲體從鑊以枇升之/於鼎從鼎以枇載之於俎知吉祭枇用棘者特牲記)
　(枇用棘心是也主人舉肉則用畢助主人舉肉用桑/者亦喪祭也吉時亦用棘末頭亦削之枇亦當然長)
　(樂陳氏曰匕之别有四有黍稷之匕有䟽匕有喪匕/三匕以棘喪匕以桑廪人之所摡黍稷之匕也饔人)
　(之所摡牲體之匕也牲體之匕挑匕也其制則黍稷/之匕小於挑匕挑匕小於䟽匕何則敦之量不過三)
　(豆而高不過一尺則黍稷之匕小矣挹之以挑匕然/後注于䟽匕者三則䟽匕大矣畋器曰畢祭器亦曰)
　(畢皆象畢星也詩曰兕觥其觩角弓其觩有觩棘匕/有捄天畢捄者曲而長也則畢之狀可知矣鄭氏云)
　(畢狀如匕喪匕用桑而畢亦桑則吉匕用棘而畢亦/棘匕畢同材然桑黄棘赤各致其義舊圖謂匕畢皆)
　(漆之誤矣特牲主人及佐食舉牲鼎宗人執畢先入/贊者錯俎加匕鄭氏謂主人親舉則宗人執畢𨗳之)
　(以畢臨匕載備失脫也少牢及虞禮無匕何/哉少牢大夫不親舉虞祭主人未執事也)
○祭稱孝子孝孫喪稱哀子哀孫
　(鄭氏曰各以其義稱孔氏曰祭吉祭也謂自卒哭以/後之祭吉則申孝子之心祝辭云孝也或子或孫隨)
　(其人喪謂自虞以前凶祭也痛慕未申故稱哀子哀/孫士虞禮稱哀子卒哭乃稱孝子方氏曰祭所以追)
　(養而盡於一身之終喪所以哭亡而止於三年孝則/爲人子孫終身之行也故子孫之於祭必稱孝哀則)
　(發於聲音見於衣服葢三年之/禮而已故子孫之於喪止稱哀)
○自諸侯達諸士小祥之祭主人之酢也嚌之衆賓兄
弟則皆啐之大祥主人啐之衆賓兄弟皆飲之可也(酢/音)
(昨嚌才細切/啐七内切)
　(鄭氏曰嚌啐皆嘗也嚌至齒啐入口孔氏曰此明喪/祭飲酒之儀正祭之後主人獻賓長賓長酢主人主)
　(人受酢則嚌之衆賓及兄弟祭末受獻之時啐之差/輕故也大祥主人受賓酢啐之衆賓兄弟受獻皆飲)
　(之可也知此主人之酢非受尸酢者以士虞禮主人/主婦獻尸受酢之時皆卒爵虞祭比小祥爲重尚卒)
　(爵小祥祭主人受尸酢何得唯嚌之而已神惠爲重/受尸酢雖在喪亦卒爵賓禮爲輕受賓酢但嚌之皇)
　(氏云主人之酢謂受尸/酢與士虞禮違非也)
○凡侍祭喪者告賓祭薦而不食
　(鄭氏曰薦脯醢也吉祭告賓祭薦賓旣祭而食之喪/祭賓不食孔氏曰侍謂相於喪祭禮者喪禮不主飲)
　(食故相者告賓但祭其薦不食之也此謂練祥祭虞/祔不獻賓也方氏曰祭之而不食者哀而不忍故也)
○祥主人之除也於夕爲期朝服祥因其故服
　(鄭氏曰爲期爲祭期也至明日而祥祭亦朝服始卽/吉正祭服也喪服下記曰除成喪者其祭也朝服縞)
　(冠是也祭猶縞冠未純吉也旣祭乃服大祥素縞麻/衣釋禫之禮云𤣥衣黄裳則是禫祭𤣥冠矣黄裳者)
　(未大吉也旣祭乃服禫服朝服綅冠踰月吉祭乃𤣥/冠朝服旣祭𤣥端而居復平常也孔氏曰祥謂祥祭)
　(主人除服之節於祥祭前夕預告明日祥祭之期此/時主人著朝服謂緇衣素裳其冠則縞冠也明旦祥)
　(之時主人因著其前夕故朝服也於練祭不著祭服/於此祥時正著祭服故注云正祭服純吉朝服𤣥冠)
　(今縞冠故云未純吉祥祭雖訖哀情未忘加著縞冠/素紕麻衣鄭引間傳大祥素縞麻衣是也禫禮𤣥衣)
　(黄裳𤣥冠大吉當𤣥衣素裳今用黄裳故云未大吉/也禫祭後著朝服綅冠踰月吉祭乃𤣥冠朝服則天)
　(子諸侯以下各依本官吉祭之服也從祥至吉服有/六祥祭朝服縞冠一也祥訖素縞麻衣二也禫祭𤣥)
　(冠黄裳三也禫訖朝服綅冠四也踰月吉祭𤣥冠朝/服五也旣祭𤣥端而居六也山陰陸氏曰嫌於夕爲)
　(期嘗朝服矣詰朝不復反喪服故云爾然則祥之日/猶服練服及祭易之所謂除成喪者其祭也朝服縞)
　(冠是也祭已又易之所/謂大祥素縞麻衣是也)
○子游曰旣祥雖不當縞者必縞然後反服
　(鄭氏曰謂有以喪事贈賵來者雖不及時猶變服服/祥祭之服以受之重其禮也其於此時始弔者則衛)
　(將軍文子之爲之是矣反服反素縞麻衣也孔氏曰/旣祥謂大祥後弔者來晚不正當祥祭縞冠之時主)
　(人必須反著此祥祭縞冠受來弔者之禮然後反服/大祥素縞麻衣之服山陰陸氏曰此言親喪雖旣祥)
　(猶有它喪未除今以祥故無所不用縞/縞旣祥之服也然後反服反它喪之服)
○凡喪服未畢有弔者則爲位而哭拜踊
　(鄭氏曰客始來主人不可以殺禮待之孔氏曰未畢/謂喪服將終猶有餘日未滿有人始來弔當爲位哭)
　(踊不以殺禮待新弔之/賓也言凡者五服悉然)
○有父之喪如未沒喪而母死其除父之喪也服其除
服卒事反喪服
　(鄭氏曰没猶竟也除服謂祥祭之服也卒事旣祭反/喪服服後死者之服孔氏曰此明先有父喪而後遭)
　(母死爲父變除之節未沒喪者謂父喪小祥後大祥/前未竟之時于時又遭母喪母旣葬後値父大祥除)
　(服以行祥事祥竟更還服母服也若母未葬而値父/二祥則不得服其祥服二祥之祭爲吉未葬爲凶故)
　(未忍凶時行吉禮張子曰如有服則服其服雖緦小/功之服亦服新而脫舊以徃時暫故也反則如常方)
　(氏曰服除服而後反/喪服示前喪有終也)
雖諸父昆弟之喪如當父母之喪其除諸父昆弟之喪
也皆服其除喪之服卒事反喪服
　(鄭氏曰雖有親之大喪猶爲輕服者除骨肉之恩也/唯君之喪不除私服言當者期大功之喪或終始皆)
　(在三年之中小功緦麻則不除殤長中乃除孔氏曰/此明諸父兄弟之喪當父母服内變除之節父母服)
　(内其諸親除喪亦爲服除服除竟反先服此亦謂重/喪葬後之時也曾子問曰大夫士有私喪可以除之)
　(矣而有君服焉其除之也如之何孔子曰有君喪服/於身不服私服又何除焉是有君服不得除己私服)
　(其私謂父母已下及諸父昆弟皆不得除也服問云/緦之麻不變小功之葛小功之麻不變大功之葛據)
　(此言之是尋常小功緦麻不得易大功以上之服故/知有大功以上之服不得爲小功緦麻除服也又服)
　(問云殤長中變三年之葛旣變三年之葛明/在大功服中爲殤長中著服而又爲之除也)
如三年之喪則旣顈其練祥皆行(顈苦/迥切)
　(鄭氏曰言今之喪旣服顈乃爲前三年者變除而練/祥祭也此謂先有父母之服今又喪長子者其先有)
　(長子之服今又喪父母其禮亦然然則言未沒喪者/已練祥矣顈草名無葛之鄕去麻則用顈孔氏曰此)
　(明後喪旣受葛之後得爲前喪練祥旣顈者謂後喪/旣虞卒哭合變麻爲葛顈也後喪旣顈之後其前喪)
　(須練祭祥祭皆舉行之云旣顈不云未沒喪則知旣/顈與未沒喪者别旣顈是旣虞受服之時未沒喪是)
　(旣練之後也庾氏云鄭注先有長子之服今又喪父/母當云又喪母不得並稱父依禮父在不得爲長子)
　(三年也後喪旣顈前喪練祥皆行若後喪旣殯得爲/前喪虞祔山陰陸氏曰凡喪服皆麻練而葛葢禫而)
　(後顈顈吉服也知然者以彼顈黼衣錦尚絅知之也/三年重服故雖當旣顈其練祥猶行鄭氏謂未沒喪)
　(者已練祥矣鄕當父母之喪未練祥也然則旣顈在/禫之後明矣澄按古字聲同者多借用故檾麻之檾)
　(與單縠之褧並通作顈鄭氏以顈爲代葛之檾是矣/陸氏以此爲單縠之褧而謂顈乃禫後之吉服且引)
　(詩衣錦尚褧儀禮被顈黼爲證詩之褧衣禮之顈黼/皆婦人之服加于正服之上以禦道路之塵者至夫)
　(家則脫去豈可指爲男子常服之吉服哉若欲言禫/後吉服何不言𤣥冠而乃言顈乎陸農師於禮注正)
　(救甚多但時或好新尚奇以/破鄭說而不自知其失當也)
有三年之練冠則以大功之麻易之唯杖屨不易
　(鄭氏曰謂旣練而遭大功之喪者也練除首絰要絰/葛又不如大功之麻重也言練冠易麻互言之也唯)
　(杖屨不易言其餘皆易也屨不易者練與大功俱用/繩爾孔氏曰此謂遭三年之喪至練時首絰已除故)
　(特云冠若初死者是降服大功則以此大功之麻易/三年之練也此特據降服大功其餘七升八升九升)
　(之大功則不得易三年之練也大功無杖無可改易/斬衰旣練要絰與大功初死要絰麤細同斬衰是葛)
　(大功是麻故鄭云不如大功之麻重也云練冠易麻/互言之者麻謂絰帶大功言絰帶明三年練亦有絰)
　(帶三年練云冠明大功亦有冠是大功冠/與絰帶易三年冠及絰帶故云互言之)
○父母之喪將祭而昆弟死旣殯而祭如同宫則雖臣
妾葬而后祭祭主人之升降散等執事者亦散等雖虞
附亦然
　(鄭氏曰將祭謂練祥也言若同宫則是昆弟異宫也/古者昆弟異居同財有東宫有西宫有南宫有北宫)
　(有父母之喪當在殯宫而在異宫者疾病或歸者主/人適子散等栗階爲新喪略威儀孔氏曰將祭謂將)
　(大小祥祭而有足弟死則殯後乃祭兄弟輕故殯後/便可行吉事此謂異宫者耳若同宫雖臣妾之輕卑)
　(死猶待葬後乃行父母祭也喪服傳曰有死於宫中/則爲之三月不舉祭祥祭已涉於吉尸柩至凶故不)
　(可以相干虞祔則得爲之若喪柩卽去者則亦祭不/待三月也吉祭則涉級聚足喪祭則栗階此二祥祭)
　(宜涉級爲有兄弟喪少威儀故散等也散栗也等階/也助執祭者亦栗階主人至昆弟虞附而行父母二)
　(祥祭執事者亦栗階栗階謂升一等而後升不連步/也故燕醴記云栗階不過二等注云其始升猶聚足)
　(連歩越二等左右/足各一發而升堂)
○有父母之喪尚功衰而附兄弟之殤則練冠附於殤
稱陽童某甫不名神也
　(鄭氏曰此兄弟之殤謂大功親以下之殤也斬衰齊/衰之喪練皆受以大功之衰此謂之功衰以是時而)
　(祔大功親以下之殤輕不易服冠而兄爲殤謂同年/者也兄十九而死已明年因喪而冠陽童謂庶殤也)
　(宗子則曰陰童童未成人之稱也某甫且字也尊神/不名爲之造字孔氏曰此明已有父母之喪練後得)
　(祔兄弟小功之殤也已有父母喪猶尚身著功衰今/兄弟有殤在小功者當須祔祭則不改練時之服身)
　(著練冠祔祭於殤也大功正服則變三年之練故鄭/知此是大功以下之殤言以下兼小功也已是祖之)
　(適孫若祔大功兄弟長殤得在祖廟若祔小功兄弟/長殤則是祖之兄弟之後所以得祔者已是曾祖之)
　(適其小功兄弟同曾祖今小功兄弟當祔於從祖之/廟其小功兄弟身及父是庶人不合立祖廟則曾祖)
　(適孫爲之立壇祔小功兄弟之長殤於從祖立神而/祭也當祔祭此殤之時其祝辭稱此殤曰陽童又稱)
　(此殤曰某甫所以不呼其名者尊神之也故爲之造/字稱曰某甫曾子問庶子之殤祭於室白故曰陽童)
　(宗子殤死祭於室奥則曰陰童檀弓云五十以伯仲/是正字二十之時曰某甫是且字言且爲之立字也)
　(鄭云冠而兄爲殤謂同年者此鄭自難云弟冠而兄/得爲殤謂弟與兄同年十九也云兄十九而死已明)
　(年因喪而冠者此新死之兄旣是小功之服不合變/三年之練而得有因喪冠者謂已明年之初用父母)
　(喪之練節而加冠以後始祔兄弟也云爲之造字者/以冠始有字此兄去年已死未得有字祔時爲之造)
　(字也張子曰有父母之喪尚功衰謂未祥猶衣所練/之功衰未衣麻衣也呂氏曰上言有三年之練冠則)
　(以大功之麻易之唯杖屨不易此謂三年旣練遭大/功之喪當易練冠練衣而服大功之衰又加首絰以)
　(麻易葛帶所不易者杖屨而已然此三年者綂言父/母君長子及爲人後及適孫爲祖之類若父母之喪)
　(旣練而祔兄弟之殤則杖屨與練冠俱不易此一節/於三年練冠中特爲父母立例葢大功之衰有重於)
　(三年之練冠故所不易者唯有杖屨兄弟之殤雖亦/大功然旣殤且祔宜輕於父母之練故比之三年所)
　(不易者又有練冠也功衰者卒哭所受六升之服也/旣練則以功衰之布練而爲衣故猶曰功衰此不曰)
　(練而曰功衰者爲下練冠立文也言尚者明受功衰/之日已逺故知爲練服也若哭兄弟之殤則必易練)
　(冠葢殤之喪雖無卒哭/之稅至于祔宜有殺矣)
○王父死未練祥而孫又死猶是附於王父也
　(鄭氏曰未練祥嫌未祫祭序於昭穆爾王父旣祔則/孫可祔焉猶當爲由由用也孔氏曰禮孫死祔祖若)
　(祖喪雖未二祥而孫死則孫亦得用是祔禮祔於祖/也按榖梁傳云於練焉壞廟易檐可也改塗可也此)
　(言練時壞祖與高祖之廟改塗易檐示有壞意以其/先祖入於大祖之廟其祖傅入高祖廟其新死者入)
　(祖廟是練時遷廟也三年喪畢祫於大祖廟是祥後/祫也云未練祥兼言祥者恐未祫故也但祖祔祭之)
　(後卽得祔新死之孫然王父雖祔未練無廟孫得祔/於祖其孫就王父所祔祖廟之中而祔祭王父焉山)
　(陰陸氏曰猶之言嫌不祔也未練祥嫌未卒哭據周/卒哭而祔嫌未卒哭曰未練足矣今曰未祥亦嫌未)
　(祥可以/祔也)
○男子附於王父則配女子附於王母則不配
　(鄭氏曰配謂幷祭王母不配則不祭王父也有事於/尊者可以及卑有事於卑者不敢援尊配與不配祭)
　(饌如一祝辭異不言以某妃配某氏爾女子謂未嫁/者也嫁未三月而死猶歸葬於女氏之黨孔氏曰男)
　(子祔於王父并祭所配王母在室之女及已嫁未三/月而死祔祭於王母則不祭所配之王父按大夫少)
　(牢禮祝辭云以某妃配某氏士特牲禮祝辭云用薦/歲事于皇祖某子是不言配特牲雖是常祭容是禫)
　(月吉祭故/不言配)
○大夫附於士士不附於大夫附於大夫之昆弟無昆
弟則從其昭穆雖王父母在亦然
　(鄭氏曰大夫附於士不敢以已尊自殊於其祖也士/不附於大夫自卑别於尊者也大夫之昆弟謂爲士)
　(者也從其昭穆中一以上祖又祖而已附者祔於先/死者孔氏曰祖爲士孫爲大夫若死可以附祭於祖)
　(之爲士者先祖爲大夫孫爲士而死不可附祭於大/夫唯得附於大夫之兄弟爲士者祖無昆弟爲士則)
　(從其昭穆附於高祖爲士者高祖爲大夫則附於高/祖昆弟爲士者若孫死之後應合附於王父王父見)
　(在無可附亦如是附於高祖也鄭恐大夫之昆弟俱/作大夫士亦得附之故云謂爲士者中一以上謂自)
　(祖以上間一世各當昭穆而祖附之若不得附祖則/間去曾祖一世附於高祖若高祖無可附則附高祖)
　(之祖是祖/又祖也)
婦附於其夫之所附之妃無妃則亦從其昭穆之妃妾
附於妾祖姑無妾祖姑則亦從昭穆之妾
　(鄭氏曰夫所附之妃於婦則祖姑孔氏曰婦之所附/義與夫同孫婦附祖姑無妃謂無祖姑亦間一以上)
　(祔於高祖之妃無則祔於高祖之祖妃若其祖有昆/弟之妃班爵同者亦附之應氏曰重昬姻之正耦故)
　(婦與妾之祔各以其類/無之則越次而間升)
公子附於公子
　(鄭氏曰不敢戚君孔氏曰公子之祖爲君/公子不敢祔之祔於祖之兄弟爲公子者)
○君薨大子號稱子待猶君也
　(鄭氏曰謂未踰年也雖稱子與諸侯朝㑹如君矣魯/僖公九年葵邱之會宋襄公稱子而與諸侯序孔氏)
　(曰大子君存稱世子今君旣薨故稱子與諸侯/並列其待之禮猶如正君若踰年則稱君也)
○大夫次於公館以終喪士練而歸士次於公館
　(鄭氏曰公館公宫之舎也練而歸之士謂邑宰也練/而猶處公館朝廷之士也唯大夫三年無歸孔氏曰)
　(大夫恩深禄重故爲君喪居廬終喪乃還家邑宰之/士恩輕又爲君治邑久不歸卽廢職故至小祥反其)
　(所治邑朝廷之士雖輕而無/邑事故亦留次公館三年也)
大夫居廬士居堊室
　(鄭氏曰謂未練時也士居堊室亦謂邑宰朝廷之士/居廬孔氏曰大夫位尊恩重故居廬士位卑恩輕故)
　(居堊室士若非邑宰/當與大夫同居廬)
○卿大夫疾君問之無筭士壹問之君於卿大夫比葬
不食肉比卒哭不舉樂爲士比殯不舉樂(比必/利切)
　(孔氏曰按喪大記君於大夫疾三問之此無筭謂/師保恩舊之親或三問謂君自行無筭謂遣使也)
　　　右記葬後終喪以前之事凡二十節
曾申問於曾子曰哭父母有常聲乎曰中路嬰兒失其
母焉何常聲之有
　(鄭氏曰嬰猶鷖彌也言其若小兒亡母啼號安得常/聲乎所謂哭不偯廬陵胡氏曰孔子不取弁人孺子)
　(泣而此取嬰兒哭者此泛問哭故舉重謂/始死時也彼在襲斂當哭踊有節故異)
○孔子曰少連大連善居喪三日不怠三月不解期悲
哀三年憂東夷之子也(少去聲解/佳買切)
　(鄭氏曰言其生於夷狄而知禮也怠惰也解倦也孔/氏曰三日不怠謂親之初喪三日内水漿不入口之)
　(屬三月不解者未葬前朝夕奠及哀至則哭之屬期/悲哀謂練以來常悲哀朝夕哭之屬三年憂者以服)
　(未除憔悴憂戚馬氏曰中國者禮義之所在而蠻夷/者不可以禮義責也然而少連大連之善居喪雖曾)
　(閔之至孝亦不過如是孔子稱之曰東夷之子非特/美其能行禮又美其能變俗也論語謂桺下惠少連)
　(降志辱身言中倫行中慮少連之行可與柳下/爲徒則豈特如孟獻之加於人一等而已哉)
○子貢問喪子曰敬爲上哀次之瘠爲下顔色稱其情
戚容稱其服請問兄弟之喪子曰兄弟之喪則存乎書
策矣(稱尺/證切)
　(鄭氏曰問喪問居父母之喪也喪尚哀言敬爲上者/疾時尚不能敬也容威儀也孝經曰容止可觀兄弟)
　(之喪存乎書策言疏者如禮行之未有加也齊斬之/喪哀容之體經不能載孔氏曰言疏者禮文具載故)
　(云存乎書策齊斬之喪謂父母喪也父母至親哀容/體狀經不能載顔色稱其情當須毁瘠也戚容稱其)
　(服當須憔悴也張子曰持喪敬則必哀哀則必瘠恣/適非所以居喪稍不敬則哀忘之矣或謂三年致哀)
　(於君子所養得無損乎是君子之所養也居喪以敬/爲上敬則一於禮也方氏曰敬足以盡禮故爲上哀)
　(足以盡情故次之瘠足以盡容故爲下顔色在乎面/目而面目者情之所見也故顔色稱其情戚容兼乎)
　(四體而四體者服之所被也故戚容稱其服顔色稱/其情者以外稱内也戚容稱其服者以本稱末也情)
　(有悲哀降殺之别服有齊斬輕重之殊外不稱内之/隆殺則爲僞本不稱末之輕重則爲野矣山陰陸氏)
　(曰凡居親之喪哀戚常浮於敬故哭泣之哀顔色之/戚有圖不能畫書不能載者矣故孔子言之如此兄)
　(弟之喪存乎書策若親之/喪求情於言意之表可也)
○妻視叔父母姑姊妹視兄弟長中下殤視成人(長之/兩切)
　(鄭氏曰視猶比也所比者哀容居處也孔氏曰明服/雖有異其哀戚輕重各視所正之親妻居廬而杖抑)
　(之視叔父母姑姊妹出適服輕進之視兄弟長中下/殤服輕上從本親視其成人也方氏曰言輕重雖稍)
　(異而哀戚/略同也)
○視君之母與妻比之兄弟發諸顔色者亦不飲食也
　(孔氏曰視比也謂君之母與君之妻輕重之宜比於/己之兄弟若酒食不發見於顔色者則得飲食之鄭)
　(氏曰發於顔色謂醲美酒食使人醉飽方氏曰服君/之母妻比己之兄弟則服君之服比己之親可知)
○縣子曰三年之喪如斬期之喪如剡(剡以/漸切)
　(鄭氏曰如斬如剡言/痛之惻怛有淺深也)
○三年之喪言而不語對而不問廬堊室之中不與人
坐焉在堊室之中非時見乎母也不入門疏衰皆居堊
室不廬廬嚴者也(見賢/遍切)
　(鄭氏曰言言已事也爲人說爲語在堊室之中以時/事見乎母乃入門則居廬時不入門也廬哀敬之處)
　(非有其實則不居孔氏曰大夫士言而後事行故得/言己事不得爲人語說也對而不問謂有問者得對)
　(而不得自問於人此謂與有服之親若與賓客疏逺/者言則間傳云斬衰唯而不對齊衰對而不言是也)
　(喪大記云練居堊室不與人居居卽坐也方氏曰言/畧而語詳對應而問倡言而不語對而不問以居憂)
　(有所不暇故也廬堊室之中不與人坐亦憂之所獨/也在堊室非時見乎母不入門則在廬之中非時亦)
　(有所不見也間傳曰齊衰之喪居堊室齊衰卽此所/謂疏衰也以廬爲嚴故父母之喪乃居之所謂嚴者)
　(以居喪之重/人不可犯也)
○凡喪小功以上非虞附練祥無沐浴
　(鄭氏曰言不有飾事則不沐浴孔氏曰自小功以上/恩重哀深自宜去飾沐浴是自飾非此數條祭事則)
　(不自飾也言小功以上則至斬同練祥不主大功小/功也若三年之喪則士虞禮云沐浴不櫛鄭注云期)
　(以下櫛可也又士虞禮云明日以其班祔沐浴櫛注/云彌自飾大夫以上亦然方氏曰有祭則不可以不)
　(齊戒齊戒則不/可以不沐浴)
○孔子曰身有瘍則浴首有創則沐病則飲酒食肉毁
瘠爲病君子弗爲也毁而死君子謂之無子(瘍音羊創/七羊切)
　(鄭氏曰毁而死是不重親澄曰有創瘍須洗滌而不/沐浴有疾病須滋養而不酒食毁過而瘠爲病皆能)
　(傷生夫哀者本是愛親毁而傷生則是不愛身也身/者親之遺體不愛身卽是不愛親也故君子弗爲况)
　(毁瘠爲病不憔傷其生或致殞其生夫人之所貴乎/有子者正欲其終父母之喪也毁而死則父母之有)
　(子者無子矣無子則無人/終父母之喪可謂孝乎)
○喪食雖惡必充飢飢而廢事非禮也飽而忘哀亦非
禮也視不明聽不聰行不正不知哀君子病之故有疾
飲酒食肉五十不致毁六十不毁七十飲酒食肉皆爲
疑死(爲云/僞切)
　(方氏曰禮所以執中飢而廢事飽而忘哀皆非中道/故皆爲非禮然送死所以當大事則飢而廢事尤非)
　(禮矣君子病之以其不足以當大/事也鄭氏曰病猶憂也疑猶恐也)
功衰食菜果飲水漿無鹽酪不能食食鹽酪可也(酪音/洛食)
(食下/音嗣)
　(鄭氏曰功衰齊斬之末也酪酢胾山陰陸氏曰齊斬/之末者齊衰旣葬斬衰旣練之後方氏曰食菜果飲)
　(水漿皆聖人之中制故天下無難能之病焉呂氏曰/功衰亦卒哭之受服間傳父母之喪旣虞卒哭疏食)
　(水飲不食菜果其飲不加鹽酪不能食食鹽酪可也/者如喪大記不能食粥羹之以菜可也葢人所不能)
　(亦不可/勉也)
○有服人召之食不徃大功以下旣葬適人人食之其
黨也食之非其黨弗食也(食之音嗣其黨也/食之弗食並如字)
　(鄭氏曰徃而見食則可食也爲食而徃則不可黨猶/親也非親而食則是食於人無數也孔氏曰親族不)
　(多食則其食有限若非類而輒食則無復限數必忘/哀也方氏曰其黨則食之非其黨則弗食所以爲之)
　(節/)
○喪者不遺人人遺之雖酒肉受也從父昆弟以下旣
卒哭遺人可也(爲云僞/切下同)
　(鄭氏曰言齊斬之喪重志不在施惠於人方氏曰心/有所樂然後以物遺又喪以哀爲主故不遺人人遺)
　(之雖酒肉受者卻/之爲不恭故也)
○三年之喪如或遺之酒肉則受之必三辭主人衰絰
而受之如君命則不敢辭受而薦之
　(孔氏曰三年之喪受酒肉雖受之猶不得食也尊者/食之乃得食肉猶不得飲酒鄭氏曰受酒肉必衰絰)
　(正服明不茍於滋味受/而薦之於廟貴君之禮)
○非爲人喪問與賜與三年之喪以其喪拜非三年之
喪以吉拜(爲云/僞切)
　(鄭氏曰言非爲人喪而問之與而賜之與此上滅脫/未聞其首云何問遺也久無事曰問稽顙而后拜曰)
　(喪拜拜而后稽顙曰吉拜謂受問受賜者也孔氏曰/平敵曰問卑下則賜與語助也豈非爲人有喪而問)
　(遺之與而賜與之與方氏曰/喪拜吉拜皆爲拜賜與問也)
○疏衰之喪旣葬人請見之則見不請見人小功請見
人可也大功不以執摯唯父母之喪不辟涕泣而見人
(辟音/避)
　(鄭氏曰言重喪不行求見人爾人來求見己亦可以/見之矣不辟涕泣言至哀無飾也孔氏曰小功輕可)
　(請見於人大功不可也文承疏衰旣葬之下則此小/功亦謂旣葬也凡言見人謂與人尋常相見不論執)
　(摯之事不辟涕泣豈謂執摯見人乎方氏曰人請見/之則見不請見人者以人請見在彼請見人在此故)
　(也執摯則請/見人之禮也)
○三年之喪祥而從政期之喪卒哭而從政九月之喪
旣葬而從政小功緦之喪旣殯而從政
　(鄭氏曰以王制言之此謂庶人也從政從爲政者教/令謂給繇役孔氏曰王制云父母之喪三年不從政)
　(齊衰大功三月不從政與此不同者此庶人依士禮/卒哭與旣葬同三月故王制省文總云三月也若大)
　(夫士三年之喪期不從政是正禮/也卒哭金革之事無辟是權禮也)
○三年之喪雖功衰不弔自諸侯達諸士如有服而將
徃哭之則服其服而徃
　(鄭氏曰功衰旣練之服也諸侯服新死者之服而徃/哭謂所不臣也孔氏曰三年之喪小祥後衰與大功)
　(同故曰功衰衰雖外輕而痛猶内重故不得弔人也/自諸侯達諸士謂貴賤同也功衰雖不弔人如有服)
　(謂自有五服之親喪則徃哭之將徃哭則不著己功/衰而依彼親之節以服之申於骨肉之情故也然諸)
　(侯絶期不應有諸親始死服今云服而徃當是/敵體及所不臣者謂始封君不臣諸父昆弟也)
期之喪十一月而練十三月而祥十五月而禫練則弔
　(鄭氏曰謂父在爲母功衰可以弔人者以父在故輕/於出也然則凡齊衰十一月皆可以出矣孔氏曰大)
　(祥始除衰杖而練得弔人者以父在而得出則其餘/喪雖無父亦得出也母喪至練旣可諸父灼然故云)
　(皆可/以出)
旣葬大功弔哭而退不聽事焉期之喪未葬弔於鄉人
哭而退不聽事焉功衰弔待事不執事小功緦執事不
與於禮(與音/預)
　(鄭氏曰聽猶待也事謂襲斂執綍之屬期之喪謂爲/姑姊妹無主殯不在己族者不與於禮謂饋奠也孔)
　(氏曰身有大功之喪旣葬徃弔它喪弔哭旣畢則退/不待主人襲斂之事期喪練弔亦然期之喪謂姑姊)
　(妹無主爲之服期未至於葬徃弔鄉人之喪亦哭畢/則退不待襲斂也此姑姊妹期喪旣葬受以大功衰)
　(謂之功衰此後若弔於鄉人其情稍輕於未葬得待/襲斂但不親自執事前云大功旣葬始得弔人此期)
　(喪未葬已得弔人知此期服輕是姑姊妹無主在它/族成婦日久殯在夫族者也執事擯相也緦小功服)
　(輕故未葬便可弔人亦爲彼擯相但不得助彼饋奠/爾呂氏曰功衰字下脫一不字此謂卒哭之受服澄)
　(按從孔疏/其義爲長)
○以喪冠者雖三年之喪可也旣冠於次入哭踊三者
三乃出(冠去聲/下同)
　(鄭氏曰言雖者明齊衰以下皆可以喪冠也始遭喪/以其冠月則喪服因冠矣非其冠月待變除卒哭而)
　(冠次廬也孔氏曰將冠値喪當成服時因喪服加冠/非但輕服得冠雖有三年重喪亦可因喪服而冠故)
　(云可也冠於次謂加冠於廬次之中若齊衰以下加/冠於次舎之處冠後入於喪所哭而跳踊每哭一節)
　(三踊如此者三凡九踊乃出就次所夏小正冠用二/月若正月遭喪則二月不得因喪而冠必待變除受)
　(服之/節)
○大功之末可以冠子可以嫁子父小功之末可以冠
子可以嫁子可以取婦已雖小功旣卒哭可以冠取妻
下殤之小功則不可
　(鄭氏曰此皆謂可用吉禮之時父大功卒哭而可以/冠子嫁子小功卒哭而可以取婦已大功卒哭而可)
　(以冠子小功卒哭而可以取妻必偕祭乃行也下殤/小功齊衰之喪除喪而後可爲昬禮凡冠者其時當)
　(冠則因喪而冠之孔氏曰大功謂己有大功之喪末/謂卒哭之後取婦有酒食之㑹集鄉黨僚友涉近歡)
　(樂故小功之末乃可得爲也但大功據己身不云父/小功據其父不云身互而相通故鄭注同之謂父及)
　(己身俱有大功之末小功之末父是大功之末己亦/是大功之末乃得行此冠子嫁子父小功之末己亦)
　(小功之末可以嫁取必父子俱然乃得行事故云必/偕祭乃行知父子俱大功小功者若姑姊妹出適父)
　(子俱爲大功從祖兄弟父子俱爲小功其服同也若/父齊衰子大功則不可若父大功子小功可以冠嫁)
　(未可取婦必父子俱小功之末可以取婦若父小功/已緦麻灼然合取可知下殤小功謂本齊衰重服降)
　(在小功不可冠嫁其餘小功可以冠取若其齊衰長/殤中殤降在大功理不可冠嫁矣云大功小功之末)
　(可以吉冠則大功小功之初當冠之時因喪服而冠/之鄭以前三年之喪可冠於此復明輕喪亦可冠也)
　(山陰陸氏曰父小功之末謂小功服之在父行者若/從祖父母從姊妹從祖父祖母從祖祖姑是也大功)
　(之末在卑行者若孫及從父兄弟從父姊妹兄弟之/子婦是也大功之末不言可以取婦不可以取婦也)
　(已雖小功旣卒哭可以冠取妻言主冠取者雖在可/以主之域然其冠取者若有小功未卒哭亦不可張)
　(子曰疑大功之末可以冠子可以嫁子十二字爲衍/宜直云父小功之末父小功則是已緦麻之末也故)
　(可以冠取葢冠取者固已無服矣凡卒哭之後皆是/末也已雖小功旣卒哭可冠取妻是已自冠取也范)
　(氏曰五服之制各有月數月數之内自無吉事故曰/衰麻非所以接弁冕也春秋左氏傳齊侯使晏子請)
　(繼室於晉叔向對曰寡君之願也衰絰之中是以未/敢請時晉侯有少姜之喪耳禮貴妾緦而叔向稱在)
　(衰絰之中推此而言雖輕喪之麻猶無昬姻之道也/而敦本敬始之義每於昬冠見之矣雜記云大功之)
　(末可以嫁子小功之末可以取婦下云已雖小功卒/哭可冠取妻也尋此二文爲男女失時或繼嗣未立)
　(者爾非通例也已有緦麻之喪於/祭亦廢昬亦不通矣况小功乎)
○父有服宫中子不與於樂母有服聲聞焉不舉樂妻
有服不舉樂於其側大功將至辟琴瑟小功至不絶樂
(與音預聞音問又如/字辟音避又音闢)
　(鄭氏曰宫中子與父同宫者也禮由命士以上父子/異宫不與於樂謂出行見之不得觀也將至來也辟)
　(琴瑟亦所以助哀孔氏曰若異宫則得與於樂崔氏/云父有服齊衰以下之服也若重服則期後猶有子)
　(姓之冠自不當與於樂山陰陸氏曰自士上達父有/服有作樂者宫中雖不聞子不敢與也母有服聲聞)
　(焉不敢舉樂妻有服於其側不舉爾所謂不與於樂/非直不舉也長樂陳氏曰父有服宫中子不得與於)
　(聞樂况舉樂乎母有服不得以舉樂雖聲聞焉可也/妻有服不舉樂於其側不於其側雖舉之可也母殺)
　(於父而妻又殺於母也樂不止於琴瑟琴瑟特常御/者而已大功之親有服其將至則雖辟琴瑟可也未)
　(至則不辟矣小功之親有服雖至不絶樂若/夫已有小功之喪議而及樂又禮之所弃也)
○卒哭而諱王父母兄弟世父叔父姑姊妹子與父同
諱母之諱宫中諱妻之諱不舉諸其側與從祖昆弟同
名則諱(從才/用切)
　(鄭氏曰自卒哭鬼神事之尊而諱其名王父母以下/之親諱是謂士也父爲其親諱則子不敢不從諱天)
　(子諸侯諱羣祖母之所爲其親諱子孫於宫中不言/妻之所爲其親諱夫於其側亦不言也孝子聞名心)
　(瞿凡不言人諱者亦爲其相感動也子與父同諱則/子可盡曾祖之親也從祖昆弟在其中於父輕不爲)
　(諱與母妻之親同名重則諱之孔氏曰卒哭前猶以/生禮事之卒哭後去生漸逺故諱其名王父母謂父)
　(之王父母於己爲曾祖父母正服小功不合諱以父/爲之諱子亦同父諱之兄弟謂父之兄弟於己爲伯)
　(叔正服期父亦爲之期是子與父同有諱也世父叔/父是父之世父叔父於己是從祖正服小功姑謂父)
　(之姑於己從祖姑在家正服小功出嫁緦麻二者皆/不合諱以父爲之諱故已從父而諱也姊妹謂父姊)
　(妹於己爲姑在家正服期出嫁大功九月是己與父/同爲之諱此等是子與父同諱也鄭注子不敢不從)
　(諱據王父母世父叔父及姑已不合諱者言之父之/兄弟及姊妹己爲合諱不假從父而諱也鄭注是謂)
　(士也士謂父身以父身是士故諱王父若是庶人子/不逮事父母則不諱王父母也天子七廟諸侯五廟)
　(故知諱羣祖妻之所爲其親諱但不得在側言之於/宫中逺處得言之母與妻二者之諱與己從祖昆弟)
　(同名則爲之諱不但宫中旁側其在餘處皆諱之也/父爲王父諱於子則爲曾祖父之伯叔及姑是子曾)
　(祖之親故注云子與父同諱則子可盡曾祖之親也/從祖昆弟共同曾祖之親故注云在其中澄曰注云)
　(從祖昆弟於父輕不爲之諱與母妻之親同名重則/諱之者葢己之從祖昆弟父之從父昆弟之子也於)
　(父爲子行屬卑且疏父服小功其服輕父不爲諱故/子亦不從諱若此從祖昆弟之名與母妻之親名同)
　(而相重則爲母妻之親諱而因爲/之諱爾非正爲從祖昆弟而諱也)
○君子不奪人之喪亦不可奪喪也
　(鄭氏曰不奪人喪重喪禮也不可奪喪不可以輕之/於己也孔氏曰它人居喪任其行禮不可抑奪自已)
　(居喪當須依禮不可自奪其喪使不/如法不奪人喪恕也不奪己喪孝也)
○親喪外除兄弟之喪内除
　(鄭氏曰親喪日月已竟而哀未忘兄弟之喪日月未/竟而哀已殺孔氏曰親喪謂父母之喪外謂服也服)
　(隨日月漸除而心哀未忘兄弟謂期服及小功緦也/内謂心也服制未釋而心哀先殺由輕故也長樂黄)
　(氏曰若日月未竟而哀先殺是不終喪也内除外除/皆言日月已竟服重者外雖除而内未除服輕者不)
　(唯外除而/内亦除也)
○免喪之外行於道路見似目瞿聞名心瞿弔死而問
疾顔色戚容必有以異於人也如此而后可以服三年
之喪其餘則直道而行之是也(瞿俱/遇切)
　(鄭氏曰惻隱之心能如是則其餘齊衰以下直道而/行盡自得也似謂容貌似其父母也名與親同孔氏)
　(曰除喪之後若見它不形狀似其親則目瞿然聞它/人所稱名與父名同則心中瞿然上云目瞿此應云)
　(耳瞿耳狀難名惻隱之慘本瞿於心故直云心瞿異/於人謂殊異於無喪之人餘行皆應如此以弔死問)
　(疾是哀痛之處身又除喪戚容應甚故舉弔死問疾/言也其餘謂期親以下直道而行直依喪之道理而)
　(行也父在爲母雖期年亦從上三年之内也廬陵胡/氏曰路隋父死母告以貌類父終身不引鏡近於目)
　(瞿劉溫叟父名岳終身不聽絲竹近於心瞿山隂陸/氏曰其餘百行推此而直前則是矣故曰執一術而)
　(百善至者/孝之謂也)
　　　右記䘮禮情文之中凡二十三節
恤由之喪哀公使孺悲之孔子學士喪禮士喪禮於是
乎書
　(鄭氏曰時人轉而僭上士之喪禮已廢矣孔子以教/孺悲國人乃復書而存之方氏曰喪禮將亡待孺悲)
　(學之然後書明禮之不廢亦有所因/也山隂陸氏曰儀禮士喪禮是歟)
○泄柳之母死相者由左泄柳死其徒由右相由右相
泄柳之徒爲之也(相息/亮切)
　(鄭氏曰亦記失禮所由也泄柳魯穆公時賢人相相/主人之禮孔氏曰孟子云魯穆公時子柳子思爲臣)
　(子柳卽此泄柳也相主人之禮法相者由左山陰陸/氏曰由右相雖非古在可以然之域凡言自某始記)
　(失禮所由始也卽言爲之君子有取焉據七月而禘/獻子爲之也鑿巾以飯公羊賈爲之也由右相泄柳)
　(之徒爲/之也)
　　　右記䘮禮存失之由凡二節
贊大行曰圭公九寸侯伯七寸子男五寸博三寸厚半
寸剡上左右各寸半玉也藻三采六等
　(鄭氏曰贊大行者書名說大行人之禮者藻薦玉者/也三采六等以朱白蒼畫之再行也子男執璧作此)
　(贊者失之孔氏曰周禮有大行人篇掌諸侯五等之/禮作記之前人有書贊明大行人之事記者引之剡)
　(殺也殺上左右角各寸半謂圭也五等諸侯圭璧雖/異而俱以玊爲之故云玉也藻謂以韋衣板以藉玉)
　(者三采朱白蒼也六等六行也謂三色每色爲二行/是三采六等按聘禮記云朝天子圭與繅皆九寸繅)
　(三采六等典瑞云公侯伯皆三采三就子男皆二采/再就謂一采爲一就其實采别二就三采則六等二)
　(采則四等又云瑑圭璋璧琮繅皆二采一就以覜聘/此謂卿大夫二采共一就也天子五采五就則十等)
　(也山陰陸氏曰聘禮記云所以朝天子圭與藻皆九/寸問諸侯朱緑藻八寸葢上言所以朝之玉下言以)
　(聘它國者也藻八寸則圭亦八寸可知故曰瑑圭璋/八寸璧琮八寸以頫聘子男執璧以朝以圭聘覜今)
　(此言圭則子男聘覜之玉也所謂博三寸厚半寸剡/上左右各半寸主公言之其餘以是爲差長樂陳氏)
　(曰玉之藉以繅而繅之長眂玉玉五采五就色不過/五也公侯伯皆三采三就降殺以兩也子男二采而)
　(大夫聘玉亦二采者禮窮則同繅或作藻冕繅織絲/爲之則圭繅亦然鄭氏與杜預皆謂韋爲之亡據)
○韠長三尺下廣二尺上廣一尺㑹去上五寸紕以爵
韋六寸不至下五寸純以素紃以五采(長廣並去聲純/音凖紃音馴)
　(鄭氏曰㑹謂領上縫也領之所用葢與紕同在旁曰/紕在下曰純素生帛也紕六寸者中執之表裏各三)
　(寸也純紕所不至者五寸與㑹去上同紃施諸縫中/若今時絛也孔氏曰韠韍也長三尺與紳齊也下廣)
　(上狹象天地數旁縁謂之紕上縁謂之㑹以其在總/㑹之處故謂之㑹韠之領縫也此縫去韠上畔廣五)
　(寸謂㑹上下廣五寸紕謂㑹縫之下韠之兩邉紕以/爵韋闊六寸倒攝之兩廂各三寸也不至下五寸者)
　(謂紕韠之兩邉不至韠之下畔闊五寸純以素者謂/紕所不至之處横純之以生帛此帛上下各闊五寸)
　(也紃絛也五采之絛施之於縫之中㑹之所用無文/純紕旣用爵韋故鄭知與紕同也純之上畔去韠下)
　(畔五寸㑹之下畔去韠之上畔五寸/以其俱五寸故鄭云與㑹去上同也)
○大白冠緇布之冠皆不蕤委武𤣥縞而后蕤
　(鄭氏曰不蕤質無飾也大白冠太古之布冠也委武/冠卷也秦人曰委齊人曰武𤣥𤣥冠也縞縞冠也孔)
　(氏曰大白冠白布冠也緇布冠黑布冠也二冠無飾/故皆不蕤此緇布冠謂大夫士之冠其諸侯則緇布)
　(冠繢緌𤣥縞二冠旣先有别卷後乃可蕤故云而后/蕤也大祥縞冠亦有㽔前云練冠亦條屬右縫則知)
　(縞不條屬旣别安卷灼然有蕤也衛文公大白冠自/貶損也馬氏曰冠以莊其首蕤以致其飾冠不蕤者)
　(上古質也冠以蕤者後代文也文公以亡國爲喪服/故以大白始冠欲其重始而取上世之冠故以緇布)
　(此皆不蕤者也𤣥冠或以朱組纓或以丹組纓縞冠/或以𤣥武或以素紕此皆蕤者也山陰陸氏曰委委)
　(貌也𤣥所謂縞冠𤣥武縞所謂𤣥冠縞武如是而後/緌先儒謂𤣥冠委貌也然則縞冠素委貌歟素委貌)
　(葢素端/之冠)
○大夫冕而祭於公弁而祭於己士弁而祭於公冠而
祭於己士弁而親迎然則士弁而祭於己可也(迎去/聲)
　(鄭氏曰弁爵弁也冠𤣥冠也祭於公助君祭也大夫/爵弁而祭於己唯孤爾然則士弁而祭於己縁類欲)
　(許之也親迎雖亦己之事攝盛服爾非常也孔氏曰/冕絺冕也祭於己自祭廟也助祭爲尊故服絺冕自)
　(祭爲卑故服爵弁士以爵弁爲上故用助祭𤣥冠爲/卑故用自祭不敢同助君之服也作記之人以士爵)
　(弁親迎親迎輕於祭尚用爵弁則士爵弁自祭己廟/於禮可用然親迎配偶一時之極故許其攝盛服爾)
　(祭祀須依班序許其著弁其理不可儀禮少牢上大/夫自祭用𤣥冠此云弁而祭於己與少牢異故鄭云)
　(唯孤爾知非卿者以少牢禮有卿賓尸下大夫不賓/尸明卿亦𤣥冠不爵弁也崔氏云孤不悉絺冕若王)
　(者之後及魯之孤則助祭用絺若方伯之孤助祭則/𤣥冕以其君𤣥冕自祭不可踰之也馬氏曰祭之至)
　(重者助於公祭之有常者祭於己卿大夫之服自𤣥/冕而下士之服自爵弁而下則大夫以𤣥冕爲極而)
　(士以爵弁爲極也非祭於公安敢用哉然士弁而親/迎昬可用弁則祭於己亦可用弁此記禮者之所疑)
　(也葢昬者合二姓之好爲萬世之始以其至大之禮/行於一時之間可以攝盛服而用弁焉士之弁而親)
　(迎猶孔子謂哀公冕而親迎者也諸侯以祭服而親/迎則士以助祭服而親迎義之當然至若祭於己則)
　(歲時所用於家爲常茍不與祭於公者有辨安在其/爲禮哉茍弁而祭於己非特嫌其同於公而又著其)
　(輕於昬矣故士之弁而祭於公者正也弁而親迎者/權也弁而祭於己則不可士可弁而祭於己則大夫)
　(亦可冕而/祭於己矣)
○女雖未許嫁年二十而笄禮之婦人執其禮燕則鬈
首(鬈音/權)
　(鄭氏曰雖未許嫁年二十亦爲成人矣禮之酌以成/之言婦人執其禮明非許嫁之笄旣笄之後去之鬈)
　(首猶若女有鬌紒也孔氏曰女子十五許嫁而笄則/主婦及女賓爲笄禮主婦爲之著笄女賓以醴禮之)
　(若未許嫁至二十而笄則婦人禮之無主婦女賓不/備儀也旣笄後尋常燕居則去其笄而鬈首謂分髮)
　(爲鬌紒也旣未許嫁雖/已笄猶爲少者處之)
○納幣一束束五兩兩五尋
　(鄭氏曰納幣謂昬禮納徴也十箇爲束貴成數兩兩/者合其卷是謂五兩八尺曰尋五兩五尋則每卷二)
　(丈也合之則四十尺今謂之匹猶匹偶之云與孔氏/曰一束十箇也兩箇合爲一卷一兩有四千尺五尋)
　(也/)
○婦見舅姑兄弟姑姊妹皆立于堂下西面北上是見
己見諸父各就其寢(見賢/遍切)
　(鄭氏曰婦來爲供養也其見主於尊者兄弟以下在/位是爲己見不復特見也諸父旁尊各就其寢亦爲)
　(見時不來也孔氏曰婦來明日而見舅姑之時兄弟/姑姊妹皆立于舅姑之堂下東邉西鄉以北爲上近)
　(堂爲尊也婦自南門而入入則從於夫之兄弟姑姊/妹前度以因是卽爲已相見不復更别詣其室見之)
　(諸父謂夫之伯叔婦於明日各/徃其寢見之不與舅姑同日也)
○諸侯出夫人夫人比至于其國以夫人之禮行至以
夫人入使者將命曰寡君不敏不能從而事社稷宗廟
使使臣某敢告于執事主人對曰寡君固前辭不教矣
寡君敢不敬須以俟命有司官陳器皿主人有司亦官
受之(比必利切使者/使臣並色事切)
　(鄭氏曰行道以夫人之禮者弃妻致命其家乃義絶/不用此爲始也前辭不教謂納采時此辭賓在門外)
　(擯者傳焉賓入致命如初主人卒辭曰敢不聽命器/皿其本所齎物也律弃妻畀所齎孔氏曰夫人有罪)
　(諸侯出之令歸本國禮尚謙退不指斥夫人之罪故/使者將命云寡君才知不敏不能隨從夫人共事社)
　(稷宗廟使使臣某告在下之執事須待也俟亦待也/敬須待君命也使人得主人答命使從已來有司之)
　(官陳夫人嫁時所齎器皿之屬以還主國主國/亦使有司領受之並云官者明付受悉如法也)
妻出夫使人致之曰某不敏不能從而共粢盛使某也
敢告於侍者主人對曰某之子不肖不敢辟誅敢不敬
須以俟命使者退主人拜送之如舅在則稱舅舅沒則
稱兄無兄則稱夫主人之辭曰某之子不肖如姑姊妹
亦皆稱之(共音供盛音/成辟音避)
　(鄭氏曰肖似也不似言不如人誅猶罰也稱舅稱兄/言弃妻者父兄在則稱之命當由尊者出也唯國君)
　(不稱兄姑姊妹見弃亦曰某之姑某之姊若妹不肖/孔氏曰稱舅謂妻被出夫之父在則稱父名使使來)
　(告也稱兄謂夫兄之名不云舅沒則稱母者婦人之/名不合外接於人也夫身無兄則稱夫名夫之父兄)
　(遣人致命之辭未聞方氏曰夫婦之道合則納之以/禮不合則出之以義人倫之際有所不免也故先王)
　(亦存其/辭焉)
○夫人之不命於天子自魯昭公始也
　(鄭氏曰周之制同姓百世昬姻不通吳大伯之後魯/同姓昭公取於吳謂之吳孟子不告於天子自此後)
　(取者遂不告於天子天子亦不命之孔氏曰王后無/畿外之事故天子命畿外諸侯夫人若畿内諸侯及)
　(卿大夫之妻則天子諸侯/命其臣后夫人命其妻也)
○凡婦人從其夫之爵位
　(鄭氏曰婦人無專制生/禮死事以夫爲尊卑)
○孟獻子曰正月日至可以有事於上帝七月日至可
以有事於祖七月而禘獻子爲之也
　(鄭氏曰孟獻子魯大夫仲孫蔑也魯以周公之故得/以正月日至之後郊天亦以始祖后稷配之獻子欲)
　(尊其祖以郊天之月對月禘之非也魯之宗廟猶以/夏時之孟月明堂位日季夏六月以禘禮祀周公於)
　(大廟孔氏曰正月周正月建子之月也日至冬至日/也有事謂南郊祭帝七月周七月建午之月也日至)
　(夏至日也有事謂禘祭於祖廟魯禘於孟月於夏是/四月於周爲六月獻子以二至相當以天對祖乖失)
　(禮意獻子爲之記其失所由也澄曰魯之郊上帝亦/但得郊於建寅之月禘則用建巳之月獻子二言皆)
　(非魯之郊禘本非禮獻子欲移其祭月則失禮逾/甚矣山陰陸氏曰僖公葢嘗用七月禘于大廟也)
○子貢觀於蜡孔子曰賜也樂乎對曰一國之人皆若
狂賜未知其樂也子曰百日之蜡一日之澤非爾所知
也張而不弛文武弗能也弛而不張文武弗爲也一張
一弛文武之道也(蜡鋤駕切/樂音洛)
　(鄭氏曰蜡索也歲十二月合聚萬物而索饗之祭也/國索鬼神而祭祀則黨正以禮屬民而飲酒于序以)
　(正齒位於是時民無不醉者如狂矣曰未知其樂怪/之也蜡之祭主先嗇大飲烝勞農以休息之言民皆)
　(勤稼穡有百日之勞喻久也今一日使之飲酒燕樂/是君之恩澤非女所知言其義大也張弛以弓喻人)
　(也弓弩久張之則絶其力久弛之則失其體孔氏曰/蜡謂王者於亥月報萬物休老息農又各燕㑹飲酒)
　(於黨學中故子貢徃觀之民勤稼穡其實一年而云/百日舉其成數以喻久也張謂張弦弛謂落弦張而)
　(不弛則絶其弓力喻民久勞亦損民力弛而不張則/失弓徃來之體喻民久休息則志驕逸若調之以道)
　(化之以理張弛以時勞逸以意則文武得其中道也/呂氏曰自秋成至于十二月有百日在百日中索是)
　(鬼神以修蜡禮故曰百日之蜡至十二月乃祭祭而/遂息田夫故曰一日之澤方氏曰勞之猶弓之張息)
　(之猶弓之弛張之以武所以始弛之以文所以終百/日之蜡始於春一日之澤終於冬也馬氏曰王者奉)
　(天牧民春夏使之耕作欲其富也能勿勞乎秋冬使/之收成致其勞也能勿息乎不久張以著其仁不久)
　(弛以著其義澄曰使民常勞則民將不堪上之人不/能強民之從也故曰文武弗能使民久逸則民將廢)
　(業上之人不爲此以縱民/之情也故曰文武弗爲)
○孔子曰凶年則乗駑馬祀以下牲
　(鄭氏曰自貶損亦取易供也駑馬六種最下者下牲/少牢若特豕特豚也孔氏曰校人馬有六種種馬戎)
　(馬齊馬道馬田馬此五路所乗駑馬負重載逺所乗/凶年人君自貶乗駑馬也天子諸侯常祭大牢凶荒)
　(則用少牢諸侯之卿大夫常祭用少牢降用特豕士/常祭用特豕降用特豚如此之屬皆爲下牲方氏曰)
　(馬不良謂之駑牲非純全謂之下山陰陸氏曰/下牲葢猶用其本牲之下者也故祭凶年不儉)
○孔子曰管仲鏤簋而朱紘旅樹而反坫山節而藻梲
賢大夫也而難爲上也晏平仲祀其先人豚肩不揜豆
賢大夫也而難爲下也君子上不僭上下不偪下(紘音/宏梲)
(章悅/切)
　(鄭氏曰難爲上言其僭天子諸侯也鏤簋刻爲蟲獸/也冠有笄者爲紘紘則在纓處兩端上屬下不結旅)
　(樹門屏也反坫反爵之坫也山節薄櫨刻之爲山梲/侏儒柱畫之爲藻文難爲下言其偪士庶人也豚俎)
　(實豆徑尺言并豚兩肩不能覆豆喻小也孔氏曰天/子冕而朱紘山節藻梲天子之廟飾邦君樹塞門邦)
　(君爲兩君之好有反坫此天子諸侯之制而管仲爲/之當時謂管仲賢大夫尚爲此僭上是在管仲之上)
　(者皆被僭也故難可爲上豚在於俎豆形旣小尚不/揜豆明豚小之甚不謂豚在豆也平仲賢大夫猶尚)
　(偪下是在平仲之下者/恒被偪也故難可爲下)
○孔子曰吾食於少施氏而飽少施氏食我以禮吾祭
作而辭曰疏食不足祭也吾飧作而辭曰疏食也不敢
以傷吾子(食音嗣/並同)
　(鄭氏曰少施氏魯惠公子施父之後貴其以禮待己/而爲之飽也時人倨慢若季氏則不以禮矣孔氏曰)
　(吾祭謂孔子祭也作起也飧强飯以答主人之意方/氏曰賓祭與飧主人皆作而辭有禮也飧者食後更)
　(飧傷謂傷亷張子曰後世唯務簡便至如賓主相與/爲禮安然不動復何相勤相敬之意但以酒食相與)
　(醉飽而已古人必自進籩豆几席酌酒而拜所以致/其敬也末世雖宗廟之饗父母之養禮意猶有所闕)
　(孔子食於少施氏而飽少施氏有禮也食於季氏孔/子雖欲行禮季氏必是不知故不辭不食肉而飧凡)
　(禮必施之於知禮者/若爲不知禮亦難行)
○廏焚孔子拜鄉人爲火來者拜之士壹大夫再亦相
弔之道也(爲云/僞切)
　(鄭氏曰拜之者謂其來弔已宗伯職曰以弔禮哀禍/災孔氏曰廏焚孔子馬廏爲火焚孔子拜鄉人來慰)
　(問者雖非大禍災亦是相哀弔之道也山陰陸氏曰/爲爲火來者拜録之以著聖人言動之間無所不爲)
　(法澄曰士一大夫再言士來者一拜/以謝之大夫來者再拜以謝之也)
○哀公問子羔曰子之食奚當對曰文公之下執事也
(當如/字)
　(鄭氏曰問其先人始仕食禄以何君時方氏/曰文公之下執事也此下宜更有辭簡脫爾)
○過而舉君之諱則起與君之諱同則稱字
　(孔氏曰過謂過誤也鄭氏曰舉猶言也起/立者失言而變自新稱字謂諸臣之名也)
○内亂不與焉外患不辟也(與音預/辟音避)
　(鄭氏曰謂卿大夫也同僚將爲亂己力不能討不與/而已至於鄰國爲寇則當死之也孔氏曰力不能討)
　(謂不與國政若與國政力能討而不討則責之方氏/曰門内之治恩揜義内亂不與者重恩也門外之治)
　(義斷恩外患不辟者重義也澄曰内亂不與焉謂亂/之輕小者爾爲亂者於己有兄弟之親則誅之逐之)
　(有當國政者在已以親親之恩不與聞其事可也若/亂之重且大者管叔啓武庚而叛周則周公以弟誅)
　(其兄石厚輔州吁而弑君則石/蜡以父殺其子豈得不與乎)
○君子有三患未之聞患弗得聞也旣聞之患弗得學
也旣學之患弗能行也君子有五恥居其位無其言君
子恥之有其言無其行君子恥之旣得之而又失之君
子恥之地有餘而民不足君子恥之衆寡均而倍焉君
子恥之(其行/去聲)
　(方氏曰弗聞則無由知弗學則無由能弗行則無由/至道始於聞而知中於學而能卒於行而至君子居)
　(其位將以行道道非言無自而行居其位而無其言/是備位爾言之爲易行之爲難有其言而無其行是)
　(空言爾君子進以禮位固不可以茍得退以義則又/不可以茍失旣得之而又失之則非義而退矣地廣)
　(大荒而不治士之辱也政不足以聚人則民不繁民/不繁則有曠土故地有餘而民不足術不足以使人)
　(則事不逮事不逮則有廢功故衆寡均而倍焉謂彼/力均於此而我功少於彼也三患之所言者道五恥)
　(之所言者事澄曰得學得行猶幼而學之之學壯而/欲行之之行行謂見用於時得行其學也非行而至)
　(之行旣得之而又失之按論語言雖得之必失之此/以學言也又言旣得之患失之此以位言也大學言)
　(得衆得國失衆失國孟子言得其民得其心失其民/失其心此以土地人民言也此下言地有餘而民不)
　(足衆寡均而倍焉則此句亦是以土地人民言孟子/所謂廣土衆民君子欲之是也三患之君子兼該無)
　(位有位之人五恥之君子兼該北面之臣南面之君/孔氏曰人須多識若未聞知患不得聞不撫養其民)
　(使民逃散役民衆寡彼已均等它人功績倍多於己/由不能勸課督率故皆恥之鄭氏曰恥民不足者古)
　(者量地以制邑度地以居民地邑民居必參相得也/衆寡均謂俱有役事人數等也倍焉彼功倍於己也)
　　　右附記雜事雜辭凡二十節
　
　
　
　
　禮記纂言卷十一
欽定四庫全書
　禮記纂言卷十二　　　　　元　吳澄　撰
　　喪服小記
　　(喪服者儀禮正經之篇名正經之後有記葢以補/經文之所不備此篇内所記喪服一章又以補喪)
　　(服經後記之所未備者也其事瑣碎故名小記以/别於經後之記記喪服一章外又廣記喪禮雜事)
　　(亦皆瑣碎比前篇䘮大記之所記則為小也小記/亦猶雜記小記所記之事小雜記所記之事雜喪)
　　(大記之所記視二篇則為大也但雜記中記喪服/者鮮故承喪大記之後止稱雜記此篇記喪服者)
　　(詳故以喪服二字冠/小記之上而名篇)
復與書銘自天子達於士其辭一也男子稱名婦人書
姓與伯仲如不知姓則書氏
　(方氏曰復謂招魂也銘即銘旌也伯仲則長幼之第/也鄭氏曰此謂殷禮也殷質不重名復則臣得名君)
　(周之禮天子崩復曰臯天子復諸侯夢復曰臯某甫/復其餘及書銘則同孔氏曰殷質故男子復及銘皆)
　(名周尚文臣不名君也書銘謂書亡人名字天子書/於大常諸侯以下書於旌旗士與天子同也婦人復)
　(則稱字此云書姓及伯仲是書銘也姓謂如魯姬齊/姜伯仲隨其次也此亦殷禮周之文未必有伯仲當)
　(云夫人也氏如孟孫三家之屬鄭注其餘及/書銘則同謂周卿大夫以下書銘與殷同也)
○男子冠而婦人笄男子免而婦人髽其義爲男子則
免爲婦人則髽(冠戈亂切免音/問髽側巴切)
　(鄭氏曰别男女也孔氏曰吉時男子首有吉冠女首/有吉笄若親始死則男去冠女去笄若成服爲父則)
　(男六升布爲冠女箭篠爲笄爲母則男七升布爲冠/女榛木爲笄若遭齊衰之喪首飾亦别當襲斂之節)
　(男子著免女子著髽免者以布廣一寸自項中而前/交於頟上卻繞紒如著慘頭矣髽有二種一是斬衰)
　(麻髽二是齊衰布髽皆露紒喪服徃徃寄異以明義/或疑免髽亦有旨故解之以其義言於男子則免婦)
　(人則髽男去冠猶婦人去笄無復别義也方氏曰男/子所以冒首者謂之冠婦人所以貫髮者謂之笄此)
　(言其吉及凶而變焉則男子去冠而免婦人去笄而/髽也去冠以布繞之謂之免去笄以麻繞之謂之髽)
　(若男子成服則亦有冠所謂厭冠也婦人成服則亦/有笄所謂惡笄也喪之或免或髽者豈有它哉特以)
　(辨男女之義而已長樂黄氏曰襄公四年臧紇救鄫/侵邾敗於狐駘國人逆喪者皆髽注髽麻髮合結也)
　(遭喪者多故不能備㐫服髽而已疏曰髽之形制禮/無明文先儒各以意說鄭衆以爲枲麻與髮相半結)
　(之馬融以爲屈布爲之高四寸著於顙上鄭𤣥以爲/去纚而紒按檀弓記孔子誨兄女髽曰爾毋從從爾)
　(爾毋扈扈爾從從謂大高扈扈謂大廣若布高四寸/則有定制何當慮其從從扈扈而誨之哉如云去纚)
　(而空露其紒則髮上本無服矣喪服女子在室爲父/髽衰三年空露紒髮安得與衰共文而謂之髽衰也)
　(魯人逆喪皆髽豈直露紒迎喪哉凶服以麻表髽是/髮之服也杜以鄭衆爲長故用其說言麻髮合結亦)
　(當麻髮半也澄按露紒者謂吉時以纚韜髮而作紒/喪則不以纚韜是爲露紒雖無纚韜髮而有麻繩繞)
　(紒則未嘗不以麻表髮也非是空露其紒而髮/上無服也黄氏主杜預從鄭衆之說竊恐未然)
○斬衰括髮以麻爲母括髮以麻免而以布(爲云僞切/後以意求)
(之並/同)
　(孔氏曰斬衰者主人爲父之服也括髮者爲父未成/服之前所服也禮親始死子布深衣去冠而有笄縰)
　(徒跣扱上衽至將小斂去笄縰著素冠視斂訖投冠/而括髮括髮者以麻自項以前交於頸上卻繞紒如)
　(著慘頭焉爲母初喪至小歛後括髮與父禮同故亦/括髮以麻也免而以布此謂爲母與父異者小斂後)
　(至尸出堂子拜賓時猶與爲父不異至拜賓後子徃/卽堂下之位踊襲絰于序東復位此時則異也鄭注)
　(又哭是此時也若爲父此時猶括髮而踊襲絰帶以/至大斂而成服若母喪於此時則不復括髮乃著布)
　(免踊而襲絰帶以至成服也鄭氏曰母服輕至免可/以布代麻也爲母又哭而免朱子曰括髮是束髮爲)
　(髻儀禮注疏以男子括髮與免及婦人髽皆云如著/幓頭然所謂幓頭卽如今之掠頭編子自項而前交)
　(於頟上卽繞髻也呂氏曰免以布爲卷幘以約四垂/短髮而露其髻於冠禮謂之闕項冠者必先著此闕)
　(項而後加冠故古者有罪免冠而闕項存因謂之免/音免以其與冕弁之冕其音相亂故改音問長樂黄)
　(氏曰括髮免髽乃小斂至大斂未成服之制又有變/禮括髮免髽者奔喪是也有啓殯見棺柩變同小斂)
　(之時者旣夕禮大夫髽散帶垂是也大要不出此三/節而免之用爲尤廣葢喪禮未成服以前莫重於袒)
　(括髮免之禮則稍殺於括髮也故小斂爲父括髮而/至於成服爲母則卽位之後不括髮而爲免小斂有)
　(括髮有免及啓殯則雖斬衰亦免而無括髮以至卒/哭不唯此也自斬至緦皆有免五世無服者亦袒免)
　(童子當室免朋友在它邦亦袒免君弔雖不當免時/必免是免之用爲尤廣也崔氏曰凡親始死將三年)
　(者皆去冠笄纚如故十五升白布深衣扱上衽徒跣/交手而哭婦人則去纚衣與男子同不徒跣不扱衽)
　(著白布深衣齊衰以下男子著素冠婦人骨笄而纚/皆吉屨無絇其服皆白布深衣士則死日襲明日小)
　(斂若大夫死之明日襲而括髮大夫與士括髮於死/者俱二日始死以後小斂之前皆加素冠於笄纚之)
　(上始死哀甚未暇分别尊卑故大夫與士其冠同也/至小斂投冠括髮之後大夫加素弁士加素委貌皆)
　(加環絰凡括髮之後至大斂成服以來括髮不改但/諸侯小斂士旣殯於死者皆三日說髦同也齊衰以)
　(下男子於主人括髮之時則著免其婦人將斬衰者/於男子括髮之時則以麻爲髽齊衰者於男子免時)
　(則以布爲髽也大功以下無髽其服斂畢至成服白/布深衣不改士死後二日襲帶絰大夫以上成服與)
　(士不同其襲帶絰之屬或同或異無文以言之天子/七日成服諸侯五日成服大夫士三日成服其葬之)
　(時大夫及士男子散帶婦人髽與未成服時同其服/則如喪服若天子諸侯則首服素弁以葛爲環絰大)
　(夫則素弁加環絰士則素委貌加環絰旣虞卒哭乃/服變服男子以葛易首絰要帶齊斬之婦人則易首)
　(絰不易要帶大功小功婦人則要帶易葛雖受變麻/爲葛卒哭時亦未說麻至祔乃說麻服葛斬衰至十)
　(三月練而除首絰練冠素纓中衣黄裏縓爲領袖縁/布帶繩屨無絇若母三年者小祥亦然斬衰二十五)
　(月大祥朝服縞冠旣祥乃服十五升布深衣領縁皆/以布縞冠素紕二十七月乃禫服𤣥冠𤣥衣黄裳而)
　(祭祭畢服朝服以黑經白緯爲冠所謂纎冠而練纓/吉屨踰月服吉父没爲母與父同父在爲母十一月)
　(而練十三月而大祥十五月而禫其服變除與父沒/爲母同不杖齊衰及大功以下服畢皆初服朝服素)
　(冠踰月/服吉也)
○逺葬者比反哭者皆冠及郊而后免反哭(比必/利切)
　(鄭氏曰逺葬墓在四郊之外孔氏曰葬在逺處郊野/之外不可無飾故葬訖欲反哭之時皆著冠至郊而)
　(后去冠著免/反哭於廟)
○旣葬而不報虞則雖主人皆冠及虞則皆免(報音/赴)
　(孔氏曰赴葬者赴虞旣葬而不報虞謂依時而葬不/依時而虞也鄭氏曰不報虞謂有故不得疾虞雖主)
　(人皆冠不可久無飾也皆免自主人至緦麻也山陰/陸氏曰旣葬而不報虞此言過期而葬也葢葬日虞)
　(如期而葬則如期虞也不及時而葬渴葬也過時而/葬慢葬也故禮使後其虞以責子道先王之所以必)
　(其時/也)
○爲兄弟旣除喪已及其葬也反服其服報虞卒哭則
免如不報虞則除之
　(鄭氏曰謂/小功以下)
○緦小功虞卒哭則免
　(鄭氏曰棺柩已藏嫌恩輕可以不免也言則免者則/旣殯先啓之間雖有事不免孔氏曰緦小功之喪棺)
　(柩在時則當著免今至虞卒哭之時棺柩雖藏已久/亦著免也嫌虞與卒哭棺柩旣掩不復著免故特明)
　(之/)
○君弔雖不當免時也主人必免不散麻雖異國之君
免也親者皆免
　(鄭氏曰不散麻者自若絞垂爲人君變貶於大斂之/前旣啓之後也親者大功以上也異國之君免或爲)
　(弔孔氏曰凡大斂之前著免大功以上散麻大斂以/後著冠不散麻糾其垂也至將葬啓殯之後已葬之)
　(前亦免大功以上亦散麻若君弔雖不當免時必爲/之著免不散麻帶貶於大斂之前及旣啓之後也若)
　(它國君來與己國君同主人爲之著免大功以上親/者皆從主人之免敬異國君也已君來弔親者亦免)
　(可/知)
○諸侯弔必皮弁錫衰所弔雖已葬主人必免主人未
喪服則君亦不錫衰
　(孔氏曰弔必皮弁錫衰一謂此弔異國臣若自弔已/臣則素弁環絰錫衰也一云自弔己臣而未當事則)
　(皮弁錫衰至當事乃弁絰爾主人必免者諸侯來弔/主人必爲之重禮凡五服大功以上爲重重服自始)
　(死至葬爲免卒哭後乃不復免也小功以下爲輕輕/服自始死至殯爲免殯後不復免至葬啓殯後而免)
　(以至卒哭如始死今若人君來弔雖非服免時必爲/免以尊人君故也此必免謂大功以上山陰陸氏曰)
　(據此凡諸侯弔皆皮弁錫衰言必者著諸侯弔無内/外皆當如此然則天子弔服與諸侯異歟天子重絰)
　(諸侯重衰天子弔服皮弁加環絰諸侯弔服皮弁錫/衰凡弔主人服而後弔弔而後爲之服若王弔三公)
　(六卿主人成服王皮弁服加環絰以弔及其爲之服/也皮弁緦衰以居出亦如之當事則弁絰鄭氏曰必)
　(免者尊人君爲之變也未/喪服未成服也旣殯成服)
○諸侯弔於異國之臣則其君爲主
　(鄭氏曰君爲之主弔臣恩爲已也子不敢當主中庭/北面哭不拜孔氏曰按士喪禮君弔主人中庭拜稽)
　(顙成踊彼爲主人故中庭拜今鄰國君弔君爲主拜/賓則主人不拜曾子問稱季桓子之喪衛君來弔魯)
　(君爲主季康子拜而/稽顙故譏其二主)
○大夫不主士之喪
　(孔氏曰士死無主後其親屬/有爲大夫者尊不得主之)
○士不攝大夫士攝大夫唯宗子
　(鄭氏曰士之喪雖無主不敢攝大夫以爲主宗子尊/可以攝之孔氏曰士喪無主不敢使大夫兼攝爲主)
　(士卑故也宗子爲士而無主後可使大夫攝主之也/山陰陸氏曰若應大夫主喪雖無大夫士不得攝澄)
　(曰陸說於文爲順此一節葢言大夫死無主後其親/屬有爲士而無爲大夫者士之位卑不可攝大夫而)
　(主已死大夫之喪唯宗子爲上雖是位卑而宗子分/尊故可以士而攝主大夫之喪也上言大夫不可主)
　(士之喪此則言士不可主大夫之喪注疏說與上文/大夫不主士之喪義重非是宗子謂主喪之人非謂)
　(已死之/人也)
○男主必使同姓婦主必使異姓
　(鄭氏曰謂爲無主後者爲主也異姓同宗之婦也婦/人外成孔氏曰婦人外成適於它族不得自與己同)
　(宗爲主夫家爲異姓庾氏云喪有男主以接男賓女/主以接女賓若父母之喪則適子爲男主適婦爲女)
　(主今或無適子適婦遣它人攝主若攝男主必/使喪家同姓之男婦主必使喪家異姓之女)
○大功者主人之喪有三年者則必爲之再祭朋友虞
祔而已
　(鄭氏曰謂死者之從父昆弟來爲喪主有三年者謂/妻若子幼少大功爲之再祭則小功緦麻爲之練祭)
　(可也孔氏曰大功從父兄弟也主人之喪者謂死者/無近親而從父昆弟爲之主喪也有三年者謂死者)
　(有妻若子妻不可爲主而子猶幼小未能爲主故大/功者主之爲之練祥再祭朋友疏於大功但虞祔而)
　(已然則大功尚爲練祥則亦爲之虞祔可知親重者/爲之逺祭親輕者爲之近祭故大功爲之祥練小功)
　(緦麻爲之練朋友但爲之虞祔也皇氏曰死者有三/年之親大功主者爲之練祥若死者有期親則大功)
　(主者爲之至練若死者但有大功則大功主者至期/小功緦麻至祔若又無期則各依服月數而主故雜)
　(記云凡主兄弟之喪雖疏亦虞之謂無三年及朞者/也魏田氏瓊曰劉徳議問朋友虞祔謂主幼而爲虞)
　(祔也若都無主族神不歆非類當爲虞祔否答曰虞/安神也祔以死者祔於祖也朋友恩舊歡愛固當安)
　(之祔之然後義備但後日不常祭之爾應氏曰責人/必以其所故同姓之所親則要以三年於交遊之所)
　(厚則期以三月爲義必於其可故變除生者之服飾/非親者不能而安祔死者之精神雖疏者可爲之然)
　(又必有妻子則爲之練祥再祭雖不廢而變除之節/可略也凡此皆爲死者無主後而慮生者不能久其)
　(事故以親疏而爲之節若盡送徃撫孤之義則雖過/於厚而無害也夫死生之相收恤人道之當然今其)
　(身死而又妻子􁊘弱適無父母兄弟之至親也則大/功當任其責而至於終喪或其適無小功之親也則)
　(朋友當任其責而至於逾葬使其不幸而無大功以/爲之依則小功以下其可以坐視乎又不幸而無朋)
　(友以爲之助則爲鄰者儻與之舊其可以恝然乎是/以體朋友死無所歸於我殯之義則練祥不必大功)
　(而親黨皆不可得而辭推行有死人尚或瑾之之心/則虞練不必朋友而凡相識者皆不可得而拒特其)
　(情有厚薄則處之各不同自其篤於義者言之則各/有加焉無害也凡遇人之急難而處事之變者不可)
　(以不/知)
○婦之喪虞卒哭其夫若子主之祔則舅主之
　(鄭氏曰婦謂凡適婦庶婦也虞卒哭祭婦非舅事也/祔於祖廟尊者宜主焉孔氏曰虞與卒哭在寢故其)
　(夫或子得主之祔是祔於祖廟其事旣/重故舅主之婦之所祔者則舅之母也)
○主人未除喪有兄弟自它國至則主人不免而爲主
　(鄭氏曰親質不崇敬也孔氏曰主人未除喪者謂在/國主人之喪服未除有兄弟自它國至謂五屬之親)
　(從逺歸奔者也免必有時若葬後唯君來弔雖非時/亦免崇敬欲新其事故也若兄弟非時而奔則主人)
　(不須/免也)
○養有疾者不喪服遂以主其喪非養者入主人之喪
則不易已之喪服養尊者必易服養卑者否(養羊/尚切)
　(鄭氏曰養有疾不喪服求生主吉惡其㓙也遂以主/其喪謂養者有親也死則當爲之主其爲主之服如)
　(素無喪服入主人之喪入猶來也謂養者無親於死/者不得爲主其有親來爲主者素有喪服而來爲主)
　(與素無服者異素無服素有服爲今死者當服則皆/三日成也養尊者謂父兄卑謂子弟之屬孔氏曰此)
　(論自有喪服養親族疾患者之法已先有喪服養此/有疾親屬則不著喪服疾者旣死無主後此養者爲)
　(之主養時旣去其服今疾者身死已爲之主還與素/無服同也非養者謂親屬病時不得來爲養死時來)
　(爲主已有喪服旣前不養不經變服故今來爲主亦/不易已之喪服也來爲喪主者身本吉無喪服旣來)
　(爲主則爲此死者服始死之服若本有喪服今來爲/喪主仍以先喪之服主之故鄭云與素無服者異也)
　(己身本有服及本無服若與死者有親則三日成服/皆爲死者服其服也本有服重而新死者輕則爲一)
　(成服而反前服也若新死者重則仍服死者新服也/身本吉而來爲主則計今親而依限服之也養尊者)
　(必易服養卑者否此廣結前文養有疾/者不喪服之文前不分尊卑故此明之)
　　　右記復銘免弔主䘮凡十七節
奔父之喪括髮於堂上袒降踊襲絰于東方奔母之喪
不括髮袒於堂上降踊襲免于東方絰卽位成踊出門
哭止三日而五哭三袒
　(鄭氏曰凡奔喪謂道逺已殯乃來也爲母不括髮以/至成服一而已貶於父也卽位已下於父母同也三)
　(日五哭者始至訖夕反位哭乃出就次一哭也與明/日又明日之朝夕而五哭三袒者始至袒與明日又)
　(明日之朝而三也孔氏曰括髮於堂上殯宫堂上也/不笄纚者奔喪異於初死也袒謂堂上去衣降堂阼)
　(階東而踊爲踊故袒旣畢襲謂揜所袒之衣帶絰于/東序東奔母之喪初時括髮至又哭以後至成服不)
　(括髮袒於堂上降踊與父同父則括髮而加絰母則/不括髮而加免此是異於父也著免加絰以後卽位)
　(於阼階之東而更踊故云成踊其卽位成踊父母同/於此之時賓來弔者則拜之奔喪禮所謂反位拜賓)
　(成踊是也出殯宫之門就於廬故哭者止初死在家/之時哭踊無節今聞喪已久奔喪禮殺故三日五哭)
　(異於家也此謂已殯而來若未殯而來與在家同不/得減殺也山陰陸氏曰上言絰于東方絰首絰也今)
　(此言免于東方/絰爲要絰爾)
○奔兄弟之喪先之墓而後之家爲位而哭所知之喪
則哭於宫而後之墓
　(鄭氏曰兄弟先之墓骨肉之親不由主人也宫故殯/宫也孔氏曰兄弟之喪骨肉自然相親不由主人故)
　(先徃之墓若所知由主人/乃致哀戚故先哭於宫也)
○哭朋友者於門外之右南面
　(鄭氏曰變於有親者也門外寢門外孔氏/曰右西邉也南面向南爲主以對答弔賓)
○無事不辟廟門哭皆於其次(辟婢/亦切)
　(鄭氏曰廟殯宫鬼神尚幽闇也哭皆於次無時哭也/有事則入卽位孔氏曰此論在殯無事之時辟開也)
　(朝夕入卽位哭則暫開之無事則不開也次謂倚廬/凡葬前晝夜無時之哭則皆於廬次之中有事謂賓)
　(客來弔若朝夕哭及適子/受弔並入門卽位而哭)
○父不爲衆子次於外
　(鄭氏曰於庶子畧自若居寢孔氏曰衆子庶子次謂/中門外次也父不爲庶子處門外爲喪次長子則次)
　(於外爲/喪次也)
○爲父母長子稽顙大夫弔之雖緦必稽顙
　(鄭氏曰喪尊者及正體不敢不盡禮也雖緦必稽顙/尊大夫不敢以輕待之也孔氏曰重服先稽顙而后)
　(拜父母長子並重其餘期以下先拜後稽顙此謂平/等來弔若大夫弔士雖是緦麻之親亦必先稽顙而)
　(后/拜)
○婦人爲夫與長子稽顙其餘則否
　(鄭氏曰謂婦人恩殺於父母孔氏曰婦人爲夫與長/子亦先稽顙而後拜其餘否者謂父母也以受重它)
　(族其恩減/殺於父母)
　　　右記奔䘮䘮次喪拜凡七節
斬衰之葛與齊衰之麻同齊衰之葛與大功之麻同麻
葛皆兼服之(齊音/咨)
　(鄭氏曰斬衰之葛齊衰之麻其絰之大俱七寸五分/寸之一帶五寸二十五分寸之十九齊衰之葛大功)
　(之麻其絰之大俱五寸二十五分寸之十九帶四寸/百二十五分寸之七十六兼服之謂服麻又服葛也)
　(男子則絰上服之葛帶下服之麻婦人則絰下服之/麻同自帶其故帶也所謂易服易輕者也兼服之文)
　(主於男子孔氏曰此明前遭重喪後遭輕喪麻葛兼/服之義斬衰旣虞受服之葛首絰要帶與齊衰初喪)
　(麻絰帶同齊衰變服之葛與大功初死之麻同皆兼/服之者皆上斬衰齊衰大功麻葛之事也斬衰旣虞)
　(遭齊衰新喪男子則要服齊衰之麻帶首服斬衰之/葛絰婦人則首服齊衰之麻絰要仍服斬衰之麻帶)
　(婦人上下皆麻故鄭云兼服之文主於男子山陰陸/氏曰謂若斬衰卒哭男子變要絰以葛若又遭齊衰)
　(之喪則以齊衰之麻易葛帶其首絰猶是斬衰之麻/女子更首絰以葛若又遭齊衰之喪則以齊衰之麻)
　(易葛絰其要絰猶是斬衰之麻是之謂兼服何也斬/衰之葛與齊衰之麻同故也下放此鄭氏謂服麻又)
　(服葛/誤矣)
○齊衰三月與大功同者繩屨
　(鄭氏曰雖尊卑異於恩有可同也孔氏曰大功以上/同名重服齊衰爲尊大功爲卑雖尊卑則異大功與)
　(齊衰三月於恩有可同者三月爲恩輕九月恩稍重/所以衰服殊而同其麻屨以表恩也繩屨謂以麻繩)
　(爲/屨)
○下殤小功帶澡麻不絶本詘而反以報之(澡音早/詘音屈)
　(鄭氏曰報猶合也下殤小功本齊衰之親其絰帶澡/率治麻爲之帶不絶其本屈而上至要合而糾之明)
　(親重也凡殤散帶垂孔氏曰殤服澡麻爲絰帶而斷/麻根本示輕也若本期親在下殤降小功者則但首)
　(絰無根而要帶猶有根示其重故也故云帶澡麻不/絶本不絶謂不斷也凡殤不糾要垂皆散其帶而此)
　(下殤則不散垂免麻嚮下屈反嚮上故云屈而反也/屈向上然後中分麻爲兩股合而糾之以垂向下故)
　(云報也澡率治麻謂戛率其麻使潔白也凡殤謂成/人大功以下之殤其殤旣輕唯散麻帶垂而下不屈)
　(而上糾之異於下殤小功故也方氏曰凡殤之帶則/散而垂今不絶其本根又詘而反以報之不使之垂)
　(者明其親本重與凡殤異也山陰陸氏曰以/本齊衰之親降在小功故視大功以報之)
○絰殺五分而去一(殺色界切/去起呂切)
　(孔氏曰喪服傳首絰大搹去五分一以爲帶首尊要/卑卑宜小故五分而去一澄按喪禮經傳記中絰帶)
　(並言則以首絰爲絰而要絰爲帶亦有以要絰爲絰/而絞帶爲帶者若單言絰則或謂首絰或謂要絰各)
　(隨所指此記絰殺葢兼首要二絰而言謂絰之殺五/分首絰之大而去其一以爲要絰也下文如絰則專)
　(指要/絰)
杖大如絰
　(鄭氏曰如要絰也山陰陸氏曰齊衰之絰斬衰之帶/也大功之絰齊衰之帶也杖大如絰葢如其絰卽如)
　(要絰是如帶/非如絰也)
○苴杖竹也削杖桐也(苴七/俱切)
　(孔氏曰苴者黯也至痛内結必形色外章心如斬斫/故貌必蒼苴所以衰裳絰杖俱備苴色也必用竹者)
　(以其體圓性貞履四時不改明子爲父有終身之痛/故斷而用之無所厭殺也削者殺也必用桐者明外)
　(雖被削而心本同也且桐隨時凋落此謂母喪示外/被削殺服從時除終身之心與父同也賈氏曰父者)
　(子之天竹圓亦象天竹内外有節象子爲父亦有外/内之痛此爲父所以杖竹桐外無節經時而變象家)
　(無二尊屈於父削之使方者取/母象於地此爲母所以杖桐也)
○虞杖不入於室祔杖不升於堂
　(孔氏曰此論哀殺去杖之節鄭氏曰哀益衰敬彌多/也虞於寢祔於祖廟方氏曰喪禮先虞而後祔虞特)
　(杖不入於室而已至於祔則雖堂杖亦不升焉葢哀/雖衰而敬愈不衰也室内而堂外故於室曰入堂高)
　(而陛卑故於堂曰升/論語亦曰入室升堂)
○庶子不以杖卽位
　(鄭氏曰下適子也位朝夕哭位也孔氏曰適庶俱有/父母之喪適子得執杖進阼階哭位庶子至中門外)
　(而去/之也)
○父不主庶子之喪則孫以杖卽位可也
　(鄭氏曰祖不厭孫孫得伸也孔氏曰父主適子喪有/杖適子子以祖爲其父主故辟尊不敢俱以杖卽位)
　(今此父不主庶子喪故庶子子得以杖卽位祖雖尊/貴不厭孫也山陰陸氏曰庶子無厭有降若父爲長)
　(子杖其子不以杖卽位是厭也非降也父雖不主庶/子之喪孫猶不以杖卽位作此記者見適孫有厭今)
　(祖不與因欲縁情/許之故曰可也)
○父在庶子爲妻以杖卽位可也
　(鄭氏曰舅不主妾之喪子得伸也孔氏曰父主妻喪/故主適婦所以適子不杖父旣不主妾喪故不主庶)
　(婦所以庶子得杖若妻次子旣非正嗣亦同庶子也/山陰陸氏曰葢父不主庶子之喪則雖父在庶子爲)
　(妻以杖卽位可也其曰可/也則不以杖卽位亦可)
○母爲長子削杖
　(鄭氏曰嫌服男子當杖竹也母爲長子服不可以重/於子爲己也方氏曰杖桐非所以服男子然母爲長)
　(子則杖之者以其所/以服我者而報之也)
○婦人不爲主而杖者姑在爲夫杖(爲主/如字)
　(鄭氏曰姑不厭婦孔氏曰舅主適婦喪則厭適子使/不杖今有姑主子喪恐姑爲主則亦厭婦故明之夫)
　(是移天之重姑在婦/雖不爲主而杖也)
○女子子在室爲父母其主喪者不杖則子一人杖
　(鄭氏曰女子子在室亦童子也無男昆弟使同姓爲/攝主不杖則子一人杖謂長女也許嫁及二十而笄)
　(笄爲成人成人正杖也孔氏曰女子許嫁則有出適/人之端非復在室雖未許嫁已二十而笄猶男子之)
　(冠非復童子禮童子不杖成人則正杖女子子在室/是童女也由主喪者不杖故此童女一人杖若主喪)
　(者杖則此童/女不杖也)
○箭笄終喪三年
　(孔氏曰箭笄女在室爲父也惡笄爲母也鄭氏曰笄/所以卷髮帶所以持身婦人質於喪所以自卷持者)
　(有持/無變)
○齊衰惡笄以終喪
　(孔氏曰惡笄榛木爲笄也婦人質故要絰/及笄不須更易至服竟一除故云以終喪)
○與諸侯爲兄弟者服斬
　(鄭氏曰謂卿大夫以下也與尊者爲親不敢以輕服/服之言諸侯者明雖在異國猶來爲三年也孔氏曰)
　(鄭恐彼此俱諸侯爲之服斬故注云謂卿大夫以下/若俱爲諸侯則各依本服不云與君爲兄弟而言與)
　(諸侯爲兄弟容在異國也然旣在異國得爲舊君服/斬者以曾在本國作卿大夫今來它國未仕故得服)
　(斬也熊氏曰諸侯死凡與諸侯有五屬之親者皆服/斬以諸侯體尊不可以本親輕服服之也方氏曰兄)
　(弟期喪爾而與之服斬衰者以其爲君而有父道故/也山陰陸氏曰禮臣爲君斬衰雖兄弟不得以其屬)
　(通喪服傳曰始封之君不臣諸父昆弟此與諸侯爲/兄弟者也雖如此猶服斬所臣兄弟可知兄弟如此)
　(諸父/可知)
○世子不降妻之父母其爲妻也與大夫之適子同(適/音)
(的/)
　(鄭氏曰世子天子諸侯之適子也不降妻之父母爲/妻故親之也爲妻齊衰不杖者君爲之主子不得伸)
　(也主言與大夫之適子同據服之成文也孔氏曰世/子旣不降妻之父母其爲妻也亦不降與大夫之適)
　(子爲妻同也不杖者父爲主其子不得伸喪服唯言/大夫適子者若舉世子爲妻嫌大夫以下有降若舉)
　(士子爲妻其士旣職卑本無降理大夫是尊降之首/恐其爲適婦而降故特顯之應氏曰天子諸侯降其)
　(妻之父母而世子上不敢擬於尊者儲副韜潛而未/有君道也大夫之子爲其妻齊衰不杖期而世子下)
　(不敢異於卑者家國雖異而敬父則均也故服不降/者非厚於外黨也自處於卑而致其謙焉爾服不杖)
　(者非薄於伉儷也壓於所尊而避其私焉/爾凡以君父在焉而不敢失臣子之禮也)
○大夫降其庶子其孫不降其父
　(鄭氏曰大夫爲庶子大功祖不厭孫也孔氏曰大夫/爲其庶子不爲大夫者服大功嫌旣降其子亦厭其)
　(孫故此明雖降庶子而不厭降其孫庶子之子不降/其父猶爲三年也方氏曰庶子之子不降其父以尊)
　(可以降卑卑不/可以降其尊也)
○祖父卒而后爲祖母後者三年
　(孔氏曰此論適孫承重之服祖父卒者謂適孫無父/而爲祖後祖父已卒今又遭祖母喪故云爲祖母後)
　(也如父卒爲母三年若祖父卒時父在已雖爲祖期/今父沒祖母亡時已亦爲祖母三年也鄭氏曰祖父)
　(在則其服如/父在爲母也)
○爲父後者爲出母無服(爲父/如字)
　(孔氏曰此論適子承重不得爲出母著服出母謂母/犯七出爲父所遣母子至親義不可絶父若猶在子)
　(皆爲出母期若父沒後適子係嗣烝嘗不敢以私親/廢先祖之祀故不復爲出母服方氏曰爲出母無服)
　(者隆於公義而殺於私恩也鄭氏曰/不敢以己私廢父所傳重之祭祀)
○爲父後者爲出母無服無服也者喪者不祭故也
　(鄭氏曰適子正體於上當祭祀也應氏曰祭吉禮也/喪㓙事也㓙服不可以行吉禮子無絶母之理而爲)
　(父後則有祭祀之責以宗廟爲重故寧奪母慈而不/敢廢祖父之祀然出婦旣得罪於宗廟則其爲服亦)
　(無望於前夫之家其有故而它適者必有受我而爲/之服矣澄曰此條重出者前但述其禮此則釋其義)
　(也/)
○夫爲人後者其妻爲舅姑大功(夫爲/如字)
　(鄭氏曰以不貳隆孔氏曰賀氏云此謂子出時已昬/故此婦還爲本舅姑大功若子出時未昬至所爲後)
　(家方昬者不服本舅姑以婦本是路人來又恩義不/相接猶臣從君而服不從而稅人生不相及之徒而)
　(皆不責非時之恩也熊氏云賀義未盡善今案夫爲/本生父母期其妻降一等服大功是從夫而服不論)
　(識前舅姑與否假令夫之伯叔在它/國而死其婦雖不識豈不從夫服也)
○適婦不爲舅後者則姑爲之小功(爲舅/如字)
　(鄭氏曰謂夫有廢疾它故若死而無子不受重者小/功庶婦之服也凡父母於子舅姑於婦將不傳重於)
　(適及將所傳重者非適服之皆如庶子庶婦也孔氏/曰適子之婦不爲舅後者則姑之服庶婦小功而已)
　(適婦宜大功也不傳重於適者如廢疾它故死而無/子之屬所傳重非適者爲無適子以庶子傳重及養)
　(它子爲後者也山陰陸氏曰爲舅後者/姑爲之大功非情有厚薄以傳重也)
○士妾有子而爲之緦無子則已
　(鄭氏曰士卑妾無男女則不服不别貴賤孔氏曰喪/服云大夫爲貴妾緦是大夫貴妾無子猶服之也士)
　(妾無子則不服不/殊别妾之貴賤也)
○妾爲君之長子與女君同
　(鄭氏曰不敢以恩輕輕服君之正統孔氏曰女君/爲長子三年妾從女君服亦爲女君長子三年也)
○妾從女君而出則不爲女君之子服
　(鄭氏曰妾爲女君之黨服得與女君同而今俱出女/君猶爲子期妾於義絶無施服孔氏曰妾從而出謂)
　(姪娣從女君而入若女君犯/七出則姪娣亦從而出也)
○從服者所從亡則已屬從者所從雖沒也服
　(鄭氏曰所從亡則已謂若爲君母之父母昆弟從母/也所從雖沒也服謂若自爲己之母黨也孔氏曰此)
　(論從服之事從服有六其一是徒從徒空也與彼非/親屬空從此而服彼徒從有四一是妾爲女君之黨)
　(二是子從母服於母之君母三是妾子爲君母之黨/四是臣從君而服君之黨就此四徒之中而一徒所)
　(從雖亡猶服如女君雖沒妾猶服女君之黨其餘三/徒所從亡則已謂君母死則妾子不復服君母之黨)
　(及母亡則子不復服母之君母又君亡則臣不復服/君黨親也其中又有妾攝女君爲女君黨各有義故)
　(也今云所/服者鄭注)　(亡則已已止也止謂徒從亡則止而不/舉一隅爾屬者骨血連續以爲親也亦)
　(有三一是子從母服母之黨二是妻從夫服夫之黨/三是夫從妻服妻之黨此三從雖沒猶從之服其親)
　(也鄭注亦/舉一隅也)
○爲君母後者君母卒則不爲君母之黨服(爲君母/後如字)
　(鄭氏曰徒從也所從亡則已孔氏曰爲君母後謂無/適立庶爲後也妾子於君母之黨悉徒從若君母卒)
　(則不服君母之黨今旣君母沒爲後/者嫌同於適服君母之黨故特明之)
○爲母之君母母卒則不服
　(鄭氏曰母之君母外祖適母徒從也所從亡則已孔/氏曰母之君母母之適母也此親於子爲輕故徒從)
　(也己母若在母爲之服已則服之/己母若亡則己不服母之君母矣)
○爲慈母之父母無服
　(鄭氏曰恩不能及孔氏曰慈母卽是喪服中慈母如/母者父雖命爲母子本非骨肉故慈母之子不爲慈)
　(母之父母有服/者恩所不及也)
○爲慈母後者爲庶母可也爲祖庶母可也(爲慈母後/如字爲庶)
(爲祖/同)
　(鄭氏曰謂父命之爲子母者也父之妾無子者亦可/命已庶子爲後孔氏曰喪服傳曰妾之無子者妾子)
　(之無母者父命爲子母而子服此慈母三年此卽爲/慈母後也記者見喪服有此例故觸類言之謂妾經)
　(有子而子已死者它妾多子則父命它妾之子爲無/子之妾立後與爲慈母後同也故云爲庶母後可也)
　(又觸類言之謂父妾亦經有子子死已命己之妾子/與父妾爲後故呼己父之妾爲祖庶母亦服之三年)
　(如己母也必妾經有子者若無子則不得立後故也/山陰陸氏曰爲庶母爲祖庶母爲讀去聲言爲後慈)
　(母者爲庶母服爲祖庶母服可也喪服傳云士爲庶/母緦大夫以上爲庶母無服大夫以上爲庶母無服)
　(其後慈母者爲之服/歟澄按當從注疏)
○爲殤後者以其服服之丈夫冠而不爲殤婦人笄而
不爲殤(爲殤/如字)
　(鄭氏曰言爲後者據承之也殤無爲人父之道以本/親之服服之冠笄言成人也婦人許嫁而笄未許嫁)
　(與丈夫同孔氏曰爲殤後者謂大宗子在殤中而死/宗不可絶族人爲後大宗而不得後此殤者爲子也)
　(以其父無殤義故也旣不與殤爲子則不應云爲後/今言爲後據已承其處爲言不以父服服殤爲彼殤)
　(服依其班秩如本列也爲人後者若子於無後之宗/旣爲殤者父作子則應服以兄弟之服而云以本親)
　(之服服者在未後之前不復追服故推此時本親兄/弟亡在未後之前者終其本服之日月唯爲後及所)
　(後如有母亡而猶在三年之内則宜接其餘服不可/以吉居㓙若出三年則不追服矣澄曰爲殤後言承)
　(此殤而後大宗也以其服服之謂爲後者本當以父/服服所後之人而殤不可以爲父故以殤者之父爲)
　(父而此殤止在兄弟之列但以本親兄弟之服服之/也此殤或是大功兄弟或是小功兄弟或是緦麻兄)
　(弟自其初亡之日爲始而終此九月五月三月之日/數殤服本有降今此爲後者則不降而服其本服也)
　(若在五服外則無服之族人當爲大宗服齊衰三月/此殤是大宗之子雖不服以齊衰亦當推緦麻三月)
　(服例而終其日數也或此殤有母喪未滿則今爲後/者當服之如母自今爲後之日接其餘服以終齊衰)
　(三年之月日若已祥後則不追服也此記爲爲殤後/者服而言故明其格例言丈夫已冠則不爲殤明此)
　(殤年雖十九以下若其已冠則爲成人有爲人父之/道此爲後者當服之如父而不可以本親兄弟之服)
　(服之矣又言婦人笄而不爲殤者因上一句相對立/文爾非有所明也鄭注云未許嫁與丈夫同者謂婦)
　(人旣笄雖未許嫁亦與丈夫之旣/冠者同皆謂之成人而不爲殤也)
○繼父不同居也者必嘗同居皆無主後同財而祭其
祖禰爲同居有主後者爲異居(爲同爲/異如字)
　(孔氏曰此解喪服經中繼父同居異居之禮繼父謂/母後嫁之夫也若母嫁子不隨則此子與母繼夫固)
　(路人無繼父之名自無服也今此謂夫死妻稺子幼/無大功之親隨母適後夫後夫亦無大功之親以其)
　(貨財爲此子築宫廟四時使之祭祀同其財計如此/則是繼父同居故爲服期若異居其别有三一者昔)
　(同今異二者今雖共居其財計各别三者繼父更有/子便爲異居則服齊衰三月而已今言有主後爲異)
　(居謂繼父更有子也舉此一條餘亦可知然旣云皆/無主後爲同居有主後者爲異居則此子有子亦爲)
　(異居也山陰陸氏曰言皆無主後則子亦是也然則/繼父同居葢亦爲之娶婦矣娶婦而有子亦異居焉)
　(鄭氏曰録恩服淺深也見同財則期同居異財故同/居今異居及繼父有子亦爲異居則三月未嘗同居)
　(則不/服)
○婦當喪而出則除之爲父母喪未練而出則三年旣
練而出則已未練而反則期旣練而反則遂之
　(鄭氏曰當喪當舅姑之喪也出除喪絶族也孔氏曰/當喪而出者謂正當舅姑之服時被夫遣出也恩情)
　(旣絶故出卽除服也爲父母喪未練而出者謂妻自/有父母喪時也女出嫁爲父母期若父母喪未小祥)
　(被夫遣歸值兄弟之小祥則隨兄弟喪三年之受已/絶夫族則其情更隆於父母故云則三年也旣練而)
　(出則已者已止也若父母喪已小祥而女被遣其期/服已除今歸雖在三年内則止不更反服也所以然)
　(者若反本服須隨兄弟之節兄弟小祥之後無復變/節於女遂止也未練而反則期者謂先有父母喪而)
　(爲夫所出今喪猶未小祥而夫命已反則還夫家至/小祥而除是依期服也旣練而反則遂之者若被遣)
　(之還家已隨兄弟小祥服三年之受而夫命之反則/猶遂三年乃除隨兄弟故也方氏曰女出嫁則恩隆)
　(於夫家被出則恩復隆於父母得反則恩復隆於夫/家旣練反則服不可中道而除故遂其三年凡此所)
　(謂以仁/起禮也)
○爲父母妻長子禫
　(鄭氏曰目所爲禫者也孔氏/曰妻爲夫亦禫但記文不具)
○宗子母在爲妻禫
　(鄭氏曰宗子之妻尊也孔氏曰宗子爲百世不遷之/宗也賀氏云父在適子爲妻不杖不杖則不禫若父)
　(沒母存則爲妻得杖又得禫凡適子皆然嫌畏宗子/尊厭其妻故特云宗子母在爲妻禫宗子尚然則其)
　(餘適子母在/爲妻禫可知)
○庶子在父之室則爲其母不禫
　(鄭氏曰妾子父在厭也孔氏曰此謂不命之士父子/同宫者也若異宫則禫之山陰陸氏曰禫服之細也)
　(雖奪之可在父之室謂未娶/者也卽已娶雖同宫猶禫)
○生不及祖父母諸父昆弟而父稅喪己則否(稅徒/外切)
　(鄭氏曰謂子生於外者也父以它故居異邦而生己/己不及此親存時歸見之今其死於喪服年月已過)
　(乃聞之父爲之服己則否者不貴非時之恩於人所/不能也當其時則服稅讀如無禮則稅之稅稅喪者)
　(喪與服不相當之言方氏曰日月已過乃聞喪而服/曰稅孔氏曰父先本國有此祖父以下諸親後或隨)
　(宦出遊居於它國更取而生此子此子不與諸親相/識故云不及謂不及歸見也若此諸親死道路旣逺)
　(喪年限己竟而始聞父則稅之謂追服也此子則否/已在它國後生得本國有弟者假令父後又適它國)
　(更取所生之子則爲己弟故有弟也王氏云計已之/生不及此親之存則不稅若此親未亡之前而已生)
　(則稅之也昆弟謂諸父之昆弟晉淳于纂曰/據降而緦小功者稅之葢正親而重骨肉也)
○降而在緦小功者則稅之
　(鄭氏曰謂正親在齊衰大功者正親緦小功不稅矣/孔氏曰此廣釋檀弓中曾子所說也曾子所云小功)
　(不稅是正小功爾若本大功以上降而在緦小功者/則爲稅之本親重故也今父在則祖周父亡則三年)
　(此非重歟若但以不見則割其至親之本愛而忍惻/怛之痛使與諸父母昆弟同制此其可乎尊祖之義)
　(於是疏矣又禮爲慈母之父母無服亦云恩不能及/恩不及者慈母之父母則可也今以它故生不見祖)
　(而以爲非時之/恩意實不厭)
○爲君之父母妻長子君已除喪而后聞喪則不稅
　(鄭氏曰臣之恩輕也謂卿大夫出聘問以它故久留/孔氏曰臣出聘不在而君諸親喪臣後方聞之若君)
　(未除則從爲服之若君/已除則臣不稅之也)
○近臣君服斯服矣其餘從而服不從而稅
　(鄭氏曰謂君出朝覲不時反而不知喪者近臣閽寺/之屬也其餘羣介行人宰史也孔氏曰曏明臣獨行)
　(不稅此明賤臣從君出朝覲在外或遇險阻不時反/國比反而君諸親喪君自稅之臣之卑近者則從君)
　(服之非稅義也其餘爲臣之貴者羣介行人宰史之/屬若君親服限未除君旣服之則臣下亦從而服之)
　(若限已竟而君稅之/此臣不從君而稅也)
○君雖未知喪臣服已
　(鄭氏曰從服者所從雖在外自若服也孔氏曰君出/而臣不隨君君之親於本國内喪君雖未知在國之)
　(臣卽服之自如尋常依限/著服也凡從服者悉然)
　　　右記䘮服凡四十節
父母之喪偕先葬者不虞祔待後事其葬服斬衰
　(鄭氏曰偕俱也謂同月若同日死也先葬者母也曾/子問曰葬先輕而後重又曰反葬奠而後辭於殯遂)
　(修葬事其虞也先重而後輕待後事謂如此也其葬/服斬衰者喪之隆哀宜從重假令父死在前月而同)
　(月葬猶服斬衰不葬不變服也言其葬服斬衰則虞/祔各以其服矣及練祥皆然卒事反服重孔氏曰此)
　(論並遭父母喪之制父母雖有同月日死而不得同/月葬先葬母也先輕後重葬母竟不卽虞祔更修葬)
　(父之禮以虞祔稍飾父喪在殯未忍爲也後事謂葬/父也待葬父竟先虞父乃虞母祭先重而後輕也鄭)
　(注父死在前月謂母死前之月或一月或二月或三/月但未葬之前皆是前月也雖葬母亦服斬衰葬之)
　(以父未葬不得變服也若爲母虞祔練祥皆齊/衰也卒事之日反服父服故鄭云卒事反服重)
○報葬者報虞三月而后卒哭
　(鄭氏曰報讀爲赴疾之赴謂不及期而葬也旣葬卽/虞虞安神也卒哭之祭待哀殺也孔氏曰赴猶急疾)
　(也貧者或因事故死而卽葬不待三月葬竟而急設/虞安神宜急也卒哭猶待三月者奪於哀痛不忍急)
　(也/)
○久而不葬者唯主喪者不除其餘以麻終月數者除
喪則已
　(鄭氏曰其餘謂旁親也以麻終月數不葬者喪不變/也孔氏曰久而不葬謂有事礙則三年服皆不得祥)
　(除今云唯主喪者廣說子爲父妻爲夫臣爲君孫為/祖得爲喪主悉不除也其餘謂期以下至緦也主人)
　(旣未葬諸親不得變葛仍猶服麻各至服限竟而除/不待主人葬除也然則皆藏之雖緦亦藏至葬則反)
　(服其服也盧氏云其下子孫皆不除也以主喪爲正/爾餘親者以麻各終其月數除矣庾氏云按服問曰)
　(君所主夫人妻太子適婦此以尊主卑無縁以卑之/未葬而使尊者長服衰絰也是知主喪不除者唯於)
　(承重之身孫爲祖子爲父臣爲君妻爲夫也晉劉氏/世明曰注謂旁觀不指言衆子當除也衆子爲庶子)
　(父得卑其庶子而降之庶子不得降其父也子之於/親體同服等非旁觀之謂衆子及女雖不承適猶非)
　(旁親也然則未葬而除自謂旁親得以麻終者爾山/陰陸氏曰言以麻終月數則期不在此列據爲兄弟)
　(旣除喪已及其葬也反服其服兄弟期也反服其服/卽非不除亦非除喪則已除喪則已於葬不反服也)
○三年而后葬者必再祭其祭之間不同時而除喪
　(鄭氏曰再祭練祥也間不同時者當異月也旣祔明/月練而祭又明月祥而祭必異月者以葬與練祥本)
　(異歲宜異時也而除喪已祥則除不禫孔氏曰此謂/身有事故不得及時而葬故三年後始葬再祭謂練)
　(祥祭也旣三年未葬尸柩尚存雖當練祥之月不可/除親服故三年葬後必爲此練祥不可同一時而祭)
　(當前月練後月祥故云不同時於練祥之時而除喪/謂練時男子除首絰婦人除要帶祥時除喪杖也鄭)
　(注已祥則除不禫者以記直云必再祭故知不禫禫/者本爲思念情深不忍頓除故有禫也今旣三年始)
　(葬哀情已極故不禫也方氏曰未葬則雖期未可練/再期未可祥必待葬畢而爲之故曰再祭必有漸焉)
　(故不可同時也馬氏曰祭不爲除喪而除喪者必因/祭焉以祭爲吉而除喪者所以從吉也夫練祥之時)
　(旣已過矣而猶爲之再祭以存親之禮不可廢也其/祭之間不同時者以其存親之節不可忘也祭不同)
　(乎時而除喪者亦不同乎時/則除喪必從祭也可知矣)
○再期之喪三年也期之喪二年也九月七月之喪三
時也五月之喪二時也三月之喪一時也故期而祭禮
也期而除喪道也祭不爲除喪也(爲除云/僞切)
　(鄭氏曰三年至一時言喪之節應歲時之氣也期而/祭謂練祭也禮正月存親親亡至今而期期則宜祭)
　(期天道一變哀惻之情益衰衰則宜除不相爲也孔/氏曰期而祭者孝子喪親歲序改易隨時悽感故一)
　(期而爲練祭是孝子存親之心於禮當然故云禮也/期而除喪者親終一期而除說其喪天道當然故云)
　(道也祭爲存親除喪爲天道之變兩事雖同一時不/相爲故云祭不爲除喪方氏曰期而祭謂練期而除)
　(喪謂男子除首絰婦人除要帶也禮言縁人情道言/因天時人情天時各有謂焉故曰祭不爲除喪馬氏)
　(曰祭謂之禮除喪謂之道禮存乎人道存乎天澄曰/再期一期九月七月五月三月者喪節之隆殺也三)
　(年二年三時二時一時者氣運之久近也隆殺在人/者也久近在天者也故祭以存親者亦以盡乎人之)
　(禮除喪以順變者亦以從乎天之道人禮之當/盡者可有窮已天道之當從者不得不然也)
○除殤之喪者其祭也必𤣥
　(鄭氏曰殤無變文不縟𤣥冠𤣥端黄裳而祭不朝服/未純吉也於成人爲釋禫之服孔氏曰除殤之喪謂)
　(除長殤中殤下殤之喪其除喪祭服必𤣥冠𤣥端黄/裳異於成人之喪也若成人喪服初除著朝服禫祭)
　(始從𤣥端今除殤之喪卽從禫服是文不繁縟也殤/無虞卒哭及練之變服本服旣重意在於質不在文)
　(之繁縟山陰陸氏曰言必𤣥則裳亦𤣥可/知鄭謂黄裳葢非是澄按鄭據禮陸師心)
除成喪者其祭也朝服縞冠
　(鄭氏曰成成人也縞冠未純吉祭服也旣祥祭乃素/縞麻衣孔氏曰大夫朝服而祭朝服者𤣥冠緇衣素)
　(裳是純吉之祭服也今除成/喪用縞冠是未純吉之祭服)
○除喪者先重者易服者易輕者
　(鄭氏曰除喪謂練男子除乎首婦人除乎帶易服謂/大喪旣虞卒哭而遭小喪也其易喪服男子易乎帶)
　(婦人易乎首孔氏曰此論服之輕重相易及除脫之/義男重首絰女重要絰凡所重者有除無變所以卒)
　(哭不受以輕服至小祥各除其重也易謂先遭重喪/後遭輕喪變先者輕則謂男子要婦人首也先遭斬)
　(服虞卒哭已變葛絰大小如齊衰之麻若又遭齊衰/之喪齊衰要首皆牡麻牡麻則重於葛服宜從重而)
　(男不變首女不易要以其所重故也但以麻易男/要女首是輕故也若未虞卒哭則後喪不能變)
○練筮日筮尸視濯皆要絰杖繩屨有司告具而后去
杖筮日筮尸有司告事畢而后杖拜送賓(要一滛切/去起吕切)
　(鄭氏曰濯謂溉祭器也臨事去杖敬也孔氏曰練爲/小祥筮日謂筮小祥之日筮尸亦筮小祥之尸視濯)
　(謂視洗濯小祥之祭器喪至小祥男子除首絰唯有/要絰病尚深故猶有杖屨是末服變爲繩麻將欲小)
　(祥豫著小祥之服臨此筮日筮尸視濯三事此三事/悉是爲祭祭欲吉故豫服也不言衰與冠者亦同小)
　(祥矣有司謂執事者曏者變服猶杖今有司旣告三/事辦具將欲臨事故孝子去杖敬賓故也有司告事)
　(畢而后杖拜送賓者筮日與尸二事皆有賓來曏當/臨事時去杖今筮占事畢則孝子更執杖以送賓視)
　(濯輕而無賓/故不言也)
○大祥吉服而筮尸
　(鄭氏曰凡變除者必服其吉服以卽祭事不以㐫臨/吉也間傳曰大祥素縞麻衣孔氏曰吉服朝服也大)
　(祥之日縞冠朝服亦豫服以臨筮尸不言日及濯從/小祥可知大祥則去絰杖屨故不云杖絰屨鄭引間)
　(傳者以大祥之後著素縞麻衣此云吉服/則非祥後之服是朝服也故引以證之)
○祔葬者不筮宅
　(鄭氏曰宅葬地祔葬不/筮前人葬旣筮之也)
○陳器之道多陳之而省納之可也省陳之而盡納之
可也(省所/冷切)
　(鄭氏曰多陳之謂賓客之就器也以多爲榮省陳之/謂主人之明器也以節爲禮孔氏曰就器者賓客遺)
　(死者之器就猶善也以其可用故謂之就唯玩好所/有無常摠而言之亦曰明器多陳列之以爲榮省少)
　(納之有常數故也若主人所作明器依禮有限故省/陳之而盡納於壙方氏曰就器亦明器也以賓客就)
　(喪家陳之因謂之就器山陰陸氏曰陳器之道如其/陳之數而納之正也卽雖多陳之少納之省陳之盡)
　(納之禮亦不禁是之謂可澄曰祔葬陳器/兩節皆葬前事今附章末無先後之次)
　　　右記䘮至除䘮凡十一節
諸侯不得祔於天子天子諸侯大夫可以祔於士
　(孔氏曰祔謂祔祭禮孫死祔祖諸侯不得祔於天子/者卑孫不可祔於尊祖也天子諸侯大夫可以袝於)
　(士者祖賤孫貴祔之不嫌也若不祔之則是/自尊而卑其祖也鄭氏曰人莫敢卑其祖)
○士大夫不得祔於諸侯祔於諸祖父之爲士大夫者
其妻祔於諸祖姑妾祔於妾祖姑亡則中一以上而祔
祔必以其昭穆
　(鄭氏曰士大夫謂公子公孫爲士大夫者不得祔於/諸侯卑别也旣卒哭各就其先君爲祖者兄弟之廟)
　(而祔之中猶間也孔氏曰祖爲諸侯孫爲士大夫而/死則不得祔祖謂祖貴宜自卑逺也諸祖祖兄弟也)
　(旣不祔祖當祔祖之兄弟爲大夫士者夫旣不得祔/祖妻亦不得祔於祖姑而可祔於諸祖姑也諸祖姑)
　(是夫之諸祖父兄弟爲士大夫者之妻也若祖無兄/弟亦祔疏族不爲諸侯者妾死亦祔夫祖之妾亡無)
　(也夫祖無妾則又間曾祖而祔高祖之妾也祔必昭/穆同曾祖非夫同列故祔高祖也妾無廟爲壇祔之)
　(爾/)
○婦祔於祖姑祖姑有三人則祔於親者
　(鄭氏曰祖姑三人謂舅之母死而又有繼母二人也/親者謂舅所生孔氏曰婦祔祖姑則祔於舅之所生)
　(者也張子曰祔葬祔祭只合祔一人夫婦之道當其/初昬未嘗約再配是夫只合一娶婦只合一嫁今婦)
　(人夫死不可再嫁如天地之大義夫豈得而再娶然/以重者計之養親承家祭祀繼續不可無也故有再)
　(娶之理然其葬其祔雖爲同穴同筵几然譬之人情/一室中豈容二妻以義斷之須祔以首娶再娶别爲)
　(一所可也朱子曰程氏祭儀謂凡配止用正妻一人/或奉祀之人是再娶所生卽以所生配謂凡配止用)
　(正妻一人是也若再娶者無子或祔祭别位亦可也/若奉祀者是再娶之子乃許用所生配而正妻無子)
　(遂不得配祭可乎程先生此說恐誤唐㑹要中有論/凡是適母無先後皆當並祔合祭與古者諸侯之禮)
　(不同夫婦之義如乾大坤至自有差等故方其生存/夫得有妻有妾而妻之所天不容有二况於死而配)
　(祔又非生存之比横渠之說似亦推之有太過也只/合從唐人所議爲允况又有前妻無子後妻有子之)
　(礙其勢將有所杌陧而不安者唯葬則今人夫婦未/必皆合葬再娶别營兆域宜亦可矣長樂黄氏曰按)
　(記云祖姑有三人則再娶之妻皆得祔於廟程子/張子特考之不詳爾朱先生所辨正與禮所記合)
○妾無妾祖姑者易牲而祔於女君可也
　(鄭氏曰女君適祖姑也易牲而祔則凡妾下女君一/等孔氏曰妾當祔於妾祖姑若無妾祖姑當祔於高)
　(祖姑今又無高祖妾祖姑則當易妾之牲用女君之/牲祔於女君可也方氏曰妾祔嫌於隆故易牲而祭)
　(以示其/殺焉)
○其妻爲大夫而卒而后其夫不爲大夫而祔於其妻
則不易牲妻卒而后夫爲大夫而祔於其妻則以大夫
牲
　(鄭氏曰不易牲以士牲也此謂始來仕無廟者無廟/者不祔宗子去國乃以廟從孔氏曰其妻爲大夫而)
　(卒者謂夫爲大夫時而妻死者也而后其夫不爲大/夫者謂妻死後夫或黜退不復爲大夫而死也夫旣)
　(不爲大夫死若祔祭此妻但依夫今所得用之牲不/得易用昔大夫時牲也妻死後夫乃得爲大夫今旣)
　(祔祭其妻則得用大夫牲妻從夫之禮故也死當祔/於祖今夫死祔於其妻故鄭知是無廟者宗子以廟)
　(從則祔於祖矣方氏曰婦人以從人爲事故貴賤從/夫而不在己也山陰陸氏曰祔於其妻卽是袝於其)
　(祖葢妻未有不祔於祖姑者也鄭氏謂始來仕無廟/者誤矣應氏曰此據妻之生死同夫榮辱而立文注)
　(以袝於其妻則爲始仕而未有廟亦未必然正使新/徙它國而爲大夫亦必有廟旣不立祖廟豈敢爲妻)
　(立廟/乎)
○士祔於大夫則易牲
　(鄭氏曰不敢以卑牲祭尊也大夫少牢孔氏曰謂祖/爲大夫孫爲士孫死袝祖則用大夫牲不敢用士牲)
　(祭於尊者之前也賤不祔貴而此云士祔大夫者謂/無士可祔也猶妾無妾祖姑易牲而祔於女君若先)
　(祖兄弟有爲上者當祔/於士不得祔於大夫也)
○父爲士子爲天子諸侯則祭以天子諸侯其尸服以
士服
　(鄭氏曰祭以天子諸侯養以子道也尸服士服父本/無爵子不敢以己爵加之嫌於卑之也孔氏曰尸服)
　(士服謂𤣥端若君之先祖爲士大夫則服助祭之服/曾子問曰尸弁冕而出是爲君尸有著弁者有著冕)
　(者若爲先君士尸則著爵弁若爲先君大夫尸則著/𤣥冕若大夫士之尸則服家祭之服𤣥端是也澄曰)
　(舜自徵庸之後當以帝朝公卿大夫之禮祭瞽瞍而/瞽瞍庶人也其尸服只當以士服但旣攝堯位歲時)
　(攝堯祭天地社稷山川宗廟國之公祭畢而后行家/之私祭及旣受堯之天下嗣帝位則心雖孝慕不得)
　(不以義斷恩視堯猶父也專奉堯之宗廟不敢復祭/己私親故封象爲有庳之君俾象以諸侯之禮祭瞽)
　(瞍而尸服仍用士服或謂神不歆非類民不祀非族/舜與堯不同系不當奉堯宗廟噫此拘儒曲士泥常)
　(守故之論無廣大之心不知通變之禮者也夫舜攝/位之初受終于文祖每廵狩而歸必假于藝祖且四)
　(時皆攝堯祭其宗廟舜之與堯其分雖曰君臣其情/實同父子豈有一旦嗣位之後遽然舎置堯之宗廟)
　(使它人主其祭而乃自立己之宗廟若後世革命者/之爲乎故舜旣嗣位月正元日假于文祖卽堯之親)
　(廟也雖封丹朱爲諸侯其國得立堯廟以爲始祖歲/時祀堯以天子之禮然其廟猶漢郡國之原廟如鎬)
　(京旣有文王武王廟而周公又立文武二廟於洛邑/也嚳受天下於顓頊故禰顓頊堯受天下於嚳故禰)
　(嚳祖顓頊舜之時堯廟新祔而堯之祖禰廟不改故/有虞氏以顓頊爲太祖而郊嚳宗堯祭顓頊嚳堯三)
　(廟也舜之祭堯爲承正統之祭丹朱之祭堯則如支/子有事而爲壇以祭其禰之禮也其後禹嗣舜位其)
　(禮一如之顓頊與嚳堯祖禰也而禹亦出自顓頊又/非舜以别系來繼者之比舜旣祔廟堯以上並如舜)
　(之時禹所祭顓頊嚳堯舜四廟别封商均爲諸侯得/立舜廟於其國而歲時祭禮皆與堯之子祭堯者不)
　(異及至禹崩啓嗣其禮始變凡帝朝堯舜二廟之中/有當遷者並遷于朱均國内之廟自此以後朱均之)
　(國子子孫孫得專祭堯舜而舜廟祔禹堯廟祔鯀嚳/以上則如故也禹未嗣位之前祭鯀自若旣嗣位之)
　(後則以啓嗣崇伯而主鯀之祭啓旣爲天子然後其/禮如上所云自古有天下者必傳之子縱非其子亦)
　(是同系惟堯之傳舜舜之傳禹則非其本系此曠古/非常之事其傳位也旣非常禮則其承祭也亦豈可)
　(以常禮論哉噫此未易與拘儒曲士言也或曰子謂/舜與堯不同系亦有考乎曰堯使四岳揚側陋而后)
　(衆口舉舜其辭曰在下而舜自少耕稼陶漁則是賤/在民伍而非前代帝王子孫明矣今大戴禮帝系篇)
　(推舜以上曰瞽瞍曰蟜牛曰句望曰敬康曰窮蟬而/以窮蟬爲顓頊之子葢不足信若果然則舜乃堯之)
　(𤣥孫行舜所娶堯女乃曾祖姑行堯命契教民以人/倫曰男女有别豈其一家之内而無别乃近於禽獸)
　(乎以此知舜之爲側微/而非前代帝王之後也)
父爲天子諸侯子爲士祭以士其尸服以士服
　(鄭氏曰天子之子當封爲王者後以祀其受命之祖/云爲士則不必封其子擇其宗之賢若微子者其尸)
　(服以士服謂父以罪誅不成爲君也爲王者後及立/爲諸侯祀其先君以禮卒者尸服天子諸侯之服如)
　(遂無所封立則尸也祭也皆如士不敢僭用尊者衣/物孔氏曰鄭知父以罪誅以尸服士服故也以其嘗)
　(爲天子諸侯不可以庶人禮待之士是爵之最卑故/服其士服澄曰商紂旣亡國武王封微子于宋得用)
　(天子之禮祭其先王尸亦服天子之服紂得罪於天/武王以天吏奉天討伐之其子武庚亦罪人之子不)
　(可受封於私家祭紂但得用士禮紂雖嘗爲天子然/旣自絶于天爲獨夫矣則其尸亦但得服士服也湯)
　(放夏桀于南巢桀死後其子之祭之也禮亦宜然按/禮經缺亡此記所言二條於經無見葢王制雖言祭)
　(從生者喪從死者而中庸推武王周公之達孝亦不/過父爲大夫子爲士父爲士子爲大夫之禮而已若)
　(天子諸侯之於士尊卑貴賤懸絶如此記所言古亦/鮮有其事故竊假大聖之舜與大惡之紂以明此記)
　(之義應氏曰古之爲天子者皆積累世德而致之未/有一旦崛起而在尊位也其失天下者必有大惡自)
　(絶於天人之心否則未有不賴前哲以免也故德必/若舜禹而後能自匹夫驟興於萬乗惡必若桀紂而)
　(後忽自萬乗驟降於匹夫若諸侯與士之進退升黜/雖或有之而亦已鮮矣自周秦以降而後興替之不)
　(常貴賤之殊絶始比比有之此論其所祭所服者固/亦當時所絶無而僅有然先王制禮以該括古今之)
　(變而方來之人情事物不能違焉/所謂百世以俟聖人而不惑也)
○禮不王不禘王者禘其祖之所自出以其祖配之
　(舊本禮不王不禘四字别在一處劉氏曰此句當在/王者禘其祖之所自出之上脫誤爾澄按如劉說則)
　(與後篇大傳文同今從之趙氏曰禘王者之大祭不/王不禘明諸侯不得有也所自出謂所系之帝儀禮)
　(喪服傳曰都邑之士則知尊禰矣大夫及學士則知/尊祖矣諸侯及其大祖天子及其始祖之所自出朱)
　(子曰先王報本追逺之意莫深於禘長樂黄氏曰祀/先之禮自禰而祖自祖而推之以及於始祖其禮已)
　(備矣而禘之祭又推始祖之所自出而以其祖配之/也夫報本追逺而至於及其祖之所自出是其用意)
　(甚深而非淺近之思也澄曰夏以顓頊爲始祖顓頊/出於黄帝故禘黄帝於顓頊之廟而以顓頊配商以)
　(契爲始祖周以稷爲始祖稷契皆出於帝/嚳故禘帝嚳於稷契之廟而以稷契配也)
諸侯及其大祖而立四廟(大音/泰)
　(舊本而立四廟四字在上文以其祖配之之下無所/系屬義不可通劉氏曰此句上有缺文當曰諸侯及)
　(其大祖而立四廟澄按大傳以其祖配之之下有此/六字劉氏所謂有缺文者是也今從其說而以大傳)
　(篇之文補之言諸侯不得如天子之追禘大祖以上/所祭上及其大祖而止爾而大祖之下則立二昭二)
　(穆之廟爲/四親廟也)
○慈母與妾母不世祭也
　(慈母謂父命無母之妾子以有子而死之妾爲母者/也妾母謂妾之自有子者也諸侯無適子或立此二)
　(種妾之子爲君而其妾别無它子則其子之爲君者/歲時爲壇以祭其所生之母使庶公子主其祭然此)
　(君祭此妾母止在當身至此君之子則不復祭/之矣春秋穀梁傳所謂於子祭於孫止是也)
庶子王亦如之
　(舊本此六字在上文而立四廟之下文意不屬劉氏/曰此一句當在慈母與妾母不世祭也之下澄按其)
　(說是也今從之慈母妾母之子爲君者至再世則不/復祭其所生之母或有庶子立爲王者其禮亦如之)
　(也謂此王妾别無它子則子之爲王者歲時爲壇/祭之使王族主其祭亦一世而止再世不復祭也)
○别子爲祖繼别爲宗
　(鄭氏曰别子者諸侯之庶子别爲後世爲始祖也謂/之别子者公子不得禰先君繼别者别子之世長子)
　(爲其族人爲宗所謂百世不遷之宗也孔氏曰諸侯/適子之弟别於正適不得禰先君故稱别子其子孫)
　(爲卿大夫立此别子爲始祖故云别子爲祖别子之/世世長子恒繼别子與族人爲百世不遷之大宗故)
　(云繼别/爲宗也)
繼禰者爲小宗
　(鄭氏曰别子庶子之長子爲其昆弟爲宗也謂之小/宗者爲其將遷也孔氏曰别子之庶子所生長子繼)
　(此庶子與兄弟爲小宗比/大宗爲小故云小宗也)
有五世而遷之宗其繼髙祖者也是故祖遷於上宗易
於下
　(鄭氏曰謂小宗也小宗有四或繼高祖或繼曾祖或/繼祖或繼禰皆至五世則遷孔氏曰上從高祖下至)
　(𤣥孫之子此𤣥孫之子則合遷徙不得與族人爲宗/故云五世而遷此五世是繼高祖者之子若繼高祖)
　(之身未滿五世猶爲服也别子之後族人衆多或繼/高祖與三從兄弟爲宗或繼曾祖與再從兄弟爲宗)
　(或繼祖與同堂兄弟爲宗或繼禰與親兄弟爲宗一/身凡事四宗事親兄弟之適是繼禰小宗也事同堂)
　(兄弟之適是繼祖小宗也事再從兄弟之適是繼曾/祖小宗也事三從兄弟之適是繼高祖小宗也兼大)
　(宗爲五繼高祖者至子五世不復與四從兄弟爲宗/五世則遷各隨近相宗小宗所繼非一獨云繼禰者)
　(小宗雖四初皆繼禰爲始據初爲元也四世之時尚/事高祖五世至高祖之父不爲加服是祖遷於上四)
　(世之時仍宗三從族人至五世不復宗四從族人各/自隨近爲宗是宗易於下方氏曰祖遷於上宗易於)
　(下特五世遷之小宗爾若百世不遷之大宗則祖未/嘗遷宗未嘗易祖在上曰遷遷有升之之意宗在下)
　(曰易易有/去之之意)
尊祖故敬宗敬宗所以尊祖禰也
　(鄭氏曰宗者祖禰之正體孔氏曰宗是先祖正體以/尊祖故敬宗更云敬宗所以尊祖禰覆說尊祖之文)
　(澄曰敬繼祖之宗所以尊其爲祖之正體故敬禰之/宗所以尊其爲禰之正體上但言尊祖不言禰者舉)
　(尊以包卑祖者兼曾/高二祖通言三祖也)
庶子不祭禰者明其宗也
　(此庶子父庶也謂别子之庶孫繼别大宗之從子繼/禰小宗之親弟也有親兄爲繼禰小宗故不敢祭禰)
　(者以明其所宗者禰之正體孔氏曰禰適得立禰廟/故祭禰禰庶不得立禰廟故不得祭禰明其有所宗)
庶子不爲長子斬不繼祖與禰故也
　(此庶子亦父庶謂别子之曾孫繼别大宗之從孫繼/禰小宗之庶子繼祖小宗之親弟以其親兄是繼祖)
　(小宗繼禰又繼祖自已本身不繼祖又不繼禰已之/長子它日雖得繼已爲小宗然不繼己之祖與禰故)
　(服之同於庶子朞而不服長子三年之服鄭氏曰不/爲長子斬尊先祖之正體不二其統也孔氏曰父是)
　(庶子故不得爲長子斬二/世承重則得爲長子三年)
庶子不祭祖者明其宗也
　(此庶子祖庶也亦謂别子之曾孫繼别大宗之從孫/繼禰小宗親弟之長子繼祖小宗之同堂從兄弟此)
　(庶子它日父沒後雖得自爲小宗而祭其禰然不敢/祭祖者以明其所宗者祖之正體以上三條今必言)
　(别子及别大宗之某親者承上文别子爲祖繼别爲/宗兩句而自初言之實則循是以下雖去别子已逺)
　(皆然也鄭氏曰謂宗子庶子俱爲適士得立祖禰廟/者也凡正體在乎上者謂下正猶爲庶也孔氏曰祖)
　(庶雖爲適士得立禰廟不得立祖廟也鄭注正體謂/祖之適也下正謂禰之適也雖正爲禰適而於祖猶)
　(爲庶也五/宗悉然)
庶子不祭殤與無後者殤與無後者從祖祔食
　(鄭氏曰不祭殤者父之庶也不祭無後者祖之庶也/此二者當從祖祔食而已不祭祖無所食之也共其)
　(牲物而主子主其禮焉祖庶之殤則自祭之凡所祭/殤者唯適子爾無後者謂昆弟諸父也宗子之諸父)
　(無後者爲墠祭之孔氏曰殤謂未成人而死者無後/謂成人未昬或已娶無子而死者庶子不得祭父祖)
　(此殤與無後者之親共其牲物各從其祖祔食祖廟/在宗子之家已不得自祭之也父之庶者謂已是父)
　(之庶子及餘兄弟亦是父之庶子所生之適子爲殤/而死者不得自祭之以己是父庶不合立父廟故也)
　(殤尚不祭成人無後不祭可知祖之庶者謂已是祖/庶不合立祖廟故兄弟無後者不得祭之己若是曾)
　(祖之庶亦不得祭諸父無後者諸父無後當於曾祖/之廟而祭此不云曾祖言祖兼之也祖庶之殤謂已)
　(子已於祖爲庶然己是父適得立父廟故自祭祖殤/於父廟也宗子是士唯有祖禰二廟無曾祖廟故諸)
　(父無後者爲墠祭之若宗子爲大夫得立曾祖廟則/祭於曾祖廟不於墠也張子曰鄭注謂不祭殤者父)
　(之庶葢以殤未足以語世數特以己不祭禰故不祭/之不祭無後者祖之庶雖無後以其成人備世數當)
　(祔祖以祭不祭祖故不得而祭之也祖庶之殤則自/祭之言庶孫則得祭其子之殤者以已爲其祖矣無)
　(所祔之也凡所祭殤者唯適子此據禮天子下祭殤/五皆適子適孫之類故知凡殤非適皆不當特祭唯)
　(當從祖祔食應氏曰殤與無後皆庶子之子也殤者/幼而未成人無後者長而未有子鄭氏以殤爲己之)
　(子而繫於父之庶以無後爲兄弟而繫於祖之庶葢/以殤惟適可祭今適子之下又有無後者不應更祭)
　(故指此爲兄弟而言之夫所謂殤與無後包羅其義/云爾非謂庶子之子其適與庶皆死也適子或殤而)
　(死或無後而死皆從祖而祭於宗子之家謂之祔食/特袝焉而又食之非必同祭於祖故曾子問又謂之)
　(殤不祔祭若果如此則兄弟之/無後者亦不患於無所袝食矣)
○親親以三爲五以五爲九上殺下殺旁殺而親畢矣
(殺色/界切)
　(鄭氏曰已上親父下親子三也以父親祖以子親孫/五也以祖親髙祖以孫親𤣥孫九也殺謂親盆疏者)
　(服之則輕孔氏曰三者上父下子并已爲三也五者/己之父上加祖子下加孫則三爲五也九者又上加)
　(曾高二祖下加曾𤣥二孫則五爲九也上殺者據己/上服父祖而減殺服父三年服祖減殺至期以次減)
　(之應曾祖大功高祖小功而俱齊衰三月者父祖於/已是同體之親故依次減殺曾高其恩已疏故一等)
　(從齊衰三月也喪服注云重其衰麻尊尊也減其日/月恩殺也不可以大功小功旁親之服加至尊故皆)
　(服齊衰也下殺者謂下於子孫而減殺子服父三年/父亦宜報而父子首足不無等衰故父服子期也若)
　(正適傳重便得遂情父服子期孫卑理不得祖報故/九月若傳重者亦服期也爲孫旣大功則曾孫宜五)
　(月但曾孫服曾祖止三月故曾祖報亦一時也曾祖/是正尊自加齊衰服曾孫卑故正服緦麻曾孫旣緦)
　(麻三月𤣥孫理不容異故服同三月旁殺者世叔之/屬是也父是至尊故三年若據祖期斷則世叔宜九)
　(月而世叔是父一體故加至期也從世叔旣疏加所/不及據期而殺是以五月族世叔又疏一等故宜緦)
　(麻此外無服也此是發父而旁漸至輕也又祖是父/一體故加至期而祖之兄弟非己一體故加亦不及)
　(據於期之繼殺便止五月族祖又疏一等故宜緦麻/此外無服是發祖而旁漸殺也又曾祖據期本應五)
　(月曾祖之兄弟爲族曾祖旣疏一等故三月也自此/以外及高祖之兄弟悉無服矣又至親期斷兄弟至)
　(親一體相爲而期同堂兄弟疏一等故九月從祖兄/弟又疏一等故小功族之昆弟又殺一等故宜三月)
　(此外無服是發兄弟而旁殺也又父爲子期兄弟之/子但宜九月而今亦期者父於子本應報以三年特)
　(爲首足故降至期兄弟之子爲世叔本應九月言世/叔與尊者一體而加至期世叔旁尊不得自比彼父)
　(祖之重無義相降故報兄弟子期且己與兄弟一體/兄弟之子不宜隔異與己子等所以至期又同堂兄)
　(弟之子服從伯叔無加則從伯叔之子亦正報五月/也族兄弟之子又疏故宜緦爾此發子而旁殺也又)
　(孫服祖期祖尊故爲孫大功兄弟之孫服從祖五月/故從祖報之小功也同堂兄弟之孫旣疏爲之緦麻)
　(其外無服矣曾祖爲曾孫三月爲兄弟曾孫以無尊/降之故亦三月始自父母終於族人故云親畢矣且)
　(五屬之親若同父則期同祖則大功同曾祖則/小功同高祖則緦麻高祖外無服亦是畢也)
親親尊尊長長男女之有别人道之大者也(長之兩切/别彼列切)
　(鄭氏曰言服之所以隆殺澄曰此一條舊本與上殺/下殺旁殺而親畢之文不相屬其實當相屬故鄭注)
　(以爲言服之隆殺葢以結上親親三五九之意也親/親之三五九以一家所親之親合爲一而言也此條)
　(之親親在尊尊長長男女有别之先以一家所親之/親分爲四而言也親親謂親而非尊非長者大傳謂)
　(之下治子孫此章所謂下孫之親正子孫之服與從/族旁親之子孫也尊尊謂親而又尊者大傳謂之上)
　(治祖禰此章所謂上殺之親正父祖與從族旁尊之/父祖也長長謂親而又長者言長則兼幼矣大傳謂)
　(之旁治昆弟此章所謂旁殺之親正昆弟與從族旁/長旁幼之昆弟也男女之有别謂它姓之女來爲本)
　(姓婦本姓之女徃爲它姓婦者是爲内治夫婦之親/大傳之服術所謂名服出入服也獨皇氏不取鄭注)
　(謂此是記者言别事不論服之隆殺澄初亦頗然其/說而以此爲汎論親親者父子之倫尊尊者君臣之)
　(倫長長者兄弟之倫男女有别者夫婦之倫該五倫/之四故曰人道之大其後細味上下文意又觀大傳)
　(與此章文意大同小異乃知已說爲非而鄭注爲審/但孔疏所釋親親尊尊之服未當爾故特據大傳上)
　(治下治旁治之說以/定尊親長之服焉)
　　　右記祔及吉祭凡十一節
　禮記纂言卷十二
欽定四庫全書
　禮記纂言卷十二　　　　　元　吳澄　撰
　　喪服小記
　　(喪服者儀禮正經之篇名正經之後有記葢以補/經文之所不備此篇内所記喪服一章又以補喪)
　　(服經後記之所未備者也其事瑣碎故名小記以/别於經後之記記喪服一章外又廣記喪禮雜事)
　　(亦皆瑣碎比前篇䘮大記之所記則為小也小記/亦猶雜記小記所記之事小雜記所記之事雜喪)
　　(大記之所記視二篇則為大也但雜記中記喪服/者鮮故承喪大記之後止稱雜記此篇記喪服者)
　　(詳故以喪服二字冠/小記之上而名篇)
復與書銘自天子達於士其辭一也男子稱名婦人書
姓與伯仲如不知姓則書氏
　(方氏曰復謂招魂也銘即銘旌也伯仲則長幼之第/也鄭氏曰此謂殷禮也殷質不重名復則臣得名君)
　(周之禮天子崩復曰臯天子復諸侯夢復曰臯某甫/復其餘及書銘則同孔氏曰殷質故男子復及銘皆)
　(名周尚文臣不名君也書銘謂書亡人名字天子書/於大常諸侯以下書於旌旗士與天子同也婦人復)
　(則稱字此云書姓及伯仲是書銘也姓謂如魯姬齊/姜伯仲隨其次也此亦殷禮周之文未必有伯仲當)
　(云夫人也氏如孟孫三家之屬鄭注其餘及/書銘則同謂周卿大夫以下書銘與殷同也)
○男子冠而婦人笄男子免而婦人髽其義爲男子則
免爲婦人則髽(冠戈亂切免音/問髽側巴切)
　(鄭氏曰别男女也孔氏曰吉時男子首有吉冠女首/有吉笄若親始死則男去冠女去笄若成服爲父則)
　(男六升布爲冠女箭篠爲笄爲母則男七升布爲冠/女榛木爲笄若遭齊衰之喪首飾亦别當襲斂之節)
　(男子著免女子著髽免者以布廣一寸自項中而前/交於頟上卻繞紒如著慘頭矣髽有二種一是斬衰)
　(麻髽二是齊衰布髽皆露紒喪服徃徃寄異以明義/或疑免髽亦有旨故解之以其義言於男子則免婦)
　(人則髽男去冠猶婦人去笄無復别義也方氏曰男/子所以冒首者謂之冠婦人所以貫髮者謂之笄此)
　(言其吉及凶而變焉則男子去冠而免婦人去笄而/髽也去冠以布繞之謂之免去笄以麻繞之謂之髽)
　(若男子成服則亦有冠所謂厭冠也婦人成服則亦/有笄所謂惡笄也喪之或免或髽者豈有它哉特以)
　(辨男女之義而已長樂黄氏曰襄公四年臧紇救鄫/侵邾敗於狐駘國人逆喪者皆髽注髽麻髮合結也)
　(遭喪者多故不能備㐫服髽而已疏曰髽之形制禮/無明文先儒各以意說鄭衆以爲枲麻與髮相半結)
　(之馬融以爲屈布爲之高四寸著於顙上鄭𤣥以爲/去纚而紒按檀弓記孔子誨兄女髽曰爾毋從從爾)
　(爾毋扈扈爾從從謂大高扈扈謂大廣若布高四寸/則有定制何當慮其從從扈扈而誨之哉如云去纚)
　(而空露其紒則髮上本無服矣喪服女子在室爲父/髽衰三年空露紒髮安得與衰共文而謂之髽衰也)
　(魯人逆喪皆髽豈直露紒迎喪哉凶服以麻表髽是/髮之服也杜以鄭衆爲長故用其說言麻髮合結亦)
　(當麻髮半也澄按露紒者謂吉時以纚韜髮而作紒/喪則不以纚韜是爲露紒雖無纚韜髮而有麻繩繞)
　(紒則未嘗不以麻表髮也非是空露其紒而髮/上無服也黄氏主杜預從鄭衆之說竊恐未然)
○斬衰括髮以麻爲母括髮以麻免而以布(爲云僞切/後以意求)
(之並/同)
　(孔氏曰斬衰者主人爲父之服也括髮者爲父未成/服之前所服也禮親始死子布深衣去冠而有笄縰)
　(徒跣扱上衽至將小斂去笄縰著素冠視斂訖投冠/而括髮括髮者以麻自項以前交於頸上卻繞紒如)
　(著慘頭焉爲母初喪至小歛後括髮與父禮同故亦/括髮以麻也免而以布此謂爲母與父異者小斂後)
　(至尸出堂子拜賓時猶與爲父不異至拜賓後子徃/卽堂下之位踊襲絰于序東復位此時則異也鄭注)
　(又哭是此時也若爲父此時猶括髮而踊襲絰帶以/至大斂而成服若母喪於此時則不復括髮乃著布)
　(免踊而襲絰帶以至成服也鄭氏曰母服輕至免可/以布代麻也爲母又哭而免朱子曰括髮是束髮爲)
　(髻儀禮注疏以男子括髮與免及婦人髽皆云如著/幓頭然所謂幓頭卽如今之掠頭編子自項而前交)
　(於頟上卽繞髻也呂氏曰免以布爲卷幘以約四垂/短髮而露其髻於冠禮謂之闕項冠者必先著此闕)
　(項而後加冠故古者有罪免冠而闕項存因謂之免/音免以其與冕弁之冕其音相亂故改音問長樂黄)
　(氏曰括髮免髽乃小斂至大斂未成服之制又有變/禮括髮免髽者奔喪是也有啓殯見棺柩變同小斂)
　(之時者旣夕禮大夫髽散帶垂是也大要不出此三/節而免之用爲尤廣葢喪禮未成服以前莫重於袒)
　(括髮免之禮則稍殺於括髮也故小斂爲父括髮而/至於成服爲母則卽位之後不括髮而爲免小斂有)
　(括髮有免及啓殯則雖斬衰亦免而無括髮以至卒/哭不唯此也自斬至緦皆有免五世無服者亦袒免)
　(童子當室免朋友在它邦亦袒免君弔雖不當免時/必免是免之用爲尤廣也崔氏曰凡親始死將三年)
　(者皆去冠笄纚如故十五升白布深衣扱上衽徒跣/交手而哭婦人則去纚衣與男子同不徒跣不扱衽)
　(著白布深衣齊衰以下男子著素冠婦人骨笄而纚/皆吉屨無絇其服皆白布深衣士則死日襲明日小)
　(斂若大夫死之明日襲而括髮大夫與士括髮於死/者俱二日始死以後小斂之前皆加素冠於笄纚之)
　(上始死哀甚未暇分别尊卑故大夫與士其冠同也/至小斂投冠括髮之後大夫加素弁士加素委貌皆)
　(加環絰凡括髮之後至大斂成服以來括髮不改但/諸侯小斂士旣殯於死者皆三日說髦同也齊衰以)
　(下男子於主人括髮之時則著免其婦人將斬衰者/於男子括髮之時則以麻爲髽齊衰者於男子免時)
　(則以布爲髽也大功以下無髽其服斂畢至成服白/布深衣不改士死後二日襲帶絰大夫以上成服與)
　(士不同其襲帶絰之屬或同或異無文以言之天子/七日成服諸侯五日成服大夫士三日成服其葬之)
　(時大夫及士男子散帶婦人髽與未成服時同其服/則如喪服若天子諸侯則首服素弁以葛爲環絰大)
　(夫則素弁加環絰士則素委貌加環絰旣虞卒哭乃/服變服男子以葛易首絰要帶齊斬之婦人則易首)
　(絰不易要帶大功小功婦人則要帶易葛雖受變麻/爲葛卒哭時亦未說麻至祔乃說麻服葛斬衰至十)
　(三月練而除首絰練冠素纓中衣黄裏縓爲領袖縁/布帶繩屨無絇若母三年者小祥亦然斬衰二十五)
　(月大祥朝服縞冠旣祥乃服十五升布深衣領縁皆/以布縞冠素紕二十七月乃禫服𤣥冠𤣥衣黄裳而)
　(祭祭畢服朝服以黑經白緯爲冠所謂纎冠而練纓/吉屨踰月服吉父没爲母與父同父在爲母十一月)
　(而練十三月而大祥十五月而禫其服變除與父沒/爲母同不杖齊衰及大功以下服畢皆初服朝服素)
　(冠踰月/服吉也)
○逺葬者比反哭者皆冠及郊而后免反哭(比必/利切)
　(鄭氏曰逺葬墓在四郊之外孔氏曰葬在逺處郊野/之外不可無飾故葬訖欲反哭之時皆著冠至郊而)
　(后去冠著免/反哭於廟)
○旣葬而不報虞則雖主人皆冠及虞則皆免(報音/赴)
　(孔氏曰赴葬者赴虞旣葬而不報虞謂依時而葬不/依時而虞也鄭氏曰不報虞謂有故不得疾虞雖主)
　(人皆冠不可久無飾也皆免自主人至緦麻也山陰/陸氏曰旣葬而不報虞此言過期而葬也葢葬日虞)
　(如期而葬則如期虞也不及時而葬渴葬也過時而/葬慢葬也故禮使後其虞以責子道先王之所以必)
　(其時/也)
○爲兄弟旣除喪已及其葬也反服其服報虞卒哭則
免如不報虞則除之
　(鄭氏曰謂/小功以下)
○緦小功虞卒哭則免
　(鄭氏曰棺柩已藏嫌恩輕可以不免也言則免者則/旣殯先啓之間雖有事不免孔氏曰緦小功之喪棺)
　(柩在時則當著免今至虞卒哭之時棺柩雖藏已久/亦著免也嫌虞與卒哭棺柩旣掩不復著免故特明)
　(之/)
○君弔雖不當免時也主人必免不散麻雖異國之君
免也親者皆免
　(鄭氏曰不散麻者自若絞垂爲人君變貶於大斂之/前旣啓之後也親者大功以上也異國之君免或爲)
　(弔孔氏曰凡大斂之前著免大功以上散麻大斂以/後著冠不散麻糾其垂也至將葬啓殯之後已葬之)
　(前亦免大功以上亦散麻若君弔雖不當免時必爲/之著免不散麻帶貶於大斂之前及旣啓之後也若)
　(它國君來與己國君同主人爲之著免大功以上親/者皆從主人之免敬異國君也已君來弔親者亦免)
　(可/知)
○諸侯弔必皮弁錫衰所弔雖已葬主人必免主人未
喪服則君亦不錫衰
　(孔氏曰弔必皮弁錫衰一謂此弔異國臣若自弔已/臣則素弁環絰錫衰也一云自弔己臣而未當事則)
　(皮弁錫衰至當事乃弁絰爾主人必免者諸侯來弔/主人必爲之重禮凡五服大功以上爲重重服自始)
　(死至葬爲免卒哭後乃不復免也小功以下爲輕輕/服自始死至殯爲免殯後不復免至葬啓殯後而免)
　(以至卒哭如始死今若人君來弔雖非服免時必爲/免以尊人君故也此必免謂大功以上山陰陸氏曰)
　(據此凡諸侯弔皆皮弁錫衰言必者著諸侯弔無内/外皆當如此然則天子弔服與諸侯異歟天子重絰)
　(諸侯重衰天子弔服皮弁加環絰諸侯弔服皮弁錫/衰凡弔主人服而後弔弔而後爲之服若王弔三公)
　(六卿主人成服王皮弁服加環絰以弔及其爲之服/也皮弁緦衰以居出亦如之當事則弁絰鄭氏曰必)
　(免者尊人君爲之變也未/喪服未成服也旣殯成服)
○諸侯弔於異國之臣則其君爲主
　(鄭氏曰君爲之主弔臣恩爲已也子不敢當主中庭/北面哭不拜孔氏曰按士喪禮君弔主人中庭拜稽)
　(顙成踊彼爲主人故中庭拜今鄰國君弔君爲主拜/賓則主人不拜曾子問稱季桓子之喪衛君來弔魯)
　(君爲主季康子拜而/稽顙故譏其二主)
○大夫不主士之喪
　(孔氏曰士死無主後其親屬/有爲大夫者尊不得主之)
○士不攝大夫士攝大夫唯宗子
　(鄭氏曰士之喪雖無主不敢攝大夫以爲主宗子尊/可以攝之孔氏曰士喪無主不敢使大夫兼攝爲主)
　(士卑故也宗子爲士而無主後可使大夫攝主之也/山陰陸氏曰若應大夫主喪雖無大夫士不得攝澄)
　(曰陸說於文爲順此一節葢言大夫死無主後其親/屬有爲士而無爲大夫者士之位卑不可攝大夫而)
　(主已死大夫之喪唯宗子爲上雖是位卑而宗子分/尊故可以士而攝主大夫之喪也上言大夫不可主)
　(士之喪此則言士不可主大夫之喪注疏說與上文/大夫不主士之喪義重非是宗子謂主喪之人非謂)
　(已死之/人也)
○男主必使同姓婦主必使異姓
　(鄭氏曰謂爲無主後者爲主也異姓同宗之婦也婦/人外成孔氏曰婦人外成適於它族不得自與己同)
　(宗爲主夫家爲異姓庾氏云喪有男主以接男賓女/主以接女賓若父母之喪則適子爲男主適婦爲女)
　(主今或無適子適婦遣它人攝主若攝男主必/使喪家同姓之男婦主必使喪家異姓之女)
○大功者主人之喪有三年者則必爲之再祭朋友虞
祔而已
　(鄭氏曰謂死者之從父昆弟來爲喪主有三年者謂/妻若子幼少大功爲之再祭則小功緦麻爲之練祭)
　(可也孔氏曰大功從父兄弟也主人之喪者謂死者/無近親而從父昆弟爲之主喪也有三年者謂死者)
　(有妻若子妻不可爲主而子猶幼小未能爲主故大/功者主之爲之練祥再祭朋友疏於大功但虞祔而)
　(已然則大功尚爲練祥則亦爲之虞祔可知親重者/爲之逺祭親輕者爲之近祭故大功爲之祥練小功)
　(緦麻爲之練朋友但爲之虞祔也皇氏曰死者有三/年之親大功主者爲之練祥若死者有期親則大功)
　(主者爲之至練若死者但有大功則大功主者至期/小功緦麻至祔若又無期則各依服月數而主故雜)
　(記云凡主兄弟之喪雖疏亦虞之謂無三年及朞者/也魏田氏瓊曰劉徳議問朋友虞祔謂主幼而爲虞)
　(祔也若都無主族神不歆非類當爲虞祔否答曰虞/安神也祔以死者祔於祖也朋友恩舊歡愛固當安)
　(之祔之然後義備但後日不常祭之爾應氏曰責人/必以其所故同姓之所親則要以三年於交遊之所)
　(厚則期以三月爲義必於其可故變除生者之服飾/非親者不能而安祔死者之精神雖疏者可爲之然)
　(又必有妻子則爲之練祥再祭雖不廢而變除之節/可略也凡此皆爲死者無主後而慮生者不能久其)
　(事故以親疏而爲之節若盡送徃撫孤之義則雖過/於厚而無害也夫死生之相收恤人道之當然今其)
　(身死而又妻子􁊘弱適無父母兄弟之至親也則大/功當任其責而至於終喪或其適無小功之親也則)
　(朋友當任其責而至於逾葬使其不幸而無大功以/爲之依則小功以下其可以坐視乎又不幸而無朋)
　(友以爲之助則爲鄰者儻與之舊其可以恝然乎是/以體朋友死無所歸於我殯之義則練祥不必大功)
　(而親黨皆不可得而辭推行有死人尚或瑾之之心/則虞練不必朋友而凡相識者皆不可得而拒特其)
　(情有厚薄則處之各不同自其篤於義者言之則各/有加焉無害也凡遇人之急難而處事之變者不可)
　(以不/知)
○婦之喪虞卒哭其夫若子主之祔則舅主之
　(鄭氏曰婦謂凡適婦庶婦也虞卒哭祭婦非舅事也/祔於祖廟尊者宜主焉孔氏曰虞與卒哭在寢故其)
　(夫或子得主之祔是祔於祖廟其事旣/重故舅主之婦之所祔者則舅之母也)
○主人未除喪有兄弟自它國至則主人不免而爲主
　(鄭氏曰親質不崇敬也孔氏曰主人未除喪者謂在/國主人之喪服未除有兄弟自它國至謂五屬之親)
　(從逺歸奔者也免必有時若葬後唯君來弔雖非時/亦免崇敬欲新其事故也若兄弟非時而奔則主人)
　(不須/免也)
○養有疾者不喪服遂以主其喪非養者入主人之喪
則不易已之喪服養尊者必易服養卑者否(養羊/尚切)
　(鄭氏曰養有疾不喪服求生主吉惡其㓙也遂以主/其喪謂養者有親也死則當爲之主其爲主之服如)
　(素無喪服入主人之喪入猶來也謂養者無親於死/者不得爲主其有親來爲主者素有喪服而來爲主)
　(與素無服者異素無服素有服爲今死者當服則皆/三日成也養尊者謂父兄卑謂子弟之屬孔氏曰此)
　(論自有喪服養親族疾患者之法已先有喪服養此/有疾親屬則不著喪服疾者旣死無主後此養者爲)
　(之主養時旣去其服今疾者身死已爲之主還與素/無服同也非養者謂親屬病時不得來爲養死時來)
　(爲主已有喪服旣前不養不經變服故今來爲主亦/不易已之喪服也來爲喪主者身本吉無喪服旣來)
　(爲主則爲此死者服始死之服若本有喪服今來爲/喪主仍以先喪之服主之故鄭云與素無服者異也)
　(己身本有服及本無服若與死者有親則三日成服/皆爲死者服其服也本有服重而新死者輕則爲一)
　(成服而反前服也若新死者重則仍服死者新服也/身本吉而來爲主則計今親而依限服之也養尊者)
　(必易服養卑者否此廣結前文養有疾/者不喪服之文前不分尊卑故此明之)
　　　右記復銘免弔主䘮凡十七節
奔父之喪括髮於堂上袒降踊襲絰于東方奔母之喪
不括髮袒於堂上降踊襲免于東方絰卽位成踊出門
哭止三日而五哭三袒
　(鄭氏曰凡奔喪謂道逺已殯乃來也爲母不括髮以/至成服一而已貶於父也卽位已下於父母同也三)
　(日五哭者始至訖夕反位哭乃出就次一哭也與明/日又明日之朝夕而五哭三袒者始至袒與明日又)
　(明日之朝而三也孔氏曰括髮於堂上殯宫堂上也/不笄纚者奔喪異於初死也袒謂堂上去衣降堂阼)
　(階東而踊爲踊故袒旣畢襲謂揜所袒之衣帶絰于/東序東奔母之喪初時括髮至又哭以後至成服不)
　(括髮袒於堂上降踊與父同父則括髮而加絰母則/不括髮而加免此是異於父也著免加絰以後卽位)
　(於阼階之東而更踊故云成踊其卽位成踊父母同/於此之時賓來弔者則拜之奔喪禮所謂反位拜賓)
　(成踊是也出殯宫之門就於廬故哭者止初死在家/之時哭踊無節今聞喪已久奔喪禮殺故三日五哭)
　(異於家也此謂已殯而來若未殯而來與在家同不/得減殺也山陰陸氏曰上言絰于東方絰首絰也今)
　(此言免于東方/絰爲要絰爾)
○奔兄弟之喪先之墓而後之家爲位而哭所知之喪
則哭於宫而後之墓
　(鄭氏曰兄弟先之墓骨肉之親不由主人也宫故殯/宫也孔氏曰兄弟之喪骨肉自然相親不由主人故)
　(先徃之墓若所知由主人/乃致哀戚故先哭於宫也)
○哭朋友者於門外之右南面
　(鄭氏曰變於有親者也門外寢門外孔氏/曰右西邉也南面向南爲主以對答弔賓)
○無事不辟廟門哭皆於其次(辟婢/亦切)
　(鄭氏曰廟殯宫鬼神尚幽闇也哭皆於次無時哭也/有事則入卽位孔氏曰此論在殯無事之時辟開也)
　(朝夕入卽位哭則暫開之無事則不開也次謂倚廬/凡葬前晝夜無時之哭則皆於廬次之中有事謂賓)
　(客來弔若朝夕哭及適子/受弔並入門卽位而哭)
○父不爲衆子次於外
　(鄭氏曰於庶子畧自若居寢孔氏曰衆子庶子次謂/中門外次也父不爲庶子處門外爲喪次長子則次)
　(於外爲/喪次也)
○爲父母長子稽顙大夫弔之雖緦必稽顙
　(鄭氏曰喪尊者及正體不敢不盡禮也雖緦必稽顙/尊大夫不敢以輕待之也孔氏曰重服先稽顙而后)
　(拜父母長子並重其餘期以下先拜後稽顙此謂平/等來弔若大夫弔士雖是緦麻之親亦必先稽顙而)
　(后/拜)
○婦人爲夫與長子稽顙其餘則否
　(鄭氏曰謂婦人恩殺於父母孔氏曰婦人爲夫與長/子亦先稽顙而後拜其餘否者謂父母也以受重它)
　(族其恩減/殺於父母)
　　　右記奔䘮䘮次喪拜凡七節
斬衰之葛與齊衰之麻同齊衰之葛與大功之麻同麻
葛皆兼服之(齊音/咨)
　(鄭氏曰斬衰之葛齊衰之麻其絰之大俱七寸五分/寸之一帶五寸二十五分寸之十九齊衰之葛大功)
　(之麻其絰之大俱五寸二十五分寸之十九帶四寸/百二十五分寸之七十六兼服之謂服麻又服葛也)
　(男子則絰上服之葛帶下服之麻婦人則絰下服之/麻同自帶其故帶也所謂易服易輕者也兼服之文)
　(主於男子孔氏曰此明前遭重喪後遭輕喪麻葛兼/服之義斬衰旣虞受服之葛首絰要帶與齊衰初喪)
　(麻絰帶同齊衰變服之葛與大功初死之麻同皆兼/服之者皆上斬衰齊衰大功麻葛之事也斬衰旣虞)
　(遭齊衰新喪男子則要服齊衰之麻帶首服斬衰之/葛絰婦人則首服齊衰之麻絰要仍服斬衰之麻帶)
　(婦人上下皆麻故鄭云兼服之文主於男子山陰陸/氏曰謂若斬衰卒哭男子變要絰以葛若又遭齊衰)
　(之喪則以齊衰之麻易葛帶其首絰猶是斬衰之麻/女子更首絰以葛若又遭齊衰之喪則以齊衰之麻)
　(易葛絰其要絰猶是斬衰之麻是之謂兼服何也斬/衰之葛與齊衰之麻同故也下放此鄭氏謂服麻又)
　(服葛/誤矣)
○齊衰三月與大功同者繩屨
　(鄭氏曰雖尊卑異於恩有可同也孔氏曰大功以上/同名重服齊衰爲尊大功爲卑雖尊卑則異大功與)
　(齊衰三月於恩有可同者三月爲恩輕九月恩稍重/所以衰服殊而同其麻屨以表恩也繩屨謂以麻繩)
　(爲/屨)
○下殤小功帶澡麻不絶本詘而反以報之(澡音早/詘音屈)
　(鄭氏曰報猶合也下殤小功本齊衰之親其絰帶澡/率治麻爲之帶不絶其本屈而上至要合而糾之明)
　(親重也凡殤散帶垂孔氏曰殤服澡麻爲絰帶而斷/麻根本示輕也若本期親在下殤降小功者則但首)
　(絰無根而要帶猶有根示其重故也故云帶澡麻不/絶本不絶謂不斷也凡殤不糾要垂皆散其帶而此)
　(下殤則不散垂免麻嚮下屈反嚮上故云屈而反也/屈向上然後中分麻爲兩股合而糾之以垂向下故)
　(云報也澡率治麻謂戛率其麻使潔白也凡殤謂成/人大功以下之殤其殤旣輕唯散麻帶垂而下不屈)
　(而上糾之異於下殤小功故也方氏曰凡殤之帶則/散而垂今不絶其本根又詘而反以報之不使之垂)
　(者明其親本重與凡殤異也山陰陸氏曰以/本齊衰之親降在小功故視大功以報之)
○絰殺五分而去一(殺色界切/去起呂切)
　(孔氏曰喪服傳首絰大搹去五分一以爲帶首尊要/卑卑宜小故五分而去一澄按喪禮經傳記中絰帶)
　(並言則以首絰爲絰而要絰爲帶亦有以要絰爲絰/而絞帶爲帶者若單言絰則或謂首絰或謂要絰各)
　(隨所指此記絰殺葢兼首要二絰而言謂絰之殺五/分首絰之大而去其一以爲要絰也下文如絰則專)
　(指要/絰)
杖大如絰
　(鄭氏曰如要絰也山陰陸氏曰齊衰之絰斬衰之帶/也大功之絰齊衰之帶也杖大如絰葢如其絰卽如)
　(要絰是如帶/非如絰也)
○苴杖竹也削杖桐也(苴七/俱切)
　(孔氏曰苴者黯也至痛内結必形色外章心如斬斫/故貌必蒼苴所以衰裳絰杖俱備苴色也必用竹者)
　(以其體圓性貞履四時不改明子爲父有終身之痛/故斷而用之無所厭殺也削者殺也必用桐者明外)
　(雖被削而心本同也且桐隨時凋落此謂母喪示外/被削殺服從時除終身之心與父同也賈氏曰父者)
　(子之天竹圓亦象天竹内外有節象子爲父亦有外/内之痛此爲父所以杖竹桐外無節經時而變象家)
　(無二尊屈於父削之使方者取/母象於地此爲母所以杖桐也)
○虞杖不入於室祔杖不升於堂
　(孔氏曰此論哀殺去杖之節鄭氏曰哀益衰敬彌多/也虞於寢祔於祖廟方氏曰喪禮先虞而後祔虞特)
　(杖不入於室而已至於祔則雖堂杖亦不升焉葢哀/雖衰而敬愈不衰也室内而堂外故於室曰入堂高)
　(而陛卑故於堂曰升/論語亦曰入室升堂)
○庶子不以杖卽位
　(鄭氏曰下適子也位朝夕哭位也孔氏曰適庶俱有/父母之喪適子得執杖進阼階哭位庶子至中門外)
　(而去/之也)
○父不主庶子之喪則孫以杖卽位可也
　(鄭氏曰祖不厭孫孫得伸也孔氏曰父主適子喪有/杖適子子以祖爲其父主故辟尊不敢俱以杖卽位)
　(今此父不主庶子喪故庶子子得以杖卽位祖雖尊/貴不厭孫也山陰陸氏曰庶子無厭有降若父爲長)
　(子杖其子不以杖卽位是厭也非降也父雖不主庶/子之喪孫猶不以杖卽位作此記者見適孫有厭今)
　(祖不與因欲縁情/許之故曰可也)
○父在庶子爲妻以杖卽位可也
　(鄭氏曰舅不主妾之喪子得伸也孔氏曰父主妻喪/故主適婦所以適子不杖父旣不主妾喪故不主庶)
　(婦所以庶子得杖若妻次子旣非正嗣亦同庶子也/山陰陸氏曰葢父不主庶子之喪則雖父在庶子爲)
　(妻以杖卽位可也其曰可/也則不以杖卽位亦可)
○母爲長子削杖
　(鄭氏曰嫌服男子當杖竹也母爲長子服不可以重/於子爲己也方氏曰杖桐非所以服男子然母爲長)
　(子則杖之者以其所/以服我者而報之也)
○婦人不爲主而杖者姑在爲夫杖(爲主/如字)
　(鄭氏曰姑不厭婦孔氏曰舅主適婦喪則厭適子使/不杖今有姑主子喪恐姑爲主則亦厭婦故明之夫)
　(是移天之重姑在婦/雖不爲主而杖也)
○女子子在室爲父母其主喪者不杖則子一人杖
　(鄭氏曰女子子在室亦童子也無男昆弟使同姓爲/攝主不杖則子一人杖謂長女也許嫁及二十而笄)
　(笄爲成人成人正杖也孔氏曰女子許嫁則有出適/人之端非復在室雖未許嫁已二十而笄猶男子之)
　(冠非復童子禮童子不杖成人則正杖女子子在室/是童女也由主喪者不杖故此童女一人杖若主喪)
　(者杖則此童/女不杖也)
○箭笄終喪三年
　(孔氏曰箭笄女在室爲父也惡笄爲母也鄭氏曰笄/所以卷髮帶所以持身婦人質於喪所以自卷持者)
　(有持/無變)
○齊衰惡笄以終喪
　(孔氏曰惡笄榛木爲笄也婦人質故要絰/及笄不須更易至服竟一除故云以終喪)
○與諸侯爲兄弟者服斬
　(鄭氏曰謂卿大夫以下也與尊者爲親不敢以輕服/服之言諸侯者明雖在異國猶來爲三年也孔氏曰)
　(鄭恐彼此俱諸侯爲之服斬故注云謂卿大夫以下/若俱爲諸侯則各依本服不云與君爲兄弟而言與)
　(諸侯爲兄弟容在異國也然旣在異國得爲舊君服/斬者以曾在本國作卿大夫今來它國未仕故得服)
　(斬也熊氏曰諸侯死凡與諸侯有五屬之親者皆服/斬以諸侯體尊不可以本親輕服服之也方氏曰兄)
　(弟期喪爾而與之服斬衰者以其爲君而有父道故/也山陰陸氏曰禮臣爲君斬衰雖兄弟不得以其屬)
　(通喪服傳曰始封之君不臣諸父昆弟此與諸侯爲/兄弟者也雖如此猶服斬所臣兄弟可知兄弟如此)
　(諸父/可知)
○世子不降妻之父母其爲妻也與大夫之適子同(適/音)
(的/)
　(鄭氏曰世子天子諸侯之適子也不降妻之父母爲/妻故親之也爲妻齊衰不杖者君爲之主子不得伸)
　(也主言與大夫之適子同據服之成文也孔氏曰世/子旣不降妻之父母其爲妻也亦不降與大夫之適)
　(子爲妻同也不杖者父爲主其子不得伸喪服唯言/大夫適子者若舉世子爲妻嫌大夫以下有降若舉)
　(士子爲妻其士旣職卑本無降理大夫是尊降之首/恐其爲適婦而降故特顯之應氏曰天子諸侯降其)
　(妻之父母而世子上不敢擬於尊者儲副韜潛而未/有君道也大夫之子爲其妻齊衰不杖期而世子下)
　(不敢異於卑者家國雖異而敬父則均也故服不降/者非厚於外黨也自處於卑而致其謙焉爾服不杖)
　(者非薄於伉儷也壓於所尊而避其私焉/爾凡以君父在焉而不敢失臣子之禮也)
○大夫降其庶子其孫不降其父
　(鄭氏曰大夫爲庶子大功祖不厭孫也孔氏曰大夫/爲其庶子不爲大夫者服大功嫌旣降其子亦厭其)
　(孫故此明雖降庶子而不厭降其孫庶子之子不降/其父猶爲三年也方氏曰庶子之子不降其父以尊)
　(可以降卑卑不/可以降其尊也)
○祖父卒而后爲祖母後者三年
　(孔氏曰此論適孫承重之服祖父卒者謂適孫無父/而爲祖後祖父已卒今又遭祖母喪故云爲祖母後)
　(也如父卒爲母三年若祖父卒時父在已雖爲祖期/今父沒祖母亡時已亦爲祖母三年也鄭氏曰祖父)
　(在則其服如/父在爲母也)
○爲父後者爲出母無服(爲父/如字)
　(孔氏曰此論適子承重不得爲出母著服出母謂母/犯七出爲父所遣母子至親義不可絶父若猶在子)
　(皆爲出母期若父沒後適子係嗣烝嘗不敢以私親/廢先祖之祀故不復爲出母服方氏曰爲出母無服)
　(者隆於公義而殺於私恩也鄭氏曰/不敢以己私廢父所傳重之祭祀)
○爲父後者爲出母無服無服也者喪者不祭故也
　(鄭氏曰適子正體於上當祭祀也應氏曰祭吉禮也/喪㓙事也㓙服不可以行吉禮子無絶母之理而爲)
　(父後則有祭祀之責以宗廟爲重故寧奪母慈而不/敢廢祖父之祀然出婦旣得罪於宗廟則其爲服亦)
　(無望於前夫之家其有故而它適者必有受我而爲/之服矣澄曰此條重出者前但述其禮此則釋其義)
　(也/)
○夫爲人後者其妻爲舅姑大功(夫爲/如字)
　(鄭氏曰以不貳隆孔氏曰賀氏云此謂子出時已昬/故此婦還爲本舅姑大功若子出時未昬至所爲後)
　(家方昬者不服本舅姑以婦本是路人來又恩義不/相接猶臣從君而服不從而稅人生不相及之徒而)
　(皆不責非時之恩也熊氏云賀義未盡善今案夫爲/本生父母期其妻降一等服大功是從夫而服不論)
　(識前舅姑與否假令夫之伯叔在它/國而死其婦雖不識豈不從夫服也)
○適婦不爲舅後者則姑爲之小功(爲舅/如字)
　(鄭氏曰謂夫有廢疾它故若死而無子不受重者小/功庶婦之服也凡父母於子舅姑於婦將不傳重於)
　(適及將所傳重者非適服之皆如庶子庶婦也孔氏/曰適子之婦不爲舅後者則姑之服庶婦小功而已)
　(適婦宜大功也不傳重於適者如廢疾它故死而無/子之屬所傳重非適者爲無適子以庶子傳重及養)
　(它子爲後者也山陰陸氏曰爲舅後者/姑爲之大功非情有厚薄以傳重也)
○士妾有子而爲之緦無子則已
　(鄭氏曰士卑妾無男女則不服不别貴賤孔氏曰喪/服云大夫爲貴妾緦是大夫貴妾無子猶服之也士)
　(妾無子則不服不/殊别妾之貴賤也)
○妾爲君之長子與女君同
　(鄭氏曰不敢以恩輕輕服君之正統孔氏曰女君/爲長子三年妾從女君服亦爲女君長子三年也)
○妾從女君而出則不爲女君之子服
　(鄭氏曰妾爲女君之黨服得與女君同而今俱出女/君猶爲子期妾於義絶無施服孔氏曰妾從而出謂)
　(姪娣從女君而入若女君犯/七出則姪娣亦從而出也)
○從服者所從亡則已屬從者所從雖沒也服
　(鄭氏曰所從亡則已謂若爲君母之父母昆弟從母/也所從雖沒也服謂若自爲己之母黨也孔氏曰此)
　(論從服之事從服有六其一是徒從徒空也與彼非/親屬空從此而服彼徒從有四一是妾爲女君之黨)
　(二是子從母服於母之君母三是妾子爲君母之黨/四是臣從君而服君之黨就此四徒之中而一徒所)
　(從雖亡猶服如女君雖沒妾猶服女君之黨其餘三/徒所從亡則已謂君母死則妾子不復服君母之黨)
　(及母亡則子不復服母之君母又君亡則臣不復服/君黨親也其中又有妾攝女君爲女君黨各有義故)
　(也今云所/服者鄭注)　(亡則已已止也止謂徒從亡則止而不/舉一隅爾屬者骨血連續以爲親也亦)
　(有三一是子從母服母之黨二是妻從夫服夫之黨/三是夫從妻服妻之黨此三從雖沒猶從之服其親)
　(也鄭注亦/舉一隅也)
○爲君母後者君母卒則不爲君母之黨服(爲君母/後如字)
　(鄭氏曰徒從也所從亡則已孔氏曰爲君母後謂無/適立庶爲後也妾子於君母之黨悉徒從若君母卒)
　(則不服君母之黨今旣君母沒爲後/者嫌同於適服君母之黨故特明之)
○爲母之君母母卒則不服
　(鄭氏曰母之君母外祖適母徒從也所從亡則已孔/氏曰母之君母母之適母也此親於子爲輕故徒從)
　(也己母若在母爲之服已則服之/己母若亡則己不服母之君母矣)
○爲慈母之父母無服
　(鄭氏曰恩不能及孔氏曰慈母卽是喪服中慈母如/母者父雖命爲母子本非骨肉故慈母之子不爲慈)
　(母之父母有服/者恩所不及也)
○爲慈母後者爲庶母可也爲祖庶母可也(爲慈母後/如字爲庶)
(爲祖/同)
　(鄭氏曰謂父命之爲子母者也父之妾無子者亦可/命已庶子爲後孔氏曰喪服傳曰妾之無子者妾子)
　(之無母者父命爲子母而子服此慈母三年此卽爲/慈母後也記者見喪服有此例故觸類言之謂妾經)
　(有子而子已死者它妾多子則父命它妾之子爲無/子之妾立後與爲慈母後同也故云爲庶母後可也)
　(又觸類言之謂父妾亦經有子子死已命己之妾子/與父妾爲後故呼己父之妾爲祖庶母亦服之三年)
　(如己母也必妾經有子者若無子則不得立後故也/山陰陸氏曰爲庶母爲祖庶母爲讀去聲言爲後慈)
　(母者爲庶母服爲祖庶母服可也喪服傳云士爲庶/母緦大夫以上爲庶母無服大夫以上爲庶母無服)
　(其後慈母者爲之服/歟澄按當從注疏)
○爲殤後者以其服服之丈夫冠而不爲殤婦人笄而
不爲殤(爲殤/如字)
　(鄭氏曰言爲後者據承之也殤無爲人父之道以本/親之服服之冠笄言成人也婦人許嫁而笄未許嫁)
　(與丈夫同孔氏曰爲殤後者謂大宗子在殤中而死/宗不可絶族人爲後大宗而不得後此殤者爲子也)
　(以其父無殤義故也旣不與殤爲子則不應云爲後/今言爲後據已承其處爲言不以父服服殤爲彼殤)
　(服依其班秩如本列也爲人後者若子於無後之宗/旣爲殤者父作子則應服以兄弟之服而云以本親)
　(之服服者在未後之前不復追服故推此時本親兄/弟亡在未後之前者終其本服之日月唯爲後及所)
　(後如有母亡而猶在三年之内則宜接其餘服不可/以吉居㓙若出三年則不追服矣澄曰爲殤後言承)
　(此殤而後大宗也以其服服之謂爲後者本當以父/服服所後之人而殤不可以爲父故以殤者之父爲)
　(父而此殤止在兄弟之列但以本親兄弟之服服之/也此殤或是大功兄弟或是小功兄弟或是緦麻兄)
　(弟自其初亡之日爲始而終此九月五月三月之日/數殤服本有降今此爲後者則不降而服其本服也)
　(若在五服外則無服之族人當爲大宗服齊衰三月/此殤是大宗之子雖不服以齊衰亦當推緦麻三月)
　(服例而終其日數也或此殤有母喪未滿則今爲後/者當服之如母自今爲後之日接其餘服以終齊衰)
　(三年之月日若已祥後則不追服也此記爲爲殤後/者服而言故明其格例言丈夫已冠則不爲殤明此)
　(殤年雖十九以下若其已冠則爲成人有爲人父之/道此爲後者當服之如父而不可以本親兄弟之服)
　(服之矣又言婦人笄而不爲殤者因上一句相對立/文爾非有所明也鄭注云未許嫁與丈夫同者謂婦)
　(人旣笄雖未許嫁亦與丈夫之旣/冠者同皆謂之成人而不爲殤也)
○繼父不同居也者必嘗同居皆無主後同財而祭其
祖禰爲同居有主後者爲異居(爲同爲/異如字)
　(孔氏曰此解喪服經中繼父同居異居之禮繼父謂/母後嫁之夫也若母嫁子不隨則此子與母繼夫固)
　(路人無繼父之名自無服也今此謂夫死妻稺子幼/無大功之親隨母適後夫後夫亦無大功之親以其)
　(貨財爲此子築宫廟四時使之祭祀同其財計如此/則是繼父同居故爲服期若異居其别有三一者昔)
　(同今異二者今雖共居其財計各别三者繼父更有/子便爲異居則服齊衰三月而已今言有主後爲異)
　(居謂繼父更有子也舉此一條餘亦可知然旣云皆/無主後爲同居有主後者爲異居則此子有子亦爲)
　(異居也山陰陸氏曰言皆無主後則子亦是也然則/繼父同居葢亦爲之娶婦矣娶婦而有子亦異居焉)
　(鄭氏曰録恩服淺深也見同財則期同居異財故同/居今異居及繼父有子亦爲異居則三月未嘗同居)
　(則不/服)
○婦當喪而出則除之爲父母喪未練而出則三年旣
練而出則已未練而反則期旣練而反則遂之
　(鄭氏曰當喪當舅姑之喪也出除喪絶族也孔氏曰/當喪而出者謂正當舅姑之服時被夫遣出也恩情)
　(旣絶故出卽除服也爲父母喪未練而出者謂妻自/有父母喪時也女出嫁爲父母期若父母喪未小祥)
　(被夫遣歸值兄弟之小祥則隨兄弟喪三年之受已/絶夫族則其情更隆於父母故云則三年也旣練而)
　(出則已者已止也若父母喪已小祥而女被遣其期/服已除今歸雖在三年内則止不更反服也所以然)
　(者若反本服須隨兄弟之節兄弟小祥之後無復變/節於女遂止也未練而反則期者謂先有父母喪而)
　(爲夫所出今喪猶未小祥而夫命已反則還夫家至/小祥而除是依期服也旣練而反則遂之者若被遣)
　(之還家已隨兄弟小祥服三年之受而夫命之反則/猶遂三年乃除隨兄弟故也方氏曰女出嫁則恩隆)
　(於夫家被出則恩復隆於父母得反則恩復隆於夫/家旣練反則服不可中道而除故遂其三年凡此所)
　(謂以仁/起禮也)
○爲父母妻長子禫
　(鄭氏曰目所爲禫者也孔氏/曰妻爲夫亦禫但記文不具)
○宗子母在爲妻禫
　(鄭氏曰宗子之妻尊也孔氏曰宗子爲百世不遷之/宗也賀氏云父在適子爲妻不杖不杖則不禫若父)
　(沒母存則爲妻得杖又得禫凡適子皆然嫌畏宗子/尊厭其妻故特云宗子母在爲妻禫宗子尚然則其)
　(餘適子母在/爲妻禫可知)
○庶子在父之室則爲其母不禫
　(鄭氏曰妾子父在厭也孔氏曰此謂不命之士父子/同宫者也若異宫則禫之山陰陸氏曰禫服之細也)
　(雖奪之可在父之室謂未娶/者也卽已娶雖同宫猶禫)
○生不及祖父母諸父昆弟而父稅喪己則否(稅徒/外切)
　(鄭氏曰謂子生於外者也父以它故居異邦而生己/己不及此親存時歸見之今其死於喪服年月已過)
　(乃聞之父爲之服己則否者不貴非時之恩於人所/不能也當其時則服稅讀如無禮則稅之稅稅喪者)
　(喪與服不相當之言方氏曰日月已過乃聞喪而服/曰稅孔氏曰父先本國有此祖父以下諸親後或隨)
　(宦出遊居於它國更取而生此子此子不與諸親相/識故云不及謂不及歸見也若此諸親死道路旣逺)
　(喪年限己竟而始聞父則稅之謂追服也此子則否/已在它國後生得本國有弟者假令父後又適它國)
　(更取所生之子則爲己弟故有弟也王氏云計已之/生不及此親之存則不稅若此親未亡之前而已生)
　(則稅之也昆弟謂諸父之昆弟晉淳于纂曰/據降而緦小功者稅之葢正親而重骨肉也)
○降而在緦小功者則稅之
　(鄭氏曰謂正親在齊衰大功者正親緦小功不稅矣/孔氏曰此廣釋檀弓中曾子所說也曾子所云小功)
　(不稅是正小功爾若本大功以上降而在緦小功者/則爲稅之本親重故也今父在則祖周父亡則三年)
　(此非重歟若但以不見則割其至親之本愛而忍惻/怛之痛使與諸父母昆弟同制此其可乎尊祖之義)
　(於是疏矣又禮爲慈母之父母無服亦云恩不能及/恩不及者慈母之父母則可也今以它故生不見祖)
　(而以爲非時之/恩意實不厭)
○爲君之父母妻長子君已除喪而后聞喪則不稅
　(鄭氏曰臣之恩輕也謂卿大夫出聘問以它故久留/孔氏曰臣出聘不在而君諸親喪臣後方聞之若君)
　(未除則從爲服之若君/已除則臣不稅之也)
○近臣君服斯服矣其餘從而服不從而稅
　(鄭氏曰謂君出朝覲不時反而不知喪者近臣閽寺/之屬也其餘羣介行人宰史也孔氏曰曏明臣獨行)
　(不稅此明賤臣從君出朝覲在外或遇險阻不時反/國比反而君諸親喪君自稅之臣之卑近者則從君)
　(服之非稅義也其餘爲臣之貴者羣介行人宰史之/屬若君親服限未除君旣服之則臣下亦從而服之)
　(若限已竟而君稅之/此臣不從君而稅也)
○君雖未知喪臣服已
　(鄭氏曰從服者所從雖在外自若服也孔氏曰君出/而臣不隨君君之親於本國内喪君雖未知在國之)
　(臣卽服之自如尋常依限/著服也凡從服者悉然)
　　　右記䘮服凡四十節
父母之喪偕先葬者不虞祔待後事其葬服斬衰
　(鄭氏曰偕俱也謂同月若同日死也先葬者母也曾/子問曰葬先輕而後重又曰反葬奠而後辭於殯遂)
　(修葬事其虞也先重而後輕待後事謂如此也其葬/服斬衰者喪之隆哀宜從重假令父死在前月而同)
　(月葬猶服斬衰不葬不變服也言其葬服斬衰則虞/祔各以其服矣及練祥皆然卒事反服重孔氏曰此)
　(論並遭父母喪之制父母雖有同月日死而不得同/月葬先葬母也先輕後重葬母竟不卽虞祔更修葬)
　(父之禮以虞祔稍飾父喪在殯未忍爲也後事謂葬/父也待葬父竟先虞父乃虞母祭先重而後輕也鄭)
　(注父死在前月謂母死前之月或一月或二月或三/月但未葬之前皆是前月也雖葬母亦服斬衰葬之)
　(以父未葬不得變服也若爲母虞祔練祥皆齊/衰也卒事之日反服父服故鄭云卒事反服重)
○報葬者報虞三月而后卒哭
　(鄭氏曰報讀爲赴疾之赴謂不及期而葬也旣葬卽/虞虞安神也卒哭之祭待哀殺也孔氏曰赴猶急疾)
　(也貧者或因事故死而卽葬不待三月葬竟而急設/虞安神宜急也卒哭猶待三月者奪於哀痛不忍急)
　(也/)
○久而不葬者唯主喪者不除其餘以麻終月數者除
喪則已
　(鄭氏曰其餘謂旁親也以麻終月數不葬者喪不變/也孔氏曰久而不葬謂有事礙則三年服皆不得祥)
　(除今云唯主喪者廣說子爲父妻爲夫臣爲君孫為/祖得爲喪主悉不除也其餘謂期以下至緦也主人)
　(旣未葬諸親不得變葛仍猶服麻各至服限竟而除/不待主人葬除也然則皆藏之雖緦亦藏至葬則反)
　(服其服也盧氏云其下子孫皆不除也以主喪爲正/爾餘親者以麻各終其月數除矣庾氏云按服問曰)
　(君所主夫人妻太子適婦此以尊主卑無縁以卑之/未葬而使尊者長服衰絰也是知主喪不除者唯於)
　(承重之身孫爲祖子爲父臣爲君妻爲夫也晉劉氏/世明曰注謂旁觀不指言衆子當除也衆子爲庶子)
　(父得卑其庶子而降之庶子不得降其父也子之於/親體同服等非旁觀之謂衆子及女雖不承適猶非)
　(旁親也然則未葬而除自謂旁親得以麻終者爾山/陰陸氏曰言以麻終月數則期不在此列據爲兄弟)
　(旣除喪已及其葬也反服其服兄弟期也反服其服/卽非不除亦非除喪則已除喪則已於葬不反服也)
○三年而后葬者必再祭其祭之間不同時而除喪
　(鄭氏曰再祭練祥也間不同時者當異月也旣祔明/月練而祭又明月祥而祭必異月者以葬與練祥本)
　(異歲宜異時也而除喪已祥則除不禫孔氏曰此謂/身有事故不得及時而葬故三年後始葬再祭謂練)
　(祥祭也旣三年未葬尸柩尚存雖當練祥之月不可/除親服故三年葬後必爲此練祥不可同一時而祭)
　(當前月練後月祥故云不同時於練祥之時而除喪/謂練時男子除首絰婦人除要帶祥時除喪杖也鄭)
　(注已祥則除不禫者以記直云必再祭故知不禫禫/者本爲思念情深不忍頓除故有禫也今旣三年始)
　(葬哀情已極故不禫也方氏曰未葬則雖期未可練/再期未可祥必待葬畢而爲之故曰再祭必有漸焉)
　(故不可同時也馬氏曰祭不爲除喪而除喪者必因/祭焉以祭爲吉而除喪者所以從吉也夫練祥之時)
　(旣已過矣而猶爲之再祭以存親之禮不可廢也其/祭之間不同時者以其存親之節不可忘也祭不同)
　(乎時而除喪者亦不同乎時/則除喪必從祭也可知矣)
○再期之喪三年也期之喪二年也九月七月之喪三
時也五月之喪二時也三月之喪一時也故期而祭禮
也期而除喪道也祭不爲除喪也(爲除云/僞切)
　(鄭氏曰三年至一時言喪之節應歲時之氣也期而/祭謂練祭也禮正月存親親亡至今而期期則宜祭)
　(期天道一變哀惻之情益衰衰則宜除不相爲也孔/氏曰期而祭者孝子喪親歲序改易隨時悽感故一)
　(期而爲練祭是孝子存親之心於禮當然故云禮也/期而除喪者親終一期而除說其喪天道當然故云)
　(道也祭爲存親除喪爲天道之變兩事雖同一時不/相爲故云祭不爲除喪方氏曰期而祭謂練期而除)
　(喪謂男子除首絰婦人除要帶也禮言縁人情道言/因天時人情天時各有謂焉故曰祭不爲除喪馬氏)
　(曰祭謂之禮除喪謂之道禮存乎人道存乎天澄曰/再期一期九月七月五月三月者喪節之隆殺也三)
　(年二年三時二時一時者氣運之久近也隆殺在人/者也久近在天者也故祭以存親者亦以盡乎人之)
　(禮除喪以順變者亦以從乎天之道人禮之當/盡者可有窮已天道之當從者不得不然也)
○除殤之喪者其祭也必𤣥
　(鄭氏曰殤無變文不縟𤣥冠𤣥端黄裳而祭不朝服/未純吉也於成人爲釋禫之服孔氏曰除殤之喪謂)
　(除長殤中殤下殤之喪其除喪祭服必𤣥冠𤣥端黄/裳異於成人之喪也若成人喪服初除著朝服禫祭)
　(始從𤣥端今除殤之喪卽從禫服是文不繁縟也殤/無虞卒哭及練之變服本服旣重意在於質不在文)
　(之繁縟山陰陸氏曰言必𤣥則裳亦𤣥可/知鄭謂黄裳葢非是澄按鄭據禮陸師心)
除成喪者其祭也朝服縞冠
　(鄭氏曰成成人也縞冠未純吉祭服也旣祥祭乃素/縞麻衣孔氏曰大夫朝服而祭朝服者𤣥冠緇衣素)
　(裳是純吉之祭服也今除成/喪用縞冠是未純吉之祭服)
○除喪者先重者易服者易輕者
　(鄭氏曰除喪謂練男子除乎首婦人除乎帶易服謂/大喪旣虞卒哭而遭小喪也其易喪服男子易乎帶)
　(婦人易乎首孔氏曰此論服之輕重相易及除脫之/義男重首絰女重要絰凡所重者有除無變所以卒)
　(哭不受以輕服至小祥各除其重也易謂先遭重喪/後遭輕喪變先者輕則謂男子要婦人首也先遭斬)
　(服虞卒哭已變葛絰大小如齊衰之麻若又遭齊衰/之喪齊衰要首皆牡麻牡麻則重於葛服宜從重而)
　(男不變首女不易要以其所重故也但以麻易男/要女首是輕故也若未虞卒哭則後喪不能變)
○練筮日筮尸視濯皆要絰杖繩屨有司告具而后去
杖筮日筮尸有司告事畢而后杖拜送賓(要一滛切/去起吕切)
　(鄭氏曰濯謂溉祭器也臨事去杖敬也孔氏曰練爲/小祥筮日謂筮小祥之日筮尸亦筮小祥之尸視濯)
　(謂視洗濯小祥之祭器喪至小祥男子除首絰唯有/要絰病尚深故猶有杖屨是末服變爲繩麻將欲小)
　(祥豫著小祥之服臨此筮日筮尸視濯三事此三事/悉是爲祭祭欲吉故豫服也不言衰與冠者亦同小)
　(祥矣有司謂執事者曏者變服猶杖今有司旣告三/事辦具將欲臨事故孝子去杖敬賓故也有司告事)
　(畢而后杖拜送賓者筮日與尸二事皆有賓來曏當/臨事時去杖今筮占事畢則孝子更執杖以送賓視)
　(濯輕而無賓/故不言也)
○大祥吉服而筮尸
　(鄭氏曰凡變除者必服其吉服以卽祭事不以㐫臨/吉也間傳曰大祥素縞麻衣孔氏曰吉服朝服也大)
　(祥之日縞冠朝服亦豫服以臨筮尸不言日及濯從/小祥可知大祥則去絰杖屨故不云杖絰屨鄭引間)
　(傳者以大祥之後著素縞麻衣此云吉服/則非祥後之服是朝服也故引以證之)
○祔葬者不筮宅
　(鄭氏曰宅葬地祔葬不/筮前人葬旣筮之也)
○陳器之道多陳之而省納之可也省陳之而盡納之
可也(省所/冷切)
　(鄭氏曰多陳之謂賓客之就器也以多爲榮省陳之/謂主人之明器也以節爲禮孔氏曰就器者賓客遺)
　(死者之器就猶善也以其可用故謂之就唯玩好所/有無常摠而言之亦曰明器多陳列之以爲榮省少)
　(納之有常數故也若主人所作明器依禮有限故省/陳之而盡納於壙方氏曰就器亦明器也以賓客就)
　(喪家陳之因謂之就器山陰陸氏曰陳器之道如其/陳之數而納之正也卽雖多陳之少納之省陳之盡)
　(納之禮亦不禁是之謂可澄曰祔葬陳器/兩節皆葬前事今附章末無先後之次)
　　　右記䘮至除䘮凡十一節
諸侯不得祔於天子天子諸侯大夫可以祔於士
　(孔氏曰祔謂祔祭禮孫死祔祖諸侯不得祔於天子/者卑孫不可祔於尊祖也天子諸侯大夫可以袝於)
　(士者祖賤孫貴祔之不嫌也若不祔之則是/自尊而卑其祖也鄭氏曰人莫敢卑其祖)
○士大夫不得祔於諸侯祔於諸祖父之爲士大夫者
其妻祔於諸祖姑妾祔於妾祖姑亡則中一以上而祔
祔必以其昭穆
　(鄭氏曰士大夫謂公子公孫爲士大夫者不得祔於/諸侯卑别也旣卒哭各就其先君爲祖者兄弟之廟)
　(而祔之中猶間也孔氏曰祖爲諸侯孫爲士大夫而/死則不得祔祖謂祖貴宜自卑逺也諸祖祖兄弟也)
　(旣不祔祖當祔祖之兄弟爲大夫士者夫旣不得祔/祖妻亦不得祔於祖姑而可祔於諸祖姑也諸祖姑)
　(是夫之諸祖父兄弟爲士大夫者之妻也若祖無兄/弟亦祔疏族不爲諸侯者妾死亦祔夫祖之妾亡無)
　(也夫祖無妾則又間曾祖而祔高祖之妾也祔必昭/穆同曾祖非夫同列故祔高祖也妾無廟爲壇祔之)
　(爾/)
○婦祔於祖姑祖姑有三人則祔於親者
　(鄭氏曰祖姑三人謂舅之母死而又有繼母二人也/親者謂舅所生孔氏曰婦祔祖姑則祔於舅之所生)
　(者也張子曰祔葬祔祭只合祔一人夫婦之道當其/初昬未嘗約再配是夫只合一娶婦只合一嫁今婦)
　(人夫死不可再嫁如天地之大義夫豈得而再娶然/以重者計之養親承家祭祀繼續不可無也故有再)
　(娶之理然其葬其祔雖爲同穴同筵几然譬之人情/一室中豈容二妻以義斷之須祔以首娶再娶别爲)
　(一所可也朱子曰程氏祭儀謂凡配止用正妻一人/或奉祀之人是再娶所生卽以所生配謂凡配止用)
　(正妻一人是也若再娶者無子或祔祭别位亦可也/若奉祀者是再娶之子乃許用所生配而正妻無子)
　(遂不得配祭可乎程先生此說恐誤唐㑹要中有論/凡是適母無先後皆當並祔合祭與古者諸侯之禮)
　(不同夫婦之義如乾大坤至自有差等故方其生存/夫得有妻有妾而妻之所天不容有二况於死而配)
　(祔又非生存之比横渠之說似亦推之有太過也只/合從唐人所議爲允况又有前妻無子後妻有子之)
　(礙其勢將有所杌陧而不安者唯葬則今人夫婦未/必皆合葬再娶别營兆域宜亦可矣長樂黄氏曰按)
　(記云祖姑有三人則再娶之妻皆得祔於廟程子/張子特考之不詳爾朱先生所辨正與禮所記合)
○妾無妾祖姑者易牲而祔於女君可也
　(鄭氏曰女君適祖姑也易牲而祔則凡妾下女君一/等孔氏曰妾當祔於妾祖姑若無妾祖姑當祔於高)
　(祖姑今又無高祖妾祖姑則當易妾之牲用女君之/牲祔於女君可也方氏曰妾祔嫌於隆故易牲而祭)
　(以示其/殺焉)
○其妻爲大夫而卒而后其夫不爲大夫而祔於其妻
則不易牲妻卒而后夫爲大夫而祔於其妻則以大夫
牲
　(鄭氏曰不易牲以士牲也此謂始來仕無廟者無廟/者不祔宗子去國乃以廟從孔氏曰其妻爲大夫而)
　(卒者謂夫爲大夫時而妻死者也而后其夫不爲大/夫者謂妻死後夫或黜退不復爲大夫而死也夫旣)
　(不爲大夫死若祔祭此妻但依夫今所得用之牲不/得易用昔大夫時牲也妻死後夫乃得爲大夫今旣)
　(祔祭其妻則得用大夫牲妻從夫之禮故也死當祔/於祖今夫死祔於其妻故鄭知是無廟者宗子以廟)
　(從則祔於祖矣方氏曰婦人以從人爲事故貴賤從/夫而不在己也山陰陸氏曰祔於其妻卽是袝於其)
　(祖葢妻未有不祔於祖姑者也鄭氏謂始來仕無廟/者誤矣應氏曰此據妻之生死同夫榮辱而立文注)
　(以袝於其妻則爲始仕而未有廟亦未必然正使新/徙它國而爲大夫亦必有廟旣不立祖廟豈敢爲妻)
　(立廟/乎)
○士祔於大夫則易牲
　(鄭氏曰不敢以卑牲祭尊也大夫少牢孔氏曰謂祖/爲大夫孫爲士孫死袝祖則用大夫牲不敢用士牲)
　(祭於尊者之前也賤不祔貴而此云士祔大夫者謂/無士可祔也猶妾無妾祖姑易牲而祔於女君若先)
　(祖兄弟有爲上者當祔/於士不得祔於大夫也)
○父爲士子爲天子諸侯則祭以天子諸侯其尸服以
士服
　(鄭氏曰祭以天子諸侯養以子道也尸服士服父本/無爵子不敢以己爵加之嫌於卑之也孔氏曰尸服)
　(士服謂𤣥端若君之先祖爲士大夫則服助祭之服/曾子問曰尸弁冕而出是爲君尸有著弁者有著冕)
　(者若爲先君士尸則著爵弁若爲先君大夫尸則著/𤣥冕若大夫士之尸則服家祭之服𤣥端是也澄曰)
　(舜自徵庸之後當以帝朝公卿大夫之禮祭瞽瞍而/瞽瞍庶人也其尸服只當以士服但旣攝堯位歲時)
　(攝堯祭天地社稷山川宗廟國之公祭畢而后行家/之私祭及旣受堯之天下嗣帝位則心雖孝慕不得)
　(不以義斷恩視堯猶父也專奉堯之宗廟不敢復祭/己私親故封象爲有庳之君俾象以諸侯之禮祭瞽)
　(瞍而尸服仍用士服或謂神不歆非類民不祀非族/舜與堯不同系不當奉堯宗廟噫此拘儒曲士泥常)
　(守故之論無廣大之心不知通變之禮者也夫舜攝/位之初受終于文祖每廵狩而歸必假于藝祖且四)
　(時皆攝堯祭其宗廟舜之與堯其分雖曰君臣其情/實同父子豈有一旦嗣位之後遽然舎置堯之宗廟)
　(使它人主其祭而乃自立己之宗廟若後世革命者/之爲乎故舜旣嗣位月正元日假于文祖卽堯之親)
　(廟也雖封丹朱爲諸侯其國得立堯廟以爲始祖歲/時祀堯以天子之禮然其廟猶漢郡國之原廟如鎬)
　(京旣有文王武王廟而周公又立文武二廟於洛邑/也嚳受天下於顓頊故禰顓頊堯受天下於嚳故禰)
　(嚳祖顓頊舜之時堯廟新祔而堯之祖禰廟不改故/有虞氏以顓頊爲太祖而郊嚳宗堯祭顓頊嚳堯三)
　(廟也舜之祭堯爲承正統之祭丹朱之祭堯則如支/子有事而爲壇以祭其禰之禮也其後禹嗣舜位其)
　(禮一如之顓頊與嚳堯祖禰也而禹亦出自顓頊又/非舜以别系來繼者之比舜旣祔廟堯以上並如舜)
　(之時禹所祭顓頊嚳堯舜四廟别封商均爲諸侯得/立舜廟於其國而歲時祭禮皆與堯之子祭堯者不)
　(異及至禹崩啓嗣其禮始變凡帝朝堯舜二廟之中/有當遷者並遷于朱均國内之廟自此以後朱均之)
　(國子子孫孫得專祭堯舜而舜廟祔禹堯廟祔鯀嚳/以上則如故也禹未嗣位之前祭鯀自若旣嗣位之)
　(後則以啓嗣崇伯而主鯀之祭啓旣爲天子然後其/禮如上所云自古有天下者必傳之子縱非其子亦)
　(是同系惟堯之傳舜舜之傳禹則非其本系此曠古/非常之事其傳位也旣非常禮則其承祭也亦豈可)
　(以常禮論哉噫此未易與拘儒曲士言也或曰子謂/舜與堯不同系亦有考乎曰堯使四岳揚側陋而后)
　(衆口舉舜其辭曰在下而舜自少耕稼陶漁則是賤/在民伍而非前代帝王子孫明矣今大戴禮帝系篇)
　(推舜以上曰瞽瞍曰蟜牛曰句望曰敬康曰窮蟬而/以窮蟬爲顓頊之子葢不足信若果然則舜乃堯之)
　(𤣥孫行舜所娶堯女乃曾祖姑行堯命契教民以人/倫曰男女有别豈其一家之内而無别乃近於禽獸)
　(乎以此知舜之爲側微/而非前代帝王之後也)
父爲天子諸侯子爲士祭以士其尸服以士服
　(鄭氏曰天子之子當封爲王者後以祀其受命之祖/云爲士則不必封其子擇其宗之賢若微子者其尸)
　(服以士服謂父以罪誅不成爲君也爲王者後及立/爲諸侯祀其先君以禮卒者尸服天子諸侯之服如)
　(遂無所封立則尸也祭也皆如士不敢僭用尊者衣/物孔氏曰鄭知父以罪誅以尸服士服故也以其嘗)
　(爲天子諸侯不可以庶人禮待之士是爵之最卑故/服其士服澄曰商紂旣亡國武王封微子于宋得用)
　(天子之禮祭其先王尸亦服天子之服紂得罪於天/武王以天吏奉天討伐之其子武庚亦罪人之子不)
　(可受封於私家祭紂但得用士禮紂雖嘗爲天子然/旣自絶于天爲獨夫矣則其尸亦但得服士服也湯)
　(放夏桀于南巢桀死後其子之祭之也禮亦宜然按/禮經缺亡此記所言二條於經無見葢王制雖言祭)
　(從生者喪從死者而中庸推武王周公之達孝亦不/過父爲大夫子爲士父爲士子爲大夫之禮而已若)
　(天子諸侯之於士尊卑貴賤懸絶如此記所言古亦/鮮有其事故竊假大聖之舜與大惡之紂以明此記)
　(之義應氏曰古之爲天子者皆積累世德而致之未/有一旦崛起而在尊位也其失天下者必有大惡自)
　(絶於天人之心否則未有不賴前哲以免也故德必/若舜禹而後能自匹夫驟興於萬乗惡必若桀紂而)
　(後忽自萬乗驟降於匹夫若諸侯與士之進退升黜/雖或有之而亦已鮮矣自周秦以降而後興替之不)
　(常貴賤之殊絶始比比有之此論其所祭所服者固/亦當時所絶無而僅有然先王制禮以該括古今之)
　(變而方來之人情事物不能違焉/所謂百世以俟聖人而不惑也)
○禮不王不禘王者禘其祖之所自出以其祖配之
　(舊本禮不王不禘四字别在一處劉氏曰此句當在/王者禘其祖之所自出之上脫誤爾澄按如劉說則)
　(與後篇大傳文同今從之趙氏曰禘王者之大祭不/王不禘明諸侯不得有也所自出謂所系之帝儀禮)
　(喪服傳曰都邑之士則知尊禰矣大夫及學士則知/尊祖矣諸侯及其大祖天子及其始祖之所自出朱)
　(子曰先王報本追逺之意莫深於禘長樂黄氏曰祀/先之禮自禰而祖自祖而推之以及於始祖其禮已)
　(備矣而禘之祭又推始祖之所自出而以其祖配之/也夫報本追逺而至於及其祖之所自出是其用意)
　(甚深而非淺近之思也澄曰夏以顓頊爲始祖顓頊/出於黄帝故禘黄帝於顓頊之廟而以顓頊配商以)
　(契爲始祖周以稷爲始祖稷契皆出於帝/嚳故禘帝嚳於稷契之廟而以稷契配也)
諸侯及其大祖而立四廟(大音/泰)
　(舊本而立四廟四字在上文以其祖配之之下無所/系屬義不可通劉氏曰此句上有缺文當曰諸侯及)
　(其大祖而立四廟澄按大傳以其祖配之之下有此/六字劉氏所謂有缺文者是也今從其說而以大傳)
　(篇之文補之言諸侯不得如天子之追禘大祖以上/所祭上及其大祖而止爾而大祖之下則立二昭二)
　(穆之廟爲/四親廟也)
○慈母與妾母不世祭也
　(慈母謂父命無母之妾子以有子而死之妾爲母者/也妾母謂妾之自有子者也諸侯無適子或立此二)
　(種妾之子爲君而其妾别無它子則其子之爲君者/歲時爲壇以祭其所生之母使庶公子主其祭然此)
　(君祭此妾母止在當身至此君之子則不復祭/之矣春秋穀梁傳所謂於子祭於孫止是也)
庶子王亦如之
　(舊本此六字在上文而立四廟之下文意不屬劉氏/曰此一句當在慈母與妾母不世祭也之下澄按其)
　(說是也今從之慈母妾母之子爲君者至再世則不/復祭其所生之母或有庶子立爲王者其禮亦如之)
　(也謂此王妾别無它子則子之爲王者歲時爲壇/祭之使王族主其祭亦一世而止再世不復祭也)
○别子爲祖繼别爲宗
　(鄭氏曰别子者諸侯之庶子别爲後世爲始祖也謂/之别子者公子不得禰先君繼别者别子之世長子)
　(爲其族人爲宗所謂百世不遷之宗也孔氏曰諸侯/適子之弟别於正適不得禰先君故稱别子其子孫)
　(爲卿大夫立此别子爲始祖故云别子爲祖别子之/世世長子恒繼别子與族人爲百世不遷之大宗故)
　(云繼别/爲宗也)
繼禰者爲小宗
　(鄭氏曰别子庶子之長子爲其昆弟爲宗也謂之小/宗者爲其將遷也孔氏曰别子之庶子所生長子繼)
　(此庶子與兄弟爲小宗比/大宗爲小故云小宗也)
有五世而遷之宗其繼髙祖者也是故祖遷於上宗易
於下
　(鄭氏曰謂小宗也小宗有四或繼高祖或繼曾祖或/繼祖或繼禰皆至五世則遷孔氏曰上從高祖下至)
　(𤣥孫之子此𤣥孫之子則合遷徙不得與族人爲宗/故云五世而遷此五世是繼高祖者之子若繼高祖)
　(之身未滿五世猶爲服也别子之後族人衆多或繼/高祖與三從兄弟爲宗或繼曾祖與再從兄弟爲宗)
　(或繼祖與同堂兄弟爲宗或繼禰與親兄弟爲宗一/身凡事四宗事親兄弟之適是繼禰小宗也事同堂)
　(兄弟之適是繼祖小宗也事再從兄弟之適是繼曾/祖小宗也事三從兄弟之適是繼高祖小宗也兼大)
　(宗爲五繼高祖者至子五世不復與四從兄弟爲宗/五世則遷各隨近相宗小宗所繼非一獨云繼禰者)
　(小宗雖四初皆繼禰爲始據初爲元也四世之時尚/事高祖五世至高祖之父不爲加服是祖遷於上四)
　(世之時仍宗三從族人至五世不復宗四從族人各/自隨近爲宗是宗易於下方氏曰祖遷於上宗易於)
　(下特五世遷之小宗爾若百世不遷之大宗則祖未/嘗遷宗未嘗易祖在上曰遷遷有升之之意宗在下)
　(曰易易有/去之之意)
尊祖故敬宗敬宗所以尊祖禰也
　(鄭氏曰宗者祖禰之正體孔氏曰宗是先祖正體以/尊祖故敬宗更云敬宗所以尊祖禰覆說尊祖之文)
　(澄曰敬繼祖之宗所以尊其爲祖之正體故敬禰之/宗所以尊其爲禰之正體上但言尊祖不言禰者舉)
　(尊以包卑祖者兼曾/高二祖通言三祖也)
庶子不祭禰者明其宗也
　(此庶子父庶也謂别子之庶孫繼别大宗之從子繼/禰小宗之親弟也有親兄爲繼禰小宗故不敢祭禰)
　(者以明其所宗者禰之正體孔氏曰禰適得立禰廟/故祭禰禰庶不得立禰廟故不得祭禰明其有所宗)
庶子不爲長子斬不繼祖與禰故也
　(此庶子亦父庶謂别子之曾孫繼别大宗之從孫繼/禰小宗之庶子繼祖小宗之親弟以其親兄是繼祖)
　(小宗繼禰又繼祖自已本身不繼祖又不繼禰已之/長子它日雖得繼已爲小宗然不繼己之祖與禰故)
　(服之同於庶子朞而不服長子三年之服鄭氏曰不/爲長子斬尊先祖之正體不二其統也孔氏曰父是)
　(庶子故不得爲長子斬二/世承重則得爲長子三年)
庶子不祭祖者明其宗也
　(此庶子祖庶也亦謂别子之曾孫繼别大宗之從孫/繼禰小宗親弟之長子繼祖小宗之同堂從兄弟此)
　(庶子它日父沒後雖得自爲小宗而祭其禰然不敢/祭祖者以明其所宗者祖之正體以上三條今必言)
　(别子及别大宗之某親者承上文别子爲祖繼别爲/宗兩句而自初言之實則循是以下雖去别子已逺)
　(皆然也鄭氏曰謂宗子庶子俱爲適士得立祖禰廟/者也凡正體在乎上者謂下正猶爲庶也孔氏曰祖)
　(庶雖爲適士得立禰廟不得立祖廟也鄭注正體謂/祖之適也下正謂禰之適也雖正爲禰適而於祖猶)
　(爲庶也五/宗悉然)
庶子不祭殤與無後者殤與無後者從祖祔食
　(鄭氏曰不祭殤者父之庶也不祭無後者祖之庶也/此二者當從祖祔食而已不祭祖無所食之也共其)
　(牲物而主子主其禮焉祖庶之殤則自祭之凡所祭/殤者唯適子爾無後者謂昆弟諸父也宗子之諸父)
　(無後者爲墠祭之孔氏曰殤謂未成人而死者無後/謂成人未昬或已娶無子而死者庶子不得祭父祖)
　(此殤與無後者之親共其牲物各從其祖祔食祖廟/在宗子之家已不得自祭之也父之庶者謂已是父)
　(之庶子及餘兄弟亦是父之庶子所生之適子爲殤/而死者不得自祭之以己是父庶不合立父廟故也)
　(殤尚不祭成人無後不祭可知祖之庶者謂已是祖/庶不合立祖廟故兄弟無後者不得祭之己若是曾)
　(祖之庶亦不得祭諸父無後者諸父無後當於曾祖/之廟而祭此不云曾祖言祖兼之也祖庶之殤謂已)
　(子已於祖爲庶然己是父適得立父廟故自祭祖殤/於父廟也宗子是士唯有祖禰二廟無曾祖廟故諸)
　(父無後者爲墠祭之若宗子爲大夫得立曾祖廟則/祭於曾祖廟不於墠也張子曰鄭注謂不祭殤者父)
　(之庶葢以殤未足以語世數特以己不祭禰故不祭/之不祭無後者祖之庶雖無後以其成人備世數當)
　(祔祖以祭不祭祖故不得而祭之也祖庶之殤則自/祭之言庶孫則得祭其子之殤者以已爲其祖矣無)
　(所祔之也凡所祭殤者唯適子此據禮天子下祭殤/五皆適子適孫之類故知凡殤非適皆不當特祭唯)
　(當從祖祔食應氏曰殤與無後皆庶子之子也殤者/幼而未成人無後者長而未有子鄭氏以殤爲己之)
　(子而繫於父之庶以無後爲兄弟而繫於祖之庶葢/以殤惟適可祭今適子之下又有無後者不應更祭)
　(故指此爲兄弟而言之夫所謂殤與無後包羅其義/云爾非謂庶子之子其適與庶皆死也適子或殤而)
　(死或無後而死皆從祖而祭於宗子之家謂之祔食/特袝焉而又食之非必同祭於祖故曾子問又謂之)
　(殤不祔祭若果如此則兄弟之/無後者亦不患於無所袝食矣)
○親親以三爲五以五爲九上殺下殺旁殺而親畢矣
(殺色/界切)
　(鄭氏曰已上親父下親子三也以父親祖以子親孫/五也以祖親髙祖以孫親𤣥孫九也殺謂親盆疏者)
　(服之則輕孔氏曰三者上父下子并已爲三也五者/己之父上加祖子下加孫則三爲五也九者又上加)
　(曾高二祖下加曾𤣥二孫則五爲九也上殺者據己/上服父祖而減殺服父三年服祖減殺至期以次減)
　(之應曾祖大功高祖小功而俱齊衰三月者父祖於/已是同體之親故依次減殺曾高其恩已疏故一等)
　(從齊衰三月也喪服注云重其衰麻尊尊也減其日/月恩殺也不可以大功小功旁親之服加至尊故皆)
　(服齊衰也下殺者謂下於子孫而減殺子服父三年/父亦宜報而父子首足不無等衰故父服子期也若)
　(正適傳重便得遂情父服子期孫卑理不得祖報故/九月若傳重者亦服期也爲孫旣大功則曾孫宜五)
　(月但曾孫服曾祖止三月故曾祖報亦一時也曾祖/是正尊自加齊衰服曾孫卑故正服緦麻曾孫旣緦)
　(麻三月𤣥孫理不容異故服同三月旁殺者世叔之/屬是也父是至尊故三年若據祖期斷則世叔宜九)
　(月而世叔是父一體故加至期也從世叔旣疏加所/不及據期而殺是以五月族世叔又疏一等故宜緦)
　(麻此外無服也此是發父而旁漸至輕也又祖是父/一體故加至期而祖之兄弟非己一體故加亦不及)
　(據於期之繼殺便止五月族祖又疏一等故宜緦麻/此外無服是發祖而旁漸殺也又曾祖據期本應五)
　(月曾祖之兄弟爲族曾祖旣疏一等故三月也自此/以外及高祖之兄弟悉無服矣又至親期斷兄弟至)
　(親一體相爲而期同堂兄弟疏一等故九月從祖兄/弟又疏一等故小功族之昆弟又殺一等故宜三月)
　(此外無服是發兄弟而旁殺也又父爲子期兄弟之/子但宜九月而今亦期者父於子本應報以三年特)
　(爲首足故降至期兄弟之子爲世叔本應九月言世/叔與尊者一體而加至期世叔旁尊不得自比彼父)
　(祖之重無義相降故報兄弟子期且己與兄弟一體/兄弟之子不宜隔異與己子等所以至期又同堂兄)
　(弟之子服從伯叔無加則從伯叔之子亦正報五月/也族兄弟之子又疏故宜緦爾此發子而旁殺也又)
　(孫服祖期祖尊故爲孫大功兄弟之孫服從祖五月/故從祖報之小功也同堂兄弟之孫旣疏爲之緦麻)
　(其外無服矣曾祖爲曾孫三月爲兄弟曾孫以無尊/降之故亦三月始自父母終於族人故云親畢矣且)
　(五屬之親若同父則期同祖則大功同曾祖則/小功同高祖則緦麻高祖外無服亦是畢也)
親親尊尊長長男女之有别人道之大者也(長之兩切/别彼列切)
　(鄭氏曰言服之所以隆殺澄曰此一條舊本與上殺/下殺旁殺而親畢之文不相屬其實當相屬故鄭注)
　(以爲言服之隆殺葢以結上親親三五九之意也親/親之三五九以一家所親之親合爲一而言也此條)
　(之親親在尊尊長長男女有别之先以一家所親之/親分爲四而言也親親謂親而非尊非長者大傳謂)
　(之下治子孫此章所謂下孫之親正子孫之服與從/族旁親之子孫也尊尊謂親而又尊者大傳謂之上)
　(治祖禰此章所謂上殺之親正父祖與從族旁尊之/父祖也長長謂親而又長者言長則兼幼矣大傳謂)
　(之旁治昆弟此章所謂旁殺之親正昆弟與從族旁/長旁幼之昆弟也男女之有别謂它姓之女來爲本)
　(姓婦本姓之女徃爲它姓婦者是爲内治夫婦之親/大傳之服術所謂名服出入服也獨皇氏不取鄭注)
　(謂此是記者言别事不論服之隆殺澄初亦頗然其/說而以此爲汎論親親者父子之倫尊尊者君臣之)
　(倫長長者兄弟之倫男女有别者夫婦之倫該五倫/之四故曰人道之大其後細味上下文意又觀大傳)
　(與此章文意大同小異乃知已說爲非而鄭注爲審/但孔疏所釋親親尊尊之服未當爾故特據大傳上)
　(治下治旁治之說以/定尊親長之服焉)
　　　右記祔及吉祭凡十一節
　禮記纂言卷十二
欽定四庫全書
　禮記纂言卷十三　　　　　元　吳澄　撰
　　服問
　　(此篇所記與喪服小記篇内喪服一章相類無問/辭而名曰服問者盖是有人問䘮服而知禮者援)
　　(據禮經傳記逐節答之如此記者但記其所/答之辭為一篇而不復記其所問之因也)
君爲天子三年夫人如外宗之爲君也(爲云僞切/後並同)
　(鄭氏曰諸侯爲天子服斬夫人亦從服期外宗君外/親之婦也其夫與諸侯爲兄弟服斬妻從服期孔氏)
　(曰熊氏云外宗有二卿大夫之妻一也君之姑姊妹/之女舅之女從母之女二也此外宗是諸侯外親之)
　(婦若姑之子婦從母之子婦其夫是君外姓之親在/於它國當尊諸侯不繼本服之親也故諸侯死來爲)
　(之服斬其婦亦名/外宗從服期也)
世子不爲天子服
　(鄭氏曰逺嫌也不服與畿外之民同也孔氏曰諸/侯世子有繼世之道所以逺嫌不爲天子服也)
君所主夫人妻大子適婦(適東歴/切下同)
　(鄭氏曰言妻見大夫以下亦爲此三人爲喪主也孔/氏曰夫人大子適婦此三人旣正雖國君之尊猶主)
　(其喪非此則不主也大夫以下亦爲妻及適子適婦/爲主也山陰陸氏曰言妻非見大夫以下大夫以下)
　(爲此三人爲喪主不必見也曲禮/曰公侯有夫人有世婦有妻有妾)
○大夫之適子爲君夫人大子如士服(大音/泰)
　(鄭氏曰大夫不世子不嫌也士爲國君斬小君期大/子君服斬臣從服期孔氏曰大夫無繼世之道其子)
　(無嫌爲君與夫人及君/之大子得如士服也)
○君之母非夫人則羣臣無服唯近臣及僕驂乗從服
唯君所服服也(乗去/聲)
　(鄭氏曰妾先君所不服也禮庶子爲後爲其母緦言/唯君所服伸君也春秋有以小君服之者若小君在)
　(則益不可孔氏曰君母是適夫人則羣臣服期非夫/人則君服緦羣臣無服近臣謂閽寺之屬僕御車者)
　(驂車右也貴臣不服賤者隨君服緦喪服記云公子/爲其母練冠麻衣縓縁今以爲君得緦服者仲君之)
　(尊也此禮之正法也春秋文公四年僖公之母成風/昭公十一年昭公之母齊歸皆妾母尊爲夫人非正)
　(禮也禮無二適女君卒繼/攝其事不得復立爲夫人)
○公爲卿大夫錫衰以居出亦如之當事則弁絰大夫
相爲亦然爲其妻徃則服之出則否
　(鄭氏曰弁絰如爵弁而素加絰也不當事則皮弁出/謂以它事不至喪所孔氏曰公爲卿大夫喪成服後)
　(著錫衰以居以它事出亦服錫衰首則皮弁若君徃/弔卿大夫當大斂及殯及將葬啓殯之事則首弁絰)
　(於士雖當事首皮弁大夫相爲亦如君於卿大夫不/當事則皮弁當事則弁絰大夫於士當事亦皮弁公)
　(於卿大夫之妻及卿大夫相爲其妻徃臨其喪則錫/衰不恒著以居若他事出亦不服其當殯斂亦弁絰)
　(也山陰陸氏曰當事則弁絰者據此王爲三公六卿/錫衰大夫士疑衰其首服葢當事而後弁絰也大夫)
　(相爲亦然者雜記曰大夫哭大夫弁絰與殯亦弁絰/爲其妻徃則弔也弔而服之弔而出則除之喪服傳)
　(曰大夫弔於命婦錫衰/命婦弔於大夫亦錫衰)
○傳曰有從輕而重公子之妻爲其皇姑
　(鄭氏曰皇君也諸侯妾子之妻爲其君姑齊衰與爲/小君同舅不厭婦也孔氏曰傳曰者舊有成傳引之)
　(公子謂諸侯妾子皇姑卽公子之母也諸侯在尊厭/妾子使爲母練冠諸侯沒得爲母大功而妾子妻不)
　(辨諸侯存沒爲夫之母期夫練冠是輕妻爲期是重/故云從輕而重妾非女君而此婦所尊與女君同故)
　(云君/姑)
有從重而輕爲妻之父母
　(鄭氏曰妻齊衰而夫從緦/麻不降一等言非服差)
有從無服而有服公子之妻爲公子之外兄弟
　(鄭氏曰謂爲公子之外祖父母從母緦麻孔氏曰公/子之外兄弟謂公子之外祖父母也公子被厭不服)
　(已母之外家妻猶服公子外祖父母從母緦麻是從/無服而有服也公子外兄弟知非公子姑之子者以)
　(喪服小記云夫之所爲兄弟服妻皆降一等大爲姑/之子緦麻則妻無服外祖父母從母皆小功之服凡)
　(小功者謂爲兄弟若同宗則直稱兄弟以外族故稱/外兄弟也澄按禮家雖有凡小功以下爲兄弟之文)
　(然稱外祖父母從母爲外兄弟終是未詳其義葢謂/外家之親而服小功兄弟之服者以外祖父母及從)
　(母皆是小功服/故以兄弟稱也)
有從有服而無服公子爲其妻之父母
　(鄭氏曰凡公子厭於君降其私親女君之子不降也/孔氏曰雖爲公子之妻猶爲父母期公子被厭不從)
　(妻服父母是從/有服而無服也)
○傳曰母出則爲繼母之黨服母死則爲其母之黨服
爲其母之黨服則不爲繼母之黨服
　(鄭氏曰雖外親亦無二澄曰母出謂己母被出而父/再娶己母義絶子雖不絶母服而母黨之恩則絶矣)
　(故加服繼母之黨與己母之黨同也母死謂己母死/而父再娶己母祔廟是父之初配雖有繼母而子仍)
　(服死母之黨其服繼母之身雖同己母而/繼母之黨則不同於己母之黨故不服也)
○傳曰罪多而刑五喪多而服五上祔下祔列也(列音/例)
　(鄭氏曰列等比也孔氏曰言罪之與喪其數雖多其/限同五其等列相似也故云列也澄曰罪多而墨辟)
　(千劓辟千剕辟五百宫辟三百大辟二百之類喪多/如儀禮喪服篇斬衰章爲某人等齊衰章爲某人等)
　(之類言罪雖多而皆不出乎墨劓剕宫大辟五者之/刑喪雖多而皆不出乎斬衰齊衰大功小功緦麻五)
　(者之服其或刑書禮書所載不盡者以例通之由輕/而加重則附于在上之例由重而減輕則附于在下)
　(之例通此二例則雖至多之罪至多之喪而刑書中/之五刑禮書中之五服足以該之而無不盡者矣)
　　　右記䘮服輕重凡七節
三年之喪旣練矣有期之喪旣葬矣則帶其故葛帶絰
期之絰服其功衰(期音基/下同)
　(鄭氏曰帶其故葛帶者三年旣練期及葬差相似也/絰期之葛絰三年旣練首絰除矣爲父旣練衰七升)
　(母旣葬衰八升凡齊衰旣葬衰或八升或九升服其/功衰服麤衰孔氏曰三年之喪練祭後葛帶期喪旣)
　(葬男子應著葛帶與三年之葛帶麤細正同以父葛/爲重故帶其故葛帶練後男子首絰除矣其首空故)
　(絰期之葛絰若婦人練後麻帶旣除則首絰練之故/葛絰要帶期之麻帶也功衰謂服父練之功衰也)
有大功之喪亦如之
　(鄭氏曰大功之麻變三年之練葛期旣葬之葛帶小/於練之葛帶又當有絰亦反服其故葛帶絰期之絰)
　(此雖變麻服葛大小同爾亦服其功衰凡三年之喪/旣練始遭齊衰大功之喪絰帶皆麻孔氏曰三年之)
　(喪練後有大功之喪以大功初死之麻變三年練後/之葛首要皆麻謂之重麻大功旣葬葛帶三寸有餘)
　(三年練之葛帶則四寸有餘故大功旣葬反服練之/故葛帶大功初喪首麻若要服練之葛帶首服大功)
　(旣葬之葛絰則不爲五分去一故首絰進與期之旣/葬同五寸有餘大功初喪首麻絰五寸餘要麻帶四)
　(寸餘旣葬首葛絰應四寸餘要葛絰應三寸餘/此雖變麻服葛與大功初死之麻絰大小同也)
小功無變也
　(鄭氏曰無所變於大功齊斬之服不用輕累重也孔/氏曰言先有大功以上喪服今遭小功之喪無變於)
　(前服不以輕服/減累於重也)
○麻之有本者變三年之葛
　(鄭氏曰有本謂大功以上也小功以下澡麻斷本孔/氏曰大功以上并留麻之根本合糾爲帶如此者得)
　(變三年之練葛若小功以下其絰澡麻斷本是麻之/無本者不得變三年之葛也言變三年葛舉其重者)
　(期之葛亦/得變之)
○旣練遇麻斷本者於免絰之旣免去絰每可以絰必
絰旣絰則去之(斷東管切免音問下/並同去起吕切下同)
　(鄭氏曰雖無變縁練無首絰於有事則免絰如其倫/免無不絰絰有不免其無事則自若練服也孔氏曰)
　(遇麻斷本謂遭小功之喪此明斬衰旣練之後遭小/功之喪雖不變服得爲之加絰也以練無首絰於小)
　(功喪有事於免之時則爲之加小功之絰旣免去絰/謂斂殯事竟則脫去其絰也小功以下之喪當斂殯)
　(之節每可以絰之時必爲之加麻旣絰則去/之謂不應絰之時則去其絰自若練服也)
小功不易喪之練冠如免則絰其緦小功之絰因其初
葛帶
　(孔氏曰言小功以下之喪不合變易三年喪之練冠/其期之練冠亦不得易如當緦小功著免之節則首)
　(絰其緦與小功之絰所以爲後喪緦小功絰者以前/喪練冠首絰已除故也上云小功不易明緦不易下)
　(云緦小功之絰兼云緦者恐免絰不及緦故也因其/初葛帶者言小功以下之喪要中所著仍因其初喪)
　(練葛帶上文云期喪旣葬則帶練之故葛帶此小功/以下之喪亦著練之初葛帶不云故而云初者以期)
　(初喪之時變練之葛帶爲麻期旣葬之後還反復練/之故葛帶故言故也其小功以下之喪不變練之葛)
　(帶故云初/葛帶也)
緦之麻不變小功之葛小功之麻不變大功之葛以有
本爲稅(稅吐外切/下之稅同)
　(鄭氏曰稅亦變易也小功以下之麻雖與上葛同猶/不變也此要其麻有本者乃變上爾孔氏曰以輕喪)
　(之麻本服旣輕雖初喪之麻不變前重喪之葛也以/有本爲稅者大功以上麻絰有本者得稅變前喪緦)
　(與小功麻絰旣無本/不合稅變前喪也)
○殤長中變三年之葛終殤之月筭而反三年之葛是
非重麻爲其無卒哭之稅下殤則否(長知兩切重直勇/切爲其云僞切)
　(鄭氏曰謂大功之親爲殤在緦小功者也可以變三/年之葛正親親也三年之葛大功變旣練齊衰變旣)
　(虞卒哭凡喪卒哭受麻以葛殤以麻終喪之月數非/重之而不變爲殤未成人文不縟爾下殤則否言賤)
　(也男子爲大功之殤中從上服小功婦人爲之中從/下服緦麻孔氏曰殤長中者謂本服大功今降在長)
　(中殤男子則爲之小功婦人爲長殤小功中殤則緦/麻如此者得變三年之葛也著此殤服之麻終其月)
　(筭數如小功則五月緦麻則三月著麻月滿還反三/年之葛也言服殤長中之麻不改是非重此麻也以)
　(殤服初死服麻以後無卒哭稅麻服葛/之法以其質畧無文飾之繁數故也)
○凡見人無免絰雖朝於君無免絰唯公門有稅齊衰
(免絰音勉下同朝音潮/稅吐活切又始銳切)
　(鄭氏曰見人謂行求見人也無免絰絰重也稅猶免/也古者說或作稅有免齊衰謂不杖齊衰也於公門)
　(有免齊衰則大功有免絰也孔氏曰以絰重縱徃朝/君亦無免稅於絰也唯至公門已有不杖齊衰則脫)
　(去其衰絰猶不去也若杖齊衰及斬衰雖入公/門衰亦不稅也其大功非但脫衰又免去絰也)
傳曰君子不奪人之喪亦不可奪喪也
　(此文已見雜記今再引之以結上文孔氏曰君子以/已恕物不可奪人喪禮故君許臣著絰亦不可自奪)
　(喪所以已有重喪猶/絰以見君申喪禮也)
　　　右記䘮服變易凡七節
　
　
　
　
　
　
　
　禮記纂言卷十三
欽定四庫全書
　禮記纂言卷十三　　　　　元　吳澄　撰
　　服問
　　(此篇所記與喪服小記篇内喪服一章相類無問/辭而名曰服問者盖是有人問䘮服而知禮者援)
　　(據禮經傳記逐節答之如此記者但記其所/答之辭為一篇而不復記其所問之因也)
君爲天子三年夫人如外宗之爲君也(爲云僞切/後並同)
　(鄭氏曰諸侯爲天子服斬夫人亦從服期外宗君外/親之婦也其夫與諸侯爲兄弟服斬妻從服期孔氏)
　(曰熊氏云外宗有二卿大夫之妻一也君之姑姊妹/之女舅之女從母之女二也此外宗是諸侯外親之)
　(婦若姑之子婦從母之子婦其夫是君外姓之親在/於它國當尊諸侯不繼本服之親也故諸侯死來爲)
　(之服斬其婦亦名/外宗從服期也)
世子不爲天子服
　(鄭氏曰逺嫌也不服與畿外之民同也孔氏曰諸/侯世子有繼世之道所以逺嫌不爲天子服也)
君所主夫人妻大子適婦(適東歴/切下同)
　(鄭氏曰言妻見大夫以下亦爲此三人爲喪主也孔/氏曰夫人大子適婦此三人旣正雖國君之尊猶主)
　(其喪非此則不主也大夫以下亦爲妻及適子適婦/爲主也山陰陸氏曰言妻非見大夫以下大夫以下)
　(爲此三人爲喪主不必見也曲禮/曰公侯有夫人有世婦有妻有妾)
○大夫之適子爲君夫人大子如士服(大音/泰)
　(鄭氏曰大夫不世子不嫌也士爲國君斬小君期大/子君服斬臣從服期孔氏曰大夫無繼世之道其子)
　(無嫌爲君與夫人及君/之大子得如士服也)
○君之母非夫人則羣臣無服唯近臣及僕驂乗從服
唯君所服服也(乗去/聲)
　(鄭氏曰妾先君所不服也禮庶子爲後爲其母緦言/唯君所服伸君也春秋有以小君服之者若小君在)
　(則益不可孔氏曰君母是適夫人則羣臣服期非夫/人則君服緦羣臣無服近臣謂閽寺之屬僕御車者)
　(驂車右也貴臣不服賤者隨君服緦喪服記云公子/爲其母練冠麻衣縓縁今以爲君得緦服者仲君之)
　(尊也此禮之正法也春秋文公四年僖公之母成風/昭公十一年昭公之母齊歸皆妾母尊爲夫人非正)
　(禮也禮無二適女君卒繼/攝其事不得復立爲夫人)
○公爲卿大夫錫衰以居出亦如之當事則弁絰大夫
相爲亦然爲其妻徃則服之出則否
　(鄭氏曰弁絰如爵弁而素加絰也不當事則皮弁出/謂以它事不至喪所孔氏曰公爲卿大夫喪成服後)
　(著錫衰以居以它事出亦服錫衰首則皮弁若君徃/弔卿大夫當大斂及殯及將葬啓殯之事則首弁絰)
　(於士雖當事首皮弁大夫相爲亦如君於卿大夫不/當事則皮弁當事則弁絰大夫於士當事亦皮弁公)
　(於卿大夫之妻及卿大夫相爲其妻徃臨其喪則錫/衰不恒著以居若他事出亦不服其當殯斂亦弁絰)
　(也山陰陸氏曰當事則弁絰者據此王爲三公六卿/錫衰大夫士疑衰其首服葢當事而後弁絰也大夫)
　(相爲亦然者雜記曰大夫哭大夫弁絰與殯亦弁絰/爲其妻徃則弔也弔而服之弔而出則除之喪服傳)
　(曰大夫弔於命婦錫衰/命婦弔於大夫亦錫衰)
○傳曰有從輕而重公子之妻爲其皇姑
　(鄭氏曰皇君也諸侯妾子之妻爲其君姑齊衰與爲/小君同舅不厭婦也孔氏曰傳曰者舊有成傳引之)
　(公子謂諸侯妾子皇姑卽公子之母也諸侯在尊厭/妾子使爲母練冠諸侯沒得爲母大功而妾子妻不)
　(辨諸侯存沒爲夫之母期夫練冠是輕妻爲期是重/故云從輕而重妾非女君而此婦所尊與女君同故)
　(云君/姑)
有從重而輕爲妻之父母
　(鄭氏曰妻齊衰而夫從緦/麻不降一等言非服差)
有從無服而有服公子之妻爲公子之外兄弟
　(鄭氏曰謂爲公子之外祖父母從母緦麻孔氏曰公/子之外兄弟謂公子之外祖父母也公子被厭不服)
　(已母之外家妻猶服公子外祖父母從母緦麻是從/無服而有服也公子外兄弟知非公子姑之子者以)
　(喪服小記云夫之所爲兄弟服妻皆降一等大爲姑/之子緦麻則妻無服外祖父母從母皆小功之服凡)
　(小功者謂爲兄弟若同宗則直稱兄弟以外族故稱/外兄弟也澄按禮家雖有凡小功以下爲兄弟之文)
　(然稱外祖父母從母爲外兄弟終是未詳其義葢謂/外家之親而服小功兄弟之服者以外祖父母及從)
　(母皆是小功服/故以兄弟稱也)
有從有服而無服公子爲其妻之父母
　(鄭氏曰凡公子厭於君降其私親女君之子不降也/孔氏曰雖爲公子之妻猶爲父母期公子被厭不從)
　(妻服父母是從/有服而無服也)
○傳曰母出則爲繼母之黨服母死則爲其母之黨服
爲其母之黨服則不爲繼母之黨服
　(鄭氏曰雖外親亦無二澄曰母出謂己母被出而父/再娶己母義絶子雖不絶母服而母黨之恩則絶矣)
　(故加服繼母之黨與己母之黨同也母死謂己母死/而父再娶己母祔廟是父之初配雖有繼母而子仍)
　(服死母之黨其服繼母之身雖同己母而/繼母之黨則不同於己母之黨故不服也)
○傳曰罪多而刑五喪多而服五上祔下祔列也(列音/例)
　(鄭氏曰列等比也孔氏曰言罪之與喪其數雖多其/限同五其等列相似也故云列也澄曰罪多而墨辟)
　(千劓辟千剕辟五百宫辟三百大辟二百之類喪多/如儀禮喪服篇斬衰章爲某人等齊衰章爲某人等)
　(之類言罪雖多而皆不出乎墨劓剕宫大辟五者之/刑喪雖多而皆不出乎斬衰齊衰大功小功緦麻五)
　(者之服其或刑書禮書所載不盡者以例通之由輕/而加重則附于在上之例由重而減輕則附于在下)
　(之例通此二例則雖至多之罪至多之喪而刑書中/之五刑禮書中之五服足以該之而無不盡者矣)
　　　右記䘮服輕重凡七節
三年之喪旣練矣有期之喪旣葬矣則帶其故葛帶絰
期之絰服其功衰(期音基/下同)
　(鄭氏曰帶其故葛帶者三年旣練期及葬差相似也/絰期之葛絰三年旣練首絰除矣爲父旣練衰七升)
　(母旣葬衰八升凡齊衰旣葬衰或八升或九升服其/功衰服麤衰孔氏曰三年之喪練祭後葛帶期喪旣)
　(葬男子應著葛帶與三年之葛帶麤細正同以父葛/爲重故帶其故葛帶練後男子首絰除矣其首空故)
　(絰期之葛絰若婦人練後麻帶旣除則首絰練之故/葛絰要帶期之麻帶也功衰謂服父練之功衰也)
有大功之喪亦如之
　(鄭氏曰大功之麻變三年之練葛期旣葬之葛帶小/於練之葛帶又當有絰亦反服其故葛帶絰期之絰)
　(此雖變麻服葛大小同爾亦服其功衰凡三年之喪/旣練始遭齊衰大功之喪絰帶皆麻孔氏曰三年之)
　(喪練後有大功之喪以大功初死之麻變三年練後/之葛首要皆麻謂之重麻大功旣葬葛帶三寸有餘)
　(三年練之葛帶則四寸有餘故大功旣葬反服練之/故葛帶大功初喪首麻若要服練之葛帶首服大功)
　(旣葬之葛絰則不爲五分去一故首絰進與期之旣/葬同五寸有餘大功初喪首麻絰五寸餘要麻帶四)
　(寸餘旣葬首葛絰應四寸餘要葛絰應三寸餘/此雖變麻服葛與大功初死之麻絰大小同也)
小功無變也
　(鄭氏曰無所變於大功齊斬之服不用輕累重也孔/氏曰言先有大功以上喪服今遭小功之喪無變於)
　(前服不以輕服/減累於重也)
○麻之有本者變三年之葛
　(鄭氏曰有本謂大功以上也小功以下澡麻斷本孔/氏曰大功以上并留麻之根本合糾爲帶如此者得)
　(變三年之練葛若小功以下其絰澡麻斷本是麻之/無本者不得變三年之葛也言變三年葛舉其重者)
　(期之葛亦/得變之)
○旣練遇麻斷本者於免絰之旣免去絰每可以絰必
絰旣絰則去之(斷東管切免音問下/並同去起吕切下同)
　(鄭氏曰雖無變縁練無首絰於有事則免絰如其倫/免無不絰絰有不免其無事則自若練服也孔氏曰)
　(遇麻斷本謂遭小功之喪此明斬衰旣練之後遭小/功之喪雖不變服得爲之加絰也以練無首絰於小)
　(功喪有事於免之時則爲之加小功之絰旣免去絰/謂斂殯事竟則脫去其絰也小功以下之喪當斂殯)
　(之節每可以絰之時必爲之加麻旣絰則去/之謂不應絰之時則去其絰自若練服也)
小功不易喪之練冠如免則絰其緦小功之絰因其初
葛帶
　(孔氏曰言小功以下之喪不合變易三年喪之練冠/其期之練冠亦不得易如當緦小功著免之節則首)
　(絰其緦與小功之絰所以爲後喪緦小功絰者以前/喪練冠首絰已除故也上云小功不易明緦不易下)
　(云緦小功之絰兼云緦者恐免絰不及緦故也因其/初葛帶者言小功以下之喪要中所著仍因其初喪)
　(練葛帶上文云期喪旣葬則帶練之故葛帶此小功/以下之喪亦著練之初葛帶不云故而云初者以期)
　(初喪之時變練之葛帶爲麻期旣葬之後還反復練/之故葛帶故言故也其小功以下之喪不變練之葛)
　(帶故云初/葛帶也)
緦之麻不變小功之葛小功之麻不變大功之葛以有
本爲稅(稅吐外切/下之稅同)
　(鄭氏曰稅亦變易也小功以下之麻雖與上葛同猶/不變也此要其麻有本者乃變上爾孔氏曰以輕喪)
　(之麻本服旣輕雖初喪之麻不變前重喪之葛也以/有本爲稅者大功以上麻絰有本者得稅變前喪緦)
　(與小功麻絰旣無本/不合稅變前喪也)
○殤長中變三年之葛終殤之月筭而反三年之葛是
非重麻爲其無卒哭之稅下殤則否(長知兩切重直勇/切爲其云僞切)
　(鄭氏曰謂大功之親爲殤在緦小功者也可以變三/年之葛正親親也三年之葛大功變旣練齊衰變旣)
　(虞卒哭凡喪卒哭受麻以葛殤以麻終喪之月數非/重之而不變爲殤未成人文不縟爾下殤則否言賤)
　(也男子爲大功之殤中從上服小功婦人爲之中從/下服緦麻孔氏曰殤長中者謂本服大功今降在長)
　(中殤男子則爲之小功婦人爲長殤小功中殤則緦/麻如此者得變三年之葛也著此殤服之麻終其月)
　(筭數如小功則五月緦麻則三月著麻月滿還反三/年之葛也言服殤長中之麻不改是非重此麻也以)
　(殤服初死服麻以後無卒哭稅麻服葛/之法以其質畧無文飾之繁數故也)
○凡見人無免絰雖朝於君無免絰唯公門有稅齊衰
(免絰音勉下同朝音潮/稅吐活切又始銳切)
　(鄭氏曰見人謂行求見人也無免絰絰重也稅猶免/也古者說或作稅有免齊衰謂不杖齊衰也於公門)
　(有免齊衰則大功有免絰也孔氏曰以絰重縱徃朝/君亦無免稅於絰也唯至公門已有不杖齊衰則脫)
　(去其衰絰猶不去也若杖齊衰及斬衰雖入公/門衰亦不稅也其大功非但脫衰又免去絰也)
傳曰君子不奪人之喪亦不可奪喪也
　(此文已見雜記今再引之以結上文孔氏曰君子以/已恕物不可奪人喪禮故君許臣著絰亦不可自奪)
　(喪所以已有重喪猶/絰以見君申喪禮也)
　　　右記䘮服變易凡七節
　
　
　
　
　
　
　
　禮記纂言卷十三
欽定四庫全書
　禮記纂言卷十四上　　　　元　吳澄　撰
　　檀弓
　　(舊本公儀子仲之䘮檀弓免焉為此篇之第一章/故摘檀弓二字名篇今更定章次檀弓章雖不在)
　　(篇首而篇名/則存其舊云)
事親有隠而無犯左右就養無方服勤至死致䘮三年
(左右如字/養以尚切)
　(鄭氏曰隠謂不揚其過失無犯不犯顔而諫論語曰/事父母幾諫左右謂扶持之方猶常也子則然無常)
　(人勤勞辱之事也/凡此以恩為制)
事君有犯而無隠左右就養有方服勤至死方䘮三年
　(廬陵胡氏曰無隠謂不匿情有方謂有常職鄭氏/曰有方不可侵官方䘮資於事父凡此以義為制)
事師無犯無隠左右就養無方服勤至死心䘮三年
　(鄭氏曰心䘮戚容如父而無服也凡此以恩義之間/為制山隂陸氏曰隠而無犯謂恐傷親意情有不盡)
　(犯而無隠謂君臣尚義盡情以諫若謂無隠得稱揚/其過失豈事君之道哉臣子揚美隠惡君親一例也)
　(事師無犯無隠言雖盡情猶㣲而婉孔氏曰子之事/親主恩不欲聞親過惡故有隠不欲違親顔色故無)
　(犯左右僕從之臣立有左右之位子在親左右扶持/不常一人在左一人在右也致之言至也謂哀情至)
　(極方䘮謂比方父䘮事師無犯是同親之恩無隠是/同君之義方氏曰就養者就而養之不離也服勤者)
　(服其勤勞不釋也養言左右則養無所不至矣勤言/至死則勤無時或已矣非親孰生非君孰治非師孰)
　(教吾所以報之者其䘮之或以致或以方或以心雖/各不同所以盡三年之隆則一也其序先親後君内)
　(外之分也先君後師貴賤之等也長樂陳氏曰親育/我報之以仁有隠至致䘮皆仁也君覆我報之以義)
　(有犯至方䘮皆義也師之成我同乎仁而不全乎仁/同乎義而不全乎義故無犯與親同無隠則與親異)
　(無隠與君同無犯則與君異䘮三年與君親同無服/則與君親異師之有䘮不始於古古者教出於君又)
　(孰為䘮師之禮哉季世而下家有學人有師此䘮師/之禮所由起也張子曰古不制師服師服無定體也)
　(見彼之善而已傚之亦師也故有得其一言一義而/如朋友者有親炙如兄弟者有成就己身而恩如天)
　(地父母者此豈可一槩服之故聖人不制其服心䘮/之可也孔子死門人一時心䘮又豈可責其一槩以)
　(傳道乆近而各盡其哀之隆殺如子貢獨居三年而/後歸程子曰師不立服不可立也當以情之厚薄事)
　(之大小處之如顔閔於孔子其成已之功與君父並/雖斬衰三年可也其次各有淺深稱其情而已下至)
　(曲藝莫不有師/豈可一槩制服)
○天子崩三日祝先服五日官長服七日國中男女服
三月天下服
　(孔氏曰祝大祝商祝也服服杖也杖是䘮服之數故/呼杖為服祝佐含歛先病故先杖也子亦三日而杖)
　(官長大夫士也服亦服杖也病在祝後故五日國中/男女謂畿内民及庶人在官者服謂齊衰三月而除)
　(之必待七日者天子七日而殯殯後嗣王成服故民/得成服也天下謂諸侯之大夫為王繐衰既葬而除)
　(之近者亦不待三月今據逺者言爾然四條皆云服/何以知其或杖服或衰服按䘮大記云君之䘮三日)
　(于夫人杖五日既殯授大夫世婦杖又䘮服四制云/三日授子杖五日授大夫杖七日授士杖如大記及)
　(四制所云則此三日五日是服杖明矣其七日及三/月者惟服而已無杖四制云七日授士杖此云五日)
　(士杖者士若有地德深者則五日若無地德薄者則/七日崔氏云此據朝廷之士四制是邑宰之士也)
虞人致百祀之木可以為棺椁者斬之不至者廢其祀
刎其人(刎勿/粉切)
　(鄭氏曰虞人掌山澤之官百祀畿内百縣之祀也以/為棺椁作棺椁也斬伐也孔氏曰百祀者畿内諸臣)
　(采地之祀言百者舉全數謂王殯後亊既殯旬而布/材故虞人斬百祀之木可以為周棺之椁者送之必)
　(取祀木者賀瑒云君者徳著幽顯若存則人神均其/慶沒則靈祗等其哀傷也方氏曰刎剄也自吻下刑)
　(之也澄曰廢其祀刎其人葢設此辭而令之以見王/䘮尤重於神祀也如誓師而曰無敢不供汝則有大)
　(刑是也非果必廢之刎之也葢祀木者神祗所主豈/可斬伐唯為天子采椁木則雖祀木亦斬無或敢占)
　(吝者若或占吝不以其木至是不供王䘮為大/不敬故設廢祀刎人之辭使人不敢慢令也)
○天子之棺四重水兕革棺被之其厚三寸地棺一梓
棺二四者皆周(重平聲被皮寄/切杝羊支切)
　(鄭氏曰諸公三重諸侯再重大夫一重士不重水兕/革棺被之謂以水牛兕牛之革為棺被革各厚三寸)
　(合六寸也杝椴也杝棺一謂椑棺梓棺二謂屬與大/棺周匝也凡棺用耐濕之物孔氏曰天子之棺四重)
　(尊者尚深邃也水牛兕牛皮二物為一重杝為第二/重屬為第三重大棺為第四重四重凡五物大棺厚)
　(八寸屬六寸椑四寸二皮六寸合二尺四寸上公三/重去水牛之三寸餘兕椑屬大棺合二尺一寸侯伯)
　(子男再重又去兕之三寸餘杝屬大棺合一尺八寸/列國卿大夫一重又除椑四寸餘屬大棺合一尺四)
　(寸大夫則大棺厚六寸屬四寸合一尺士不重但大/棺六寸爾庶人則四寸也天子卿大夫與列國君同)
　(天子之士與諸侯大夫同然春秋時多僭趙簡子言/罰乃不設屬椑非也凡棺用耐濕之物水牛兕牛皮)
　(耐濕故最在裏近尸二皮不厚故合被之令各厚三/寸杝椴木材亦耐濕故次皮諸侯無革則杝親尸所)
　(謂君即位為椑是也杝棺之外有屬棺屬棺之外有/大棺大棺與屬棺並用梓故云二四者四重也皆周)
　(謂四重之棺上下四旁悉周匝也/唯椁不周下有茵上有抗席也)
棺束縮二衡三衽每束一(衡讀/為横)
　(孔氏曰棺束者古棺無釘用皮束合之縮縱也衡横/也縱束二行衡束三行衽小要也其形兩頭廣中間)
　(小棺既不用釘但先鑿棺邊及兩頭合際處作坎形/以小要連之令固並相對每束以一行之衽連之若)
　(豎束處則竪着其衽以連棺葢及/底之木使與棺頭尾之材相固)
柏椁以端長六尺
　(孔氏曰柏椁者天子椁用柏諸侯松大夫柏士雜木/以端者端猶頭也以此木之頭首題湊向内每段長)
　(六尺而方一尺椁材從下壘至上始題湊木之頭/相向而作四阿皇氏以為壘椁從下即題湊非也)
○天子之殯也菆塗龍輴以椁加斧於椁上畢塗屋天
子之禮也(菆才官切/輴勑倫切)
　(鄭氏曰菆木以周龍輴如椁而塗之天子殯以輴車/畫轅為龍斧謂之黼白黒文也刺繡於縿幕加椁以)
　(覆棺已乃屋其上盡塗之孔氏曰菆叢也謂用木叢/棺而四面塗之故云菆塗龍輴者殯時以輴車載柩)
　(而畫轅為龍也以椁者題湊叢木象椁之形加斧謂/繡覆棺之衣為斧文也先菆四面為椁上與棺齊而)
　(上猶開也以棺衣從椁入覆於棺故云加斧於椁上/也畢盡也斧覆既竟又四注為屋覆上而下四面盡)
　(塗之故云畢塗屋菆衆木直壘周龍輴至上乃題湊/諸侯至上不題湊也廬陵胡氏曰菆塗龍輴以椁畫)
　(龍於輴車之轅以殯之又菆聚椁材以周輴而塗之/先儒云以椁如椁也恐非澄曰菆木以周龍輴即所)
　(謂椁也鄭氏謂之如椁者釋此椁字所以名為椁之/義葢椁猶郭也外城周於内城者為郭故外棺周於)
　(内棺者亦名為椁其義如外城之郭也鄭/意則是而立文不明有以致胡氏之惑)
○唯天子之喪有别姓而哭(别彼/列切)
　(别謂分别鄭氏曰使諸侯同姓異姓庶姓相從而為/位别於朝覲來時朝覲爵同同位孔氏曰此論哭天)
　(子之事異姓謂王昬姻甥舅庶姓謂與王無親者朝/覲爵同同位則不分别同姓異姓然覲禮諸侯受舍)
　(於廟同姓西面異姓東面者覲禮先公而後侯先侯/而後伯是亦爵同同位但就同姓之中先爵尊爾)
○天子之哭諸侯也爵弁絰䊷衣為之不以樂食(䊷讀/為緇)
(為云/偽切)
　(絰衍字䊷與緇同䊷衣絲衣也爵弁䊷衣士之祭服/諸侯薨天子不親見其尸柩則不服弔服但服士之)
　(祭服哭之鄭氏曰王弔諸侯弁絰緦衰不以樂食葢/謂殯歛之間孔氏曰此天子哭諸侯之事諸侯薨在)
　(本國天子不親見尸柩遥哭之故不服緦衰弔服諸/侯以下雖不見尸柩仍弔服也天子食有樂今喪諸)
　(侯故食不奏樂鄭斷不用樂之期謂殯歛之間諸侯/五日殯也諸侯為其臣或至葬不食肉卒哭不舉樂)
　(葢臣少而已畢/不得同王也)
或曰使有司哭之
　(鄭氏曰非也哀/戚之事不可虚)
○君即位而為椑歲壹漆之藏焉(椑蒲/歴切)
　(鄭氏曰椑謂杝棺親尸者天子椑内又有水兕革棺/嵗一漆之若未成然藏焉虚之不合孔氏曰君諸侯)
　(也言諸侯則王可知人君無論少長體尊備物故即/位而造棺雖為尊得造未供用故每年一漆示如未)
　(成也唯云漆杝則知不漆杝棺外屬等棺中不欲虚/空如急有待故藏物於其中一云不欲令人見故藏)
　(焉山隂陸氏曰嵗一出而漆之於是/又藏焉方氏曰藏焉惡人之見也)
○扶君卜人師扶右射人師扶左君薨以是舉(卜音僕/一讀作)
(如字/者非)
　(鄭氏曰扶君謂君疾時也卜當為僕僕人射人皆平/生時贊正君服位者薨以是舉不忍變也周禮射人)
　(大喪與僕人遷尸孔氏曰此一節論君薨遷尸之人/陸氏徳明曰師長也謂大僕方氏曰扶君舉尸固非)
　(二人之所能勝二官各下大夫為之且有小臣上下/之士非一故以師言之應氏曰鄭改卜為僕誠有據)
　(然王前巫後史卜筮皆在左右則卜人師扶右乃職/所當然似不必改澄按周官馭者亦名為僕葢人君)
　(生時在車則僕人在右少前射人在左與君最親近/未嘗暫相離故疾則二官扶右扶左薨則二官舉尸)
　(皆生時每日親近之人卜人雖曰在左右然不如僕/人之親近且與射人非儔類按陸氏經典釋文前儒)
　(已有讀卜如字而以為卜人醫師/者皆不若鄭注以卜為僕者之審)
○君復於小寢大寢小祖大祖庫門四郊
　(鄭氏曰尊者求之備也亦他日所嘗有事孔氏曰君/王侯也前曰廟後曰寢室有東西廂曰廟無東西廂)
　(有室曰寢小寢謂髙祖以下寢也王侯同大寢謂天/子始祖諸侯大祖寢也小祖髙祖以下廟也王侯同)
　(大祖天子始祖諸侯大祖廟也兩言於廟求神備也/周禮夏采以冕服復於大祖廟其小廟則祭僕復之)
　(其小寢大寢則𨽻僕復之四郊則夏采復之此天子/之事諸侯復則小臣但復處既多小臣不足更有餘)
　(官或於此復了更向他處方氏曰復必於寢廟者以/人死必反本也庫門生時所由出入也四郊以魂氣)
　(無不之也門不一止以庫/門為言者近廟門故也)
○公之喪諸達官之長杖
　(鄭氏曰達官謂君所命雖有官職不達於君則不服/斬孔氏曰公者五等諸侯也諸者非一之辭達官謂)
　(卿士大夫被君命得達於君達官對不達者為長杖/謂服斬若府史之屬賤不得達於君者則不服斬衰)
　(但服齊衰三月爾若近臣閽寺之屬雖無君命但嗣/君服斬則亦服斬若大夫之臣雖不被命於諸侯得)
　(為大夫之君杖而服斬但降其帶屨用布帶䋲屨方/氏曰受命於君者其名達於上故謂之達官若府史)
　(而下雖為在官皆其官長所自辟除則不可謂之達/矣夫杖所以輔病恩之深者其病宜重受命於君者)
　(其恩為深故公之喪惟達官之長杖朱子曰達官謂/得自通於君者如内則公卿宰執與六曹之長九寺)
　(五監之長外則監司郡守得自通章奏於君者凡此/皆杖次則不杖如太常卿杖太常少卿則不杖若太)
　(常卿闕則少/卿代之杖)
○士備入而后朝夕踊
　(鄭氏曰備猶盡也孔氏曰國君喪羣臣朝夕即位哭/踊嗣君孝子哀深雖先入即位哭必待諸臣皆入列)
　(位畢乃俱踊也士卑最後故士備入為畢入有/前後而相待踊者踊須相視為節故俟齊也)
○君之適長殤車三乗公之庶長殤車一乗大夫之適
長殤車一乗(適音/的)
　(鄭氏曰皆不成人也自上而下降殺以兩成人遣車/五乗長殤三乗下殤一乗尊卑以此差之庶子言公)
　(卑逺之傳曰大功之殤中從上孔氏曰車遣車柩朝/廟畢將行設遣奠竟取遣奠牲體臂臑折之為段用)
　(此車載之以遣送亡者遣車置于椁中之四隅其形/甚小生有爵命車馬之賜則死有遣車送之貴賤不)
　(同數王九諸侯七大夫五士三殤未成人未有爵命/車馬之賜而得遣車者其父有之得與子也王九乗)
　(適子成人則七乗長殤五乘中殤從上下殤三乗也/王庶子成人五乗長殤中殤三乘下殤一乘也諸侯)
　(七乗適子成人五乗長殤三乗中則從上下殤一乗/也庶子成人三乗長殤一乗中從上下殤無大夫五)
　(乗適子成人三乗長殤一乘中從上下殤及庶殤並/無禮人臣三命始賜車馬乃得有遣車諸侯大夫再)
　(命而下雖未三命以身為大夫德位既重得有遣車/士三乗者天子上士其中士下士及諸侯之士皆不)
　(得有遣/車也)
○池視重霤(重平/聲)
　(鄭氏曰栁宫象也以竹為池衣以青布縣銅魚焉今/宫中有承霤云以銅為之孔氏曰池者栁車之池也)
　(重霤者屋承霤也以木為之承於屋霤入此木中又/從木中而霤於地故謂此木為重霤也天子則四注)
　(四面為重霤諸侯四注重霤則差降去後餘三大夫/唯餘前後二士則唯一在前生時既屋有重霤以行)
　(水死時栁車亦象宫室而於車覆鼈甲之下牆帷之/上織竹為之形如籠衣以青布以承鼈甲名之為池)
　(以象重霤方面之/數各視生時重霤)
○布幕衞也縿幕魯也(縿音綃一/讀所衘切)
　(鄭氏曰幕所以覆棺上衞諸侯禮魯天子禮兩言之/者僭已乆也縿縑也縿讀如綃幕或為幦孔氏曰覆)
　(殯棺之幕周公一人得用天子禮衞與魯俱是諸侯/魯之諸公不宜與衞異後代僭用之也盱江李氏曰)
　(布幕諸侯禮也縿幕天子禮也杞宋各自為一王之/後且其祖天子禮樂異於周行之可也周尚在而魯)
　(倣之則僭矣方氏曰衞所存者殷禮故用布幕之質/魯所存者周禮故用縿幕之文山隂陸氏曰縿讀如)
　(字以縿記帛葢衞幕用/布魯用帛爾雅纁帛縿)
○君於士有賜帟(帟音/亦)
　(鄭氏曰帟所以承塵賜之則張於殯上孔氏曰賜惠/賜也帟幕之小者大夫以上喪則幕人職供之士惟)
　(有君恩賜之/乃得有帟也)
○君於大夫將葬弔於宫及出命引之三步則止如是
者三君退朝亦如之哀次亦如之(朝音/潮)
　(鄭氏曰宫殯宫也出柩已出在路命引之以義奪孝/子也三命引之凡移九步退去也朝喪朝廟也次他)
　(日賓客所受大門外舍也孝子至此而哀君或於是/弔不必於宫也孔氏曰君於大夫之喪將至葬時必)
　(親往弔孝子於殯宫及其柩出殯宫之門孝子號慕/攀轅柩車不動君奪孝子之情命遣引之引者三歩)
　(則止所以止者不忍頓奪孝子之情故且止柩君又/命引之引者三步又止君又命引之引者又三步而)
　(止君又命引之柩車遂行君乃退出君或來弔參差/早晚不必皆在殯宫或當朝廟明日當發之時或已)
　(出大門至平日待賓客次舍之處孝子哀泣停柩不/行君於是始弔弔畢君命引之使行亦如上來如是)
　(者三/之事)
○君遇柩於路必使人弔之
　(鄭氏曰君於民人有父母之恩孔氏曰君於其臣當/特弔於家故喪大記於大夫士皆親弔之又禮譏蕢)
　(尚受弔及杞梁之妻不受野弔是也其或卑小之臣/及庶人等君不豫知其喪造次遇柩於路必使人弔)
　(也廬陵胡氏曰若齊/侯哭敝無存之類)
○喪公弔之必有拜者雖朋友州里舍人可也
　(鄭氏曰拜者往謝之也孔氏曰喪謂諸侯臣之喪公/親來弔或遣人來弔喪家雖無主後必有以次疏親)
　(往拜之以謝其恩䟽親亦無則雖死者朋友及同州/同里及喪家典舍之人往拜可也此以無後故許他)
　(人拜謝若其有後/主人自當親拜)
○弔曰寡君承事主人曰臨(臨如/字)
　(鄭氏曰承事示亦為執事來孔氏曰弔曰者君來語/擯者之辭上文公弔之是弔已國之臣此謙言寡君)
　(是弔他國之臣謂大夫之喪若弔士直稱君承事示/欲供奉喪家之事臨者主人辭謝之曰君屈辱降臨)
　(某之/喪)
○君臨臣喪以巫祝桃茢執戈惡之也所以異於生也
(茢音列/惡去聲)
　(鄭氏曰桃鬼所惡茢萑苕可掃不祥為有凶邪之氣/生人則無凶邪孔氏曰君謂天子往臨臣喪則以巫)
　(執桃祝執茢又使小臣執戈若往臨生者但有執戈/無巫祝桃茢之事故云異於生按喪大記大夫之喪)
　(將大歛君往巫止於門外祝先入又士喪禮大歛而/往巫止於廟門外祝代之小臣二人執戈先二人後)
　(此皆大歛之時小歛及殯無文明與大歛同也直言/巫止無桃茢之文則去桃茢可知也喪大記雖記諸)
　(侯禮明天子亦然此經所云謂天子禮諸侯臨臣之/喪則使祝代巫執茢居前下天子也亦謂襲以前若)
　(已襲之後茢亦去之與天子同是天子未襲之前臨/臣之喪巫祝桃茢執戈三者並具諸侯臨臣之喪未)
　(襲之前巫止祝執茢小臣執戈若既襲之後歛殯以/來天子與諸侯同也清江劉氏曰君臨臣喪以桃茢)
　(先非禮也周之未造也君臣之義非虚也寄社稷寄/宗廟寄人民焉爾故君有慶臣亦有慶君有戚臣亦)
　(有戚臣疾君親問之臣死君親哭之以致忠愛也若/生而用死而棄生而厚死而薄生而愛死而惡是忘)
　(生背死也施之於人者不變於存亡然後人之視其/亡猶存矣則夫桃茢胡為乎諸臣之廟哉或曰於記)
　(有之宜若禮然曰否是固周朱之記也澄曰用桃茢/者非賤其臣薄其臣也禮則固然殆未可以輕訾也)
喪有死之道焉先王之所難言也
　(孔氏曰人之喪也有死散之道人之所惡故難言也/鄭氏曰難言為人甚惡之不明説也澄曰此承上文)
　(異於生之語/而申説其意)
○大夫之喪庶子不受弔
　(鄭氏曰不以賤者為有爵者主孔氏曰不受弔不為/主人也適子主喪受弔拜賓君適子或有他故不在)
　(則庶子不敢/受弔辟適也)
　大夫弔當事而至則辭焉
　(鄭氏曰辭猶告也擯者以主人有事告也主人無事/則為大夫出孔氏曰大夫弔者謂大夫弔士也大夫)
　(尊來弔士孝子應出下堂迎之若正當主人有小大/歛殯之事則孝子遣人辭告之道有事不得出也)
　　　右記喪禮尊卑之異凡二十二節
妻之昆弟為父後者死哭之適室子為主袒免哭踊夫
入門右使人立于門外告來者狎則入哭父在哭於妻
之室非為父後者哭諸異室(適音的/免音問)
　(鄭氏曰子為主親者主之也狎相習知者父在則不/以私喪干尊故哭於妻之室澄曰子謂妻之子夫謂)
　(妻之夫適室正寢也禮女子適人者為昆弟為父後/者不降服朞其夫為妻之兄弟雖無服然亦為之哭)
　(于適室之中庭以其正故也子已子於死者為甥也/為舅服緦故命之使為主受弔拜賓也已無服故不)
　(為主而使子有服者為主也凡哭哀則踊踊必先袒/袒必先免夫即此子之父子既為主位在東階之下)
　(西嚮其父入門右近南而北向哭也亦踊門内有哭/則鄉里聞之必來相弔故使人出門外語來弔者述)
　(所哭之由若弔人與此亡者曾相識狎習則進入共/哭也側室謂妻之室父在則適室乃父之室不敢以)
　(私喪干尊者但於妻室之前哭之亦子為主使人出/門外也異室非適寢又非妻之室方氏曰哭諸異室)
　(者以别/於適也)
○有殯聞逺兄弟之喪哭于側室無側室哭于門内之
右同國則往哭之
　(鄭氏曰哭于側室嫌哭殯也孔氏曰庶人無側室者/哭于大門内之右禮為主者當在阼階東西面今大)
　(門内之右既非常哭之處故繼門而近於南猶西面/也逺兄弟謂異國者葢喪無外事已有殯不得向他)
　(國故為位哭之若兄弟在/同國則往其家而哭之也)
○有殯聞逺兄弟之喪雖緦必往非兄弟雖鄰不往
　(鄭氏曰雖緦必往親骨肉也雖鄰不往疏無親也方/氏曰緦最服之輕者服之輕猶必往况其重者乎葢)
　(同姓之恩隆故也鄰最居之近者居之近猶不往况/其逺者乎葢異姓之恩殺故也然而三年之喪不弔)
　(則雖緦必往者非謂三年之殯矣大功未葬不/弔則雖鄰不往者止謂大功以上之殯而已)
○所識其兄弟不同居者皆弔
　(所識之人其家若有同居之親死自當往弔雖其兄/弟之不同居者死亦皆弔之葢厚於所識故推其恩)
　(愛以及於其有服之兄弟者如此不同居者皇氏以/為小功以下之親小功以下兄弟服輕尚弔况其大)
　(功以上服重者乎孔疏同鄭注以為所識者死而弔/於其不同居兄弟之家不如皇氏之説為當按記文)
　(言皆弔夫喪無二主若所識一人死而皆往弔其不/同居之兄弟則一喪不止一主矣古無是禮也孔氏)
　(曰所識若身死其死者兄弟雖不同居皆往/弔之則死者子孫就弔可知舉䟽以見親也)
○五十無車者不越疆而弔人
　(鄭氏曰五十氣力始衰孔氏曰衰老不徒行逺弔越/疆則道路遥逺弔人又悲感哀戚恐增衰憊也方氏)
　(曰五十始衰老者不以筋力/為禮故無車不越疆弔人也)
○婦人不越疆而弔人
　(鄭氏曰不通於外孔氏曰婦人無外事故不越疆而/弔人長樂陳氏曰婦人見兄弟可以及閾而不可以)
　(踰閾送迎可以及門而不可以出門弔人可以出門/而不可以越疆許穆夫人欲歸唁於衛而不可得則)
　(越疆而弔人/如之何而可)
○死而不弔者三畏厭溺(厭于/甲切)
　(鄭氏曰畏謂人或以非罪攻已不能有以説之而死/者厭謂行止危險之下溺謂不乘橋船不弔以其輕)
　(身忘孝也孔氏曰非理横死不合弔哭方氏曰三者/之死皆非正命也長樂陳氏曰君子之所不弔者不)
　(特此宗魯為孟縶而死孔子不許琴張弔之君子之/行無他要在生不為人之所不敬死不為人之所不)
　(弔而已王氏曰孔子畏匡德能自全也設使聖人卒/罹不幸何得不痛悼而罪之乎非徒賢者設有罪愚)
　(人亦不得不哀傷之也張子曰知死而不知生傷而/不弔畏厭溺三者皆不得其死可傷尤甚君子但知)
　(憫死者而已故特致哀死者不弔生者以異之且如/何不淑之辭無所施焉葢哀有餘而不暇於文也慈)
　(湖楊氏曰畏死於兵厭死於巖墻溺死於水非不弔/也不忍為弔辭不忍言之也使孔子果死於匡則亦)
　(不可弔乎屈原之死亦可不弔乎而先儒謂之賤/之而不弔此乃固陋執言失意人心所不安也)
○弔於葬者必執引若從柩及壙皆執紼
　(鄭氏曰示助之以力車曰引棺曰紼從柩贏者孔氏/曰弔葬本為助執事故必相助引柩車也執引用人)
　(貴賤有數若其數足贏餘之人皆散而從柩至壙下/棺之時則不限人數皆悉執紼也東山何氏曰執引)
　(天子千人諸侯五百人大夫三百人士五十人贏數/外也方氏曰引在前屬之於車以導柩紼在旁屬之)
　(於棺以弼柩導柩者惟在路用之而已弼柩者至下/棺亦用焉故雖不執引而或從柩及壙皆執紼也)
○弔於人是日不樂
　(鄭氏曰君子哀樂不同/日子於是日哭則不歌)
○行弔之日不飲酒食肉焉
　(鄭氏曰以/全哀也)
○食於有喪者之側未嘗飽也
　(朱子曰臨喪/哀不能甘也)
　　　右記人有喪之禮凡十一節
復楔齒綴足飯設飾帷堂並作父兄命赴者(楔悉/節切)
　(孔氏曰楔拄也招魂之後用角柶拄亡人之齒令開/使含時不閉也復用燕几綴亡人之足令直使著屨)
　(時不辟戾也飯者飯食也設飾謂襲歛時遷尸又加/著新衣也帷堂謂小歛時作起為也自復以下諸事)
　(並起為也父兄命赴者謂大夫以上赴謂死者生時/於他人有恩識今死則使人往告之也士則孝子自)
　(命大夫尊許其病深故父兄代/命之雖代命猶稱孝子名也)
○朝奠日出夕奠逮日
　(鄭氏曰隂陽交接庶幾遇之澄曰隂闇陽明日出者/由闇而明隂交接陽也及日將入由明而闇陽交接)
　(隂也奠者所以聚死者之神死而神混於天/地隂陽之中故於天地隂陽交接之際求之)
○喪不剥奠也與祭肉也與(與音/余)
　(陸氏德明曰剥謂不巾覆也鄭氏曰剥猶倮也脯醢/之奠不巾有牲肉則巾之為其乆設塵埃加也孔氏)
　(曰按士喪禮小歛陳鼎既奠于尸東祝受巾巾之是/有牲肉則巾也始死脯醢醴酒奠于尸東無巾又殯)
　(後朝夕奠醴酒脯醢如初設不巾又按喪禮下篇柩/朝廟重先奠從奠設如初巾之此亦脯醢之奠而巾)
　(之者為其在堂恐塵埃故雖脯醢亦/巾之此脯醢之奠不巾者據室内也)
○有薦新如朔奠
　(鄭氏曰重新物為之殷奠孔氏曰薦新謂未葬中間/得新味而薦亡者如朔奠謂未葬前月朔大奠於殯)
　(宫大奠則牲饌豐也朔禮視大歛士則特豚三鼎今/若有新物及五穀始熟薦於亡者則其禮牲物如朔)
　(之奠也大夫以上則朔望大奠士但朔而不望應氏/曰薦新重時物也薦新於廟死者已逺則感傷或淺)
　(薦新於殯其痛尚新則感傷必重朔祭謂之大奠其/禮視大歛故薦新亦如之謂男女各即位内外各從)
　(事而奠哭之儀如一也是禮之同/非其物之同註謂殷奠恐未然)
○父母之喪哭無時使必知其反也
　(孔氏曰哭無時有三一是初喪未殯之前哭不絶聲/二是殯後除朝夕之外廬中忽憶則哭三是小祥之)
　(後哀至而哭或一日二日而無復朝夕之時也今此/所云謂小祥之後使謂君使之也反還也既小祥哭)
　(無時其時可為君所使若為使還家必設祭告/親之神令知其反亦出必告反必面之義也)
○既殯旬而布材與明器
　(鄭氏曰材椁材也木工宜乾腊且豫成孔氏曰既殯/旬謂殯後十日也布班也班布告下覔椁材及送葬)
　(明器之材臨川/王氏曰布陳也)
○既葬各以其服除
　(鄭氏曰卒哭當變衰麻者變之或有除者不視主人/孔氏曰既葬謂三月葬竟後至卒哭重親各隨所受)
　(而變服若三月之親至三月數滿應除/者葬竟各自除不待主人卒哭之變也)
○虞而立尸有几筵卒哭而諱生事畢而鬼事始已既
卒哭宰夫執木鐸以命于宫曰舍故而諱新自寢門至
于庫門(舍音/捨)
　(孔氏曰未葬猶生事之故未有尸親形已藏始立尸/以繫孝于之心未葬前殯宫雖有脯醢之奠而無几)
　(筵惟大殮之奠設素席亦無几其下室之内饋食處/有吉几筵今葬訖虞祭乃以素几配素筵設之士虞)
　(禮云布席於室中東面右几是也虞祭有几謂士大/夫禮若天子諸侯葬前有几周官司几筵云喪事素)
　(几注謂殯奠時天子既爾諸侯南面之君亦然古者/生不諱卒哭之後乃諱神名此三者皆以虞卒哭之)
　(後以生人事其親之禮既終畢而以鬼神事其親之/禮方自此始也已語辭卒哭前猶以生人事之者於)
　(内寢之下室每日饋食設黍稷器物几杖如生時至/卒哭後則不復饋食也故謂髙祖之父當遷者也新)
　(謂新死者魯有三門寢門路寢門也其外為雉門又/其外為庫門前既執木鐸命宫中又出宫從寢門至)
　(庫門百官所在之/次咸使知之也)
○祥而縞是月禫徙月樂
　(孔氏曰祥大祥也縞謂縞冠素紕大祥曰服縞冠而/祭祭後服禫又間一月禫祭言於是月禫祭則禫後)
　(之明月可/以用樂也)
○始死充充如有窮既殯瞿瞿如有求而弗得既葬皇
皇如有望而弗至練而慨然祥而廓然(瞿俱遇切慨苦/愛切廓苦郭切)
　(鄭氏曰皆憂悼在心之貌澄曰充充滿悶填塞之意/有窮如行而途窮前無可去之地瞿瞿目視不定之)
　(貌求謂索物如失物索之而不得也皇皇傍徨無依/之貌如望人之來而不至慨者慨嘆日月之速廓者)
　(寥廓情意/不樂也)
○喪事欲其縱縱爾吉事欲其折折爾故喪事雖遽不
陵節吉事雖止不怠故騷騷爾則野鼎鼎爾則小人君
子蓋猶猶爾(縱音總折大兮/切騷素刀切)
　(陸氏德明曰縱縱急遽貌鄭氏曰折折安舒貌止立/俟事時也騷騷謂太疾鼎鼎謂太子猶猶疾徐之中)
　(澄曰喪事欲疾吉事欲舒疾者雖當促遽然亦不可/太急而陵越節次舒者雖有止息然亦不可太緩而)
　(怠惰寛緩故騷騷而急疾不節則若田野之人鼎鼎/而舒緩怠惰則若不修整之小人惟君子得疾徐之)
　(中則於喪事不至太疾/於吉事不至太舒也)
○喪具君子恥具一日二日而可為也者君子弗為也
　(鄭氏曰喪具棺衣之屬一日二日而可為謂絞紟衾/冐孔氏曰棺即預造衣亦漸制但不一時頓具絞紟)
　(衾冐王制云死而後制禮卜葬先逺日辟不懷/也今送死百物皆具是速棄其親不懷思也)
○喪不慮居毁不危身喪不慮居為無廟也毁不危身
為無後也
　(鄭氏曰慮居謂賣舍宅以奉喪危身謂憔悴將滅性/澄曰慮猶言謀度慮居謂謀故賣其所居以給喪費)
　(也危身謂毁瘠過甚將至危殆其身也盖慮其居而/賣焉則無廟以奉祖考之神靈矣危其身而死焉則)
　(無後以承祖考之祭祀矣是乃不孝之大也為此之/故則治喪雖當辦費而不可慮其居也哀毁雖為愛)
　(親而不可/危其身也)
○喪禮哀戚之至也節哀順變也君子念始之者也
　(孔氏曰人有禍災雖或悲哀未是至極惟居父母喪/禮是哀戚之至極也既為至極若無節文恐其傷性)
　(故擗踊有算裁節其哀也所以節哀者欲順孝子悲/哀使之漸變也所以順變者君子思念父母之生已)
　(也鄭氏曰始猶生也念父母生己不欲傷其性李氏/曰始者天也始之者親也方氏曰始而生之者親終)
　(而成之者子茍過於哀而不知變則或以死傷生矣/澄曰順變二字釋節哀之義順謂順孝子哀心不沮)
　(止之然為之節使之雖哀而有/變則其哀不至過甚傷生也)
復盡愛之道也有禱祀之心焉望反諸幽求諸鬼神之
道也北面求諸幽之義也
　(孔氏曰始死招魂復魄人子之盡其孝也鄭氏曰復/謂招魂庶幾其精氣之反也鬼神處幽暗望其從鬼)
　(神所來禮復者升屋北面向其所從來也方氏曰幽/者鬼神之處復之時望其魂氣自幽而反故曰望反)
　(諸幽南為陽明北為隂幽故曰北面求諸幽也清江/劉氏曰禱祠猶願幸史記曰此禱祠而求也山隂陸)
　(氏曰鄭謂分禱五祀誤矣分禱五祀是直禱爾澄曰/兄禱祀者冀其神之來格也復者孝子之心冀其神)
　(之來復如禱祠然/故曰有禱祠之心)
拜稽顙哀戚之至隠也稽顙隠之甚也
　(鄭氏曰稽顙首觸地無容隠痛也孔氏曰孝子拜賓/先稽顙而後拜者哀戚之至痛就拜與稽顙之中稽)
　(顙尤為痛甚方氏曰孝子哀痛之容若手之辟足之/踊口之哭目之泣鼻之洟固非一類特不若稽顙之)
　(甚爾澄曰至字句絶隠也二字為句初觀方説似勝/於孔細紬繹之則方明而淺孔微而深拜稽顙謂拜)
　(賔而必稽顙者因賔來弔觸動孝子哀親之心故拜/以答其為己親死而來之恩但拜以答之已為哀戚)
　(之至而痛親之死然常時答賔只當是空首之拜重/喪之拜先作稽顙一拜者此人痛之甚也後一拜雖)
　(亦是痛而用常禮之拜則不/若過於常拜者之為痛甚也)
飯用米具弗忍虚也不以食道用美焉爾(飯上/聲)
　(鄭氏曰尊之也食道褻米具美孔氏曰弗忍虚謂不/忍虚其口食道謂飯食之道飯食人所造作為褻米)
　(具天性自然為美士喪禮飯用沐米具水物古以為/貨天子飯用黍諸侯以粱大夫以稷士以稻天子之)
　(士亦以粱其含周禮典瑞大喪共飯玉含玉注云含/玉如璧形而小是天子用璧飯玉碎玉以雜米也雜)
　(記云含者執璧將命是諸侯含亦以璧卿大夫無文/左傳成十二年公孫嬰齊夢贈瓊瑰注云食珠玉含)
　(象則卿大夫含用珠也士含用具三方氏曰弗忍/虚則無致死之不仁不以食道則無致生之不知)
銘明旌也以死者為不可别已故以其旗識之愛之斯
錄之矣敬之斯盡其道焉耳(别彼列切/識式至切)
　(鄭氏曰明旌神明之旌也不可别謂形貌不見也孔/氏曰士喪禮為銘各以其物司常云大喪共銘旌注)
　(云王則大常按王建大常諸侯建旂孤卿建旃大夫/士建物則銘旌亦然但以尺寸易之士長三尺大夫)
　(五尺諸侯七尺天子九尺方氏曰凡銘皆所以為名/明旌謂之銘故男子書名焉夫愛之則不忍亡故為)
　(旌以錄死者之名敬之則不敢遺送死之道所以為/盡也李氏曰葬埋謹藏其形也祭祀謹事其神也銘)
　(誄繫世謹傳其名也以傳其名故曰錄之事死而/至於傳其名故曰盡其道鄭以為重奠則誤矣)
重主道也殷主綴重焉周主重徹焉(重平聲綴貞/劣貞位二切)
　(鄭氏曰始死未作主以重主其神重既虞而埋之乃/後作主虞主用桑練主用栗綴猶聨也殷人作主而)
　(聯其重以縣諸廟去顯考乃埋之周人作主徹重埋/之孔氏曰人始死作重猶若木主主者吉祭所以依)
　(神在喪重亦以依神故曰重主道也殷人始殯置重/于廟庭作虞主訖則綴重縣於新死者之廟顯考謂)
　(髙祖死者世世逓遷至為顯考其重常在死者去離/顯考乃埋其重及主以既遷無廟也周人作主則埋)
　(重埋於門外道左若虞主亦埋按士喪禮有重無主/卿大夫亦無主此云重主道者據天子諸侯有主者)
　(言之方氏曰重設於始死之時主立於既虞之後則/重非主也有主之道爾殷雖作主矣猶綴重以縣於)
　(廟不忍棄之也周既作主矣重遂徹而埋於土不敢/瀆之也不忍棄之者所以致其愛而質故殷人行之)
　(不敢瀆之者所以致其敬而文故周人行之夫重與/主皆所以依神或曰重或曰主何也始死而未葬則)
　(有柩矣有柩而又設重所以為重也既有廟矣有廟/而必立主是為主也馬氏曰主一而已不可二也廟)
　(之有二主齊桓公之末失矣始死之際未有主以神/明不可一日無所依見人子求神之至殷綴之於廟)
　(必待親盡廟毁而除之盖有所不忍然不若周作主/則徹重埋之神明依於一不可有二殷已慤慤而不)
　(文/也)
奠以素器以生者有哀素之心也唯祭祀之禮主人自
盡焉爾豈知神之所饗亦以主人有齊敬之心也(齊則/皆切)
　(馬氏曰素者哀而不文素器若士喪禮素俎鄭氏曰/哀素哀痛無飾也凡物無飾曰素哀則以素敬則以)
　(飾禮由人心而已孔氏曰奠謂始死至葬之祭名以/其時無尸奠至於地故謂之奠悉用素器所以表主)
　(人哀素之心祭祀之禮者因上奠用素以表哀素遂/論虞祭後卒哭練祥之祭哀則以素謂葬前敬則以)
　(飾謂虞後故士虞禮不用素器廬陵胡氏曰自盡謂/加飾也澄曰虞以前親喪未乆奠而不謂之祭其奠)
　(也非不敬其親也哀心特甚禮尚質樸無心於飾故/用素器虞以後親喪漸乆卒附練祥雖猶在喪制之)
　(中然已是祭祀之禮其祭祀也非不哀其親也敬心/加隆非如初喪之素器也然其盡禮而漸文豈是為)
　(死者真能來饗而然亦自盡其禮以致敬親之心焉/爾大槩喪主於哀祭主於敬故喪奠以素器之質而)
　(見其哀祭祀以盡禮之文而寓其敬哀之下曰素素/者質朴之義謂其哀心因器之質朴而見也敬之上)
　(曰齊齊者整肅之義謂因禮之整肅而其敬心在是/也齊敬曰亦者亦上文哀素也喪之哀哀死者也稱)
　(生者對死者而言也祭之敬敬鬼神也稱主人對鬼/神而言也慈湖楊氏曰此章及下文子游曰既葬而)
　(食之未見其饗之者嗚呼鬼神之道不如是也孔子/曰未能事人焉能事鬼盖曰知人則知鬼形有死生)
　(神無死生故孔子之祭如鬼神之實在而羣弟子觀/孔子祭時精神以為如在今子游以為未見其饗之)
　(是求鬼神之/道於形也)
辟踊哀之至也有筭為之節文也袒括髮變也愠哀之
變也去飾去美也袒括髮去飾之甚也有所袒有所襲
哀之節也(辟婢亦切去飾/羌吕切下同)
　(鄭氏曰筭數也孔氏曰撫心為辟跳躍為踊孝子喪/親哀慕志懑男踊女辟是哀痛之至極若不裁限恐)
　(傷其性故辟踊有筭為凖節凖節之數不一每一踊/三跳三踊九跳為一節士三踊大夫五諸侯七天子)
　(九也士含死日三日而殯初死日襲而踊明日小歛/而踊又明日大歛而踊凡三日為三踊大夫含死日)
　(四日而殯初死日一踊明日襲一踊三日小歛朝一/踊至小歛時一踊四日大歛朝不踊當大歛時一踊)
　(凡四日為五踊諸侯含死日六日而殯初死日一踊/明日襲一踊三日小斂朝一踊當小斂時一踊四日)
　(朝一踊五日朝一踊六日朝不踊當大歛時一踊凡/六日七踊天子含死日八日而殯死日一踊明日襲)
　(一踊三日朝一踊四日朝一踊五日朝一踊當小歛/時一踊六日朝一踊七日朝一踊八日朝不踊當大)
　(歛時一踊凡八日九踊袒衣括髮孝子形貌之變也/悲哀愠恚孝子哀情之變也去其吉時服飾是去其)
　(華美也去飾雖有多途袒括髮最為甚也孝子悲哀/禮應常袒有袒時有襲時者表明哀之限節哀甚則)
　(袒哀輕則襲方氏曰有筭則有節有節則文無節則/質故謂之節文衣冠者人之常服袒則去其衣括髮)
　(則投其冠故曰變也發於聲音見於衣服而生於隂/者此哀之常及有感而愠以至於辟踊者陽作之也)
　(此其變與故曰哀之變後章云愠斯戚戚斯嘆嘆斯/辟辟斯踊盖謂是矣澄曰此條是釋辟踊及袒括髮)
　(之義以哀之至也釋辟踊以變也釋袒括髮愠又是/申釋辟踊哀之變則轉釋愠之義也去飾又是申釋)
　(袒括髮去美則轉釋去飾之義也有筭者言辟踊之/節也有所袒有所襲者言袒括髮之節也辟踊之節)
　(言之於始袒括髮之節言/之於末者錯雜以為文也)
歠主人主婦室老為其病也君命食之也(歠昌税切為/其云偽切食)
(音/嗣)
　(鄭氏曰歠歠粥也君命食之尊者奪人易也孔氏曰/主人亡者之子主婦亡者之妻室老家之長相此三)
　(人並是大夫之家貴者山隂陸氏曰據問喪云鄰里/為之糜粥以飲食之此言君命食之謂大夫以上篤)
　(於愛鄰里或不能勉親喪三日之後君命以粥歠焉/故鄭氏謂尊者奪人易澄曰孔疏云為其歠粥病困)
　(故君命食疏飯澄按歠粥亦是食/之不必以命食疏飯為食之也)
喪之朝也順死者之孝心也其哀離其室也故至於祖
考之廟而后行殷朝而殯於祖周朝而遂葬(朝音潮離/去聲下同)
　(鄭氏曰朝謂遷柩於廟孔氏曰人子之禮出必告反/必面今將葬以車載柩而朝於廟是順死者之孝心)
　(死者神靈悲哀棄離其室故至於祖考之廟辭而後/行殷人尚質死則為神故朝而殯於祖廟周則尚文)
　(親雖亡沒猶若存在不忍便以神事之/故殯于路寢不殯于廟及朝廟遂葬)
弁絰葛而葬與神交之道也有敬心焉周人弁而葬殷
人冔而葬(哻向/甫切)
　(鄭氏曰接神之道不可以純凶天子諸侯變服而葬/故冠素弁以葛為環絰既虞卒哭乃服受服也雜記)
　(云凡弁絰其衰侈袂踰時哀衰而敬生敬則服有飾/周弁殷冔俱象祭冠而素禮同也孔氏曰居喪著喪)
　(冠麻絰身服衰裳是純凶也𦵏時去䘮冠著素弁又/加環絰用葛不用麻不純凶也鄭知天子諸侯者以)
　(下云有敬心焉日月踰時敬心乃生大夫士三月而/葬敬心未生也素弁謂素帛為弁如爵弁而素葛與)
　(弁絰連文故云葛環絰然則腰帶仍用麻也方氏曰/與神交之道主乎敬夫厭冠麻絰居喪之禮也至於)
　(葬則以神道交之故以弁易冠以葛易麻示敬故也/山隂陸氏曰弁絰葛在下則葛帶也絰仍用麻弁絰)
　(葛而葬卿大夫以下禮知然者以下周人弁而葬殷/人冔而葬知之也喪致哀而已葬則有敬心焉弁而)
　(葬冔而葬則/其敬心益隆)
葬於北方北首三代之達禮也之幽之故也(首于/又切)
　(鄭氏曰北方國北也孔氏曰之幽之故上之訓往下/之語助言葬於國北及北首者鬼神尚幽闇往詣幽)
　(㝠故也殯時仍南首者孝子猶若其生不忍以神待/之方氏曰南方以陽而明北方以隂而幽人之生也)
　(則自幽而出乎明故生者南鄉及其死也則自明而/反乎幽故死者北首凡以順隂陽之理而已三代之)
　(禮雖有文質之變至於葬之北方北首則通/而行之者皆所以順死者之反乎幽故也)
反哭升堂反諸其所作也主婦入于室反諸其所養也
(養羊/尚切)
　(鄭氏曰堂親所行禮之處室親所饋食之處孔氏曰/親平生祭祀冠昏在堂饋食供養在室皆謂在廟也)
　(儀禮既夕篇云主人反哭入升自西階東面又云主/婦入于室下始云遂適殯宫故知初反哭在廟也方)
　(氏曰主婦入室則升堂者主人而已主人升堂主婦/入室隂陽之義澄曰所作謂親平生行禮所作為之)
　(處所養謂親平生享/先所孝養之處也)
反哭之弔也哀之至也反而亡焉失之矣於是為甚殷
既封而弔周反哭而弔孔子曰殷已慤吾從周(封音窆/後同慤)
(苦角/切)
　(鄭氏曰於是為甚哀痛甚也封當為窆窆下棺也方/氏曰人之始死則哀其死既葬則哀其亡其亡則哀)
　(為甚故反哭之時有弔禮焉既封而弔者受弔於壙/也反哭而弔者受弔於家也夫弔者所以弔其哀葬)
　(雖為哀然不若反哭之哀為甚孔子所以謂殷為已/慤孔氏曰此亦謂在廟也思想其親而不見故悲哀)
　(為甚壙者非親存在之處弔於此者哀情質慤也山/隂陸氏曰已慤猶言大蹙也禮器云七介以相見不)
　(然則/已蹙)
既封主人贈而祝宿虞尸既反哭主人與有司視虞牲
有司以几筵舍奠於墓左反日中而虞葬日虞弗忍一
日離也是日也以虞易奠(舍奠舍/音釋)
　(鄭氏曰贈以幣送死者於壙也有司視虞牲謂日中/將虞省其牲也舍奠墓左以父母形體在此禮其神)
　(也虞喪祭也孔氏曰既封謂葬已下棺主人以幣贈/之時祝先歸宿戒虞尸舍奠於墓左既窆後之事也)
　(几依神也筵坐神席也席敷陳曰筵舍釋也奠置也/墓道向南以東為左孝子先反修虞故有司以几筵)
　(及祭饌置于墓左以禮地神也反謂所使奠墓左有/司歸也虞者葬日還殯宫安神之祭名朝葬日中而)
　(虞方氏曰既封而贈則虞祭有期矣故祝先反而宿/虞尸焉宿亦戒也以事戒之則曰戒以期戒之則曰)
　(宿主人不親釋奠而使有司代之者欲速反而修虞/事也必待有司反而後虞祭者葬禮畢然後敢成葬)
　(反之禮也弗忍一日離其親故不待明日而後虞也/是日也以虞易奠者以虞之禮漸吉故也澄曰此條)
　(言葬後虞祭之事封從鄭讀作窆謂既下棺則主人/以𤣥纁束贈死者於壙當此時祝先歸宿虞尸虞不)
　(筮尸擇可為尸者宿之既實土則主人迎精而反反/哭于廟及殯宫反哭送賔畢主人浴浴畢與有司同)
　(省視虞祭所用之牲墓所之有司當主人迎精而反/之後代為主人舍奠於墓左以禮地神禮畢乃歸主)
　(人必待此有司還反至家當日中之時乃行虞祭禮/也未葬以前每日朝夕哭有奠無祭雖殷奠有盛饌)
　(亦不謂之祭及葬後而/虞則有尸始謂之祭也)
卒哭曰成事是日也以吉祭易喪祭明日祔于祖父其
變而之吉祭也比至於祔必於是日也接不忍一日末
有所歸也殷練而祔周卒哭而祔孔子善殷(比匹/吏切)
　(鄭氏曰既虞之後卒哭而祭其辭盖曰哀薦成事成/祭事也祭以吉為成祔于祖父告於其祖之廟也末)
　(無也孔子善殷盖期而神之人情也孔氏曰虞祭之/時以其尚凶祭禮未成今既卒無時之哭惟有朝夕)
　(二哭漸就於吉故云成事其虞與卒哭尊卑不同士/三月而葬是月而卒哭大夫三月而葬五月而卒哭)
　(諸侯五月而葬七月而卒哭天子七月而葬九月而/卒哭天子九虞諸侯七虞大夫五士三皆用柔日最)
　(後一虞用剛日士三虞卒哭同在一月假令丁日葬/葬日而虞則已日二虞後虞改用剛日則庚日三虞)
　(也三虞與卒哭相接則壬日卒哭也士之三虞用四/日則大夫五虞當八日諸侯七虞當十二日天子九)
　(虞當十六日最後一虞與卒哭例同用剛日大夫以/上卒哭去虞校兩月則虞祭既終不得與卒哭相接)
　(其虞後卒哭之前剛日雖多不須設祭以正禮既成/故也士虞禮云卒哭之明日祔于祖父此虞卒哭及)
　(祔皆據得正禮者爾其變而之吉祭者謂不得正禮/變常禮也所以有變者或時有迫促或事有忌諱未)
　(及葬期死而即葬喪服小記所云赴葬者赴虞三月/而后卒哭彼據士禮速葬速虞之後卒哭之前其日)
　(尚賖不可無祭謂之變之往也謂既虞往至吉祭也/比至於祔必於是日接者謂三虞卒哭之間剛日則)
　(連接其祭盖以孝子不忍使親一日之間無所歸依/也此亦據士若大夫以上赴葬赴虞之後為接祭至)
　(當葬之月終虞之祭日乃上其祝亦稱哀薦成事士/虞記云三虞卒哭他用剛日鄭注云他謂不及時而)
　(葬者虞禮謂之他此謂之變一也澄曰是日謂卒哭/之日也虞祭猶是喪祭卒哭始是吉祭故曰是日以)
　(吉祭易喪祭明日謂卒哭之次日也祖父謂死者之/祖考孫祔于祖昭穆同也變亦易也接相連不間也)
　(變而之吉祭即上文所謂以吉祭易喪祭也比至於/祔必於是日也接即上文所謂明日祔于祖父也言)
　(喪祭變而趨吉祭自卒哭始相比逮及祔祭必於此/卒哭之日相連接而不間斷者不忍使親之神一日)
　(無所歸也前言弗忍一日離盖言孝子送形而往既/窆而還則已與親之體魄離矣迎精而反於家急宜)
　(聚親之神魂與相交際若不遄修虞祭而待明日則/是此葬之一日與親相離孝子不忍故不待明日虞)
　(而於葬日虞也此言不忍一日未有所歸盖言卒哭/之未有餞禮送神適祖廟矣翼早急宜就祖廟迎奉)
　(其神若用虞祭之例相隔一日而始祔祭則卒哭後/祔祭前此一日親之神無所依歸孝子不忍故祔祭)
　(必與卒哭之日相連接而不間日也假令士以丁日/葬則本日初虞間一日已是柔日再虞又間一日辛)
　(是柔日辛後壬是剛日三虞祖再虞逺一日也大夫/初虞至四虞諸侯初虞至六虞天子初虞至八虞皆)
　(間一日用柔日末後一虞則間二日用剛日士三虞/凡六日大夫五虞凡十日諸侯七虞凡十四日天子)
　(九虞凡十八日皆無連日祭者惟卒哭與祔之日相/連接盖以神魂離殯宫適祖廟不可使之一日無歸)
　(也聖人制禮之意精矣注疏以變為非常禮之祭謂/速葬速虞者於卒哭前再有此非常之祭考之經傅)
　(記未見明據殷練而祔者練之次日乃祔于祖廟周/人雖於卒哭之後祔祖然祔後練前有朝夕哭仍就)
　(殯宫盖朝夕哭者孝子哀親之不存而哭非為其神/之在此而哭也會稽髙氏曰按禮既虞卒哭明日祔)
　(于祖父此周制也若殷人則以既練祭之明日祔孔/子曰周已戚吾從殷盖期而神之人之情也吕氏曰)
　(禮之祔祭各以其昭穆之班祔于其祖主人未除喪/主未遷於新廟以其主祔藏于祖廟有祭即而祭之)
　(故謂之祔既除喪而後主遷于新廟左氏傳云君薨/祔而作主特祀于主烝嘗於廟周人未葬奠于殯虞)
　(則立尸有几筵卒哭而祔祔始作主既祔之祭有練/有祥有禫皆特祀其主於祔之廟至除喪然後主遷)
　(新廟以時而烝嘗焉不立主者其祔亦然士虞禮及/雜記所載祔祭皆是殷人練而祔則以前猶祭于寢)
　(有未忍遽改之心此孔子所以善殷澄按殷人/殯于廟殯宫不在寢吕氏謂猶祭于寢恐非)
　　　右記已有喪之禮凡十四節
㓜名冠字五十以伯仲死諡周道也(冠去/聲)
　(孔氏曰人始生三月而加名故云㓜名年二十有為/人父之道同等不可復呼其名故冠而加字年至五)
　(十耆艾轉尊又捨其二十之字直以伯仲别之至死/而加諡凡此皆周道也士冠禮二十已有伯某甫仲)
　(叔季者彼時雖云伯仲皆配某甫而言至五十直呼/伯仲爾又殷以上生號仍為死稱更無别諡堯舜禹)
　(湯之類是也朱子曰古者初冠而字便有伯某甫仲/某甫三字到五十即稱伯仲除了下靣兩字猶今人)
　(不敢斥尊者呼為幾丈之類儀禮賈䟽與孔不同疑/孔説是澄曰冠而字少者但稱其字如顔淵宰我言)
　(游之類稍尊則字上加以其次如伯牛仲弓季路之/類耆艾而益尊則下去其字止稱其次如單伯管仲)
　(孔叔南季之類所謂五十以伯仲者此也字下又加/甫字如詩言仲山甫此極其尊敬之稱故祭之祝辭)
　(稱其皇祖皇考皆曰伯某甫士冠禮辭曰伯某/甫者此要其終而言非謂冠後即如此稱之也)
掘中霤而浴毁竈以綴足及葬毁宗躐行出于大門殷
道也學者行之(霤力救切綴真劣切/貞衞二切躐良輙切)
　(孔氏曰中霤室中也死而掘室中之地作坎以床架/坎上尸於床上浴令水入坎中也毁竈綴足者恐死)
　(者冷強足辟戾不可著屨故用毁竈之甓連綴其足/令直可著屨也毁宗毁廟也殷人殯於廟既葬柩出)
　(毁廟門西邉墻而出于大門所以然者以行神之位/在廟門西邉當所毁宗之外若生時出行則為壇幣)
　(告行神告竟車躐行壇上而出使道中安穏今柩行/如生時之出故云躐行周人浴水用盆沐用瓦盤不)
　(掘中霤綴足用燕几故不毁竈殯於正寢至葬而朝/廟從正門出故不毁宗鄭氏曰毁宗毁廟門之西而)
　(出行神之位在廟門之外學於孔子者行之/傚殷禮也周人浴不掘中霤葬不毁宗躐行)
○夏后氏尚黑大事歛用昬戎事乗驪牲用𤣥殷人尚
白大事歛用日中戎事乗翰牲用白周人尚赤大事歛
用日出戎事乗騵牲用騂(歛力驗切驪力知切翰胡斷/切又音寒騵音原騂息營切)
　(鄭氏曰夏以建寅之月為正物生色黒昬時亦黒此/大事謂喪事戎兵也馬黒色曰驪用𤣥黑類也殷以)
　(建丑之月為正物牙色白日中時亦白翰白色馬也/易曰白馬翰如周以建子之月為正物萌色赤日出)
　(時亦赤騵騮馬白腹騂赤類孔氏曰三代所尚色不/同夏尚黒殷尚白周尚赤萌是芽之細澄曰夏以金)
　(徳王而色尚黒黒水之色水者金之所生也周以木/徳王而色尚赤赤火之色火者木之所生也夏周之)
　(道先親親故以我所生而相者為所尚殷以水徳王/而色尚白白金之色金者水之所從生也殷道先尊)
　(尊故以我所從生而休者為所尚赤馬黒毛尾曰驑/顔師古漢書注云華驑者其色如華之赤陸氏佃云)
　(騵赤馬白腹言上周下殷也按喪事祭事戎事皆可/謂之大事然此條所謂大事只當從鄭注以為喪事)
　(者是陳與方求異於鄭非也長樂陳氏曰祭義云夏/后氏祭其闇殷人祭其陽周人祭日以朝及闇故子)
　(路與祭質明而行事則大事用日出者祭以朝之質/明也歛亦如之故曰大事歛用日出方氏曰滕文公)
　(居喪恐不能盡於大事則喪為大事春秋傳云國之/大事在祀與戎則戎祀為大事喪事凶禮戎事軍禮)
　(祀事吉禮五禮不及/賔嘉者非大事故也)
○有虞氏瓦棺夏后氏堲周殷人棺椁周人牆置翣(堲/子)
(栗切又音稷/翣所甲切)
　(鄭氏曰有虞氏上陶始不用薪也火孰曰堲燒土冶/以周於棺也椁大於棺以木為之牆栁衣也言後王)
　(之制漸文何氏曰堲周冶土為甎四周於冢孔氏曰/易繫辭云古之葬者厚衣之以薪有虞氏始不用也)
　(有虞氏惟有瓦棺夏后氏瓦棺之外加堲周殷則易/以棺椁周人又於椁傍置栁置翣扇帷荒所以衣栁)
　(在傍曰帷在上曰荒方氏曰椁之於棺如城之有郭/牆以帷柩而周圍如牆翣以飾柩而翼蔽如羽世愈)
　(乆而禮愈備也澄按易傳云古之葬者厚衣之以薪/後世聖人易之以棺椁説者以後世聖人為黄帝堯)
　(舜孟子亦言上古棺椁無度則是上古之時已有棺/椁矣今此記註疏則謂有虞氏始以瓦棺易衣薪殷)
　(人始以木為棺椁易瓦棺堲/周竊疑此記之説未可盡信)
周人以殷人之棺椁葬長殤以夏后氏之堲周葬中殤
下殤以有虞氏之瓦棺葬無服之殤
　(陸氏德明曰十六至十九為長殤十二至十五為中/殤八嵗至十二為下殤七歲以下為無服之殤生未)
　(三月不為殤馬氏曰葬殤異於成人之禮鄭氏曰/略未成人方氏曰長殤而下死者愈少則禮愈殺)
○易墓非古也(易以/市切)
　(鄭氏曰易謂芟治草木孔氏曰墓謂冢旁之地不易/者使有草木如丘陵然古者殷以前墓而不墳是不)
　(治易也澄按孔子嘗云古者墓而不墳又云古不修/墓鄭注云修猶治也古者但穴地為坎以藏棺下棺)
　(之後實土於中外為平地不起墳冢使人不知其處/此所謂易即彼所謂脩二字皆訓治字盖言古者葬)
　(後不修治而崇其封土非言不芟治而去其草木也/孔疏雖從鄭注芟治草木之説而又引墓而不墳之)
　(言以不墳為不治易/則是兼存二義也)
　　　右記喪禮沿革凡四節
古者冠縮縫今也衡縫故喪冠之反吉非古也(縫音逢/衡音横)
　(鄭氏曰縮從也衡讀為横今冠横縫以其辟積多孔/氏曰古者謂殷以上殷尚質吉凶冠辟積襵少故前)
　(後直縫之周尚文吉冠多辟積不復一一直縫但多/作襵而并横縫之喪冠猶疏辟而直縫是喪冠與吉)
　(冠相反周世如此爾故云非古也長樂陳氏曰一幅/之材順經為辟積則少而質順緯為辟積則多而文)
　(順經為縮縫順緯為横縫古者吉凶之冠皆縮縫今/吉冠横縫而喪冠縮縫是喪冠與吉反矣故記者譏)
　(之長樂黄氏曰斯盖作記之人指亂世之禮不本周/公之制周公古禮喪冠直縫吉冠横縫而衰世喪冠)
　(亦皆横縫失禮無别故歎之曰喪冠之反吉非古是/後之喪冠反同吉冠為非古正文患喪冠無别注義)
　(患喪冠與吉冠/異制誤辨其㫖)
○喪冠不緌(緌爾/隹切)
　(鄭氏曰去飾澄曰吉冠既結其纓而垂其餘者為飾/謂之緌喪服斬衰冠以繩為纓齊衰以下冠以布為)
　(纓其纓結于頷下而無所垂之餘喪/哀從質非如吉冠之文而有飾也)
○婦人不葛帶
　(鄭氏曰婦人質不變重者至期除之卒哭變絰而已/孔氏曰帶腰絰也齊斬卒哭變麻為葛婦人重要不)
　(變所重故不葛帶卒哭變首絰/為葛與男子同輕首重要故也)
○絰也者實也
　(鄭氏曰絰所以表哀澄曰絰盖兼首絰要絰而言首/有冠武矣要有絞帶矣又以大麻繩加於冠武絞帶)
　(之外為絰者以内有哀之實故其表見於外如此方/氏曰絰之所用男子重首婦人重要皆用其所重非)
　(徒為虚名而/已故曰實也)
○練練衣黄裏縓緣葛要絰繩屨無絇角瑱鹿裘衡長
袪袪裼之可也(縓七絹切縁悦絹切要一遥切絇其俱/切瑱吐練切衡音横袪起魚切裼音昔)
　(鄭氏曰黄之色卑於纁縓纁之類瑱充耳也人君有/瑱吉時以玉袪謂褎縁袂口也練而裘廣長又為袪)
　(先時狹短無袪裼表裘也有袪而裼之備飾也玉藻/曰麛裘青豻褎絞衣以裼之鹿裘亦用絞乎孔氏曰)
　(練小祥也小祥而著練冠練中衣故曰練練衣者練/為中衣黄裏者黄為中衣裏也正服不可變中衣非)
　(正服但承衰而已故小祥而為之黄袷裏也縓者淺/綘色纁是赤色其色華美一染謂之縓三染謂之纁)
　(纁是赤色其色華美黄雖是正色卑質於纁縁謂中/衣領及褎縁也裏用黄而領縁用縓領縁外也明其)
　(外除故飾見外也葛要絰者小祥男子去首絰唯餘/要葛也繩屨者父䘮管屨卒哭受齊衰蒯藨屨至小)
　(祥受大功繩麻屨也絇屨頭飾也吉有䘮無初䘮無/充耳小祥微飾以角為瑱也冬時吉凶衣裏皆有裘)
　(吉時貴賤有異䘮時同用大鹿皮為之小祥前裘狹/而短袂又無袪小祥後稍飾故更作裘横廣之又長)
　(之且為袪加此三法也裼謂裘上又加衣也為吉轉/文故裼之可也小祥後外有衰衰内有練中衣中衣)
　(内有裼衣裼衣内有鹿裘鹿裘内自有常着儒衣也/吕氏曰斬疏繐大功小功緦裼皆曰衰䘮正服也練)
　(麻皆曰衣䘮變服也至親以期斷加隆而三年故加/隆之服者正服當除有所不忍故為之變服以至於)
　(再期也首絰除矣七升之冠六升之衰皆易而練矣/屨易而繩矣所不變者要絰與杖而已盖天地已易)
　(四時已變哀亦不可無節故從而多變也斬衰之冠/鍛而不灰錫則緦而加灰錫則事布而不事縷服雖)
　(輕而哀在内竊意練衣之升當如功衰加灰事布當/如錫有縁與裏當如衣衰則無縁與裏故比功衰則)
　(輕功衰卒哭所受比麻衣則重大祥麻衣麻衣吉服/也情文之殺義當然也諸侯之䘮慈母公子為其母)
　(皆無服史不可以純凶而占筮除䘮不當受弔昔之/人皆用練冠以從事則練冠者非正服明矣惟鄭氏)
　(以功衰為既練之服功衰自是卒哭所受六升之服/正服大功七升則六升成布所可為功不可指為練)
　(服馬氏曰哀痛至甚則耳無聞目無見哀殺則能有/聞矣故為角瑱以充耳長樂陳氏曰周禮既練乗薻)
　(車鹿淺􁉛與此練用鹿裘同義其裼之也亦裼受服/以見鹿裘之美而已鹿裘之裼亦用絞乎是鄭亦自)
　(疑而不必其用絞也澄曰衡即古横字如鄭注之義/則横當訓廣竊謂衣自肩上直垂至下為從袖自衣)
　(側旁達左右為横居䘮之裘其横袖短則左右盡處/不露見於外練後漸文則横長其袖與吉裘同又縁)
　(其袖口練前裘雖有裼但裼衣之正身而不至/袖練後既有横長袪則裼衣掩至袖口可也)
○衰與其不當物也寧無衰(當丁/浪切)
　(鄭氏曰不當物謂精麤廣狹不應法制孔氏曰衰䘮/服也當猶應也衰裳升數形制必湏依禮此衰通於)
　(五服馬氏曰衰不當物則亂先王之制而後世疑其/傳無衰則禮雖不行而其制度定於一猶可識之故)
　(曰與其不當物寧無衰山隂陸氏曰物若周書所謂/朝服八十物七十物是已布之精麤非獨升數不同)
　(縷數亦不同矣尊者服精卑者服麤長樂黄氏曰左/傳載晉平公有卿佐之䘮而奏樂飲燕饍夫屠蒯入)
　(諫曰服以將禮禮以行事事有其物物有其容今君/之容非其物也以此驗之物者心貌哀戚之實以稱)
　(其服若介胄則有不可犯之色也盖哀戚者䘮禮之/實衰者外飾之容若但服衰於身而心貌無哀戚之)
　(實者寧如不服䘮也澄按陸黄/釋物字皆與注䟽異姑存其説)
○齊衰不以邊坐大功不以服勤
　(鄭氏曰邉偏倚也邉坐服勤謂䙝䘮服孔氏曰䘮服/宜敬坐起必正不可著衰而偏倚言齊衰則斬衰可)
　(知著服不得為䙝事大功雖輕然亦不可著衰而服/行勤勞之事言大功則齊衰固不可而小功可也張)
　(子曰齊衰不以邉坐/有䘮者專席而坐也)
○大功廢業或曰大功誦可也
　(鄭氏曰誦許其口習也孔氏曰業謂所學習業學業/則身有外營思慮他事恐其忘哀故廢業也誦則在)
　(身所為其事稍静不慮忘哀故許其口習或曰者或/人有是言也長樂陳氏曰業者弦歌羽籥之事誦者)
　(詩書禮樂之文大功廢業而誦可則大功以上不特/廢業而誦亦不可大功而下不特誦可而業亦不廢)
　(也廣安游氏曰古謂習樂者為業春秋時魯宴寗武/子賦湛露及彤弓寗武子曰臣以為肄業及之晉屠)
　(蒯曰辰在子卯君徹宴樂學人舍業皆以歌詩言之/也古者國子教以歌舞歌者雅頌之詩也舞者因歌)
　(而舞之也惟其以歌舞雅頌為學少而習業於此故/謂之業舍業者舍歌舞之業以為哀也或曰徒可口)
　(誦其詩朱子曰業謂簨簴上一片板居䘮不受業謂/不敢作樂爾周禮有司業謂司樂也古人禮樂不離)
　(身唯居䘮然後廢樂/故曰䘮復常讀樂章)
○喪服兄弟之子猶子也葢引而進之也嫂叔之無服
也葢推而遠之也姑姊妹之薄也葢有受我而厚之者
也(逺于/願切)
　(鄭氏曰或引或推重親逺别姑姊妹嫁大功夫為妻/期欲其一心於厚之者孔氏曰䘮服是儀禮正經兄)
　(弟之子期姑姊妹出適大功皆䘮服經文嫂叔無服/䘮服傳文已子服期兄弟之子當降服大功今乃服)
　(期盖牽引逛之同於己子也昆弟相為服期其妻應/降服大功今乃無服是推使䟽逺之也姑姊妹未嫁)
　(時為之厚出嫁後為之薄者盖有夫壻受我之厚而/重親之也何氏晏曰男女相為服不有骨肉之親則)
　(其尊卑異也嫂叔親非骨肉不異尊卑恐有混淆之/失推使無服也程子曰其夫屬乎父道者妻皆母道)
　(也其夫屬乎子道者妻皆婦道也上有父有母下有/子有婦伯父叔父父之屬也伯母叔母則母之屬故)
　(服與伯父叔父同兄弟之子子之屬也兄弟之子之/婦則婦之屬故服與兄弟之子同若兄弟則已之屬)
　(也難以妻道屬其嫂此古者所以無服只為無屬今/之有服亦是豈有同居之親而無服者唐魏氏徵曰)
　(禮繼父同居者為之服未嘗同居則不為服從母之/夫舅之妻不相為服或曰同㸑緦然則繼父之徒並)
　(非骨肉服重由乎同㸑恩輕在乎異居故知制服亦/縁恩之厚薄或有長年之嫂遇孩童之叔劬勞鞠養)
　(情若所生譬同居之繼父方他人之同㸑情意之深/淺寧可同哉生而共居愛同骨肉死則推逺乃同路)
　(人重其生而輕其死厚其始而薄其終稱情立文其/義安在議請小功五月報制可澄曰人有嫂之䘮者)
　(其父母為之服大功小功其妻為之服小功其子為/之服齊衰不杖期豈有己身立於父母妻子之間而)
　(獨同於無䘮之人者哉雖曰無服亦如弟子為師若/䘮父而無服孔子為顔淵若䘮子而無服爾又如父)
　(在為母雖期而釋服猶申心䘮至于再期盖有服者/服其服居䘮次雖寢寐亦不釋去嫂叔以其無屬故)
　(不制服俾晝夜常服於身居䘮次以終其月數然其/身當弔服加麻不飲酒不食肉不處内如弟子為師)
　(期後為母之例俟其父母妻之服既除然後吉服如/無䘮之人也推而逺之者文雖殺而情未嘗不隆魏)
　(鄭公所議不明古聖人情文隆殺之深意程子以為/無屬是矣而又謂同居豈可無服則亦未免於徇俗)
　(也薄猶輕也受我猶言承繼我也厚猶重也姑姊妹/未嫁皆服齊衰不杖朞既嫁則降服大功盖以既嫁)
　(有夫則彼夫承繼於我而以厚重之服服之謂夫為/妻齊衰杖朞與父在為母之服同是厚之也既有厚)
　(之者則在我骨肉之恩可以減/殺故薄輕其服而降為大功也)
○從母之夫舅之妻二夫人相為服君子未之言也或
曰同㸑緦(從七縱切夫人音扶/為云偽切㸑七亂切)
　(鄭氏曰二夫人猶言此二人也時有此二人同居死/相為服者甥居外家而非之孔氏曰鄭知甥非之者)
　(以從母及舅皆是外甥稱謂之辭若他人言之應云/妻之兄弟婦妻之姊妹夫也或人以為既同㸑而食)
　(合有緦麻之親張子曰此是甥自幼居於從母之家/或舅之家孤穉恩養直如父母不可無服所以為此)
　(服也非是從母之夫與舅之妻相對為服澄曰禮為/從母服小功五月而從母之夫則無服為舅服緦麻)
　(三月而舅之妻則無服時有妻之姊妹之子依從母/家同居者又有夫之甥依舅家同居者念其鞠養之)
　(恩故一為從母之夫服一為舅之妻服二夫人謂妻/之姊妹之子與從母之夫也謂夫之甥與舅之妻也)
　(見其二家有此二人者相為服然禮之所無故曰君/子未之言也又記或人之言以為有同居而食之恩)
　(則雖禮之所無而可以義起/此服也張子義是注䟽非也)
○曾子曰小功不税則是逺兄弟終無服也而可乎(税/它)
(外/切)
　(鄭氏曰日月已過乃聞䘮而服曰税大功以上然小/功輕不服據禮而言也逺兄弟謂兄弟相離逺者聞)
　(之恒晚孔氏曰曾子怪小功不追服則逺處兄弟間/䘮常晚終無服而可乎言其不可也曾子仁厚禮雖)
　(如此猶以為薄故怪之此據正服小功也䘮服小記/云降而在緦小功者則税之石林葉氏曰鄭氏謂大)
　(功以上則追服小功以下則不追服此所謂以義斷/恩者而曾子以終無服疑焉盖察於恩不察於義信)
　(乎禮之難知也馬氏曰曾子於䘮有過乎哀是以疑/於此然小功之服雖不必税而税之者盖亦禮所不)
　(禁也昔齊王子欲為其母請數月之䘮孟子曰雖加/一日愈於已推此則不税而欲税之者固可矣清江)
　(劉氏曰韓子嘗弔於人見其貌戚其意哀而其服吉/者問之曰何也曰小功不税也是以韓子疑之而作)
　(小功不税之書夫為服者至親之恩以期斷其殺至/于大功兄弟之恩以小功止其殺至于緦外親之服)
　(以緦窮其殺至于袒免聖人之制禮豈茍言情哉亦/著其文而已矣大功税小功不税其文至于是也兄)
　(弟之服不過小功外親之服不過緦其情至于是也/因其情而為之文親䟽之殺見矣故禮大功以上不)
　(謂之兄弟兄弟有加而大功無加無加者親親也有/加者報之也親親者税不親親者不税是亦其親也)
　(且禮專為情乎亦為文乎如專為情也則至親不可/以期斷小功不可以不税如為文也則至親之期斷)
　(小功之不税一也夫曾子韓子隆於情而不及文失/禮之指而疑其説雖然韓子疑之是也彼人之為非)
　(也何以言之耶小功雖不税亦不吉服而已矣記曰/聞逺兄弟之䘮既除䘮而后聞之則免袒哭之成踊)
　(夫若是奚其吉哉故曰彼人之為非也韓子疑之是/也小功不税禮也然則免袒成踊則已矣乎猶有加)
　(焉曰我未之聞也雖然降而無服者麻不税是亦降/而無服矣哀之以其麻哭之以其情逾月然后已其)
　(亦愈乎/吉也)
○公叔木有同母異父之昆弟死問於子游子游曰其
大功乎狄儀有同母異父之昆弟死問於子夏子夏曰
我未之前聞也魯人則為之齊衰狄儀行齊衰今之齊
衰狄儀之問也(木式樹切又音/朱為之云偽切)
　(鄭氏曰木當為朱春秋作戌衞公叔文子之子子游/曰其大功乎疑所服也親者屬大功是孔氏曰按世)
　(本衞獻公生成子當當生文子拔拔生朱故知木當/為朱春秋定十四年衞公叔戌來奔是也為同母異)
　(父昆弟之服䘮服無文乎疑辭也同父同母則服期/今但同母則宜降一等而服大功也今之齊衰狄儀)
　(之問不云自狄儀始者魯人先已行之鄭云親者屬/以同母兄弟為母之親屬王肅難鄭云禮稱親者屬)
　(謂出母之身不謂出母之子以親者屬而服若出母/之子則出母之父母服應更重何以無服同母異父)
　(兄弟服大功者繼父服齊衰其子降一等也馬昭云/異父昆弟恩繼於母不繼於父肅以為從繼父而服)
　(非也張融云繼父同居有子止服齊衰三月乃為其/子大功非服之差鄭𤣥説是張子曰同母異父之昆)
　(弟服齊衰則與親兄弟之服同是知母而不知父如/此無分别禽獸之道也或謂大功亦大過以小功服)
　(之可也問此而答云未之前聞當古之時安有此事/廣安游氏曰後世所承傳之禮有出於三代之末沿)
　(禮之失而為之者不䘮出母古禮之正也孔氏䘮出/母惟孔子行之而非以為法今禮家為出母服齊衰)
　(杖期此後世之為非禮之正也同母異父之昆弟子/游為之大功魯人為之齊衰亦非禮之正也昔聖人)
　(制禮教以人倫使父子有親男女有别然後一家之/尊知統乎父而厭降其母同姓之親厚於異姓父在)
　(則為母服齊衰一年出母則不為服後世既為出母/制為服限則雖異父之子以母之故亦為之服矣此)
　(其失在乎不明父母之辨一統之尊不别同姓異姓/之親而致然也及後世父在而升其母三年之服至)
　(異姓之服若堂舅堂姨之類亦相縁而升夫禮者以/情義言也情義者有所限止不可徧給也母統於父)
　(則不得不厭降於其母厚於同姓則不得不降殺於/異姓夫是以父尊而母卑夫尊而婦卑君尊而臣卑)
　(皆順是而為之也今子游欲以意為之大功此皆承/世俗之失失之之原其來寖逺後世不考其原而不)
　(能正其失也方氏曰禮繼父同居服朞則其子以大/功相為服乃其稱也而子夏以魯人之事告狄儀使)
　(行齊衰不亦甚乎澄曰子夏固失矣子游亦未為得/也張子酌今人情以為可服小功游氏凖古禮制以)
　(為不當有服後之知禮者詳焉按禮繼父同居有子/者服齊衰三月王肅乃云其子降繼父齊衰一等故)
　(服大功是以繼父齊衰之服為期服也張融既/駁其非矣方氏又襲其誤以為繼父服期何哉)
○縣子瑣曰吾聞之古者不降上下各以其親滕伯文
為孟虎齊衰其叔父也為孟皮齊衰其叔父也(縣音𤣥/為孟云)
(偽/切)
　(鄭氏曰古謂殷時也上不降逺下不降卑伯文殷時/滕君也爵伯名文孔氏曰𤨏縣子名周禮以貴降賤)
　(以適降庶唯不降正爾而殷世以上雖貴不降賤上/下各以其親不降之事也上謂旁親族曾祖從祖及)
　(伯叔之班下謂從子從孫之流彼雖賤不以已尊降/之各隨本屬之親輕重而服之故云上下各以其親)
　(孟虎乃滕伯之叔父而滕伯又孟皮之叔父言滕伯/上為叔父下為兄弟之子皆著齊衰是上不降逺下)
　(不降卑也庾氏蔚云上下猶尊卑也正尊周禮猶不/降則知所明者旁尊也鄭恐尊名亂於正尊故變文)
　(言逺也澄曰鄭意盖以父祖曾祖正尊為尊之近者/伯叔從祖族曾祖旁尊為尊之逺者謂在已上之親)
　(旁尊者雖逺非如正尊者之近也然亦不以其逺而/降之在已下之親從子等雖卑非如從父等之尊也)
　(然亦不以其卑而降之上親雖逺不降下親雖卑不/降各以其本親之服服之也其叔父也二句文同不)
　(應異義注疏以上其字為滕伯下其字為孟皮不若/馬氏以二其為二孟者疑是馬氏曰唐虞夏殷之時)
　(其禮猶質故天子諸侯以少長相及不降上下滕伯/文乃二孟之叔父也於其兄弟之子且不降則為諸)
　(父及昆弟可知矣至周則立子以適不以長故無嚴/於貴貴之際一為之君則諸父昆弟皆不得以其戚)
　(戚之若大夫為世父母叔父母子昆弟昆弟之子為/士者猶降而為大功也而况天子諸侯之為君朱子)
　(曰夏殷而上大槩只是親親長長之意周則添得貴/貴底禮如始封之君不臣諸父昆弟封君之子不臣)
　(諸父而臣昆弟期之䘮天子諸侯絶大夫降然諸侯/大夫尊同則不絶不降姊妹嫁諸侯者亦不絶不降)
　(皆貴貴之義上世簡略未有許多降殺此天下之大/經前世所未備周公搜剔出來立為定制更不可易)
○悼公之母死哀公為之齊衰有若曰為妾齊衰禮與
公曰吾得已乎哉魯人以妻我(為云偽切/與音余)
　(鄭氏曰悼公母哀公之妾有若譏而問之哀公言國/人皆名之為我妻重服嬖妾文過非也孔氏曰唯大)
　(夫貴妾緦天子諸侯絶旁期於妾無服哀公為妾服/齊衰以有若之譏遂文其過云吾豈得休已而不服)
　(之乎雖是妾魯人以我無夫人/皆以為我妻故不得不服也)
○齊穀王姬之䘮魯莊公為之大功或曰由魯嫁故為
之服姊妹之服或曰外祖母也故為之服
　(鄭氏曰穀當為告聲之誤也王姬周女齊襄公之夫/人春秋周女由魯嫁卒服之如内女服姊妹是也天)
　(子為之無服嫁於王者之後乃服之莊公齊襄公女/弟文姜之子當為舅之妻非外祖母也外祖母又小)
　(功也孔氏曰按莊二年秋齊王姬卒齊來告魯魯莊/公為服大功或人云周女嫁命魯為主比之魯女故)
　(為服出嫁姊妹之服更有或人云王姬為莊公外祖/母故為服大功此言非也王姬是莊公舅妻不得為)
　(外祖母一非假令為外祖母正合小功不服大功二/非澄曰第二或曰盖不學之人既不通春秋王姬齊)
　(襄公夫人而誤以為齊僖公夫人又不通禮外祖母/服小功而誤以為服大功第一或曰雖自穀梁以來)
　(有是説竊疑古無此禮故春秋書齊王姬卒以譏也/葉氏以或曰為記者設為疑辭石林葉氏曰主王姬)
　(嫁者當為之服姊妹之服則莊公為之固然何疑於/外祖母乎若以為外祖母服則主王姬嫁者自不應)
　(有服記者所不能決審非特不能正主王姬/嫁者之有服亦不能知外祖母之服小功也)
○南宫縚之妻之姑之喪夫子誨之髽曰爾毋從從爾
爾毋扈扈爾盖榛以為笄長尺而總八寸(縚土刀切髽/側加切從音)
(揔扈音户榛側/巾切長直亮切)
　(鄭氏曰孟僖子之子南宫閲也字子容其妻孔子兄/女誨教爾汝也從從謂大髙扈扈謂大廣爾語助緫)
　(束髮垂為飾齊衰之緫八寸孔氏曰妻之姑謂夫之/母也夫子兄之女故夫子誨之作髽法期之髽稍輕)
　(毋得太髙太廣如斬衰之髽也既教以作髽又教以/笄緫之法其笄用木無定教以用榛木為笄其長一)
　(尺而束髮垂餘之緫垂八寸按䘮服吉笄長一尺二/寸齊衰之笄皆長一尺降吉笄二寸也但惡笄或用)
　(櫛或用榛故夫子稱盖以疑之䘮服傳斬衰/緫長六寸此齊衰長八寸以二寸為差也)
○叔仲皮學子栁叔仲皮死其妻魯人也衣衰而繆絰
叔仲衍以告請繐衰而環絰曰昔者吾喪姑姊妹亦如
斯未吾禁也退使其妻繐衰而環絰(學户教切衣當為/齊音咨繆讀如樛)
(木之樛繐音/嵗䘮如字)
　(鄭氏曰叔仲皮魯叔孫氏之族學教也子栁仲皮之/子也衣衰衣當為齊繆絰繆讀為木樛垂之樛士妻)
　(為舅姑之服也言其妻雖魯鈍其於禮勝學衍盖皮/之弟告子栁言此非也衍既不知禮之本子栁亦以)
　(為然而請於衍使其妻為舅服繐衰而環絰繐衰小/功縷而四升半之衰環絰弔服之絰時婦人好輕細)
　(而多服此者衍答子栁言姑姊妹在室齊衰與婦人/為舅姑同末無也言無禁我欲其言行也婦人以諸)
　(侯之大夫為天子之衰弔服之絰服其舅非也孔氏/曰叔仲氏皮名叔仲皮雖教其子子栁其子猶不知)
　(禮後叔仲皮死子栁之妻是魯鈍婦人猶知為舅姑/身著齊衰首服繆絰繆謂兩服相交也五服之絰皆)
　(然唯弔服環絰不繆耳衍子栁之叔見當時婦人好/尚輕細告子栁汝妻何以著非禮之服子栁亦以妻)
　(非禮遂請於衍欲令其妻身著繐衰首服環絰衍答/子栁云吾䘮姑姊妹亦如此無人於吾相禁者子栁)
　(得衍言乃退使其妻著繐衰而環絰子栁不肯粥庶/弟之母非是下愚而不知其非禮當時皆著輕細故)
　(也方氏曰子栁雖受教於其/父曾不若愚婦人之所為也)
○縣子曰綌衰繐裳非古也(綌去/逆切)
　(鄭氏曰非時輕凉慢禮孔氏曰綌葛也繐布䟽者時/有䘮者不服麤衰但䟽葛為衰繐布為裳故云非古)
　(古謂周初制禮時也陸氏徳明曰綌麤葛布細而䟽/曰繐方氏曰古之五服自斬至緦一以麻而各有升)
　(數若以綌為衰以繐為/裳取其輕凉則非古)
○成人有其兄死而不為衰者聞子皋將為成宰遂為
衰成人曰蠶則績而蟹有匡范則冠而蟬有緌兄則死
而子皋為之衰
　(鄭氏曰范蜂也蟬蜩也緌謂蜩喙長在腹下孔氏曰/成孟氏所食采邑即此邑中民有兄死而弟不為兄)
　(制服者聞子臯至孝求為成宰恐其罪已乃制衰服/故成人譏之蠶則績絲作繭蟹殻似匡蜂頭上有物)
　(似冠蟬喙似冠之緌以是合譬也蠶則須匡以貯繭/今無匡而蟹背有匡匡自著蟹非為蠶設蜂冠無緌)
　(而蟬口有緌緌自著蟬非為蜂設譬如成人兄死初/不作衰後畏子臯方為制服服是子臯為之非為兄)
　(施亦如蟹匡蟬緌各不闗於蠶蜂也應氏曰聞伯夷/之風者頑夫亷聞下惠之風者薄夫敦聞子皋之風)
　(者悍夫悌故兄死不為衰而今為之衰也仲尼用而/無飲羊縱妻之民楊綰相而有減騶省樂之效風化)
　(之機係於人焉蠶績范冠之謡雖以戲夫民之為服/者不出於誠心亦以喜子皋之孝行足以感不友不)
　(悌之/俗也)
　　　右記喪服得失凡十九節
晉獻公將殺其世子申生公子重耳謂之曰子葢言子
之志於公乎世子曰不可君安驪姬是我傷公之心也
曰然則葢行乎世子曰不可君謂我欲弑君也天下豈
有無父之國哉吾何行如之使人辭於狐突曰申生有
罪不念伯氏之言也以至于死申生不敢愛其死雖然
吾君老矣子少國家多難伯氏不出而圖吾君伯氏茍
出而圖吾君申生受賜而死再拜稽首乃卒是以為共
世子也(重平聲葢音盍少/難並去聲共音恭)
　(鄭氏曰獻公信驪姬之譖重耳欲使世子言見譖之/意葢皆當為盇盇何不也志意也世子謂言其意則)
　(驪姬必誅重耳曰盇行乎行猶去也世子謂天下豈/有無父之國言人有父則皆惡欲弑君者使人辭於)
　(狐突辭猶告也前此獻公使申生伐東山皋落氏狐/突謂申生欲使之行今言不念伯氏之言謝之也伯)
　(氏狐突别氏子少謂驪姬之子奚齊圖猶謀也不出/謂狐突自皋落氏反後懼而稱疾也賜猶惠也既告)
　(狐突乃雉經申生言行如此可以為恭於孝則未重/耳申生異母弟後立為文公驪姬獻公伐驪戎所獲)
　(女也申生之母蚤卒驪姬嬖焉狐突申生之傅舅犯/之父也孔氏曰按左傳僖四年姬謂太子曰君夢齊)
　(姜必速祭之大子祭於曲沃歸胙於公公田姬置諸/宫六日毒而獻之公祭之地地墳與犬犬斃與小臣)
　(小臣亦斃姬泣曰賊由太子是驪姬譖申生之事也/傳云或謂太子曰子辭君必辨焉杜預注謂以六日)
　(之狀自理毒酒經宿輙敗若申生初置藥何以經六/日其酒尚好明臨至加藥焉此重耳欲使言見譖之)
　(意也傳又云太子曰君非姬氏居不安食不飽君老/矣吾又不樂謂我若自理驪姬必誅姬死之後君無)
　(復歡樂此云是我傷公之心也時狐突謝病在晉都/太子奔曲沃按閔二年伐東山皋落氏在申生死之)
　(前五年狐突欲令太子出奔太子不用其言故今臨/死使人辭謝狐突謂申生有愚短之罪不念伯氏之)
　(言出奔避禍今被譖以至於死申生不敢愛惜身命/之死雖然吾君年老子又㓜少國家多有危難伯氏)
　(又謝病不出圖吾君之事吾以為憂伯氏誠能出而/圖謀吾君國家之事申生受伯氏恩賜甘心以死雉)
　(牛鼻繩也申生以牛繩自縊而死或謂雉性耿介被/人所獲必自屈折其頭而死漢書載趙人貫髙自絶)
　(亢而死申生盖亦然申生不能自理遂陷父有殺子/之惡雖心存孝而於理終非故諡為恭以其但能恭)
　(順於父而已長樂陳氏曰君子之於親有言以明已/有諫以明事諫以㡬為順以孰為勤㡬而不入則至)
　(於孰孰而不入則至於號號而將至於見殺則有義/以逃之於親雖有所不從而於義無所不順若以小)
　(愛賊恩姑息賊德依違隠忍惟意是從以至隕身於/其親之命而陷親於不義之名君子不取也申生於)
　(親可言而不言乃懼傷公之心於義可逃而不逃乃/謂天下豈有無父之國忘其躬之不閲而恤國家之)
　(多難不顧死生之大節而謹再拜之末儀是恭而已/非孝也雖然春秋之時臣弑其君子弑其父如衛輙)
　(拒父而争國楚商臣殺君而簒位則申生之行盖可/哀也馬氏曰衛宣公之二子争相為死雖有殺身以)
　(成仁之志而其死非義也然國人亦作詩以思之申/生愛君父恤國難猶有善於彼廬陵胡氏曰按春秋)
　(自閔二年至僖二十三年狐突事晉未嘗去此云不/出者誤澄曰此云不出者盖謂稱疾不出任事非謂)
　(其去也按國語公使太子伐東山狐突御戎敗狄於/稷桑而反狐突杜門不出申生之被殺當合春秋内)
　(外傳所載並觀乃見當時事情驪姬譖申生將弑君/父獻公雖未必深信然心實欲去申生立奚齊以徇)
　(驪姬之意也姬以險語逼公公謂吾不忘抑未有以/致罪焉則公固有誣申生以罪而去之之心也姬得)
　(公此語旋告優施以為君許我殺太子立奚齊矣於/是令申生祭齊姜置毒於胙雖姬之謀亦承公之意)
　(也公縱知太子無是事豈肯為之辨白而移罪於驪/姬乎且姬受所歸之胙寘諸宫而六日之後不自持)
　(以進待公既至召申生使之自獻若申生於臨獻之/時加毒然杜預乃謂申生當以六日之狀自理可謂)
　(疎已申生之事父有承順無違逆父欲立奚齊則甘/心以已所當得之國與之初無繫戀芥蔕於中公使)
　(奚齊攝祭人為太子憂則曰但當順君父之所安伐/霍伐東山二役人勸太子行則曰不可違君父之所)
　(命仁人之事天也曰子於父母唯命之從彼近吾死/而我不聽我則捍矣孝子之事親一如仁人之事天)
　(豈敢私有其身而避禍逃死哉故張子訂頑亦嘉申/生之無所逃而待烹也世之議者咎申生不合不去)
　(而陷父於不義申生縱去父必殺之而後奚齊可立/豈一去而能免陷父於不義乎去則有背棄君父以)
　(逃死之罪而陷父不義之罪自若也申生固云棄父/之命惡用子矣人云死不可避吾將伏以俟命申生)
　(之自處可謂得子道之正未容輕議也設使申生出/奔獻公必謂其結援鄰國以圖他田納已也非如鄭)
　(之使盗殺子臧必如晉之以幣錮欒盈至此則負不/孝之罪大矣但一出奔即是章父之惡不待其身被)
　(殺而後為陷父於惡也陳氏謂孝子之事親有言以/明已申生可以言而不言此乃孝子事親之常法申)
　(生之所遇則非常也豈言之所能自明者哉予嘗謂/屈原之忠申生之孝皆賢者過之之事屈原過於忠)
　(忠而過者也申生過於孝孝而過者也其行雖未合/乎中庸其心則純是天理之公畧無人欲之私申生)
　(但知順父之為孝屈原但知愛國之為忠而一身/之生死不計世之議者其何足以知申生之心哉)
　子張病召申祥而語之曰君子曰終小人曰死吾今
日其庶幾乎
　(鄭氏曰申祥子張子大史公傳子張姓顓孫今曰申/祥周秦之聲二者相近事卒為終死之言澌也消盡)
　(為澌孔氏曰形骸澌盡也澄曰終者全天地所與之/性父母所生之體而無虧損於初至今日終畢也能)
　(知覺運動之謂生不能知覺運動之謂死小人之死/但身形不復知覺運動而已庶㡬近也言其可近於)
　(君子之終也曾子將死召門弟子曰啓子手啓予足/而今而後吾知免夫子張所言之意亦猶曾子所言)
　(之意盖君子以得全其生而終為幸也長樂黄氏曰/人生斯世當盡人道君子人道既盡則為能終小人)
　(則只是形氣消盡子張言庶㡬者盖生平持身唯恐/不盡道今至将没幸其得終猶曾子知免之意觀其)
　(將死喜幸之言足以見其生平恐懼之意也廣安游/氏曰觀成王之顧命則知成王所以學於周公觀子)
　(張曾子之言則知曾子/子張所以學於孔子)
○曾子寢疾病樂正子春坐於牀下曾元曾申坐於足
童子隅坐而執燭童子曰華而睆大夫之簀與子春曰
止曾子聞之瞿然曰呼曰華而睆大夫之簀與曾子曰
然斯季孫之賜也我未之能易也元起易簀曾元曰夫
子之病革矣不可以變幸而至於旦請敬易之曾子曰
爾之愛我也不如彼君子之愛人也以徳細人之愛人
也以姑息吾何求哉吾得正而斃焉斯已矣舉扶而易
之反席未安而殁(睆華板切簀音責與音余/瞿紀具切呼音吁革音棘)
　(鄭氏曰病謂疾困子春曾參弟子元申曾參之子隅/坐不與成人並簀牀第也子春曰止以病困不可動)
　(呼虚憊之聲未之能易已病故也言夫子者曾子親/沒之後齊嘗聘以為卿而不為革急也變動也幸覬)
　(也彼童子也徳謂成已之徳息猶安也姑息言茍容/取安也孔氏曰華光華睆謂睆睆然好也詩傳云睍)
　(睆好貌我未之能易者言未病時寢卧既病後氣力/虚弱未能改易聞童子之言乃驚駭已不為大夫依)
　(禮不得寢大夫之牀也夫子他人呼已為大夫之稱/長樂陳氏曰未嘗為大夫而死於大夫之簀宜曾子)
　(之所不為童子以其非禮而發問事師以義也曾元/知其非禮而不忍易之事父以恩也山隂陸氏曰細)
　(人言其所見不巨王文公云姑息者且止之詞事未/有不壞於且止者也張子曰簀可易必簟席之類華)
　(而睆以其陳之在上顯露也澄曰爾雅以簣為第而/䟽釋第為牀版按史記范雎傳雎佯死卷以簀置厠)
　(中簀可卷屍則非牀版矣司馬貞索隠謂簀為葦荻/之薄此曾子所寢之簀季孫所賜若是牀版重滯之)
　(物安可賜人且在簟席之下何以見其華睆又豈可/扶起病人而易之哉古者牀第之上有席席之上有)
　(簟簟最在上近膚故顯露而見其羙簣字從竹疑為/竹簟之異名張子所解盖是今人為竹簟或以竹膚)
　(之筠或以竹肌之篾或以𤣥黄赤白諸色間雜如錦/文此簀之華而睆必是其文如錦者也考之於禮寢)
　(簟之制未聞有尊卑貴賤之殊但貧者質素富者華/羙以季孫之簀賜曾子自是與曾子平日所用不同)
　(童子見之以其華睆必是大夫之家所造作者故曰/大夫之簀與而曾子然之謂此乃季孫所賜也簀之)
　(華美與質素大夫士通用之童子非謂此大夫之簀/不是士之簀但謂此必大夫禄厚家富者之所為爾)
　(其意非欲曾子易之也使曾子不易此簀而終亦可/故子春元申皆不欲其易而曾子一聞童子之言必)
　(欲易之者盖禮制雖無違戾然不若終於常時所寢/質素者之得其正也古之君子當臨終之際其謹有)
　(加於平時平時夜卧在燕寢將終則必遷于正寢平/時亦有女侍將終則一切屏去而不死於婦人之手)
　(皆與常時異故曽子生時可寢季孫所賜華美之簀/至終則必易之而但用常時所寢素質之簀也諸儒)
　(舊説並謂曾子非大夫不可終於大夫之簀此誤解/童子所云大夫之簀四字之意也倘大夫之簀與士)
　(之簀有差等則季孫之賜曾子自不當受受之亦不/當用今曾子用之寢卧至于將死而猶不易其於禮)
　(制無不可也明矣若循襲舊説是曾子自安於非禮/而不知子春陷師於非禮而不言當時若無童子一)
　(語曾子竟以非禮而終也是曾子子春曾元曾申之/見皆不及一童子也彼童子何知焉不過驚訝其簀)
　(之華美而已陳氏所謂童子以其非禮而發問曾元/知其非禮而不忍易其説皆非是鄭注以曾元稱曾)
　(子為夫子遂謂齊嘗聘曾子為卿亦非是夫子者尊/稱也妻之尊其夫弟子之尊其師子之尊其父皆可)
　(稱曰夫子豈必大夫而後可稱夫子乎曾子謂因彼/一言得以去華就質安處吾素者童子之愛我也以)
　(父病劇甚不可勞動覬幸延引湏臾之生者爾元之/愛我也然吾今何所求豈更求生哉斃死也所求者)
　(得其正而死斯已矣已止也謂所求止此他無所求/也舉謂擡舉其項令起而不卧扶謂扶掖其身令離)
　(其所坐反謂再還所卧之/處席者所卧簟席之通稱)
　　　右記考終之事凡三節
　
　
　
　
　
　禮記纂言卷十四上
欽定四庫全書
　禮記纂言卷十四上　　　　元　吳澄　撰
　　檀弓
　　(舊本公儀子仲之䘮檀弓免焉為此篇之第一章/故摘檀弓二字名篇今更定章次檀弓章雖不在)
　　(篇首而篇名/則存其舊云)
事親有隠而無犯左右就養無方服勤至死致䘮三年
(左右如字/養以尚切)
　(鄭氏曰隠謂不揚其過失無犯不犯顔而諫論語曰/事父母幾諫左右謂扶持之方猶常也子則然無常)
　(人勤勞辱之事也/凡此以恩為制)
事君有犯而無隠左右就養有方服勤至死方䘮三年
　(廬陵胡氏曰無隠謂不匿情有方謂有常職鄭氏/曰有方不可侵官方䘮資於事父凡此以義為制)
事師無犯無隠左右就養無方服勤至死心䘮三年
　(鄭氏曰心䘮戚容如父而無服也凡此以恩義之間/為制山隂陸氏曰隠而無犯謂恐傷親意情有不盡)
　(犯而無隠謂君臣尚義盡情以諫若謂無隠得稱揚/其過失豈事君之道哉臣子揚美隠惡君親一例也)
　(事師無犯無隠言雖盡情猶㣲而婉孔氏曰子之事/親主恩不欲聞親過惡故有隠不欲違親顔色故無)
　(犯左右僕從之臣立有左右之位子在親左右扶持/不常一人在左一人在右也致之言至也謂哀情至)
　(極方䘮謂比方父䘮事師無犯是同親之恩無隠是/同君之義方氏曰就養者就而養之不離也服勤者)
　(服其勤勞不釋也養言左右則養無所不至矣勤言/至死則勤無時或已矣非親孰生非君孰治非師孰)
　(教吾所以報之者其䘮之或以致或以方或以心雖/各不同所以盡三年之隆則一也其序先親後君内)
　(外之分也先君後師貴賤之等也長樂陳氏曰親育/我報之以仁有隠至致䘮皆仁也君覆我報之以義)
　(有犯至方䘮皆義也師之成我同乎仁而不全乎仁/同乎義而不全乎義故無犯與親同無隠則與親異)
　(無隠與君同無犯則與君異䘮三年與君親同無服/則與君親異師之有䘮不始於古古者教出於君又)
　(孰為䘮師之禮哉季世而下家有學人有師此䘮師/之禮所由起也張子曰古不制師服師服無定體也)
　(見彼之善而已傚之亦師也故有得其一言一義而/如朋友者有親炙如兄弟者有成就己身而恩如天)
　(地父母者此豈可一槩服之故聖人不制其服心䘮/之可也孔子死門人一時心䘮又豈可責其一槩以)
　(傳道乆近而各盡其哀之隆殺如子貢獨居三年而/後歸程子曰師不立服不可立也當以情之厚薄事)
　(之大小處之如顔閔於孔子其成已之功與君父並/雖斬衰三年可也其次各有淺深稱其情而已下至)
　(曲藝莫不有師/豈可一槩制服)
○天子崩三日祝先服五日官長服七日國中男女服
三月天下服
　(孔氏曰祝大祝商祝也服服杖也杖是䘮服之數故/呼杖為服祝佐含歛先病故先杖也子亦三日而杖)
　(官長大夫士也服亦服杖也病在祝後故五日國中/男女謂畿内民及庶人在官者服謂齊衰三月而除)
　(之必待七日者天子七日而殯殯後嗣王成服故民/得成服也天下謂諸侯之大夫為王繐衰既葬而除)
　(之近者亦不待三月今據逺者言爾然四條皆云服/何以知其或杖服或衰服按䘮大記云君之䘮三日)
　(于夫人杖五日既殯授大夫世婦杖又䘮服四制云/三日授子杖五日授大夫杖七日授士杖如大記及)
　(四制所云則此三日五日是服杖明矣其七日及三/月者惟服而已無杖四制云七日授士杖此云五日)
　(士杖者士若有地德深者則五日若無地德薄者則/七日崔氏云此據朝廷之士四制是邑宰之士也)
虞人致百祀之木可以為棺椁者斬之不至者廢其祀
刎其人(刎勿/粉切)
　(鄭氏曰虞人掌山澤之官百祀畿内百縣之祀也以/為棺椁作棺椁也斬伐也孔氏曰百祀者畿内諸臣)
　(采地之祀言百者舉全數謂王殯後亊既殯旬而布/材故虞人斬百祀之木可以為周棺之椁者送之必)
　(取祀木者賀瑒云君者徳著幽顯若存則人神均其/慶沒則靈祗等其哀傷也方氏曰刎剄也自吻下刑)
　(之也澄曰廢其祀刎其人葢設此辭而令之以見王/䘮尤重於神祀也如誓師而曰無敢不供汝則有大)
　(刑是也非果必廢之刎之也葢祀木者神祗所主豈/可斬伐唯為天子采椁木則雖祀木亦斬無或敢占)
　(吝者若或占吝不以其木至是不供王䘮為大/不敬故設廢祀刎人之辭使人不敢慢令也)
○天子之棺四重水兕革棺被之其厚三寸地棺一梓
棺二四者皆周(重平聲被皮寄/切杝羊支切)
　(鄭氏曰諸公三重諸侯再重大夫一重士不重水兕/革棺被之謂以水牛兕牛之革為棺被革各厚三寸)
　(合六寸也杝椴也杝棺一謂椑棺梓棺二謂屬與大/棺周匝也凡棺用耐濕之物孔氏曰天子之棺四重)
　(尊者尚深邃也水牛兕牛皮二物為一重杝為第二/重屬為第三重大棺為第四重四重凡五物大棺厚)
　(八寸屬六寸椑四寸二皮六寸合二尺四寸上公三/重去水牛之三寸餘兕椑屬大棺合二尺一寸侯伯)
　(子男再重又去兕之三寸餘杝屬大棺合一尺八寸/列國卿大夫一重又除椑四寸餘屬大棺合一尺四)
　(寸大夫則大棺厚六寸屬四寸合一尺士不重但大/棺六寸爾庶人則四寸也天子卿大夫與列國君同)
　(天子之士與諸侯大夫同然春秋時多僭趙簡子言/罰乃不設屬椑非也凡棺用耐濕之物水牛兕牛皮)
　(耐濕故最在裏近尸二皮不厚故合被之令各厚三/寸杝椴木材亦耐濕故次皮諸侯無革則杝親尸所)
　(謂君即位為椑是也杝棺之外有屬棺屬棺之外有/大棺大棺與屬棺並用梓故云二四者四重也皆周)
　(謂四重之棺上下四旁悉周匝也/唯椁不周下有茵上有抗席也)
棺束縮二衡三衽每束一(衡讀/為横)
　(孔氏曰棺束者古棺無釘用皮束合之縮縱也衡横/也縱束二行衡束三行衽小要也其形兩頭廣中間)
　(小棺既不用釘但先鑿棺邊及兩頭合際處作坎形/以小要連之令固並相對每束以一行之衽連之若)
　(豎束處則竪着其衽以連棺葢及/底之木使與棺頭尾之材相固)
柏椁以端長六尺
　(孔氏曰柏椁者天子椁用柏諸侯松大夫柏士雜木/以端者端猶頭也以此木之頭首題湊向内每段長)
　(六尺而方一尺椁材從下壘至上始題湊木之頭/相向而作四阿皇氏以為壘椁從下即題湊非也)
○天子之殯也菆塗龍輴以椁加斧於椁上畢塗屋天
子之禮也(菆才官切/輴勑倫切)
　(鄭氏曰菆木以周龍輴如椁而塗之天子殯以輴車/畫轅為龍斧謂之黼白黒文也刺繡於縿幕加椁以)
　(覆棺已乃屋其上盡塗之孔氏曰菆叢也謂用木叢/棺而四面塗之故云菆塗龍輴者殯時以輴車載柩)
　(而畫轅為龍也以椁者題湊叢木象椁之形加斧謂/繡覆棺之衣為斧文也先菆四面為椁上與棺齊而)
　(上猶開也以棺衣從椁入覆於棺故云加斧於椁上/也畢盡也斧覆既竟又四注為屋覆上而下四面盡)
　(塗之故云畢塗屋菆衆木直壘周龍輴至上乃題湊/諸侯至上不題湊也廬陵胡氏曰菆塗龍輴以椁畫)
　(龍於輴車之轅以殯之又菆聚椁材以周輴而塗之/先儒云以椁如椁也恐非澄曰菆木以周龍輴即所)
　(謂椁也鄭氏謂之如椁者釋此椁字所以名為椁之/義葢椁猶郭也外城周於内城者為郭故外棺周於)
　(内棺者亦名為椁其義如外城之郭也鄭/意則是而立文不明有以致胡氏之惑)
○唯天子之喪有别姓而哭(别彼/列切)
　(别謂分别鄭氏曰使諸侯同姓異姓庶姓相從而為/位别於朝覲來時朝覲爵同同位孔氏曰此論哭天)
　(子之事異姓謂王昬姻甥舅庶姓謂與王無親者朝/覲爵同同位則不分别同姓異姓然覲禮諸侯受舍)
　(於廟同姓西面異姓東面者覲禮先公而後侯先侯/而後伯是亦爵同同位但就同姓之中先爵尊爾)
○天子之哭諸侯也爵弁絰䊷衣為之不以樂食(䊷讀/為緇)
(為云/偽切)
　(絰衍字䊷與緇同䊷衣絲衣也爵弁䊷衣士之祭服/諸侯薨天子不親見其尸柩則不服弔服但服士之)
　(祭服哭之鄭氏曰王弔諸侯弁絰緦衰不以樂食葢/謂殯歛之間孔氏曰此天子哭諸侯之事諸侯薨在)
　(本國天子不親見尸柩遥哭之故不服緦衰弔服諸/侯以下雖不見尸柩仍弔服也天子食有樂今喪諸)
　(侯故食不奏樂鄭斷不用樂之期謂殯歛之間諸侯/五日殯也諸侯為其臣或至葬不食肉卒哭不舉樂)
　(葢臣少而已畢/不得同王也)
或曰使有司哭之
　(鄭氏曰非也哀/戚之事不可虚)
○君即位而為椑歲壹漆之藏焉(椑蒲/歴切)
　(鄭氏曰椑謂杝棺親尸者天子椑内又有水兕革棺/嵗一漆之若未成然藏焉虚之不合孔氏曰君諸侯)
　(也言諸侯則王可知人君無論少長體尊備物故即/位而造棺雖為尊得造未供用故每年一漆示如未)
　(成也唯云漆杝則知不漆杝棺外屬等棺中不欲虚/空如急有待故藏物於其中一云不欲令人見故藏)
　(焉山隂陸氏曰嵗一出而漆之於是/又藏焉方氏曰藏焉惡人之見也)
○扶君卜人師扶右射人師扶左君薨以是舉(卜音僕/一讀作)
(如字/者非)
　(鄭氏曰扶君謂君疾時也卜當為僕僕人射人皆平/生時贊正君服位者薨以是舉不忍變也周禮射人)
　(大喪與僕人遷尸孔氏曰此一節論君薨遷尸之人/陸氏徳明曰師長也謂大僕方氏曰扶君舉尸固非)
　(二人之所能勝二官各下大夫為之且有小臣上下/之士非一故以師言之應氏曰鄭改卜為僕誠有據)
　(然王前巫後史卜筮皆在左右則卜人師扶右乃職/所當然似不必改澄按周官馭者亦名為僕葢人君)
　(生時在車則僕人在右少前射人在左與君最親近/未嘗暫相離故疾則二官扶右扶左薨則二官舉尸)
　(皆生時每日親近之人卜人雖曰在左右然不如僕/人之親近且與射人非儔類按陸氏經典釋文前儒)
　(已有讀卜如字而以為卜人醫師/者皆不若鄭注以卜為僕者之審)
○君復於小寢大寢小祖大祖庫門四郊
　(鄭氏曰尊者求之備也亦他日所嘗有事孔氏曰君/王侯也前曰廟後曰寢室有東西廂曰廟無東西廂)
　(有室曰寢小寢謂髙祖以下寢也王侯同大寢謂天/子始祖諸侯大祖寢也小祖髙祖以下廟也王侯同)
　(大祖天子始祖諸侯大祖廟也兩言於廟求神備也/周禮夏采以冕服復於大祖廟其小廟則祭僕復之)
　(其小寢大寢則𨽻僕復之四郊則夏采復之此天子/之事諸侯復則小臣但復處既多小臣不足更有餘)
　(官或於此復了更向他處方氏曰復必於寢廟者以/人死必反本也庫門生時所由出入也四郊以魂氣)
　(無不之也門不一止以庫/門為言者近廟門故也)
○公之喪諸達官之長杖
　(鄭氏曰達官謂君所命雖有官職不達於君則不服/斬孔氏曰公者五等諸侯也諸者非一之辭達官謂)
　(卿士大夫被君命得達於君達官對不達者為長杖/謂服斬若府史之屬賤不得達於君者則不服斬衰)
　(但服齊衰三月爾若近臣閽寺之屬雖無君命但嗣/君服斬則亦服斬若大夫之臣雖不被命於諸侯得)
　(為大夫之君杖而服斬但降其帶屨用布帶䋲屨方/氏曰受命於君者其名達於上故謂之達官若府史)
　(而下雖為在官皆其官長所自辟除則不可謂之達/矣夫杖所以輔病恩之深者其病宜重受命於君者)
　(其恩為深故公之喪惟達官之長杖朱子曰達官謂/得自通於君者如内則公卿宰執與六曹之長九寺)
　(五監之長外則監司郡守得自通章奏於君者凡此/皆杖次則不杖如太常卿杖太常少卿則不杖若太)
　(常卿闕則少/卿代之杖)
○士備入而后朝夕踊
　(鄭氏曰備猶盡也孔氏曰國君喪羣臣朝夕即位哭/踊嗣君孝子哀深雖先入即位哭必待諸臣皆入列)
　(位畢乃俱踊也士卑最後故士備入為畢入有/前後而相待踊者踊須相視為節故俟齊也)
○君之適長殤車三乗公之庶長殤車一乗大夫之適
長殤車一乗(適音/的)
　(鄭氏曰皆不成人也自上而下降殺以兩成人遣車/五乗長殤三乗下殤一乗尊卑以此差之庶子言公)
　(卑逺之傳曰大功之殤中從上孔氏曰車遣車柩朝/廟畢將行設遣奠竟取遣奠牲體臂臑折之為段用)
　(此車載之以遣送亡者遣車置于椁中之四隅其形/甚小生有爵命車馬之賜則死有遣車送之貴賤不)
　(同數王九諸侯七大夫五士三殤未成人未有爵命/車馬之賜而得遣車者其父有之得與子也王九乗)
　(適子成人則七乗長殤五乘中殤從上下殤三乗也/王庶子成人五乗長殤中殤三乘下殤一乘也諸侯)
　(七乗適子成人五乗長殤三乗中則從上下殤一乗/也庶子成人三乗長殤一乗中從上下殤無大夫五)
　(乗適子成人三乗長殤一乘中從上下殤及庶殤並/無禮人臣三命始賜車馬乃得有遣車諸侯大夫再)
　(命而下雖未三命以身為大夫德位既重得有遣車/士三乗者天子上士其中士下士及諸侯之士皆不)
　(得有遣/車也)
○池視重霤(重平/聲)
　(鄭氏曰栁宫象也以竹為池衣以青布縣銅魚焉今/宫中有承霤云以銅為之孔氏曰池者栁車之池也)
　(重霤者屋承霤也以木為之承於屋霤入此木中又/從木中而霤於地故謂此木為重霤也天子則四注)
　(四面為重霤諸侯四注重霤則差降去後餘三大夫/唯餘前後二士則唯一在前生時既屋有重霤以行)
　(水死時栁車亦象宫室而於車覆鼈甲之下牆帷之/上織竹為之形如籠衣以青布以承鼈甲名之為池)
　(以象重霤方面之/數各視生時重霤)
○布幕衞也縿幕魯也(縿音綃一/讀所衘切)
　(鄭氏曰幕所以覆棺上衞諸侯禮魯天子禮兩言之/者僭已乆也縿縑也縿讀如綃幕或為幦孔氏曰覆)
　(殯棺之幕周公一人得用天子禮衞與魯俱是諸侯/魯之諸公不宜與衞異後代僭用之也盱江李氏曰)
　(布幕諸侯禮也縿幕天子禮也杞宋各自為一王之/後且其祖天子禮樂異於周行之可也周尚在而魯)
　(倣之則僭矣方氏曰衞所存者殷禮故用布幕之質/魯所存者周禮故用縿幕之文山隂陸氏曰縿讀如)
　(字以縿記帛葢衞幕用/布魯用帛爾雅纁帛縿)
○君於士有賜帟(帟音/亦)
　(鄭氏曰帟所以承塵賜之則張於殯上孔氏曰賜惠/賜也帟幕之小者大夫以上喪則幕人職供之士惟)
　(有君恩賜之/乃得有帟也)
○君於大夫將葬弔於宫及出命引之三步則止如是
者三君退朝亦如之哀次亦如之(朝音/潮)
　(鄭氏曰宫殯宫也出柩已出在路命引之以義奪孝/子也三命引之凡移九步退去也朝喪朝廟也次他)
　(日賓客所受大門外舍也孝子至此而哀君或於是/弔不必於宫也孔氏曰君於大夫之喪將至葬時必)
　(親往弔孝子於殯宫及其柩出殯宫之門孝子號慕/攀轅柩車不動君奪孝子之情命遣引之引者三歩)
　(則止所以止者不忍頓奪孝子之情故且止柩君又/命引之引者三步又止君又命引之引者又三步而)
　(止君又命引之柩車遂行君乃退出君或來弔參差/早晚不必皆在殯宫或當朝廟明日當發之時或已)
　(出大門至平日待賓客次舍之處孝子哀泣停柩不/行君於是始弔弔畢君命引之使行亦如上來如是)
　(者三/之事)
○君遇柩於路必使人弔之
　(鄭氏曰君於民人有父母之恩孔氏曰君於其臣當/特弔於家故喪大記於大夫士皆親弔之又禮譏蕢)
　(尚受弔及杞梁之妻不受野弔是也其或卑小之臣/及庶人等君不豫知其喪造次遇柩於路必使人弔)
　(也廬陵胡氏曰若齊/侯哭敝無存之類)
○喪公弔之必有拜者雖朋友州里舍人可也
　(鄭氏曰拜者往謝之也孔氏曰喪謂諸侯臣之喪公/親來弔或遣人來弔喪家雖無主後必有以次疏親)
　(往拜之以謝其恩䟽親亦無則雖死者朋友及同州/同里及喪家典舍之人往拜可也此以無後故許他)
　(人拜謝若其有後/主人自當親拜)
○弔曰寡君承事主人曰臨(臨如/字)
　(鄭氏曰承事示亦為執事來孔氏曰弔曰者君來語/擯者之辭上文公弔之是弔已國之臣此謙言寡君)
　(是弔他國之臣謂大夫之喪若弔士直稱君承事示/欲供奉喪家之事臨者主人辭謝之曰君屈辱降臨)
　(某之/喪)
○君臨臣喪以巫祝桃茢執戈惡之也所以異於生也
(茢音列/惡去聲)
　(鄭氏曰桃鬼所惡茢萑苕可掃不祥為有凶邪之氣/生人則無凶邪孔氏曰君謂天子往臨臣喪則以巫)
　(執桃祝執茢又使小臣執戈若往臨生者但有執戈/無巫祝桃茢之事故云異於生按喪大記大夫之喪)
　(將大歛君往巫止於門外祝先入又士喪禮大歛而/往巫止於廟門外祝代之小臣二人執戈先二人後)
　(此皆大歛之時小歛及殯無文明與大歛同也直言/巫止無桃茢之文則去桃茢可知也喪大記雖記諸)
　(侯禮明天子亦然此經所云謂天子禮諸侯臨臣之/喪則使祝代巫執茢居前下天子也亦謂襲以前若)
　(已襲之後茢亦去之與天子同是天子未襲之前臨/臣之喪巫祝桃茢執戈三者並具諸侯臨臣之喪未)
　(襲之前巫止祝執茢小臣執戈若既襲之後歛殯以/來天子與諸侯同也清江劉氏曰君臨臣喪以桃茢)
　(先非禮也周之未造也君臣之義非虚也寄社稷寄/宗廟寄人民焉爾故君有慶臣亦有慶君有戚臣亦)
　(有戚臣疾君親問之臣死君親哭之以致忠愛也若/生而用死而棄生而厚死而薄生而愛死而惡是忘)
　(生背死也施之於人者不變於存亡然後人之視其/亡猶存矣則夫桃茢胡為乎諸臣之廟哉或曰於記)
　(有之宜若禮然曰否是固周朱之記也澄曰用桃茢/者非賤其臣薄其臣也禮則固然殆未可以輕訾也)
喪有死之道焉先王之所難言也
　(孔氏曰人之喪也有死散之道人之所惡故難言也/鄭氏曰難言為人甚惡之不明説也澄曰此承上文)
　(異於生之語/而申説其意)
○大夫之喪庶子不受弔
　(鄭氏曰不以賤者為有爵者主孔氏曰不受弔不為/主人也適子主喪受弔拜賓君適子或有他故不在)
　(則庶子不敢/受弔辟適也)
　大夫弔當事而至則辭焉
　(鄭氏曰辭猶告也擯者以主人有事告也主人無事/則為大夫出孔氏曰大夫弔者謂大夫弔士也大夫)
　(尊來弔士孝子應出下堂迎之若正當主人有小大/歛殯之事則孝子遣人辭告之道有事不得出也)
　　　右記喪禮尊卑之異凡二十二節
妻之昆弟為父後者死哭之適室子為主袒免哭踊夫
入門右使人立于門外告來者狎則入哭父在哭於妻
之室非為父後者哭諸異室(適音的/免音問)
　(鄭氏曰子為主親者主之也狎相習知者父在則不/以私喪干尊故哭於妻之室澄曰子謂妻之子夫謂)
　(妻之夫適室正寢也禮女子適人者為昆弟為父後/者不降服朞其夫為妻之兄弟雖無服然亦為之哭)
　(于適室之中庭以其正故也子已子於死者為甥也/為舅服緦故命之使為主受弔拜賓也已無服故不)
　(為主而使子有服者為主也凡哭哀則踊踊必先袒/袒必先免夫即此子之父子既為主位在東階之下)
　(西嚮其父入門右近南而北向哭也亦踊門内有哭/則鄉里聞之必來相弔故使人出門外語來弔者述)
　(所哭之由若弔人與此亡者曾相識狎習則進入共/哭也側室謂妻之室父在則適室乃父之室不敢以)
　(私喪干尊者但於妻室之前哭之亦子為主使人出/門外也異室非適寢又非妻之室方氏曰哭諸異室)
　(者以别/於適也)
○有殯聞逺兄弟之喪哭于側室無側室哭于門内之
右同國則往哭之
　(鄭氏曰哭于側室嫌哭殯也孔氏曰庶人無側室者/哭于大門内之右禮為主者當在阼階東西面今大)
　(門内之右既非常哭之處故繼門而近於南猶西面/也逺兄弟謂異國者葢喪無外事已有殯不得向他)
　(國故為位哭之若兄弟在/同國則往其家而哭之也)
○有殯聞逺兄弟之喪雖緦必往非兄弟雖鄰不往
　(鄭氏曰雖緦必往親骨肉也雖鄰不往疏無親也方/氏曰緦最服之輕者服之輕猶必往况其重者乎葢)
　(同姓之恩隆故也鄰最居之近者居之近猶不往况/其逺者乎葢異姓之恩殺故也然而三年之喪不弔)
　(則雖緦必往者非謂三年之殯矣大功未葬不/弔則雖鄰不往者止謂大功以上之殯而已)
○所識其兄弟不同居者皆弔
　(所識之人其家若有同居之親死自當往弔雖其兄/弟之不同居者死亦皆弔之葢厚於所識故推其恩)
　(愛以及於其有服之兄弟者如此不同居者皇氏以/為小功以下之親小功以下兄弟服輕尚弔况其大)
　(功以上服重者乎孔疏同鄭注以為所識者死而弔/於其不同居兄弟之家不如皇氏之説為當按記文)
　(言皆弔夫喪無二主若所識一人死而皆往弔其不/同居之兄弟則一喪不止一主矣古無是禮也孔氏)
　(曰所識若身死其死者兄弟雖不同居皆往/弔之則死者子孫就弔可知舉䟽以見親也)
○五十無車者不越疆而弔人
　(鄭氏曰五十氣力始衰孔氏曰衰老不徒行逺弔越/疆則道路遥逺弔人又悲感哀戚恐增衰憊也方氏)
　(曰五十始衰老者不以筋力/為禮故無車不越疆弔人也)
○婦人不越疆而弔人
　(鄭氏曰不通於外孔氏曰婦人無外事故不越疆而/弔人長樂陳氏曰婦人見兄弟可以及閾而不可以)
　(踰閾送迎可以及門而不可以出門弔人可以出門/而不可以越疆許穆夫人欲歸唁於衛而不可得則)
　(越疆而弔人/如之何而可)
○死而不弔者三畏厭溺(厭于/甲切)
　(鄭氏曰畏謂人或以非罪攻已不能有以説之而死/者厭謂行止危險之下溺謂不乘橋船不弔以其輕)
　(身忘孝也孔氏曰非理横死不合弔哭方氏曰三者/之死皆非正命也長樂陳氏曰君子之所不弔者不)
　(特此宗魯為孟縶而死孔子不許琴張弔之君子之/行無他要在生不為人之所不敬死不為人之所不)
　(弔而已王氏曰孔子畏匡德能自全也設使聖人卒/罹不幸何得不痛悼而罪之乎非徒賢者設有罪愚)
　(人亦不得不哀傷之也張子曰知死而不知生傷而/不弔畏厭溺三者皆不得其死可傷尤甚君子但知)
　(憫死者而已故特致哀死者不弔生者以異之且如/何不淑之辭無所施焉葢哀有餘而不暇於文也慈)
　(湖楊氏曰畏死於兵厭死於巖墻溺死於水非不弔/也不忍為弔辭不忍言之也使孔子果死於匡則亦)
　(不可弔乎屈原之死亦可不弔乎而先儒謂之賤/之而不弔此乃固陋執言失意人心所不安也)
○弔於葬者必執引若從柩及壙皆執紼
　(鄭氏曰示助之以力車曰引棺曰紼從柩贏者孔氏/曰弔葬本為助執事故必相助引柩車也執引用人)
　(貴賤有數若其數足贏餘之人皆散而從柩至壙下/棺之時則不限人數皆悉執紼也東山何氏曰執引)
　(天子千人諸侯五百人大夫三百人士五十人贏數/外也方氏曰引在前屬之於車以導柩紼在旁屬之)
　(於棺以弼柩導柩者惟在路用之而已弼柩者至下/棺亦用焉故雖不執引而或從柩及壙皆執紼也)
○弔於人是日不樂
　(鄭氏曰君子哀樂不同/日子於是日哭則不歌)
○行弔之日不飲酒食肉焉
　(鄭氏曰以/全哀也)
○食於有喪者之側未嘗飽也
　(朱子曰臨喪/哀不能甘也)
　　　右記人有喪之禮凡十一節
復楔齒綴足飯設飾帷堂並作父兄命赴者(楔悉/節切)
　(孔氏曰楔拄也招魂之後用角柶拄亡人之齒令開/使含時不閉也復用燕几綴亡人之足令直使著屨)
　(時不辟戾也飯者飯食也設飾謂襲歛時遷尸又加/著新衣也帷堂謂小歛時作起為也自復以下諸事)
　(並起為也父兄命赴者謂大夫以上赴謂死者生時/於他人有恩識今死則使人往告之也士則孝子自)
　(命大夫尊許其病深故父兄代/命之雖代命猶稱孝子名也)
○朝奠日出夕奠逮日
　(鄭氏曰隂陽交接庶幾遇之澄曰隂闇陽明日出者/由闇而明隂交接陽也及日將入由明而闇陽交接)
　(隂也奠者所以聚死者之神死而神混於天/地隂陽之中故於天地隂陽交接之際求之)
○喪不剥奠也與祭肉也與(與音/余)
　(陸氏德明曰剥謂不巾覆也鄭氏曰剥猶倮也脯醢/之奠不巾有牲肉則巾之為其乆設塵埃加也孔氏)
　(曰按士喪禮小歛陳鼎既奠于尸東祝受巾巾之是/有牲肉則巾也始死脯醢醴酒奠于尸東無巾又殯)
　(後朝夕奠醴酒脯醢如初設不巾又按喪禮下篇柩/朝廟重先奠從奠設如初巾之此亦脯醢之奠而巾)
　(之者為其在堂恐塵埃故雖脯醢亦/巾之此脯醢之奠不巾者據室内也)
○有薦新如朔奠
　(鄭氏曰重新物為之殷奠孔氏曰薦新謂未葬中間/得新味而薦亡者如朔奠謂未葬前月朔大奠於殯)
　(宫大奠則牲饌豐也朔禮視大歛士則特豚三鼎今/若有新物及五穀始熟薦於亡者則其禮牲物如朔)
　(之奠也大夫以上則朔望大奠士但朔而不望應氏/曰薦新重時物也薦新於廟死者已逺則感傷或淺)
　(薦新於殯其痛尚新則感傷必重朔祭謂之大奠其/禮視大歛故薦新亦如之謂男女各即位内外各從)
　(事而奠哭之儀如一也是禮之同/非其物之同註謂殷奠恐未然)
○父母之喪哭無時使必知其反也
　(孔氏曰哭無時有三一是初喪未殯之前哭不絶聲/二是殯後除朝夕之外廬中忽憶則哭三是小祥之)
　(後哀至而哭或一日二日而無復朝夕之時也今此/所云謂小祥之後使謂君使之也反還也既小祥哭)
　(無時其時可為君所使若為使還家必設祭告/親之神令知其反亦出必告反必面之義也)
○既殯旬而布材與明器
　(鄭氏曰材椁材也木工宜乾腊且豫成孔氏曰既殯/旬謂殯後十日也布班也班布告下覔椁材及送葬)
　(明器之材臨川/王氏曰布陳也)
○既葬各以其服除
　(鄭氏曰卒哭當變衰麻者變之或有除者不視主人/孔氏曰既葬謂三月葬竟後至卒哭重親各隨所受)
　(而變服若三月之親至三月數滿應除/者葬竟各自除不待主人卒哭之變也)
○虞而立尸有几筵卒哭而諱生事畢而鬼事始已既
卒哭宰夫執木鐸以命于宫曰舍故而諱新自寢門至
于庫門(舍音/捨)
　(孔氏曰未葬猶生事之故未有尸親形已藏始立尸/以繫孝于之心未葬前殯宫雖有脯醢之奠而無几)
　(筵惟大殮之奠設素席亦無几其下室之内饋食處/有吉几筵今葬訖虞祭乃以素几配素筵設之士虞)
　(禮云布席於室中東面右几是也虞祭有几謂士大/夫禮若天子諸侯葬前有几周官司几筵云喪事素)
　(几注謂殯奠時天子既爾諸侯南面之君亦然古者/生不諱卒哭之後乃諱神名此三者皆以虞卒哭之)
　(後以生人事其親之禮既終畢而以鬼神事其親之/禮方自此始也已語辭卒哭前猶以生人事之者於)
　(内寢之下室每日饋食設黍稷器物几杖如生時至/卒哭後則不復饋食也故謂髙祖之父當遷者也新)
　(謂新死者魯有三門寢門路寢門也其外為雉門又/其外為庫門前既執木鐸命宫中又出宫從寢門至)
　(庫門百官所在之/次咸使知之也)
○祥而縞是月禫徙月樂
　(孔氏曰祥大祥也縞謂縞冠素紕大祥曰服縞冠而/祭祭後服禫又間一月禫祭言於是月禫祭則禫後)
　(之明月可/以用樂也)
○始死充充如有窮既殯瞿瞿如有求而弗得既葬皇
皇如有望而弗至練而慨然祥而廓然(瞿俱遇切慨苦/愛切廓苦郭切)
　(鄭氏曰皆憂悼在心之貌澄曰充充滿悶填塞之意/有窮如行而途窮前無可去之地瞿瞿目視不定之)
　(貌求謂索物如失物索之而不得也皇皇傍徨無依/之貌如望人之來而不至慨者慨嘆日月之速廓者)
　(寥廓情意/不樂也)
○喪事欲其縱縱爾吉事欲其折折爾故喪事雖遽不
陵節吉事雖止不怠故騷騷爾則野鼎鼎爾則小人君
子蓋猶猶爾(縱音總折大兮/切騷素刀切)
　(陸氏德明曰縱縱急遽貌鄭氏曰折折安舒貌止立/俟事時也騷騷謂太疾鼎鼎謂太子猶猶疾徐之中)
　(澄曰喪事欲疾吉事欲舒疾者雖當促遽然亦不可/太急而陵越節次舒者雖有止息然亦不可太緩而)
　(怠惰寛緩故騷騷而急疾不節則若田野之人鼎鼎/而舒緩怠惰則若不修整之小人惟君子得疾徐之)
　(中則於喪事不至太疾/於吉事不至太舒也)
○喪具君子恥具一日二日而可為也者君子弗為也
　(鄭氏曰喪具棺衣之屬一日二日而可為謂絞紟衾/冐孔氏曰棺即預造衣亦漸制但不一時頓具絞紟)
　(衾冐王制云死而後制禮卜葬先逺日辟不懷/也今送死百物皆具是速棄其親不懷思也)
○喪不慮居毁不危身喪不慮居為無廟也毁不危身
為無後也
　(鄭氏曰慮居謂賣舍宅以奉喪危身謂憔悴將滅性/澄曰慮猶言謀度慮居謂謀故賣其所居以給喪費)
　(也危身謂毁瘠過甚將至危殆其身也盖慮其居而/賣焉則無廟以奉祖考之神靈矣危其身而死焉則)
　(無後以承祖考之祭祀矣是乃不孝之大也為此之/故則治喪雖當辦費而不可慮其居也哀毁雖為愛)
　(親而不可/危其身也)
○喪禮哀戚之至也節哀順變也君子念始之者也
　(孔氏曰人有禍災雖或悲哀未是至極惟居父母喪/禮是哀戚之至極也既為至極若無節文恐其傷性)
　(故擗踊有算裁節其哀也所以節哀者欲順孝子悲/哀使之漸變也所以順變者君子思念父母之生已)
　(也鄭氏曰始猶生也念父母生己不欲傷其性李氏/曰始者天也始之者親也方氏曰始而生之者親終)
　(而成之者子茍過於哀而不知變則或以死傷生矣/澄曰順變二字釋節哀之義順謂順孝子哀心不沮)
　(止之然為之節使之雖哀而有/變則其哀不至過甚傷生也)
復盡愛之道也有禱祀之心焉望反諸幽求諸鬼神之
道也北面求諸幽之義也
　(孔氏曰始死招魂復魄人子之盡其孝也鄭氏曰復/謂招魂庶幾其精氣之反也鬼神處幽暗望其從鬼)
　(神所來禮復者升屋北面向其所從來也方氏曰幽/者鬼神之處復之時望其魂氣自幽而反故曰望反)
　(諸幽南為陽明北為隂幽故曰北面求諸幽也清江/劉氏曰禱祠猶願幸史記曰此禱祠而求也山隂陸)
　(氏曰鄭謂分禱五祀誤矣分禱五祀是直禱爾澄曰/兄禱祀者冀其神之來格也復者孝子之心冀其神)
　(之來復如禱祠然/故曰有禱祠之心)
拜稽顙哀戚之至隠也稽顙隠之甚也
　(鄭氏曰稽顙首觸地無容隠痛也孔氏曰孝子拜賓/先稽顙而後拜者哀戚之至痛就拜與稽顙之中稽)
　(顙尤為痛甚方氏曰孝子哀痛之容若手之辟足之/踊口之哭目之泣鼻之洟固非一類特不若稽顙之)
　(甚爾澄曰至字句絶隠也二字為句初觀方説似勝/於孔細紬繹之則方明而淺孔微而深拜稽顙謂拜)
　(賔而必稽顙者因賔來弔觸動孝子哀親之心故拜/以答其為己親死而來之恩但拜以答之已為哀戚)
　(之至而痛親之死然常時答賔只當是空首之拜重/喪之拜先作稽顙一拜者此人痛之甚也後一拜雖)
　(亦是痛而用常禮之拜則不/若過於常拜者之為痛甚也)
飯用米具弗忍虚也不以食道用美焉爾(飯上/聲)
　(鄭氏曰尊之也食道褻米具美孔氏曰弗忍虚謂不/忍虚其口食道謂飯食之道飯食人所造作為褻米)
　(具天性自然為美士喪禮飯用沐米具水物古以為/貨天子飯用黍諸侯以粱大夫以稷士以稻天子之)
　(士亦以粱其含周禮典瑞大喪共飯玉含玉注云含/玉如璧形而小是天子用璧飯玉碎玉以雜米也雜)
　(記云含者執璧將命是諸侯含亦以璧卿大夫無文/左傳成十二年公孫嬰齊夢贈瓊瑰注云食珠玉含)
　(象則卿大夫含用珠也士含用具三方氏曰弗忍/虚則無致死之不仁不以食道則無致生之不知)
銘明旌也以死者為不可别已故以其旗識之愛之斯
錄之矣敬之斯盡其道焉耳(别彼列切/識式至切)
　(鄭氏曰明旌神明之旌也不可别謂形貌不見也孔/氏曰士喪禮為銘各以其物司常云大喪共銘旌注)
　(云王則大常按王建大常諸侯建旂孤卿建旃大夫/士建物則銘旌亦然但以尺寸易之士長三尺大夫)
　(五尺諸侯七尺天子九尺方氏曰凡銘皆所以為名/明旌謂之銘故男子書名焉夫愛之則不忍亡故為)
　(旌以錄死者之名敬之則不敢遺送死之道所以為/盡也李氏曰葬埋謹藏其形也祭祀謹事其神也銘)
　(誄繫世謹傳其名也以傳其名故曰錄之事死而/至於傳其名故曰盡其道鄭以為重奠則誤矣)
重主道也殷主綴重焉周主重徹焉(重平聲綴貞/劣貞位二切)
　(鄭氏曰始死未作主以重主其神重既虞而埋之乃/後作主虞主用桑練主用栗綴猶聨也殷人作主而)
　(聯其重以縣諸廟去顯考乃埋之周人作主徹重埋/之孔氏曰人始死作重猶若木主主者吉祭所以依)
　(神在喪重亦以依神故曰重主道也殷人始殯置重/于廟庭作虞主訖則綴重縣於新死者之廟顯考謂)
　(髙祖死者世世逓遷至為顯考其重常在死者去離/顯考乃埋其重及主以既遷無廟也周人作主則埋)
　(重埋於門外道左若虞主亦埋按士喪禮有重無主/卿大夫亦無主此云重主道者據天子諸侯有主者)
　(言之方氏曰重設於始死之時主立於既虞之後則/重非主也有主之道爾殷雖作主矣猶綴重以縣於)
　(廟不忍棄之也周既作主矣重遂徹而埋於土不敢/瀆之也不忍棄之者所以致其愛而質故殷人行之)
　(不敢瀆之者所以致其敬而文故周人行之夫重與/主皆所以依神或曰重或曰主何也始死而未葬則)
　(有柩矣有柩而又設重所以為重也既有廟矣有廟/而必立主是為主也馬氏曰主一而已不可二也廟)
　(之有二主齊桓公之末失矣始死之際未有主以神/明不可一日無所依見人子求神之至殷綴之於廟)
　(必待親盡廟毁而除之盖有所不忍然不若周作主/則徹重埋之神明依於一不可有二殷已慤慤而不)
　(文/也)
奠以素器以生者有哀素之心也唯祭祀之禮主人自
盡焉爾豈知神之所饗亦以主人有齊敬之心也(齊則/皆切)
　(馬氏曰素者哀而不文素器若士喪禮素俎鄭氏曰/哀素哀痛無飾也凡物無飾曰素哀則以素敬則以)
　(飾禮由人心而已孔氏曰奠謂始死至葬之祭名以/其時無尸奠至於地故謂之奠悉用素器所以表主)
　(人哀素之心祭祀之禮者因上奠用素以表哀素遂/論虞祭後卒哭練祥之祭哀則以素謂葬前敬則以)
　(飾謂虞後故士虞禮不用素器廬陵胡氏曰自盡謂/加飾也澄曰虞以前親喪未乆奠而不謂之祭其奠)
　(也非不敬其親也哀心特甚禮尚質樸無心於飾故/用素器虞以後親喪漸乆卒附練祥雖猶在喪制之)
　(中然已是祭祀之禮其祭祀也非不哀其親也敬心/加隆非如初喪之素器也然其盡禮而漸文豈是為)
　(死者真能來饗而然亦自盡其禮以致敬親之心焉/爾大槩喪主於哀祭主於敬故喪奠以素器之質而)
　(見其哀祭祀以盡禮之文而寓其敬哀之下曰素素/者質朴之義謂其哀心因器之質朴而見也敬之上)
　(曰齊齊者整肅之義謂因禮之整肅而其敬心在是/也齊敬曰亦者亦上文哀素也喪之哀哀死者也稱)
　(生者對死者而言也祭之敬敬鬼神也稱主人對鬼/神而言也慈湖楊氏曰此章及下文子游曰既葬而)
　(食之未見其饗之者嗚呼鬼神之道不如是也孔子/曰未能事人焉能事鬼盖曰知人則知鬼形有死生)
　(神無死生故孔子之祭如鬼神之實在而羣弟子觀/孔子祭時精神以為如在今子游以為未見其饗之)
　(是求鬼神之/道於形也)
辟踊哀之至也有筭為之節文也袒括髮變也愠哀之
變也去飾去美也袒括髮去飾之甚也有所袒有所襲
哀之節也(辟婢亦切去飾/羌吕切下同)
　(鄭氏曰筭數也孔氏曰撫心為辟跳躍為踊孝子喪/親哀慕志懑男踊女辟是哀痛之至極若不裁限恐)
　(傷其性故辟踊有筭為凖節凖節之數不一每一踊/三跳三踊九跳為一節士三踊大夫五諸侯七天子)
　(九也士含死日三日而殯初死日襲而踊明日小歛/而踊又明日大歛而踊凡三日為三踊大夫含死日)
　(四日而殯初死日一踊明日襲一踊三日小歛朝一/踊至小歛時一踊四日大歛朝不踊當大歛時一踊)
　(凡四日為五踊諸侯含死日六日而殯初死日一踊/明日襲一踊三日小斂朝一踊當小斂時一踊四日)
　(朝一踊五日朝一踊六日朝不踊當大歛時一踊凡/六日七踊天子含死日八日而殯死日一踊明日襲)
　(一踊三日朝一踊四日朝一踊五日朝一踊當小歛/時一踊六日朝一踊七日朝一踊八日朝不踊當大)
　(歛時一踊凡八日九踊袒衣括髮孝子形貌之變也/悲哀愠恚孝子哀情之變也去其吉時服飾是去其)
　(華美也去飾雖有多途袒括髮最為甚也孝子悲哀/禮應常袒有袒時有襲時者表明哀之限節哀甚則)
　(袒哀輕則襲方氏曰有筭則有節有節則文無節則/質故謂之節文衣冠者人之常服袒則去其衣括髮)
　(則投其冠故曰變也發於聲音見於衣服而生於隂/者此哀之常及有感而愠以至於辟踊者陽作之也)
　(此其變與故曰哀之變後章云愠斯戚戚斯嘆嘆斯/辟辟斯踊盖謂是矣澄曰此條是釋辟踊及袒括髮)
　(之義以哀之至也釋辟踊以變也釋袒括髮愠又是/申釋辟踊哀之變則轉釋愠之義也去飾又是申釋)
　(袒括髮去美則轉釋去飾之義也有筭者言辟踊之/節也有所袒有所襲者言袒括髮之節也辟踊之節)
　(言之於始袒括髮之節言/之於末者錯雜以為文也)
歠主人主婦室老為其病也君命食之也(歠昌税切為/其云偽切食)
(音/嗣)
　(鄭氏曰歠歠粥也君命食之尊者奪人易也孔氏曰/主人亡者之子主婦亡者之妻室老家之長相此三)
　(人並是大夫之家貴者山隂陸氏曰據問喪云鄰里/為之糜粥以飲食之此言君命食之謂大夫以上篤)
　(於愛鄰里或不能勉親喪三日之後君命以粥歠焉/故鄭氏謂尊者奪人易澄曰孔疏云為其歠粥病困)
　(故君命食疏飯澄按歠粥亦是食/之不必以命食疏飯為食之也)
喪之朝也順死者之孝心也其哀離其室也故至於祖
考之廟而后行殷朝而殯於祖周朝而遂葬(朝音潮離/去聲下同)
　(鄭氏曰朝謂遷柩於廟孔氏曰人子之禮出必告反/必面今將葬以車載柩而朝於廟是順死者之孝心)
　(死者神靈悲哀棄離其室故至於祖考之廟辭而後/行殷人尚質死則為神故朝而殯於祖廟周則尚文)
　(親雖亡沒猶若存在不忍便以神事之/故殯于路寢不殯于廟及朝廟遂葬)
弁絰葛而葬與神交之道也有敬心焉周人弁而葬殷
人冔而葬(哻向/甫切)
　(鄭氏曰接神之道不可以純凶天子諸侯變服而葬/故冠素弁以葛為環絰既虞卒哭乃服受服也雜記)
　(云凡弁絰其衰侈袂踰時哀衰而敬生敬則服有飾/周弁殷冔俱象祭冠而素禮同也孔氏曰居喪著喪)
　(冠麻絰身服衰裳是純凶也𦵏時去䘮冠著素弁又/加環絰用葛不用麻不純凶也鄭知天子諸侯者以)
　(下云有敬心焉日月踰時敬心乃生大夫士三月而/葬敬心未生也素弁謂素帛為弁如爵弁而素葛與)
　(弁絰連文故云葛環絰然則腰帶仍用麻也方氏曰/與神交之道主乎敬夫厭冠麻絰居喪之禮也至於)
　(葬則以神道交之故以弁易冠以葛易麻示敬故也/山隂陸氏曰弁絰葛在下則葛帶也絰仍用麻弁絰)
　(葛而葬卿大夫以下禮知然者以下周人弁而葬殷/人冔而葬知之也喪致哀而已葬則有敬心焉弁而)
　(葬冔而葬則/其敬心益隆)
葬於北方北首三代之達禮也之幽之故也(首于/又切)
　(鄭氏曰北方國北也孔氏曰之幽之故上之訓往下/之語助言葬於國北及北首者鬼神尚幽闇往詣幽)
　(㝠故也殯時仍南首者孝子猶若其生不忍以神待/之方氏曰南方以陽而明北方以隂而幽人之生也)
　(則自幽而出乎明故生者南鄉及其死也則自明而/反乎幽故死者北首凡以順隂陽之理而已三代之)
　(禮雖有文質之變至於葬之北方北首則通/而行之者皆所以順死者之反乎幽故也)
反哭升堂反諸其所作也主婦入于室反諸其所養也
(養羊/尚切)
　(鄭氏曰堂親所行禮之處室親所饋食之處孔氏曰/親平生祭祀冠昏在堂饋食供養在室皆謂在廟也)
　(儀禮既夕篇云主人反哭入升自西階東面又云主/婦入于室下始云遂適殯宫故知初反哭在廟也方)
　(氏曰主婦入室則升堂者主人而已主人升堂主婦/入室隂陽之義澄曰所作謂親平生行禮所作為之)
　(處所養謂親平生享/先所孝養之處也)
反哭之弔也哀之至也反而亡焉失之矣於是為甚殷
既封而弔周反哭而弔孔子曰殷已慤吾從周(封音窆/後同慤)
(苦角/切)
　(鄭氏曰於是為甚哀痛甚也封當為窆窆下棺也方/氏曰人之始死則哀其死既葬則哀其亡其亡則哀)
　(為甚故反哭之時有弔禮焉既封而弔者受弔於壙/也反哭而弔者受弔於家也夫弔者所以弔其哀葬)
　(雖為哀然不若反哭之哀為甚孔子所以謂殷為已/慤孔氏曰此亦謂在廟也思想其親而不見故悲哀)
　(為甚壙者非親存在之處弔於此者哀情質慤也山/隂陸氏曰已慤猶言大蹙也禮器云七介以相見不)
　(然則/已蹙)
既封主人贈而祝宿虞尸既反哭主人與有司視虞牲
有司以几筵舍奠於墓左反日中而虞葬日虞弗忍一
日離也是日也以虞易奠(舍奠舍/音釋)
　(鄭氏曰贈以幣送死者於壙也有司視虞牲謂日中/將虞省其牲也舍奠墓左以父母形體在此禮其神)
　(也虞喪祭也孔氏曰既封謂葬已下棺主人以幣贈/之時祝先歸宿戒虞尸舍奠於墓左既窆後之事也)
　(几依神也筵坐神席也席敷陳曰筵舍釋也奠置也/墓道向南以東為左孝子先反修虞故有司以几筵)
　(及祭饌置于墓左以禮地神也反謂所使奠墓左有/司歸也虞者葬日還殯宫安神之祭名朝葬日中而)
　(虞方氏曰既封而贈則虞祭有期矣故祝先反而宿/虞尸焉宿亦戒也以事戒之則曰戒以期戒之則曰)
　(宿主人不親釋奠而使有司代之者欲速反而修虞/事也必待有司反而後虞祭者葬禮畢然後敢成葬)
　(反之禮也弗忍一日離其親故不待明日而後虞也/是日也以虞易奠者以虞之禮漸吉故也澄曰此條)
　(言葬後虞祭之事封從鄭讀作窆謂既下棺則主人/以𤣥纁束贈死者於壙當此時祝先歸宿虞尸虞不)
　(筮尸擇可為尸者宿之既實土則主人迎精而反反/哭于廟及殯宫反哭送賔畢主人浴浴畢與有司同)
　(省視虞祭所用之牲墓所之有司當主人迎精而反/之後代為主人舍奠於墓左以禮地神禮畢乃歸主)
　(人必待此有司還反至家當日中之時乃行虞祭禮/也未葬以前每日朝夕哭有奠無祭雖殷奠有盛饌)
　(亦不謂之祭及葬後而/虞則有尸始謂之祭也)
卒哭曰成事是日也以吉祭易喪祭明日祔于祖父其
變而之吉祭也比至於祔必於是日也接不忍一日末
有所歸也殷練而祔周卒哭而祔孔子善殷(比匹/吏切)
　(鄭氏曰既虞之後卒哭而祭其辭盖曰哀薦成事成/祭事也祭以吉為成祔于祖父告於其祖之廟也末)
　(無也孔子善殷盖期而神之人情也孔氏曰虞祭之/時以其尚凶祭禮未成今既卒無時之哭惟有朝夕)
　(二哭漸就於吉故云成事其虞與卒哭尊卑不同士/三月而葬是月而卒哭大夫三月而葬五月而卒哭)
　(諸侯五月而葬七月而卒哭天子七月而葬九月而/卒哭天子九虞諸侯七虞大夫五士三皆用柔日最)
　(後一虞用剛日士三虞卒哭同在一月假令丁日葬/葬日而虞則已日二虞後虞改用剛日則庚日三虞)
　(也三虞與卒哭相接則壬日卒哭也士之三虞用四/日則大夫五虞當八日諸侯七虞當十二日天子九)
　(虞當十六日最後一虞與卒哭例同用剛日大夫以/上卒哭去虞校兩月則虞祭既終不得與卒哭相接)
　(其虞後卒哭之前剛日雖多不須設祭以正禮既成/故也士虞禮云卒哭之明日祔于祖父此虞卒哭及)
　(祔皆據得正禮者爾其變而之吉祭者謂不得正禮/變常禮也所以有變者或時有迫促或事有忌諱未)
　(及葬期死而即葬喪服小記所云赴葬者赴虞三月/而后卒哭彼據士禮速葬速虞之後卒哭之前其日)
　(尚賖不可無祭謂之變之往也謂既虞往至吉祭也/比至於祔必於是日接者謂三虞卒哭之間剛日則)
　(連接其祭盖以孝子不忍使親一日之間無所歸依/也此亦據士若大夫以上赴葬赴虞之後為接祭至)
　(當葬之月終虞之祭日乃上其祝亦稱哀薦成事士/虞記云三虞卒哭他用剛日鄭注云他謂不及時而)
　(葬者虞禮謂之他此謂之變一也澄曰是日謂卒哭/之日也虞祭猶是喪祭卒哭始是吉祭故曰是日以)
　(吉祭易喪祭明日謂卒哭之次日也祖父謂死者之/祖考孫祔于祖昭穆同也變亦易也接相連不間也)
　(變而之吉祭即上文所謂以吉祭易喪祭也比至於/祔必於是日也接即上文所謂明日祔于祖父也言)
　(喪祭變而趨吉祭自卒哭始相比逮及祔祭必於此/卒哭之日相連接而不間斷者不忍使親之神一日)
　(無所歸也前言弗忍一日離盖言孝子送形而往既/窆而還則已與親之體魄離矣迎精而反於家急宜)
　(聚親之神魂與相交際若不遄修虞祭而待明日則/是此葬之一日與親相離孝子不忍故不待明日虞)
　(而於葬日虞也此言不忍一日未有所歸盖言卒哭/之未有餞禮送神適祖廟矣翼早急宜就祖廟迎奉)
　(其神若用虞祭之例相隔一日而始祔祭則卒哭後/祔祭前此一日親之神無所依歸孝子不忍故祔祭)
　(必與卒哭之日相連接而不間日也假令士以丁日/葬則本日初虞間一日已是柔日再虞又間一日辛)
　(是柔日辛後壬是剛日三虞祖再虞逺一日也大夫/初虞至四虞諸侯初虞至六虞天子初虞至八虞皆)
　(間一日用柔日末後一虞則間二日用剛日士三虞/凡六日大夫五虞凡十日諸侯七虞凡十四日天子)
　(九虞凡十八日皆無連日祭者惟卒哭與祔之日相/連接盖以神魂離殯宫適祖廟不可使之一日無歸)
　(也聖人制禮之意精矣注疏以變為非常禮之祭謂/速葬速虞者於卒哭前再有此非常之祭考之經傅)
　(記未見明據殷練而祔者練之次日乃祔于祖廟周/人雖於卒哭之後祔祖然祔後練前有朝夕哭仍就)
　(殯宫盖朝夕哭者孝子哀親之不存而哭非為其神/之在此而哭也會稽髙氏曰按禮既虞卒哭明日祔)
　(于祖父此周制也若殷人則以既練祭之明日祔孔/子曰周已戚吾從殷盖期而神之人之情也吕氏曰)
　(禮之祔祭各以其昭穆之班祔于其祖主人未除喪/主未遷於新廟以其主祔藏于祖廟有祭即而祭之)
　(故謂之祔既除喪而後主遷于新廟左氏傳云君薨/祔而作主特祀于主烝嘗於廟周人未葬奠于殯虞)
　(則立尸有几筵卒哭而祔祔始作主既祔之祭有練/有祥有禫皆特祀其主於祔之廟至除喪然後主遷)
　(新廟以時而烝嘗焉不立主者其祔亦然士虞禮及/雜記所載祔祭皆是殷人練而祔則以前猶祭于寢)
　(有未忍遽改之心此孔子所以善殷澄按殷人/殯于廟殯宫不在寢吕氏謂猶祭于寢恐非)
　　　右記已有喪之禮凡十四節
㓜名冠字五十以伯仲死諡周道也(冠去/聲)
　(孔氏曰人始生三月而加名故云㓜名年二十有為/人父之道同等不可復呼其名故冠而加字年至五)
　(十耆艾轉尊又捨其二十之字直以伯仲别之至死/而加諡凡此皆周道也士冠禮二十已有伯某甫仲)
　(叔季者彼時雖云伯仲皆配某甫而言至五十直呼/伯仲爾又殷以上生號仍為死稱更無别諡堯舜禹)
　(湯之類是也朱子曰古者初冠而字便有伯某甫仲/某甫三字到五十即稱伯仲除了下靣兩字猶今人)
　(不敢斥尊者呼為幾丈之類儀禮賈䟽與孔不同疑/孔説是澄曰冠而字少者但稱其字如顔淵宰我言)
　(游之類稍尊則字上加以其次如伯牛仲弓季路之/類耆艾而益尊則下去其字止稱其次如單伯管仲)
　(孔叔南季之類所謂五十以伯仲者此也字下又加/甫字如詩言仲山甫此極其尊敬之稱故祭之祝辭)
　(稱其皇祖皇考皆曰伯某甫士冠禮辭曰伯某/甫者此要其終而言非謂冠後即如此稱之也)
掘中霤而浴毁竈以綴足及葬毁宗躐行出于大門殷
道也學者行之(霤力救切綴真劣切/貞衞二切躐良輙切)
　(孔氏曰中霤室中也死而掘室中之地作坎以床架/坎上尸於床上浴令水入坎中也毁竈綴足者恐死)
　(者冷強足辟戾不可著屨故用毁竈之甓連綴其足/令直可著屨也毁宗毁廟也殷人殯於廟既葬柩出)
　(毁廟門西邉墻而出于大門所以然者以行神之位/在廟門西邉當所毁宗之外若生時出行則為壇幣)
　(告行神告竟車躐行壇上而出使道中安穏今柩行/如生時之出故云躐行周人浴水用盆沐用瓦盤不)
　(掘中霤綴足用燕几故不毁竈殯於正寢至葬而朝/廟從正門出故不毁宗鄭氏曰毁宗毁廟門之西而)
　(出行神之位在廟門之外學於孔子者行之/傚殷禮也周人浴不掘中霤葬不毁宗躐行)
○夏后氏尚黑大事歛用昬戎事乗驪牲用𤣥殷人尚
白大事歛用日中戎事乗翰牲用白周人尚赤大事歛
用日出戎事乗騵牲用騂(歛力驗切驪力知切翰胡斷/切又音寒騵音原騂息營切)
　(鄭氏曰夏以建寅之月為正物生色黒昬時亦黒此/大事謂喪事戎兵也馬黒色曰驪用𤣥黑類也殷以)
　(建丑之月為正物牙色白日中時亦白翰白色馬也/易曰白馬翰如周以建子之月為正物萌色赤日出)
　(時亦赤騵騮馬白腹騂赤類孔氏曰三代所尚色不/同夏尚黒殷尚白周尚赤萌是芽之細澄曰夏以金)
　(徳王而色尚黒黒水之色水者金之所生也周以木/徳王而色尚赤赤火之色火者木之所生也夏周之)
　(道先親親故以我所生而相者為所尚殷以水徳王/而色尚白白金之色金者水之所從生也殷道先尊)
　(尊故以我所從生而休者為所尚赤馬黒毛尾曰驑/顔師古漢書注云華驑者其色如華之赤陸氏佃云)
　(騵赤馬白腹言上周下殷也按喪事祭事戎事皆可/謂之大事然此條所謂大事只當從鄭注以為喪事)
　(者是陳與方求異於鄭非也長樂陳氏曰祭義云夏/后氏祭其闇殷人祭其陽周人祭日以朝及闇故子)
　(路與祭質明而行事則大事用日出者祭以朝之質/明也歛亦如之故曰大事歛用日出方氏曰滕文公)
　(居喪恐不能盡於大事則喪為大事春秋傳云國之/大事在祀與戎則戎祀為大事喪事凶禮戎事軍禮)
　(祀事吉禮五禮不及/賔嘉者非大事故也)
○有虞氏瓦棺夏后氏堲周殷人棺椁周人牆置翣(堲/子)
(栗切又音稷/翣所甲切)
　(鄭氏曰有虞氏上陶始不用薪也火孰曰堲燒土冶/以周於棺也椁大於棺以木為之牆栁衣也言後王)
　(之制漸文何氏曰堲周冶土為甎四周於冢孔氏曰/易繫辭云古之葬者厚衣之以薪有虞氏始不用也)
　(有虞氏惟有瓦棺夏后氏瓦棺之外加堲周殷則易/以棺椁周人又於椁傍置栁置翣扇帷荒所以衣栁)
　(在傍曰帷在上曰荒方氏曰椁之於棺如城之有郭/牆以帷柩而周圍如牆翣以飾柩而翼蔽如羽世愈)
　(乆而禮愈備也澄按易傳云古之葬者厚衣之以薪/後世聖人易之以棺椁説者以後世聖人為黄帝堯)
　(舜孟子亦言上古棺椁無度則是上古之時已有棺/椁矣今此記註疏則謂有虞氏始以瓦棺易衣薪殷)
　(人始以木為棺椁易瓦棺堲/周竊疑此記之説未可盡信)
周人以殷人之棺椁葬長殤以夏后氏之堲周葬中殤
下殤以有虞氏之瓦棺葬無服之殤
　(陸氏德明曰十六至十九為長殤十二至十五為中/殤八嵗至十二為下殤七歲以下為無服之殤生未)
　(三月不為殤馬氏曰葬殤異於成人之禮鄭氏曰/略未成人方氏曰長殤而下死者愈少則禮愈殺)
○易墓非古也(易以/市切)
　(鄭氏曰易謂芟治草木孔氏曰墓謂冢旁之地不易/者使有草木如丘陵然古者殷以前墓而不墳是不)
　(治易也澄按孔子嘗云古者墓而不墳又云古不修/墓鄭注云修猶治也古者但穴地為坎以藏棺下棺)
　(之後實土於中外為平地不起墳冢使人不知其處/此所謂易即彼所謂脩二字皆訓治字盖言古者葬)
　(後不修治而崇其封土非言不芟治而去其草木也/孔疏雖從鄭注芟治草木之説而又引墓而不墳之)
　(言以不墳為不治易/則是兼存二義也)
　　　右記喪禮沿革凡四節
古者冠縮縫今也衡縫故喪冠之反吉非古也(縫音逢/衡音横)
　(鄭氏曰縮從也衡讀為横今冠横縫以其辟積多孔/氏曰古者謂殷以上殷尚質吉凶冠辟積襵少故前)
　(後直縫之周尚文吉冠多辟積不復一一直縫但多/作襵而并横縫之喪冠猶疏辟而直縫是喪冠與吉)
　(冠相反周世如此爾故云非古也長樂陳氏曰一幅/之材順經為辟積則少而質順緯為辟積則多而文)
　(順經為縮縫順緯為横縫古者吉凶之冠皆縮縫今/吉冠横縫而喪冠縮縫是喪冠與吉反矣故記者譏)
　(之長樂黄氏曰斯盖作記之人指亂世之禮不本周/公之制周公古禮喪冠直縫吉冠横縫而衰世喪冠)
　(亦皆横縫失禮無别故歎之曰喪冠之反吉非古是/後之喪冠反同吉冠為非古正文患喪冠無别注義)
　(患喪冠與吉冠/異制誤辨其㫖)
○喪冠不緌(緌爾/隹切)
　(鄭氏曰去飾澄曰吉冠既結其纓而垂其餘者為飾/謂之緌喪服斬衰冠以繩為纓齊衰以下冠以布為)
　(纓其纓結于頷下而無所垂之餘喪/哀從質非如吉冠之文而有飾也)
○婦人不葛帶
　(鄭氏曰婦人質不變重者至期除之卒哭變絰而已/孔氏曰帶腰絰也齊斬卒哭變麻為葛婦人重要不)
　(變所重故不葛帶卒哭變首絰/為葛與男子同輕首重要故也)
○絰也者實也
　(鄭氏曰絰所以表哀澄曰絰盖兼首絰要絰而言首/有冠武矣要有絞帶矣又以大麻繩加於冠武絞帶)
　(之外為絰者以内有哀之實故其表見於外如此方/氏曰絰之所用男子重首婦人重要皆用其所重非)
　(徒為虚名而/已故曰實也)
○練練衣黄裏縓緣葛要絰繩屨無絇角瑱鹿裘衡長
袪袪裼之可也(縓七絹切縁悦絹切要一遥切絇其俱/切瑱吐練切衡音横袪起魚切裼音昔)
　(鄭氏曰黄之色卑於纁縓纁之類瑱充耳也人君有/瑱吉時以玉袪謂褎縁袂口也練而裘廣長又為袪)
　(先時狹短無袪裼表裘也有袪而裼之備飾也玉藻/曰麛裘青豻褎絞衣以裼之鹿裘亦用絞乎孔氏曰)
　(練小祥也小祥而著練冠練中衣故曰練練衣者練/為中衣黄裏者黄為中衣裏也正服不可變中衣非)
　(正服但承衰而已故小祥而為之黄袷裏也縓者淺/綘色纁是赤色其色華美一染謂之縓三染謂之纁)
　(纁是赤色其色華美黄雖是正色卑質於纁縁謂中/衣領及褎縁也裏用黄而領縁用縓領縁外也明其)
　(外除故飾見外也葛要絰者小祥男子去首絰唯餘/要葛也繩屨者父䘮管屨卒哭受齊衰蒯藨屨至小)
　(祥受大功繩麻屨也絇屨頭飾也吉有䘮無初䘮無/充耳小祥微飾以角為瑱也冬時吉凶衣裏皆有裘)
　(吉時貴賤有異䘮時同用大鹿皮為之小祥前裘狹/而短袂又無袪小祥後稍飾故更作裘横廣之又長)
　(之且為袪加此三法也裼謂裘上又加衣也為吉轉/文故裼之可也小祥後外有衰衰内有練中衣中衣)
　(内有裼衣裼衣内有鹿裘鹿裘内自有常着儒衣也/吕氏曰斬疏繐大功小功緦裼皆曰衰䘮正服也練)
　(麻皆曰衣䘮變服也至親以期斷加隆而三年故加/隆之服者正服當除有所不忍故為之變服以至於)
　(再期也首絰除矣七升之冠六升之衰皆易而練矣/屨易而繩矣所不變者要絰與杖而已盖天地已易)
　(四時已變哀亦不可無節故從而多變也斬衰之冠/鍛而不灰錫則緦而加灰錫則事布而不事縷服雖)
　(輕而哀在内竊意練衣之升當如功衰加灰事布當/如錫有縁與裏當如衣衰則無縁與裏故比功衰則)
　(輕功衰卒哭所受比麻衣則重大祥麻衣麻衣吉服/也情文之殺義當然也諸侯之䘮慈母公子為其母)
　(皆無服史不可以純凶而占筮除䘮不當受弔昔之/人皆用練冠以從事則練冠者非正服明矣惟鄭氏)
　(以功衰為既練之服功衰自是卒哭所受六升之服/正服大功七升則六升成布所可為功不可指為練)
　(服馬氏曰哀痛至甚則耳無聞目無見哀殺則能有/聞矣故為角瑱以充耳長樂陳氏曰周禮既練乗薻)
　(車鹿淺􁉛與此練用鹿裘同義其裼之也亦裼受服/以見鹿裘之美而已鹿裘之裼亦用絞乎是鄭亦自)
　(疑而不必其用絞也澄曰衡即古横字如鄭注之義/則横當訓廣竊謂衣自肩上直垂至下為從袖自衣)
　(側旁達左右為横居䘮之裘其横袖短則左右盡處/不露見於外練後漸文則横長其袖與吉裘同又縁)
　(其袖口練前裘雖有裼但裼衣之正身而不至/袖練後既有横長袪則裼衣掩至袖口可也)
○衰與其不當物也寧無衰(當丁/浪切)
　(鄭氏曰不當物謂精麤廣狹不應法制孔氏曰衰䘮/服也當猶應也衰裳升數形制必湏依禮此衰通於)
　(五服馬氏曰衰不當物則亂先王之制而後世疑其/傳無衰則禮雖不行而其制度定於一猶可識之故)
　(曰與其不當物寧無衰山隂陸氏曰物若周書所謂/朝服八十物七十物是已布之精麤非獨升數不同)
　(縷數亦不同矣尊者服精卑者服麤長樂黄氏曰左/傳載晉平公有卿佐之䘮而奏樂飲燕饍夫屠蒯入)
　(諫曰服以將禮禮以行事事有其物物有其容今君/之容非其物也以此驗之物者心貌哀戚之實以稱)
　(其服若介胄則有不可犯之色也盖哀戚者䘮禮之/實衰者外飾之容若但服衰於身而心貌無哀戚之)
　(實者寧如不服䘮也澄按陸黄/釋物字皆與注䟽異姑存其説)
○齊衰不以邊坐大功不以服勤
　(鄭氏曰邉偏倚也邉坐服勤謂䙝䘮服孔氏曰䘮服/宜敬坐起必正不可著衰而偏倚言齊衰則斬衰可)
　(知著服不得為䙝事大功雖輕然亦不可著衰而服/行勤勞之事言大功則齊衰固不可而小功可也張)
　(子曰齊衰不以邉坐/有䘮者專席而坐也)
○大功廢業或曰大功誦可也
　(鄭氏曰誦許其口習也孔氏曰業謂所學習業學業/則身有外營思慮他事恐其忘哀故廢業也誦則在)
　(身所為其事稍静不慮忘哀故許其口習或曰者或/人有是言也長樂陳氏曰業者弦歌羽籥之事誦者)
　(詩書禮樂之文大功廢業而誦可則大功以上不特/廢業而誦亦不可大功而下不特誦可而業亦不廢)
　(也廣安游氏曰古謂習樂者為業春秋時魯宴寗武/子賦湛露及彤弓寗武子曰臣以為肄業及之晉屠)
　(蒯曰辰在子卯君徹宴樂學人舍業皆以歌詩言之/也古者國子教以歌舞歌者雅頌之詩也舞者因歌)
　(而舞之也惟其以歌舞雅頌為學少而習業於此故/謂之業舍業者舍歌舞之業以為哀也或曰徒可口)
　(誦其詩朱子曰業謂簨簴上一片板居䘮不受業謂/不敢作樂爾周禮有司業謂司樂也古人禮樂不離)
　(身唯居䘮然後廢樂/故曰䘮復常讀樂章)
○喪服兄弟之子猶子也葢引而進之也嫂叔之無服
也葢推而遠之也姑姊妹之薄也葢有受我而厚之者
也(逺于/願切)
　(鄭氏曰或引或推重親逺别姑姊妹嫁大功夫為妻/期欲其一心於厚之者孔氏曰䘮服是儀禮正經兄)
　(弟之子期姑姊妹出適大功皆䘮服經文嫂叔無服/䘮服傳文已子服期兄弟之子當降服大功今乃服)
　(期盖牽引逛之同於己子也昆弟相為服期其妻應/降服大功今乃無服是推使䟽逺之也姑姊妹未嫁)
　(時為之厚出嫁後為之薄者盖有夫壻受我之厚而/重親之也何氏晏曰男女相為服不有骨肉之親則)
　(其尊卑異也嫂叔親非骨肉不異尊卑恐有混淆之/失推使無服也程子曰其夫屬乎父道者妻皆母道)
　(也其夫屬乎子道者妻皆婦道也上有父有母下有/子有婦伯父叔父父之屬也伯母叔母則母之屬故)
　(服與伯父叔父同兄弟之子子之屬也兄弟之子之/婦則婦之屬故服與兄弟之子同若兄弟則已之屬)
　(也難以妻道屬其嫂此古者所以無服只為無屬今/之有服亦是豈有同居之親而無服者唐魏氏徵曰)
　(禮繼父同居者為之服未嘗同居則不為服從母之/夫舅之妻不相為服或曰同㸑緦然則繼父之徒並)
　(非骨肉服重由乎同㸑恩輕在乎異居故知制服亦/縁恩之厚薄或有長年之嫂遇孩童之叔劬勞鞠養)
　(情若所生譬同居之繼父方他人之同㸑情意之深/淺寧可同哉生而共居愛同骨肉死則推逺乃同路)
　(人重其生而輕其死厚其始而薄其終稱情立文其/義安在議請小功五月報制可澄曰人有嫂之䘮者)
　(其父母為之服大功小功其妻為之服小功其子為/之服齊衰不杖期豈有己身立於父母妻子之間而)
　(獨同於無䘮之人者哉雖曰無服亦如弟子為師若/䘮父而無服孔子為顔淵若䘮子而無服爾又如父)
　(在為母雖期而釋服猶申心䘮至于再期盖有服者/服其服居䘮次雖寢寐亦不釋去嫂叔以其無屬故)
　(不制服俾晝夜常服於身居䘮次以終其月數然其/身當弔服加麻不飲酒不食肉不處内如弟子為師)
　(期後為母之例俟其父母妻之服既除然後吉服如/無䘮之人也推而逺之者文雖殺而情未嘗不隆魏)
　(鄭公所議不明古聖人情文隆殺之深意程子以為/無屬是矣而又謂同居豈可無服則亦未免於徇俗)
　(也薄猶輕也受我猶言承繼我也厚猶重也姑姊妹/未嫁皆服齊衰不杖朞既嫁則降服大功盖以既嫁)
　(有夫則彼夫承繼於我而以厚重之服服之謂夫為/妻齊衰杖朞與父在為母之服同是厚之也既有厚)
　(之者則在我骨肉之恩可以減/殺故薄輕其服而降為大功也)
○從母之夫舅之妻二夫人相為服君子未之言也或
曰同㸑緦(從七縱切夫人音扶/為云偽切㸑七亂切)
　(鄭氏曰二夫人猶言此二人也時有此二人同居死/相為服者甥居外家而非之孔氏曰鄭知甥非之者)
　(以從母及舅皆是外甥稱謂之辭若他人言之應云/妻之兄弟婦妻之姊妹夫也或人以為既同㸑而食)
　(合有緦麻之親張子曰此是甥自幼居於從母之家/或舅之家孤穉恩養直如父母不可無服所以為此)
　(服也非是從母之夫與舅之妻相對為服澄曰禮為/從母服小功五月而從母之夫則無服為舅服緦麻)
　(三月而舅之妻則無服時有妻之姊妹之子依從母/家同居者又有夫之甥依舅家同居者念其鞠養之)
　(恩故一為從母之夫服一為舅之妻服二夫人謂妻/之姊妹之子與從母之夫也謂夫之甥與舅之妻也)
　(見其二家有此二人者相為服然禮之所無故曰君/子未之言也又記或人之言以為有同居而食之恩)
　(則雖禮之所無而可以義起/此服也張子義是注䟽非也)
○曾子曰小功不税則是逺兄弟終無服也而可乎(税/它)
(外/切)
　(鄭氏曰日月已過乃聞䘮而服曰税大功以上然小/功輕不服據禮而言也逺兄弟謂兄弟相離逺者聞)
　(之恒晚孔氏曰曾子怪小功不追服則逺處兄弟間/䘮常晚終無服而可乎言其不可也曾子仁厚禮雖)
　(如此猶以為薄故怪之此據正服小功也䘮服小記/云降而在緦小功者則税之石林葉氏曰鄭氏謂大)
　(功以上則追服小功以下則不追服此所謂以義斷/恩者而曾子以終無服疑焉盖察於恩不察於義信)
　(乎禮之難知也馬氏曰曾子於䘮有過乎哀是以疑/於此然小功之服雖不必税而税之者盖亦禮所不)
　(禁也昔齊王子欲為其母請數月之䘮孟子曰雖加/一日愈於已推此則不税而欲税之者固可矣清江)
　(劉氏曰韓子嘗弔於人見其貌戚其意哀而其服吉/者問之曰何也曰小功不税也是以韓子疑之而作)
　(小功不税之書夫為服者至親之恩以期斷其殺至/于大功兄弟之恩以小功止其殺至于緦外親之服)
　(以緦窮其殺至于袒免聖人之制禮豈茍言情哉亦/著其文而已矣大功税小功不税其文至于是也兄)
　(弟之服不過小功外親之服不過緦其情至于是也/因其情而為之文親䟽之殺見矣故禮大功以上不)
　(謂之兄弟兄弟有加而大功無加無加者親親也有/加者報之也親親者税不親親者不税是亦其親也)
　(且禮專為情乎亦為文乎如專為情也則至親不可/以期斷小功不可以不税如為文也則至親之期斷)
　(小功之不税一也夫曾子韓子隆於情而不及文失/禮之指而疑其説雖然韓子疑之是也彼人之為非)
　(也何以言之耶小功雖不税亦不吉服而已矣記曰/聞逺兄弟之䘮既除䘮而后聞之則免袒哭之成踊)
　(夫若是奚其吉哉故曰彼人之為非也韓子疑之是/也小功不税禮也然則免袒成踊則已矣乎猶有加)
　(焉曰我未之聞也雖然降而無服者麻不税是亦降/而無服矣哀之以其麻哭之以其情逾月然后已其)
　(亦愈乎/吉也)
○公叔木有同母異父之昆弟死問於子游子游曰其
大功乎狄儀有同母異父之昆弟死問於子夏子夏曰
我未之前聞也魯人則為之齊衰狄儀行齊衰今之齊
衰狄儀之問也(木式樹切又音/朱為之云偽切)
　(鄭氏曰木當為朱春秋作戌衞公叔文子之子子游/曰其大功乎疑所服也親者屬大功是孔氏曰按世)
　(本衞獻公生成子當當生文子拔拔生朱故知木當/為朱春秋定十四年衞公叔戌來奔是也為同母異)
　(父昆弟之服䘮服無文乎疑辭也同父同母則服期/今但同母則宜降一等而服大功也今之齊衰狄儀)
　(之問不云自狄儀始者魯人先已行之鄭云親者屬/以同母兄弟為母之親屬王肅難鄭云禮稱親者屬)
　(謂出母之身不謂出母之子以親者屬而服若出母/之子則出母之父母服應更重何以無服同母異父)
　(兄弟服大功者繼父服齊衰其子降一等也馬昭云/異父昆弟恩繼於母不繼於父肅以為從繼父而服)
　(非也張融云繼父同居有子止服齊衰三月乃為其/子大功非服之差鄭𤣥説是張子曰同母異父之昆)
　(弟服齊衰則與親兄弟之服同是知母而不知父如/此無分别禽獸之道也或謂大功亦大過以小功服)
　(之可也問此而答云未之前聞當古之時安有此事/廣安游氏曰後世所承傳之禮有出於三代之末沿)
　(禮之失而為之者不䘮出母古禮之正也孔氏䘮出/母惟孔子行之而非以為法今禮家為出母服齊衰)
　(杖期此後世之為非禮之正也同母異父之昆弟子/游為之大功魯人為之齊衰亦非禮之正也昔聖人)
　(制禮教以人倫使父子有親男女有别然後一家之/尊知統乎父而厭降其母同姓之親厚於異姓父在)
　(則為母服齊衰一年出母則不為服後世既為出母/制為服限則雖異父之子以母之故亦為之服矣此)
　(其失在乎不明父母之辨一統之尊不别同姓異姓/之親而致然也及後世父在而升其母三年之服至)
　(異姓之服若堂舅堂姨之類亦相縁而升夫禮者以/情義言也情義者有所限止不可徧給也母統於父)
　(則不得不厭降於其母厚於同姓則不得不降殺於/異姓夫是以父尊而母卑夫尊而婦卑君尊而臣卑)
　(皆順是而為之也今子游欲以意為之大功此皆承/世俗之失失之之原其來寖逺後世不考其原而不)
　(能正其失也方氏曰禮繼父同居服朞則其子以大/功相為服乃其稱也而子夏以魯人之事告狄儀使)
　(行齊衰不亦甚乎澄曰子夏固失矣子游亦未為得/也張子酌今人情以為可服小功游氏凖古禮制以)
　(為不當有服後之知禮者詳焉按禮繼父同居有子/者服齊衰三月王肅乃云其子降繼父齊衰一等故)
　(服大功是以繼父齊衰之服為期服也張融既/駁其非矣方氏又襲其誤以為繼父服期何哉)
○縣子瑣曰吾聞之古者不降上下各以其親滕伯文
為孟虎齊衰其叔父也為孟皮齊衰其叔父也(縣音𤣥/為孟云)
(偽/切)
　(鄭氏曰古謂殷時也上不降逺下不降卑伯文殷時/滕君也爵伯名文孔氏曰𤨏縣子名周禮以貴降賤)
　(以適降庶唯不降正爾而殷世以上雖貴不降賤上/下各以其親不降之事也上謂旁親族曾祖從祖及)
　(伯叔之班下謂從子從孫之流彼雖賤不以已尊降/之各隨本屬之親輕重而服之故云上下各以其親)
　(孟虎乃滕伯之叔父而滕伯又孟皮之叔父言滕伯/上為叔父下為兄弟之子皆著齊衰是上不降逺下)
　(不降卑也庾氏蔚云上下猶尊卑也正尊周禮猶不/降則知所明者旁尊也鄭恐尊名亂於正尊故變文)
　(言逺也澄曰鄭意盖以父祖曾祖正尊為尊之近者/伯叔從祖族曾祖旁尊為尊之逺者謂在已上之親)
　(旁尊者雖逺非如正尊者之近也然亦不以其逺而/降之在已下之親從子等雖卑非如從父等之尊也)
　(然亦不以其卑而降之上親雖逺不降下親雖卑不/降各以其本親之服服之也其叔父也二句文同不)
　(應異義注疏以上其字為滕伯下其字為孟皮不若/馬氏以二其為二孟者疑是馬氏曰唐虞夏殷之時)
　(其禮猶質故天子諸侯以少長相及不降上下滕伯/文乃二孟之叔父也於其兄弟之子且不降則為諸)
　(父及昆弟可知矣至周則立子以適不以長故無嚴/於貴貴之際一為之君則諸父昆弟皆不得以其戚)
　(戚之若大夫為世父母叔父母子昆弟昆弟之子為/士者猶降而為大功也而况天子諸侯之為君朱子)
　(曰夏殷而上大槩只是親親長長之意周則添得貴/貴底禮如始封之君不臣諸父昆弟封君之子不臣)
　(諸父而臣昆弟期之䘮天子諸侯絶大夫降然諸侯/大夫尊同則不絶不降姊妹嫁諸侯者亦不絶不降)
　(皆貴貴之義上世簡略未有許多降殺此天下之大/經前世所未備周公搜剔出來立為定制更不可易)
○悼公之母死哀公為之齊衰有若曰為妾齊衰禮與
公曰吾得已乎哉魯人以妻我(為云偽切/與音余)
　(鄭氏曰悼公母哀公之妾有若譏而問之哀公言國/人皆名之為我妻重服嬖妾文過非也孔氏曰唯大)
　(夫貴妾緦天子諸侯絶旁期於妾無服哀公為妾服/齊衰以有若之譏遂文其過云吾豈得休已而不服)
　(之乎雖是妾魯人以我無夫人/皆以為我妻故不得不服也)
○齊穀王姬之䘮魯莊公為之大功或曰由魯嫁故為
之服姊妹之服或曰外祖母也故為之服
　(鄭氏曰穀當為告聲之誤也王姬周女齊襄公之夫/人春秋周女由魯嫁卒服之如内女服姊妹是也天)
　(子為之無服嫁於王者之後乃服之莊公齊襄公女/弟文姜之子當為舅之妻非外祖母也外祖母又小)
　(功也孔氏曰按莊二年秋齊王姬卒齊來告魯魯莊/公為服大功或人云周女嫁命魯為主比之魯女故)
　(為服出嫁姊妹之服更有或人云王姬為莊公外祖/母故為服大功此言非也王姬是莊公舅妻不得為)
　(外祖母一非假令為外祖母正合小功不服大功二/非澄曰第二或曰盖不學之人既不通春秋王姬齊)
　(襄公夫人而誤以為齊僖公夫人又不通禮外祖母/服小功而誤以為服大功第一或曰雖自穀梁以來)
　(有是説竊疑古無此禮故春秋書齊王姬卒以譏也/葉氏以或曰為記者設為疑辭石林葉氏曰主王姬)
　(嫁者當為之服姊妹之服則莊公為之固然何疑於/外祖母乎若以為外祖母服則主王姬嫁者自不應)
　(有服記者所不能決審非特不能正主王姬/嫁者之有服亦不能知外祖母之服小功也)
○南宫縚之妻之姑之喪夫子誨之髽曰爾毋從從爾
爾毋扈扈爾盖榛以為笄長尺而總八寸(縚土刀切髽/側加切從音)
(揔扈音户榛側/巾切長直亮切)
　(鄭氏曰孟僖子之子南宫閲也字子容其妻孔子兄/女誨教爾汝也從從謂大髙扈扈謂大廣爾語助緫)
　(束髮垂為飾齊衰之緫八寸孔氏曰妻之姑謂夫之/母也夫子兄之女故夫子誨之作髽法期之髽稍輕)
　(毋得太髙太廣如斬衰之髽也既教以作髽又教以/笄緫之法其笄用木無定教以用榛木為笄其長一)
　(尺而束髮垂餘之緫垂八寸按䘮服吉笄長一尺二/寸齊衰之笄皆長一尺降吉笄二寸也但惡笄或用)
　(櫛或用榛故夫子稱盖以疑之䘮服傳斬衰/緫長六寸此齊衰長八寸以二寸為差也)
○叔仲皮學子栁叔仲皮死其妻魯人也衣衰而繆絰
叔仲衍以告請繐衰而環絰曰昔者吾喪姑姊妹亦如
斯未吾禁也退使其妻繐衰而環絰(學户教切衣當為/齊音咨繆讀如樛)
(木之樛繐音/嵗䘮如字)
　(鄭氏曰叔仲皮魯叔孫氏之族學教也子栁仲皮之/子也衣衰衣當為齊繆絰繆讀為木樛垂之樛士妻)
　(為舅姑之服也言其妻雖魯鈍其於禮勝學衍盖皮/之弟告子栁言此非也衍既不知禮之本子栁亦以)
　(為然而請於衍使其妻為舅服繐衰而環絰繐衰小/功縷而四升半之衰環絰弔服之絰時婦人好輕細)
　(而多服此者衍答子栁言姑姊妹在室齊衰與婦人/為舅姑同末無也言無禁我欲其言行也婦人以諸)
　(侯之大夫為天子之衰弔服之絰服其舅非也孔氏/曰叔仲氏皮名叔仲皮雖教其子子栁其子猶不知)
　(禮後叔仲皮死子栁之妻是魯鈍婦人猶知為舅姑/身著齊衰首服繆絰繆謂兩服相交也五服之絰皆)
　(然唯弔服環絰不繆耳衍子栁之叔見當時婦人好/尚輕細告子栁汝妻何以著非禮之服子栁亦以妻)
　(非禮遂請於衍欲令其妻身著繐衰首服環絰衍答/子栁云吾䘮姑姊妹亦如此無人於吾相禁者子栁)
　(得衍言乃退使其妻著繐衰而環絰子栁不肯粥庶/弟之母非是下愚而不知其非禮當時皆著輕細故)
　(也方氏曰子栁雖受教於其/父曾不若愚婦人之所為也)
○縣子曰綌衰繐裳非古也(綌去/逆切)
　(鄭氏曰非時輕凉慢禮孔氏曰綌葛也繐布䟽者時/有䘮者不服麤衰但䟽葛為衰繐布為裳故云非古)
　(古謂周初制禮時也陸氏徳明曰綌麤葛布細而䟽/曰繐方氏曰古之五服自斬至緦一以麻而各有升)
　(數若以綌為衰以繐為/裳取其輕凉則非古)
○成人有其兄死而不為衰者聞子皋將為成宰遂為
衰成人曰蠶則績而蟹有匡范則冠而蟬有緌兄則死
而子皋為之衰
　(鄭氏曰范蜂也蟬蜩也緌謂蜩喙長在腹下孔氏曰/成孟氏所食采邑即此邑中民有兄死而弟不為兄)
　(制服者聞子臯至孝求為成宰恐其罪已乃制衰服/故成人譏之蠶則績絲作繭蟹殻似匡蜂頭上有物)
　(似冠蟬喙似冠之緌以是合譬也蠶則須匡以貯繭/今無匡而蟹背有匡匡自著蟹非為蠶設蜂冠無緌)
　(而蟬口有緌緌自著蟬非為蜂設譬如成人兄死初/不作衰後畏子臯方為制服服是子臯為之非為兄)
　(施亦如蟹匡蟬緌各不闗於蠶蜂也應氏曰聞伯夷/之風者頑夫亷聞下惠之風者薄夫敦聞子皋之風)
　(者悍夫悌故兄死不為衰而今為之衰也仲尼用而/無飲羊縱妻之民楊綰相而有減騶省樂之效風化)
　(之機係於人焉蠶績范冠之謡雖以戲夫民之為服/者不出於誠心亦以喜子皋之孝行足以感不友不)
　(悌之/俗也)
　　　右記喪服得失凡十九節
晉獻公將殺其世子申生公子重耳謂之曰子葢言子
之志於公乎世子曰不可君安驪姬是我傷公之心也
曰然則葢行乎世子曰不可君謂我欲弑君也天下豈
有無父之國哉吾何行如之使人辭於狐突曰申生有
罪不念伯氏之言也以至于死申生不敢愛其死雖然
吾君老矣子少國家多難伯氏不出而圖吾君伯氏茍
出而圖吾君申生受賜而死再拜稽首乃卒是以為共
世子也(重平聲葢音盍少/難並去聲共音恭)
　(鄭氏曰獻公信驪姬之譖重耳欲使世子言見譖之/意葢皆當為盇盇何不也志意也世子謂言其意則)
　(驪姬必誅重耳曰盇行乎行猶去也世子謂天下豈/有無父之國言人有父則皆惡欲弑君者使人辭於)
　(狐突辭猶告也前此獻公使申生伐東山皋落氏狐/突謂申生欲使之行今言不念伯氏之言謝之也伯)
　(氏狐突别氏子少謂驪姬之子奚齊圖猶謀也不出/謂狐突自皋落氏反後懼而稱疾也賜猶惠也既告)
　(狐突乃雉經申生言行如此可以為恭於孝則未重/耳申生異母弟後立為文公驪姬獻公伐驪戎所獲)
　(女也申生之母蚤卒驪姬嬖焉狐突申生之傅舅犯/之父也孔氏曰按左傳僖四年姬謂太子曰君夢齊)
　(姜必速祭之大子祭於曲沃歸胙於公公田姬置諸/宫六日毒而獻之公祭之地地墳與犬犬斃與小臣)
　(小臣亦斃姬泣曰賊由太子是驪姬譖申生之事也/傳云或謂太子曰子辭君必辨焉杜預注謂以六日)
　(之狀自理毒酒經宿輙敗若申生初置藥何以經六/日其酒尚好明臨至加藥焉此重耳欲使言見譖之)
　(意也傳又云太子曰君非姬氏居不安食不飽君老/矣吾又不樂謂我若自理驪姬必誅姬死之後君無)
　(復歡樂此云是我傷公之心也時狐突謝病在晉都/太子奔曲沃按閔二年伐東山皋落氏在申生死之)
　(前五年狐突欲令太子出奔太子不用其言故今臨/死使人辭謝狐突謂申生有愚短之罪不念伯氏之)
　(言出奔避禍今被譖以至於死申生不敢愛惜身命/之死雖然吾君年老子又㓜少國家多有危難伯氏)
　(又謝病不出圖吾君之事吾以為憂伯氏誠能出而/圖謀吾君國家之事申生受伯氏恩賜甘心以死雉)
　(牛鼻繩也申生以牛繩自縊而死或謂雉性耿介被/人所獲必自屈折其頭而死漢書載趙人貫髙自絶)
　(亢而死申生盖亦然申生不能自理遂陷父有殺子/之惡雖心存孝而於理終非故諡為恭以其但能恭)
　(順於父而已長樂陳氏曰君子之於親有言以明已/有諫以明事諫以㡬為順以孰為勤㡬而不入則至)
　(於孰孰而不入則至於號號而將至於見殺則有義/以逃之於親雖有所不從而於義無所不順若以小)
　(愛賊恩姑息賊德依違隠忍惟意是從以至隕身於/其親之命而陷親於不義之名君子不取也申生於)
　(親可言而不言乃懼傷公之心於義可逃而不逃乃/謂天下豈有無父之國忘其躬之不閲而恤國家之)
　(多難不顧死生之大節而謹再拜之末儀是恭而已/非孝也雖然春秋之時臣弑其君子弑其父如衛輙)
　(拒父而争國楚商臣殺君而簒位則申生之行盖可/哀也馬氏曰衛宣公之二子争相為死雖有殺身以)
　(成仁之志而其死非義也然國人亦作詩以思之申/生愛君父恤國難猶有善於彼廬陵胡氏曰按春秋)
　(自閔二年至僖二十三年狐突事晉未嘗去此云不/出者誤澄曰此云不出者盖謂稱疾不出任事非謂)
　(其去也按國語公使太子伐東山狐突御戎敗狄於/稷桑而反狐突杜門不出申生之被殺當合春秋内)
　(外傳所載並觀乃見當時事情驪姬譖申生將弑君/父獻公雖未必深信然心實欲去申生立奚齊以徇)
　(驪姬之意也姬以險語逼公公謂吾不忘抑未有以/致罪焉則公固有誣申生以罪而去之之心也姬得)
　(公此語旋告優施以為君許我殺太子立奚齊矣於/是令申生祭齊姜置毒於胙雖姬之謀亦承公之意)
　(也公縱知太子無是事豈肯為之辨白而移罪於驪/姬乎且姬受所歸之胙寘諸宫而六日之後不自持)
　(以進待公既至召申生使之自獻若申生於臨獻之/時加毒然杜預乃謂申生當以六日之狀自理可謂)
　(疎已申生之事父有承順無違逆父欲立奚齊則甘/心以已所當得之國與之初無繫戀芥蔕於中公使)
　(奚齊攝祭人為太子憂則曰但當順君父之所安伐/霍伐東山二役人勸太子行則曰不可違君父之所)
　(命仁人之事天也曰子於父母唯命之從彼近吾死/而我不聽我則捍矣孝子之事親一如仁人之事天)
　(豈敢私有其身而避禍逃死哉故張子訂頑亦嘉申/生之無所逃而待烹也世之議者咎申生不合不去)
　(而陷父於不義申生縱去父必殺之而後奚齊可立/豈一去而能免陷父於不義乎去則有背棄君父以)
　(逃死之罪而陷父不義之罪自若也申生固云棄父/之命惡用子矣人云死不可避吾將伏以俟命申生)
　(之自處可謂得子道之正未容輕議也設使申生出/奔獻公必謂其結援鄰國以圖他田納已也非如鄭)
　(之使盗殺子臧必如晉之以幣錮欒盈至此則負不/孝之罪大矣但一出奔即是章父之惡不待其身被)
　(殺而後為陷父於惡也陳氏謂孝子之事親有言以/明已申生可以言而不言此乃孝子事親之常法申)
　(生之所遇則非常也豈言之所能自明者哉予嘗謂/屈原之忠申生之孝皆賢者過之之事屈原過於忠)
　(忠而過者也申生過於孝孝而過者也其行雖未合/乎中庸其心則純是天理之公畧無人欲之私申生)
　(但知順父之為孝屈原但知愛國之為忠而一身/之生死不計世之議者其何足以知申生之心哉)
　子張病召申祥而語之曰君子曰終小人曰死吾今
日其庶幾乎
　(鄭氏曰申祥子張子大史公傳子張姓顓孫今曰申/祥周秦之聲二者相近事卒為終死之言澌也消盡)
　(為澌孔氏曰形骸澌盡也澄曰終者全天地所與之/性父母所生之體而無虧損於初至今日終畢也能)
　(知覺運動之謂生不能知覺運動之謂死小人之死/但身形不復知覺運動而已庶㡬近也言其可近於)
　(君子之終也曾子將死召門弟子曰啓子手啓予足/而今而後吾知免夫子張所言之意亦猶曾子所言)
　(之意盖君子以得全其生而終為幸也長樂黄氏曰/人生斯世當盡人道君子人道既盡則為能終小人)
　(則只是形氣消盡子張言庶㡬者盖生平持身唯恐/不盡道今至将没幸其得終猶曾子知免之意觀其)
　(將死喜幸之言足以見其生平恐懼之意也廣安游/氏曰觀成王之顧命則知成王所以學於周公觀子)
　(張曾子之言則知曾子/子張所以學於孔子)
○曾子寢疾病樂正子春坐於牀下曾元曾申坐於足
童子隅坐而執燭童子曰華而睆大夫之簀與子春曰
止曾子聞之瞿然曰呼曰華而睆大夫之簀與曾子曰
然斯季孫之賜也我未之能易也元起易簀曾元曰夫
子之病革矣不可以變幸而至於旦請敬易之曾子曰
爾之愛我也不如彼君子之愛人也以徳細人之愛人
也以姑息吾何求哉吾得正而斃焉斯已矣舉扶而易
之反席未安而殁(睆華板切簀音責與音余/瞿紀具切呼音吁革音棘)
　(鄭氏曰病謂疾困子春曾參弟子元申曾參之子隅/坐不與成人並簀牀第也子春曰止以病困不可動)
　(呼虚憊之聲未之能易已病故也言夫子者曾子親/沒之後齊嘗聘以為卿而不為革急也變動也幸覬)
　(也彼童子也徳謂成已之徳息猶安也姑息言茍容/取安也孔氏曰華光華睆謂睆睆然好也詩傳云睍)
　(睆好貌我未之能易者言未病時寢卧既病後氣力/虚弱未能改易聞童子之言乃驚駭已不為大夫依)
　(禮不得寢大夫之牀也夫子他人呼已為大夫之稱/長樂陳氏曰未嘗為大夫而死於大夫之簀宜曾子)
　(之所不為童子以其非禮而發問事師以義也曾元/知其非禮而不忍易之事父以恩也山隂陸氏曰細)
　(人言其所見不巨王文公云姑息者且止之詞事未/有不壞於且止者也張子曰簀可易必簟席之類華)
　(而睆以其陳之在上顯露也澄曰爾雅以簣為第而/䟽釋第為牀版按史記范雎傳雎佯死卷以簀置厠)
　(中簀可卷屍則非牀版矣司馬貞索隠謂簀為葦荻/之薄此曾子所寢之簀季孫所賜若是牀版重滯之)
　(物安可賜人且在簟席之下何以見其華睆又豈可/扶起病人而易之哉古者牀第之上有席席之上有)
　(簟簟最在上近膚故顯露而見其羙簣字從竹疑為/竹簟之異名張子所解盖是今人為竹簟或以竹膚)
　(之筠或以竹肌之篾或以𤣥黄赤白諸色間雜如錦/文此簀之華而睆必是其文如錦者也考之於禮寢)
　(簟之制未聞有尊卑貴賤之殊但貧者質素富者華/羙以季孫之簀賜曾子自是與曾子平日所用不同)
　(童子見之以其華睆必是大夫之家所造作者故曰/大夫之簀與而曾子然之謂此乃季孫所賜也簀之)
　(華美與質素大夫士通用之童子非謂此大夫之簀/不是士之簀但謂此必大夫禄厚家富者之所為爾)
　(其意非欲曾子易之也使曾子不易此簀而終亦可/故子春元申皆不欲其易而曾子一聞童子之言必)
　(欲易之者盖禮制雖無違戾然不若終於常時所寢/質素者之得其正也古之君子當臨終之際其謹有)
　(加於平時平時夜卧在燕寢將終則必遷于正寢平/時亦有女侍將終則一切屏去而不死於婦人之手)
　(皆與常時異故曽子生時可寢季孫所賜華美之簀/至終則必易之而但用常時所寢素質之簀也諸儒)
　(舊説並謂曾子非大夫不可終於大夫之簀此誤解/童子所云大夫之簀四字之意也倘大夫之簀與士)
　(之簀有差等則季孫之賜曾子自不當受受之亦不/當用今曾子用之寢卧至于將死而猶不易其於禮)
　(制無不可也明矣若循襲舊説是曾子自安於非禮/而不知子春陷師於非禮而不言當時若無童子一)
　(語曾子竟以非禮而終也是曾子子春曾元曾申之/見皆不及一童子也彼童子何知焉不過驚訝其簀)
　(之華美而已陳氏所謂童子以其非禮而發問曾元/知其非禮而不忍易其説皆非是鄭注以曾元稱曾)
　(子為夫子遂謂齊嘗聘曾子為卿亦非是夫子者尊/稱也妻之尊其夫弟子之尊其師子之尊其父皆可)
　(稱曰夫子豈必大夫而後可稱夫子乎曾子謂因彼/一言得以去華就質安處吾素者童子之愛我也以)
　(父病劇甚不可勞動覬幸延引湏臾之生者爾元之/愛我也然吾今何所求豈更求生哉斃死也所求者)
　(得其正而死斯已矣已止也謂所求止此他無所求/也舉謂擡舉其項令起而不卧扶謂扶掖其身令離)
　(其所坐反謂再還所卧之/處席者所卧簟席之通稱)
　　　右記考終之事凡三節
　
　
　
　
　
　禮記纂言卷十四上
欽定四庫全書
　禮記纂言卷十四中　　　　元　吳澄　撰
　　檀弓
曽子之喪浴於爨室
　(鄭氏曰見曽元之辭易簣矯之以謙儉也禮死浴於/適室孔氏曰曽子達禮之人應浴於正寢今乃浴於)
　(爨室故為非禮以正其子也按上反席未安而没焉/得有浴爨室遺語以反席之前有言記文不備爾臨)
　(川王氏曰此自元申失禮於記曾子無遺言澄曰/注云矯之以謙儉疏云故為非禮以正其子皆非)
○司士賁告於子游曰請襲於牀子游曰諾縣子聞之
曰汰哉叔氏専以禮許人(賁音奔/汰音泰)
　(司士姓賁名也鄭氏曰禮唯始死廢牀時失之子游/當言禮然言諾非也叔氏子游字孔氏曰按喪大記)
　(始死廢牀至遷尸及襲皆在於牀當時失禮襲在於/地故司士賁告子游子游知襲在牀為是故許諾之)
　(汰自矜大也凡来諮禮事者當據禮答之今子游不/據前禮専輒許諾如禮出於己是自矜大故縣子聞)
　(而譏之長樂陳氏曰君子之言必則古昔稱先王有/所受無所専司士賁聞襲牀之禮而子游諾之以其)
　(不知有所受/無所専也)
○曽子曰始死之奠其餘閣也與(與音/余)
　(孔氏曰士喪禮復魄畢以脯醢升自阼階奠於尸東/此之謂始死之奠鬼神依於飲食故必有祭酹但始)
　(死未容改異故以生時庋閣上所餘脯醢為奠也閣/架橙之屬人老及病飲食不離寢恐忽須無常竝將)
　(近置室裏閣上若死仍用閣之餘奠者為時期切促/急令奠酹不容改新也方氏曰閣以閣食物人之始)
　(死以禮則未暇從其新以情則未忍易其舊故其奠/也止以閣之餘物山隂陸氏曰閣其餘者幸其更生)
　(若有待焉爾先儒説以其閣之餘奠不唯於文不/安亦大夫七十而後有閣則大夫死有無閣者矣)
○小斂之奠子游曰於東方曽子曰於西方斂斯席矣
小斂之奠在西方魯禮之末失也
　(鄭氏曰曽子以俗説非又大斂奠乃有席末失謂末/世失禮之為孔氏曰按士喪禮小斂之奠設於尸東)
　(大斂之奠設於室乃有席小斂之奠設於東方奠又/無席魯之衰末奠於西方而又有席曽子見時如是)
　(以為禮其言非故記者正之云小斂之奠/所以在西方是魯人行禮末世失其法也)
○曽子曰尸未設飾故帷堂小斂而徹帷仲梁子曰夫
婦方亂故帷堂小斂而徹帷
　(鄭氏曰斂者動摇尸帷堂為人褻之言方亂非也仲/梁子魯人也方氏曰人死斯惡之矣以未設飾故帷)
　(堂防人之惡也小斂則既設飾矣故徹帷焉帷堂之/禮為死者爾豈為生者哉仲梁子謂夫婦方亂故帷)
　(堂則失禮之意矣孔氏曰小斂之後豈無夫婦方亂/之事何故徹帷故知仲梁子之言非也廬陵胡氏曰)
　(存二説/以傳疑)
○叔孫武叔之母死旣小斂舉者出尸出戸袒且投其
冠括髮子游曰知禮
　(鄭氏曰武叔公子牙之六世孫名州仇毁孔子者尸/出戸乃變服失哀節冠素委貌也孔氏曰桓公生僖)
　(叔牙牙生戴伯茲兹生莊叔得臣得臣生穆叔豹豹/生昭子婼婼生成子不敢不敢生武叔州仇牙六世)
　(孫也按士喪禮卒斂徹帷主人馮尸踊無算括髮袒/下云士舉男女奉尸侇於堂喪大記亦云卒小斂主)
　(人袒説髦括髮以麻下云奉尸侇於堂是括髮在小/歛之後奉尸侇於堂之前主人為欲奉尸故袒而括)
　(髮今武叔於奉尸侇于堂之後乃投冠括髮故鄭云/失哀節子游習禮見武叔失禮反言之知禮蓋嗤之)
　(也方氏曰曰知禮所/以甚言其不知禮也)
○季康子之母死陳䙝衣敬姜曰婦人不飾不敢見舅
姑將有四方之賓來䙝衣何為陳於斯命徹之(䙝息列/切見賢)
(遍/切)
　(鄭氏曰陳之將以斂也䙝衣非上服敬姜者康子從/祖母言四方之賔嚴於舅姑孔氏曰季悼子紇生穆)
　(伯靖平子意如意如生桓子斯斯生康子肥穆伯平/子是親兄弟平子是康子祖穆伯是祖之兄弟敬姜)
　(是穆伯妻故/云從祖母)
○帷殯非古也自敬姜之哭穆伯始也
　(鄭氏曰禮朝夕哭不帷敬姜穆伯妻文伯歜之母穆/伯魯大夫季悼子之子公甫靖也孔氏曰孝子思念)
　(其親朝夕哭時褰徹其帷今敬姜之哭穆伯以辟嫌/之故朝夕哭不徹帷下云穆伯之喪敬姜晝哭與此)
　(同也按春秋文十五年公孫敖之喪聲已不視帷堂/而哭公孫敖亦是穆伯然聲已帷堂非帷殯也聲已)
　(哭在堂下怨恨穆伯不欲見其堂故帷堂敬姜哭於/堂上逺嫌不欲見夫之殯故帷殯張逸答陳鏗云敬)
　(姜早寡晝哭以辟嫌帷殯/或亦辟嫌表夫之逺色也)
○穆伯之喪敬姜書哭文伯之喪晝夜哭孔子曰知禮
矣
　(鄭氏曰喪夫不夜哭嫌思情性也方氏曰寡婦不夜/哭逺嫌之道然爾穆伯夫也止於晝哭而不嫌於薄)
　(文伯子也晝夜哭而不嫌於/厚孔子所以謂之知禮也)
○文伯之喪敬姜據其牀而不哭曰昔者吾有斯子也
吾以將為賢人也吾未嘗以就公室今及其死也朋友
諸臣未有出涕者而内人皆行哭失聲斯子也必多曠
於禮矣夫(夫音/扶)
　(鄭氏曰以將為賢人蓋見其有才藝季氏魯之宗卿/敬姜有㑹見之禮未嘗以就公室言未嘗與到公室)
　(觀其行也内人妻室也孔氏曰曠猶疏薄也言此子/平生必疏薄於賔客朋友故未有感戀出涕者上云)
　(晝夜哭此不哭者謂暫時也家語云文伯歜卒其妻/妾皆行哭失聲敬姜戒之曰吾聞好外者士死之好)
　(内者女死之今吾子早夭吾惡其好内聞也二三婦/共祭祀者無加服孔子聞之曰公父氏之婦知禮矣)
　(彼戒婦人而成子之徳此論子之惡各舉其一爾方/氏曰行哭者行哭泣之禮也澄曰曠於禮葢謂其曠)
　(廢男女居室之禮而溺於燕私好内之/情非謂其疏薄於朋友諸臣之禮也)
○曽子曰小功不為位也者是委巷之禮也子思之哭
嫂也為位婦人倡踊申祥之哭言思也亦然(委于貴切/倡音唱)
　(鄭氏曰位謂以親疏敘别哭也委巷街里也子思之/哭嫂也為位善之也禮叔嫂無服婦人娣姒婦有小)
　(功服者倡先也言思子游之子申祥妻之昆弟也亦/無服過此以往獨哭不為位孔氏曰曽子以哭小功)
　(之喪當為位時有哭小功不為位者故曽子非之云/是委巷之禮言非禮儀正法旣言其失乃引得禮之)
　(人子思之哭嫂為親疏之位子思婦與子思之嫂為/娣姒有小功之服故子思之婦先踊子思隨之而哭)
　(非直子思如此其申祥哭妻之兄弟言思亦然子思/孔子之孫或其兄蚤死故得有嫂或云孔氏一子相)
　(承至九世故皇氏以子思為原憲方氏曰位者哭泣/之位親有逺近服有重輕不可以無辨故哭泣之際)
　(各為之位焉子思之哭嫂也為位以言無服之喪猶/且為位則知小功不為位非矣澄曰水下流之聚處)
　(為委言至此窮盡無復可去委巷猶云窮巷委巷之/人見小聞寡無所知識子思以下記者所引先記曽)
　(子之言後記二人所行之事謂子思申祥哭無服之/親猶且為位况小功有服之親而可不為位乎為嫂)
　(無服而其妻為娣姒婦則有服為妻之兄弟無服而/其妻為其兄弟則有服故子思之哭嫂申祥之哭妻)
　(兄弟皆使其妻有服者倡踊於前而已無服者隨哭/於後也馬氏曰無服而為位者唯嫂叔蓋無服所以)
　(逺男女近似之嫌而為位所以篤兄弟内喪之親子/思之哭嫂也為位婦人倡踊以婦人有相為娣姒之)
　(恩而不敢以已之無服先之也申祥之哭言思亦如/子思葢非禮矣嫂為内喪故可以正哭位婦人有相)
　(為娣姒之道故可以倡踊妻之昆弟外喪也既無服/則不得為哭位之主矣記曰妻之昆弟為無後者死)
　(哭之適室子為主袒免哭踊夫入門右哭妻之昆弟/以子為主異於叔嫂之喪也以子為主則婦人不得)
　(倡踊/也)
○子蒲卒哭者呼滅子皋曰若是野哉哭者改之
　(鄭氏曰滅葢子蒲名野哉非之也孔氏曰野不達禮/唯復呼名冀其聞名而反哭則敬鬼神不呼名此家)
　(哭呼名子皋非之乃改也應氏曰滅疑/非名但以死有滅絶之義呼而哭之)
○杜橋之母之喪宫中無相以為沽也(相去聲/沽音古)
　(鄭氏曰沽猶畧也孔氏曰孝子喪親悲迷不復自知/禮節事儀皆須人相導而杜橋家母死宫中不立相)
　(侍故時人謂/其於禮麤畧)
○夫子曰始死羔裘𤣥冠者易之而已羔裘𤣥冠夫子
不以弔
　(鄭氏曰不以吉服弔喪孔氏曰養疾者朝服羔裘𤣥/冠即朝服也始死則易去朝服著深衣時有不易者)
　(又有小斂後羔裘弔者記人引鄉黨孔子身行之禮/以譏當時失禮也方氏曰吉服可以養疾而不可以)
　(居喪故始死則易之不特喪者易之弔者亦所不服/也馬氏曰弔者在小斂之前猶服羔裘𤣥冠以主人)
　(未成服弔者麻絰不敢先也故子游楊裘而弔既小/斂乃襲裘帶絰而入若夫子羔裘𤣥冠不以弔是言)
　(小斂/之後)
○季武子寢疾蟜固不説齊衰而入見曰斯道也將亡
矣士唯公門説齊衰武子曰不亦善乎君子表微及其
喪也曽㸃倚其門而歌(蟜居表切説他活/切入見賢遍切)
　(鄭氏曰季武子魯大夫季孫夙也世為上卿强且専/政國人事之如君蟜固能守禮不畏之矯失俗也道)
　(猶禮也武子無如之何佯若善之表猶明也㸃字晳/曾參父倚門而歌明已不與也孔氏曰時人畏武子)
　(入其門者皆説衰蟜固不説齊衰入見且謂之曰著/衰入大夫之門其道將亡絶矣若依正禮士唯入公)
　(門乃説齊衰入大夫之門不合説也其時嚮餘大夫/之門猶有著齊衰者故云將亡將亡者未絶之辭武)
　(子心雖恚恨蟜固身既寢疾無奈之何乃佯言若美/之謂失禮顯著凡人皆知今説衰失禮之微惟汝是)
　(君子之人乃能表明之也曽㸃倚武子之門而歌明/已不與武子故無哀戚也凡外貌為陽内心為隂實)
　(無内心但有外貌者謂之陽心實不善而佯善之陽/佯字相假借入公門説衰謂不杖齊衰若杖衰入公)
　(門亦不説長樂陳氏曰季孫夙之疾蟜固不説齊衰/而入見示之以凶而欲其死也季孫夙之死曽㸃倚)
　(其門而歌示之以吉而樂其死也子産之未死國人/歌曰子産之死誰其嗣之况欲其死乎李廣之死知)
　(與不知皆為盡哀况樂其死乎子産李廣之感人猶/至於此季孫夙疾而不為人所畏愛死而不為人所)
　(哀悼其失人心可知周官閽人喪服不入宫曲禮席/葢重素苞屨厭冠不入公門服問亦曰唯公門有税)
　(齊衰則非公門不説齊衰矣蟜固曰斯道也將亡矣/武子則曰君子表微葢道之存則著道之將亡則微)
　(於其將亡而能明之故謂之表/微季孫之善蟜固豈得已與)
　　　右記初喪之事凡十五節
公儀仲子之喪檀弓免焉仲子舍其孫而立其子檀弓
曰何居我未之前聞也趨而就子服伯子於門右曰仲
子舍其孫而立其子何也伯子曰仲子亦猶行古之道
也昔者文王舍伯邑考而立武王微子舍其孫腯而立
衍也夫仲子亦猶行古之道也子游問諸孔子孔子曰
否立孫(免音問舍俱音捨居音/姬腯徒本切夫音扶)
　(鄭氏曰公儀葢魯同姓周禮適子死立適孫為後仲/子所立非也禮朋友皆左它邦乃袒免檀弓故為非)
　(禮以非仲子也居讀為姬姓之姬語助前猶故也子/服伯子魯大夫仲孫蔑之𤣥孫子服景伯也檀弓去)
　(賔位就主人兄弟之賢者而問之伯子為親者隠爾/立子非也文王立武王權也微子適子死立其弟衍)
　(殷禮也孔子曰立孫據周禮孔氏曰檀姓弓名今山/陽有檀氏仲子喪亡檀弓與之為友非處他邦為之)
　(著免故為重服譏其失禮也所以譏者仲子適子死/舍適孫而立庶子也何居猶言是何道理乎我未之)
　(前聞言我未聞故昔有此事也既言之乃從賔位趨/而就子服伯子於門右按賔位之法隨主人而變小)
　(斂之前主人未忍在主位有事在西階下賔亦弔於/西階下士喪禮君使人襚主人拜送拜賔即位西階)
　(下東面是也小斂之後尸出堂廉然後有飾主人位/左阼階下西面賔於東階下弔也士喪禮小斂訖男)
　(女奉尸侇于堂主人降自西階即位踊襲絰於序東/是也檀弓之來當在小斂前以仲子初喪即正適庶)
　(之位也初於西階下行議弔而主人未覺後乃趨向/門右問於伯子舍嫡孫立庶子是何禮也伯子乃為)
　(隠諱言仲子雖生周世猶上行古之道也亦者言餘/人有行古之道者仲子亦如之也即引文王微子之)
　(事為古之道云仲子與文王微子無異子游以此為/疑問諸孔子孔子以仲子周人當從周禮不得立庶)
　(子當立孫也方氏曰免之為服特施於五世之親而/朋友死於它邦者亦服之仲子之於檀弓既非五世)
　(之親又非死於它邦者弓為之免焉/葢服非所服之服以譏立非所立爾)
○司寇惠子之喪子游為之麻衰牡麻絰文子辭曰子
辱與彌牟之弟游又辱為之服敢辭子游曰禮也文子
退反哭子游趨而就諸臣之位文子又辭曰子辱與彌
牟之弟游又辱為之服又辱臨其喪敢辭子游曰固以
請文子退扶適子南面而立曰子辱與彌牟之弟游又
辱為之服又辱臨其喪虎也敢不復位子游趨而就客
位(為之云偽切/下同適音的)
　(鄭氏曰惠子衛將軍文子彌牟之弟惠叔蘭也生虎/者惠子廢適立庶子游為之重服以譏之麻衰以吉)
　(服之布為衰也文子辭曰辱與弟游謝其存時也敢/辭止之服也文子以子游習禮見子游曰禮亦以為)
　(當然未覺其所譏子游趨就臣位深譏之也大夫之/家臣位在賔後文子又辭曰辱臨其喪止之在臣位)
　(也子游再不從命文子方覺所譏親扶適子虎而辭/敬子游也南面而立則諸臣位在門内北面明矣子)
　(游趨客位所譏行也孔氏曰衛靈公生昭子郢郢生/文子木及惠叔蘭蘭生虎為司寇氏文子生簡子瑕)
　(瑕生將軍文氏然則彌牟是木之字子游與惠子為/朋友應著弔服加緦麻帶絰今乃著麻衰牡麻絰詩)
　(云麻衣如雪又閒傳云大祥素縞麻衣皆吉服之布/也按弔服錫衰十五升去其半疑衰十四升今子游)
　(麻衰乃吉服十五升輕於弔服而云重服以譏之者/據牡麻絰為重也弔服弁絰大如緦之絰一股而環)
　(之今乃用牡麻絞絰與齊衰絰同也大夫之賔位在/門東近北大夫之家臣位亦在門東而南近門並北)
　(向故云在賔後也長樂陳氏曰公儀仲子舍孫立子/而檀弓弔以免司寇惠子舍適立庶而子游弔以麻)
　(衰皆重其服以譏之欲其明適庶之分司寇惠子之/廢適無異公儀仲子之舍孫子游於司寇惠子之相)
　(友無異檀弓之於公儀仲子檀弓之譏仲子服免而/已趨就門右而已子游之譏惠子服不以免而麻哀)
　(牡麻絰趨不就門而就諸臣之位又檀弓之譏見於/言子游之譏至於無言者葢檀弓以仲子無賢兄弟)
　(非可追而正之故服止於免趨止於景伯而示之以/言姑以正法而已子游以惠子之兄弟有文子者可)
　(以追而正之故重為之服卑為之趨示之以無言使/之自訟而改焉既而文子果扶適子南面而立豈非)
　(事異則禮異哉馬氏曰死喪之威致哀戚者唯兄弟/而已若朋友皆在他邦而無宗族兄弟乃得施親親)
　(之恩相為袒免檀弓之免子游之麻絰皆非在它邦/者也而其服有過也以為仲子之舍孫惠子之立庶)
　(而父兄不能正是猶無親也檀弓子游雖有朋友之/道欲正而不可得故重為之服所以視其親言唯親)
　(則有可正之恩就臣之位所以視其臣言唯臣則有/可正之義澄曰文子名木今曰彌牟者彌牟二字反)
　(切則為木彼實稱名為木而聴者若曰彌牟/猶爾之為而已而止諸之為之於之乎也)
○有若之喪悼公弔焉子游擯由左
　(鄭氏曰擯相侑喪禮者喪禮廢亡時人以為此儀當/如詔辭而由右子游正之孔氏曰相主人以禮謂之)
　(擯大宗伯注出接賔曰擯入詔禮曰相少儀云詔辭/自右立者尊右若已傳君之辭為君出命則君之辭)
　(命為尊宜處右於喪事則賔主右而已左當時禮廢/相喪亦如傳君辭之居右子游知禮故推賔居右已)
　(居左也澄曰按雜記泄栁之母死相者由左泄栁死/其徒由右相泄栁賢人居母之喪相禮者由左以其)
　(知禮也及泄栁死其徒非能如泄栁之知禮故從時/俗之失禮而由右相方氏曰凶事尚右子游為擯而)
　(由左尚/右故也)
○季孫之母死哀公弔焉曽子與子貢弔焉閽人爲
君在弗内也曽子與子貢入於其廏而脩容焉子貢先
入閽人曰鄉者已告矣曽子後入閽人辟之涉内霤卿
大夫皆辟位公降一等而揖之君子言之曰盡飾之道
斯其行者逺矣(為郷並去聲内音納/辟音闢辟位音避)
　(鄭氏曰閽人守門者脩容更莊飾也子貢先入閽人/既不敢止以言下之故曰鄉已告矣曽子後入閽人)
　(見兩賢相隨彌益恭敬故辟之公降等揖禮之也孔/氏曰二子初時不具衣服則閽人拒之二子退而脩)
　(容閽人雖愚猶知敬畏二子涉至内霤卿大夫皆逡/巡辟位公於堂上降階一等揖而禮之君子遂美之)
　(云凡人盡其容飾行之可長逺矣按喪大記君臨大/夫之喪君即位於序端卿大夫即位于堂廉楹西北)
　(面東上所謂辟位者葢少西逡巡而東面不當北面/之位也然君在大夫得私為二子辟位者或是公始)
　(入升堂之後卿大夫猶在庭中北面辟位者謂辟中/庭之位少近東爾弔有常服而特為盡飾者謂更服)
　(新衣也澄曰鄉者已告矣謂鄉者初入之時已為告/之主人矣以此言文其鄉者不内之過辟之謂屏斥)
　(它人廣開其前以容二賢之入也行如蠻陌之邦行/矣之行謂所徃皆通達無阻遏也逺猶云廣大謂其)
　(功效廣大不狹小也長樂陳氏曰徳者容之實容者/徳之華君子正其衣冠尊其瞻視儼然人望而畏之)
　(此容之不可不脩也曽子子貢弔於季孫氏當其容/之未脩也閽人拒之而不内及其容之脩也閽人敬)
　(而辟之涉於内霤卿大夫皆辟位公降一等而揖之/夫以閽人之愚卿大夫之貴哀公之尊而容之所施)
　(猶足以動之况不/愚不貴不尊者乎)
○衛司徒敬子死子夏弔焉主人未小斂絰而往子游
弔焉主人旣小斂子游出絰反哭子夏曰聞之也與曰
聞諸夫子主人未改服則不絰(與音/余)
　(鄭氏曰司徒官氏公子許之後皆以朋友之禮徃而/二人異孔氏曰凡弔者主人成服則客乃服弔絰今)
　(主人始小歛未成服而已便出著絰朋友有緦之恩/隨主人變如五服親也此與前子游狐裘弔朋友同)
　(也前云帶絰此不云帶者/凡單云絰則知有帶也)
○曽子襲裘而弔子游裼裘而弔曽子指子游而示人
曰夫夫也為習於禮者如之何其裼裘而弔也主人旣
小斂袒括髮子游趨而出襲裘帶絰而入曽子曰我過
矣我過矣夫夫是也(夫夫上音/扶下同)
　(鄭氏曰曾子葢知臨喪無飾夫夫猶言此丈夫也子/游於時名為習禮故曽子疑之子游於主人變乃變)
　(曽子遂善子游孔氏曰凡弔喪之禮主人未變之前/弔者吉服謂羔裘𤣥冠緇衣素裳又袒去上服以露)
　(裼衣此裼裘而弔是也主人既變雖著朝服而加武/以絰武吉冠卷也不改冠但加絰於武又掩其上服)
　(若朋友又加帶在腰此襲裘帶絰而入是也子游之/弔未知主人小斂以否但弔喪豫備將帶絰行故出)
　(服帶絰而入也主人成服之後弔者大夫則錫衰士/則疑衰當事皆首服弁絰方氏曰夫夫上語辭下丈)
　(夫之夫張子曰曽子子游同弔異服必是去有先後/故不得同議各守所聞而徃也曽子襲裘而弔先進)
　(於禮樂也子游亦儘有守文處如裼裘而弔必是守/文也曽子子游皆聖門髙弟其分契與常人殊若使)
　(一人失禮必面相告豈有私指示於人而不告之也/此段義可疑曽子有子言游輩一時行禮猶有不同)
　(葢時已禮壊樂崩至後/世文獻不足尤難行也)
○曽子弔於負夏主人旣祖填池推柩而反之降婦人
而后行禮從者曰禮與曽子曰夫祖者且也且胡為其
不可以反宿也從者又問諸子游曰禮與子游曰飯於
牖下小斂於戸内大斂於阼殯於客位祖於庭𦵏於墓
所以即逺也故喪事有進而無退曽子聞之曰多矣乎
予出祖者(填池鄭音奠徹或讀如字推吐囘切/從去聲禮與音余夫音扶飯扶萬切)
　(鄭氏曰負夏衛地祖謂移柩車去載處為行始也填/池當為奠徹聲之誤也奠徹謂徹遣奠設祖奠也推)
　(柩而反於載處榮曽子弔欲更始也禮旣祖而婦人/降今反柩婦人辟之復升堂矣柩無反而反之又降)
　(婦人皆非也從者怪之曽子曰夫祖者且也且未定/之辭此給説也孔氏曰按既夕禮啓殯之後柩遷於)
　(祖重先奠從柩從升自西階正柩於兩楹間鄭注云/是時柩北首設奠於柩西此奠謂啓殯之奠也質明)
　(徹去啓奠乃設遷祖之奠于柩西至日昃乃郤下柩/載於階間乗蜃車載訖降下遷祖之奠設于柩車西)
　(時柩猶北首乃飾柩設披屬引徹下遷柤之奠遷柩/向外而為行始謂之祖也婦人降即位于階間乃設)
　(祖奠於柩西至厥明徹祖奠又設遣奠於柩車之西/然後徹之包牲取下體以載之遂行此是啓殯之後)
　(至柩車出之節也曽子弔於負夏氏正當主人祖祭/之明旦既徹祖奠之後設遣奠之時而來弔主人榮)
　(曽子之來乃徹去遣奠更設祖奠又推柩少退而反/之嚮北按既夕禮既祖而婦人降葢既祖柩車南出)
　(階間既空故婦人得降立階間今柩車反還階間故/婦人辟之升堂至明旦婦人從堂更降而後乃行遣)
　(車之禮從曽子者意以為疑故問之曽子既見主人/榮已不欲指其錯失為之隠諱云祖是行之始未是)
　(實行且去住二者皆得既得且住何為不可以反宿/明日乃去此不顧禮以捷給說於人也從者又疑遂)
　(問子游曽子聞子游之答是自知己説之非故善子/游多猶勝也言子游所說出祖之事勝於我所説出)
　(祖也方氏曰自飯於牖下至𦵏於墓與坊記所言皆/同自飯至𦵏其所愈逺以義㫁恩故有進而無退然)
　(負夏之喪既祖而填池矣以君子之弔遂推柩而反/之降婦人而後行禮此從者所以疑其非禮也夫祖)
　(固有且意以祭於行始方來有繼故爾而曽子遂以/為可以反宿則非也降婦人而後行遣奠之禮固禮)
　(之常以其反柩而後降故為非爾應氏曰曽子雖給/説以釋主人之過從者之心終有未安故又問諸子)
　(游聖門之徒氣象忠厚其議人之失婉而不迫但言/有進無退而反柩行禮之非自見出祖謂主人也予)
　(者親之之辭多矣乎者不欲深指其失也君子行禮/雖不可寡亦豈可多乎廬陵胡氏曰池以竹為之衣)
　(以青布喪行之飾也填謂縣銅魚以實之謂將行也/鄭改為奠徹未詳澄曰多矣乎猶言其贅也祖者行)
　(之始柩既出而為行始矣豈可再入而反宿乎此禮/之所無故為贅而謂之多矣乎也應氏説其意微婉)
　(優於舊説胡氏不改填池二字則填當讀為陟刃切/填猶云安頓也謂已安頓棺飾之池而將行也但考)
　(之士禮填池在朝祖後階下載柩之時今二字/在既祖之下則亦可疑未敢必以不改字為是)
　　　右記弔事凡七節
讀賵曽子曰非古也是再告也(賵音/奉)
　(鄭氏曰祖而賵賔致命將行主人之史又讀賵曽子/言非禮澄曰按士喪禮下篇祖奠畢公賵賔賵其時)
　(賵者已致命於柩凡所賵之物書之於方及次日遣/奠畢苞牲行器之後主人之史讀賵若欲神一一知)
　(之前既致命今又讀之是再告於神也葢古者但有/賵時致命之禮無後來再讀之禮故曽子以為非古)
○宋襄公𦵏其夫人醯醢百甕曽子曰旣曰明器矣而
又實之
　(鄭氏曰名之為明器而與祭器皆實之是亂鬼器與/人器孔氏曰按春秋宋襄公卒在僖二十三年至文)
　(公十六年猶有襄夫人在葢襄公初取夫人死在襄/公前故云宋襄公葬其夫人後又取夫人是周襄王)
　(之姊死在襄公後言既曰神明之器則當虚也士喪/無祭器則實明器故既夕云甕三醯醢屑甒二醴酒)
　(也大夫諸侯兼用鬼器人器則空鬼實人若夏后氏/専用明器則分半以實之殷人全用祭器則亦分半)
　(以虚之周人兼用則人器實之明器虛之馬氏曰既/夕禮言陳明器亦有黍稷醯醢酒醴以實之宋襄公)
　(之葬夫人醯醢百甕譏其多於禮可也以為明器而/不當實之則非矣豈曽子言殷人之禮有祭器而不)
　(必實明/器與)
○仲憲言於曽子曰夏后氏用明器示民無知也殷人
用祭器示民有知也周人兼用之示民疑也曽子曰其
不然乎其不然乎夫明器鬼器也祭器人器也夫古之
人胡為而死其親乎
　(鄭氏曰仲憲孔子弟子原憲示民無知所謂致死之/示民有知所謂致生之兼用則使民疑於無知與有)
　(知曽子連言其不然乎非其説之非也葢仲憲之言/三者皆非此或用鬼器或用人器爾孔氏曰夏以鬼)
　(與人異故純用鬼器非為無知也殷言鬼雖與人異/亦應恭敬故用祭器貯食送之非為有知也周家極)
　(文言亡者亦宜鬼事亦宜敬事故幷用鬼敬二器非/為示民疑也然周唯大夫以上兼用爾士唯用鬼器)
　(不用人器古人雖質何容死其親乎古謂夏時也若/示無知則是死之矣憲言三事皆非而曽子獨譏此)
　(無知者譏一則餘從可知也方氏曰明器祭器三代/之所兼用葢處以死生之間豈特周而然哉原憲必)
　(以夏用鬼器殷用人器則是夏有致死之不仁殷有/致生之不知宜乎曽子不然其説也然曽子之言止)
　(及於夏而不及於殷者以死其親尤君子之所不忍/也李氏曰明有象幽無形以有象之器事無形之鬼)
　(故曰明器以其對於祭器故亦曰凶器以人道而事/鬼神故曰祭器以其對於凶器故亦曰生器生器則)
　(文而不功明器則具而不用有生器具之以適墓象/死道也有明器具之而不用明不復用也由死道以)
　(思其親由不用以念其死皆所以重孝子之哀也張/子曰明器而兼用祭器周之未禮也周禮惟言廞澄)
　(按原憲名憲字思今憲上加/仲而鄭注指為原憲未詳)
○孔子曰之死而致死之不仁而不可為也之死而致
生之不知而不可為也是故竹不成用瓦不成味木不
成斵琴瑟張而不平竽笙備而不和有鐘磬而無簨簴
其曰明器神明之也(知音智味音沬芒曷切斵竹角/切和胡卧切簨息允切簴音巨)
　(鄭氏曰之徃也死之生之謂無知與有知也不可為/者為猶行也成猶善也竹不可善用謂邊無縢味當)
　(作沬沬靧也不平不和謂無宫商之調無簨簴不縣/之也横曰簨植曰簴神明之者言神明死者也神明)
　(者非人所知故其器如此孔氏曰之謂生者以物徃/送於死者何𦙍云言徃死者處而致此死者如草木)
　(無知則不仁徃死者處而致此死者如全生之物則/不知皆不可行於世也聖人為教使人子於死者不)
　(便謂無知不便謂有知故制明器以神明求之器用/竝不精善竹器無縢緣瓦器無光澤木器不雕節琴)
　(瑟不調平竽笙不調和有鐘磬而不用格縣掛之簨/簴縣鐘磬格也沬猶黑光也今世人呼黑為沬鄭云)
　(靧也靧謂靧面澄沬之為光/澤也廬陵胡氏曰成猶完備)
○孔子謂為眀器者知喪道矣備物而不可用也哀哉
死者而用生者之器也不殆於用殉乎哉其曰明器神
明之也
　(鄭氏曰殆幾也殺人以衛死者曰殉用其器者漸幾/於用人也明器所以神明死者異於生人也孔氏曰)
　(謂夏為明器知死喪之道矣以孝子之事親不可闕/故備其器物若似生存以鬼神異於人故物不可用)
　(孔子既論夏之事又言殷之非謂用生者之祭器而/供死者近於用生人而殉死人也山隂陸氏曰言謂)
　(者孔子之意也臨川王氏曰用生者之器/必非殷盛時之禮或生者之器非祭器乎)
○塗車芻靈自古有之明器之道也孔子謂為芻靈者
善謂為俑者不仁不殆於用人乎哉(俑音/勇)
　(鄭氏曰芻靈束茅為人謂之靈者神之類言此與明/器同俑偶人也有面目機發似生人孔子善古而非)
　(周孔氏曰塗車塗作車塗車芻靈自古帝王制而有/之不可為用即明器之物一類故曰明器之道也俑)
　(謂刻木偶類人形記者録孔子之言謂古之為芻/靈者善謂為俑者不仁不近於用生人入壙乎哉)
○陳乾昔寢疾屬其兄弟而命其子尊已曰如我死則
必大為我棺使吾二婢子夾我陳乾昔死其子曰以殉
葬非禮也况又同棺乎弗果殺(乾音干屬之/玉切殉音徇)
　(鄭氏曰婢子妾也尊已不陷父於不義記者善之孔/氏曰尊已乾昔子名兄弟言屬子云命輕重之義也)
　(長樂陳氏曰君子將死不忘乎善小人將死不忘乎/惡成子髙寢疾擇不食之地以自葬孟僖子將死明)
　(仲尼之道以教子曽子將死稱君子之道以教人此/不忘乎善者也魏顆之病欲以妾為殉陳乾昔之病)
　(欲以婢夾已此不忘乎惡者也乾昔/之子不從其亂命其過秦康公逺矣)
○陳子車死於衛其妻與其家大夫謀以殉葬定而后
陳子亢至以告曰夫子疾莫養於下請以殉葬子亢曰
以殉葬非禮也雖然則彼疾當養者孰若妻與宰得已
則吾欲已不得已則吾欲以二子者之為之也於是弗
果用(亢音剛/養去聲)
　(鄭氏曰子車齊大夫亢子車弟莫養於下謂地下也/子亢度諫之不能止以言拒之也已猶止也果决也)
　(孔氏曰子亢見兄家謀殉葬非禮自度不能止故云/殉葬雖非禮然外人疏最親誰若妻與宰若得休已)
　(吾欲休已若其不止必須侍養則吾欲以妻與宰殉/葬澄曰彼妻與宰不明公義不知正禮以其私情邪)
　(念愛夫愛主而謀殉葬子亢託言欲以二人之身殉/彼既愛身不肯死則其愛夫愛主之私情邪念自息)
　(矣/)
○孺子䵍之喪哀公欲設撥問於有若有若曰其可也
君之三臣猶設之顔栁曰天子龍輴而椁幬諸侯輴而
設幬為榆沈故設撥三臣者廢輴而設撥竊禮之不中
者也而君何學焉(䵍吐孫切撥半末切沈與瀋同陸/農師讀如字不中去聲又如字)
　(鄭氏曰䵍魯哀公之少子撥可撥引輴車所謂紼也/三臣仲孫叔孫季孫氏猶尚也有若以臣况子也輴)
　(殯車也畫轅為龍幬覆也殯以椁覆棺而塗之所謂/菆塗龍輴以椁也諸侯輴不畫龍榆沈謂以水澆榆)
　(白皮之汁有急以播地於引柩車滑也廢去也紼繫/於輴三臣於禮去輴今有紼是用輴僣禮也殯禮大)
　(夫菆置西序士掘肂見衽顔栁止其學非禮也孔氏/曰顔栁以有若對非其實恐哀公從之故以正禮而)
　(言天子之殯載柩於龍輴累材作椁題湊其木幬覆/棺上而後塗之諸侯以輴載柩不畫為龍亦累木為)
　(椁設木於上以幬不為題湊直横木覆之亦泥塗其/上為有榆沈故須誤撥今三臣者依禮廢輴不合用)
　(殯今乃設撥用輴是盜竊於禮不中法式也喪大記/大夫二綍二碑是大夫有綍綍即紼又既夕禮註云)
　(大夫以上始有四周謂之輴是有輴也此云三臣於/禮去輴用輴僣禮者據殯時大記及既夕註謂朝廟)
　(下棺也大夫以柩朝廟之時用輴紼惟殯時用輁軸/不得用輴紼方氏曰三臣既知輴之可廢而不知撥)
　(之不可設是竊禮之不中者也哀公以少子之喪乃/欲學之山隂陸氏曰據此諸侯無椁設幬而已先儒)
　(謂亦累木為椁特不題湊非是榆性堅忍中車所謂/不剥不沐十年成轂是也然以性沈難轉亦所載沈)
　(也故設撥撥雖不可知然謂之撥則以撥輴者也鄭/氏謂撥為紼非是按喪大記大夫二綍二碑廢輴用)
　(軸而設撥故曰竊禮之不中者也廬陵胡氏曰幬不/以椁而覆以它物廢輴欲竊禮設撥則不中禮澄曰)
　(天子之殯龍輴載柩外加以椁而又有幬諸侯之殯/輴以載柩外雖無椁而亦有幬榆木名葢以為輴車)
　(之輪轂者沈猶重也木性本重所載又重為難轉動/故須設撥以撥其輪大夫殯用輁軸其轉動甚易既)
　(不用輴則撥無所施徒為虚器實無所用盖/竊君禮而不中事宜者也陸氏説優今從之)
○季康子之母死公輸若方小斂般請以機封將從之
公肩假曰不可夫魯有初公室視豐碑三家視桓楹般
爾以人之母嘗巧則豈不得以其母以嘗巧者乎則病
者乎噫弗果從(般音班封音窆其母舊/音無今讀為父母之母)
　(鄭氏曰公輸若匠師方小言年尚幼未知禮也歛謂/下棺於椁般若之族多技巧見若掌歛事而年尚幼)
　(請代之而欲嘗其技巧也時人服般之巧故將從之/魯有初初謂故事也豐碑斵大木為之形如石碑於)
　(椁前後四角樹之穿中間為鹿盧下棺以繂繞天子/六繂四碑前後各重鹿盧也言視豐碑者時公室僣)
　(天子也諸侯下天子斵之形如大楹四植謂之桓諸/侯四繂二碑碑如桓矣言視桓楹者時三家僣諸侯)
　(也大夫二繂二碑士二繂無碑孔氏曰公輸若之族/人公輸般請為轉動機闗窆而下棺將從之時有公)
　(肩假止而不許曰魯有初始舊禮凡言視者不正相/當比擬之辭王制視諸侯視伯視子男是也豐大也)
　(按禮廟庭有碑今用大木為碑穿鑿碑中之木令空/於此空間著鹿盧鹿盧兩頭各入碑木繂即紼也以)
　(紼之一頭繫棺緘以一頭繞鹿盧繞訖人各背碑負/紼末頭聴鼔聲以漸郤行而下之也天子六繂四碑)
　(有一碑兩紼者故上下重著鹿盧止前前後重鹿盧/者以棺之入椁前後用力深也天子有隧以羨道下)
　(椁所以用碑者凡天子之葬掘地為方壙漢書謂之/方中方中之内先累椁於其方中南畔為羨道以蜃)
　(車載柩至壙説而載以龍輴從羨道而入至方中乃/屬紼於棺之緘從上而下棺入於椁之中於此之時)
　(用碑繂也三家言視桓楹不云碑但如大楹不似碑/形故爾通而言之亦謂之碑按説文桓亭郵表也謂)
　(亭郵所立表木即今之橋旁表柱也諸侯二碑兩柱/一碑而施鹿盧故云四植謂之桓也臨川王氏曰言)
　(公室視豐碑三家視桓楹見下陵上僭成俗人不復/以僭為非矣方氏曰斂其尸謂之斂斂於壙亦謂之)
　(斂此所言斂斂於壙也澄曰嘗猶試也得字句絶自/快足為得有虧歉為病上二句責般謂爾以人之母)
　(試巧則爾工人之心豈不快足而自得下二句憫季/孫謂以其母以試爾之巧者彼孝子之心其亦有虧)
　(歉而病者矣季孫之母雖是妾母然國卿之母豈工/人嘗巧之具惡乎不為季孫病哉二者字下俱有乎)
　(字疑惑之之辭而不質言也噫嗟嘆聲旣/責般閔季孫而又嗟嘆葢深以為不可也)
○國昭子之母死問於子張曰葬及墓男子婦人安位
子張曰司徒敬子之喪夫子相男子西鄉婦人東鄉曰
噫毋曰我喪也斯沾爾専之賔為賔焉主為主焉婦人
從男子皆西鄉(相鄉竝去聲斯/音賜沾音覘)
　(鄭氏曰國昭子齊大夫夫子孔子也西鄉東鄉夾羨/道為位也毋禁止辭斯盡也沾讀曰覘覘視也國昭)
　(子自謂齊之大家人盡視之欲人觀之法其所為時/子張相専猶同也孔氏曰噫毋者止子張也言我居)
　(喪人盡來覘視當更為别禮豈得依舊禮爾當同此/婦人與男子一處於是昭子家婦人從男子同在主)
　(位西鄉賔之男子及賔之婦人皆西廂東鄉非也方/氏曰禮之辨異尤重於男女之際雖在喪紀憂遽之)
　(中亦各正其位故自始死以至於葬男子則西鄉而/位乎東婦人則東鄉而位乎西以辨隂陽之義司徒)
　(敬子之喪夫子為相固嘗行之矣而國昭子徒為賔/主之辨曽無男女之别其失禮不亦甚乎澄曰専為)
　(専主之言爾既相喪禮當専主其事如我之言賔自/為賔而男女皆東鄉主自為主而男女皆西鄉也)
○季子皋葬其妻犯人之禾申祥以告曰請庚之子
皋曰孟氏不以是罪予朋友不以是弃予以吾為邑長
於斯也買道而葬後難繼也(長之/兩切)
　(鄭氏曰季子皋孔子弟子髙柴孟氏成邑之宰或氏/季犯躐也申祥子張子庚償也子皋恃寵虐民非也)
　(孔氏曰髙柴字子皋論語作子羔古字通用子皋見/申祥請償故拒之云孟氏不以是犯禾之事罪責我)
　(朋友不以是犯禾之事離棄我以小失非大故也斯/此也以吾為邑長於此成邑乃買道而葬後人難繼)
　(續也方氏曰孟氏執政者也故以法言罪朋友同等/者也故以義言棄恃已之貴而虐民之賤非仁殉己)
　(之利而忘民之害非恕長民於邑不仁不恕則天下/之公法不容而在所罪矣豈必孟氏罪之而後為罪)
　(哉天下之公義不與而在所棄矣豈必朋友棄之而/後為棄哉子皋昧於此且慮後之難繼所謂順非而)
　(澤/也)
○國子髙曰葬也者藏也藏也者欲人之弗得見也是
故衣足以飾身棺周於衣椁周於棺土周於椁反壤樹
之哉
　(國齊大夫國氏子者大夫之尊稱髙者葢其字古初/人與禽獸一死者不葬後因人子不忍暴露其親故)
　(掩之以土又不忍土侵其膚故衣之以薪後以瓦棺/易薪又以木棺易瓦棺外又加以椁情彌厚禮彌備)
　(矣斂而以衣裹尸使人不見其尸也斂而納之於棺/使人不見其衣也葬而下棺於椁使人不見其棺也)
　(既下棺而實之以土則并使人不見其椁也子髙以/為人子之葬其親如此藏之者欲人之不得而見也)
　(實土畢而封樹於外以表識之則人雖不見其棺椁/然知其所藏之處矣意欲如古之不封不樹也鄭氏)
　(曰反復也怪不如太古意在於儉非周禮也孔氏曰/子髙之意以人死可惡故備衣衾棺椁欲其深邃不)
　(使人知今乃反更封壤為墳而種樹以標之哉方氏/曰壤言封土以為墳樹言種木以為表馬氏曰古之)
　(人畧於死者衣之以薪葬之中野後世聖人嚴慎終/之禮以瓦棺堲周為不足易之以棺椁凡此皆藏之)
　(弗得見者也周官冢人用爵等為封土之度與其樹/數觀其封則知位秩之髙卑觀其樹則知命數之多)
　(寡所以遺後世子孫之識非以為觀/美也而國子髙非之亦異於禮矣)
○成子髙寢疾慶遺入請曰子之病革矣如至乎大病
則如之何子髙曰吾聞之也生有益於人死不害於人
吾縱生無益於人吾可以死害於人乎哉我死則擇不
食之地而葬我焉(遺于愧切/革音棘)
　(孔氏曰齊世本懿伯生貞孟貞孟生成伯髙父鄭氏/曰遺慶封之族不食謂不墾耕澄曰成子髙即國子)
　(髙成諡也慶遺葢子髙家臣入請入卧内而請問其/遺命也大病謂死不食之地謂其地不可種五穀以)
　(供民食者子髙自謂生而不能利澤於民是無益於/人也若死而葬人所墾耕之地以妨五穀是有害於)
　(人矣故欲擇不可墾耕之地而葬焉其意慊/然不自足其言依於謙儉葢亦可謂賢已)
○公叔文子升於瑕丘蘧伯玉從文子曰樂哉斯丘也
死則我欲葬焉蘧伯玉曰吾子樂之則瑗請前(從去聲/樂音洛)
(瑗云/眷切)
　(鄭氏曰文子獻公之孫名拔瑗伯玉名二子衛大夫/孔氏曰蘧伯玉仁者刺文子欲害人良田方氏曰葬)
　(之為禮葢生者之所送終非死者之所當擇擇之且/不可又况徇己之樂而忘人之害乎此公叔文子樂)
　(瑕丘之葬故蘧伯玉有請前之譏也澄曰前猶云豫/先也請前請為豫定其所若徇其意實譏非之所謂)
　(巽與之言也按論語公明賈對孔子稱公叔文子之/賢以為義然後取人不厭其取今於生前貪其樂處)
　(以葬不義孰甚焉宜夫子有豈其然乎之疑也今觀/衛公叔文子欲葬所樂之丘則齊國成子髙擇葬不)
　(食之地者/其賢矣哉)
○大公封於營丘比及五世皆反葬於周君子曰樂樂
其所自生禮不忘其本古之人有言曰狐死正丘首仁
也(比匹吏切樂樂下/音洛首手又切)
　(鄭氏曰齊曰營丘大公受齊封留為大師死葬於周/子孫不忍離也五世之後乃葬於齊君子言其似禮)
　(樂之義正丘首正首丘也仁恩也孔氏曰大公周之/大師死葬鎬京陪文武之墓其子孫比及五世雖死)
　(於齊以大公在周又從齊反歸葬於周也先王樂已/之王業所由生以制樂名舜由能紹堯則樂名大韶)
　(禹由治水廣大中國則樂名大夏王業本由質而興/則禮尚質本由文而興則禮尚文禮與樂皆重本反)
　(葬於周亦是重本君子既引禮樂又引古人遺言謂/丘者狐窟穴根本之處雖狼狽而死意猶嚮此丘是)
　(心有仁恩也五世者五世則服盡也按世本大公望/生丁公汲汲生乙公得得生㾞公慈母慈母生哀公)
　(不臣齊世家哀公荒淫紀侯譖之夷王烹哀公亦葬/周也其實反葬止四世若大公之外五世是𤣥孫之)
　(子服盡亦反大公𤣥孫哀公死弟胡公靖立靖死獻/公山立山死武公壽立以五君為五世則獻公以上)
　(反葬以所生為五世則武公以上皆反葬周公封魯/其子孫不反葬於周者以有次子在周世守其采地)
　(也方氏曰周官冢人掌公墓之地先王之葬居中諸/侯左右各以其族故大公雖封營丘而五世子孫皆)
　(得反葬以從其祖焉澄曰樂樂其所自生樂謂歡悦/之也自由也天地祖考者人物之所由以生也祀天)
　(祭地享祖考必有樂以樂之葢以歡悦吾身所由以/生之鬼神祗也禮不忘其本不忘謂追念而報事之)
　(也所由以生者如木之本木本乃木支所由以生也/人物之生本乎天地祖考故以祀祭享之禮報事之)
　(者不忘吾身之所本也本即所自生者互言以備如/飲食必祭上世始為飲食之人而後食亦是不忘本)
　(此言禮樂之用非言/制作時也疏説誤)
○延陵季子適齊於其反也其長子死葬於嬴博之間
孔子曰延陵季子吳之習於禮者也徃而觀其葬焉其坎
深不至於泉其斂以時服既葬而封廣輪揜坎其髙可
隠也旣封左袒右還其封且號者三曰骨肉歸復於土
命也若魂氣則無不之也無不之也而遂行孔子曰延
陵季子之於禮也其合矣乎(長之兩切深式鴆切廣古/曠切可隠舊讀於刃切今)
(如字號/戸髙切)
　(鄭氏曰季子名札魯昭二十七年吳公子札聘於上/國是也季子讓國居延陵因號焉嬴博齊地今泰山)
　(縣是也徃徃弔之坎不至泉以生恕死也斂以行時/之服不改制節也輪從也隠據也封可手據謂髙四)
　(尺所還圍也號哭且言也命猶性也行去也孔氏曰/生時不欲近泉以生時之意恕死者故死亦不至於)
　(泉人長八尺低而據之半為四尺所封墳已竟季子/乃左袒其衣凡以禮事者左袒若請罪待刑則右袒)
　(喪亦是禮事但喪禮直云袒不云左右季子達死生/之命自寛慰從吉禮故左袒也左袒訖乃右而圍繞)
　(其封且號哭者三匝言人之骨肉乃食土物而生今/還歸復入於土乃自然之性若魂氣則無不之適不)
　(可更反再言之者愍傷離訣之意方氏曰坎深不至/泉則不至於太深斂以時服則不至於太厚廣輪掩)
　(坎則不至於太大其髙可隠則不至於太髙左為陽/故袒之以變吉右為隂故還焉以示凶孔子始言其)
　(習終言其合習存乎學合存乎行始聞其學禮故曰/習終見其能行禮故曰合夫骨肉之歸復于土魂氣)
　(之無不之是人情之所哀者然季子之號止于三則/哀為不足矣臨川王氏曰先王之制為長子三年服)
　(之如此其重則其哀戚不可不稱是三號而遂行哀/不足矣孔子曰喪事不敢不勉又曰喪不若禮不足)
　(而哀有餘謂其葬於禮為合稱其合於禮所以譏其/哀不足也哀不足則不可謂仁矣延陵之言葢老莊)
　(之徒也或曰而遂行者君命不可緩也君命亦不可/若此其急不若此其急則命廢乎不廢則少遼緩之)
　(何為而不可得澄曰時服謂當時所有之服隠蔽也/人長八尺蹲則半之其髙可以隠蔽人之身人蹲左)
　(畔則右畔不見人蹲右畔則左畔不見約計四尺也/鄭訓隠為據則如隠几之隠作去聲讀命謂造化流)
　(行生死萬物者人之骨肉資坤而成既生之後漸漸/長大及其死也歸而藏焉復反於土漸漸朽腐與土)
　(為一此造化流行之命使然故曰命也若其魂氣資/乾而始死則㳺散混於天氣之中無所不之也季子)
　(其時奉君命出使而有私喪不敢將其尸柩以歸只/得葬于齊地故言死而骨肉歸土乃天命之常人情)
　(縱有繫戀不容不葬之圡中父子一體死者葬齊生/者還吳兩相離訣永不親近深可愍傷然其魂氣則)
　(無所不之父子一氣能相感通父在于吳則子之魂/氣亦在于吳實不疏逺也聊以自寛慰爾按莊子盡)
　(載秦失弔老耼之事以其三號而出為簡略於哀詳/此記文右還其封且號者三八字為一句謂圍繞其)
　(封丘以行而且號哭也者三兩字是記其圍繞之匝/數非記其號哭之聲數也足行口哭二事兼幷圍繞)
　(之行既止而後號哭之聲亦止非謂但哭三聲也荆/國王氏以此為哀不足葢誤分一句作兩句讀遂誤)
　(解且號者三與莊子書之三號同也况季子於子之/喪自初死至葬時甚促亦經旬日或經半月或經兩)
　(旬遲速莫考初死之時哭必盡哀又有再哭三哭朝/哭夕哭其哭不止一次矣非但有此既葬還封之一)
　(哭也惡得以此而議其哀之不足哉荆國天質偏厚/慈愛篤至賢者過之而不合乎中庸其長子雱死悲)
　(戚不堪力辭相位以已方人而議季子季子情禮兩/得無可議也方氏守土氏學亦襲其説王氏不特以)
　(三號為哀不足之説非是它説亦皆可/疵觀者必能究極今不一一辨駁也)
○舜葬於蒼梧之野蓋三妃未之從也
　(鄭氏曰古者不合葬舜征有苗而死因留葬焉蒼梧/於周南越之地今為郡帝嚳立四妃象后妃四星其)
　(一明者為正妃餘三小者為次妃帝堯因焉至舜不/立正妃但三妃而已夏后氏増以三三而九合十二)
　(人以虞夏及周制差之則殷人又増以三九二十七/合二十九人周人法帝嚳立正妃又三二十七為八)
　(十一人合百二十一人其位后也夫人也嬪也世婦/也女御也五者相參以定尊卑孔氏曰舜三妃按帝)
　(王世紀長妃娥皇無子次妃女英生商均次妃癸比/生二女霄明燭光從猶就也三妃不就舜合葬記之)
　(人未知審悉故云葢澄曰孟子言舜生於諸馮遷於/負夏卒于鳴條而淮南子云舜征三苗遂死蒼梧鄭)
　(注因之史記又云舜南巡守崩於蒼梧之野韓文黄/陵廟碑云書稱舜陟方注謂舜昇道南方以死地勢)
　(東南下如言舜南巡而死宜言下方不得言陟方也/謂舜死葬蒼梧不可信澄按堯薦舜攝位巡守等事)
　(皆舜代行舜薦禹攝位後亦當然也故温國司馬氏/詩云虞舜既倦勤薦禹為天子安得復南巡迢迢渡)
　(湘水然則謂舜南巡守而死者妄也舜未攝位時已/竄三苗之君于三危及禹治水時三苗之居三危者)
　(已丕敘矣惟有苗之餘民猶在故處者不服從政役/故治水時頑不肯即功及舜既為天子乃分北其民)
　(自是無三苖之患矣豈有舜之末年又征苖者哉東/晉古文書稱禹征苗已妄况言舜自征苖尤妄也知)
　(南巡征苗之説為妄而以孟子卒於鳴條之言證之/則舜之崩葬不在蒼梧也明矣鄭注所謂四妃三妃)
　(及夏商周遞増人數當時援引雖/必有據然今莫可考其是否也)
季武子曰周公葢祔
　(鄭氏曰祔謂合葬自周公以來孔氏曰記者既論古/不合葬與周不同又引季武子之言云周公以來始)
　(將後喪合前喪祔葬武子去周公不逺無可疑謙退/不敢指斥雖不疑亦云葢也澄曰季武子之言見下)
　(文葢因杜氏來合葬於其/西階之下而武子云然)
○季武子成寢杜氏之葬在西階之下請合葬焉許之
入宫而不敢哭武子曰合葬非古也自周公以來未之
有改也吾許其大而不許其細何居命之哭(居音/姬)
　(鄭氏曰武子魯公子季友之曽孫季孫夙自見夷人/冢墓以為宅欲文過孔氏曰按世本公子友生齊仲)
　(無逸無逸生行父行父生夙武子云合葬之禮非古/法從周公以來始有至今未改我成寢之時謂此冢)
　(是周公以前不須合葬故夷平之以為寢是文飾其/過先儒皆以杜氏喪從外來就武子之寢合葬與孔)
　(子合葬於防同又按晏子春秋景公成路寢之臺逢/於阿盆成逆後喪並得附葬景公寢中與此同也聴)
　(將喪入葬是許其大哭是細方氏曰周官墓大夫之/職凡爭墓地者聴其獄訟當是時豈有夷人之墓以)
　(成寢者哉季子乃有是事者由周官之法壞故也張/子曰自伯禽至於武子多歴年豈容城中有墓此必)
　(是殯欲取其柩以歸合葬也山隂陸氏曰請遷於外/而合葬之先儒謂杜氏之喪從外來就武子之寢合)
　(葬不近人情澄曰張子陸/氏與注疏異姑存其説)
○孔子曰衛人之祔也離之魯人之祔也合之善夫(夫/音)
(扶/)
　(鄭氏曰離之有以間其椁中善夫善魯人也祔葬當/合孔氏曰衛之合葬以物隔二棺之間猶生時男女)
　(隔居處也魯人則合幷兩棺置椁中無别物隔之言/異生不須隔詩云穀則異室死則同穴故善魯之祔)
　(也/)
　　　右記葬事凡二十節
孔子少孤不知其墓殯於五父之衢人之見之者皆以
為葬也其慎也葢殯也問於郰曼父之母然後得合葬
於防(父音甫慎舊音引今/讀如字郰側鉤切)
　(家語曰叔梁紇有女無子其妾生孟皮有足疾乃求/婚於顔氏顔氏三女小曰徵在顔父問三女曰郰大)
　(夫雖祖父為士然其先聖王之裔孰能為之妻二女/莫對徵在曰從父所制遂以妻之生孔子三歳而叔)
　(梁紇卒葬於防孔氏曰孔子少孤失父母死欲合葬/不知父墓所在故殯於五父之衢外人見柩行路皆)
　(以為葬但飾引棺以輤故云其引也葢殯也郰曼父/之母素與孔子母相善問郰曼父之母始知父墓所)
　(在而後得以母柩合葬於防鄭氏曰慎當為引殯引/飾棺以輤葬引飾棺以栁翣是時以殯引不以葬引)
　(馬氏曰叔梁紇宋人葬制葢從古墓而不墳此孔子/少孤所以不知墓也方氏曰衢四達之道也山隂陸)
　(氏曰慎讀如字張子曰孔子殯母於五父之衢其殯/周慎有如葬然故人之見之者皆以為葬也其周慎)
　(實是殯故曰其慎也葢殯也澄曰叔梁紇殷人葬從/殷制墓無封識葬後人不知子孫亦無展省之禮孔)
　(子少而孤母既死則不知其父墓所在矣殯者當殯/於家殯于家則三月之後啟殯正葬既未知父墓所)
　(在則正葬之期不可豫定故不殯于家而殯於野葢/在野則雖久而未得正葬亦未害人見將柩出外皆)
　(以為正葬其禮又甚謹慎與正葬同雖甚謹慎如葬/葢但是殯而非葬也葢者記人度孔子之心欲得訪)
　(求父墓所在而舉以合葬也其時非不訪求人皆不/能知故且權殯在後因見郰曼父之母問之方知舊)
　(日與已母為鄰相厚善孔母葬夫之時此母必預送/葬故獨能知其墓而以告孔子也然問此母之時與)
　(殯已母之時非在一年之内其經隔年歳之久近不/可考慎字張子陸氏讀如字者是噫觀孔子之不知)
　(父墓則知周公制禮墓有封識且設官掌之子孫得/常展省夫婦又皆合葬其視古禮之簡質不同矣此)
　(夫子之所/以從周也)
○孔子旣得合葬於防曰吾聞之古也墓而不墳今丘
也東西南北之人也不可以弗識也於是封之崇四尺
孔子先反門人後雨甚至孔子問焉曰爾來何遲也曰
防墓崩孔子不應三孔子泫然流涕曰吾聞之古不脩
墓(識音志泫/胡犬切)
　(鄭氏曰言既得者少孤不知其墓也古謂殷時墓謂/兆域今之封塋也土之髙者曰墳東西南北言居無)
　(常也聚土曰封封之周禮也周禮曰以爵等為丘封/之度崇髙也髙四尺葢周之士制孔子先反脩虞事)
　(也門人後待封也門人言所以遲者脩之而來孔子/不應以其非禮也門人以孔子不聞三言之脩猶治)
　(也孔氏曰天子之墓一丈諸侯八尺其次降殺以兩/士制髙四尺叔梁紇雖為大夫周禮公侯伯之大夫)
　(再命與天子中士同孔子自謂東西南北不恒在鄉/若久乃還歸不知葬之處所故不可不作封墳記識)
　(其處防地之墓新始積土遇雨甚而崩孔子自傷脩/墓違古致令今崩弟子重脩故流涕也張子曰孔子)
　(是時十七歳安得已有門人澄曰按舊聞孔子喪母/時年十七歳葬於防必在數年之後其時孔子已有)
　(門人也廣安游氏曰古者墓而不墳坎其中而踐其/上葬者藏也使人弗見而已後世墳墓之事始加詳)
　(其加詳有二厚葬也墓祭也古人以為死者魂氣歸/於天體魄歸于地於人之始死為之召致其魂氣而)
　(祭之於體魄則無所事焉故既葬則去之後世始封/為墳既為之墳則孝子仁人之見之固有所不忍雖)
　(後世之異於古亦人情之所不能已也孔子自以不/常居鄉恐還而不知葬所因而識之孔子之志本不)
　(以封之為當然也及夫門人以墓崩脩之而後至孔/子以為古者既葬則去不復脩治其墓欲盡從今之)
　(禮則非達者之心欲盡從古之道而不脩則心亦有/所不安故泫然流涕而言之宋人始厚葬其君君子)
　(非之漢明帝始墓祭其親蔡邕與之夫厚葬無益有/害宜為君子所非若夫蔡邕之見亦為其心有所不)
　(忍則雖君子有所不能已此孔子封墓崇四尺而又/言古不脩墓泫然流涕之意學者可以考焉張氏敬)
　(夫曰墓祭非古也體魄則降知氣在上故立之主以/祀以致其精神之極而謹藏其體魄以竭其深長之)
　(思然攷之周禮冢人之官凡祭於墓為尸是則成周/之時固亦有祭於墓者雖非制禮之本經而出於人)
　(情之所不忍其於義理不至/於甚害則先王亦從而許之)
○二名不偏諱夫子之母名徵在言在不稱徵言徵不
稱在
　(鄭氏曰稱舉也方氏曰不在顓臾而在蕭墻之内此/言在不稱徵也夏禮吾能言之把不足徵此言徵不)
　(稱在/也)
○孔子與門人立拱而尚右二三子亦皆尚右孔子曰
二三子之嗜學也我則有姊之喪故也二三子皆尚左
　(鄭氏曰亦皆尚右倣孔子也嗜貪也尚左復正也喪/尚右右隂也吉尚左左陽也張子曰拱而尚左乂手)
　(以右手為上也以其姊之喪故如此山隂陸氏曰二/三子纎悉務學聖人如此葢有不應學而學者未有)
　(應學而不/學者也)
○子思之母死於衛赴於子思子思哭於廟門人至曰
庶氏之母死何為哭於孔氏之廟乎子思曰吾過矣吾
過矣遂哭於它室
　(鄭氏曰子思孔子孫伯魚之子伯魚卒其妻嫁於衛/母姓庶氏門人弟子也嫁母與廟絶族臨川王氏曰)
　(似嫁庶氏爾鄭云母姓庶氏非也方氏/曰它室異室也以有别於正故謂之它)
○子思之母死於衛栁若謂子思曰子聖人之後也四
方於子乎觀禮子葢慎諸子思曰吾何慎哉吾聞之有
其禮無其財君子弗行也有其禮有其財無其時君子
弗行也吾何慎哉
　(鄭氏曰栁若衛人也見子思欲為嫁母服恐其失禮/戒之嫁母齊衰期有禮無財謂可行禮而財不足以)
　(備禮有禮有財無時謂財足以備禮而時不得行喪/之禮如子贈襚之屬不踰主人孔氏曰嫁母之家主)
　(人貧乏斂手足形還葬已雖有財不得過於主人故/鄭謂贈襚不踰主人也廣安游氏曰弗行者弗能備)
　(行也嫁母雖有齊衰期之禮然財不足以備若時弗/可以行則行之必有所不備以此觀之子思於嫁母)
　(之服葢有行之而不備者矣澄曰禮父在為嫁母齊/衰期父没為父後者則不服其時子思父伯魚久没)
　(祖仲尼亦没而其已嫁之母死於衛子思將為之服/栁若者衛之賢人也疑子思不當服此嫁母故戒之)
　(曰子乃聖人之後凡所行之禮四方之人觀之以為/法則子合謹慎依禮而行毋或厚於情而踰於禮也)
　(而子思之答以為有禮而無財則弗得行其禮有禮/有財而無時亦弗得行其禮時嫁母之家葢貧子思)
　(雖欲備禮而不可踰喪主故其心慊然以為不得盡/禮於其母栁若所謂慎者防其或過爾子思之慊則)
　(恨其有不及也子思謂吾之於母禮所得為財亦能/備而時弗可行方此懷恨其不及於禮何事須慎防)
　(其過於禮乎故曰吾何慎哉子思所以得為嫁母服/者葢伯魚有長子子思為支子伯魚沒長子為父後)
　(及長子亦沒而無子子思自以支子不敢繼兄主祭/而已子孔白本是繼禰之宗故以接續其兄為繼祖)
　(繼曽祖之宗而承祭祀白不立為伯父後特接續而/主祭爾故子思未嘗主祭而得為嫁母服也若譙周)
　(袁凖所云父卒母嫁非父所出嫡子雖主祭猶服期/此則禮經所無臆説爾至若馬氏以吾何慎哉為子)
　(思之文過且謂聖人之後而又能慎之不失為君子/則直貶子思之不能慎也廬陵胡氏又救馬氏之貶)
　(以為子思習於禮未嘗不慎曰吾何慎哉言其/慎久矣皆是不曉栁若與子思所言慎字之意)
○子上之母死而不喪門人問諸子思曰昔者子之先
君子喪出母乎曰然子之不使白也喪之何也子思曰
昔者吾先君子無所失道道隆則從而隆道汚則從
而汚伋則安能為伋也妻者是為白也母不為伋也妻
者是不為白也母故孔氏之不喪出母自子思始也(喪/如)
(字汚/音烏)
　(鄭氏曰子上孔子曽孫子思伋之子名白其母出禮/為出母期父卒為父後者不服爾汚猶殺也有隆有)
　(殺進退如禮孔氏曰按喪服出妻之子為人後者為/出母無服傳云與尊者為一體不敢服其私親也子)
　(思既在子上當為出母有服故門人疑而問云子之/先君子令子喪出母乎先君子謂孔子也子思曰然)
　(然猶如是言喪出母也伯魚之母被出朞而猶哭是/也道猶禮也言吾之先君子無所失道道可隆則從)
　(而隆謂父在為出母加隆厚為之服也若道可殺則/從而殺謂父卒子為父後上繼至尊不得私服出母)
　(禮宜減殺則不為服也伋則安能子思自以不及聖/祖故云方氏曰父在而服出母朞此從道之隆也父)
　(沒而為後則不為之服此從道之殺也澄曰伯魚父/在故得為出母服子思雖是父與祖俱已沒然亦得)
　(為嫁母服者支子不主祭故也子上雖有父在而不/得為出母服者葢子思兄死時子思使其子接續伯)
　(父主祖與曽祖之祭既主尊者之祭則不敢服私親/也此禮昔所未有子思以義起之乃孔氏一家之變)
　(禮權而得宜者門人但見常禮父在當服出母而子/上不服故疑而問子思不以其子已主祖與曽祖之)
　(祭不可服出母答門人但推尊聖祖之於禮或隆或/汚無不得宜而自謙抑已之不能及為伋妻者為白)
　(母不為伋妻者不為白母此主祭為後者之正服也/言此俾門人深思詳察而自知之伋則安能之語與)
　(論語我則不暇之語相類孔子答人之問多有似此/含蓄不露者子思此答語意甚似聖人真可為孔子)
　(之孫哉而周末記禮者已不悟故以不喪出母自子/思始貶之而後之注禮者馬氏則謂子思不使白喪)
　(出母既薄矣又從而為之辭石林葉氏則謂子思自/以不能而使白絶其母長樂陳氏則謂子思以不能)
　(自處君子不取也方氏則又謂子思安能之語豈為/知禮之道哉甚矣其不知言而輕於非議聖賢也張)
　(子亦謂子思未識聖人之意故不敢學孔子雖不非/議亦是思之未精者或曰子思兄死不自代兄主祭)
　(而使其子繼伯父主祭何也曰子思有兄則支子爾/子上則繼禰之宗子也古禮有奪宗謂宗子死無後)
　(則非宗子者代之主祭也然以支子奪宗子不若以/繼禰之宗進而為繼祖繼曽祖之宗者為順且以己)
　(代兄無尊者命是自奪宗也以子繼伯父則有父命/愈於無命而自奪宗者也子思之處此葢精審矣非)
　(得聖道之傳者不能也曰不為伯父後而接續主祭/可乎曰禮唯大宗無子者族人以支子後之若小宗)
　(無子者不立後而但奪宗也曰何以知子思之有兄/曰子思哭嫂則有兄明矣曰或言孔氏九世單傳非)
　(乎曰此雜書所言本不足深信然子思雖有兄而/蚤死無子其傳世者皆子思之子孫是即單傳也)
　　　右記孔氏䘮葬之事凡七節
孔子蚤作負手曳杖消搖於門歌曰泰山其頽乎梁木
其壞乎哲人其萎乎既歌而入當戸而坐子貢聞之曰
泰山其頽則吾將安仰梁木其壞則吾將安杖哲人其
萎則吾將安放夫子殆將病也遂趨而入夫子曰賜爾
來何遲也夏后氏殯於東階之上則猶在阼也殷人殯
於兩楹之間則與賔主夾之也周人殯於西階之上則
猶賔之也而丘也殷人也予疇昔之夜夢坐奠於兩楹
之間夫明王不興而天下其孰能宗予予殆將死也蓋
寢疾七日而沒(蚤音早頽徙回切放方/兩切萎與委同夫音扶)
　(鄭氏曰作起也殆幾也夢坐兩楹之間而見饋食言/奠者以為凶象孰誰也宗尊也兩楹之間南面鄉明)
　(人君聴治正坐之處今無明王誰能尊我以為人君/乎是我殷家奠殯之象以此自知將死孔氏曰杖以)
　(扶身恒在前而用今反手郤後以曳其杖消搖放蕩/以自寛縱皆是特異於常當戸而坐坐不在隠處欲)
　(急見人也禮死後葬前尸主未立唯奠停飲食於地/故云奠澄曰吾將安放禮記無此一句今以家語文)
　(補泰山東嶽之山梁木棟梁之木哲人聖哲之人其/將然之辭頽者謂崩圯壞謂朽折萎謂死人死如草)
　(木之萎也壞協囘聲萎協隈聲以山頽木壞喻哲人/之死也泰山髙出它山衆目所瞻仰梁木承負榱桷)
　(衆木所憑倚如人之憑倚於杖哲人之徳行衆人所/倣效將病謂將死為尊者避諱故不云將死而云將)
　(病也賜爾來何遲者欲子貢急來告以凶夢俾知己/之將死也猶如也夏殯於東階上者如生時主人之)
　(在阼也殷不殯東階上者謂已死則不復為此寢之/主人然未忍遽以將去之客視之故亦不殯西階上)
　(而殯於兩楹之間者夾於主階賔階二者之巾也周/則直以死者將離去此寢不復為主人故殯之於西)
　(階上者如賔客視之也澄竊詳此文所載事辭皆妄/聖人徳容始終如一至死不變今負手曳杖消搖於)
　(門盛徳之至動容周旋中禮者不如是其妄一也聖/人樂天知命視死生如晝夜豈自為歌辭以悲其死)
　(且以哲人為稱又以泰山梁木為比若是它人悲聖/人之將死而為之歌辭則可聖人自為此歌而自稱)
　(自比乃若是其妄二也聖人清明在躬志氣如神生/死固所自知又豈待占夢而後知其將死哉其妄三)
　(也葢是周末七十子以後之人撰造為之欲表明聖/人之豫知其死將以尊聖人而不知適以卑之也記)
　(者無識而採取其言記文既/妄而諸家解人謬不足論也)
○魯哀公誄孔丘曰天不遺耆老莫相予位焉嗚呼哀
哉尼父(誄力軌切/相去聲)
　(山隂陸氏曰據左傳所録曰昊天不弔不憗遺一老/俾屏予一人以左位不脩春秋之辭也今記脩之如)
　(此朱子曰誄者哀死而述其行之詞孔氏曰孔子以/哀公十六年夏四月己丑卒哀公列其生時行狀為)
　(誄天不遺耆老以下誄辭也遺置也耆老謂孔子嗚/呼哀哉傷痛之辭尼字父丈夫之美稱也澄曰遺猶)
　(留也鄭氏曰莫無也相助也言孔子死無佑助我處/位者按左傳載子貢之言云生不能用死而誄之非)
　(禮/也)
○孔子之喪有自燕來觀者舍於子夏氏子夏曰聖人
之葬人與人之葬聖人也子何觀焉(人與/音余)
　(孔氏曰燕國人聞葬聖人恐有異禮故從燕來魯觀/之舍住也來住子夏家也王肅云聖人葬人與屬上)
　(句言聖人葬人則來觀者庶有異聞若人之葬聖人/與凡人何異而子之逺來何所觀乎子夏既語燕人)
　(而下又歴述夫子所言四封之異以慰其來觀之意/長樂陳氏曰君子之喪禮尤衆人之所欲觀者滕世)
　(子之葬定公四方猶且觀之况聖人/之門人葬聖人乎此燕人所以來觀)
昔者夫子言之曰吾見封之若堂者矣見若坊者矣見
若覆夏屋者矣見若斧者矣從若斧者焉馬鬛封之謂
也今一日而三斬板而已封尚行夫子之志乎哉(坊音/防覆)
(胡阜/切)
　(鄭氏曰封築土為壟也堂形四方而髙坊形旁殺平/上而長覆謂茨瓦也夏屋今之門廡也其形旁廣而)
　(卑斧形旁殺刃上而長孔子以為刃上難登狹又易/為功故從古斧者焉馬鬛封俗間名板葢廣二尺長)
　(六尺斬板謂㫁其縮也三斬上之旁殺葢髙四尺其/廣袤未聞尚庶幾也孔氏曰封謂墳之也堂基四方)
　(坊堤也堤防水上平而兩旁殺其南北長殷人以來/始屋四阿夏家之屋唯兩下而已無四阿如漢之門)
　(廡夫子從若斧者恐燕人不識故舉俗稱馬鬛封以/語之馬騣鬛之上其肉薄斧形似之也子夏既述夫)
　(子之語又謂今作孔子墳正用一日之功儉約不假/多時者庶幾遵行孔子平生之志也三斬板作墳法)
　(也築墳之法於所安板側用繩約板令直立然後納/土於板之中築之令土與板平則斬所約板繩㫁而)
　(更置於見築土上又載土其中三遍如此其墳乃成/已封止已其封也板廣二尺疊側三版應髙六尺而)
　(云四尺者旁袤漸斂上狹下舒如斧刃之形使三版/但髙四尺也孫毓云孔子墓魯城北門外西墳四方)
　(前髙後下形似卧斧髙八九尺無馬鬛封之形不止/於三版或後人増益不與元葬墳同記者據當時所)
　(見墳也馬氏曰古之人封之若堂者四方而髙難為/功而易虧故變之為若坊若坊則平上而長比之若)
　(堂者易為功然以其上平猶不免於虧故變之為若/覆夏屋若覆夏屋者旁廣而卑則難虧矣然比之若)
　(斧者刃向上則功愈易而虧愈難也且封丘雖以爵/等為度而形之廣狹平殺如此異者不失髙下之制)
　(而已馬鬛封則從儉而後世可傳矣長樂陳氏曰孔/子以時人之封過泰也故欲從其殺者門人以夫子)
　(之志於儉也故一日三斬板以行夫子之志門人於/封則儉於披崇練旐則不儉者儉則行夫子之志以)
　(救時也不儉則行門/人之志以尊師也)
○孔子之喪公西赤為志焉飾棺牆置翣設披周也設
崇殷也綢練設旐夏也(披彼義切/綢吐刀切)
　(鄭氏曰公西赤孔子弟子字子華志謂章識墻栁衣/墻之障柩如垣牆障家翣以布衣木如襵與披柩行)
　(夾引棺者崇牙旌旗飾也綢練以練綢旌之杠是旌/葬乗車所建也旌之旒廣充幅長尋曰旐夫子雖殷)
　(人兼用三王之禮尊之孔氏曰公西赤以飾棺榮夫/子故為盛禮備三王之法以章明志識於是以素錦)
　(為禇禇外加牆車邊置翣恐柩車傾虧而以繩左右/維持之此皆周法其送葬乗車所建旌旗刻繒為崇)
　(牙之飾此則殷法又韜盛旌旗之竿以素飾於杠首/設長尋之旐此則夏法夫子用三代之禮不為僭者)
　(用其大夫之禮爾必用三代者夫子徳備三代文物/故也襵是漢時之扇恐人不識翣體故云如今之襵)
　(山隂陸氏曰飾棺勺牆置翣設披周也後王彌文澄/曰飾棺二字目下三者牆一也置翣二也設披三也)
子張之喪公明儀為志焉褚幕丹質蟻結於四隅殷士
也(禇張/吕切)
　(鄭氏曰志亦謂章識葬以丹布幕為褚幕覆棺下不/牆不翣蟻蚍蜉也畫褚之四角其文如蟻行徃來相)
　(交錯殷之蟻結似今蛇文畫學於孔子倣殷禮孔氏/曰公明儀是子張弟子又是曽子弟子褚謂覆棺之)
　(物若大夫以上其形似幄士則無褚今公明儀尊敬/其師故特為褚不得為幄但似幕形故云褚幕以丹)
　(質之布為之又於褚四角畫蚍蜉之形交結徃來故/云蟻結於四隅所以不牆不翣者用殷禮也所以畫)
　(蟻者殷禮士葬之飾也夫子聖人雖行殷禮弟子尊/之故葬兼三代之禮今公明儀雖尊其師祇用殷法)
　(不牆不翣唯特加褚幕而已山隂陸氏曰丹質之布/葢謂畫布以丹質為地長樂陳氏曰子張之喪公明)
　(儀為志而以殷士之禮何也殷禮質周禮文/子張之時甚文矣故門人從質以救其弊)
　　　右記聖師卒葬之事凡四節
孔子之喪門人疑所服子貢曰昔者夫子之喪顔淵若
喪子而無服喪子路亦然請喪夫子若喪父而無服(喪/竝)
(平/聲)
　(鄭氏曰以無喪師之禮故疑所服喪父而無服謂不/為衰弔服而加麻孔氏曰按喪服朋友麻師與朋友)
　(同亦加麻也麻謂絰與帶皆用麻既葬除之方氏曰/孔子之生也以子之喪處門人及其沒也門人以父)
　(之喪處孔子報施之禮也澄曰/疑謂心有所惑而不能自決也)
○孔子之喪二三子皆絰而出羣居則絰出則否
　(鄭氏曰尊師也出謂有所之適然則凡弔服加麻者/出則變服羣謂七十二弟子相為朋友服山隂陸氏)
　(曰二三子葢謂七十子知師之深者也孔子之徒三/千羣者不在七十子之列者也其服孔子如此澄按)
　(鄭陸二説不同然皆當㫁羣字為一句疑未安竊意/記者先記孔門弟子為師之特禮又記凡為師與朋)
　(友弔服加麻之常禮於後以表出不釋絰者之為特/而非常也張子説優張子曰羣居則絰出則否喪常)
　(師之禮也絰而出/特厚於孔子也)
○顔淵之喪饋祥肉孔子出受之入彈琴而后食之
　(鄭氏曰饋遺也彈琴以散哀也程子曰受祥肉彈琴殆/非聖人舉動使其哀未忘則子於是日哭則不歌不飲)
　(酒食肉以全哀况彈琴乎使其哀已忘則何必彈琴澄/曰所饋祥肉謂斬衰再朞大祥之祭肉也設使孔子自)
　(為其衆子服朞一朞後亦不止樂矣况喪顔淵如喪子/而無服者乎顔淵之死已兩朞孔子毎日彈琴乃其常)
　(事葢此日彈琴適在受此祥肉之後食此祥肉之先人/不悟以為孔子彈琴散哀而後食顔淵之祥肉故記者)
　(云然而鄭氏以散哀釋之其實孔/子不為散哀而彈琴也程子説是)
○孔子哭子路於中庭有人弔者而夫子拜之既哭進
使者而問故使者曰醢之矣遂命覆醢(使色/事切)
　(鄭氏曰寢中庭也與哭師同親之也拜弔者為之主/也使者自衛來赴者故謂死之意狀時衛世子蒯瞶)
　(篡輒而立子路死之醢之者示欲㗖食以怖衆覆棄/之不忍食孔氏曰子路結纓而死見左傳哀十五年)
　(師哭諸寢今哭於中庭故鄭云與哭師同臨川王氏/曰孔子哭子路與哭師同或者哭弟子之禮當如師)
　(猶服之有報乎山隂陸氏曰哭以師友之間進之也/澄曰哭師於寢哭朋友於寢門外中庭在寢之外寢)
　(門外之内故陸氏謂之師友之間長樂陳氏曰哭於/中庭視之猶子也有人弔焉而夫子拜之自視猶父)
　(也遂命覆醢者非特不/忍食之又不忍見之也)
　　　右記師弟子相為之事凡四節
曽子曰朋友之墓有宿草而不哭焉
　(鄭氏曰宿草謂陳根也為師心喪三年於朋友期可/孔氏曰草經一年則根陳朋友相為哭一期草根陳)
　(乃不哭也所以然者朋友雖無親而有同道之恩言/朋友期而猶哭者非謂在家立哭位以終期年張敷)
　(云謂於一朞之内如聞朋友之喪或經過朋友之墓/及事故須哭如此則哭焉若一期之外則不哭也方)
　(氏曰師猶父朋友相視猶兄弟既以喪父之義處喪/師則以喪兄弟之義處喪朋友墓有宿草則朞年矣)
　(是以兄弟之義喪之也然必以墓草/為節者葢生物既變而慕心可已也)
○子張死曽子有母之喪齊衰而徃哭之或曰齊衰不
以弔曽子曰我弔也與哉(齊音咨/與音余)
　(鄭氏曰於朋友哀痛甚而徃哭之非若凡弔或人以/其無服非之孔氏曰曽子與子張無服不應徃哭若)
　(有服者雖緦亦徃也方氏曰子曰三年之喪而弔哭/不亦虛乎則齊衰而弔固非禮也而曽子言我弔非)
　(若凡人之弔可疑/故以與哉結之)
○子夏喪其子而喪其明曽子弔之曰吾聞之也朋友
喪明則哭之曽子哭子夏亦哭曰天乎予之無罪也曽
子怒曰商女何無罪也吾與女事夫子於洙泗之間退
而老於西河之上使西河之民疑女於夫子爾罪一也
喪爾親使民未有聞焉爾罪二也喪爾子喪爾明爾罪
三也而曰女何無罪與子夏投其杖而拜曰吾過矣吾
過矣吾離羣而索居亦已久矣(喪其子喪爾親喪爾子/竝平聲喪明喪爾明竝)
(去聲女音汝與音余/離去聲索色作切)
　(鄭氏曰明目精也曽子哭痛之也子夏亦哭曰天乎/怨天罰無罪也事夫子於洙泗言其有師也洙泗魯)
　(二水名西河龍門至華隂之地也爾罪一言其不稱/師罪二言居親喪無異稱罪三言隆於妻子也吾過)
　(矣謝之且服罪也羣謂同門朋友索猶散也孔氏曰/曽子為喪明徃弔故曾子先哭子夏始哭云疑女於)
　(夫子者既不稱其師自為談説辯慧絶異於人使西/河之民疑汝道徳與夫子相似也張子曰疑汝於夫)
　(子者子夏不推尊夫子使人疑夫子無以異於子夏/非如曽子推尊夫子使人知尊聖人也澄曰或云疑)
　(當讀如擬謂比擬於夫子也後篇疑於君疑於臣易/文言傳隂疑於陽竝同索訓散訓盡索居猶云獨居)
　(謂羣黨散盡而唯獨居故不聞其過廣安游氏曰曽/子之責子夏稱其名女其人若父師焉曽子不以為)
　(嫌子夏安受其責葢曽子正已以律人愛人以徳而/不以姑息道固如此也後世處父兄師長之位已不)
　(能教其子弟朋友之間相諛以色/辭相安以姑息非復古人之道矣)
　　　右記朋友相為之事凡三節
○賔客至無所館夫子曰生於我乎館死於我乎殯
　(鄭氏曰仁者不戹人澄曰賔客至無所館謂有賔客/自它國來至魯國而無所館之家夫子必令其於我)
　(家而館設若此賔客不幸而死夫子亦令其於我家/而殯葢客於外而無容宿之館死於外而無容殯之)
　(地皆人之戹也仁者豈忍視人之戹而不閔恤之乎/故令於我乎館於我乎殯也論語言朋友死無所歸)
　(曰於我殯彼同門之朋合志之友平日相親密者死/無所歸義固當然此賔客乃汎然之交㳺爾非若朋)
　(友之親密然亦以其生而館於我/也死則就令殯於我焉厚之至也)
○曽子與客立於門側其徒趨而出曽子曰爾將何之
曰吾父死將出哭於巷曰反哭於爾次曽子北面而弔
焉
　(鄭氏曰徒謂客之旅以為不可發凶於人館故出哭/於巷次舍也禮館人使専之若其自有然孔氏曰於)
　(時客立曽子之門曽子許其反哭於爾次舍之處曽/子所以北面而弔者按士喪禮主人西面其賔在門)
　(東北面此謂同國之賔曽子既許其反哭於次故以/同國賔禮北面弔焉澄曰曰吾父死者立於門側之)
　(客曰/也)
○伯髙死於衛赴於孔子孔子曰吾惡乎哭諸兄弟吾
哭諸廟父之友吾哭諸廟門之外師吾哭諸寢朋友吾
哭諸寢門之外所知吾哭諸野於野則已疏於寢則已
重夫由賜也見吾吾哭諸賜氏遂命子貢為之主曰為
爾哭也來者拜之知伯髙而來者勿拜也(惡音烏疏音/梳夫音扶為)
(爾云/偽切)
　(鄭氏曰伯髙死時在衛未聞何國人赴告也凡有舊/恩者死則使人告之孔子曰吾惡乎哭諸以其交㑹)
　(尚新也哭兄弟父友不同處别親疏也哭師友所知/不同處别輕重也已猶太也哭於子貢寢門之外本)
　(於恩命子貢為主明恩所由也知伯髙者勿拜異於/正主孔氏曰兄弟親父友疏兄弟是先祖子孫故哭)
　(諸廟父之友與父同志故哭諸廟門外師友為重所/知為輕所以哭師於寢夫子既命子貢為主又教子)
　(貢拜與不拜之法若與汝相知之人為爾哭伯髙之/故而來弔爾者爾則拜之若與伯髙相知而來者則)
　(勿拜也凡喪之正主知生知死來者悉拜今與伯髙/相知而來不拜故鄭云異於正主澄曰兄弟之喪周)
　(之禮哭諸寢而此云哭諸廟師之喪周之禮哭諸廟/門外而此云哭諸寢葢孔子所定也孔疏皆指為殷)
　(禮孔子惡野哭者而此云所知哭諸野彼之野葢謂/國門外之郊野此之野葢謂稍逺於寢門外空閑之)
　(地無室屋處非郊野之野也知識也所知謂所識之/人知伯髙謂識伯髙者方氏曰伯髙之於孔子非特)
　(所知而已故於野則太疏而過於逺又非朋友之分/故於寢則太重而過於隆其初由子貢而見孔子故)
　(哭諸子貢之家且使為之主焉以明恩之有所由也/賜氏言子貢之家也山隂陸氏曰禮哭師於廟門外)
　(而孔子曰師吾哭諸寢至是師少隆矣葢君不知所/以教而後師之報禮重故子貢請喪夫子若喪父而)
　(無服然則心喪三年/記孔子以後之禮)
○伯髙之喪孔氏之使者未至冉子攝束帛乗馬而將
之孔子曰異哉徒使我不誠於伯髙(使色事切/乗馬去聲)
　(鄭氏曰使者謂贈賻者冉子孔子弟子冉有攝猶貸/也徒猶空也禮所以副忠信也孔氏曰冉子見孔子)
　(使人未至貸之以束帛乘馬而行禮非孔子本意也/孔子聞之故云異哉空使我不得誠信行禮于伯髙)
　(若孔子重遣人更弔彌為不可也江陵項氏曰攝代/也孔子之賻贈未至冉有為之代出束帛乗馬也冉)
　(子葢厚於恩而不講於禮者如以其家粟五秉與子/華之母亦此類本其長於治財而又樂施故於師友)
　(如此而夫子皆以禮折之以為此亂信而繼富也澄/曰帛五匹為束馬四匹為乗以冉氏之物而假作孔)
　(氏之名以與人是虚偽不/實也故曰不誠於伯髙)
○孔子之衛遇舊館人之喪入而哭之哀出使子貢説驂
而賻之子貢曰於門人之喪未有所説驂説驂於舊館
無乃已重乎夫子曰予鄉者入而哭之遇於一哀而出
涕予惡夫涕之無從也小子行之(説吐活切鄉/惡竝去聲)
　(鄭氏曰舊館人前日君所使舍己也賻助喪用也騑/馬曰驂子貢言説驂太重比於門人恩為偏頗也遇)
　(見也夫子謂舊館人恩雖輕我入哭見主人為我盡/一哀是以厚恩待我我為出涕恩重宜有施惠客行)
　(無他物可以易之者使遂以徃孔氏曰若是舊所經/過主人當云遇舊主人之喪今云館人明置館舍於)
　(己者子貢不欲説驂夫子謂既為出涕豈得虛然汝/小子但將驂馬以行之副此涕淚也然顔回子哭之)
　(慟比出涕為甚矣又舊館之恩不得以比顔回但舊/館情疏厚恩待我須有贈賻顔回則師徒之恩乃是)
　(常事顔回之死必以物與之矣顔路無厭更請賣車/為椁故夫子抑之方氏曰車馬曰賵貨財曰賻此以)
　(馬而曰賻者以馬代貨也澄曰從者以外物副其内/誠之謂宜有哀涕而無賻物是涕之無從也呼門人)
　(為小子令如/吾意行之)
○孔子之故人曰原壤其母死夫子助之沐椁原壤登
木曰久矣予之不託於音也歌曰貍首之斑然執女手
之卷然夫子為弗聞也者而過之從者曰子未可以已
乎夫子曰丘聞之親者毋失其為親也故者毋失其為
故也(女舊如字今音汝/卷今音權從去聲)
　(鄭氏曰沐治也木椁材也託寄也謂叩木以作音為/弗聞也而過之佯不知也已猶止也孔氏曰原壤登)
　(椁材而言吾遭母喪以來久矣不得託寄此木以為/音聲於是叩木作音口歌貍首在喪而歌非禮之甚)
　(夫子為若不聞而過去從者見其無禮謂夫子曰子/未可以止乎止夫子不須為治椁夫子謂與吾骨肉)
　(親者彼雖無禮在我無失其為親之道尚得與之和/睦故舊者雖有非禮在我無失其為故之道尚得與)
　(之徃來非有惡逆大故何以絶之長樂陳氏曰原壤/夷俟孔子叩其脛而責之其母死而託於音孔子為)
　(弗聞而過之何也夷俟非禮也託於音非孝也非禮/為可責而非孝非不可責以其方從事於沐椁不以)
　(小事妨大也孔子之於原壤無失其為故而已無失/其為親者因類而言之也方氏曰原壤非親而兼言)
　(毋失其為親者因輕以明重也山隂陸氏曰貍首之/斑然執女手之拳然此其貍首之詩歟小大莫處御)
　(于君所其詩中間之詞與澄曰原壤之蕩蔑禮法葢/其素夫子與之為故人知之久矣哀故人之母猶哀)
　(吾母也故於其母喪而助之沐椁彼之猖狂吾弗與/知吾但盡吾誠以助其喪役俾得以終大事而已聖)
　(人之心如天覆地載萬物並育何所不容原壤所歌/二句葢是古之歌詞而原壤歌之爾非是當時自作)
　(此歌也陸氏疑為古貍首之詩其或然乎其詩葢以/貍首之斑然興下句執女手之卷然女舊讀如字或)
　(云音汝葢是男女親故聚㑹執手相歡也斑者貍首/之毛文卷與婘字通用韓詩云揖我謂我婘兮廣雅)
　(云婘好也孔疏以此歌為原壤自作謂上一句言椁/材文采似貍之首下一句言孔子執斤斧如女人之)
　(手拳拳然而柔弱其説紕謬陸氏疑為貍首詩者以/有貍首二字也然鄭氏注射義又以所引曽孫侯氏)
　(以下八句為貍首詩而陸亦從之則非矣葢貍首二/句與齊風之還鄭風之遵大路詩體相類風詩體也)
　(曽孫以下八句則與小雅之車攻大雅之行葦詩體/相類雅詩體也今陸氏以貍首為篇首之詞曽孫侯)
　(氏為其篇中之詞而各體不同惡可合為一篇哉是/不識風詩雅詩體製之異也後之讀者詳之射禮天)
　(子以騶虞為節諸侯以貍首為節卿大夫以采蘋為/節士以采蘩為節所用四詩其三存者今皆在召南)
　(國風篇中獨貍首一詩逸然亦當是召南之詩而不/可復考矣清江劉氏曰鄭𤣥以射義所引曽孫侯氏)
　(為貍首詩非也疑原壤/所歌二句即是其章首)
　　　右記知舊相為之事凡六節
子張問曰書云髙宗三年不言言乃讙有諸仲尼曰胡
為其不然也古者天子崩王世子聴於冢宰三年
　(鄭氏曰讙喜悦也言乃喜悦則民臣望其言久問有/此與怪之也時人君無行三年之喪禮者冢宰天官)
　(卿貳王事三年之喪使之聴朝孔氏曰尚書無逸云/言乃雍雍讙字相近義兩通朱子曰聴於冢宰故君)
　(得以三年不言也子張疑人君三年不言則臣下無/所稟令禍亂或由以起孔子告以聴於冢宰則禍亂)
　(非所憂矣澄曰此一節子張問夫子答即是論語憲/問篇所記但後人傳誦所記問答之言各不同爾論)
　(語云君薨葢兼諸侯言此云天子崩則専主髙宗而/答論語云百官搃己而此云王世子見非特羣臣就)
　(冢宰代王聴朝王世子實委之代已聴朝也古之冢/宰執國柄者皆伊尹周公其人使之聴朝何憂於禍)
　(亂若後世漢魏孱君操懿為冢宰則雖一/日聴朝之權亦不可託况三年之久乎)
○穆公之母卒使人問於曽子曰如之何對曰申也聞
諸申之父曰哭泣之哀齊斬之情饘粥之食自天子達
(齊音咨饘/之然切)
　(鄭氏曰穆公魯哀公之曽孫曽子曽參之子名申孔/氏曰有聲曰哭無聲曰泣齊者為母斬者為父厚曰)
　(饘希曰粥父母之喪哭泣以下天子至庶人如一陵/陽李氏曰襲歛殯葬所以為死者之禮自天子至於)
　(庶人皆有等哭泣齊斬饘粥所以盡生者之情故天/子達於庶人一也澄曰達者通行之謂中庸云三年)
　(之喪達乎天子父母之喪無貴賤一也達乎天子者/言下自士庶人之賤上至於天子之貴皆通行之此)
　(言自天子達者上自天子之貴下至於士庶人之賤/亦得通行也葢貴賤之分雖異父母之恩則同故人)
　(子喪父母之禮不/以貴賤而有殊也)
　　　右記天子諸侯為親䘮之事凡二節
魯莊公之喪既葬而絰不入庫門士大夫既卒哭麻不
入
　(鄭氏曰時閔公不居喪葬已吉服公既吉服不與虞/卒哭羣臣畢虞卒哭亦除喪也孔氏曰莊公閔公父)
　(閔公是莊夫人哀姜之娣叔姜所生時年八歳絰葛/絰也諸侯弁絰葛而葬葬竟除凶服於外魯有三門)
　(庫雉路庫門最在外以從外來至庫門而去絰故曰/絰不入庫門絰既不入衰不入可知也君身絰用葛)
　(士大夫羣臣絰用麻閔公既葬而除服不與虞卒哭/羣臣須行虞卒哭之祭故卒哭乃除之卒哭已後麻)
　(不復入不入者承上亦謂不入庫門也按喪服注大/夫既虞受服則絰葛士卒哭而受服時禍亂迫蹙君)
　(既吉服故大夫既虞不服受服至卒哭總除故云既/卒哭麻不入澄曰春秋莊公三十二年六月癸亥薨)
　(薨後五十七日十月己未所立太子般亦卒乃立幼/子閔公莊公薨歴十一月明年六月始葬時閔公幼)
　(弱莊夫人外淫慶父謀篡立不君生君因亦不天死/君故不令閔公服父喪三年羣臣亦不服君喪三年)
　(至閔二年五月距莊公之薨二十二月爾遽/行吉祭吉祭後其年八月慶父弑閔公矣)
○悼公之喪季昭子問於孟敬子曰為君何食敬子曰
食粥天下之達禮也吾三臣者之不能居公室也四方
莫不聞矣勉而為瘠則吾能毋乃使人疑夫不以情居
瘠者乎哉我則食食(為君云偽切夫音/扶食食下音士)
　(鄭氏曰悼公魯哀公之子季昭子康子之曽孫名强/孟敬子武伯之子名捷三臣仲孫叔孫季孫氏不能)
　(居公室不以臣禮事君也四方莫不聞言鄰國皆知/孔子曰喪事不敢不勉君存時不盡忠喪又不盡禮)
　(非也澄曰禮父母之喪三日後食粥卒哭始疏食事/君方喪三年葢當與喪父母同故曰食粥天下之達)
　(禮也勉而為瘠言中心無哀戚之實而外貌勉强為/毁瘠也情實也不以情居瘠言自處於毁瘠者勉為)
　(之而非情實也食食上如字食之也下音嗣飯也遭/喪者心哀戚氣填滿志不在食雖不食亦不饑故三)
　(日不食不食過三日則死故人作糜粥俾啜之以全/其生敬子言人皆知吾三家平日不能執臣禮事君)
　(今於君喪實非哀戚而不能飯則勉强食粥者偽瘠/而已人之見之必疑其非實我但任情之真食飯而)
　(不食粥也以此見三家之於/其君生既不臣死亦不臣也)
○穆公間於子思曰為舊君反服古與子思曰古之君
子進人以禮退人以禮故有舊君反服之禮也今之君
子進人若將加諸膝退人若將隊諸淵毋為戎首不亦
善乎又何反服之禮之有(為舊云偽切與/音余隊直遂切)
　(鄭氏曰為舊君反服仕焉而已者放逐之臣不服舊/君也為兵主來攻伐曰戎首孔氏曰為舊君服有三)
　(其一仕焉而已謂老若廢疾致仕退歸在國者其二/以道去君而未絶謂三諫不從待放於郊爵禄尚有)
　(列於朝出入尚有詔於國者為未絶若已絶則不服/也其三不便其居或避仇讐有故不得在國者鄭注)
　(仕焉而已者其一也雜記云違諸侯之諸侯得為舊/君服孟子云三有禮則為舊君服皆其三也放逐之)
　(臣謂三諫不從去而已絶者及不能三諫辟罪逃亡/者應氏曰子思對穆公與孟子告齊宣王略相類子)
　(思所謂戎首即孟子所謂視君如寇讎也葢世衰道/微君多虐其臣而彼此之情渙散不屬故賢者警其)
　(君以上下相為感應之理若所以自處與所以教人/則必以厚而下容如是之薄也長樂陳氏曰人臣之)
　(去國有為舊君服者有不為舊君服者視情與義何/如爾古者進人以禮以誠之所樂與也退人以禮以)
　(勢之所不得已也今也引之惟恐其不髙則若加諸/膝擠之惟恐其不深則若隊諸淵服與不服所以異)
　(也/)
○子夏問諸夫子曰居君之母與妻之喪居處言語飲
食衎爾(衎苦/汗切)
　(鄭氏曰衎爾自得貌為小君惻隠不能至孔氏曰居/處言語葢夫子答辭不云子曰記者略也山隂陸氏)
　(曰喪雖輕惻隠不至則有之未有居之而樂者也子/夏失問是以夫子不答澄曰陸氏不以為夫子答辭)
　(未詳/孰是)
　　　右記臣為君䘮之事凡四節
諸侯伐秦曹桓公卒於㑹諸侯請含使之襲(含何/绀切)
　(鄭氏曰魯成十三年曹伯廬卒於師廬諡宣言桓聲/之誤也諸侯請含者以朋友有相啖食之道使之襲)
　(非也襲賤者之事澄曰其時晉霸厲公/主兵使諸侯行襲事葢出於霸令也)
○襄公朝於荆康王卒荆人曰必請襲魯人曰非禮也
荆人强之巫先拂柩荆人悔之(朝音潮强/其兩切)
　(孔氏曰荆葢楚之本號魯莊之世告命皆稱荆至僖/元始稱楚故杜預云荆始改號曰楚鄭氏曰康王楚)
　(子昭也卒在魯襄公二十八年荆人請襲欲使襄公/衣之魯人曰非禮荆人欲尊康王故强之巫祝桃茢)
　(君臨臣喪之禮澄曰悔者悔以臣禮强魯君使襲遂/致魯君以君禮臨其喪荆自尊而卑魯魯亦自尊而)
　(卑荆以報之荆恥於為魯所卑故悔其召辱由已也/長樂陳氏曰荆人以人臣之事待襄公襄公則以人)
　(臣之事臨荆人豈非自尊而卑人者人必卑之自貴/而賤人者人必賤之耶秦王屈趙王以鼔瑟而有擊)
　(缶之辱亦/其類也)
○邾婁考公之喪徐君使容居來弔含曰寡君使容居
坐含進侯玉其使容居以含有司曰諸侯之來辱敝邑
者易則易于則于易于雜者未之有也容居對曰容居
聞之事君不敢忘其君亦不敢遺其祖昔我先君駒王
西討濟於河無所不用斯言也容居魯人也不敢忘其
祖(婁龍朱切/易以豉切)
　(鄭氏曰考公隠公益之曽孫考或為定弔含弔且含/容居欲親含非也含不使賤者君行則親含大夫歸)
　(含爾言侯玉者時徐僭稱王自比天子使大夫敵諸/侯有司拒之易謂臣禮于謂君禮雜者容居以臣欲)
　(行君禮也駒王徐先君容居其子孫也濟渡也西討/度河廣大其國魯魯鈍也言魯鈍者自明不妄孔氏)
　(曰按春秋昭三十年吳滅徐此言徐者滅而復興至/春秋之後强僭凡行含禮未斂之前以玉實口士則)
　(主人親含大夫以上使人含若既斂以後至殯葬其/有含者親自致璧於柩及殯上者謂之親含若但致)
　(命以璧授主人主人受之謂之不親含諸侯之禮君/行則親含使大夫則不親含若天子使大夫敵諸侯)
　(得親含徐君使容居來弔邾喪且含致其君命云寡/君使容居親坐行含進侯玉於邾君徐僭號自比於)
　(天子以邾君為己之諸侯故云進侯玉邾有司拒之/云諸侯之辱臨敝邑者臣來則行臣簡易之禮君來)
　(則行君廣大之禮易謂簡易于謂廣大若實是臣而/雜亂行君禮者由來未有此禮也容居對邾有司云)
　(聞舊日之言臣之事君奉命出使不敢忘其君之言/子孫事祖亦不敢遺棄先祖之事所謂處所我從先)
　(君駒王以來徐於諸侯無一處不用此稱王之言先/祖實有此事容居魯鈍之人不解虛誕唯知不忘其)
　(祖上云不忘君不遺祖下直云不忘祖者祖久逺尚/不遺君見存不忘可悉不忘祖即是不忘君也澄曰)
　(寡君使容居坐含進侯玉者容居致其君命也其使/容居以含者容居之自言也謂邾人其使我得如君)
　(命以坐含乎不敢忘其君者謂君有坐含進侯玉之/言為使臣者不敢忘之也不敢遺其祖者謂先祖有)
　(自比天子之事為子孫者不敢遺之也然其不忘不/遺乃從其君其祖之亂命焉爾徐自周穆王之時偃)
　(王首僭王號而叛亂雖不勝而死子孫仍僭號不改/葢徐國僻逺而王室號令政刑已非成康時比故不)
　(遂正其僣王之罪其後楚亦僣吳亦僭越亦僭徐實/先之徐雖僭王然國小春秋時嘗受楚吳二大國之)
　(陵吳既滅其國孔疏以為滅而復興弔邾考公喪之/時在春秋之後而猶强僭如此徐君不度力而襲僭)
　(號容居不服義而飾邪辭俱可罪也廬陵胡氏曰易/如禾易長畝之易猶治也于者于于然而來之于舒)
　(大之義漢史/云單于大貌)
○滕成公之喪使子叔敬叔弔進書子服惠伯為介及
郊為懿伯之忌不入惠伯曰政也不可以叔父之私不
將公事遂入(為云/偽切)
　(鄭氏曰成公喪在魯昭三年子叔敬叔魯宣公弟叔/肸之曽孫叔弓也進書奉君弔書也惠伯慶父𤣥孫)
　(之子名椒介副也郊滕之近郊懿伯惠伯之叔父忌/怨也敬叔有怨於懿伯難惠伯故不入政君命所為)
　(惠伯强之乃入孔氏曰子叔子男子通稱叔其氏故/以子冠叔敬叔殺懿伯懿伯家所怨恐惠伯殺己故)
　(難惠伯不敢入也然同在君朝又奉使相隨在路不/相畏難入滕始難者有怨讎恒防備入滕則由主人)
　(防備不復在已故難之惠伯知其難已遂開釋之謂/奉君政令使滕不可以叔父私怨欲報讎而不行公)
　(事也澄曰人君一國之公事謂之政人臣一家之私/事謂之事奉君命弔滕者國政之公也為叔父報讎)
　(者家事之私也將將命之將方氏曰子夏嘗問居昆/弟之仇孔子答云奉君命而使雖遇之不鬬叔父之)
　(親與昆弟等惠/伯之處此宜哉)
○陳莊子死赴於魯魯人欲勿哭繆公召縣子而問焉
縣子曰古之大夫束脩之問不出竟雖欲哭之安得而
哭之今之大夫交政於中國雖欲勿哭焉得而弗哭且
臣聞之哭有二道有愛而哭之有畏而哭之公曰然然
則如之何而可縣子曰請哭諸異姓之廟於是與哭諸
縣氏(繆音穆縣音𤣥竟/與境同焉於䖍切)
　(鄭氏曰陳莊子齊大夫陳恒之孫名伯君無哭鄰國/大夫之禮安得而哭之以古之大夫無外交也時君)
　(弱臣强政在大夫専盟㑹以交接焉得而弗哭言哭/有二道以權微勸之也哭諸異姓明不當哭方氏曰)
　(為人臣者無外交束脩之問謂以一束之脩為通問/之禮也交政於中國則豈特束脩之問而已生既畏)
　(之而不敢不與之交則死亦畏之而不敢不為之哭/若魯人之哭陳莊子是也縣子請哭諸異姓之廟者)
　(以哭其非所當哭之人故哭於非所當哭之廟也必/哭諸縣氏者以其禮之所由起故爾與哭伯髙於賜)
　(氏同義廣安游氏曰縣子所謂畏而哭之禮之變也/春秋之時先王之禮錯亂甚矣魯悼公之喪孟敬子)
　(食食此人臣而損禮於其君者也魯穆公之哭陳莊/子此人君而加禮於外臣者也馬氏曰孟子云哭死)
　(而哀非為生者也以有畏而哭之能無為乎縣子語/君非引君以當道志於仁者也澄曰愛而哭之謂哀)
　(死而哭哭其所當哭者也畏而哭之則哭死而非其/情哭所不當哭者也此衰世之事古豈有是禮哉)
　　　右記為鄰國君大夫䘮之事凡五節
　
　
　
　
　
　
　
　
　
　
　
　
　
　
　
　禮記纂言卷十四中
欽定四庫全書
　禮記纂言卷十四中　　　　元　吳澄　撰
　　檀弓
曽子之喪浴於爨室
　(鄭氏曰見曽元之辭易簣矯之以謙儉也禮死浴於/適室孔氏曰曽子達禮之人應浴於正寢今乃浴於)
　(爨室故為非禮以正其子也按上反席未安而没焉/得有浴爨室遺語以反席之前有言記文不備爾臨)
　(川王氏曰此自元申失禮於記曾子無遺言澄曰/注云矯之以謙儉疏云故為非禮以正其子皆非)
○司士賁告於子游曰請襲於牀子游曰諾縣子聞之
曰汰哉叔氏専以禮許人(賁音奔/汰音泰)
　(司士姓賁名也鄭氏曰禮唯始死廢牀時失之子游/當言禮然言諾非也叔氏子游字孔氏曰按喪大記)
　(始死廢牀至遷尸及襲皆在於牀當時失禮襲在於/地故司士賁告子游子游知襲在牀為是故許諾之)
　(汰自矜大也凡来諮禮事者當據禮答之今子游不/據前禮専輒許諾如禮出於己是自矜大故縣子聞)
　(而譏之長樂陳氏曰君子之言必則古昔稱先王有/所受無所専司士賁聞襲牀之禮而子游諾之以其)
　(不知有所受/無所専也)
○曽子曰始死之奠其餘閣也與(與音/余)
　(孔氏曰士喪禮復魄畢以脯醢升自阼階奠於尸東/此之謂始死之奠鬼神依於飲食故必有祭酹但始)
　(死未容改異故以生時庋閣上所餘脯醢為奠也閣/架橙之屬人老及病飲食不離寢恐忽須無常竝將)
　(近置室裏閣上若死仍用閣之餘奠者為時期切促/急令奠酹不容改新也方氏曰閣以閣食物人之始)
　(死以禮則未暇從其新以情則未忍易其舊故其奠/也止以閣之餘物山隂陸氏曰閣其餘者幸其更生)
　(若有待焉爾先儒説以其閣之餘奠不唯於文不/安亦大夫七十而後有閣則大夫死有無閣者矣)
○小斂之奠子游曰於東方曽子曰於西方斂斯席矣
小斂之奠在西方魯禮之末失也
　(鄭氏曰曽子以俗説非又大斂奠乃有席末失謂末/世失禮之為孔氏曰按士喪禮小斂之奠設於尸東)
　(大斂之奠設於室乃有席小斂之奠設於東方奠又/無席魯之衰末奠於西方而又有席曽子見時如是)
　(以為禮其言非故記者正之云小斂之奠/所以在西方是魯人行禮末世失其法也)
○曽子曰尸未設飾故帷堂小斂而徹帷仲梁子曰夫
婦方亂故帷堂小斂而徹帷
　(鄭氏曰斂者動摇尸帷堂為人褻之言方亂非也仲/梁子魯人也方氏曰人死斯惡之矣以未設飾故帷)
　(堂防人之惡也小斂則既設飾矣故徹帷焉帷堂之/禮為死者爾豈為生者哉仲梁子謂夫婦方亂故帷)
　(堂則失禮之意矣孔氏曰小斂之後豈無夫婦方亂/之事何故徹帷故知仲梁子之言非也廬陵胡氏曰)
　(存二説/以傳疑)
○叔孫武叔之母死旣小斂舉者出尸出戸袒且投其
冠括髮子游曰知禮
　(鄭氏曰武叔公子牙之六世孫名州仇毁孔子者尸/出戸乃變服失哀節冠素委貌也孔氏曰桓公生僖)
　(叔牙牙生戴伯茲兹生莊叔得臣得臣生穆叔豹豹/生昭子婼婼生成子不敢不敢生武叔州仇牙六世)
　(孫也按士喪禮卒斂徹帷主人馮尸踊無算括髮袒/下云士舉男女奉尸侇於堂喪大記亦云卒小斂主)
　(人袒説髦括髮以麻下云奉尸侇於堂是括髮在小/歛之後奉尸侇於堂之前主人為欲奉尸故袒而括)
　(髮今武叔於奉尸侇于堂之後乃投冠括髮故鄭云/失哀節子游習禮見武叔失禮反言之知禮蓋嗤之)
　(也方氏曰曰知禮所/以甚言其不知禮也)
○季康子之母死陳䙝衣敬姜曰婦人不飾不敢見舅
姑將有四方之賓來䙝衣何為陳於斯命徹之(䙝息列/切見賢)
(遍/切)
　(鄭氏曰陳之將以斂也䙝衣非上服敬姜者康子從/祖母言四方之賔嚴於舅姑孔氏曰季悼子紇生穆)
　(伯靖平子意如意如生桓子斯斯生康子肥穆伯平/子是親兄弟平子是康子祖穆伯是祖之兄弟敬姜)
　(是穆伯妻故/云從祖母)
○帷殯非古也自敬姜之哭穆伯始也
　(鄭氏曰禮朝夕哭不帷敬姜穆伯妻文伯歜之母穆/伯魯大夫季悼子之子公甫靖也孔氏曰孝子思念)
　(其親朝夕哭時褰徹其帷今敬姜之哭穆伯以辟嫌/之故朝夕哭不徹帷下云穆伯之喪敬姜晝哭與此)
　(同也按春秋文十五年公孫敖之喪聲已不視帷堂/而哭公孫敖亦是穆伯然聲已帷堂非帷殯也聲已)
　(哭在堂下怨恨穆伯不欲見其堂故帷堂敬姜哭於/堂上逺嫌不欲見夫之殯故帷殯張逸答陳鏗云敬)
　(姜早寡晝哭以辟嫌帷殯/或亦辟嫌表夫之逺色也)
○穆伯之喪敬姜書哭文伯之喪晝夜哭孔子曰知禮
矣
　(鄭氏曰喪夫不夜哭嫌思情性也方氏曰寡婦不夜/哭逺嫌之道然爾穆伯夫也止於晝哭而不嫌於薄)
　(文伯子也晝夜哭而不嫌於/厚孔子所以謂之知禮也)
○文伯之喪敬姜據其牀而不哭曰昔者吾有斯子也
吾以將為賢人也吾未嘗以就公室今及其死也朋友
諸臣未有出涕者而内人皆行哭失聲斯子也必多曠
於禮矣夫(夫音/扶)
　(鄭氏曰以將為賢人蓋見其有才藝季氏魯之宗卿/敬姜有㑹見之禮未嘗以就公室言未嘗與到公室)
　(觀其行也内人妻室也孔氏曰曠猶疏薄也言此子/平生必疏薄於賔客朋友故未有感戀出涕者上云)
　(晝夜哭此不哭者謂暫時也家語云文伯歜卒其妻/妾皆行哭失聲敬姜戒之曰吾聞好外者士死之好)
　(内者女死之今吾子早夭吾惡其好内聞也二三婦/共祭祀者無加服孔子聞之曰公父氏之婦知禮矣)
　(彼戒婦人而成子之徳此論子之惡各舉其一爾方/氏曰行哭者行哭泣之禮也澄曰曠於禮葢謂其曠)
　(廢男女居室之禮而溺於燕私好内之/情非謂其疏薄於朋友諸臣之禮也)
○曽子曰小功不為位也者是委巷之禮也子思之哭
嫂也為位婦人倡踊申祥之哭言思也亦然(委于貴切/倡音唱)
　(鄭氏曰位謂以親疏敘别哭也委巷街里也子思之/哭嫂也為位善之也禮叔嫂無服婦人娣姒婦有小)
　(功服者倡先也言思子游之子申祥妻之昆弟也亦/無服過此以往獨哭不為位孔氏曰曽子以哭小功)
　(之喪當為位時有哭小功不為位者故曽子非之云/是委巷之禮言非禮儀正法旣言其失乃引得禮之)
　(人子思之哭嫂為親疏之位子思婦與子思之嫂為/娣姒有小功之服故子思之婦先踊子思隨之而哭)
　(非直子思如此其申祥哭妻之兄弟言思亦然子思/孔子之孫或其兄蚤死故得有嫂或云孔氏一子相)
　(承至九世故皇氏以子思為原憲方氏曰位者哭泣/之位親有逺近服有重輕不可以無辨故哭泣之際)
　(各為之位焉子思之哭嫂也為位以言無服之喪猶/且為位則知小功不為位非矣澄曰水下流之聚處)
　(為委言至此窮盡無復可去委巷猶云窮巷委巷之/人見小聞寡無所知識子思以下記者所引先記曽)
　(子之言後記二人所行之事謂子思申祥哭無服之/親猶且為位况小功有服之親而可不為位乎為嫂)
　(無服而其妻為娣姒婦則有服為妻之兄弟無服而/其妻為其兄弟則有服故子思之哭嫂申祥之哭妻)
　(兄弟皆使其妻有服者倡踊於前而已無服者隨哭/於後也馬氏曰無服而為位者唯嫂叔蓋無服所以)
　(逺男女近似之嫌而為位所以篤兄弟内喪之親子/思之哭嫂也為位婦人倡踊以婦人有相為娣姒之)
　(恩而不敢以已之無服先之也申祥之哭言思亦如/子思葢非禮矣嫂為内喪故可以正哭位婦人有相)
　(為娣姒之道故可以倡踊妻之昆弟外喪也既無服/則不得為哭位之主矣記曰妻之昆弟為無後者死)
　(哭之適室子為主袒免哭踊夫入門右哭妻之昆弟/以子為主異於叔嫂之喪也以子為主則婦人不得)
　(倡踊/也)
○子蒲卒哭者呼滅子皋曰若是野哉哭者改之
　(鄭氏曰滅葢子蒲名野哉非之也孔氏曰野不達禮/唯復呼名冀其聞名而反哭則敬鬼神不呼名此家)
　(哭呼名子皋非之乃改也應氏曰滅疑/非名但以死有滅絶之義呼而哭之)
○杜橋之母之喪宫中無相以為沽也(相去聲/沽音古)
　(鄭氏曰沽猶畧也孔氏曰孝子喪親悲迷不復自知/禮節事儀皆須人相導而杜橋家母死宫中不立相)
　(侍故時人謂/其於禮麤畧)
○夫子曰始死羔裘𤣥冠者易之而已羔裘𤣥冠夫子
不以弔
　(鄭氏曰不以吉服弔喪孔氏曰養疾者朝服羔裘𤣥/冠即朝服也始死則易去朝服著深衣時有不易者)
　(又有小斂後羔裘弔者記人引鄉黨孔子身行之禮/以譏當時失禮也方氏曰吉服可以養疾而不可以)
　(居喪故始死則易之不特喪者易之弔者亦所不服/也馬氏曰弔者在小斂之前猶服羔裘𤣥冠以主人)
　(未成服弔者麻絰不敢先也故子游楊裘而弔既小/斂乃襲裘帶絰而入若夫子羔裘𤣥冠不以弔是言)
　(小斂/之後)
○季武子寢疾蟜固不説齊衰而入見曰斯道也將亡
矣士唯公門説齊衰武子曰不亦善乎君子表微及其
喪也曽㸃倚其門而歌(蟜居表切説他活/切入見賢遍切)
　(鄭氏曰季武子魯大夫季孫夙也世為上卿强且専/政國人事之如君蟜固能守禮不畏之矯失俗也道)
　(猶禮也武子無如之何佯若善之表猶明也㸃字晳/曾參父倚門而歌明已不與也孔氏曰時人畏武子)
　(入其門者皆説衰蟜固不説齊衰入見且謂之曰著/衰入大夫之門其道將亡絶矣若依正禮士唯入公)
　(門乃説齊衰入大夫之門不合説也其時嚮餘大夫/之門猶有著齊衰者故云將亡將亡者未絶之辭武)
　(子心雖恚恨蟜固身既寢疾無奈之何乃佯言若美/之謂失禮顯著凡人皆知今説衰失禮之微惟汝是)
　(君子之人乃能表明之也曽㸃倚武子之門而歌明/已不與武子故無哀戚也凡外貌為陽内心為隂實)
　(無内心但有外貌者謂之陽心實不善而佯善之陽/佯字相假借入公門説衰謂不杖齊衰若杖衰入公)
　(門亦不説長樂陳氏曰季孫夙之疾蟜固不説齊衰/而入見示之以凶而欲其死也季孫夙之死曽㸃倚)
　(其門而歌示之以吉而樂其死也子産之未死國人/歌曰子産之死誰其嗣之况欲其死乎李廣之死知)
　(與不知皆為盡哀况樂其死乎子産李廣之感人猶/至於此季孫夙疾而不為人所畏愛死而不為人所)
　(哀悼其失人心可知周官閽人喪服不入宫曲禮席/葢重素苞屨厭冠不入公門服問亦曰唯公門有税)
　(齊衰則非公門不説齊衰矣蟜固曰斯道也將亡矣/武子則曰君子表微葢道之存則著道之將亡則微)
　(於其將亡而能明之故謂之表/微季孫之善蟜固豈得已與)
　　　右記初喪之事凡十五節
公儀仲子之喪檀弓免焉仲子舍其孫而立其子檀弓
曰何居我未之前聞也趨而就子服伯子於門右曰仲
子舍其孫而立其子何也伯子曰仲子亦猶行古之道
也昔者文王舍伯邑考而立武王微子舍其孫腯而立
衍也夫仲子亦猶行古之道也子游問諸孔子孔子曰
否立孫(免音問舍俱音捨居音/姬腯徒本切夫音扶)
　(鄭氏曰公儀葢魯同姓周禮適子死立適孫為後仲/子所立非也禮朋友皆左它邦乃袒免檀弓故為非)
　(禮以非仲子也居讀為姬姓之姬語助前猶故也子/服伯子魯大夫仲孫蔑之𤣥孫子服景伯也檀弓去)
　(賔位就主人兄弟之賢者而問之伯子為親者隠爾/立子非也文王立武王權也微子適子死立其弟衍)
　(殷禮也孔子曰立孫據周禮孔氏曰檀姓弓名今山/陽有檀氏仲子喪亡檀弓與之為友非處他邦為之)
　(著免故為重服譏其失禮也所以譏者仲子適子死/舍適孫而立庶子也何居猶言是何道理乎我未之)
　(前聞言我未聞故昔有此事也既言之乃從賔位趨/而就子服伯子於門右按賔位之法隨主人而變小)
　(斂之前主人未忍在主位有事在西階下賔亦弔於/西階下士喪禮君使人襚主人拜送拜賔即位西階)
　(下東面是也小斂之後尸出堂廉然後有飾主人位/左阼階下西面賔於東階下弔也士喪禮小斂訖男)
　(女奉尸侇于堂主人降自西階即位踊襲絰於序東/是也檀弓之來當在小斂前以仲子初喪即正適庶)
　(之位也初於西階下行議弔而主人未覺後乃趨向/門右問於伯子舍嫡孫立庶子是何禮也伯子乃為)
　(隠諱言仲子雖生周世猶上行古之道也亦者言餘/人有行古之道者仲子亦如之也即引文王微子之)
　(事為古之道云仲子與文王微子無異子游以此為/疑問諸孔子孔子以仲子周人當從周禮不得立庶)
　(子當立孫也方氏曰免之為服特施於五世之親而/朋友死於它邦者亦服之仲子之於檀弓既非五世)
　(之親又非死於它邦者弓為之免焉/葢服非所服之服以譏立非所立爾)
○司寇惠子之喪子游為之麻衰牡麻絰文子辭曰子
辱與彌牟之弟游又辱為之服敢辭子游曰禮也文子
退反哭子游趨而就諸臣之位文子又辭曰子辱與彌
牟之弟游又辱為之服又辱臨其喪敢辭子游曰固以
請文子退扶適子南面而立曰子辱與彌牟之弟游又
辱為之服又辱臨其喪虎也敢不復位子游趨而就客
位(為之云偽切/下同適音的)
　(鄭氏曰惠子衛將軍文子彌牟之弟惠叔蘭也生虎/者惠子廢適立庶子游為之重服以譏之麻衰以吉)
　(服之布為衰也文子辭曰辱與弟游謝其存時也敢/辭止之服也文子以子游習禮見子游曰禮亦以為)
　(當然未覺其所譏子游趨就臣位深譏之也大夫之/家臣位在賔後文子又辭曰辱臨其喪止之在臣位)
　(也子游再不從命文子方覺所譏親扶適子虎而辭/敬子游也南面而立則諸臣位在門内北面明矣子)
　(游趨客位所譏行也孔氏曰衛靈公生昭子郢郢生/文子木及惠叔蘭蘭生虎為司寇氏文子生簡子瑕)
　(瑕生將軍文氏然則彌牟是木之字子游與惠子為/朋友應著弔服加緦麻帶絰今乃著麻衰牡麻絰詩)
　(云麻衣如雪又閒傳云大祥素縞麻衣皆吉服之布/也按弔服錫衰十五升去其半疑衰十四升今子游)
　(麻衰乃吉服十五升輕於弔服而云重服以譏之者/據牡麻絰為重也弔服弁絰大如緦之絰一股而環)
　(之今乃用牡麻絞絰與齊衰絰同也大夫之賔位在/門東近北大夫之家臣位亦在門東而南近門並北)
　(向故云在賔後也長樂陳氏曰公儀仲子舍孫立子/而檀弓弔以免司寇惠子舍適立庶而子游弔以麻)
　(衰皆重其服以譏之欲其明適庶之分司寇惠子之/廢適無異公儀仲子之舍孫子游於司寇惠子之相)
　(友無異檀弓之於公儀仲子檀弓之譏仲子服免而/已趨就門右而已子游之譏惠子服不以免而麻哀)
　(牡麻絰趨不就門而就諸臣之位又檀弓之譏見於/言子游之譏至於無言者葢檀弓以仲子無賢兄弟)
　(非可追而正之故服止於免趨止於景伯而示之以/言姑以正法而已子游以惠子之兄弟有文子者可)
　(以追而正之故重為之服卑為之趨示之以無言使/之自訟而改焉既而文子果扶適子南面而立豈非)
　(事異則禮異哉馬氏曰死喪之威致哀戚者唯兄弟/而已若朋友皆在他邦而無宗族兄弟乃得施親親)
　(之恩相為袒免檀弓之免子游之麻絰皆非在它邦/者也而其服有過也以為仲子之舍孫惠子之立庶)
　(而父兄不能正是猶無親也檀弓子游雖有朋友之/道欲正而不可得故重為之服所以視其親言唯親)
　(則有可正之恩就臣之位所以視其臣言唯臣則有/可正之義澄曰文子名木今曰彌牟者彌牟二字反)
　(切則為木彼實稱名為木而聴者若曰彌牟/猶爾之為而已而止諸之為之於之乎也)
○有若之喪悼公弔焉子游擯由左
　(鄭氏曰擯相侑喪禮者喪禮廢亡時人以為此儀當/如詔辭而由右子游正之孔氏曰相主人以禮謂之)
　(擯大宗伯注出接賔曰擯入詔禮曰相少儀云詔辭/自右立者尊右若已傳君之辭為君出命則君之辭)
　(命為尊宜處右於喪事則賔主右而已左當時禮廢/相喪亦如傳君辭之居右子游知禮故推賔居右已)
　(居左也澄曰按雜記泄栁之母死相者由左泄栁死/其徒由右相泄栁賢人居母之喪相禮者由左以其)
　(知禮也及泄栁死其徒非能如泄栁之知禮故從時/俗之失禮而由右相方氏曰凶事尚右子游為擯而)
　(由左尚/右故也)
○季孫之母死哀公弔焉曽子與子貢弔焉閽人爲
君在弗内也曽子與子貢入於其廏而脩容焉子貢先
入閽人曰鄉者已告矣曽子後入閽人辟之涉内霤卿
大夫皆辟位公降一等而揖之君子言之曰盡飾之道
斯其行者逺矣(為郷並去聲内音納/辟音闢辟位音避)
　(鄭氏曰閽人守門者脩容更莊飾也子貢先入閽人/既不敢止以言下之故曰鄉已告矣曽子後入閽人)
　(見兩賢相隨彌益恭敬故辟之公降等揖禮之也孔/氏曰二子初時不具衣服則閽人拒之二子退而脩)
　(容閽人雖愚猶知敬畏二子涉至内霤卿大夫皆逡/巡辟位公於堂上降階一等揖而禮之君子遂美之)
　(云凡人盡其容飾行之可長逺矣按喪大記君臨大/夫之喪君即位於序端卿大夫即位于堂廉楹西北)
　(面東上所謂辟位者葢少西逡巡而東面不當北面/之位也然君在大夫得私為二子辟位者或是公始)
　(入升堂之後卿大夫猶在庭中北面辟位者謂辟中/庭之位少近東爾弔有常服而特為盡飾者謂更服)
　(新衣也澄曰鄉者已告矣謂鄉者初入之時已為告/之主人矣以此言文其鄉者不内之過辟之謂屏斥)
　(它人廣開其前以容二賢之入也行如蠻陌之邦行/矣之行謂所徃皆通達無阻遏也逺猶云廣大謂其)
　(功效廣大不狹小也長樂陳氏曰徳者容之實容者/徳之華君子正其衣冠尊其瞻視儼然人望而畏之)
　(此容之不可不脩也曽子子貢弔於季孫氏當其容/之未脩也閽人拒之而不内及其容之脩也閽人敬)
　(而辟之涉於内霤卿大夫皆辟位公降一等而揖之/夫以閽人之愚卿大夫之貴哀公之尊而容之所施)
　(猶足以動之况不/愚不貴不尊者乎)
○衛司徒敬子死子夏弔焉主人未小斂絰而往子游
弔焉主人旣小斂子游出絰反哭子夏曰聞之也與曰
聞諸夫子主人未改服則不絰(與音/余)
　(鄭氏曰司徒官氏公子許之後皆以朋友之禮徃而/二人異孔氏曰凡弔者主人成服則客乃服弔絰今)
　(主人始小歛未成服而已便出著絰朋友有緦之恩/隨主人變如五服親也此與前子游狐裘弔朋友同)
　(也前云帶絰此不云帶者/凡單云絰則知有帶也)
○曽子襲裘而弔子游裼裘而弔曽子指子游而示人
曰夫夫也為習於禮者如之何其裼裘而弔也主人旣
小斂袒括髮子游趨而出襲裘帶絰而入曽子曰我過
矣我過矣夫夫是也(夫夫上音/扶下同)
　(鄭氏曰曾子葢知臨喪無飾夫夫猶言此丈夫也子/游於時名為習禮故曽子疑之子游於主人變乃變)
　(曽子遂善子游孔氏曰凡弔喪之禮主人未變之前/弔者吉服謂羔裘𤣥冠緇衣素裳又袒去上服以露)
　(裼衣此裼裘而弔是也主人既變雖著朝服而加武/以絰武吉冠卷也不改冠但加絰於武又掩其上服)
　(若朋友又加帶在腰此襲裘帶絰而入是也子游之/弔未知主人小斂以否但弔喪豫備將帶絰行故出)
　(服帶絰而入也主人成服之後弔者大夫則錫衰士/則疑衰當事皆首服弁絰方氏曰夫夫上語辭下丈)
　(夫之夫張子曰曽子子游同弔異服必是去有先後/故不得同議各守所聞而徃也曽子襲裘而弔先進)
　(於禮樂也子游亦儘有守文處如裼裘而弔必是守/文也曽子子游皆聖門髙弟其分契與常人殊若使)
　(一人失禮必面相告豈有私指示於人而不告之也/此段義可疑曽子有子言游輩一時行禮猶有不同)
　(葢時已禮壊樂崩至後/世文獻不足尤難行也)
○曽子弔於負夏主人旣祖填池推柩而反之降婦人
而后行禮從者曰禮與曽子曰夫祖者且也且胡為其
不可以反宿也從者又問諸子游曰禮與子游曰飯於
牖下小斂於戸内大斂於阼殯於客位祖於庭𦵏於墓
所以即逺也故喪事有進而無退曽子聞之曰多矣乎
予出祖者(填池鄭音奠徹或讀如字推吐囘切/從去聲禮與音余夫音扶飯扶萬切)
　(鄭氏曰負夏衛地祖謂移柩車去載處為行始也填/池當為奠徹聲之誤也奠徹謂徹遣奠設祖奠也推)
　(柩而反於載處榮曽子弔欲更始也禮旣祖而婦人/降今反柩婦人辟之復升堂矣柩無反而反之又降)
　(婦人皆非也從者怪之曽子曰夫祖者且也且未定/之辭此給説也孔氏曰按既夕禮啓殯之後柩遷於)
　(祖重先奠從柩從升自西階正柩於兩楹間鄭注云/是時柩北首設奠於柩西此奠謂啓殯之奠也質明)
　(徹去啓奠乃設遷祖之奠于柩西至日昃乃郤下柩/載於階間乗蜃車載訖降下遷祖之奠設于柩車西)
　(時柩猶北首乃飾柩設披屬引徹下遷柤之奠遷柩/向外而為行始謂之祖也婦人降即位于階間乃設)
　(祖奠於柩西至厥明徹祖奠又設遣奠於柩車之西/然後徹之包牲取下體以載之遂行此是啓殯之後)
　(至柩車出之節也曽子弔於負夏氏正當主人祖祭/之明旦既徹祖奠之後設遣奠之時而來弔主人榮)
　(曽子之來乃徹去遣奠更設祖奠又推柩少退而反/之嚮北按既夕禮既祖而婦人降葢既祖柩車南出)
　(階間既空故婦人得降立階間今柩車反還階間故/婦人辟之升堂至明旦婦人從堂更降而後乃行遣)
　(車之禮從曽子者意以為疑故問之曽子既見主人/榮已不欲指其錯失為之隠諱云祖是行之始未是)
　(實行且去住二者皆得既得且住何為不可以反宿/明日乃去此不顧禮以捷給說於人也從者又疑遂)
　(問子游曽子聞子游之答是自知己説之非故善子/游多猶勝也言子游所說出祖之事勝於我所説出)
　(祖也方氏曰自飯於牖下至𦵏於墓與坊記所言皆/同自飯至𦵏其所愈逺以義㫁恩故有進而無退然)
　(負夏之喪既祖而填池矣以君子之弔遂推柩而反/之降婦人而後行禮此從者所以疑其非禮也夫祖)
　(固有且意以祭於行始方來有繼故爾而曽子遂以/為可以反宿則非也降婦人而後行遣奠之禮固禮)
　(之常以其反柩而後降故為非爾應氏曰曽子雖給/説以釋主人之過從者之心終有未安故又問諸子)
　(游聖門之徒氣象忠厚其議人之失婉而不迫但言/有進無退而反柩行禮之非自見出祖謂主人也予)
　(者親之之辭多矣乎者不欲深指其失也君子行禮/雖不可寡亦豈可多乎廬陵胡氏曰池以竹為之衣)
　(以青布喪行之飾也填謂縣銅魚以實之謂將行也/鄭改為奠徹未詳澄曰多矣乎猶言其贅也祖者行)
　(之始柩既出而為行始矣豈可再入而反宿乎此禮/之所無故為贅而謂之多矣乎也應氏説其意微婉)
　(優於舊説胡氏不改填池二字則填當讀為陟刃切/填猶云安頓也謂已安頓棺飾之池而將行也但考)
　(之士禮填池在朝祖後階下載柩之時今二字/在既祖之下則亦可疑未敢必以不改字為是)
　　　右記弔事凡七節
讀賵曽子曰非古也是再告也(賵音/奉)
　(鄭氏曰祖而賵賔致命將行主人之史又讀賵曽子/言非禮澄曰按士喪禮下篇祖奠畢公賵賔賵其時)
　(賵者已致命於柩凡所賵之物書之於方及次日遣/奠畢苞牲行器之後主人之史讀賵若欲神一一知)
　(之前既致命今又讀之是再告於神也葢古者但有/賵時致命之禮無後來再讀之禮故曽子以為非古)
○宋襄公𦵏其夫人醯醢百甕曽子曰旣曰明器矣而
又實之
　(鄭氏曰名之為明器而與祭器皆實之是亂鬼器與/人器孔氏曰按春秋宋襄公卒在僖二十三年至文)
　(公十六年猶有襄夫人在葢襄公初取夫人死在襄/公前故云宋襄公葬其夫人後又取夫人是周襄王)
　(之姊死在襄公後言既曰神明之器則當虚也士喪/無祭器則實明器故既夕云甕三醯醢屑甒二醴酒)
　(也大夫諸侯兼用鬼器人器則空鬼實人若夏后氏/専用明器則分半以實之殷人全用祭器則亦分半)
　(以虚之周人兼用則人器實之明器虛之馬氏曰既/夕禮言陳明器亦有黍稷醯醢酒醴以實之宋襄公)
　(之葬夫人醯醢百甕譏其多於禮可也以為明器而/不當實之則非矣豈曽子言殷人之禮有祭器而不)
　(必實明/器與)
○仲憲言於曽子曰夏后氏用明器示民無知也殷人
用祭器示民有知也周人兼用之示民疑也曽子曰其
不然乎其不然乎夫明器鬼器也祭器人器也夫古之
人胡為而死其親乎
　(鄭氏曰仲憲孔子弟子原憲示民無知所謂致死之/示民有知所謂致生之兼用則使民疑於無知與有)
　(知曽子連言其不然乎非其説之非也葢仲憲之言/三者皆非此或用鬼器或用人器爾孔氏曰夏以鬼)
　(與人異故純用鬼器非為無知也殷言鬼雖與人異/亦應恭敬故用祭器貯食送之非為有知也周家極)
　(文言亡者亦宜鬼事亦宜敬事故幷用鬼敬二器非/為示民疑也然周唯大夫以上兼用爾士唯用鬼器)
　(不用人器古人雖質何容死其親乎古謂夏時也若/示無知則是死之矣憲言三事皆非而曽子獨譏此)
　(無知者譏一則餘從可知也方氏曰明器祭器三代/之所兼用葢處以死生之間豈特周而然哉原憲必)
　(以夏用鬼器殷用人器則是夏有致死之不仁殷有/致生之不知宜乎曽子不然其説也然曽子之言止)
　(及於夏而不及於殷者以死其親尤君子之所不忍/也李氏曰明有象幽無形以有象之器事無形之鬼)
　(故曰明器以其對於祭器故亦曰凶器以人道而事/鬼神故曰祭器以其對於凶器故亦曰生器生器則)
　(文而不功明器則具而不用有生器具之以適墓象/死道也有明器具之而不用明不復用也由死道以)
　(思其親由不用以念其死皆所以重孝子之哀也張/子曰明器而兼用祭器周之未禮也周禮惟言廞澄)
　(按原憲名憲字思今憲上加/仲而鄭注指為原憲未詳)
○孔子曰之死而致死之不仁而不可為也之死而致
生之不知而不可為也是故竹不成用瓦不成味木不
成斵琴瑟張而不平竽笙備而不和有鐘磬而無簨簴
其曰明器神明之也(知音智味音沬芒曷切斵竹角/切和胡卧切簨息允切簴音巨)
　(鄭氏曰之徃也死之生之謂無知與有知也不可為/者為猶行也成猶善也竹不可善用謂邊無縢味當)
　(作沬沬靧也不平不和謂無宫商之調無簨簴不縣/之也横曰簨植曰簴神明之者言神明死者也神明)
　(者非人所知故其器如此孔氏曰之謂生者以物徃/送於死者何𦙍云言徃死者處而致此死者如草木)
　(無知則不仁徃死者處而致此死者如全生之物則/不知皆不可行於世也聖人為教使人子於死者不)
　(便謂無知不便謂有知故制明器以神明求之器用/竝不精善竹器無縢緣瓦器無光澤木器不雕節琴)
　(瑟不調平竽笙不調和有鐘磬而不用格縣掛之簨/簴縣鐘磬格也沬猶黑光也今世人呼黑為沬鄭云)
　(靧也靧謂靧面澄沬之為光/澤也廬陵胡氏曰成猶完備)
○孔子謂為眀器者知喪道矣備物而不可用也哀哉
死者而用生者之器也不殆於用殉乎哉其曰明器神
明之也
　(鄭氏曰殆幾也殺人以衛死者曰殉用其器者漸幾/於用人也明器所以神明死者異於生人也孔氏曰)
　(謂夏為明器知死喪之道矣以孝子之事親不可闕/故備其器物若似生存以鬼神異於人故物不可用)
　(孔子既論夏之事又言殷之非謂用生者之祭器而/供死者近於用生人而殉死人也山隂陸氏曰言謂)
　(者孔子之意也臨川王氏曰用生者之器/必非殷盛時之禮或生者之器非祭器乎)
○塗車芻靈自古有之明器之道也孔子謂為芻靈者
善謂為俑者不仁不殆於用人乎哉(俑音/勇)
　(鄭氏曰芻靈束茅為人謂之靈者神之類言此與明/器同俑偶人也有面目機發似生人孔子善古而非)
　(周孔氏曰塗車塗作車塗車芻靈自古帝王制而有/之不可為用即明器之物一類故曰明器之道也俑)
　(謂刻木偶類人形記者録孔子之言謂古之為芻/靈者善謂為俑者不仁不近於用生人入壙乎哉)
○陳乾昔寢疾屬其兄弟而命其子尊已曰如我死則
必大為我棺使吾二婢子夾我陳乾昔死其子曰以殉
葬非禮也况又同棺乎弗果殺(乾音干屬之/玉切殉音徇)
　(鄭氏曰婢子妾也尊已不陷父於不義記者善之孔/氏曰尊已乾昔子名兄弟言屬子云命輕重之義也)
　(長樂陳氏曰君子將死不忘乎善小人將死不忘乎/惡成子髙寢疾擇不食之地以自葬孟僖子將死明)
　(仲尼之道以教子曽子將死稱君子之道以教人此/不忘乎善者也魏顆之病欲以妾為殉陳乾昔之病)
　(欲以婢夾已此不忘乎惡者也乾昔/之子不從其亂命其過秦康公逺矣)
○陳子車死於衛其妻與其家大夫謀以殉葬定而后
陳子亢至以告曰夫子疾莫養於下請以殉葬子亢曰
以殉葬非禮也雖然則彼疾當養者孰若妻與宰得已
則吾欲已不得已則吾欲以二子者之為之也於是弗
果用(亢音剛/養去聲)
　(鄭氏曰子車齊大夫亢子車弟莫養於下謂地下也/子亢度諫之不能止以言拒之也已猶止也果决也)
　(孔氏曰子亢見兄家謀殉葬非禮自度不能止故云/殉葬雖非禮然外人疏最親誰若妻與宰若得休已)
　(吾欲休已若其不止必須侍養則吾欲以妻與宰殉/葬澄曰彼妻與宰不明公義不知正禮以其私情邪)
　(念愛夫愛主而謀殉葬子亢託言欲以二人之身殉/彼既愛身不肯死則其愛夫愛主之私情邪念自息)
　(矣/)
○孺子䵍之喪哀公欲設撥問於有若有若曰其可也
君之三臣猶設之顔栁曰天子龍輴而椁幬諸侯輴而
設幬為榆沈故設撥三臣者廢輴而設撥竊禮之不中
者也而君何學焉(䵍吐孫切撥半末切沈與瀋同陸/農師讀如字不中去聲又如字)
　(鄭氏曰䵍魯哀公之少子撥可撥引輴車所謂紼也/三臣仲孫叔孫季孫氏猶尚也有若以臣况子也輴)
　(殯車也畫轅為龍幬覆也殯以椁覆棺而塗之所謂/菆塗龍輴以椁也諸侯輴不畫龍榆沈謂以水澆榆)
　(白皮之汁有急以播地於引柩車滑也廢去也紼繫/於輴三臣於禮去輴今有紼是用輴僣禮也殯禮大)
　(夫菆置西序士掘肂見衽顔栁止其學非禮也孔氏/曰顔栁以有若對非其實恐哀公從之故以正禮而)
　(言天子之殯載柩於龍輴累材作椁題湊其木幬覆/棺上而後塗之諸侯以輴載柩不畫為龍亦累木為)
　(椁設木於上以幬不為題湊直横木覆之亦泥塗其/上為有榆沈故須誤撥今三臣者依禮廢輴不合用)
　(殯今乃設撥用輴是盜竊於禮不中法式也喪大記/大夫二綍二碑是大夫有綍綍即紼又既夕禮註云)
　(大夫以上始有四周謂之輴是有輴也此云三臣於/禮去輴用輴僣禮者據殯時大記及既夕註謂朝廟)
　(下棺也大夫以柩朝廟之時用輴紼惟殯時用輁軸/不得用輴紼方氏曰三臣既知輴之可廢而不知撥)
　(之不可設是竊禮之不中者也哀公以少子之喪乃/欲學之山隂陸氏曰據此諸侯無椁設幬而已先儒)
　(謂亦累木為椁特不題湊非是榆性堅忍中車所謂/不剥不沐十年成轂是也然以性沈難轉亦所載沈)
　(也故設撥撥雖不可知然謂之撥則以撥輴者也鄭/氏謂撥為紼非是按喪大記大夫二綍二碑廢輴用)
　(軸而設撥故曰竊禮之不中者也廬陵胡氏曰幬不/以椁而覆以它物廢輴欲竊禮設撥則不中禮澄曰)
　(天子之殯龍輴載柩外加以椁而又有幬諸侯之殯/輴以載柩外雖無椁而亦有幬榆木名葢以為輴車)
　(之輪轂者沈猶重也木性本重所載又重為難轉動/故須設撥以撥其輪大夫殯用輁軸其轉動甚易既)
　(不用輴則撥無所施徒為虚器實無所用盖/竊君禮而不中事宜者也陸氏説優今從之)
○季康子之母死公輸若方小斂般請以機封將從之
公肩假曰不可夫魯有初公室視豐碑三家視桓楹般
爾以人之母嘗巧則豈不得以其母以嘗巧者乎則病
者乎噫弗果從(般音班封音窆其母舊/音無今讀為父母之母)
　(鄭氏曰公輸若匠師方小言年尚幼未知禮也歛謂/下棺於椁般若之族多技巧見若掌歛事而年尚幼)
　(請代之而欲嘗其技巧也時人服般之巧故將從之/魯有初初謂故事也豐碑斵大木為之形如石碑於)
　(椁前後四角樹之穿中間為鹿盧下棺以繂繞天子/六繂四碑前後各重鹿盧也言視豐碑者時公室僣)
　(天子也諸侯下天子斵之形如大楹四植謂之桓諸/侯四繂二碑碑如桓矣言視桓楹者時三家僣諸侯)
　(也大夫二繂二碑士二繂無碑孔氏曰公輸若之族/人公輸般請為轉動機闗窆而下棺將從之時有公)
　(肩假止而不許曰魯有初始舊禮凡言視者不正相/當比擬之辭王制視諸侯視伯視子男是也豐大也)
　(按禮廟庭有碑今用大木為碑穿鑿碑中之木令空/於此空間著鹿盧鹿盧兩頭各入碑木繂即紼也以)
　(紼之一頭繫棺緘以一頭繞鹿盧繞訖人各背碑負/紼末頭聴鼔聲以漸郤行而下之也天子六繂四碑)
　(有一碑兩紼者故上下重著鹿盧止前前後重鹿盧/者以棺之入椁前後用力深也天子有隧以羨道下)
　(椁所以用碑者凡天子之葬掘地為方壙漢書謂之/方中方中之内先累椁於其方中南畔為羨道以蜃)
　(車載柩至壙説而載以龍輴從羨道而入至方中乃/屬紼於棺之緘從上而下棺入於椁之中於此之時)
　(用碑繂也三家言視桓楹不云碑但如大楹不似碑/形故爾通而言之亦謂之碑按説文桓亭郵表也謂)
　(亭郵所立表木即今之橋旁表柱也諸侯二碑兩柱/一碑而施鹿盧故云四植謂之桓也臨川王氏曰言)
　(公室視豐碑三家視桓楹見下陵上僭成俗人不復/以僭為非矣方氏曰斂其尸謂之斂斂於壙亦謂之)
　(斂此所言斂斂於壙也澄曰嘗猶試也得字句絶自/快足為得有虧歉為病上二句責般謂爾以人之母)
　(試巧則爾工人之心豈不快足而自得下二句憫季/孫謂以其母以試爾之巧者彼孝子之心其亦有虧)
　(歉而病者矣季孫之母雖是妾母然國卿之母豈工/人嘗巧之具惡乎不為季孫病哉二者字下俱有乎)
　(字疑惑之之辭而不質言也噫嗟嘆聲旣/責般閔季孫而又嗟嘆葢深以為不可也)
○國昭子之母死問於子張曰葬及墓男子婦人安位
子張曰司徒敬子之喪夫子相男子西鄉婦人東鄉曰
噫毋曰我喪也斯沾爾専之賔為賔焉主為主焉婦人
從男子皆西鄉(相鄉竝去聲斯/音賜沾音覘)
　(鄭氏曰國昭子齊大夫夫子孔子也西鄉東鄉夾羨/道為位也毋禁止辭斯盡也沾讀曰覘覘視也國昭)
　(子自謂齊之大家人盡視之欲人觀之法其所為時/子張相専猶同也孔氏曰噫毋者止子張也言我居)
　(喪人盡來覘視當更為别禮豈得依舊禮爾當同此/婦人與男子一處於是昭子家婦人從男子同在主)
　(位西鄉賔之男子及賔之婦人皆西廂東鄉非也方/氏曰禮之辨異尤重於男女之際雖在喪紀憂遽之)
　(中亦各正其位故自始死以至於葬男子則西鄉而/位乎東婦人則東鄉而位乎西以辨隂陽之義司徒)
　(敬子之喪夫子為相固嘗行之矣而國昭子徒為賔/主之辨曽無男女之别其失禮不亦甚乎澄曰専為)
　(専主之言爾既相喪禮當専主其事如我之言賔自/為賔而男女皆東鄉主自為主而男女皆西鄉也)
○季子皋葬其妻犯人之禾申祥以告曰請庚之子
皋曰孟氏不以是罪予朋友不以是弃予以吾為邑長
於斯也買道而葬後難繼也(長之/兩切)
　(鄭氏曰季子皋孔子弟子髙柴孟氏成邑之宰或氏/季犯躐也申祥子張子庚償也子皋恃寵虐民非也)
　(孔氏曰髙柴字子皋論語作子羔古字通用子皋見/申祥請償故拒之云孟氏不以是犯禾之事罪責我)
　(朋友不以是犯禾之事離棄我以小失非大故也斯/此也以吾為邑長於此成邑乃買道而葬後人難繼)
　(續也方氏曰孟氏執政者也故以法言罪朋友同等/者也故以義言棄恃已之貴而虐民之賤非仁殉己)
　(之利而忘民之害非恕長民於邑不仁不恕則天下/之公法不容而在所罪矣豈必孟氏罪之而後為罪)
　(哉天下之公義不與而在所棄矣豈必朋友棄之而/後為棄哉子皋昧於此且慮後之難繼所謂順非而)
　(澤/也)
○國子髙曰葬也者藏也藏也者欲人之弗得見也是
故衣足以飾身棺周於衣椁周於棺土周於椁反壤樹
之哉
　(國齊大夫國氏子者大夫之尊稱髙者葢其字古初/人與禽獸一死者不葬後因人子不忍暴露其親故)
　(掩之以土又不忍土侵其膚故衣之以薪後以瓦棺/易薪又以木棺易瓦棺外又加以椁情彌厚禮彌備)
　(矣斂而以衣裹尸使人不見其尸也斂而納之於棺/使人不見其衣也葬而下棺於椁使人不見其棺也)
　(既下棺而實之以土則并使人不見其椁也子髙以/為人子之葬其親如此藏之者欲人之不得而見也)
　(實土畢而封樹於外以表識之則人雖不見其棺椁/然知其所藏之處矣意欲如古之不封不樹也鄭氏)
　(曰反復也怪不如太古意在於儉非周禮也孔氏曰/子髙之意以人死可惡故備衣衾棺椁欲其深邃不)
　(使人知今乃反更封壤為墳而種樹以標之哉方氏/曰壤言封土以為墳樹言種木以為表馬氏曰古之)
　(人畧於死者衣之以薪葬之中野後世聖人嚴慎終/之禮以瓦棺堲周為不足易之以棺椁凡此皆藏之)
　(弗得見者也周官冢人用爵等為封土之度與其樹/數觀其封則知位秩之髙卑觀其樹則知命數之多)
　(寡所以遺後世子孫之識非以為觀/美也而國子髙非之亦異於禮矣)
○成子髙寢疾慶遺入請曰子之病革矣如至乎大病
則如之何子髙曰吾聞之也生有益於人死不害於人
吾縱生無益於人吾可以死害於人乎哉我死則擇不
食之地而葬我焉(遺于愧切/革音棘)
　(孔氏曰齊世本懿伯生貞孟貞孟生成伯髙父鄭氏/曰遺慶封之族不食謂不墾耕澄曰成子髙即國子)
　(髙成諡也慶遺葢子髙家臣入請入卧内而請問其/遺命也大病謂死不食之地謂其地不可種五穀以)
　(供民食者子髙自謂生而不能利澤於民是無益於/人也若死而葬人所墾耕之地以妨五穀是有害於)
　(人矣故欲擇不可墾耕之地而葬焉其意慊/然不自足其言依於謙儉葢亦可謂賢已)
○公叔文子升於瑕丘蘧伯玉從文子曰樂哉斯丘也
死則我欲葬焉蘧伯玉曰吾子樂之則瑗請前(從去聲/樂音洛)
(瑗云/眷切)
　(鄭氏曰文子獻公之孫名拔瑗伯玉名二子衛大夫/孔氏曰蘧伯玉仁者刺文子欲害人良田方氏曰葬)
　(之為禮葢生者之所送終非死者之所當擇擇之且/不可又况徇己之樂而忘人之害乎此公叔文子樂)
　(瑕丘之葬故蘧伯玉有請前之譏也澄曰前猶云豫/先也請前請為豫定其所若徇其意實譏非之所謂)
　(巽與之言也按論語公明賈對孔子稱公叔文子之/賢以為義然後取人不厭其取今於生前貪其樂處)
　(以葬不義孰甚焉宜夫子有豈其然乎之疑也今觀/衛公叔文子欲葬所樂之丘則齊國成子髙擇葬不)
　(食之地者/其賢矣哉)
○大公封於營丘比及五世皆反葬於周君子曰樂樂
其所自生禮不忘其本古之人有言曰狐死正丘首仁
也(比匹吏切樂樂下/音洛首手又切)
　(鄭氏曰齊曰營丘大公受齊封留為大師死葬於周/子孫不忍離也五世之後乃葬於齊君子言其似禮)
　(樂之義正丘首正首丘也仁恩也孔氏曰大公周之/大師死葬鎬京陪文武之墓其子孫比及五世雖死)
　(於齊以大公在周又從齊反歸葬於周也先王樂已/之王業所由生以制樂名舜由能紹堯則樂名大韶)
　(禹由治水廣大中國則樂名大夏王業本由質而興/則禮尚質本由文而興則禮尚文禮與樂皆重本反)
　(葬於周亦是重本君子既引禮樂又引古人遺言謂/丘者狐窟穴根本之處雖狼狽而死意猶嚮此丘是)
　(心有仁恩也五世者五世則服盡也按世本大公望/生丁公汲汲生乙公得得生㾞公慈母慈母生哀公)
　(不臣齊世家哀公荒淫紀侯譖之夷王烹哀公亦葬/周也其實反葬止四世若大公之外五世是𤣥孫之)
　(子服盡亦反大公𤣥孫哀公死弟胡公靖立靖死獻/公山立山死武公壽立以五君為五世則獻公以上)
　(反葬以所生為五世則武公以上皆反葬周公封魯/其子孫不反葬於周者以有次子在周世守其采地)
　(也方氏曰周官冢人掌公墓之地先王之葬居中諸/侯左右各以其族故大公雖封營丘而五世子孫皆)
　(得反葬以從其祖焉澄曰樂樂其所自生樂謂歡悦/之也自由也天地祖考者人物之所由以生也祀天)
　(祭地享祖考必有樂以樂之葢以歡悦吾身所由以/生之鬼神祗也禮不忘其本不忘謂追念而報事之)
　(也所由以生者如木之本木本乃木支所由以生也/人物之生本乎天地祖考故以祀祭享之禮報事之)
　(者不忘吾身之所本也本即所自生者互言以備如/飲食必祭上世始為飲食之人而後食亦是不忘本)
　(此言禮樂之用非言/制作時也疏説誤)
○延陵季子適齊於其反也其長子死葬於嬴博之間
孔子曰延陵季子吳之習於禮者也徃而觀其葬焉其坎
深不至於泉其斂以時服既葬而封廣輪揜坎其髙可
隠也旣封左袒右還其封且號者三曰骨肉歸復於土
命也若魂氣則無不之也無不之也而遂行孔子曰延
陵季子之於禮也其合矣乎(長之兩切深式鴆切廣古/曠切可隠舊讀於刃切今)
(如字號/戸髙切)
　(鄭氏曰季子名札魯昭二十七年吳公子札聘於上/國是也季子讓國居延陵因號焉嬴博齊地今泰山)
　(縣是也徃徃弔之坎不至泉以生恕死也斂以行時/之服不改制節也輪從也隠據也封可手據謂髙四)
　(尺所還圍也號哭且言也命猶性也行去也孔氏曰/生時不欲近泉以生時之意恕死者故死亦不至於)
　(泉人長八尺低而據之半為四尺所封墳已竟季子/乃左袒其衣凡以禮事者左袒若請罪待刑則右袒)
　(喪亦是禮事但喪禮直云袒不云左右季子達死生/之命自寛慰從吉禮故左袒也左袒訖乃右而圍繞)
　(其封且號哭者三匝言人之骨肉乃食土物而生今/還歸復入於土乃自然之性若魂氣則無不之適不)
　(可更反再言之者愍傷離訣之意方氏曰坎深不至/泉則不至於太深斂以時服則不至於太厚廣輪掩)
　(坎則不至於太大其髙可隠則不至於太髙左為陽/故袒之以變吉右為隂故還焉以示凶孔子始言其)
　(習終言其合習存乎學合存乎行始聞其學禮故曰/習終見其能行禮故曰合夫骨肉之歸復于土魂氣)
　(之無不之是人情之所哀者然季子之號止于三則/哀為不足矣臨川王氏曰先王之制為長子三年服)
　(之如此其重則其哀戚不可不稱是三號而遂行哀/不足矣孔子曰喪事不敢不勉又曰喪不若禮不足)
　(而哀有餘謂其葬於禮為合稱其合於禮所以譏其/哀不足也哀不足則不可謂仁矣延陵之言葢老莊)
　(之徒也或曰而遂行者君命不可緩也君命亦不可/若此其急不若此其急則命廢乎不廢則少遼緩之)
　(何為而不可得澄曰時服謂當時所有之服隠蔽也/人長八尺蹲則半之其髙可以隠蔽人之身人蹲左)
　(畔則右畔不見人蹲右畔則左畔不見約計四尺也/鄭訓隠為據則如隠几之隠作去聲讀命謂造化流)
　(行生死萬物者人之骨肉資坤而成既生之後漸漸/長大及其死也歸而藏焉復反於土漸漸朽腐與土)
　(為一此造化流行之命使然故曰命也若其魂氣資/乾而始死則㳺散混於天氣之中無所不之也季子)
　(其時奉君命出使而有私喪不敢將其尸柩以歸只/得葬于齊地故言死而骨肉歸土乃天命之常人情)
　(縱有繫戀不容不葬之圡中父子一體死者葬齊生/者還吳兩相離訣永不親近深可愍傷然其魂氣則)
　(無所不之父子一氣能相感通父在于吳則子之魂/氣亦在于吳實不疏逺也聊以自寛慰爾按莊子盡)
　(載秦失弔老耼之事以其三號而出為簡略於哀詳/此記文右還其封且號者三八字為一句謂圍繞其)
　(封丘以行而且號哭也者三兩字是記其圍繞之匝/數非記其號哭之聲數也足行口哭二事兼幷圍繞)
　(之行既止而後號哭之聲亦止非謂但哭三聲也荆/國王氏以此為哀不足葢誤分一句作兩句讀遂誤)
　(解且號者三與莊子書之三號同也况季子於子之/喪自初死至葬時甚促亦經旬日或經半月或經兩)
　(旬遲速莫考初死之時哭必盡哀又有再哭三哭朝/哭夕哭其哭不止一次矣非但有此既葬還封之一)
　(哭也惡得以此而議其哀之不足哉荆國天質偏厚/慈愛篤至賢者過之而不合乎中庸其長子雱死悲)
　(戚不堪力辭相位以已方人而議季子季子情禮兩/得無可議也方氏守土氏學亦襲其説王氏不特以)
　(三號為哀不足之説非是它説亦皆可/疵觀者必能究極今不一一辨駁也)
○舜葬於蒼梧之野蓋三妃未之從也
　(鄭氏曰古者不合葬舜征有苗而死因留葬焉蒼梧/於周南越之地今為郡帝嚳立四妃象后妃四星其)
　(一明者為正妃餘三小者為次妃帝堯因焉至舜不/立正妃但三妃而已夏后氏増以三三而九合十二)
　(人以虞夏及周制差之則殷人又増以三九二十七/合二十九人周人法帝嚳立正妃又三二十七為八)
　(十一人合百二十一人其位后也夫人也嬪也世婦/也女御也五者相參以定尊卑孔氏曰舜三妃按帝)
　(王世紀長妃娥皇無子次妃女英生商均次妃癸比/生二女霄明燭光從猶就也三妃不就舜合葬記之)
　(人未知審悉故云葢澄曰孟子言舜生於諸馮遷於/負夏卒于鳴條而淮南子云舜征三苗遂死蒼梧鄭)
　(注因之史記又云舜南巡守崩於蒼梧之野韓文黄/陵廟碑云書稱舜陟方注謂舜昇道南方以死地勢)
　(東南下如言舜南巡而死宜言下方不得言陟方也/謂舜死葬蒼梧不可信澄按堯薦舜攝位巡守等事)
　(皆舜代行舜薦禹攝位後亦當然也故温國司馬氏/詩云虞舜既倦勤薦禹為天子安得復南巡迢迢渡)
　(湘水然則謂舜南巡守而死者妄也舜未攝位時已/竄三苗之君于三危及禹治水時三苗之居三危者)
　(已丕敘矣惟有苗之餘民猶在故處者不服從政役/故治水時頑不肯即功及舜既為天子乃分北其民)
　(自是無三苖之患矣豈有舜之末年又征苖者哉東/晉古文書稱禹征苗已妄况言舜自征苖尤妄也知)
　(南巡征苗之説為妄而以孟子卒於鳴條之言證之/則舜之崩葬不在蒼梧也明矣鄭注所謂四妃三妃)
　(及夏商周遞増人數當時援引雖/必有據然今莫可考其是否也)
季武子曰周公葢祔
　(鄭氏曰祔謂合葬自周公以來孔氏曰記者既論古/不合葬與周不同又引季武子之言云周公以來始)
　(將後喪合前喪祔葬武子去周公不逺無可疑謙退/不敢指斥雖不疑亦云葢也澄曰季武子之言見下)
　(文葢因杜氏來合葬於其/西階之下而武子云然)
○季武子成寢杜氏之葬在西階之下請合葬焉許之
入宫而不敢哭武子曰合葬非古也自周公以來未之
有改也吾許其大而不許其細何居命之哭(居音/姬)
　(鄭氏曰武子魯公子季友之曽孫季孫夙自見夷人/冢墓以為宅欲文過孔氏曰按世本公子友生齊仲)
　(無逸無逸生行父行父生夙武子云合葬之禮非古/法從周公以來始有至今未改我成寢之時謂此冢)
　(是周公以前不須合葬故夷平之以為寢是文飾其/過先儒皆以杜氏喪從外來就武子之寢合葬與孔)
　(子合葬於防同又按晏子春秋景公成路寢之臺逢/於阿盆成逆後喪並得附葬景公寢中與此同也聴)
　(將喪入葬是許其大哭是細方氏曰周官墓大夫之/職凡爭墓地者聴其獄訟當是時豈有夷人之墓以)
　(成寢者哉季子乃有是事者由周官之法壞故也張/子曰自伯禽至於武子多歴年豈容城中有墓此必)
　(是殯欲取其柩以歸合葬也山隂陸氏曰請遷於外/而合葬之先儒謂杜氏之喪從外來就武子之寢合)
　(葬不近人情澄曰張子陸/氏與注疏異姑存其説)
○孔子曰衛人之祔也離之魯人之祔也合之善夫(夫/音)
(扶/)
　(鄭氏曰離之有以間其椁中善夫善魯人也祔葬當/合孔氏曰衛之合葬以物隔二棺之間猶生時男女)
　(隔居處也魯人則合幷兩棺置椁中無别物隔之言/異生不須隔詩云穀則異室死則同穴故善魯之祔)
　(也/)
　　　右記葬事凡二十節
孔子少孤不知其墓殯於五父之衢人之見之者皆以
為葬也其慎也葢殯也問於郰曼父之母然後得合葬
於防(父音甫慎舊音引今/讀如字郰側鉤切)
　(家語曰叔梁紇有女無子其妾生孟皮有足疾乃求/婚於顔氏顔氏三女小曰徵在顔父問三女曰郰大)
　(夫雖祖父為士然其先聖王之裔孰能為之妻二女/莫對徵在曰從父所制遂以妻之生孔子三歳而叔)
　(梁紇卒葬於防孔氏曰孔子少孤失父母死欲合葬/不知父墓所在故殯於五父之衢外人見柩行路皆)
　(以為葬但飾引棺以輤故云其引也葢殯也郰曼父/之母素與孔子母相善問郰曼父之母始知父墓所)
　(在而後得以母柩合葬於防鄭氏曰慎當為引殯引/飾棺以輤葬引飾棺以栁翣是時以殯引不以葬引)
　(馬氏曰叔梁紇宋人葬制葢從古墓而不墳此孔子/少孤所以不知墓也方氏曰衢四達之道也山隂陸)
　(氏曰慎讀如字張子曰孔子殯母於五父之衢其殯/周慎有如葬然故人之見之者皆以為葬也其周慎)
　(實是殯故曰其慎也葢殯也澄曰叔梁紇殷人葬從/殷制墓無封識葬後人不知子孫亦無展省之禮孔)
　(子少而孤母既死則不知其父墓所在矣殯者當殯/於家殯于家則三月之後啟殯正葬既未知父墓所)
　(在則正葬之期不可豫定故不殯于家而殯於野葢/在野則雖久而未得正葬亦未害人見將柩出外皆)
　(以為正葬其禮又甚謹慎與正葬同雖甚謹慎如葬/葢但是殯而非葬也葢者記人度孔子之心欲得訪)
　(求父墓所在而舉以合葬也其時非不訪求人皆不/能知故且權殯在後因見郰曼父之母問之方知舊)
　(日與已母為鄰相厚善孔母葬夫之時此母必預送/葬故獨能知其墓而以告孔子也然問此母之時與)
　(殯已母之時非在一年之内其經隔年歳之久近不/可考慎字張子陸氏讀如字者是噫觀孔子之不知)
　(父墓則知周公制禮墓有封識且設官掌之子孫得/常展省夫婦又皆合葬其視古禮之簡質不同矣此)
　(夫子之所/以從周也)
○孔子旣得合葬於防曰吾聞之古也墓而不墳今丘
也東西南北之人也不可以弗識也於是封之崇四尺
孔子先反門人後雨甚至孔子問焉曰爾來何遲也曰
防墓崩孔子不應三孔子泫然流涕曰吾聞之古不脩
墓(識音志泫/胡犬切)
　(鄭氏曰言既得者少孤不知其墓也古謂殷時墓謂/兆域今之封塋也土之髙者曰墳東西南北言居無)
　(常也聚土曰封封之周禮也周禮曰以爵等為丘封/之度崇髙也髙四尺葢周之士制孔子先反脩虞事)
　(也門人後待封也門人言所以遲者脩之而來孔子/不應以其非禮也門人以孔子不聞三言之脩猶治)
　(也孔氏曰天子之墓一丈諸侯八尺其次降殺以兩/士制髙四尺叔梁紇雖為大夫周禮公侯伯之大夫)
　(再命與天子中士同孔子自謂東西南北不恒在鄉/若久乃還歸不知葬之處所故不可不作封墳記識)
　(其處防地之墓新始積土遇雨甚而崩孔子自傷脩/墓違古致令今崩弟子重脩故流涕也張子曰孔子)
　(是時十七歳安得已有門人澄曰按舊聞孔子喪母/時年十七歳葬於防必在數年之後其時孔子已有)
　(門人也廣安游氏曰古者墓而不墳坎其中而踐其/上葬者藏也使人弗見而已後世墳墓之事始加詳)
　(其加詳有二厚葬也墓祭也古人以為死者魂氣歸/於天體魄歸于地於人之始死為之召致其魂氣而)
　(祭之於體魄則無所事焉故既葬則去之後世始封/為墳既為之墳則孝子仁人之見之固有所不忍雖)
　(後世之異於古亦人情之所不能已也孔子自以不/常居鄉恐還而不知葬所因而識之孔子之志本不)
　(以封之為當然也及夫門人以墓崩脩之而後至孔/子以為古者既葬則去不復脩治其墓欲盡從今之)
　(禮則非達者之心欲盡從古之道而不脩則心亦有/所不安故泫然流涕而言之宋人始厚葬其君君子)
　(非之漢明帝始墓祭其親蔡邕與之夫厚葬無益有/害宜為君子所非若夫蔡邕之見亦為其心有所不)
　(忍則雖君子有所不能已此孔子封墓崇四尺而又/言古不脩墓泫然流涕之意學者可以考焉張氏敬)
　(夫曰墓祭非古也體魄則降知氣在上故立之主以/祀以致其精神之極而謹藏其體魄以竭其深長之)
　(思然攷之周禮冢人之官凡祭於墓為尸是則成周/之時固亦有祭於墓者雖非制禮之本經而出於人)
　(情之所不忍其於義理不至/於甚害則先王亦從而許之)
○二名不偏諱夫子之母名徵在言在不稱徵言徵不
稱在
　(鄭氏曰稱舉也方氏曰不在顓臾而在蕭墻之内此/言在不稱徵也夏禮吾能言之把不足徵此言徵不)
　(稱在/也)
○孔子與門人立拱而尚右二三子亦皆尚右孔子曰
二三子之嗜學也我則有姊之喪故也二三子皆尚左
　(鄭氏曰亦皆尚右倣孔子也嗜貪也尚左復正也喪/尚右右隂也吉尚左左陽也張子曰拱而尚左乂手)
　(以右手為上也以其姊之喪故如此山隂陸氏曰二/三子纎悉務學聖人如此葢有不應學而學者未有)
　(應學而不/學者也)
○子思之母死於衛赴於子思子思哭於廟門人至曰
庶氏之母死何為哭於孔氏之廟乎子思曰吾過矣吾
過矣遂哭於它室
　(鄭氏曰子思孔子孫伯魚之子伯魚卒其妻嫁於衛/母姓庶氏門人弟子也嫁母與廟絶族臨川王氏曰)
　(似嫁庶氏爾鄭云母姓庶氏非也方氏/曰它室異室也以有别於正故謂之它)
○子思之母死於衛栁若謂子思曰子聖人之後也四
方於子乎觀禮子葢慎諸子思曰吾何慎哉吾聞之有
其禮無其財君子弗行也有其禮有其財無其時君子
弗行也吾何慎哉
　(鄭氏曰栁若衛人也見子思欲為嫁母服恐其失禮/戒之嫁母齊衰期有禮無財謂可行禮而財不足以)
　(備禮有禮有財無時謂財足以備禮而時不得行喪/之禮如子贈襚之屬不踰主人孔氏曰嫁母之家主)
　(人貧乏斂手足形還葬已雖有財不得過於主人故/鄭謂贈襚不踰主人也廣安游氏曰弗行者弗能備)
　(行也嫁母雖有齊衰期之禮然財不足以備若時弗/可以行則行之必有所不備以此觀之子思於嫁母)
　(之服葢有行之而不備者矣澄曰禮父在為嫁母齊/衰期父没為父後者則不服其時子思父伯魚久没)
　(祖仲尼亦没而其已嫁之母死於衛子思將為之服/栁若者衛之賢人也疑子思不當服此嫁母故戒之)
　(曰子乃聖人之後凡所行之禮四方之人觀之以為/法則子合謹慎依禮而行毋或厚於情而踰於禮也)
　(而子思之答以為有禮而無財則弗得行其禮有禮/有財而無時亦弗得行其禮時嫁母之家葢貧子思)
　(雖欲備禮而不可踰喪主故其心慊然以為不得盡/禮於其母栁若所謂慎者防其或過爾子思之慊則)
　(恨其有不及也子思謂吾之於母禮所得為財亦能/備而時弗可行方此懷恨其不及於禮何事須慎防)
　(其過於禮乎故曰吾何慎哉子思所以得為嫁母服/者葢伯魚有長子子思為支子伯魚沒長子為父後)
　(及長子亦沒而無子子思自以支子不敢繼兄主祭/而已子孔白本是繼禰之宗故以接續其兄為繼祖)
　(繼曽祖之宗而承祭祀白不立為伯父後特接續而/主祭爾故子思未嘗主祭而得為嫁母服也若譙周)
　(袁凖所云父卒母嫁非父所出嫡子雖主祭猶服期/此則禮經所無臆説爾至若馬氏以吾何慎哉為子)
　(思之文過且謂聖人之後而又能慎之不失為君子/則直貶子思之不能慎也廬陵胡氏又救馬氏之貶)
　(以為子思習於禮未嘗不慎曰吾何慎哉言其/慎久矣皆是不曉栁若與子思所言慎字之意)
○子上之母死而不喪門人問諸子思曰昔者子之先
君子喪出母乎曰然子之不使白也喪之何也子思曰
昔者吾先君子無所失道道隆則從而隆道汚則從
而汚伋則安能為伋也妻者是為白也母不為伋也妻
者是不為白也母故孔氏之不喪出母自子思始也(喪/如)
(字汚/音烏)
　(鄭氏曰子上孔子曽孫子思伋之子名白其母出禮/為出母期父卒為父後者不服爾汚猶殺也有隆有)
　(殺進退如禮孔氏曰按喪服出妻之子為人後者為/出母無服傳云與尊者為一體不敢服其私親也子)
　(思既在子上當為出母有服故門人疑而問云子之/先君子令子喪出母乎先君子謂孔子也子思曰然)
　(然猶如是言喪出母也伯魚之母被出朞而猶哭是/也道猶禮也言吾之先君子無所失道道可隆則從)
　(而隆謂父在為出母加隆厚為之服也若道可殺則/從而殺謂父卒子為父後上繼至尊不得私服出母)
　(禮宜減殺則不為服也伋則安能子思自以不及聖/祖故云方氏曰父在而服出母朞此從道之隆也父)
　(沒而為後則不為之服此從道之殺也澄曰伯魚父/在故得為出母服子思雖是父與祖俱已沒然亦得)
　(為嫁母服者支子不主祭故也子上雖有父在而不/得為出母服者葢子思兄死時子思使其子接續伯)
　(父主祖與曽祖之祭既主尊者之祭則不敢服私親/也此禮昔所未有子思以義起之乃孔氏一家之變)
　(禮權而得宜者門人但見常禮父在當服出母而子/上不服故疑而問子思不以其子已主祖與曽祖之)
　(祭不可服出母答門人但推尊聖祖之於禮或隆或/汚無不得宜而自謙抑已之不能及為伋妻者為白)
　(母不為伋妻者不為白母此主祭為後者之正服也/言此俾門人深思詳察而自知之伋則安能之語與)
　(論語我則不暇之語相類孔子答人之問多有似此/含蓄不露者子思此答語意甚似聖人真可為孔子)
　(之孫哉而周末記禮者已不悟故以不喪出母自子/思始貶之而後之注禮者馬氏則謂子思不使白喪)
　(出母既薄矣又從而為之辭石林葉氏則謂子思自/以不能而使白絶其母長樂陳氏則謂子思以不能)
　(自處君子不取也方氏則又謂子思安能之語豈為/知禮之道哉甚矣其不知言而輕於非議聖賢也張)
　(子亦謂子思未識聖人之意故不敢學孔子雖不非/議亦是思之未精者或曰子思兄死不自代兄主祭)
　(而使其子繼伯父主祭何也曰子思有兄則支子爾/子上則繼禰之宗子也古禮有奪宗謂宗子死無後)
　(則非宗子者代之主祭也然以支子奪宗子不若以/繼禰之宗進而為繼祖繼曽祖之宗者為順且以己)
　(代兄無尊者命是自奪宗也以子繼伯父則有父命/愈於無命而自奪宗者也子思之處此葢精審矣非)
　(得聖道之傳者不能也曰不為伯父後而接續主祭/可乎曰禮唯大宗無子者族人以支子後之若小宗)
　(無子者不立後而但奪宗也曰何以知子思之有兄/曰子思哭嫂則有兄明矣曰或言孔氏九世單傳非)
　(乎曰此雜書所言本不足深信然子思雖有兄而/蚤死無子其傳世者皆子思之子孫是即單傳也)
　　　右記孔氏䘮葬之事凡七節
孔子蚤作負手曳杖消搖於門歌曰泰山其頽乎梁木
其壞乎哲人其萎乎既歌而入當戸而坐子貢聞之曰
泰山其頽則吾將安仰梁木其壞則吾將安杖哲人其
萎則吾將安放夫子殆將病也遂趨而入夫子曰賜爾
來何遲也夏后氏殯於東階之上則猶在阼也殷人殯
於兩楹之間則與賔主夾之也周人殯於西階之上則
猶賔之也而丘也殷人也予疇昔之夜夢坐奠於兩楹
之間夫明王不興而天下其孰能宗予予殆將死也蓋
寢疾七日而沒(蚤音早頽徙回切放方/兩切萎與委同夫音扶)
　(鄭氏曰作起也殆幾也夢坐兩楹之間而見饋食言/奠者以為凶象孰誰也宗尊也兩楹之間南面鄉明)
　(人君聴治正坐之處今無明王誰能尊我以為人君/乎是我殷家奠殯之象以此自知將死孔氏曰杖以)
　(扶身恒在前而用今反手郤後以曳其杖消搖放蕩/以自寛縱皆是特異於常當戸而坐坐不在隠處欲)
　(急見人也禮死後葬前尸主未立唯奠停飲食於地/故云奠澄曰吾將安放禮記無此一句今以家語文)
　(補泰山東嶽之山梁木棟梁之木哲人聖哲之人其/將然之辭頽者謂崩圯壞謂朽折萎謂死人死如草)
　(木之萎也壞協囘聲萎協隈聲以山頽木壞喻哲人/之死也泰山髙出它山衆目所瞻仰梁木承負榱桷)
　(衆木所憑倚如人之憑倚於杖哲人之徳行衆人所/倣效將病謂將死為尊者避諱故不云將死而云將)
　(病也賜爾來何遲者欲子貢急來告以凶夢俾知己/之將死也猶如也夏殯於東階上者如生時主人之)
　(在阼也殷不殯東階上者謂已死則不復為此寢之/主人然未忍遽以將去之客視之故亦不殯西階上)
　(而殯於兩楹之間者夾於主階賔階二者之巾也周/則直以死者將離去此寢不復為主人故殯之於西)
　(階上者如賔客視之也澄竊詳此文所載事辭皆妄/聖人徳容始終如一至死不變今負手曳杖消搖於)
　(門盛徳之至動容周旋中禮者不如是其妄一也聖/人樂天知命視死生如晝夜豈自為歌辭以悲其死)
　(且以哲人為稱又以泰山梁木為比若是它人悲聖/人之將死而為之歌辭則可聖人自為此歌而自稱)
　(自比乃若是其妄二也聖人清明在躬志氣如神生/死固所自知又豈待占夢而後知其將死哉其妄三)
　(也葢是周末七十子以後之人撰造為之欲表明聖/人之豫知其死將以尊聖人而不知適以卑之也記)
　(者無識而採取其言記文既/妄而諸家解人謬不足論也)
○魯哀公誄孔丘曰天不遺耆老莫相予位焉嗚呼哀
哉尼父(誄力軌切/相去聲)
　(山隂陸氏曰據左傳所録曰昊天不弔不憗遺一老/俾屏予一人以左位不脩春秋之辭也今記脩之如)
　(此朱子曰誄者哀死而述其行之詞孔氏曰孔子以/哀公十六年夏四月己丑卒哀公列其生時行狀為)
　(誄天不遺耆老以下誄辭也遺置也耆老謂孔子嗚/呼哀哉傷痛之辭尼字父丈夫之美稱也澄曰遺猶)
　(留也鄭氏曰莫無也相助也言孔子死無佑助我處/位者按左傳載子貢之言云生不能用死而誄之非)
　(禮/也)
○孔子之喪有自燕來觀者舍於子夏氏子夏曰聖人
之葬人與人之葬聖人也子何觀焉(人與/音余)
　(孔氏曰燕國人聞葬聖人恐有異禮故從燕來魯觀/之舍住也來住子夏家也王肅云聖人葬人與屬上)
　(句言聖人葬人則來觀者庶有異聞若人之葬聖人/與凡人何異而子之逺來何所觀乎子夏既語燕人)
　(而下又歴述夫子所言四封之異以慰其來觀之意/長樂陳氏曰君子之喪禮尤衆人之所欲觀者滕世)
　(子之葬定公四方猶且觀之况聖人/之門人葬聖人乎此燕人所以來觀)
昔者夫子言之曰吾見封之若堂者矣見若坊者矣見
若覆夏屋者矣見若斧者矣從若斧者焉馬鬛封之謂
也今一日而三斬板而已封尚行夫子之志乎哉(坊音/防覆)
(胡阜/切)
　(鄭氏曰封築土為壟也堂形四方而髙坊形旁殺平/上而長覆謂茨瓦也夏屋今之門廡也其形旁廣而)
　(卑斧形旁殺刃上而長孔子以為刃上難登狹又易/為功故從古斧者焉馬鬛封俗間名板葢廣二尺長)
　(六尺斬板謂㫁其縮也三斬上之旁殺葢髙四尺其/廣袤未聞尚庶幾也孔氏曰封謂墳之也堂基四方)
　(坊堤也堤防水上平而兩旁殺其南北長殷人以來/始屋四阿夏家之屋唯兩下而已無四阿如漢之門)
　(廡夫子從若斧者恐燕人不識故舉俗稱馬鬛封以/語之馬騣鬛之上其肉薄斧形似之也子夏既述夫)
　(子之語又謂今作孔子墳正用一日之功儉約不假/多時者庶幾遵行孔子平生之志也三斬板作墳法)
　(也築墳之法於所安板側用繩約板令直立然後納/土於板之中築之令土與板平則斬所約板繩㫁而)
　(更置於見築土上又載土其中三遍如此其墳乃成/已封止已其封也板廣二尺疊側三版應髙六尺而)
　(云四尺者旁袤漸斂上狹下舒如斧刃之形使三版/但髙四尺也孫毓云孔子墓魯城北門外西墳四方)
　(前髙後下形似卧斧髙八九尺無馬鬛封之形不止/於三版或後人増益不與元葬墳同記者據當時所)
　(見墳也馬氏曰古之人封之若堂者四方而髙難為/功而易虧故變之為若坊若坊則平上而長比之若)
　(堂者易為功然以其上平猶不免於虧故變之為若/覆夏屋若覆夏屋者旁廣而卑則難虧矣然比之若)
　(斧者刃向上則功愈易而虧愈難也且封丘雖以爵/等為度而形之廣狹平殺如此異者不失髙下之制)
　(而已馬鬛封則從儉而後世可傳矣長樂陳氏曰孔/子以時人之封過泰也故欲從其殺者門人以夫子)
　(之志於儉也故一日三斬板以行夫子之志門人於/封則儉於披崇練旐則不儉者儉則行夫子之志以)
　(救時也不儉則行門/人之志以尊師也)
○孔子之喪公西赤為志焉飾棺牆置翣設披周也設
崇殷也綢練設旐夏也(披彼義切/綢吐刀切)
　(鄭氏曰公西赤孔子弟子字子華志謂章識墻栁衣/墻之障柩如垣牆障家翣以布衣木如襵與披柩行)
　(夾引棺者崇牙旌旗飾也綢練以練綢旌之杠是旌/葬乗車所建也旌之旒廣充幅長尋曰旐夫子雖殷)
　(人兼用三王之禮尊之孔氏曰公西赤以飾棺榮夫/子故為盛禮備三王之法以章明志識於是以素錦)
　(為禇禇外加牆車邊置翣恐柩車傾虧而以繩左右/維持之此皆周法其送葬乗車所建旌旗刻繒為崇)
　(牙之飾此則殷法又韜盛旌旗之竿以素飾於杠首/設長尋之旐此則夏法夫子用三代之禮不為僭者)
　(用其大夫之禮爾必用三代者夫子徳備三代文物/故也襵是漢時之扇恐人不識翣體故云如今之襵)
　(山隂陸氏曰飾棺勺牆置翣設披周也後王彌文澄/曰飾棺二字目下三者牆一也置翣二也設披三也)
子張之喪公明儀為志焉褚幕丹質蟻結於四隅殷士
也(禇張/吕切)
　(鄭氏曰志亦謂章識葬以丹布幕為褚幕覆棺下不/牆不翣蟻蚍蜉也畫褚之四角其文如蟻行徃來相)
　(交錯殷之蟻結似今蛇文畫學於孔子倣殷禮孔氏/曰公明儀是子張弟子又是曽子弟子褚謂覆棺之)
　(物若大夫以上其形似幄士則無褚今公明儀尊敬/其師故特為褚不得為幄但似幕形故云褚幕以丹)
　(質之布為之又於褚四角畫蚍蜉之形交結徃來故/云蟻結於四隅所以不牆不翣者用殷禮也所以畫)
　(蟻者殷禮士葬之飾也夫子聖人雖行殷禮弟子尊/之故葬兼三代之禮今公明儀雖尊其師祇用殷法)
　(不牆不翣唯特加褚幕而已山隂陸氏曰丹質之布/葢謂畫布以丹質為地長樂陳氏曰子張之喪公明)
　(儀為志而以殷士之禮何也殷禮質周禮文/子張之時甚文矣故門人從質以救其弊)
　　　右記聖師卒葬之事凡四節
孔子之喪門人疑所服子貢曰昔者夫子之喪顔淵若
喪子而無服喪子路亦然請喪夫子若喪父而無服(喪/竝)
(平/聲)
　(鄭氏曰以無喪師之禮故疑所服喪父而無服謂不/為衰弔服而加麻孔氏曰按喪服朋友麻師與朋友)
　(同亦加麻也麻謂絰與帶皆用麻既葬除之方氏曰/孔子之生也以子之喪處門人及其沒也門人以父)
　(之喪處孔子報施之禮也澄曰/疑謂心有所惑而不能自決也)
○孔子之喪二三子皆絰而出羣居則絰出則否
　(鄭氏曰尊師也出謂有所之適然則凡弔服加麻者/出則變服羣謂七十二弟子相為朋友服山隂陸氏)
　(曰二三子葢謂七十子知師之深者也孔子之徒三/千羣者不在七十子之列者也其服孔子如此澄按)
　(鄭陸二説不同然皆當㫁羣字為一句疑未安竊意/記者先記孔門弟子為師之特禮又記凡為師與朋)
　(友弔服加麻之常禮於後以表出不釋絰者之為特/而非常也張子説優張子曰羣居則絰出則否喪常)
　(師之禮也絰而出/特厚於孔子也)
○顔淵之喪饋祥肉孔子出受之入彈琴而后食之
　(鄭氏曰饋遺也彈琴以散哀也程子曰受祥肉彈琴殆/非聖人舉動使其哀未忘則子於是日哭則不歌不飲)
　(酒食肉以全哀况彈琴乎使其哀已忘則何必彈琴澄/曰所饋祥肉謂斬衰再朞大祥之祭肉也設使孔子自)
　(為其衆子服朞一朞後亦不止樂矣况喪顔淵如喪子/而無服者乎顔淵之死已兩朞孔子毎日彈琴乃其常)
　(事葢此日彈琴適在受此祥肉之後食此祥肉之先人/不悟以為孔子彈琴散哀而後食顔淵之祥肉故記者)
　(云然而鄭氏以散哀釋之其實孔/子不為散哀而彈琴也程子説是)
○孔子哭子路於中庭有人弔者而夫子拜之既哭進
使者而問故使者曰醢之矣遂命覆醢(使色/事切)
　(鄭氏曰寢中庭也與哭師同親之也拜弔者為之主/也使者自衛來赴者故謂死之意狀時衛世子蒯瞶)
　(篡輒而立子路死之醢之者示欲㗖食以怖衆覆棄/之不忍食孔氏曰子路結纓而死見左傳哀十五年)
　(師哭諸寢今哭於中庭故鄭云與哭師同臨川王氏/曰孔子哭子路與哭師同或者哭弟子之禮當如師)
　(猶服之有報乎山隂陸氏曰哭以師友之間進之也/澄曰哭師於寢哭朋友於寢門外中庭在寢之外寢)
　(門外之内故陸氏謂之師友之間長樂陳氏曰哭於/中庭視之猶子也有人弔焉而夫子拜之自視猶父)
　(也遂命覆醢者非特不/忍食之又不忍見之也)
　　　右記師弟子相為之事凡四節
曽子曰朋友之墓有宿草而不哭焉
　(鄭氏曰宿草謂陳根也為師心喪三年於朋友期可/孔氏曰草經一年則根陳朋友相為哭一期草根陳)
　(乃不哭也所以然者朋友雖無親而有同道之恩言/朋友期而猶哭者非謂在家立哭位以終期年張敷)
　(云謂於一朞之内如聞朋友之喪或經過朋友之墓/及事故須哭如此則哭焉若一期之外則不哭也方)
　(氏曰師猶父朋友相視猶兄弟既以喪父之義處喪/師則以喪兄弟之義處喪朋友墓有宿草則朞年矣)
　(是以兄弟之義喪之也然必以墓草/為節者葢生物既變而慕心可已也)
○子張死曽子有母之喪齊衰而徃哭之或曰齊衰不
以弔曽子曰我弔也與哉(齊音咨/與音余)
　(鄭氏曰於朋友哀痛甚而徃哭之非若凡弔或人以/其無服非之孔氏曰曽子與子張無服不應徃哭若)
　(有服者雖緦亦徃也方氏曰子曰三年之喪而弔哭/不亦虛乎則齊衰而弔固非禮也而曽子言我弔非)
　(若凡人之弔可疑/故以與哉結之)
○子夏喪其子而喪其明曽子弔之曰吾聞之也朋友
喪明則哭之曽子哭子夏亦哭曰天乎予之無罪也曽
子怒曰商女何無罪也吾與女事夫子於洙泗之間退
而老於西河之上使西河之民疑女於夫子爾罪一也
喪爾親使民未有聞焉爾罪二也喪爾子喪爾明爾罪
三也而曰女何無罪與子夏投其杖而拜曰吾過矣吾
過矣吾離羣而索居亦已久矣(喪其子喪爾親喪爾子/竝平聲喪明喪爾明竝)
(去聲女音汝與音余/離去聲索色作切)
　(鄭氏曰明目精也曽子哭痛之也子夏亦哭曰天乎/怨天罰無罪也事夫子於洙泗言其有師也洙泗魯)
　(二水名西河龍門至華隂之地也爾罪一言其不稱/師罪二言居親喪無異稱罪三言隆於妻子也吾過)
　(矣謝之且服罪也羣謂同門朋友索猶散也孔氏曰/曽子為喪明徃弔故曾子先哭子夏始哭云疑女於)
　(夫子者既不稱其師自為談説辯慧絶異於人使西/河之民疑汝道徳與夫子相似也張子曰疑汝於夫)
　(子者子夏不推尊夫子使人疑夫子無以異於子夏/非如曽子推尊夫子使人知尊聖人也澄曰或云疑)
　(當讀如擬謂比擬於夫子也後篇疑於君疑於臣易/文言傳隂疑於陽竝同索訓散訓盡索居猶云獨居)
　(謂羣黨散盡而唯獨居故不聞其過廣安游氏曰曽/子之責子夏稱其名女其人若父師焉曽子不以為)
　(嫌子夏安受其責葢曽子正已以律人愛人以徳而/不以姑息道固如此也後世處父兄師長之位已不)
　(能教其子弟朋友之間相諛以色/辭相安以姑息非復古人之道矣)
　　　右記朋友相為之事凡三節
○賔客至無所館夫子曰生於我乎館死於我乎殯
　(鄭氏曰仁者不戹人澄曰賔客至無所館謂有賔客/自它國來至魯國而無所館之家夫子必令其於我)
　(家而館設若此賔客不幸而死夫子亦令其於我家/而殯葢客於外而無容宿之館死於外而無容殯之)
　(地皆人之戹也仁者豈忍視人之戹而不閔恤之乎/故令於我乎館於我乎殯也論語言朋友死無所歸)
　(曰於我殯彼同門之朋合志之友平日相親密者死/無所歸義固當然此賔客乃汎然之交㳺爾非若朋)
　(友之親密然亦以其生而館於我/也死則就令殯於我焉厚之至也)
○曽子與客立於門側其徒趨而出曽子曰爾將何之
曰吾父死將出哭於巷曰反哭於爾次曽子北面而弔
焉
　(鄭氏曰徒謂客之旅以為不可發凶於人館故出哭/於巷次舍也禮館人使専之若其自有然孔氏曰於)
　(時客立曽子之門曽子許其反哭於爾次舍之處曽/子所以北面而弔者按士喪禮主人西面其賔在門)
　(東北面此謂同國之賔曽子既許其反哭於次故以/同國賔禮北面弔焉澄曰曰吾父死者立於門側之)
　(客曰/也)
○伯髙死於衛赴於孔子孔子曰吾惡乎哭諸兄弟吾
哭諸廟父之友吾哭諸廟門之外師吾哭諸寢朋友吾
哭諸寢門之外所知吾哭諸野於野則已疏於寢則已
重夫由賜也見吾吾哭諸賜氏遂命子貢為之主曰為
爾哭也來者拜之知伯髙而來者勿拜也(惡音烏疏音/梳夫音扶為)
(爾云/偽切)
　(鄭氏曰伯髙死時在衛未聞何國人赴告也凡有舊/恩者死則使人告之孔子曰吾惡乎哭諸以其交㑹)
　(尚新也哭兄弟父友不同處别親疏也哭師友所知/不同處别輕重也已猶太也哭於子貢寢門之外本)
　(於恩命子貢為主明恩所由也知伯髙者勿拜異於/正主孔氏曰兄弟親父友疏兄弟是先祖子孫故哭)
　(諸廟父之友與父同志故哭諸廟門外師友為重所/知為輕所以哭師於寢夫子既命子貢為主又教子)
　(貢拜與不拜之法若與汝相知之人為爾哭伯髙之/故而來弔爾者爾則拜之若與伯髙相知而來者則)
　(勿拜也凡喪之正主知生知死來者悉拜今與伯髙/相知而來不拜故鄭云異於正主澄曰兄弟之喪周)
　(之禮哭諸寢而此云哭諸廟師之喪周之禮哭諸廟/門外而此云哭諸寢葢孔子所定也孔疏皆指為殷)
　(禮孔子惡野哭者而此云所知哭諸野彼之野葢謂/國門外之郊野此之野葢謂稍逺於寢門外空閑之)
　(地無室屋處非郊野之野也知識也所知謂所識之/人知伯髙謂識伯髙者方氏曰伯髙之於孔子非特)
　(所知而已故於野則太疏而過於逺又非朋友之分/故於寢則太重而過於隆其初由子貢而見孔子故)
　(哭諸子貢之家且使為之主焉以明恩之有所由也/賜氏言子貢之家也山隂陸氏曰禮哭師於廟門外)
　(而孔子曰師吾哭諸寢至是師少隆矣葢君不知所/以教而後師之報禮重故子貢請喪夫子若喪父而)
　(無服然則心喪三年/記孔子以後之禮)
○伯髙之喪孔氏之使者未至冉子攝束帛乗馬而將
之孔子曰異哉徒使我不誠於伯髙(使色事切/乗馬去聲)
　(鄭氏曰使者謂贈賻者冉子孔子弟子冉有攝猶貸/也徒猶空也禮所以副忠信也孔氏曰冉子見孔子)
　(使人未至貸之以束帛乘馬而行禮非孔子本意也/孔子聞之故云異哉空使我不得誠信行禮于伯髙)
　(若孔子重遣人更弔彌為不可也江陵項氏曰攝代/也孔子之賻贈未至冉有為之代出束帛乗馬也冉)
　(子葢厚於恩而不講於禮者如以其家粟五秉與子/華之母亦此類本其長於治財而又樂施故於師友)
　(如此而夫子皆以禮折之以為此亂信而繼富也澄/曰帛五匹為束馬四匹為乗以冉氏之物而假作孔)
　(氏之名以與人是虚偽不/實也故曰不誠於伯髙)
○孔子之衛遇舊館人之喪入而哭之哀出使子貢説驂
而賻之子貢曰於門人之喪未有所説驂説驂於舊館
無乃已重乎夫子曰予鄉者入而哭之遇於一哀而出
涕予惡夫涕之無從也小子行之(説吐活切鄉/惡竝去聲)
　(鄭氏曰舊館人前日君所使舍己也賻助喪用也騑/馬曰驂子貢言説驂太重比於門人恩為偏頗也遇)
　(見也夫子謂舊館人恩雖輕我入哭見主人為我盡/一哀是以厚恩待我我為出涕恩重宜有施惠客行)
　(無他物可以易之者使遂以徃孔氏曰若是舊所經/過主人當云遇舊主人之喪今云館人明置館舍於)
　(己者子貢不欲説驂夫子謂既為出涕豈得虛然汝/小子但將驂馬以行之副此涕淚也然顔回子哭之)
　(慟比出涕為甚矣又舊館之恩不得以比顔回但舊/館情疏厚恩待我須有贈賻顔回則師徒之恩乃是)
　(常事顔回之死必以物與之矣顔路無厭更請賣車/為椁故夫子抑之方氏曰車馬曰賵貨財曰賻此以)
　(馬而曰賻者以馬代貨也澄曰從者以外物副其内/誠之謂宜有哀涕而無賻物是涕之無從也呼門人)
　(為小子令如/吾意行之)
○孔子之故人曰原壤其母死夫子助之沐椁原壤登
木曰久矣予之不託於音也歌曰貍首之斑然執女手
之卷然夫子為弗聞也者而過之從者曰子未可以已
乎夫子曰丘聞之親者毋失其為親也故者毋失其為
故也(女舊如字今音汝/卷今音權從去聲)
　(鄭氏曰沐治也木椁材也託寄也謂叩木以作音為/弗聞也而過之佯不知也已猶止也孔氏曰原壤登)
　(椁材而言吾遭母喪以來久矣不得託寄此木以為/音聲於是叩木作音口歌貍首在喪而歌非禮之甚)
　(夫子為若不聞而過去從者見其無禮謂夫子曰子/未可以止乎止夫子不須為治椁夫子謂與吾骨肉)
　(親者彼雖無禮在我無失其為親之道尚得與之和/睦故舊者雖有非禮在我無失其為故之道尚得與)
　(之徃來非有惡逆大故何以絶之長樂陳氏曰原壤/夷俟孔子叩其脛而責之其母死而託於音孔子為)
　(弗聞而過之何也夷俟非禮也託於音非孝也非禮/為可責而非孝非不可責以其方從事於沐椁不以)
　(小事妨大也孔子之於原壤無失其為故而已無失/其為親者因類而言之也方氏曰原壤非親而兼言)
　(毋失其為親者因輕以明重也山隂陸氏曰貍首之/斑然執女手之拳然此其貍首之詩歟小大莫處御)
　(于君所其詩中間之詞與澄曰原壤之蕩蔑禮法葢/其素夫子與之為故人知之久矣哀故人之母猶哀)
　(吾母也故於其母喪而助之沐椁彼之猖狂吾弗與/知吾但盡吾誠以助其喪役俾得以終大事而已聖)
　(人之心如天覆地載萬物並育何所不容原壤所歌/二句葢是古之歌詞而原壤歌之爾非是當時自作)
　(此歌也陸氏疑為古貍首之詩其或然乎其詩葢以/貍首之斑然興下句執女手之卷然女舊讀如字或)
　(云音汝葢是男女親故聚㑹執手相歡也斑者貍首/之毛文卷與婘字通用韓詩云揖我謂我婘兮廣雅)
　(云婘好也孔疏以此歌為原壤自作謂上一句言椁/材文采似貍之首下一句言孔子執斤斧如女人之)
　(手拳拳然而柔弱其説紕謬陸氏疑為貍首詩者以/有貍首二字也然鄭氏注射義又以所引曽孫侯氏)
　(以下八句為貍首詩而陸亦從之則非矣葢貍首二/句與齊風之還鄭風之遵大路詩體相類風詩體也)
　(曽孫以下八句則與小雅之車攻大雅之行葦詩體/相類雅詩體也今陸氏以貍首為篇首之詞曽孫侯)
　(氏為其篇中之詞而各體不同惡可合為一篇哉是/不識風詩雅詩體製之異也後之讀者詳之射禮天)
　(子以騶虞為節諸侯以貍首為節卿大夫以采蘋為/節士以采蘩為節所用四詩其三存者今皆在召南)
　(國風篇中獨貍首一詩逸然亦當是召南之詩而不/可復考矣清江劉氏曰鄭𤣥以射義所引曽孫侯氏)
　(為貍首詩非也疑原壤/所歌二句即是其章首)
　　　右記知舊相為之事凡六節
子張問曰書云髙宗三年不言言乃讙有諸仲尼曰胡
為其不然也古者天子崩王世子聴於冢宰三年
　(鄭氏曰讙喜悦也言乃喜悦則民臣望其言久問有/此與怪之也時人君無行三年之喪禮者冢宰天官)
　(卿貳王事三年之喪使之聴朝孔氏曰尚書無逸云/言乃雍雍讙字相近義兩通朱子曰聴於冢宰故君)
　(得以三年不言也子張疑人君三年不言則臣下無/所稟令禍亂或由以起孔子告以聴於冢宰則禍亂)
　(非所憂矣澄曰此一節子張問夫子答即是論語憲/問篇所記但後人傳誦所記問答之言各不同爾論)
　(語云君薨葢兼諸侯言此云天子崩則専主髙宗而/答論語云百官搃己而此云王世子見非特羣臣就)
　(冢宰代王聴朝王世子實委之代已聴朝也古之冢/宰執國柄者皆伊尹周公其人使之聴朝何憂於禍)
　(亂若後世漢魏孱君操懿為冢宰則雖一/日聴朝之權亦不可託况三年之久乎)
○穆公之母卒使人問於曽子曰如之何對曰申也聞
諸申之父曰哭泣之哀齊斬之情饘粥之食自天子達
(齊音咨饘/之然切)
　(鄭氏曰穆公魯哀公之曽孫曽子曽參之子名申孔/氏曰有聲曰哭無聲曰泣齊者為母斬者為父厚曰)
　(饘希曰粥父母之喪哭泣以下天子至庶人如一陵/陽李氏曰襲歛殯葬所以為死者之禮自天子至於)
　(庶人皆有等哭泣齊斬饘粥所以盡生者之情故天/子達於庶人一也澄曰達者通行之謂中庸云三年)
　(之喪達乎天子父母之喪無貴賤一也達乎天子者/言下自士庶人之賤上至於天子之貴皆通行之此)
　(言自天子達者上自天子之貴下至於士庶人之賤/亦得通行也葢貴賤之分雖異父母之恩則同故人)
　(子喪父母之禮不/以貴賤而有殊也)
　　　右記天子諸侯為親䘮之事凡二節
魯莊公之喪既葬而絰不入庫門士大夫既卒哭麻不
入
　(鄭氏曰時閔公不居喪葬已吉服公既吉服不與虞/卒哭羣臣畢虞卒哭亦除喪也孔氏曰莊公閔公父)
　(閔公是莊夫人哀姜之娣叔姜所生時年八歳絰葛/絰也諸侯弁絰葛而葬葬竟除凶服於外魯有三門)
　(庫雉路庫門最在外以從外來至庫門而去絰故曰/絰不入庫門絰既不入衰不入可知也君身絰用葛)
　(士大夫羣臣絰用麻閔公既葬而除服不與虞卒哭/羣臣須行虞卒哭之祭故卒哭乃除之卒哭已後麻)
　(不復入不入者承上亦謂不入庫門也按喪服注大/夫既虞受服則絰葛士卒哭而受服時禍亂迫蹙君)
　(既吉服故大夫既虞不服受服至卒哭總除故云既/卒哭麻不入澄曰春秋莊公三十二年六月癸亥薨)
　(薨後五十七日十月己未所立太子般亦卒乃立幼/子閔公莊公薨歴十一月明年六月始葬時閔公幼)
　(弱莊夫人外淫慶父謀篡立不君生君因亦不天死/君故不令閔公服父喪三年羣臣亦不服君喪三年)
　(至閔二年五月距莊公之薨二十二月爾遽/行吉祭吉祭後其年八月慶父弑閔公矣)
○悼公之喪季昭子問於孟敬子曰為君何食敬子曰
食粥天下之達禮也吾三臣者之不能居公室也四方
莫不聞矣勉而為瘠則吾能毋乃使人疑夫不以情居
瘠者乎哉我則食食(為君云偽切夫音/扶食食下音士)
　(鄭氏曰悼公魯哀公之子季昭子康子之曽孫名强/孟敬子武伯之子名捷三臣仲孫叔孫季孫氏不能)
　(居公室不以臣禮事君也四方莫不聞言鄰國皆知/孔子曰喪事不敢不勉君存時不盡忠喪又不盡禮)
　(非也澄曰禮父母之喪三日後食粥卒哭始疏食事/君方喪三年葢當與喪父母同故曰食粥天下之達)
　(禮也勉而為瘠言中心無哀戚之實而外貌勉强為/毁瘠也情實也不以情居瘠言自處於毁瘠者勉為)
　(之而非情實也食食上如字食之也下音嗣飯也遭/喪者心哀戚氣填滿志不在食雖不食亦不饑故三)
　(日不食不食過三日則死故人作糜粥俾啜之以全/其生敬子言人皆知吾三家平日不能執臣禮事君)
　(今於君喪實非哀戚而不能飯則勉强食粥者偽瘠/而已人之見之必疑其非實我但任情之真食飯而)
　(不食粥也以此見三家之於/其君生既不臣死亦不臣也)
○穆公間於子思曰為舊君反服古與子思曰古之君
子進人以禮退人以禮故有舊君反服之禮也今之君
子進人若將加諸膝退人若將隊諸淵毋為戎首不亦
善乎又何反服之禮之有(為舊云偽切與/音余隊直遂切)
　(鄭氏曰為舊君反服仕焉而已者放逐之臣不服舊/君也為兵主來攻伐曰戎首孔氏曰為舊君服有三)
　(其一仕焉而已謂老若廢疾致仕退歸在國者其二/以道去君而未絶謂三諫不從待放於郊爵禄尚有)
　(列於朝出入尚有詔於國者為未絶若已絶則不服/也其三不便其居或避仇讐有故不得在國者鄭注)
　(仕焉而已者其一也雜記云違諸侯之諸侯得為舊/君服孟子云三有禮則為舊君服皆其三也放逐之)
　(臣謂三諫不從去而已絶者及不能三諫辟罪逃亡/者應氏曰子思對穆公與孟子告齊宣王略相類子)
　(思所謂戎首即孟子所謂視君如寇讎也葢世衰道/微君多虐其臣而彼此之情渙散不屬故賢者警其)
　(君以上下相為感應之理若所以自處與所以教人/則必以厚而下容如是之薄也長樂陳氏曰人臣之)
　(去國有為舊君服者有不為舊君服者視情與義何/如爾古者進人以禮以誠之所樂與也退人以禮以)
　(勢之所不得已也今也引之惟恐其不髙則若加諸/膝擠之惟恐其不深則若隊諸淵服與不服所以異)
　(也/)
○子夏問諸夫子曰居君之母與妻之喪居處言語飲
食衎爾(衎苦/汗切)
　(鄭氏曰衎爾自得貌為小君惻隠不能至孔氏曰居/處言語葢夫子答辭不云子曰記者略也山隂陸氏)
　(曰喪雖輕惻隠不至則有之未有居之而樂者也子/夏失問是以夫子不答澄曰陸氏不以為夫子答辭)
　(未詳/孰是)
　　　右記臣為君䘮之事凡四節
諸侯伐秦曹桓公卒於㑹諸侯請含使之襲(含何/绀切)
　(鄭氏曰魯成十三年曹伯廬卒於師廬諡宣言桓聲/之誤也諸侯請含者以朋友有相啖食之道使之襲)
　(非也襲賤者之事澄曰其時晉霸厲公/主兵使諸侯行襲事葢出於霸令也)
○襄公朝於荆康王卒荆人曰必請襲魯人曰非禮也
荆人强之巫先拂柩荆人悔之(朝音潮强/其兩切)
　(孔氏曰荆葢楚之本號魯莊之世告命皆稱荆至僖/元始稱楚故杜預云荆始改號曰楚鄭氏曰康王楚)
　(子昭也卒在魯襄公二十八年荆人請襲欲使襄公/衣之魯人曰非禮荆人欲尊康王故强之巫祝桃茢)
　(君臨臣喪之禮澄曰悔者悔以臣禮强魯君使襲遂/致魯君以君禮臨其喪荆自尊而卑魯魯亦自尊而)
　(卑荆以報之荆恥於為魯所卑故悔其召辱由已也/長樂陳氏曰荆人以人臣之事待襄公襄公則以人)
　(臣之事臨荆人豈非自尊而卑人者人必卑之自貴/而賤人者人必賤之耶秦王屈趙王以鼔瑟而有擊)
　(缶之辱亦/其類也)
○邾婁考公之喪徐君使容居來弔含曰寡君使容居
坐含進侯玉其使容居以含有司曰諸侯之來辱敝邑
者易則易于則于易于雜者未之有也容居對曰容居
聞之事君不敢忘其君亦不敢遺其祖昔我先君駒王
西討濟於河無所不用斯言也容居魯人也不敢忘其
祖(婁龍朱切/易以豉切)
　(鄭氏曰考公隠公益之曽孫考或為定弔含弔且含/容居欲親含非也含不使賤者君行則親含大夫歸)
　(含爾言侯玉者時徐僭稱王自比天子使大夫敵諸/侯有司拒之易謂臣禮于謂君禮雜者容居以臣欲)
　(行君禮也駒王徐先君容居其子孫也濟渡也西討/度河廣大其國魯魯鈍也言魯鈍者自明不妄孔氏)
　(曰按春秋昭三十年吳滅徐此言徐者滅而復興至/春秋之後强僭凡行含禮未斂之前以玉實口士則)
　(主人親含大夫以上使人含若既斂以後至殯葬其/有含者親自致璧於柩及殯上者謂之親含若但致)
　(命以璧授主人主人受之謂之不親含諸侯之禮君/行則親含使大夫則不親含若天子使大夫敵諸侯)
　(得親含徐君使容居來弔邾喪且含致其君命云寡/君使容居親坐行含進侯玉於邾君徐僭號自比於)
　(天子以邾君為己之諸侯故云進侯玉邾有司拒之/云諸侯之辱臨敝邑者臣來則行臣簡易之禮君來)
　(則行君廣大之禮易謂簡易于謂廣大若實是臣而/雜亂行君禮者由來未有此禮也容居對邾有司云)
　(聞舊日之言臣之事君奉命出使不敢忘其君之言/子孫事祖亦不敢遺棄先祖之事所謂處所我從先)
　(君駒王以來徐於諸侯無一處不用此稱王之言先/祖實有此事容居魯鈍之人不解虛誕唯知不忘其)
　(祖上云不忘君不遺祖下直云不忘祖者祖久逺尚/不遺君見存不忘可悉不忘祖即是不忘君也澄曰)
　(寡君使容居坐含進侯玉者容居致其君命也其使/容居以含者容居之自言也謂邾人其使我得如君)
　(命以坐含乎不敢忘其君者謂君有坐含進侯玉之/言為使臣者不敢忘之也不敢遺其祖者謂先祖有)
　(自比天子之事為子孫者不敢遺之也然其不忘不/遺乃從其君其祖之亂命焉爾徐自周穆王之時偃)
　(王首僭王號而叛亂雖不勝而死子孫仍僭號不改/葢徐國僻逺而王室號令政刑已非成康時比故不)
　(遂正其僣王之罪其後楚亦僣吳亦僭越亦僭徐實/先之徐雖僭王然國小春秋時嘗受楚吳二大國之)
　(陵吳既滅其國孔疏以為滅而復興弔邾考公喪之/時在春秋之後而猶强僭如此徐君不度力而襲僭)
　(號容居不服義而飾邪辭俱可罪也廬陵胡氏曰易/如禾易長畝之易猶治也于者于于然而來之于舒)
　(大之義漢史/云單于大貌)
○滕成公之喪使子叔敬叔弔進書子服惠伯為介及
郊為懿伯之忌不入惠伯曰政也不可以叔父之私不
將公事遂入(為云/偽切)
　(鄭氏曰成公喪在魯昭三年子叔敬叔魯宣公弟叔/肸之曽孫叔弓也進書奉君弔書也惠伯慶父𤣥孫)
　(之子名椒介副也郊滕之近郊懿伯惠伯之叔父忌/怨也敬叔有怨於懿伯難惠伯故不入政君命所為)
　(惠伯强之乃入孔氏曰子叔子男子通稱叔其氏故/以子冠叔敬叔殺懿伯懿伯家所怨恐惠伯殺己故)
　(難惠伯不敢入也然同在君朝又奉使相隨在路不/相畏難入滕始難者有怨讎恒防備入滕則由主人)
　(防備不復在已故難之惠伯知其難已遂開釋之謂/奉君政令使滕不可以叔父私怨欲報讎而不行公)
　(事也澄曰人君一國之公事謂之政人臣一家之私/事謂之事奉君命弔滕者國政之公也為叔父報讎)
　(者家事之私也將將命之將方氏曰子夏嘗問居昆/弟之仇孔子答云奉君命而使雖遇之不鬬叔父之)
　(親與昆弟等惠/伯之處此宜哉)
○陳莊子死赴於魯魯人欲勿哭繆公召縣子而問焉
縣子曰古之大夫束脩之問不出竟雖欲哭之安得而
哭之今之大夫交政於中國雖欲勿哭焉得而弗哭且
臣聞之哭有二道有愛而哭之有畏而哭之公曰然然
則如之何而可縣子曰請哭諸異姓之廟於是與哭諸
縣氏(繆音穆縣音𤣥竟/與境同焉於䖍切)
　(鄭氏曰陳莊子齊大夫陳恒之孫名伯君無哭鄰國/大夫之禮安得而哭之以古之大夫無外交也時君)
　(弱臣强政在大夫専盟㑹以交接焉得而弗哭言哭/有二道以權微勸之也哭諸異姓明不當哭方氏曰)
　(為人臣者無外交束脩之問謂以一束之脩為通問/之禮也交政於中國則豈特束脩之問而已生既畏)
　(之而不敢不與之交則死亦畏之而不敢不為之哭/若魯人之哭陳莊子是也縣子請哭諸異姓之廟者)
　(以哭其非所當哭之人故哭於非所當哭之廟也必/哭諸縣氏者以其禮之所由起故爾與哭伯髙於賜)
　(氏同義廣安游氏曰縣子所謂畏而哭之禮之變也/春秋之時先王之禮錯亂甚矣魯悼公之喪孟敬子)
　(食食此人臣而損禮於其君者也魯穆公之哭陳莊/子此人君而加禮於外臣者也馬氏曰孟子云哭死)
　(而哀非為生者也以有畏而哭之能無為乎縣子語/君非引君以當道志於仁者也澄曰愛而哭之謂哀)
　(死而哭哭其所當哭者也畏而哭之則哭死而非其/情哭所不當哭者也此衰世之事古豈有是禮哉)
　　　右記為鄰國君大夫䘮之事凡五節
　
　
　
　
　
　
　
　
　
　
　
　
　
　
　
　禮記纂言卷十四中
欽定四庫全書
　禮記纂言卷十四下　　　　元　吳澄　撰
　　檀弓
衛獻公岀奔反於衞及郊將班邑於從者而後入柳莊
曰如皆守社稷則孰執羈靮而從如皆從則孰守社稷
君及其國而有私也毋乃不可乎弗果班(從才用切/靮音的)
　(鄭氏曰獻公以魯襄十四年出奔齊二十六年復歸/於衞欲賞從者以懼居者柳莊言從守若一有私則)
　(生怨靮靷也孔氏曰左傳云獻公反國使人責太叔/儀故鄭言懼居者長樂陳氏曰晉文公之賞從亡而)
　(辭見守藏者楚昭王之賞從亡而及於屠羊說衞獻/公之厚從亡而及郊將班邑皆徇於私而不知公蔽)
　(於近而不知逺也葢居者守君之社稷行者執君之/羈絏勞逸雖殊而功則一其可厚此而薄彼哉此柳)
　(莊所以諫獻公也臧武仲曰衞君之奔有太叔儀以/守有母弟鱄以出或撫其内或營其外其無歸乎是)
　(内外之功一也方氏曰羈以絡馬靮以鞚馬以其從/君而奔故以執羈靮言之澄曰此一節非言䘮禮當)
　(在附記雜事雜辭章内以其為下文獻公徃/襚起義故依舊本連下一節而不易其次)
○衞有太史曰柳莊寢疾公曰若疾革雖當祭必告公
再拜稽首請於尸曰有臣柳莊也者非寡人之臣社稷
之臣也聞之死請徃不釋服而徃遂以襚之與之邑裘
氏與縣潘氏書而納諸棺曰世世萬子孫毋變也(革音/棘)
　(鄭氏曰革急也請於尸急弔賢者也脫祭服以襚臣/親賢也以此襚之者以其不用襲也凡襚以斂裘縣)
　(潘邑名所以厚賢也孔氏曰柳莊為衞太史寢疾其/家以告公報之曰若疾急雖當我祭必須告也其後)
　(柳莊果當公祭之時卒而來告公祭事雖了與尸為/禮未畢故再拜稽首請於尸而徃弔也按禮君入廟)
　(門全為臣得言寡人者記禮者之言也澄曰獻公不/得為衞之賢君何能親賢厚賢如鄭注所云哉柳莊)
　(唯有諌班邑於從者一事可取爾它無事實不見其/賢否何如其果可與吳季札所善蘧瑗史鰌公子荆)
　(之諸賢為儔乎觀獻公與公孫夀餘邑六十豈可謂/厚賢也私意而已矣然則柳莊之為獻公所親厚安)
　(知其非以從亡/之私愛而然歟)
○公叔文子卒其子戍請諡於君曰日月有時將葬矣
請所以易其名者君曰昔者衞國凶饑夫子為粥與國
之餓者是不亦惠乎昔者衞國有難夫子以其死衞寡
人不亦貞乎夫子聽衞國之政修其班制以與四鄰交
衞國之社稷不辱不亦文乎故謂夫子貞惠文子(難乃/旦切)
　(孔氏曰衞獻公生成子當當生文子㧞生存之日君/呼其名今既死將葬故請為之作諡易代其名按諡)
　(法愛民好與曰惠外内用情曰貞道徳博聞曰文鄭/氏曰諡者行之迹有時猶言有數也大夫士三月而)
　(葬君靈公也衞國有難謂魯昭公二十年盗殺衞侯/之兄縶也時齊豹作亂公如死鳥班制謂尊畢之差)
　(後不言貞惠者文足以兼之方氏曰班制古所有文/子特修其壤爾班言上下之次制言多少之節班制)
　(修故可與四鄰交社稷所以不辱廬陵胡氏曰春秋/書歸粟譏人臣私惠作福文子不佐其君振窮而私)
　(為粥不可也死衞君於經傳不見㨿史鰌勸文子執/臣禮則文子嘗不臣矣文子欲葬瑕丘恐不能修班)
　(制/)
○仲遂卒於垂壬午猶繹萬入去籥仲尼曰非禮也卿
卒不繹(去起/吕切)
　(鄭氏曰春秋經在宣八年仲遂魯莊公之子東門襄/仲先日辛巳有事于太廟而仲遂卒明日而繹非也)
　(萬干舞也籥籥舞也傳曰去其有聲者廢其無聲者/孔氏曰干舞武舞也籥舞文舞也鄭引公羊傳曰廢)
　(者廢置也謂置留之而不去也去籥舞以有聲故留/萬舞以無聲故澄曰注疏依公羊傳以萬為干舞武)
　(舞以籥為籥舞文舞按詩言公庭萬舞而下云左手/執籥是萬舞亦用籥也葢萬者武舞文舞之總名武)
　(舞用干文舞用籥萬入去籥者言文武二舞皆入就/萬舞中去其文舞吹籥之有聲者但存其武舞執干)
　(之無聲者爾方氏曰卿卒不繹猶者可以已之辭長/樂陳氏曰春秋之法當祭而卿卒則祭之日不用樂)
　(祭之明日不可以繹故叔弓之卒昭公去樂卒事君/子以為禮仲遂之卒宣公猶繹而萬入去籥君子以)
　(為非/禮也)
○知悼子卒未葬平公飲酒師曠李調侍鼓鐘杜蕢自
外來聞鐘聲曰安在曰在寢杜蕢入寢厯階而升酌曰
曠飲斯又酌曰調飲斯又酌堂上北面坐飲之降趨而
出平公呼而進之曰蕢曩者爾心或開予是以不與爾
言爾飲曠何也曰子卯不樂知悼子在堂斯其為子卯
也大矣曠也太師也不以詔是以飲之也爾飲調何也
曰調也君之䙝臣也為一飲一食忘君之疾是以飲之
也爾飲何也曰蕢也宰夫也非刀匕是共又敢與知防
是以飲之也平公曰寡人亦有過焉酌而飲寡人杜蕢
洗而揚觶公謂侍者曰如我死則必無廢斯爵也至于
今既畢獻斯揚觶謂之杜舉(知音志蕢苦怪切曠飲於/鴆切下飲斯飲曠飲調飲)
(寡人皆同不樂如字大師音太為一/云偽切共音供敢與音預觶之豉切)
　(鄭氏曰悼子晉大夫荀盈魯昭九年卒平公晉侯彪/也飲酒與羣臣燕侍與君飲也曰安在怪之也在寢)
　(謂燕於寢杜蕢三酌皆罰曩曏也謂始來入時開謂/諫爭有所發起紂以甲子死祭以乙卯亡王者謂之)
　(疾日不舉樂為吉事所以自戒懼雜記曰君於卿大/夫比葬不食肉比卒哭不舉樂是大臣䘮重於疾日)
　(大師典奏樂詔告也褻嬖也為一飲一食言調貪飲/食忘君之疾言近臣當規君疾憂也防禁放溢也平)
　(公聞義則服揚舉也揚觶舉爵於君禮揚作騰毋廢/斯爵欲後世以為戒畢獻獻賔與君也此爵遂因杜)
　(蕢為名謂之杜舉杜蕢或作屠蒯孔氏曰君有大臣/之䘮不得有作樂飲酒之事鼓猶奏也謂奏鐘樂平)
　(公呼蕢而進之曰汝曏者酌三酌是汝之心或開發/於子子望汝有諫是以不與汝言蕢言悼子之䘮在)
　(堂此其比子卯之忌為大調是嬖䙝之臣當規君過/唯欲燕會貪求一飲一食忘君違禮之疾而不諫非)
　(刀匕是共非猶不也蕢是宰夫不以共刀匕是職乃/敢侵官又與知防諫之事是以皆飲平公曰寡人亦)
　(有過酌而飲寡人杜蕢即洗而舉爵於君當時此事/在燕禮之初唯獻賔與君得杜蕢之言燕事即止公)
　(謂侍者云我死之後必無廢此爵恒留之為鑒戒故/至今燕禮獻賓獻君既畢之後於此揚觶謂之杜舉)
　(表明此爵實杜蒯所舉也左傳杜蕢作屠蒯杜屠蕢/蒯聲相近也左傳文與此小異亦所聞不同或互相)
　(足也澄曰與知防言與知防閑非禮之事長樂陳氏/曰先王制為䘮臣之禮與服則衰絰於膳則不舉於)
　(樂則弛縣與斂徃弔莫不盡禮悼子未葬平公飲酒/鼓鐘可乎此杜蕢所以譏也非杜蕢不能改平公之)
　(過於羣臣不言之際非平公/不能彰杜蕢之善於後世矣)
　　　右記君為大夫䘮之事凡五節
陽門之介夫死司城子罕入而哭之哀晉人之覘宋者
反報於晉侯曰陽門之介夫死而子罕哭之哀而民恱
殆不可伐也孔子聞之曰善哉覘國乎詩云凡民有喪
扶服救之雖微晉而已天下其孰能當之(說音曰扶/服音匍匐)
　(鄭氏曰陽門宋國門名介夫甲衛士宋以武公諱司/空為司城子罕戴公子樂甫術之後樂喜也覘窺視)
　(也孔子善覘國者之知微救猶助也微猶非也孔氏/曰介夫匹庶之人子罕國之卿相以貴哭賤感動民)
　(心皆喜悅若有人伐民必致死故云殆不可伐殆近/也疑辭引詩斷章凡民有喪陽門介夫死是也扶服)
　(而救助之子罕哭之哀是也言雖非晉天下更有强/於晉者誰能當之而已助語也澄曰晉人之覘宋者)
　(以為不可伐雖非晉人其誰以為可伐乎故曰天下/其孰能當之言誰敢與之敵也孔子嘗云仁不可為)
　(衆子罕葢亦一事之仁歟石林葉氏曰介夫至賤子/罕一哭之哀而晉國覘之不敢伐孔子以為天下莫)
　(能當故治國者不敢侮鰥寡而况於士民乎長樂陳/氏曰吳起吮一人之疽而鄰敵莫抗段熲裏一人之)
　(瘡而西羌頓平然則司城子罕哭一介夫而民悦豈/可伺隙抵巇而伐之哉仲尼在衞趙鞅折謀干木處)
　(魏秦人罷兵謝安在晉王猛知其不可伐季梁在隋/楚子之兵不敢加則子罕在宋而天下莫能當信矣)
　(山隂陸氏曰/匍匐手行也)
○哀公使人弔蕢尚遇諸道辟於路畫宫而受弔焉曽
子曰蕢尚不如杞梁之妻之知禮也齊莊公襲莒于奪
杞梁死焉其妻迎其柩於路而哭之哀莊公使人弔之
對曰君之臣不免於罪則將肆諸市朝而妻妾執君之
臣免於罪則有先人之敝廬在君無所辱命(蕢苦怪切/辟於婢亦)
(切畫音獲奪徒外/切市朝直遥切)
　(鄭氏曰哀公魯君畫宫畫地為宫象行弔禮於野非/魯襄二十二年齊侯襲莒杞植華還載甲夜入且于)
　(之隧梁即植也隧奪聲相近或為兊肆陳尸也大夫/以上於朝士於市執拘也無所辱命辭不受也春秋)
　(傳曰齊侯弔諸其室澄曰辟於路謂開辟道路而畫/為宫也蕢尚必是其父死於兵間故哀公使人弔而)
　(遇諸道於齊莊公使人弔杞梁之妻同君不待其䘮/至家而急弔之者哀其為國事而死也故曽子但責)
　(蕢尚不能如杞梁妻之不受弔而不責哀公之不當/弔於野方氏乃以弔人於道路為從簡便是責弔者)
　(之非而不責受弔者之非也與曽子之意異矣市朝/皆曠地露天杞梁妻言有罪而誅者乃陳其尸於曠)
　(地露天之處若非有罪則不當於曠地露天之野而/弔之也孔氏曰鄭注謂陳尸於朝於市者諸侯之大)
　(夫士也天子之臣則有爵者皆適甸師氏/不在朝天子之士宜在朝同諸侯之大夫)
○戰于郎公叔禺人遇負杖入保者息曰使之雖病也
任之雖重也君子不能為謀也士弗能死也不可我則
既言矣與其鄰重汪踦徃皆死焉魯人欲勿殤重汪踦
問於仲尼仲尼曰能執干戈以衛社稷雖欲勿殤也不
亦可乎(禺音遇為謀云偽切/重音童踦魚綺切)
　(鄭氏曰郎魯近邑哀十一年齊國書帥師伐我是也/公叔禺人昭公之子春秋傳曰務人遇見也保縣邑)
　(小城見走辟齊師將入保罷倦加其杖頸上兩手掖/之休息者使之病謂時徭役任之重謂時賦税君子)
　(謂卿大夫魯政既惡復無謀臣士又不能死難禺人/恥之欲敵齊師鄰鄰里也重皆當作童童未冠者之)
　(稱姓汪名踦皆奔敵死齊寇言魯人者死君事國為/斂𦵏見其死君事有士行欲以成人之喪治之孔氏)
　(曰按桓十年齊侯衞侯鄭伯來戰于郎哀十一年齊/國書帥師伐我春秋直云戰於郊此以為戰于郎者)
　(郎是郊頭近邑也昭公子公為即務人是作禺人者/禺務聲相近聲轉字異也禺人見國人走避齊師而)
　(言上以徭役使人雖疾团以賦稅責任人雖煩重若/能竭心盡力憂恤在下猶可無負愧今卿大夫不能)
　(為謀士又不能致死自全其身不愛民庶於理不可/也既嫌它不死欲自為致死云我已言之矣乃踐其)
　(言與鄰之童子汪踦徃赴齊師而死焉汪踦非是家/無親屬但哀其死難魯國衆人為斂𦵏依禮童子為)
　(殤魯人見其致死於敵欲無殤之而喪以成人意以/為疑問於仲尼仲尼謂其能執干戈以衛社稷可為)
　(不殤/也)
○魯莊公及宋人戰于乘丘縣賁父御卜國為右馬驚
敗績公隊佐車授綏公曰末之卜也縣賁父曰它日不
敗績而今敗績是無勇也遂死之圉人俗馬有流矢在
白肉公曰非其罪也遂誄之士之有誄自此始也(乘去/聲縣)
(音𤣥賁音奔隊直/類切綏息佳切)
　(鄭氏曰戰乘丘在魯莊公八年夏縣卜皆氏也右謂/車右勇力者為之馬驚奔失列戎車之貳曰佐授綏)
　(乗公也末之猶言㣲哉言卜國無勇也縣賁父言公/它曰戰其御馬未嘗驚奔二人遂赴敵而死圉人養)
　(馬者白肉股裡肉也公言流矢中馬非御與右之罪/遂誄其赴敵之功士有誄自此始記禮失所由來也)
　(澄曰誄者述其功行以哀之之辭如後世祭文之類/非諡也鄭注每解誄為諡非也長樂陳氏曰馬驚在)
　(御不在右莊公末卜不末縣記稱縣死而不言卜死/何耶莊公之末卜責其輕者以見其重者也記稱縣)
　(死即其責之所不及者以見其責之所及者也春秋/書敗宋師於乘丘敗在宋不在莊公於記則敗在莊)
　(公不在宋葢莊公敗於二人未死之前宋人敗於二/人既死之後春秋書其戰故詳其終記人記其誄姑)
　(述其始而已東萊吕氏曰釋文作馬驚敗而無績字/按乘丘戰魯勝無敗績之事當時止是馬驚敗爾不)
　(預軍之/勝負也)
○邾婁復之以矢葢自戰於升陘始也魯婦人之髽而
弔也自敗於臺鮐始也(陘音形䑓駘上/音胡下音臺)
　(鄭氏曰戰于升陘魯僖公二十二年秋也時邾師雖/勝死傷亦甚無衣可以招魂也敗於䑓鮐魯㐮公四)
　(年秋也臺當為壺字之誤也春秋傳作狐鮐時家家/有喪髽而相弔去纚而紒曰髽禮婦人弔服大夫之)
　(妻錫衰士之妻則疑衰與皆吉笄無首素總孔氏曰/復之以矢者時邾人志在勝敵矢者心之所好故用)
　(所好招魂冀其復反然唯死者招魂鄭兼言傷者因/兵而死身首斷絶不生應無復法若身首不殊因傷)
　(致死復有可生之理則用矢招魂也按士喪禮纚廣/終幅長六尺所以韜髮凶事去之但露紒而已方氏)
　(曰矢以施於射非以施於復復則各以其衣而已髽/以施於喪非以施於弔弔則各以其衰而已升陘之)
　(野戰以無衣可用故復之以矢然邾婁因之而弗改/則非矣臺鮐之敗以家各有䘮故髽而弔然魯婦人)
　(因之而弗改則非矣廣安游氏曰先王之世雖用兵/臨軍之際未有不用禮者也唯其以禮相與則兩軍)
　(交戰殺人要有所止故死者之家喪弔之禮猶得行/於其間升陘以前未嘗無戰死者得復以衣而不以)
　(矢臺鮐以前未嘗無戰死而相弔者得弔以衰而不/以髽復以矢弔以髽則升陘臺鮐必是殺人之甚自)
　(是而遂以為常/則再失之矣)
　　　右記士庶國殤䘮之事凡五節
晉獻公之喪秦穆公使人弔公子重耳且曰寡人聞之
亡國恒於斯得國恒於斯雖吾子儼然在憂服之中喪
亦不可久也時亦不可失也孺子其圖之以告舅犯舅
犯曰孺子其辭焉喪人無寳仁親以為寳父死之謂何
又因以為利而天下其孰能説之孺子其辭焉公子重
耳對客曰君惠弔亡臣重耳身喪父死不得與於哭泣
之哀以為君憂父死之謂何或敢有它志以辱君義稽
顙而不拜哭而起起而不私子顯以致命於穆公穆公
曰仁夫公子重耳夫稽顙而不拜則未為後也故不成
拜哭而起則愛父也起而不私則遠利也(重平聲喪亦/喪人身喪並)
(去聲説音曰與音預/夫音扶逺云絹切)
　(鄭氏曰獻公殺其世子申生重耳辟難出奔是時在/翟就弔之於斯言在喪代之際喪謂亡失位勸其反)
　(國意欲納之孺穉也舅犯重耳之舅狐偃字子犯又/因以為利謂欲反國求為後是利父死它志謂利心)
　(子顯使者公子縶也顯當作韅孔氏曰重耳受弔禮/畢使者方致穆公之命故言且曰言非特弔兼有餘)
　(事穆公之命言寡人聞前古以來失亡其國及得其/國恒在此喪禍交代之時此際是得國失國之機求)
　(之則得不求則失雖吾子儼然在喪服憂戚之中然/身喪在外亦不可久得國之時亦不可失欲使重耳)
　(從其言而圖反國故云孺子其圖之舅犯言父死之/凶禍是謂何事豈得又因此以為己利欲求反國重)
　(耳用舅犯之言出而對客言君惠弔亡臣重耳是叙/其弔意也言身喪父死不得在國與於哭泣之哀以)
　(為君之憂謝其欲納己之意也乃言父死是謂何事/豈敢悲哀之外别有它志以辱君之義乎義謂勸反)
　(國義者宜也以反國為宜故云義穆公勸重耳反國/重耳為後則當拜今不受其勸故不拜所以稽顙者)
　(自為父喪哀號也凡喪禮先稽顙而後拜乃成今直/稽顙而不拜故云不成拜也聞父死觀其反國之言)
　(哀慟而起故云愛父也既哭而起不私與使者言是/無心反國故云遠利也按國語縶弔公子夷吾於梁)
　(如弔重耳之命夷吾見使者再拜稽首起而不哭退/而私於公子縶云云穆公之美重耳皆為形夷吾而)
　(言澄曰晉獻公之子見於春秋經傳者五人太子申/生其次重耳其次夷吾獻公嬖驪姬生奚齊其娣生)
　(卓欲立奚齊故殺申生而逐重耳夷吾獻公卒奚齊/立申生之傅里克殺之卓立又弑之時晉國無君里)
　(克使人召重耳于狄舅犯令重耳辭之吕甥亦使人/召夷吾於梁冀芮令夷吾諾之吕甥乃請君于秦於)
　(是穆公遣公子縶使狄弔重耳又使梁弔夷吾俱勸/其反國重耳竟從舅犯之謀而辭夷吾則私於使者)
　(許賂秦而求入穆公遂納夷吾立為惠公立十五年/卒穆公乃納重耳立為文公此時晉國有欲立重耳)
　(者有欲立夷吾者其黨各分重耳若入應須殺夷吾/利父之死又殺弟以爭而得國事悖名惡故舅犯令)
　(重耳辭穆公之命又其時齊桓猶在縱反國不過君/晉比至十五年之後則夷吾自死晉國不治人人思)
　(得重耳為君又其時齊桓已卒宋襄圖覇不成楚人/馮陵中夏有可以覇之機故重耳一歸國之後即能)
　(繼齊而覇諸侯不但君一國而已覇者必假仁義舅/犯言喪亡之人它無可以得人之貴重唯能愛親而)
　(為孝子則人貴重之仁親謂愛親也寳謂人所貴重/也若幸父之死而利己之為君是不孝也天下其誰)
　(喜之説謂喜也此皆覇者之假仁而舅犯教重耳行/之故子顯歸秦復命而穆公歎重耳之仁稱其愛父)
　(稱其遠利是其假仁足以得穆公之貴重矣/此其所以終能成覇歟其功皆舅犯之謀也)
○石駘仲卒無適子有庶子六人卜所以為後者曰沐
浴佩玉則兆五人者皆沐浴佩玉石祁子曰孰有執親
之喪而沐浴佩玉者乎不沐浴佩玉石祁子兆衞人以
龜為有知也(駘大來切/適音的)
　(鄭氏曰駘仲衞大夫石碏之族六人莫適立故卜為/後者沐浴佩玉則兆言齊潔則得吉兆也石祁子不)
　(沐浴佩玉心正且知禮也孔氏曰沐浴佩玉則得吉/兆其掌卜之人謂之也居親之喪必衰絰憔悴安有)
　(沐浴佩玉者乎言不可長樂陳氏曰五人者有意於/得而不兆祁子無意於得而兆葢溺利忘禮者人謀)
　(所不與而鬼謀之所違也專禮不謀利者人謀所與/而鬼謀之所從也方氏曰曲禮云居喪之禮頭有創)
　(則沐身有瘍則浴非有創瘍固不可以沐浴矣玉藻/云凡帶必有佩玉唯喪否非去喪固不可以佩玉矣)
　(執親之喪而沐浴佩玉是忘孝忘禮也唯石/祁子不為之龜之獨兆於祁子為有知也)
○孟獻子之喪司徒旅歸四布夫子曰可也
　(鄭氏曰獻子魯大夫仲孫蔑旅下士也司徒使下士/歸四方之賻布時人皆貪夫子善其亷孔氏曰四方)
　(賻泉布本助喪用今既有餘故歸還之黄氏謂獻子/有餘布歸之於君君令國之司徒歸於四方熊氏則)
　(以司徒為獻子家臣左傳叔孫氏之司馬鬷戾是家/臣亦有司徒司馬也澄曰侯國三卿魯之季孫上卿)
　(司徒也其下二大夫一如王朝之小宰一如王朝之/小司徒叔孫亞卿司馬也其下一大夫如王朝之小)
　(司馬左傳所謂叔孫氏之司馬鬷戾是也仲孫下卿/司空也其下二大夫一如王朝之小司寇一如王朝)
　(之小司空夫子仕魯為司空司寇即仲孫氏之司空/司寇也家臣之賤應無稱司徒司馬者熊氏説非皇)
　(氏謂歸之君而君使司徒歸之者亦非但如鄭注是/矣按周官諸大夫之喪宰夫使其旅帥有司而治之)
　(宰夫者冢宰之下大夫也季孫魯國上卿實兼冢宰/之職司徒乃季孫氏之下大夫故其旅得為孟獻子)
　(之家治喪也山隂陸氏曰言可而已則非夫子所善/馬氏曰司徒旅歸四布葢以為愈夫家於喪者可也)
　(以為善於禮則末矣長樂陳氏曰知死者贈知生者/賻贈賻之餘不可利於己亦不可歸於人利於己則)
　(啓天下家喪之心歸於人則絶天下恤喪之禮與其/利於己寧歸於人與其歸於人寧班諸兄弟之貧者)
　(孟獻子之喪司徒旅歸四布孔子可之以其/賢乎利於己者而已不若班諸貧者為盡善)
　子柳之母死子碩請具子柳曰何以哉子碩曰請粥
庶弟之母子柳曰如之何其粥人之母以葬其母也不
可既𦵏子碩欲以賻布之餘具祭器子柳曰不可吾聞
之也君子不家於喪請班諸兄弟之貧者(粥音/育)
　(鄭氏曰子柳魯叔仲皮之子子碩兄也具喪之器用/何以哉言無其財粥庶弟之母粥謂嫁之也妾賤取)
　(之曰買子柳不可忠恕也賻布古者以錢為泉布所/以通布貨財君子不家於喪惡因死者以為利也班)
　(諸貧者以分死者所矜也祿多則與鄰里鄉/黨方氏曰不家於喪恥因喪之利而起家也)
　　　右記䘮不圗利之事凡四節
子思曰喪三日而殯凡附於身者必誠必信勿之有悔
焉耳矣三月而葬凡附於棺者必誠必信勿之有悔焉
耳矣
　(此言孝子慎終之禮三日而殯三月而葬據士禮言/附於身謂衣衾之屬各納棺中以殯者附於棺謂器)
　(具之屬合納壙中以葬者誠謂心實愜滿信謂物實/周緻之猶至也有悔謂有遺憾也言辦殯葬之物於)
　(三日三月之内須實是愜滿實是周緻母至它日悔/其有不愜滿不周緻者也葢既殯既葬則雖欲増加)
　(換易而不可得矣所以當慎也鄭氏曰三日三月言/日月欲盡心修備也孔氏曰棺中物少三日之期量)
　(度棺外物多三月之/賖思忖見宜慎也)
喪三年以為極亡則弗之忘矣故君子有終身之憂而
無一朝之患故忌日不樂(極字句絶/樂音洛)
　(此言孝子追逺之情極謂至極之期限制止此也亡/猶無也謂親死已久而無形聲影響之存者也憂亦)
　(哀也稍輕於哀患禍也謂隕滅其身之禍忌日親之/死日不樂有哀心也父母之恩至隆也然喪之當有)
　(限制故不過三年而止喪之限制止於三年親身雖/已不存而孝子思親之情則無時而忘之故有終身)
　(之憂憂雖終身不解然不可時時毁戚而致有一旦/殞滅其身之禍故所謂終身之憂者唯每歳於親之)
　(死日則哀慕如初死之時餘日則以禮節情而不常/哀也方氏曰死者之形雖已亡而生者之心未嘗忘)
　(之孔氏曰親喪已經三年而孝子有終身之痛曽不/暫忘於心也雖終身念親而不得有一朝滅性之患)
　(故唯忌日不樂/恐其常毁也)
○后木曰喪吾聞諸縣子曰夫喪不可不深長思也買
棺外内易我死則亦然(縣音𤣥夫音/扶易以豉切)
　(鄭氏曰后木魯孝公子惠伯鞏之後孔氏曰按世本/孝公生惠伯革其後為厚氏厚此云后革鄭云鞏其)
　(字異爾后木聞居喪之禮於縣子云孝子居喪不可/不深長思慮故買棺之時當外内斲削令精好后木)
　(既述縣子之言以語其子又云在後我身若死亦當/如是此孝子所為之事非父母豫所囑託記譏后木)
　(也澄曰深長思猶言為久遠計謂不可苟切忽略也/易如易其田疇之易治也治即斲削方氏曰附於身)
　(附於棺者必誠必信勿之有悔所以不可/不深長思也買棺外内易亦其一事爾)
○子游問喪具夫子曰稱家之有亡子游曰有無惡乎
齊夫子曰有毋過禮苟亡矣歛手足形還葬縣棺而封
人豈有非之者哉(稱尺證切惡音烏齊才細切亡與無/同歛去聲還音旋縣音𤣥封音窆)
　(鄭氏曰惡乎齊問豐省之比也形體也還之言便也/已歛即葬不待三月縣棺不設碑繂不備禮也封當)
　(為窆窆下棺也人豈有非之不責人所不能也孔氏/曰稱猶隨也言各隨其家計豐薄有無也有富家也)
　(設若家富禮有限節不得過禮亡貧家也家既無財/但衣衾歛手足形體不令露見而已歛竟便葬不須)
　(停殯待月數貴者用碑繂下棺貧而即葬者但手縣/棺而下之同於庶人也方氏曰齊言其多少之齊也)
　(澄曰齊猶齊和藥物之齊謂品量其或多或少各不/同也有者毋得過禮亡者還葬縣窆此所以齊其有)
　(無/也)
○子路曰傷哉貧也生無以為養死無以為禮也孔子
曰啜菽飲水盡其歡斯之為孝歛手足形還葬而無椁
稱其財斯之謂禮(養羊/尚切)
　(孔氏曰以菽為粥啜之飲以水而已更無餘物使親/盡其歡樂此之謂孝但以衣棺斂其手足形體速葬)
　(而無椁稱其家所有之財以送終此之謂禮澄曰菽/者諸種大小豆之總名豆有實在莢中者黄豆黒豆)
　(之類是也亦有實在角中者赤豆菉豆之類是也孔/疏謂以豆為粥非也澄嘗食於北方至貧者之家不)
　(惟無飯亦無粥但以豆煮湯每人所食約豆一掌所/掬雜以米一二十粒煮湯一盂攪起啜之而以療饑)
　(始悟古之所謂啜菽者葢如此無蔬菜可羹但煮熟/白水飲之故啜菽飲水為至貧者之家然能使親之)
　(心志常極盡其歡樂而無憂愁故亦可謂之孝斂無/多衣僅可掩其形體使不露見葬不俟日期又無外)
　(椁然非家有其財而固為是儉也隨其/家財僅能若此而已故亦可謂之禮)
○子路曰吾聞諸夫子喪禮與其哀不足而禮有餘也
不若禮不足而哀有餘也祭禮與其敬不足而禮有餘
也不若禮不足而敬有餘也
　(鄭氏曰喪主哀祭主敬孔氏曰喪禮有餘謂明器衣/裳之屬多也祭禮有餘謂俎豆牲牢之屬多也澄曰)
　(哀敬言其心禮之本也禮言其物禮之文也禮有本/有文本固為重然謂之與其謂之不若此矯世救弊)
　(之辭爾葢本與文兩/相稱者為盡善也)
○曽子謂子思曰伋吾執親之喪也水漿不入於口者
七日子思曰先王之制禮也過之者俯而就之不至焉
者跂而及之故君子之執親之喪也水漿不入於口者
三日杖而後能起(跂丘/豉切)
　(鄭氏曰曽子言已執喪疾時人之不然子思為曽子/難繼以禮抑之孔氏曰居親之喪水漿不入口三日)
　(尚以杖扶病而后能起若曽子之七日後難繼也長/樂陳氏曰先王制為喪親之禮其服衰止於三年其)
　(哭泣止於三月其水漿不入口止於三日葢三日可/以怠而食三月可以解而沐三年可以祥而除使過)
　(之者俯而就不及者跂而及若以親之恩為罔極吾/之情為無窮徇其無窮之情而不節之以禮則在己)
　(不可傳在人不可繼是戕賊天下之人而禍於孝也/此曽子所以不為子思取也樂正子春之母死五日)
　(不食既而悔/之况七日乎)
○樂正子春之母死五日而不食曰吾悔之自吾母而
不得吾情吾惡乎用吾情(惡音/烏)
　(鄭氏曰子春勉強過禮孔氏曰禮不食三日子春悔/不以實情勉强至五日言自吾母死而不得吾之實)
　(情更於何處用吾之實情乎山隂陸氏曰曽子水漿/不入口七日而不以為悔非勉强故也澄曰曽子質)
　(厚子春力學質厚故哀甚而自七日不食不待勉强/力學故欲如曽子之七日但至五日已是勉强故悔)
　(不若依聖人中制三日不食者為禮之正而出於實/情也人所能堪而非勉強者為實情人所不能堪而)
　(勉强為之者非實情也延平黄氏曰禮制雖云三日/而曽參喪親不食七日子春心慕師道執親之喪五)
　(日而後食既而告人曰吾悔之自是吾母之喪不能/及於七日是不得盡吾哀痛之情以報罔極之恩更)
　(於何處盡用吾哀痛之情歟悔不及七日也澄按黄/氏之言新巧而有病孝子之哀痛不食本諸天性之)
　(自然豈是欲以此哀痛/不食而報罔極之恩乎)
○弁人有其母死而孺子泣者孔子曰哀則哀矣而難
為繼也夫禮為可傳也為可繼也故哭踊有節(夫音/扶)
　(鄭氏曰孺子泣言聲無節哀則哀矣謂誠哀也難繼/謂失禮中孔氏曰聖人制禮使人可傳可繼故制為)
　(哭踊之節以中為度耳豈可過甚使後人不可傳繼/乎雜記曽申問哭父母有常聲乎曽子曰中路嬰兒)
　(失其母何常聲之有曽子所言是始死之時悲哀志/懑未可為節此之所言在襲斂之後可以禮制故哭)
　(踊有節也方氏曰傳謂由已以傳於後繼謂使有繼/於前弁人喪母泣若孺子雖為盡哀然失哭踊之節)
　(而難為/繼矣)
○有子與子游立見孺子慕者有子謂子游曰予壹不
知夫喪之踊也予欲去之久矣情在於斯其是也夫子
游曰禮有㣲情者有以故興物者有直情而徑行者戎
狄之道也禮道則不然(去上/聲)
　(孔氏曰有子言久欲去此喪禮之踊節但如小兒之/號慕足矣孝子之情在於此其是也何須為哭踊之)
　(節乎鄭氏曰喪之踊猶孺子之號慕㣲情謂節哭踊/故興物謂衰絰之制直情徑行謂哭踊無節衣服無)
　(制也禮道與戎狄異澄曰有子見有喪之人號慕其/親如孺子者孺子慕與前之孺子泣同為親真而無)
　(節文也有子葢以此人之哀慕如孺子孝子之哀哭/而踊跳皆其哀情之真如其情可也禮家乃於哭踊)
　(之時謂之算節以分其哀情予獨不曉解此意壹猶/云獨也知謂暁解喪之踊謂喪禮之踊節有子質厚)
　(而禮學疏子游精於禮學故詳言聖人制禮之意以/告之也㣲猶殺也故猶事故之故謂有形跡可見也)
　(興起也物謂所行之事賢者常過於禮則為之限節/以減殺其哀親之情不肖者常不及於禮則示之形)
　(跡以興起其哀親之事直者伸而竟遂之謂徑亦直/而捷易之謂過而不為之限節以减殺之俾直伸其)
　(情則或甚哀而至毁滅不及而不示之形跡以興起/之俾徑㨗而行則或全不哀而反歡嬉此乃戎狄之)
　(道也聖人制禮/之道則不如此)
人喜則斯陶陶斯咏咏斯猶猶斯舞愠斯戚戚斯歎歎
斯辟辟斯踊矣品節斯斯之謂禮(咏與詠同猶讀為摇/舊本猶斯舞之下有)
(舞斯愠三字疏云一本無之後/人所加耳今刪去辟匹亦切)
　(此承上文㣲情而廣言之辟斯踊矣以上八句言人/心所發之情有如此者品節斯以下二句言以禮制)
　(其情也喜者中心所發陽舒之情陶猶以火燒土煖/氣薰蒸陶陶然和悦之色陽舒之氣發而見於面者)
　(也咏謂歌咏之聲陽舒之氣發而出於口者也猶當/作摇謂手之摇動陽舒之氣為樂而形於手容者也)
　(舞謂以足蹈地陽舒之氣為樂而形於足容者也凡/言舞而兼言蹈則動手為舞舉足為蹈此言舞而先)
　(言摇則摇即手之舞舞即足之蹈也愠者中心所發/隂惨之情戚謂戚戚然憂悴之色隂惨之氣發而見)
　(於面者也歎謂嗟嘆之聲隂惨之氣發而出於口者/也辟謂以手拊胷隂惨之氣為哀而形於手容者也)
　(踊謂以足跳躍隂惨之氣為哀而形於足容者也喜/之情由中而外逹於色聲手足至舞則樂之極矣愠)
　(之情由中而外逹於色聲手足至踊則哀之極矣樂/極而不節則流哀極而不節則毁故樂舞䘮踊皆有)
　(其節也品者物之件數各分件數以節之如竹之有/節者此之謂禮也上文之微情専指踊節節其過哀)
　(之情而言此又申言之而兼/及舞節節其過樂之情者)
人死斯惡之矣無能也斯倍之矣是故制絞衾設蔞翣
為使人勿惡也始死脯醢之奠將行遣而行之既葬而
食之未有見其饗之者也自上世以來未之有舍也為
使人勿倍也(惡烏路切絞戸交切蔞音柳為使云偽/切下同遣牽之去聲食音嗣舍音捨)
　(此承上文以故興物而廣言之斯倍之矣以上四句/言人身所行之事有如此者是故置絞衾以下九句)
　(言以禮制其事也人死謂其形不活動而凶穢也以/其凶穢則視之異於生者惡之謂憚於親近不愛戀)
　(之也無能謂其神不主宰而無復能有知覺也以其/無知覺則待之異於有能者倍之謂怠於追報不嚮)
　(慕之也絞以束斂尸之衣而衾包於絞之内以此飾/尸使人不惡其穢也蔞即柳也柳施帷㡛以華載柩)
　(之車而翣障於柳之旁以此飾柩使人不惡其凶也/始死即有脯醢之奠未葬以前皆然將𦵏而有遣奠)
　(以遣行既葬而有虞祭以饋食雖未見其來響然自/上世以來未嘗廢舍此禮則使人不以其無知覺而)
　(遂倍之也上文之以故興物專指衰絰之故起其哀/親之事而言此不再言之而汎及喪飾奠祭之故起)
　(其勿惡勿/倍之事者)
故子之所刺於禮者亦非禮之訾也(訾在斯切/與疵同)
　(訾猶病也子游既推廣㣲情之禮以故興物之禮而/言之矣乃正有子之失謂子所刺譏於喪禮之踊節)
　(者亦不足以為禮之病也有子但刺踊節不及其它/而子游必以㣲情興物並言者葢聖人以禮教中使)
　(過者俯就不及者企及若不以禮而損其情之過則/亦將不能以禮而益其事之不及者矣賢者直其情)
　(不肖者徑而行是/胥而為戎狄也)
○孔子曰拜而后稽顙頽乎其順也稽顙而后拜頎乎
其至也三年之喪吾從其至者(頎音/懇)
　(孔氏曰緦麻以上不杖朞以下先拜而后稽顙杖朞/以上斬衰以下先稽顙而后拜拜者主人孝子拜賓)
　(也稽顙者觸地無容也拜是為賓稽顙為己先賔後/已頽然而順序也頎惻隠之至也為親痛深貌鄭氏)
　(曰頽順也先拜賓順於事也此殷之喪拜頎至也先/觸地無容哀之至此周之喪拜重者尚哀戚自期如)
　(殷可馬氏曰記曰三年之喪以喪拜非三年之喪以/吉拜當周之衰人不知喪拜之儀故孔子及之鄭氏)
　(以此為殷周喪拜於絰無見長樂陳氏曰拜而后稽/顙先致敬也稽顙而后拜先致哀也禮廢滋久天下)
　(不知先稽顙之為重而或以輕為重是猶不知拜下/之為禮拜上之為泰而或以泰為禮孔子救拜之弊)
　(則曰吾從其至者救泰之弊則曰吾從下澄曰周官/九拜之目今約之為三一曰拜先跪兩膝著地次拱)
　(兩手到地乃俯其首不至於地其首懸空但與腰平/荀子所謂平衡曰拜是也周官謂之空首尚書謂之)
　(拜首與凡經傳記單言拜字者皆謂此拜也此拜之/正也故得專拜之名二曰頓首先兩膝着地次兩手)
　(到地乃俯其首下至于手此拜之加重者三曰稽首/兩膝著地兩手到地乃俯其首下至於地在手之前)
　(首下腰髙如衡之頭低尾昂荀子所為下衡曰稽首/是也此拜之最重者頓首亦首下腰髙然頓首首但)
　(至手稽首首直至地比之頓首其首彌下故下衡二/字特於稽首言之稽顙即是稽首以其為凶禮故易)
　(首為顙以别於吉禮云爾凡喪之再拜者先作空首/一拜後作稽首一拜則曰拜而后稽顙九拜中此名)
　(吉拜輕喪之拜用此先作稽首一拜後作空首一拜/則曰稽顙而後拜九拜中此名凶拜重喪之拜用此)
　(末世重喪之拜亦如輕喪故夫子正之曰三年之喪/吾從其至者吾從二字與論語所言吾從下吾從周)
　(吾從先/進意同)
○顔丁善居喪始死皇皇焉如有求而弗得及殯望望
焉如有從而弗及既𦵏慨焉知不及其反而息
　(鄭氏曰顔丁魯人從隨也慨憊貌方氏曰皇皇言心/無所依望望言形有所跂其反而息言葬反而亡於)
　(是為甚心與形俱息也息與詩言我心則休同義澄/曰親之始死如有一物去失求索之而不能得故皇)
　(皇焉及其既殯如有一人前行己隨其後追遂之而/不能及故望望焉既𦵏謂迎精而反在路之時其謂)
　(已𦵏之親如親已還反至家已尚追遂不及力已疲/憊行不能前而暫焉休息言其悵怳不安之甚故曰)
　(慨焉或曰其反而息謂親已還反而休息也前章云/始死充充如有窮既殯瞿瞿如有求而弗得既𦵏皇)
　(皇如有望而弗至與/此語意互相足也)
○孔子在衛有送𦵏者而夫子觀之曰善哉為喪乎足
以為法矣小子識之子貢曰夫子何善爾也曰其徃也
如慕其反也如疑子貢曰豈若速反而虞乎子曰小子
識之我未之能行也(識音/志)
　(送𦵏孝子送其親就𦵏也其謂孝子孝子之徃也送/親之形而徃慕如生時父母出外兒随後攀號不忍)
　(其去也孝子之反也迎親之神而反疑者不審神來/與反疑其猶在𦵏所也鄭氏曰慕謂小兒隨父母啼)
　(呼疑者哀親之在彼如不欲還然速疾也夫子葢謂/哀戚本也祭祀末也孔氏曰疑則徬徨不進子貢意)
　(𦵏己竟神靈須安豈如速反虞祭安神乎但哀親在/彼是痛切之本情反而安神是祭祀之末禮故夫子)
　(不許廬陵胡氏曰善哉善其哀慕山隂陸氏曰我/未之能行也與女安則為之略相類而詞意差婉)
○髙子臯之執親之喪也泣血三年未嘗見齒君子以
為難(見賢/遍切)
　(鄭氏曰子臯名柴泣血言泣無聲如血出難謂人不/能然澄曰泣謂目有淚凡人號哭之時目有淚出子)
　(臯雖當不哭時黙思其親目亦有淚如血之出經三/年之久如此人大笑則齒本見㣲笑則齒見未嘗見)
　(齒言其未嘗㣲笑也三年二字上繫泣血下連未嘗/見齒意貫上下言其三年之内常有哀情而無樂時)
　(也方氏曰於喪有曰居有曰為有曰執何也以/身則曰居以事則曰為以禮則曰執其實一也)
○孔子既祥五日彈琴而不成聲十日而成笙歌
　(鄭氏曰不成聲哀未忘也五日彈琴十日笙歌除由/外也琴以手笙歌以氣長樂陳氏曰祥之日可鼓素)
　(琴君子所以與人同五日彈琴而不成聲君子所以/與人異彈者禮也不成聲者仁也澄曰成者樂曲之)
　(一終聲者曲調之聲也不成聲謂不終曲也祥後可/以彈琴矣然猶有餘哀故彈之不終一曲而又廢也)
　(十日之後則不但彈琴終曲吹笙/而歌亦終曲矣哀情之殺以漸也)
○有子葢既祥而絲屨組纓
　(鄭氏曰譏其早也禮既祥白屨無絇縞冠素紕孔氏/曰葢者疑辭記人傳聞未知審否絲屨者以絲為飾)
　(絇繶純之屬素紕當用素為纓未用組用組為纓乃/禫後之服方氏曰以絲為屨之飾以組為冠之纓服)
　(之吉者也而有子服之於既祥失於早矣既祥之屨/如之何曰徹絇既祥之纓如之何曰用素有子孔門)
　(髙第而失禮若是疑/或不然故曰葢焉)
○魯人有朝祥而莫歌者子路笑之夫子曰由爾責於
人終無己夫三年之喪亦已久矣夫子路出夫子曰又
多乎哉踰月則其善也(夫音/扶)
　(鄭氏曰子路笑其為樂速夫子為時如此人行三年/喪者希抑子路以善彼又復也孔氏曰祥謂二十五)
　(月大祥歌哭不同日故仲由笑之夫子云喪不三年/可責此人既滿三年爾尚責之是責於人無休已之)
　(時夫語助也三年之喪計其日月亦已久矣人皆廢/此獨能行何為笑之時孔子抑子路善彼人恐學者)
　(致惑待子路出更以正理言之曰魯人可歌之時節/豈有多日月哉但踰後月即善按喪服四制祥之日)
　(鼓素琴不譏彈琴而譏歌者琴以手手在外而逺笙/歌以氣氣在内而近也長樂陳氏曰鼓琴不為非而)
　(歌為未善者琴自外作歌由内出也張子曰又多乎/哉言不多也所去無幾踰月則盡善也山隂陸氏曰)
　(言朝祥去踰月/日時不多也)
○孟獻子禫縣而不樂比御而不入夫子曰獻子加於
人一等矣(縣音𤣥比/匹利切)
　(縣設樂縣也不樂不作樂也鄭氏曰可以御婦人矣/尚不復寢加踰也孔氏曰依禮禫祭暫縣省樂而不)
　(作至二十八月乃作樂依禮禫祭後吉祭始復寢當/時人禫祭之後則恒作樂未吉祭而復寢惟孟獻子)
　(既禫暫縣省樂而不作可以御婦人而不入寢雖於/禮是常而特異餘人故夫子善之云加於人一等不)
　(謂加於/禮也)
○子夏既除喪而見子之琴和之而不和彈之而不成
聲作而曰哀未忘也先王制禮而弗敢過也子張既除
喪而見予之琴和之而和彈之而成聲作而曰先王制
禮不敢不至焉(見賢遍切子/音與和如字)
　(鄭氏曰見謂見於夫子作起也二者雖情異善其俱/順禮方氏曰四制曰祥之日鼓素琴示民有終也葢)
　(先王之制禮如此故二子之除喪孔子各與之琴也/澄曰和之謂調弦樂由人心琴者樂事也子夏哀情)
　(未忘故調琴之絃而不能調久乃調也調絃畢彈之/不終曲而起以為哀情未忘但禮當除喪不敢過其)
　(日月也子張哀情已忘故調琴之絃其絃即調調絃/畢彈之終曲而后起以為哀情已忘但禮必三年而)
　(除喪不敢不免而至此日月也聖人之禮以中為度/使過者俯而就不及者勉而至二子各能損益其情)
　(而順於禮是以孔子皆善之商也不及恪信聖人故/篤實近厚而其情有所過師也過好為苟難故髙虚)
　(近薄而其情有所不及孔氏曰此言子夏子張按家/語及詩傳皆言子夏喪畢夫子與琴援琴而絃衎衎)
　(而樂閔子騫喪畢夫子與琴援琴而絃切切而哀與/此不同疑當以彼為正葢子夏喪親無異聞而子騫)
　(至孝孔子/所稱也)
○伯魚之母死期而猶哭夫子聞之曰誰與哭者門人
曰鯉也夫子曰嘻其甚也伯魚聞之遂除之(與音/余)
　(鄭氏曰伯魚孔子子也名鯉猶尚也嘻悲恨之聲孔/氏曰伯魚母出父在亦應十三月祥十五月禫言期)
　(而猶哭則是祥後禫前祥外無哭時伯魚在外哭故/夫子怪其甚也或曰為出母無禫期後全不合哭澄)
　(曰此一節不入孔氏喪𦵏章内者以/其與下文子路不除姊喪為類也)
○子路有姊之喪可以除之矣而弗除也孔子曰何弗
除也子路曰吾寡兄弟而弗忍也孔子曰先王制禮行
道之人皆弗忍也子路聞之遂除之
　(鄭氏曰行道猶行仁義庾氏曰子路縁姊妹無主後/猶可得反服推己寡兄弟亦有申其本服之理故於)
　(降制已遠而猶不除非在室之姊妹欲申服過期也/葢子路己事仲尼始服姊喪明姊已出嫁非在室也)
　(澄曰行道謂稍知率性之道而行之者其情必過厚/故以禮制其情則皆有所不忍也方氏胡氏以此行)
　(道之人謂行於道路之人與孟子所謂行道之人弗/受者同文義不通伯魚於出母之喪期後當不哭矣)
　(而猶哭子路於嫁姊之喪大功服滿當除矣而猶不/除皆情之過厚而於禮不可故夫子皆抑其過伯魚)
　(遂除之除其哭也子路遂除之除其服也廣安游氏/曰天下之禮苟徇其情之過而為禮則子路伯魚不)
　(知其所終約其不及之情而為禮則原壤宰子不可/以為訓故禮者通乎賢不肖而為之不可以過不可)
　(以不/及也)
○將軍文子之喪既除喪而后越人來弔主人深衣練
冠待於廟垂涕洟子游觀之曰將軍文氏之子其庶幾
乎亡於禮者之禮也其動也中(中去/聲)
　(鄭氏曰主人文子之子簡子瑕也深衣練冠凶服變/也待于廟不迎賓也中謂中禮之變孔氏曰越人逺)
　(國之人深衣既祥之麻衣制如深衣褖之以布練冠/未祥之練冠若祥祭則縞冠也此謂由來未弔者若)
　(曾來弔祥後有以喪事贈賵更來雖不及時猶必服/祥後縞冠之服以受之重其禮也其於此時始弔者)
　(則文子之子為之身著深衣首著練冠也葢始死至/練祥來弔是有文之禮祥後來弔是無文之禮言文)
　(子之子庶幾乎無於禮文者之禮也長樂陳氏曰喪/已除而弔始至非喪非無喪之時也深衣練冠非凶)
　(非不凶之服也待于廟非受弔非不受弔之所也於/非喪非不喪之時能處之以非喪非不喪之禮故曰)
　(其動也中中乎有於禮者之禮未足善中乎亡於禮/者之理斯為難也陸氏德明曰自目曰涕自鼻曰洟)
　(澄曰涕者目液鼻液之通名洟則鼻液之專名也/單言涕者葢謂目液涕合洟言者葢謂鼻液也)
○曽子曰喪有疾食肉飲酒必有草木之滋焉以為薑
桂之謂也
　(鄭氏曰増以香味為其疾不嗜食也記者正曽子所/云草木滋者謂薑桂孔氏曰以為薑桂之謂是記者)
　(觧上草木之滋方氏曰薑者草之滋桂者木之滋酒/肉之外又有草木之滋也澄曰桂薑二物其味皆香)
　(故鄭云/香味)
　　　右記䘮禮情文之中凡二十二節
夫晝居於内問其疾可也夜居於外弔之可也是故君
子非有大故不宿於外非致齊也非疾也不晝夜居於
内(夫音扶齊/則皆切)
　(鄭氏曰晝居内似有疾夜居外似有喪大故謂喪憂/内正寢之中孔氏曰大故非獨喪也兼寇戎災禍之)
　(憂外謂中門外斬衰及期喪皆中門外為廬堊室是/有喪者夜居外或憂災禍患難與外人圖謀則不暇)
　(入内也平常無事晝雖居外或有時入内夜雖居内/或有時出外唯致齊與疾無問晝夜恒居内也方氏)
　(曰晝為陽夜為隂順陽而動故晝出外而接於物順/隂而靜故夜入内而安其身晝雖居外有時以疾則)
　(致慎於物而不敢接故亦居内夜雖居内有時以大/故則致憂於身而不敢安故亦居外也澄曰晝居内)
　(者唯有疾無疾而致齊者亦然夜居外者唯有喪無/喪而有憂者亦然喪憂二者相類故總言之曰大故)
　(疾齊二者不同故分言之而别曰致齊也常時唯夜/居内疾齊則不但夜居内晝亦居内故曰晝夜居於)
　(内/)
○未仕者不敢稅人如稅人則以父兄之命(稅始/芮切)
　(鄭氏曰不專家財也稅謂遺與人孔氏曰未仕則不/敢以物遺人如税人謂已仕者也雖得遺人亦當稱)
　(父兄以將之此人子之法也方氏曰未仕者無禄故/不敢稅人其或禮有所不可廢義有所不可免則以)
　(父兄/之命)
○仕而未有禄者君有饋焉曰獻使焉曰寡君違而君
薨弗為服也(使去聲/為去聲)
　(鄭氏曰君有饋有饋於君也饋曰獻使曰寡君見在/臣位與有禄同也違去也君薨弗為服以其恩輕也)
　(孔氏曰仕未得禄者與得禄之臣有同有不同饋焉/謂有物奉餉於君也使焉謂為君徃使它國也饋君)
　(曰獻使稱已君為寡君雖未得禄並與得禄者同違/謂三諫不從以禮去者若已有禄恩重雖放出仕它)
　(國而所仕者敵則猶反服今此未得禄之臣唯在朝/時乃服若放出它邦而故君薨所仕雖敵亦不反服)
　(以其無禄恩輕故也此一條則異也臨川王氏曰君/有饋焉而解曰有饋於君似非臣之饋君謂之獻豈)
　(問有禄未有禄乎李氏曰立于其朝矣命廩人繼粟/庖人繼肉而不以官定食所謂仕而未有禄者也饋)
　(焉則獻使焉則不以主君賓焉而不臣之也賓之故/有獻而無賜玉府之職曰掌王之獻玉是王有獻賢)
　(之禮也長樂陳氏曰賓之而弗臣故有饋焉不曰賜/而曰獻其將命之使不曰君而曰寡君若子思之仕)
　(魯孟子之仕齊是也違而君薨弗服則在國而君薨/為之服矣山隂陸氏曰未純於臣則雖君饋之猶曰)
　(獻雖違之它邦弗為君服/澄曰李陳陸之説勝注疏)
○君子曰謀人之軍師敗則死之謀人之邦邑危則亡
之
　(鄭氏曰利己忘衆非忠也言亡之雖辟賢非義退方/氏曰軍師以勝為功或敗焉是無決勝之䇿也為之)
　(謀者可偷生其身乎邦邑以安為本或危焉是無計/安之術也為之謀者可苟存其位乎軍師既敗難以)
　(復勝故死其身邦邑雖危猶可復安故亡其位而已/澄曰亡去也謂去其位也陳祥道解亡字與鄭異謂)
　(社稷亡則與亡為人臣者殫忠致命而已其言深足/以警人臣然國亡則臣身當與俱亡今方危則它人)
　(固有能安之者去位足矣何至遽殞滅/其身乎且如陳解則死亡二字無别)
○軍有憂則素服哭於庫門之外赴車不載􁃅韔(􁃅音/羔韔)
(勅亮/切)
　(鄭氏曰憂謂為敵所敗也素服者縞冠也赴謂還告/於國以告喪之辭言之􁃅甲衣韔弓衣兵不戢示當)
　(報也孔氏曰從軍赴國之車但露載其甲及弓不以/􁃅韔戢之示有報敵之意禍福稱告崩薨稱赴軍敗)
　(應稱告而稱赴以告喪之辭也方氏曰戰勝而還謂/之凱敗謂之憂宜矣素服哭以喪禮處之也必於庫)
　(門之外以近廟門故也葢師之出也受命於祖無功/則於祖命不能無辱矣故近廟門則哭之長樂陳氏)
　(曰兵法曰若不勝取過在己周官大司馬師不功厭/而奉主車臣之取過在己也此記素服哭於庫門之)
　(外君之取過在己也秦穆公敗於殽素服郊次嚮師/而哭葢其遺禮與車曰赴車若告喪也不載􁃅韔不)
　(忘戰也雖然義則動不義則止豈若焚舟破釡沈船/寘膽以干戈相尋者乎梁惠王欲報齊楚孟子教之)
　(省刑罰薄稅斂深耕易耨壯者以暇日修孝悌忠信/也臨川王氏曰禮者將以恩止爭且務修己而不責)
　(人不載􁃅韔如鄭/義則禮亦悖矣)
○國亡大縣邑公卿大夫士皆厭冠哭於大廟三日君
不舉或曰君舉而哭於后土(厭干葉切/大音泰)
　(鄭氏曰軍敗喪地以喪歸也厭冠今喪冠后土社也/孔氏曰亡失也軍敗亡失土邑也公孤也大國之孤)
　(四命曰公失地為先祖所哀故哭於大廟也舉謂舉/樂臣入廟三日哭君亦三日不舉樂庾蔚云舉謂舉)
　(饌殺牲盛饌曰舉又有或人言君亦/舉而自於社中哭之社王土故也)
○有焚其先人之室則三日哭故曰新宫火亦三日哭
　(鄭氏曰謂火燒其宗廟哭者哀精神之有虧傷新/宫火在魯成三年孔氏曰新宫者魯宣公廟人火)
　(曰火天火曰災山隂陸氏/曰春秋書新宮灾諱火爾)
○孔子惡野哭者(惡去/聲)
　(鄭氏曰為其變衆周禮銜枚氏掌禁野叫呼歎嗚於/國中者行歌哭於國中之道者孔氏曰哭非其地謂)
　(之野張子曰為有服者之喪不哭諸家而哭於野是/惡凶事也孔子惡野哭者謂此所知自當哭於野若)
　(奔喪安得不哭于道方氏曰孔子嘗言所知吾哭諸/野豈其惡之哉子蒲死哭者呼滅子臯曰若是野哉)
　(孔子之所惡者如此廬陵/胡氏曰哭不以禮為野)
○孔子過泰山側有婦人哭於墓者而哀夫子式而聽
之使子路問之曰子之哭也壹似重有憂者而曰然昔
者吾舅死於虎吾夫又死焉今吾子又死焉夫子曰何
為不去也曰無苛政夫子曰小子識之苛政猛於虎也
(重直用切/識㑹志切)
　(夫子式而聽之者怪其哀甚也而曰然而猶乃也夫/之父曰舅孔氏曰壹者決定之辭言子之哭也一似)
　(重疊有憂喪者婦人哭畢乃答曰然方氏曰虎之害/人機罟檻穽能制之深宫固門能逃之政之害人也)
　(無可制之械焉無可逃之地焉此泰山婦人所以寧/遭虎之累傷而不忍舍其政之無苛也揚雄之論酷)
　(吏曰虎哉虎哉角而/翼者也與此意同)
○子路去魯謂顔淵曰何以贈我曰吾聞之也去國則
哭於墓而后行反其國不哭展墓而入謂子路曰何以
處我子路曰吾聞之也過墓則式過祀則下
　(鄭氏曰贈送也無君事主於孝哭哀去也展省視也/處猶知也居者主於敬孔氏曰若有君事去國則不)
　(得哭墓故曲禮云君言不宿於家過墓謂它家墳壟/祀謂神位有屋樹者居無事主恭敬故或式或下也)
　(它墳尚式則已先祖墳墓當下也方氏曰行故曰贈/居故曰處哭墓展墓所以存愛行者之禮也式墓下)
　(杞所以存敬/居者之禮也)
○有子問於曽子曰問喪於夫子乎曰聞之矣喪欲速
貧死欲速朽有子曰是非君子之言也曾子曰參也聞
諸夫子也有子又曰是非君子之言也曾子曰參也與
子游聞之有子曰然然則夫子有為言之也(喪去聲/為去聲)
　(鄭氏曰夫子卒後問此庶有異聞也貧朽非人所欲/孔氏曰有子唯問喪不問死曽子以喪死俱為惡事)
　(貧朽又事類相似故遂言之有子以夫子必不為此/言故云是非君子之言也澄曰曽子以有子不然其)
　(言乃云此是嘗聞於夫子者有子又不以為然曾子/乃云與子游俱嘗聞之援子游為證以明夫子之實)
　(有是言也有子乃謂夫子之言若/果如此必是有為而言非正言也)
曾子以斯言告於子游子游曰甚哉有子之言似夫子
也昔者夫子居於宋見桓司馬自為石椁三年而不成
夫子曰若是其靡也死不如速朽之愈也死之欲速朽
為桓司馬言之也南宫敬叔反必載寳而朝夫子曰若
是其貨也喪不如速貧之愈也喪之欲速貧為敬叔言
之也(為桓為敬云/偽切朝音潮)
　(鄭氏曰桓司馬宋向戌之孫名魋靡侈也敬叔魯孟/蓓子之子仲孫閱葢嘗失位去國得反載其寳來朝)
　(於君澄曰夫子速貧速朽之言雖曽子與子游俱嘗/聞之然曽子之所聞者略子游之所聞者詳會子不)
　(知夫子有為而言而子游知之曽子以有子有為而/言之言告子游而子游歎服有子能得夫子之意故)
　(謂其言之似夫子也自猶獨也天子至於庶人皆是/木椁慮其易朽腐而獨自為石椁也三年而不成者)
　(成之難費財多也愈猶云勝也反昔去國今復還也/必載寳而朝者葢前時委棄家財而去在外無可資)
　(用今再反國懲艾前事故常以寳貨隨身雖每日朝/君車上亦載寳貨儻被君放逐而出則有寳貨不至)
　(貧乏也貨謂徇貨也桓魋之獨以石為椁也恐身死/之後速朽腐爾夫子以其欲不朽而侈靡費財若是)
　(謂不如不為彼之靡而寧死後速朽腐者之勝於彼/也敬叔之常以寳隨身也恐位喪之後速貧乏爾夫)
　(子以其欲不貧而徇貨繫戀若是謂不如不為彼之/貨而寧喪後速貧乏者之勝於彼也曰不如曰愈與)
　(與其不孫也寧固之辭意同兩皆不許此差善於彼/而已夫以夫子之所不許遽執以為夫子之正言宜)
　(有子之不以為然也此二語不同時聞者聫比前後/所言加以欲字失夫子之意矣曽子亦隨衆所聞而)
　(不審/也)
曽子以子㳺之言告於有子有子曰然吾固曰非夫子
之言也曽子曰子何以知之有子曰夫子制於中都四
寸之棺五寸之椁以斯知不欲速朽也昔者夫子失魯
司寇將之荆葢先之以子夏又申之以冉有以斯知不
欲速貧也
　(曽子因子游之言而知夫子二言果皆有為還以子/游之言告於有子嘉其所見之是也又問有子何以)
　(能知夫子不欲速貧速朽之意有子遂言夫子為中/都宰時為民定制庶人棺厚四寸外椁加厚一寸使)
　(民送死無憾則非墨氏之薄𦵏恝然忍俟朽腐者也/將徃應楚昭王聘時先使子夏徃再使冉有徃意在)
　(仕楚得禄則非隠者之窮居安然甘受貧困者也葢/聖人之道依乎中庸以石為椁唯恐速朽者固非桐)
　(棺三寸而無椁不恤其朽者亦非於朝載寳唯恐速/貧者固非遯世終身而無禄不恤其貧者亦非也鄭)
　(氏曰中都魯邑名孔子為之宰為民作制將應聘於/楚汲汲於仕得禄孔氏曰按孔子世家定公九年孔)
　(子年五十一為中都宰由中都宰為司空由司空為/司寇十四年齊人歸女樂孔子去魯適衛從衛適陳)
　(過匡匡人圍之去過蒲反于衛去衛過曹適宋宋桓/魋欲殺之去宋適鄭去鄭適陳居三歳又適衛不見)
　(用將西見趙簡子至河聞殺竇鳴犢與舜華又反于/衛復如陳時哀公三年孔子年六十明年孔子自陳)
　(遷于蔡三歳在陳蔡之間楚使人聘孔子使子貢至/楚楚迎孔子將封之令尹子西諫而止是歳楚昭王)
　(卒孔子之楚反于衛時哀公六年孔子年六十三失/司寇在定十四年之楚在哀六年其間年月甚逺而)
　(云失魯司寇將之荆者謂哀六年孔子之荆是失魯/司寇之後非謂失司寇之年即之荆也曾子言速貧)
　(在前速朽在後而子游之答先死後喪隨孔子所見/而言之先後也宰中都制棺椁不欲速朽其事在先)
　(使子貢冉有適楚不欲速貧其事在後故/有子之言亦隨夫子之事而為前後也)
○曾子曰晏子可謂知禮也已恭敬之有焉
　(鄭氏曰禮者敬而已矣澄曰恭在貌敬在心凡貌恭/則心必敬心敬則貌必恭二者一有則俱有晏子有)
　(恭敬以持已接物得禮之/本而曽子以為知禮也)
有若曰晏子一狐裘三十年遣車一乘及墓而反國君
七个遣車七乘大夫五个遣車五乘晏子焉知禮(遣乘/並去)
(聲焉於/䖍切)
　(鄭氏曰言其大儉逼下非之及墓而反言其既窆則/歸不留賓客有事也人臣賜車馬者乃得有遣車遣)
　(車之差大夫五諸侯七則天子九諸侯不以命數喪/數略也个謂所包遣奠牲體之數也孔氏曰狐裘貴)
　(輕新而一裘三十年其父晏桓子是大夫遣車五乘/而唯用一乘以𦵏故鄭云大儉逼下也大儉解三十)
　(年一裘逼下解一乘也下謂其子及凡在己下者大/夫五乘適子三乘今其父自用一乘則其子便無是)
　(逼下也及墓謂𦵏時也按士禮乃窆主人哭踊襲贈/用制幣拜稽顙踊如初卒袒拜賓賓出則拜送藏器)
　(與見藏苞筲加抗席抗木實土主人拜鄉人乃反哭/葢窆後孝子贈幣辭親畢而親情賓客應送别别竟)
　(乃反晏子既窆贈幣拜稽顙踊訖即還不復拜賓送/賓賓客盡去故鄭云不留賓客有事也有子更舉國)
　(君大夫正禮以證晏子失禮所包牲體士少牢包三/个苞牲皆用左胖取下體前脛折取臂臑後脛折取)
　(骼一牲取三體少牢則六體分為三個一個有二體/大夫以上用大牢凡九體大夫分為十五段三段為)
　(一包凡五包諸侯分為二十一段凡七包天子分為/二十七段凡九包尊者所取三體其肉多卑者雖取)
　(三體其肉少晏子不從禮數故云焉知禮也澄曰注/疏以遣車一乘及墓而反為二事其解及墓而反費)
　(辭而義不明竊詳八字只是一句非二事也一狐裘/三其年言其儉於身也遣車一乘及墓而反言其儉)
　(於親也及墓猶云至墓謂但以遣車一乘及於墓所/藏之墓中而遄反哭也禮於窆後辭親拜賓竟使藏)
　(器藏器實土竟始反哭大夫遣車五乘者所藏多費/時久實土晚則反哭遲今晏子止用遣車一乘及墓)
　(藏之其禮簡費時不多實土早則反哭速也曾子言/禮之本故以其恭敬而謂之知禮有子言禮之文故)
　(以其儉不中禮而謂之/焉知禮二子之言皆是)
曾子曰國無道君子恥盈禮焉國奢則示之以儉國儉
則示之以禮
　(鄭氏曰時齊方奢矯之是也長樂陳氏曰國奢則示/以儉者時之過則矯之以不及也國儉則示以禮者)
　(時之不及則救之以中也澄曰國無道謂上自君身/下至民俗皆驕侈滛縱也盈滿也謂於禮之當然者)
　(亦減殺而不使得盈滿如正禮也有子詆晏子之儉/為不知禮故曽子言君子處無道之國以一身自盈)
　(於禮而不能矯時之弊為恥也齊國素奢奢者於禮/有過無不及則晏子躬行率先示以不及乎禮之儉)
　(儉者非禮之正矯時而已若國俗素儉者於禮無過/有不及則當躬行率先示以正合乎中之禮禮者得)
　(禮之正無過無不及者也前云恭敬則許其知禮/後云示儉則不許其為禮曾子之言未嘗偏黨也)
○晉獻文子成室晉大夫發焉張老曰美哉輪焉美哉
奐焉歌於斯哭於斯聚國族於斯文子曰武也得歌於
斯哭於斯聚國族於斯是全要領以從先大夫於九亰
也北面再拜稽首君子謂之善頌善禱(要一遥切亰讀/作原或如字)
　(鄭氏曰文子趙武也作室成晉君獻之謂賀也諸大/夫亦發禮以徃輪輪囷言髙大奐言衆多心譏其奢)
　(也言此者祭祀死喪燕㑹於此足矣欲防其後復為/全要領者免於刑誅也亰當為原葢字之誤晉卿大)
　(夫之𦵏地在九原善頌謂張老之言善禱謂文子之/言禱求也孔氏曰晉君既賀朝庭大夫並發禮從君)
　(徃賀之張老亦徃慶之一大夫也心譏文子宫室飾/麗佯美之也奐文章貌煥爛衆多也歌祭祀時奏樂)
　(也大夫祭無樂春秋時或有之也斯此也哭居䘮哭/泣位也聚國族燕國賓及㑹宗族也於斯者始終永)
　(足勿再造作也領頸也古者罪重要斬罪輕頸刑也/先大夫謂文子父祖以其世為大夫故稱父祖為先)
　(大夫也九原文子家世舊𦵏地也文子覺譏故稱名/述張老語言若得保此宅以歌哭終餘年是完全要)
　(領夀終而卒以從先大夫𦵏於九原也辭畢稽首受/諫也北面者在堂禮也鄉飲酒禮賓主皆北面拜張)
　(老因美而譏之為善頌文子聞過即服而拜為善禱/澄曰輪謂室之深廣從之深為輪横之廣為廣言輪)
　(以該廣也奐謂室之華麗與煥乎有文章之煥通稱/人之善曰頌求己之福曰禱方氏曰發謂以禮落成)
　(楚子成章華之臺願與諸侯落之葢發與落皆有始/意九京即九原指其冢之髙曰京指其地之廣曰原)
　(廬陵胡氏曰謂晉君賀其成室為/獻恐非或趙武諡獻文爾當考)
○趙文子與叔譽觀乎九原文子曰死者如可作也吾
誰與歸叔譽曰其陽處父乎文子曰行并植於晉國不
没其身其知不足稱也其舅犯乎文子曰見利不顧其
君其仁不足稱也我則隨武子乎利其君不忘其身謀
其身不遺其友晉人謂文子知人(并必正切植直/吏切知音智)
　(鄭氏曰叔譽叔向也晉羊舌大夫之孫名肸作起也/陽處父襄公之太傳并猶專也植或為時剛而專己)
　(為狐射姑所殺没絡也舅犯久與文公辟難至將反/國無安君之心及河授璧詐請亡要君以利武子士)
　(㑹也食邑於隨范字季謂文子知人者見其所善於/前則知其來所舉孔氏曰羊舌邑名晉公族為大夫)
　(生職職生叔向文子云此處先世大夫死者既衆假/令可起而生吾於衆大夫之内誰最賢可以與歸按)
　(左傳文五年寗嬴從陽處父及温而還其妻問之嬴/曰夫子剛文六年晉蒐於夷使狐射姑將中軍趙盾)
　(佐之陽處父至自温改蒐于董易中軍以趙盾為將/狐射姑卻為佐狐射姑恨之使續鞫居殺陽處父并)
　(謂并它事以為已有專權也植謂剛也文子言處父/行專權剛强於晉國自招禍害不得以理終殁其身)
　(是無知以防身逺害也僖五年文公辟驪姬之難二/十四年反國及河子犯以璧授公子曰臣負羈絏從)
　(君廵於天下臣之罪甚多臣猶知之而况君乎請由/此亡公子曰所反國不與舅氏同心者有如白水文)
　(子言舅犯見君反國恐不與己利禄遂不顧其君詐/欲奔去要君求利是無仁心愛念其君也利其君謂)
　(進思盡忠不忘其身謂保全父母遺體凡人利君者/多性行偏特不顧其身謀身者多獨善於己遺棄故)
　(舊隨武子𢎞廣周備既能利君又能不忘其身既能/謀身又能不遺其友左傳㐮二十七年論范武子之)
　(德謂夫子之家事治言於晉國無隠情無隠情則利/君也家事治則不忘身也然文七年士㑹與先蔑俱)
　(迎公子雍在秦三年不見先蔑後士㑹還晉遂不見/先蔑而歸是遺其友也而云不遺者彼共先蔑迎公)
　(子雍懼其同罪禍及於己故不見之非是無故相遺/也澄曰孔疏以士㑹不見先蔑為遺其友非也此正)
　(是謀身不遺友之一事葢晉使先蔑士㑹迎公子雍/於秦既而背之遂敗秦師則晉失信獲罪於秦矣秦)
　(若怒晉而怒其使則二人俱不免於罪幸秦穆寛容/之儻士㑹數見先蔑似若有謀秦必生疑於身於友)
　(俱有禍害故在秦不見之也及士㑹還晉若見先蔑/秦必疑先蔑與知士㑹逃歸之情亦將累及先蔑故)
　(還晉亦不見之也葢唯恐因己之見使秦疑先蔑而/或受禍害也并植二字未詳姑從鄭注并猶兼也如)
　(子路之兼人植謂剛直挺立如木之植國語作亷直/疑是并葢亷字缺損植葢直字増多也其舅犯之上)
　(無叔譽曰省文記者記文子與叔譽之言而特以晉/人謂文子知人一句結之於後也方氏曰武子有利)
　(君之仁又有不忘身之知異夫處父矣有/謀身之知又有不遺友之仁異乎舅犯矣)
文子其中退然如不勝衣其言呐呐然如不出諸其口
所舉於晉國管庫之士七十有餘家生不交利死不屬
其子焉(退然或作追亦音退勝/音升呐如悦切屬音燭)
　(鄭氏曰中身也鄉射記曰弓二寸以為矦中退和柔/貌或為妥呐呐舒小貌管鍵也庫物所藏管庫之士)
　(府史以下官長所置也舉之於君以為大夫士也不/交利亷也不屬其子潔也方氏曰進為强退為弱如)
　(不勝衣弱也澄曰言文子身形雖不强壯口語雖不/敏給而其行之善如此所舉於司管籥守庫藏之賤)
　(人升為大夫士而有家者七十有餘謂衆多也人有/才能雖賤必舉此其利君之忠也生則於利無所欲)
　(死則於子無所私此其謀身之介也記者既言晉人/謂文子知人因遂頌美文子以終上文之意孔氏曰)
　(文子生存之日不交渉於利臨死之時不私屬其子/於君及朝廷然其成室被張老譏樂奏肆夏失禮所)
　(從始禮記顯其奢僣晉為覇主總領諸侯武為晉相/光顯威德事勢須然無廢其行之善李氏曰文子之)
　(所慕止於隨㑹故所舉止於晉國止於管/庫之士而謂之知人者止於晉人而已矣)
○魯人有周豐也者哀公執摯請見之而曰不可公曰
我其己夫(夫音/扶)
　(鄭氏曰摯禽摯也諸侯而用禽摯降尊就卑之義下/賢也不可者辭君以尊見卑也士禮先生異爵者請)
　(見之則辭已止/也重强變賢也)
使人問焉曰有虞氏未施信於民而民信之夏后氏未
施敬於民而民敬之何施而得斯於民也
　(問謂使人以物徃遺之而因致所欲言也施謂施行/信謂誠實敬謂慤謹斯此也謂此信敬虞夏之時未)
　(嘗施教信教敬之令於民而民皆自然信敬不知教/令之外何所施行而能得此信敬於民也帝之世言)
　(信謂其情之實也王之/世言敬謂其行之謹也)
對曰墟墓之間未施哀於民而民哀社稷宗廟之中未
施敬於民而民敬殷人作誓而民始畔周人作㑹而民
始疑茍無禮義忠信誠慤之心以涖之雖固結之民其
不解乎(墟去/魚切)
　(鄭氏曰墟毁滅無後之地言民見悲哀之處則悲哀/見莊敬之處則莊敬非必有使之者孔氏曰周豐之)
　(意以虞之與夏由行信敬於己民自學之不須設言/號令故人在丘墟墳墓間悲哀之處未施教使之哀)
　(而民自哀人在社稷宗廟中嚴敬之處未施教使之/敬而民自敬民之從君在君所行不在言也若身不)
　(行言亦無益方氏曰墟墓宗廟社稷無情於感民而/民哀敬殷誓周㑹有心於制民而民畔疑周豐欲哀)
　(公修信敬以感民而已澄曰此信此敬民心固有一/有所感發則其心油然而生民心之信敬君心所同)
　(然也虞夏之君亦惟盡其信敬之道於己以感發其/民而民自興信興敬不待施教令也誓者戒衆之辭)
　(㑹者聚衆之事凡戒衆者必㑹聚之凡聚衆者必誓/戒之誓必有㑹㑹必有誓二者互相備殷人之誓葢)
　(欲於誓之之㑹而糾合協比之也反不能使之合而/民心離故曰畔周人之㑹葢欲於㑹之之誓而曉喻)
　(勑勵之也反不能使之喻而民心惑故曰疑以此見/殷周之言教不如虞夏之身先也然此特殷周末世)
　(所為爾如湯之誓武王之㑹民豈有畔而疑者哉苟/猶云若也禮義之慤謂敬也忠信之誠謂信也人君)
　(若無此心以臨涖其民而感發之雖欲以誓㑹丁寜/之言教堅固而結之使不解散然無身教之本而徒)
　(恃言教之未民其有/不解散而畔疑者乎)
○歳旱穆公召縣子而問然曰天久不雨吾欲㬥尪而
奚若曰天則不雨而㬥人之疾子虐毋乃不可與然則
吾欲㬥巫而奚若曰天則不雨而望之愚婦人於以求
之毋乃已疏乎徙市則奚若曰天子崩巷市七日諸疾
薨巷市三日為之徙市不亦可乎(縣音𤣥㬥歩卜切尪/烏光切與音余為去)
(聲/)
　(鄭氏曰然之言焉也尪者面鄉天覬天哀而雨之奚/若何如也錮疾人之所哀㬥之是虐巫主接神亦覬)
　(天哀而雨之春秋傳説巫在女曰巫在男曰覡周禮/女巫旱暵則舞雩已猶甚也徙市者庶人之喪禮今)
　(徙市是憂戚於旱若喪孔氏曰已疏言甚疏遠於求/雨之道理天子諸侯之喪必巷市者以庶人憂戚無)
　(復求覔財利要有急須之物不得不求故於邑里之/内而為巷市今徙市若居天子諸侯之喪也山隂陸)
　(氏曰問然問其所以然長樂陳氏曰先王之於旱也/内則責諸己外則求諸神責諸己則有成湯之事宣)
　(王之行求諸神則巫以女巫舞以皇舞祭以雩禮以/牲璧責諸己者本也求諸神者則以為文而已穆公)
　(不能責諸己又不知求諸神/而欲㬥尪與巫豈不惑哉)
○齊大饑黔敖為食於路以待餓者而食之有餓者䝉
袂輯屨貿貿然來黔敖左奉食右執飲曰嗟來食揚其
目而視之曰予唯不食嗟來之食以至於斯也從而謝
焉終不食而死曾子聞之曰㣲與其嗟也可去其謝也
可食(為食而食奉食並音/嗣奉芳勇切與音余)
　(鄭氏曰䝉袂不欲見人也輯斂也斂屨力憊不能屨/也貿貿目不明之貌嗟來食雖閔而呼之非敬辭從)
　(猶就也㣲猶無也無與指其狂狷之辭孔氏曰與語/助黔敖見餓者困嗟愍而呼之來食餓者聞其嗟己)
　(無敬己之心於是發怒揚舉其目而視之曰予惟不/食嗟來無禮之食以至於此病困怒而遂去黔敖從)
　(逐其後辭謝焉餓者終不食而死曽子言餓者無如/是與初時無禮之嗟也可怒之而去其終有禮之謝)
　(也可反迴而食黄氏曰曽子之言乃舉世千萬人所/同之心也餓夫之操豈在於斯乎葢以衰亂之世君)
　(昏政㬥災沴荐至賢者不樂其生於世故詩云知我/如此不如無生苟從曽子之言謝而復食豈若不屈)
　(其操不受其辱身雖一死而義存千古乎不然作記/之人從何而載之使千載而下施小惠者不敢矜傲)
　(竊幸苟生之人脅肩諂笑之輩聞其志則心寒股栗/知所愧恥豈不盛哉廬陵胡氏曰今人之急於禄食)
　(嗟而不去不謝而食者多矣視餓者有愧矣方氏曰/饑言歳餓言人澄曰為食奉食食飯也目不明之瞀)
　(敄下從目貿易財貨之貿􁂐下從貝此貿貿同聲之/字通用嗟者閔之之辭來者呼之之辭曽子之言君)
　(子之中餓者之/操賢者之過也)
○工尹商陽與陳棄疾追吳師及之陳棄疾謂工尹商
陽曰王事也子手弓而可手弓子射之射之斃一人韔
弓又及謂之又斃二人每斃一人揜其目止其御曰朝
不坐燕不與殺三人亦足以反命矣孔子曰殺人之中
又有禮焉(射食亦切朝/音朝與音豫)
　(鄭氏曰工尹官名棄疾楚公子棄疾也魯昭八年楚/師滅陳縣之因號焉至十二年楚子使蕩侯潘子司)
　(馬督囂尹午陵尹喜圍徐以懼吳於時有吳師商陽/仁不忍傷人棄疾以王事勸之斃仆也韔韜也韔弓)
　(不忍復射也掩其目不忍視之也朝燕於寢大夫坐/於上士立於下商陽與御者皆士也兵車參乘射者)
　(在左戈盾在右御在中央孔子曰有禮焉善之也方/氏曰手弓謂以手執之猶公羊傳所謂手劍也孔氏)
　(曰按左傳棄疾不與圍徐又不見有吳師手弓者令/其彀弓而射也殺人之中有禮者韔弓掩目等是也)
　(傳云戎昭果毅商陽行仁而孔子善之者彼謂勍敵/與我决戰雖及胡耉獲則殺之此謂吳師既走而遂)
　(之則不逐奔之義故為有禮也臨川王氏曰春秋末/世諸侯無義戰士庶人不幸而在軍旅之間君命既)
　(不可廢謂之强戰則又為與於不仁如商陽者可也/是以孔子善之也長樂陳氏曰從君之大義而忘己)
　(之不忍君子之所不為行己之不忍而廢君之命君/子之所不敢楚工尹商陽追吳師而射之每斃一人)
　(則掩其目其所不忍仁也不廢君命義也禮者仁義/而已孔子所以謂之有禮也大夫於朝則坐於燕則)
　(與故其責重士於朝則立於燕則不與故其責輕商/陽所殺止於三者姑以成禮而已然則朝坐燕與為)
　(商陽者如之何曰必陳善以閉邪引君以當道有所/不戰戰之所以止戰有所不殺殺之所以止殺庸有)
　(不義之舉哉商陽以楚為不義而不去何也君子去/處有道廢興有命天下皆齊也陳文子去齊孔子不)
　(以為仁天下皆魯也柳下惠不去魯孟子不以為非/聖天下皆楚也則商陽不去楚君子豈以為非禮哉)
　(廬陵胡氏曰殺敵為果易之戮也商陽殺敵不果而/云朝燕不與以私怨懟其君安得為有禮葢春秋無)
　(義戰彼善於此而已澄曰商陽有不忍之仁又頗知/不逐奔之義棄疾使之手弓而後手弓使之射而後)
　(射斃一人遄韔其弓謂之者棄疾復使之射也而後/再射又斃二人毎殺必掩其目殺人甚非其心也故)
　(止御者令勿更逺追然己意非御所能知又難以語/之故曰朝不坐燕不與殺三人亦足以反命聊為此)
　(言以止其御非是忿其位卑而不盡力多殺也胡邦/衡以不果於殺罪之又以怨懟其君入其罪所見與)
　(孔子異矣王陳葢合於/春秋及孟子之意者哉)
○吳侵陳斬祀殺厲師還出竟陳行人儀使於師夫差
謂太宰嚭曰是夫也多言盍嘗問焉師必有名人之稱
斯師也者則謂之何行人儀曰古之侵伐者不斬祀不
殺厲不獲二毛今斯師也殺厲與其不謂之殺厲之師
與太宰嚭曰反爾地歸爾子則謂之何曰君王討敝邑
之罪又矜而赦之師與有無名乎(還音旋夫音扶嚭/普被切與音余)
　(舊本云陳太宰嚭使於師夫差謂行人儀曰鄱陽洪/氏曰按嚭乃吳夫差之宰陳遣使者正用行人則儀)
　(乃陳臣也記禮者簡䇿差互更錯其名當云陳行人/儀使於師夫差使太宰嚭問之澄按洪氏正千載之)
　(訛今從其説兩易二人之名又有太宰嚭三字舊本/在曰古之侵伐者之上今移在曰反爾地之上而孔)
　(疏凡用二人之名者亦皆為之兩易則文義協順矣/鄭氏曰吳侵陳以魯哀元年秋祀神位有屋樹者厲)
　(疫病行人太宰官名也夫差吳子光之子盍何不也/嘗猶試也夫差修舊怨庶幾其師有善名獲謂係虜)
　(之二毛鬢髮班白者其不謂之殺厲之師與欲㣲切/之故其言似若不審然正言殺厲重人歸爾子謂所)
　(獲民臣君王者吳楚僣號稱王也師與有無名乎又/㣲勸之終其意孔氏曰初吳子光伐楚召陳懷公懷)
　(公不從夫差克越乃修先君之怨而侵陳是夫謂行/人儀夫差謂何不試問我修先君之怨而興此師必)
　(有善名在外衆人稱此師則謂之何欲令太宰嚭以/此問行人儀也不斬祀不殺厲不獲二毛此古之侵)
　(伐者以至勝攻至㬥用兵如此行人儀特舉古之禮/以駁吳師之惡殺厲重於斬祀故譏殺厲以㣲切之)
　(意欲得吳哀矜吳反地歸子其事既善則師豈有無/善名乎言必有善名也是又㣲勸之終其欲哀矜之)
　(意澄曰夫差内行惡事而外欲得善名故令太宰嚭/問陳行人謂衆人稱我此行之師其名謂何行人儀)
　(名之以殺厲之師者欲吳人恥其名之惡而改悔也/吳太宰果有反地歸子之言則陳行人乘其好名之)
　(心而甘言/誘勸之也)
○邾婁定公之時有弑其父者有司以告公瞿然失席
曰是寡人之罪也曰寡人嘗學斷斯獄矣臣弑君凡在
官者殺無赦子弑父凡在宫者殺無赦殺其人壞其室
洿其宫而豬焉葢君踰月而后舉爵(婁龍朱切瞿俱遇/切斷丁亂切壞音)
(怪洿音烏/豬音誅)
　(廬陵胡氏曰春秋弑逆多矣唯邾無弑逆之事故邾/定公以為非常而驚也鄭氏曰定公貜且也魯文十)
　(四年即位民之無禮教之罪故曰寡人之罪也臣弑/君子弑父諸臣子孫皆得殺之壞其室瀦其宫明其)
　(大逆不欲人復處之踰月而後舉爵自貶損也孔氏/曰凡在官者言諸臣凡在宫者言子孫瀦是聚水之)
　(名洿其宫而瀦焉謂掘其宫使水聚積也澄曰凡在/官凡在宫謂被弑者之羣臣子孫非謂行弑者之羣)
　(臣子孫也赦謂縱之逸去也弑君弑父之賊凡在官/在官者當即時殺之不可緩誅逸賊故曰無赦無赦)
　(謂毋令縱逸也宋萬弑閔公縱令出奔陳君子以為/宋無臣子也陸農師謂同一官府之人亦坐弑君之)
　(罪果是逆賊之黨則自應殺之無赦若不豫弑謀而/一府一宫之人皆連坐刑不亦濫乎春秋誅亂臣賊)
　(子之法不聞有此山隂陸氏曰凡在官者殺無赦謂/弑君者同一官府亦坐焉爾弑父放此鄭氏謂弑父)
　(者凡在宫子孫皆得殺之是/父子兄弟相殺終無己時也)
○子夏問於孔子曰居父母之仇如之何夫子曰寢苫
枕干不仕弗與共天下也遇諸市朝不反兵而鬬曰請
問居昆弟之仇如之何仕弗與共國銜君命而使雖遇
之不鬬曰請問居從父昆弟之仇如之何曰不為魁主
人能則執兵而陪其後(苫尺沾切枕去聲朝音/潮使色事切從去聲)
　(鄭氏曰居父母之仇雖除喪居處猶若喪也干盾也/弗與共天下不與並生也不反兵雖適市朝不釋兵)
　(也昆弟之仇銜君命則不鬬為負而廢君命也不為/魁魁猶首也天文北斗魁為首杓為末執兵陪其後)
　(為其負當成之孔氏曰身常帶矣雖在市朝不待反/還取兵而鬬也然朝在公門之内兵器不入令得持)
　(兵者但有公事之處皆謂之朝爾曲禮云兄弟之讎/不反兵此父母之仇云不反兵者父母兄弟之仇皆)
　(不反兵也此兄弟之仇㨿身仕為君命出使而不鬬/二文相互乃足從父昆弟既不為報仇魁首若主人)
　(能自報之則執兵陪助其後也方氏曰寢苫則常以/喪禮自處枕干則常以戎事自防不仕則不暇事人)
　(而事事也弗與共天下則與弗共戴天同義市朝非/戰鬬之處遇諸市朝猶不反兵而鬬則無所徃而不)
　(執兵矣由其恩之至重故報仇之義如此仕弗與共/國則雖事人而事事亦恥與之相遇也銜君命而使)
　(遇之不鬬則不敢以私讎妨公事也由其恩殺於父/母也曲禮言交㳺之讎而不及從父昆弟此言從父)
　(昆弟之仇而不及交游者葢交遊之讎猶不同國則/從父昆弟可知矣於從父昆弟且不為魁則與交逰)
　(不為魁可知矣/其言互相備也)
○仲尼之畜狗死使子貢埋之曰吾聞之也敝帷不棄
為埋馬也敝葢不棄為埋狗也丘也貧無葢於其封也
亦與之席毋使其首陷焉(畜許六切為云偽/切封音窆予音與)
　(鄭氏曰畜狗廵守封當為窆陷為没於土方氏曰衆/體皆不欲没於土特以首為言者以衆體之所貴尤)
　(不欲没於土也家語言仲尼將行雨而無葢以貧故/無葢也石林葉氏曰帷葢近於身以為障蔽者也犬)
　(馬畜於家以為代禦者也障蔽者弊所不敢/棄而代禦者死用以埋之仁之至義之盡也)
　路馬死埋之以帷
　(鄭氏曰路馬君所乘者其它狗馬不能以帷葢方氏/曰魯昭公乘馬塹而死乃以帷裹之澄曰上文記仲)
　(尼埋畜狗之事記者遂/并記國君埋乘馬之法)
　　　右附記雜事雜辭凡二十三節
　
　
　
　
　
　
　
　
　
　
　
　
　禮記纂言卷十四下
欽定四庫全書
　禮記纂言卷十四下　　　　元　吳澄　撰
　　檀弓
衛獻公岀奔反於衞及郊將班邑於從者而後入柳莊
曰如皆守社稷則孰執羈靮而從如皆從則孰守社稷
君及其國而有私也毋乃不可乎弗果班(從才用切/靮音的)
　(鄭氏曰獻公以魯襄十四年出奔齊二十六年復歸/於衞欲賞從者以懼居者柳莊言從守若一有私則)
　(生怨靮靷也孔氏曰左傳云獻公反國使人責太叔/儀故鄭言懼居者長樂陳氏曰晉文公之賞從亡而)
　(辭見守藏者楚昭王之賞從亡而及於屠羊說衞獻/公之厚從亡而及郊將班邑皆徇於私而不知公蔽)
　(於近而不知逺也葢居者守君之社稷行者執君之/羈絏勞逸雖殊而功則一其可厚此而薄彼哉此柳)
　(莊所以諫獻公也臧武仲曰衞君之奔有太叔儀以/守有母弟鱄以出或撫其内或營其外其無歸乎是)
　(内外之功一也方氏曰羈以絡馬靮以鞚馬以其從/君而奔故以執羈靮言之澄曰此一節非言䘮禮當)
　(在附記雜事雜辭章内以其為下文獻公徃/襚起義故依舊本連下一節而不易其次)
○衞有太史曰柳莊寢疾公曰若疾革雖當祭必告公
再拜稽首請於尸曰有臣柳莊也者非寡人之臣社稷
之臣也聞之死請徃不釋服而徃遂以襚之與之邑裘
氏與縣潘氏書而納諸棺曰世世萬子孫毋變也(革音/棘)
　(鄭氏曰革急也請於尸急弔賢者也脫祭服以襚臣/親賢也以此襚之者以其不用襲也凡襚以斂裘縣)
　(潘邑名所以厚賢也孔氏曰柳莊為衞太史寢疾其/家以告公報之曰若疾急雖當我祭必須告也其後)
　(柳莊果當公祭之時卒而來告公祭事雖了與尸為/禮未畢故再拜稽首請於尸而徃弔也按禮君入廟)
　(門全為臣得言寡人者記禮者之言也澄曰獻公不/得為衞之賢君何能親賢厚賢如鄭注所云哉柳莊)
　(唯有諌班邑於從者一事可取爾它無事實不見其/賢否何如其果可與吳季札所善蘧瑗史鰌公子荆)
　(之諸賢為儔乎觀獻公與公孫夀餘邑六十豈可謂/厚賢也私意而已矣然則柳莊之為獻公所親厚安)
　(知其非以從亡/之私愛而然歟)
○公叔文子卒其子戍請諡於君曰日月有時將葬矣
請所以易其名者君曰昔者衞國凶饑夫子為粥與國
之餓者是不亦惠乎昔者衞國有難夫子以其死衞寡
人不亦貞乎夫子聽衞國之政修其班制以與四鄰交
衞國之社稷不辱不亦文乎故謂夫子貞惠文子(難乃/旦切)
　(孔氏曰衞獻公生成子當當生文子㧞生存之日君/呼其名今既死將葬故請為之作諡易代其名按諡)
　(法愛民好與曰惠外内用情曰貞道徳博聞曰文鄭/氏曰諡者行之迹有時猶言有數也大夫士三月而)
　(葬君靈公也衞國有難謂魯昭公二十年盗殺衞侯/之兄縶也時齊豹作亂公如死鳥班制謂尊畢之差)
　(後不言貞惠者文足以兼之方氏曰班制古所有文/子特修其壤爾班言上下之次制言多少之節班制)
　(修故可與四鄰交社稷所以不辱廬陵胡氏曰春秋/書歸粟譏人臣私惠作福文子不佐其君振窮而私)
　(為粥不可也死衞君於經傳不見㨿史鰌勸文子執/臣禮則文子嘗不臣矣文子欲葬瑕丘恐不能修班)
　(制/)
○仲遂卒於垂壬午猶繹萬入去籥仲尼曰非禮也卿
卒不繹(去起/吕切)
　(鄭氏曰春秋經在宣八年仲遂魯莊公之子東門襄/仲先日辛巳有事于太廟而仲遂卒明日而繹非也)
　(萬干舞也籥籥舞也傳曰去其有聲者廢其無聲者/孔氏曰干舞武舞也籥舞文舞也鄭引公羊傳曰廢)
　(者廢置也謂置留之而不去也去籥舞以有聲故留/萬舞以無聲故澄曰注疏依公羊傳以萬為干舞武)
　(舞以籥為籥舞文舞按詩言公庭萬舞而下云左手/執籥是萬舞亦用籥也葢萬者武舞文舞之總名武)
　(舞用干文舞用籥萬入去籥者言文武二舞皆入就/萬舞中去其文舞吹籥之有聲者但存其武舞執干)
　(之無聲者爾方氏曰卿卒不繹猶者可以已之辭長/樂陳氏曰春秋之法當祭而卿卒則祭之日不用樂)
　(祭之明日不可以繹故叔弓之卒昭公去樂卒事君/子以為禮仲遂之卒宣公猶繹而萬入去籥君子以)
　(為非/禮也)
○知悼子卒未葬平公飲酒師曠李調侍鼓鐘杜蕢自
外來聞鐘聲曰安在曰在寢杜蕢入寢厯階而升酌曰
曠飲斯又酌曰調飲斯又酌堂上北面坐飲之降趨而
出平公呼而進之曰蕢曩者爾心或開予是以不與爾
言爾飲曠何也曰子卯不樂知悼子在堂斯其為子卯
也大矣曠也太師也不以詔是以飲之也爾飲調何也
曰調也君之䙝臣也為一飲一食忘君之疾是以飲之
也爾飲何也曰蕢也宰夫也非刀匕是共又敢與知防
是以飲之也平公曰寡人亦有過焉酌而飲寡人杜蕢
洗而揚觶公謂侍者曰如我死則必無廢斯爵也至于
今既畢獻斯揚觶謂之杜舉(知音志蕢苦怪切曠飲於/鴆切下飲斯飲曠飲調飲)
(寡人皆同不樂如字大師音太為一/云偽切共音供敢與音預觶之豉切)
　(鄭氏曰悼子晉大夫荀盈魯昭九年卒平公晉侯彪/也飲酒與羣臣燕侍與君飲也曰安在怪之也在寢)
　(謂燕於寢杜蕢三酌皆罰曩曏也謂始來入時開謂/諫爭有所發起紂以甲子死祭以乙卯亡王者謂之)
　(疾日不舉樂為吉事所以自戒懼雜記曰君於卿大/夫比葬不食肉比卒哭不舉樂是大臣䘮重於疾日)
　(大師典奏樂詔告也褻嬖也為一飲一食言調貪飲/食忘君之疾言近臣當規君疾憂也防禁放溢也平)
　(公聞義則服揚舉也揚觶舉爵於君禮揚作騰毋廢/斯爵欲後世以為戒畢獻獻賔與君也此爵遂因杜)
　(蕢為名謂之杜舉杜蕢或作屠蒯孔氏曰君有大臣/之䘮不得有作樂飲酒之事鼓猶奏也謂奏鐘樂平)
　(公呼蕢而進之曰汝曏者酌三酌是汝之心或開發/於子子望汝有諫是以不與汝言蕢言悼子之䘮在)
　(堂此其比子卯之忌為大調是嬖䙝之臣當規君過/唯欲燕會貪求一飲一食忘君違禮之疾而不諫非)
　(刀匕是共非猶不也蕢是宰夫不以共刀匕是職乃/敢侵官又與知防諫之事是以皆飲平公曰寡人亦)
　(有過酌而飲寡人杜蕢即洗而舉爵於君當時此事/在燕禮之初唯獻賔與君得杜蕢之言燕事即止公)
　(謂侍者云我死之後必無廢此爵恒留之為鑒戒故/至今燕禮獻賓獻君既畢之後於此揚觶謂之杜舉)
　(表明此爵實杜蒯所舉也左傳杜蕢作屠蒯杜屠蕢/蒯聲相近也左傳文與此小異亦所聞不同或互相)
　(足也澄曰與知防言與知防閑非禮之事長樂陳氏/曰先王制為䘮臣之禮與服則衰絰於膳則不舉於)
　(樂則弛縣與斂徃弔莫不盡禮悼子未葬平公飲酒/鼓鐘可乎此杜蕢所以譏也非杜蕢不能改平公之)
　(過於羣臣不言之際非平公/不能彰杜蕢之善於後世矣)
　　　右記君為大夫䘮之事凡五節
陽門之介夫死司城子罕入而哭之哀晉人之覘宋者
反報於晉侯曰陽門之介夫死而子罕哭之哀而民恱
殆不可伐也孔子聞之曰善哉覘國乎詩云凡民有喪
扶服救之雖微晉而已天下其孰能當之(說音曰扶/服音匍匐)
　(鄭氏曰陽門宋國門名介夫甲衛士宋以武公諱司/空為司城子罕戴公子樂甫術之後樂喜也覘窺視)
　(也孔子善覘國者之知微救猶助也微猶非也孔氏/曰介夫匹庶之人子罕國之卿相以貴哭賤感動民)
　(心皆喜悅若有人伐民必致死故云殆不可伐殆近/也疑辭引詩斷章凡民有喪陽門介夫死是也扶服)
　(而救助之子罕哭之哀是也言雖非晉天下更有强/於晉者誰能當之而已助語也澄曰晉人之覘宋者)
　(以為不可伐雖非晉人其誰以為可伐乎故曰天下/其孰能當之言誰敢與之敵也孔子嘗云仁不可為)
　(衆子罕葢亦一事之仁歟石林葉氏曰介夫至賤子/罕一哭之哀而晉國覘之不敢伐孔子以為天下莫)
　(能當故治國者不敢侮鰥寡而况於士民乎長樂陳/氏曰吳起吮一人之疽而鄰敵莫抗段熲裏一人之)
　(瘡而西羌頓平然則司城子罕哭一介夫而民悦豈/可伺隙抵巇而伐之哉仲尼在衞趙鞅折謀干木處)
　(魏秦人罷兵謝安在晉王猛知其不可伐季梁在隋/楚子之兵不敢加則子罕在宋而天下莫能當信矣)
　(山隂陸氏曰/匍匐手行也)
○哀公使人弔蕢尚遇諸道辟於路畫宫而受弔焉曽
子曰蕢尚不如杞梁之妻之知禮也齊莊公襲莒于奪
杞梁死焉其妻迎其柩於路而哭之哀莊公使人弔之
對曰君之臣不免於罪則將肆諸市朝而妻妾執君之
臣免於罪則有先人之敝廬在君無所辱命(蕢苦怪切/辟於婢亦)
(切畫音獲奪徒外/切市朝直遥切)
　(鄭氏曰哀公魯君畫宫畫地為宫象行弔禮於野非/魯襄二十二年齊侯襲莒杞植華還載甲夜入且于)
　(之隧梁即植也隧奪聲相近或為兊肆陳尸也大夫/以上於朝士於市執拘也無所辱命辭不受也春秋)
　(傳曰齊侯弔諸其室澄曰辟於路謂開辟道路而畫/為宫也蕢尚必是其父死於兵間故哀公使人弔而)
　(遇諸道於齊莊公使人弔杞梁之妻同君不待其䘮/至家而急弔之者哀其為國事而死也故曽子但責)
　(蕢尚不能如杞梁妻之不受弔而不責哀公之不當/弔於野方氏乃以弔人於道路為從簡便是責弔者)
　(之非而不責受弔者之非也與曽子之意異矣市朝/皆曠地露天杞梁妻言有罪而誅者乃陳其尸於曠)
　(地露天之處若非有罪則不當於曠地露天之野而/弔之也孔氏曰鄭注謂陳尸於朝於市者諸侯之大)
　(夫士也天子之臣則有爵者皆適甸師氏/不在朝天子之士宜在朝同諸侯之大夫)
○戰于郎公叔禺人遇負杖入保者息曰使之雖病也
任之雖重也君子不能為謀也士弗能死也不可我則
既言矣與其鄰重汪踦徃皆死焉魯人欲勿殤重汪踦
問於仲尼仲尼曰能執干戈以衛社稷雖欲勿殤也不
亦可乎(禺音遇為謀云偽切/重音童踦魚綺切)
　(鄭氏曰郎魯近邑哀十一年齊國書帥師伐我是也/公叔禺人昭公之子春秋傳曰務人遇見也保縣邑)
　(小城見走辟齊師將入保罷倦加其杖頸上兩手掖/之休息者使之病謂時徭役任之重謂時賦税君子)
　(謂卿大夫魯政既惡復無謀臣士又不能死難禺人/恥之欲敵齊師鄰鄰里也重皆當作童童未冠者之)
　(稱姓汪名踦皆奔敵死齊寇言魯人者死君事國為/斂𦵏見其死君事有士行欲以成人之喪治之孔氏)
　(曰按桓十年齊侯衞侯鄭伯來戰于郎哀十一年齊/國書帥師伐我春秋直云戰於郊此以為戰于郎者)
　(郎是郊頭近邑也昭公子公為即務人是作禺人者/禺務聲相近聲轉字異也禺人見國人走避齊師而)
　(言上以徭役使人雖疾团以賦稅責任人雖煩重若/能竭心盡力憂恤在下猶可無負愧今卿大夫不能)
　(為謀士又不能致死自全其身不愛民庶於理不可/也既嫌它不死欲自為致死云我已言之矣乃踐其)
　(言與鄰之童子汪踦徃赴齊師而死焉汪踦非是家/無親屬但哀其死難魯國衆人為斂𦵏依禮童子為)
　(殤魯人見其致死於敵欲無殤之而喪以成人意以/為疑問於仲尼仲尼謂其能執干戈以衛社稷可為)
　(不殤/也)
○魯莊公及宋人戰于乘丘縣賁父御卜國為右馬驚
敗績公隊佐車授綏公曰末之卜也縣賁父曰它日不
敗績而今敗績是無勇也遂死之圉人俗馬有流矢在
白肉公曰非其罪也遂誄之士之有誄自此始也(乘去/聲縣)
(音𤣥賁音奔隊直/類切綏息佳切)
　(鄭氏曰戰乘丘在魯莊公八年夏縣卜皆氏也右謂/車右勇力者為之馬驚奔失列戎車之貳曰佐授綏)
　(乗公也末之猶言㣲哉言卜國無勇也縣賁父言公/它曰戰其御馬未嘗驚奔二人遂赴敵而死圉人養)
　(馬者白肉股裡肉也公言流矢中馬非御與右之罪/遂誄其赴敵之功士有誄自此始記禮失所由來也)
　(澄曰誄者述其功行以哀之之辭如後世祭文之類/非諡也鄭注每解誄為諡非也長樂陳氏曰馬驚在)
　(御不在右莊公末卜不末縣記稱縣死而不言卜死/何耶莊公之末卜責其輕者以見其重者也記稱縣)
　(死即其責之所不及者以見其責之所及者也春秋/書敗宋師於乘丘敗在宋不在莊公於記則敗在莊)
　(公不在宋葢莊公敗於二人未死之前宋人敗於二/人既死之後春秋書其戰故詳其終記人記其誄姑)
　(述其始而已東萊吕氏曰釋文作馬驚敗而無績字/按乘丘戰魯勝無敗績之事當時止是馬驚敗爾不)
　(預軍之/勝負也)
○邾婁復之以矢葢自戰於升陘始也魯婦人之髽而
弔也自敗於臺鮐始也(陘音形䑓駘上/音胡下音臺)
　(鄭氏曰戰于升陘魯僖公二十二年秋也時邾師雖/勝死傷亦甚無衣可以招魂也敗於䑓鮐魯㐮公四)
　(年秋也臺當為壺字之誤也春秋傳作狐鮐時家家/有喪髽而相弔去纚而紒曰髽禮婦人弔服大夫之)
　(妻錫衰士之妻則疑衰與皆吉笄無首素總孔氏曰/復之以矢者時邾人志在勝敵矢者心之所好故用)
　(所好招魂冀其復反然唯死者招魂鄭兼言傷者因/兵而死身首斷絶不生應無復法若身首不殊因傷)
　(致死復有可生之理則用矢招魂也按士喪禮纚廣/終幅長六尺所以韜髮凶事去之但露紒而已方氏)
　(曰矢以施於射非以施於復復則各以其衣而已髽/以施於喪非以施於弔弔則各以其衰而已升陘之)
　(野戰以無衣可用故復之以矢然邾婁因之而弗改/則非矣臺鮐之敗以家各有䘮故髽而弔然魯婦人)
　(因之而弗改則非矣廣安游氏曰先王之世雖用兵/臨軍之際未有不用禮者也唯其以禮相與則兩軍)
　(交戰殺人要有所止故死者之家喪弔之禮猶得行/於其間升陘以前未嘗無戰死者得復以衣而不以)
　(矢臺鮐以前未嘗無戰死而相弔者得弔以衰而不/以髽復以矢弔以髽則升陘臺鮐必是殺人之甚自)
　(是而遂以為常/則再失之矣)
　　　右記士庶國殤䘮之事凡五節
晉獻公之喪秦穆公使人弔公子重耳且曰寡人聞之
亡國恒於斯得國恒於斯雖吾子儼然在憂服之中喪
亦不可久也時亦不可失也孺子其圖之以告舅犯舅
犯曰孺子其辭焉喪人無寳仁親以為寳父死之謂何
又因以為利而天下其孰能説之孺子其辭焉公子重
耳對客曰君惠弔亡臣重耳身喪父死不得與於哭泣
之哀以為君憂父死之謂何或敢有它志以辱君義稽
顙而不拜哭而起起而不私子顯以致命於穆公穆公
曰仁夫公子重耳夫稽顙而不拜則未為後也故不成
拜哭而起則愛父也起而不私則遠利也(重平聲喪亦/喪人身喪並)
(去聲説音曰與音預/夫音扶逺云絹切)
　(鄭氏曰獻公殺其世子申生重耳辟難出奔是時在/翟就弔之於斯言在喪代之際喪謂亡失位勸其反)
　(國意欲納之孺穉也舅犯重耳之舅狐偃字子犯又/因以為利謂欲反國求為後是利父死它志謂利心)
　(子顯使者公子縶也顯當作韅孔氏曰重耳受弔禮/畢使者方致穆公之命故言且曰言非特弔兼有餘)
　(事穆公之命言寡人聞前古以來失亡其國及得其/國恒在此喪禍交代之時此際是得國失國之機求)
　(之則得不求則失雖吾子儼然在喪服憂戚之中然/身喪在外亦不可久得國之時亦不可失欲使重耳)
　(從其言而圖反國故云孺子其圖之舅犯言父死之/凶禍是謂何事豈得又因此以為己利欲求反國重)
　(耳用舅犯之言出而對客言君惠弔亡臣重耳是叙/其弔意也言身喪父死不得在國與於哭泣之哀以)
　(為君之憂謝其欲納己之意也乃言父死是謂何事/豈敢悲哀之外别有它志以辱君之義乎義謂勸反)
　(國義者宜也以反國為宜故云義穆公勸重耳反國/重耳為後則當拜今不受其勸故不拜所以稽顙者)
　(自為父喪哀號也凡喪禮先稽顙而後拜乃成今直/稽顙而不拜故云不成拜也聞父死觀其反國之言)
　(哀慟而起故云愛父也既哭而起不私與使者言是/無心反國故云遠利也按國語縶弔公子夷吾於梁)
　(如弔重耳之命夷吾見使者再拜稽首起而不哭退/而私於公子縶云云穆公之美重耳皆為形夷吾而)
　(言澄曰晉獻公之子見於春秋經傳者五人太子申/生其次重耳其次夷吾獻公嬖驪姬生奚齊其娣生)
　(卓欲立奚齊故殺申生而逐重耳夷吾獻公卒奚齊/立申生之傅里克殺之卓立又弑之時晉國無君里)
　(克使人召重耳于狄舅犯令重耳辭之吕甥亦使人/召夷吾於梁冀芮令夷吾諾之吕甥乃請君于秦於)
　(是穆公遣公子縶使狄弔重耳又使梁弔夷吾俱勸/其反國重耳竟從舅犯之謀而辭夷吾則私於使者)
　(許賂秦而求入穆公遂納夷吾立為惠公立十五年/卒穆公乃納重耳立為文公此時晉國有欲立重耳)
　(者有欲立夷吾者其黨各分重耳若入應須殺夷吾/利父之死又殺弟以爭而得國事悖名惡故舅犯令)
　(重耳辭穆公之命又其時齊桓猶在縱反國不過君/晉比至十五年之後則夷吾自死晉國不治人人思)
　(得重耳為君又其時齊桓已卒宋襄圖覇不成楚人/馮陵中夏有可以覇之機故重耳一歸國之後即能)
　(繼齊而覇諸侯不但君一國而已覇者必假仁義舅/犯言喪亡之人它無可以得人之貴重唯能愛親而)
　(為孝子則人貴重之仁親謂愛親也寳謂人所貴重/也若幸父之死而利己之為君是不孝也天下其誰)
　(喜之説謂喜也此皆覇者之假仁而舅犯教重耳行/之故子顯歸秦復命而穆公歎重耳之仁稱其愛父)
　(稱其遠利是其假仁足以得穆公之貴重矣/此其所以終能成覇歟其功皆舅犯之謀也)
○石駘仲卒無適子有庶子六人卜所以為後者曰沐
浴佩玉則兆五人者皆沐浴佩玉石祁子曰孰有執親
之喪而沐浴佩玉者乎不沐浴佩玉石祁子兆衞人以
龜為有知也(駘大來切/適音的)
　(鄭氏曰駘仲衞大夫石碏之族六人莫適立故卜為/後者沐浴佩玉則兆言齊潔則得吉兆也石祁子不)
　(沐浴佩玉心正且知禮也孔氏曰沐浴佩玉則得吉/兆其掌卜之人謂之也居親之喪必衰絰憔悴安有)
　(沐浴佩玉者乎言不可長樂陳氏曰五人者有意於/得而不兆祁子無意於得而兆葢溺利忘禮者人謀)
　(所不與而鬼謀之所違也專禮不謀利者人謀所與/而鬼謀之所從也方氏曰曲禮云居喪之禮頭有創)
　(則沐身有瘍則浴非有創瘍固不可以沐浴矣玉藻/云凡帶必有佩玉唯喪否非去喪固不可以佩玉矣)
　(執親之喪而沐浴佩玉是忘孝忘禮也唯石/祁子不為之龜之獨兆於祁子為有知也)
○孟獻子之喪司徒旅歸四布夫子曰可也
　(鄭氏曰獻子魯大夫仲孫蔑旅下士也司徒使下士/歸四方之賻布時人皆貪夫子善其亷孔氏曰四方)
　(賻泉布本助喪用今既有餘故歸還之黄氏謂獻子/有餘布歸之於君君令國之司徒歸於四方熊氏則)
　(以司徒為獻子家臣左傳叔孫氏之司馬鬷戾是家/臣亦有司徒司馬也澄曰侯國三卿魯之季孫上卿)
　(司徒也其下二大夫一如王朝之小宰一如王朝之/小司徒叔孫亞卿司馬也其下一大夫如王朝之小)
　(司馬左傳所謂叔孫氏之司馬鬷戾是也仲孫下卿/司空也其下二大夫一如王朝之小司寇一如王朝)
　(之小司空夫子仕魯為司空司寇即仲孫氏之司空/司寇也家臣之賤應無稱司徒司馬者熊氏説非皇)
　(氏謂歸之君而君使司徒歸之者亦非但如鄭注是/矣按周官諸大夫之喪宰夫使其旅帥有司而治之)
　(宰夫者冢宰之下大夫也季孫魯國上卿實兼冢宰/之職司徒乃季孫氏之下大夫故其旅得為孟獻子)
　(之家治喪也山隂陸氏曰言可而已則非夫子所善/馬氏曰司徒旅歸四布葢以為愈夫家於喪者可也)
　(以為善於禮則末矣長樂陳氏曰知死者贈知生者/賻贈賻之餘不可利於己亦不可歸於人利於己則)
　(啓天下家喪之心歸於人則絶天下恤喪之禮與其/利於己寧歸於人與其歸於人寧班諸兄弟之貧者)
　(孟獻子之喪司徒旅歸四布孔子可之以其/賢乎利於己者而已不若班諸貧者為盡善)
　子柳之母死子碩請具子柳曰何以哉子碩曰請粥
庶弟之母子柳曰如之何其粥人之母以葬其母也不
可既𦵏子碩欲以賻布之餘具祭器子柳曰不可吾聞
之也君子不家於喪請班諸兄弟之貧者(粥音/育)
　(鄭氏曰子柳魯叔仲皮之子子碩兄也具喪之器用/何以哉言無其財粥庶弟之母粥謂嫁之也妾賤取)
　(之曰買子柳不可忠恕也賻布古者以錢為泉布所/以通布貨財君子不家於喪惡因死者以為利也班)
　(諸貧者以分死者所矜也祿多則與鄰里鄉/黨方氏曰不家於喪恥因喪之利而起家也)
　　　右記䘮不圗利之事凡四節
子思曰喪三日而殯凡附於身者必誠必信勿之有悔
焉耳矣三月而葬凡附於棺者必誠必信勿之有悔焉
耳矣
　(此言孝子慎終之禮三日而殯三月而葬據士禮言/附於身謂衣衾之屬各納棺中以殯者附於棺謂器)
　(具之屬合納壙中以葬者誠謂心實愜滿信謂物實/周緻之猶至也有悔謂有遺憾也言辦殯葬之物於)
　(三日三月之内須實是愜滿實是周緻母至它日悔/其有不愜滿不周緻者也葢既殯既葬則雖欲増加)
　(換易而不可得矣所以當慎也鄭氏曰三日三月言/日月欲盡心修備也孔氏曰棺中物少三日之期量)
　(度棺外物多三月之/賖思忖見宜慎也)
喪三年以為極亡則弗之忘矣故君子有終身之憂而
無一朝之患故忌日不樂(極字句絶/樂音洛)
　(此言孝子追逺之情極謂至極之期限制止此也亡/猶無也謂親死已久而無形聲影響之存者也憂亦)
　(哀也稍輕於哀患禍也謂隕滅其身之禍忌日親之/死日不樂有哀心也父母之恩至隆也然喪之當有)
　(限制故不過三年而止喪之限制止於三年親身雖/已不存而孝子思親之情則無時而忘之故有終身)
　(之憂憂雖終身不解然不可時時毁戚而致有一旦/殞滅其身之禍故所謂終身之憂者唯每歳於親之)
　(死日則哀慕如初死之時餘日則以禮節情而不常/哀也方氏曰死者之形雖已亡而生者之心未嘗忘)
　(之孔氏曰親喪已經三年而孝子有終身之痛曽不/暫忘於心也雖終身念親而不得有一朝滅性之患)
　(故唯忌日不樂/恐其常毁也)
○后木曰喪吾聞諸縣子曰夫喪不可不深長思也買
棺外内易我死則亦然(縣音𤣥夫音/扶易以豉切)
　(鄭氏曰后木魯孝公子惠伯鞏之後孔氏曰按世本/孝公生惠伯革其後為厚氏厚此云后革鄭云鞏其)
　(字異爾后木聞居喪之禮於縣子云孝子居喪不可/不深長思慮故買棺之時當外内斲削令精好后木)
　(既述縣子之言以語其子又云在後我身若死亦當/如是此孝子所為之事非父母豫所囑託記譏后木)
　(也澄曰深長思猶言為久遠計謂不可苟切忽略也/易如易其田疇之易治也治即斲削方氏曰附於身)
　(附於棺者必誠必信勿之有悔所以不可/不深長思也買棺外内易亦其一事爾)
○子游問喪具夫子曰稱家之有亡子游曰有無惡乎
齊夫子曰有毋過禮苟亡矣歛手足形還葬縣棺而封
人豈有非之者哉(稱尺證切惡音烏齊才細切亡與無/同歛去聲還音旋縣音𤣥封音窆)
　(鄭氏曰惡乎齊問豐省之比也形體也還之言便也/已歛即葬不待三月縣棺不設碑繂不備禮也封當)
　(為窆窆下棺也人豈有非之不責人所不能也孔氏/曰稱猶隨也言各隨其家計豐薄有無也有富家也)
　(設若家富禮有限節不得過禮亡貧家也家既無財/但衣衾歛手足形體不令露見而已歛竟便葬不須)
　(停殯待月數貴者用碑繂下棺貧而即葬者但手縣/棺而下之同於庶人也方氏曰齊言其多少之齊也)
　(澄曰齊猶齊和藥物之齊謂品量其或多或少各不/同也有者毋得過禮亡者還葬縣窆此所以齊其有)
　(無/也)
○子路曰傷哉貧也生無以為養死無以為禮也孔子
曰啜菽飲水盡其歡斯之為孝歛手足形還葬而無椁
稱其財斯之謂禮(養羊/尚切)
　(孔氏曰以菽為粥啜之飲以水而已更無餘物使親/盡其歡樂此之謂孝但以衣棺斂其手足形體速葬)
　(而無椁稱其家所有之財以送終此之謂禮澄曰菽/者諸種大小豆之總名豆有實在莢中者黄豆黒豆)
　(之類是也亦有實在角中者赤豆菉豆之類是也孔/疏謂以豆為粥非也澄嘗食於北方至貧者之家不)
　(惟無飯亦無粥但以豆煮湯每人所食約豆一掌所/掬雜以米一二十粒煮湯一盂攪起啜之而以療饑)
　(始悟古之所謂啜菽者葢如此無蔬菜可羹但煮熟/白水飲之故啜菽飲水為至貧者之家然能使親之)
　(心志常極盡其歡樂而無憂愁故亦可謂之孝斂無/多衣僅可掩其形體使不露見葬不俟日期又無外)
　(椁然非家有其財而固為是儉也隨其/家財僅能若此而已故亦可謂之禮)
○子路曰吾聞諸夫子喪禮與其哀不足而禮有餘也
不若禮不足而哀有餘也祭禮與其敬不足而禮有餘
也不若禮不足而敬有餘也
　(鄭氏曰喪主哀祭主敬孔氏曰喪禮有餘謂明器衣/裳之屬多也祭禮有餘謂俎豆牲牢之屬多也澄曰)
　(哀敬言其心禮之本也禮言其物禮之文也禮有本/有文本固為重然謂之與其謂之不若此矯世救弊)
　(之辭爾葢本與文兩/相稱者為盡善也)
○曽子謂子思曰伋吾執親之喪也水漿不入於口者
七日子思曰先王之制禮也過之者俯而就之不至焉
者跂而及之故君子之執親之喪也水漿不入於口者
三日杖而後能起(跂丘/豉切)
　(鄭氏曰曽子言已執喪疾時人之不然子思為曽子/難繼以禮抑之孔氏曰居親之喪水漿不入口三日)
　(尚以杖扶病而后能起若曽子之七日後難繼也長/樂陳氏曰先王制為喪親之禮其服衰止於三年其)
　(哭泣止於三月其水漿不入口止於三日葢三日可/以怠而食三月可以解而沐三年可以祥而除使過)
　(之者俯而就不及者跂而及若以親之恩為罔極吾/之情為無窮徇其無窮之情而不節之以禮則在己)
　(不可傳在人不可繼是戕賊天下之人而禍於孝也/此曽子所以不為子思取也樂正子春之母死五日)
　(不食既而悔/之况七日乎)
○樂正子春之母死五日而不食曰吾悔之自吾母而
不得吾情吾惡乎用吾情(惡音/烏)
　(鄭氏曰子春勉強過禮孔氏曰禮不食三日子春悔/不以實情勉强至五日言自吾母死而不得吾之實)
　(情更於何處用吾之實情乎山隂陸氏曰曽子水漿/不入口七日而不以為悔非勉强故也澄曰曽子質)
　(厚子春力學質厚故哀甚而自七日不食不待勉强/力學故欲如曽子之七日但至五日已是勉强故悔)
　(不若依聖人中制三日不食者為禮之正而出於實/情也人所能堪而非勉強者為實情人所不能堪而)
　(勉强為之者非實情也延平黄氏曰禮制雖云三日/而曽參喪親不食七日子春心慕師道執親之喪五)
　(日而後食既而告人曰吾悔之自是吾母之喪不能/及於七日是不得盡吾哀痛之情以報罔極之恩更)
　(於何處盡用吾哀痛之情歟悔不及七日也澄按黄/氏之言新巧而有病孝子之哀痛不食本諸天性之)
　(自然豈是欲以此哀痛/不食而報罔極之恩乎)
○弁人有其母死而孺子泣者孔子曰哀則哀矣而難
為繼也夫禮為可傳也為可繼也故哭踊有節(夫音/扶)
　(鄭氏曰孺子泣言聲無節哀則哀矣謂誠哀也難繼/謂失禮中孔氏曰聖人制禮使人可傳可繼故制為)
　(哭踊之節以中為度耳豈可過甚使後人不可傳繼/乎雜記曽申問哭父母有常聲乎曽子曰中路嬰兒)
　(失其母何常聲之有曽子所言是始死之時悲哀志/懑未可為節此之所言在襲斂之後可以禮制故哭)
　(踊有節也方氏曰傳謂由已以傳於後繼謂使有繼/於前弁人喪母泣若孺子雖為盡哀然失哭踊之節)
　(而難為/繼矣)
○有子與子游立見孺子慕者有子謂子游曰予壹不
知夫喪之踊也予欲去之久矣情在於斯其是也夫子
游曰禮有㣲情者有以故興物者有直情而徑行者戎
狄之道也禮道則不然(去上/聲)
　(孔氏曰有子言久欲去此喪禮之踊節但如小兒之/號慕足矣孝子之情在於此其是也何須為哭踊之)
　(節乎鄭氏曰喪之踊猶孺子之號慕㣲情謂節哭踊/故興物謂衰絰之制直情徑行謂哭踊無節衣服無)
　(制也禮道與戎狄異澄曰有子見有喪之人號慕其/親如孺子者孺子慕與前之孺子泣同為親真而無)
　(節文也有子葢以此人之哀慕如孺子孝子之哀哭/而踊跳皆其哀情之真如其情可也禮家乃於哭踊)
　(之時謂之算節以分其哀情予獨不曉解此意壹猶/云獨也知謂暁解喪之踊謂喪禮之踊節有子質厚)
　(而禮學疏子游精於禮學故詳言聖人制禮之意以/告之也㣲猶殺也故猶事故之故謂有形跡可見也)
　(興起也物謂所行之事賢者常過於禮則為之限節/以減殺其哀親之情不肖者常不及於禮則示之形)
　(跡以興起其哀親之事直者伸而竟遂之謂徑亦直/而捷易之謂過而不為之限節以减殺之俾直伸其)
　(情則或甚哀而至毁滅不及而不示之形跡以興起/之俾徑㨗而行則或全不哀而反歡嬉此乃戎狄之)
　(道也聖人制禮/之道則不如此)
人喜則斯陶陶斯咏咏斯猶猶斯舞愠斯戚戚斯歎歎
斯辟辟斯踊矣品節斯斯之謂禮(咏與詠同猶讀為摇/舊本猶斯舞之下有)
(舞斯愠三字疏云一本無之後/人所加耳今刪去辟匹亦切)
　(此承上文㣲情而廣言之辟斯踊矣以上八句言人/心所發之情有如此者品節斯以下二句言以禮制)
　(其情也喜者中心所發陽舒之情陶猶以火燒土煖/氣薰蒸陶陶然和悦之色陽舒之氣發而見於面者)
　(也咏謂歌咏之聲陽舒之氣發而出於口者也猶當/作摇謂手之摇動陽舒之氣為樂而形於手容者也)
　(舞謂以足蹈地陽舒之氣為樂而形於足容者也凡/言舞而兼言蹈則動手為舞舉足為蹈此言舞而先)
　(言摇則摇即手之舞舞即足之蹈也愠者中心所發/隂惨之情戚謂戚戚然憂悴之色隂惨之氣發而見)
　(於面者也歎謂嗟嘆之聲隂惨之氣發而出於口者/也辟謂以手拊胷隂惨之氣為哀而形於手容者也)
　(踊謂以足跳躍隂惨之氣為哀而形於足容者也喜/之情由中而外逹於色聲手足至舞則樂之極矣愠)
　(之情由中而外逹於色聲手足至踊則哀之極矣樂/極而不節則流哀極而不節則毁故樂舞䘮踊皆有)
　(其節也品者物之件數各分件數以節之如竹之有/節者此之謂禮也上文之微情専指踊節節其過哀)
　(之情而言此又申言之而兼/及舞節節其過樂之情者)
人死斯惡之矣無能也斯倍之矣是故制絞衾設蔞翣
為使人勿惡也始死脯醢之奠將行遣而行之既葬而
食之未有見其饗之者也自上世以來未之有舍也為
使人勿倍也(惡烏路切絞戸交切蔞音柳為使云偽/切下同遣牽之去聲食音嗣舍音捨)
　(此承上文以故興物而廣言之斯倍之矣以上四句/言人身所行之事有如此者是故置絞衾以下九句)
　(言以禮制其事也人死謂其形不活動而凶穢也以/其凶穢則視之異於生者惡之謂憚於親近不愛戀)
　(之也無能謂其神不主宰而無復能有知覺也以其/無知覺則待之異於有能者倍之謂怠於追報不嚮)
　(慕之也絞以束斂尸之衣而衾包於絞之内以此飾/尸使人不惡其穢也蔞即柳也柳施帷㡛以華載柩)
　(之車而翣障於柳之旁以此飾柩使人不惡其凶也/始死即有脯醢之奠未葬以前皆然將𦵏而有遣奠)
　(以遣行既葬而有虞祭以饋食雖未見其來響然自/上世以來未嘗廢舍此禮則使人不以其無知覺而)
　(遂倍之也上文之以故興物專指衰絰之故起其哀/親之事而言此不再言之而汎及喪飾奠祭之故起)
　(其勿惡勿/倍之事者)
故子之所刺於禮者亦非禮之訾也(訾在斯切/與疵同)
　(訾猶病也子游既推廣㣲情之禮以故興物之禮而/言之矣乃正有子之失謂子所刺譏於喪禮之踊節)
　(者亦不足以為禮之病也有子但刺踊節不及其它/而子游必以㣲情興物並言者葢聖人以禮教中使)
　(過者俯就不及者企及若不以禮而損其情之過則/亦將不能以禮而益其事之不及者矣賢者直其情)
　(不肖者徑而行是/胥而為戎狄也)
○孔子曰拜而后稽顙頽乎其順也稽顙而后拜頎乎
其至也三年之喪吾從其至者(頎音/懇)
　(孔氏曰緦麻以上不杖朞以下先拜而后稽顙杖朞/以上斬衰以下先稽顙而后拜拜者主人孝子拜賓)
　(也稽顙者觸地無容也拜是為賓稽顙為己先賔後/已頽然而順序也頎惻隠之至也為親痛深貌鄭氏)
　(曰頽順也先拜賓順於事也此殷之喪拜頎至也先/觸地無容哀之至此周之喪拜重者尚哀戚自期如)
　(殷可馬氏曰記曰三年之喪以喪拜非三年之喪以/吉拜當周之衰人不知喪拜之儀故孔子及之鄭氏)
　(以此為殷周喪拜於絰無見長樂陳氏曰拜而后稽/顙先致敬也稽顙而后拜先致哀也禮廢滋久天下)
　(不知先稽顙之為重而或以輕為重是猶不知拜下/之為禮拜上之為泰而或以泰為禮孔子救拜之弊)
　(則曰吾從其至者救泰之弊則曰吾從下澄曰周官/九拜之目今約之為三一曰拜先跪兩膝著地次拱)
　(兩手到地乃俯其首不至於地其首懸空但與腰平/荀子所謂平衡曰拜是也周官謂之空首尚書謂之)
　(拜首與凡經傳記單言拜字者皆謂此拜也此拜之/正也故得專拜之名二曰頓首先兩膝着地次兩手)
　(到地乃俯其首下至于手此拜之加重者三曰稽首/兩膝著地兩手到地乃俯其首下至於地在手之前)
　(首下腰髙如衡之頭低尾昂荀子所為下衡曰稽首/是也此拜之最重者頓首亦首下腰髙然頓首首但)
　(至手稽首首直至地比之頓首其首彌下故下衡二/字特於稽首言之稽顙即是稽首以其為凶禮故易)
　(首為顙以别於吉禮云爾凡喪之再拜者先作空首/一拜後作稽首一拜則曰拜而后稽顙九拜中此名)
　(吉拜輕喪之拜用此先作稽首一拜後作空首一拜/則曰稽顙而後拜九拜中此名凶拜重喪之拜用此)
　(末世重喪之拜亦如輕喪故夫子正之曰三年之喪/吾從其至者吾從二字與論語所言吾從下吾從周)
　(吾從先/進意同)
○顔丁善居喪始死皇皇焉如有求而弗得及殯望望
焉如有從而弗及既𦵏慨焉知不及其反而息
　(鄭氏曰顔丁魯人從隨也慨憊貌方氏曰皇皇言心/無所依望望言形有所跂其反而息言葬反而亡於)
　(是為甚心與形俱息也息與詩言我心則休同義澄/曰親之始死如有一物去失求索之而不能得故皇)
　(皇焉及其既殯如有一人前行己隨其後追遂之而/不能及故望望焉既𦵏謂迎精而反在路之時其謂)
　(已𦵏之親如親已還反至家已尚追遂不及力已疲/憊行不能前而暫焉休息言其悵怳不安之甚故曰)
　(慨焉或曰其反而息謂親已還反而休息也前章云/始死充充如有窮既殯瞿瞿如有求而弗得既𦵏皇)
　(皇如有望而弗至與/此語意互相足也)
○孔子在衛有送𦵏者而夫子觀之曰善哉為喪乎足
以為法矣小子識之子貢曰夫子何善爾也曰其徃也
如慕其反也如疑子貢曰豈若速反而虞乎子曰小子
識之我未之能行也(識音/志)
　(送𦵏孝子送其親就𦵏也其謂孝子孝子之徃也送/親之形而徃慕如生時父母出外兒随後攀號不忍)
　(其去也孝子之反也迎親之神而反疑者不審神來/與反疑其猶在𦵏所也鄭氏曰慕謂小兒隨父母啼)
　(呼疑者哀親之在彼如不欲還然速疾也夫子葢謂/哀戚本也祭祀末也孔氏曰疑則徬徨不進子貢意)
　(𦵏己竟神靈須安豈如速反虞祭安神乎但哀親在/彼是痛切之本情反而安神是祭祀之末禮故夫子)
　(不許廬陵胡氏曰善哉善其哀慕山隂陸氏曰我/未之能行也與女安則為之略相類而詞意差婉)
○髙子臯之執親之喪也泣血三年未嘗見齒君子以
為難(見賢/遍切)
　(鄭氏曰子臯名柴泣血言泣無聲如血出難謂人不/能然澄曰泣謂目有淚凡人號哭之時目有淚出子)
　(臯雖當不哭時黙思其親目亦有淚如血之出經三/年之久如此人大笑則齒本見㣲笑則齒見未嘗見)
　(齒言其未嘗㣲笑也三年二字上繫泣血下連未嘗/見齒意貫上下言其三年之内常有哀情而無樂時)
　(也方氏曰於喪有曰居有曰為有曰執何也以/身則曰居以事則曰為以禮則曰執其實一也)
○孔子既祥五日彈琴而不成聲十日而成笙歌
　(鄭氏曰不成聲哀未忘也五日彈琴十日笙歌除由/外也琴以手笙歌以氣長樂陳氏曰祥之日可鼓素)
　(琴君子所以與人同五日彈琴而不成聲君子所以/與人異彈者禮也不成聲者仁也澄曰成者樂曲之)
　(一終聲者曲調之聲也不成聲謂不終曲也祥後可/以彈琴矣然猶有餘哀故彈之不終一曲而又廢也)
　(十日之後則不但彈琴終曲吹笙/而歌亦終曲矣哀情之殺以漸也)
○有子葢既祥而絲屨組纓
　(鄭氏曰譏其早也禮既祥白屨無絇縞冠素紕孔氏/曰葢者疑辭記人傳聞未知審否絲屨者以絲為飾)
　(絇繶純之屬素紕當用素為纓未用組用組為纓乃/禫後之服方氏曰以絲為屨之飾以組為冠之纓服)
　(之吉者也而有子服之於既祥失於早矣既祥之屨/如之何曰徹絇既祥之纓如之何曰用素有子孔門)
　(髙第而失禮若是疑/或不然故曰葢焉)
○魯人有朝祥而莫歌者子路笑之夫子曰由爾責於
人終無己夫三年之喪亦已久矣夫子路出夫子曰又
多乎哉踰月則其善也(夫音/扶)
　(鄭氏曰子路笑其為樂速夫子為時如此人行三年/喪者希抑子路以善彼又復也孔氏曰祥謂二十五)
　(月大祥歌哭不同日故仲由笑之夫子云喪不三年/可責此人既滿三年爾尚責之是責於人無休已之)
　(時夫語助也三年之喪計其日月亦已久矣人皆廢/此獨能行何為笑之時孔子抑子路善彼人恐學者)
　(致惑待子路出更以正理言之曰魯人可歌之時節/豈有多日月哉但踰後月即善按喪服四制祥之日)
　(鼓素琴不譏彈琴而譏歌者琴以手手在外而逺笙/歌以氣氣在内而近也長樂陳氏曰鼓琴不為非而)
　(歌為未善者琴自外作歌由内出也張子曰又多乎/哉言不多也所去無幾踰月則盡善也山隂陸氏曰)
　(言朝祥去踰月/日時不多也)
○孟獻子禫縣而不樂比御而不入夫子曰獻子加於
人一等矣(縣音𤣥比/匹利切)
　(縣設樂縣也不樂不作樂也鄭氏曰可以御婦人矣/尚不復寢加踰也孔氏曰依禮禫祭暫縣省樂而不)
　(作至二十八月乃作樂依禮禫祭後吉祭始復寢當/時人禫祭之後則恒作樂未吉祭而復寢惟孟獻子)
　(既禫暫縣省樂而不作可以御婦人而不入寢雖於/禮是常而特異餘人故夫子善之云加於人一等不)
　(謂加於/禮也)
○子夏既除喪而見子之琴和之而不和彈之而不成
聲作而曰哀未忘也先王制禮而弗敢過也子張既除
喪而見予之琴和之而和彈之而成聲作而曰先王制
禮不敢不至焉(見賢遍切子/音與和如字)
　(鄭氏曰見謂見於夫子作起也二者雖情異善其俱/順禮方氏曰四制曰祥之日鼓素琴示民有終也葢)
　(先王之制禮如此故二子之除喪孔子各與之琴也/澄曰和之謂調弦樂由人心琴者樂事也子夏哀情)
　(未忘故調琴之絃而不能調久乃調也調絃畢彈之/不終曲而起以為哀情未忘但禮當除喪不敢過其)
　(日月也子張哀情已忘故調琴之絃其絃即調調絃/畢彈之終曲而后起以為哀情已忘但禮必三年而)
　(除喪不敢不免而至此日月也聖人之禮以中為度/使過者俯而就不及者勉而至二子各能損益其情)
　(而順於禮是以孔子皆善之商也不及恪信聖人故/篤實近厚而其情有所過師也過好為苟難故髙虚)
　(近薄而其情有所不及孔氏曰此言子夏子張按家/語及詩傳皆言子夏喪畢夫子與琴援琴而絃衎衎)
　(而樂閔子騫喪畢夫子與琴援琴而絃切切而哀與/此不同疑當以彼為正葢子夏喪親無異聞而子騫)
　(至孝孔子/所稱也)
○伯魚之母死期而猶哭夫子聞之曰誰與哭者門人
曰鯉也夫子曰嘻其甚也伯魚聞之遂除之(與音/余)
　(鄭氏曰伯魚孔子子也名鯉猶尚也嘻悲恨之聲孔/氏曰伯魚母出父在亦應十三月祥十五月禫言期)
　(而猶哭則是祥後禫前祥外無哭時伯魚在外哭故/夫子怪其甚也或曰為出母無禫期後全不合哭澄)
　(曰此一節不入孔氏喪𦵏章内者以/其與下文子路不除姊喪為類也)
○子路有姊之喪可以除之矣而弗除也孔子曰何弗
除也子路曰吾寡兄弟而弗忍也孔子曰先王制禮行
道之人皆弗忍也子路聞之遂除之
　(鄭氏曰行道猶行仁義庾氏曰子路縁姊妹無主後/猶可得反服推己寡兄弟亦有申其本服之理故於)
　(降制已遠而猶不除非在室之姊妹欲申服過期也/葢子路己事仲尼始服姊喪明姊已出嫁非在室也)
　(澄曰行道謂稍知率性之道而行之者其情必過厚/故以禮制其情則皆有所不忍也方氏胡氏以此行)
　(道之人謂行於道路之人與孟子所謂行道之人弗/受者同文義不通伯魚於出母之喪期後當不哭矣)
　(而猶哭子路於嫁姊之喪大功服滿當除矣而猶不/除皆情之過厚而於禮不可故夫子皆抑其過伯魚)
　(遂除之除其哭也子路遂除之除其服也廣安游氏/曰天下之禮苟徇其情之過而為禮則子路伯魚不)
　(知其所終約其不及之情而為禮則原壤宰子不可/以為訓故禮者通乎賢不肖而為之不可以過不可)
　(以不/及也)
○將軍文子之喪既除喪而后越人來弔主人深衣練
冠待於廟垂涕洟子游觀之曰將軍文氏之子其庶幾
乎亡於禮者之禮也其動也中(中去/聲)
　(鄭氏曰主人文子之子簡子瑕也深衣練冠凶服變/也待于廟不迎賓也中謂中禮之變孔氏曰越人逺)
　(國之人深衣既祥之麻衣制如深衣褖之以布練冠/未祥之練冠若祥祭則縞冠也此謂由來未弔者若)
　(曾來弔祥後有以喪事贈賵更來雖不及時猶必服/祥後縞冠之服以受之重其禮也其於此時始弔者)
　(則文子之子為之身著深衣首著練冠也葢始死至/練祥來弔是有文之禮祥後來弔是無文之禮言文)
　(子之子庶幾乎無於禮文者之禮也長樂陳氏曰喪/已除而弔始至非喪非無喪之時也深衣練冠非凶)
　(非不凶之服也待于廟非受弔非不受弔之所也於/非喪非不喪之時能處之以非喪非不喪之禮故曰)
　(其動也中中乎有於禮者之禮未足善中乎亡於禮/者之理斯為難也陸氏德明曰自目曰涕自鼻曰洟)
　(澄曰涕者目液鼻液之通名洟則鼻液之專名也/單言涕者葢謂目液涕合洟言者葢謂鼻液也)
○曽子曰喪有疾食肉飲酒必有草木之滋焉以為薑
桂之謂也
　(鄭氏曰増以香味為其疾不嗜食也記者正曽子所/云草木滋者謂薑桂孔氏曰以為薑桂之謂是記者)
　(觧上草木之滋方氏曰薑者草之滋桂者木之滋酒/肉之外又有草木之滋也澄曰桂薑二物其味皆香)
　(故鄭云/香味)
　　　右記䘮禮情文之中凡二十二節
夫晝居於内問其疾可也夜居於外弔之可也是故君
子非有大故不宿於外非致齊也非疾也不晝夜居於
内(夫音扶齊/則皆切)
　(鄭氏曰晝居内似有疾夜居外似有喪大故謂喪憂/内正寢之中孔氏曰大故非獨喪也兼寇戎災禍之)
　(憂外謂中門外斬衰及期喪皆中門外為廬堊室是/有喪者夜居外或憂災禍患難與外人圖謀則不暇)
　(入内也平常無事晝雖居外或有時入内夜雖居内/或有時出外唯致齊與疾無問晝夜恒居内也方氏)
　(曰晝為陽夜為隂順陽而動故晝出外而接於物順/隂而靜故夜入内而安其身晝雖居外有時以疾則)
　(致慎於物而不敢接故亦居内夜雖居内有時以大/故則致憂於身而不敢安故亦居外也澄曰晝居内)
　(者唯有疾無疾而致齊者亦然夜居外者唯有喪無/喪而有憂者亦然喪憂二者相類故總言之曰大故)
　(疾齊二者不同故分言之而别曰致齊也常時唯夜/居内疾齊則不但夜居内晝亦居内故曰晝夜居於)
　(内/)
○未仕者不敢稅人如稅人則以父兄之命(稅始/芮切)
　(鄭氏曰不專家財也稅謂遺與人孔氏曰未仕則不/敢以物遺人如税人謂已仕者也雖得遺人亦當稱)
　(父兄以將之此人子之法也方氏曰未仕者無禄故/不敢稅人其或禮有所不可廢義有所不可免則以)
　(父兄/之命)
○仕而未有禄者君有饋焉曰獻使焉曰寡君違而君
薨弗為服也(使去聲/為去聲)
　(鄭氏曰君有饋有饋於君也饋曰獻使曰寡君見在/臣位與有禄同也違去也君薨弗為服以其恩輕也)
　(孔氏曰仕未得禄者與得禄之臣有同有不同饋焉/謂有物奉餉於君也使焉謂為君徃使它國也饋君)
　(曰獻使稱已君為寡君雖未得禄並與得禄者同違/謂三諫不從以禮去者若已有禄恩重雖放出仕它)
　(國而所仕者敵則猶反服今此未得禄之臣唯在朝/時乃服若放出它邦而故君薨所仕雖敵亦不反服)
　(以其無禄恩輕故也此一條則異也臨川王氏曰君/有饋焉而解曰有饋於君似非臣之饋君謂之獻豈)
　(問有禄未有禄乎李氏曰立于其朝矣命廩人繼粟/庖人繼肉而不以官定食所謂仕而未有禄者也饋)
　(焉則獻使焉則不以主君賓焉而不臣之也賓之故/有獻而無賜玉府之職曰掌王之獻玉是王有獻賢)
　(之禮也長樂陳氏曰賓之而弗臣故有饋焉不曰賜/而曰獻其將命之使不曰君而曰寡君若子思之仕)
　(魯孟子之仕齊是也違而君薨弗服則在國而君薨/為之服矣山隂陸氏曰未純於臣則雖君饋之猶曰)
　(獻雖違之它邦弗為君服/澄曰李陳陸之説勝注疏)
○君子曰謀人之軍師敗則死之謀人之邦邑危則亡
之
　(鄭氏曰利己忘衆非忠也言亡之雖辟賢非義退方/氏曰軍師以勝為功或敗焉是無決勝之䇿也為之)
　(謀者可偷生其身乎邦邑以安為本或危焉是無計/安之術也為之謀者可苟存其位乎軍師既敗難以)
　(復勝故死其身邦邑雖危猶可復安故亡其位而已/澄曰亡去也謂去其位也陳祥道解亡字與鄭異謂)
　(社稷亡則與亡為人臣者殫忠致命而已其言深足/以警人臣然國亡則臣身當與俱亡今方危則它人)
　(固有能安之者去位足矣何至遽殞滅/其身乎且如陳解則死亡二字無别)
○軍有憂則素服哭於庫門之外赴車不載􁃅韔(􁃅音/羔韔)
(勅亮/切)
　(鄭氏曰憂謂為敵所敗也素服者縞冠也赴謂還告/於國以告喪之辭言之􁃅甲衣韔弓衣兵不戢示當)
　(報也孔氏曰從軍赴國之車但露載其甲及弓不以/􁃅韔戢之示有報敵之意禍福稱告崩薨稱赴軍敗)
　(應稱告而稱赴以告喪之辭也方氏曰戰勝而還謂/之凱敗謂之憂宜矣素服哭以喪禮處之也必於庫)
　(門之外以近廟門故也葢師之出也受命於祖無功/則於祖命不能無辱矣故近廟門則哭之長樂陳氏)
　(曰兵法曰若不勝取過在己周官大司馬師不功厭/而奉主車臣之取過在己也此記素服哭於庫門之)
　(外君之取過在己也秦穆公敗於殽素服郊次嚮師/而哭葢其遺禮與車曰赴車若告喪也不載􁃅韔不)
　(忘戰也雖然義則動不義則止豈若焚舟破釡沈船/寘膽以干戈相尋者乎梁惠王欲報齊楚孟子教之)
　(省刑罰薄稅斂深耕易耨壯者以暇日修孝悌忠信/也臨川王氏曰禮者將以恩止爭且務修己而不責)
　(人不載􁃅韔如鄭/義則禮亦悖矣)
○國亡大縣邑公卿大夫士皆厭冠哭於大廟三日君
不舉或曰君舉而哭於后土(厭干葉切/大音泰)
　(鄭氏曰軍敗喪地以喪歸也厭冠今喪冠后土社也/孔氏曰亡失也軍敗亡失土邑也公孤也大國之孤)
　(四命曰公失地為先祖所哀故哭於大廟也舉謂舉/樂臣入廟三日哭君亦三日不舉樂庾蔚云舉謂舉)
　(饌殺牲盛饌曰舉又有或人言君亦/舉而自於社中哭之社王土故也)
○有焚其先人之室則三日哭故曰新宫火亦三日哭
　(鄭氏曰謂火燒其宗廟哭者哀精神之有虧傷新/宫火在魯成三年孔氏曰新宫者魯宣公廟人火)
　(曰火天火曰災山隂陸氏/曰春秋書新宮灾諱火爾)
○孔子惡野哭者(惡去/聲)
　(鄭氏曰為其變衆周禮銜枚氏掌禁野叫呼歎嗚於/國中者行歌哭於國中之道者孔氏曰哭非其地謂)
　(之野張子曰為有服者之喪不哭諸家而哭於野是/惡凶事也孔子惡野哭者謂此所知自當哭於野若)
　(奔喪安得不哭于道方氏曰孔子嘗言所知吾哭諸/野豈其惡之哉子蒲死哭者呼滅子臯曰若是野哉)
　(孔子之所惡者如此廬陵/胡氏曰哭不以禮為野)
○孔子過泰山側有婦人哭於墓者而哀夫子式而聽
之使子路問之曰子之哭也壹似重有憂者而曰然昔
者吾舅死於虎吾夫又死焉今吾子又死焉夫子曰何
為不去也曰無苛政夫子曰小子識之苛政猛於虎也
(重直用切/識㑹志切)
　(夫子式而聽之者怪其哀甚也而曰然而猶乃也夫/之父曰舅孔氏曰壹者決定之辭言子之哭也一似)
　(重疊有憂喪者婦人哭畢乃答曰然方氏曰虎之害/人機罟檻穽能制之深宫固門能逃之政之害人也)
　(無可制之械焉無可逃之地焉此泰山婦人所以寧/遭虎之累傷而不忍舍其政之無苛也揚雄之論酷)
　(吏曰虎哉虎哉角而/翼者也與此意同)
○子路去魯謂顔淵曰何以贈我曰吾聞之也去國則
哭於墓而后行反其國不哭展墓而入謂子路曰何以
處我子路曰吾聞之也過墓則式過祀則下
　(鄭氏曰贈送也無君事主於孝哭哀去也展省視也/處猶知也居者主於敬孔氏曰若有君事去國則不)
　(得哭墓故曲禮云君言不宿於家過墓謂它家墳壟/祀謂神位有屋樹者居無事主恭敬故或式或下也)
　(它墳尚式則已先祖墳墓當下也方氏曰行故曰贈/居故曰處哭墓展墓所以存愛行者之禮也式墓下)
　(杞所以存敬/居者之禮也)
○有子問於曽子曰問喪於夫子乎曰聞之矣喪欲速
貧死欲速朽有子曰是非君子之言也曾子曰參也聞
諸夫子也有子又曰是非君子之言也曾子曰參也與
子游聞之有子曰然然則夫子有為言之也(喪去聲/為去聲)
　(鄭氏曰夫子卒後問此庶有異聞也貧朽非人所欲/孔氏曰有子唯問喪不問死曽子以喪死俱為惡事)
　(貧朽又事類相似故遂言之有子以夫子必不為此/言故云是非君子之言也澄曰曽子以有子不然其)
　(言乃云此是嘗聞於夫子者有子又不以為然曾子/乃云與子游俱嘗聞之援子游為證以明夫子之實)
　(有是言也有子乃謂夫子之言若/果如此必是有為而言非正言也)
曾子以斯言告於子游子游曰甚哉有子之言似夫子
也昔者夫子居於宋見桓司馬自為石椁三年而不成
夫子曰若是其靡也死不如速朽之愈也死之欲速朽
為桓司馬言之也南宫敬叔反必載寳而朝夫子曰若
是其貨也喪不如速貧之愈也喪之欲速貧為敬叔言
之也(為桓為敬云/偽切朝音潮)
　(鄭氏曰桓司馬宋向戌之孫名魋靡侈也敬叔魯孟/蓓子之子仲孫閱葢嘗失位去國得反載其寳來朝)
　(於君澄曰夫子速貧速朽之言雖曽子與子游俱嘗/聞之然曽子之所聞者略子游之所聞者詳會子不)
　(知夫子有為而言而子游知之曽子以有子有為而/言之言告子游而子游歎服有子能得夫子之意故)
　(謂其言之似夫子也自猶獨也天子至於庶人皆是/木椁慮其易朽腐而獨自為石椁也三年而不成者)
　(成之難費財多也愈猶云勝也反昔去國今復還也/必載寳而朝者葢前時委棄家財而去在外無可資)
　(用今再反國懲艾前事故常以寳貨隨身雖每日朝/君車上亦載寳貨儻被君放逐而出則有寳貨不至)
　(貧乏也貨謂徇貨也桓魋之獨以石為椁也恐身死/之後速朽腐爾夫子以其欲不朽而侈靡費財若是)
　(謂不如不為彼之靡而寧死後速朽腐者之勝於彼/也敬叔之常以寳隨身也恐位喪之後速貧乏爾夫)
　(子以其欲不貧而徇貨繫戀若是謂不如不為彼之/貨而寧喪後速貧乏者之勝於彼也曰不如曰愈與)
　(與其不孫也寧固之辭意同兩皆不許此差善於彼/而已夫以夫子之所不許遽執以為夫子之正言宜)
　(有子之不以為然也此二語不同時聞者聫比前後/所言加以欲字失夫子之意矣曽子亦隨衆所聞而)
　(不審/也)
曽子以子㳺之言告於有子有子曰然吾固曰非夫子
之言也曽子曰子何以知之有子曰夫子制於中都四
寸之棺五寸之椁以斯知不欲速朽也昔者夫子失魯
司寇將之荆葢先之以子夏又申之以冉有以斯知不
欲速貧也
　(曽子因子游之言而知夫子二言果皆有為還以子/游之言告於有子嘉其所見之是也又問有子何以)
　(能知夫子不欲速貧速朽之意有子遂言夫子為中/都宰時為民定制庶人棺厚四寸外椁加厚一寸使)
　(民送死無憾則非墨氏之薄𦵏恝然忍俟朽腐者也/將徃應楚昭王聘時先使子夏徃再使冉有徃意在)
　(仕楚得禄則非隠者之窮居安然甘受貧困者也葢/聖人之道依乎中庸以石為椁唯恐速朽者固非桐)
　(棺三寸而無椁不恤其朽者亦非於朝載寳唯恐速/貧者固非遯世終身而無禄不恤其貧者亦非也鄭)
　(氏曰中都魯邑名孔子為之宰為民作制將應聘於/楚汲汲於仕得禄孔氏曰按孔子世家定公九年孔)
　(子年五十一為中都宰由中都宰為司空由司空為/司寇十四年齊人歸女樂孔子去魯適衛從衛適陳)
　(過匡匡人圍之去過蒲反于衛去衛過曹適宋宋桓/魋欲殺之去宋適鄭去鄭適陳居三歳又適衛不見)
　(用將西見趙簡子至河聞殺竇鳴犢與舜華又反于/衛復如陳時哀公三年孔子年六十明年孔子自陳)
　(遷于蔡三歳在陳蔡之間楚使人聘孔子使子貢至/楚楚迎孔子將封之令尹子西諫而止是歳楚昭王)
　(卒孔子之楚反于衛時哀公六年孔子年六十三失/司寇在定十四年之楚在哀六年其間年月甚逺而)
　(云失魯司寇將之荆者謂哀六年孔子之荆是失魯/司寇之後非謂失司寇之年即之荆也曾子言速貧)
　(在前速朽在後而子游之答先死後喪隨孔子所見/而言之先後也宰中都制棺椁不欲速朽其事在先)
　(使子貢冉有適楚不欲速貧其事在後故/有子之言亦隨夫子之事而為前後也)
○曾子曰晏子可謂知禮也已恭敬之有焉
　(鄭氏曰禮者敬而已矣澄曰恭在貌敬在心凡貌恭/則心必敬心敬則貌必恭二者一有則俱有晏子有)
　(恭敬以持已接物得禮之/本而曽子以為知禮也)
有若曰晏子一狐裘三十年遣車一乘及墓而反國君
七个遣車七乘大夫五个遣車五乘晏子焉知禮(遣乘/並去)
(聲焉於/䖍切)
　(鄭氏曰言其大儉逼下非之及墓而反言其既窆則/歸不留賓客有事也人臣賜車馬者乃得有遣車遣)
　(車之差大夫五諸侯七則天子九諸侯不以命數喪/數略也个謂所包遣奠牲體之數也孔氏曰狐裘貴)
　(輕新而一裘三十年其父晏桓子是大夫遣車五乘/而唯用一乘以𦵏故鄭云大儉逼下也大儉解三十)
　(年一裘逼下解一乘也下謂其子及凡在己下者大/夫五乘適子三乘今其父自用一乘則其子便無是)
　(逼下也及墓謂𦵏時也按士禮乃窆主人哭踊襲贈/用制幣拜稽顙踊如初卒袒拜賓賓出則拜送藏器)
　(與見藏苞筲加抗席抗木實土主人拜鄉人乃反哭/葢窆後孝子贈幣辭親畢而親情賓客應送别别竟)
　(乃反晏子既窆贈幣拜稽顙踊訖即還不復拜賓送/賓賓客盡去故鄭云不留賓客有事也有子更舉國)
　(君大夫正禮以證晏子失禮所包牲體士少牢包三/个苞牲皆用左胖取下體前脛折取臂臑後脛折取)
　(骼一牲取三體少牢則六體分為三個一個有二體/大夫以上用大牢凡九體大夫分為十五段三段為)
　(一包凡五包諸侯分為二十一段凡七包天子分為/二十七段凡九包尊者所取三體其肉多卑者雖取)
　(三體其肉少晏子不從禮數故云焉知禮也澄曰注/疏以遣車一乘及墓而反為二事其解及墓而反費)
　(辭而義不明竊詳八字只是一句非二事也一狐裘/三其年言其儉於身也遣車一乘及墓而反言其儉)
　(於親也及墓猶云至墓謂但以遣車一乘及於墓所/藏之墓中而遄反哭也禮於窆後辭親拜賓竟使藏)
　(器藏器實土竟始反哭大夫遣車五乘者所藏多費/時久實土晚則反哭遲今晏子止用遣車一乘及墓)
　(藏之其禮簡費時不多實土早則反哭速也曾子言/禮之本故以其恭敬而謂之知禮有子言禮之文故)
　(以其儉不中禮而謂之/焉知禮二子之言皆是)
曾子曰國無道君子恥盈禮焉國奢則示之以儉國儉
則示之以禮
　(鄭氏曰時齊方奢矯之是也長樂陳氏曰國奢則示/以儉者時之過則矯之以不及也國儉則示以禮者)
　(時之不及則救之以中也澄曰國無道謂上自君身/下至民俗皆驕侈滛縱也盈滿也謂於禮之當然者)
　(亦減殺而不使得盈滿如正禮也有子詆晏子之儉/為不知禮故曽子言君子處無道之國以一身自盈)
　(於禮而不能矯時之弊為恥也齊國素奢奢者於禮/有過無不及則晏子躬行率先示以不及乎禮之儉)
　(儉者非禮之正矯時而已若國俗素儉者於禮無過/有不及則當躬行率先示以正合乎中之禮禮者得)
　(禮之正無過無不及者也前云恭敬則許其知禮/後云示儉則不許其為禮曾子之言未嘗偏黨也)
○晉獻文子成室晉大夫發焉張老曰美哉輪焉美哉
奐焉歌於斯哭於斯聚國族於斯文子曰武也得歌於
斯哭於斯聚國族於斯是全要領以從先大夫於九亰
也北面再拜稽首君子謂之善頌善禱(要一遥切亰讀/作原或如字)
　(鄭氏曰文子趙武也作室成晉君獻之謂賀也諸大/夫亦發禮以徃輪輪囷言髙大奐言衆多心譏其奢)
　(也言此者祭祀死喪燕㑹於此足矣欲防其後復為/全要領者免於刑誅也亰當為原葢字之誤晉卿大)
　(夫之𦵏地在九原善頌謂張老之言善禱謂文子之/言禱求也孔氏曰晉君既賀朝庭大夫並發禮從君)
　(徃賀之張老亦徃慶之一大夫也心譏文子宫室飾/麗佯美之也奐文章貌煥爛衆多也歌祭祀時奏樂)
　(也大夫祭無樂春秋時或有之也斯此也哭居䘮哭/泣位也聚國族燕國賓及㑹宗族也於斯者始終永)
　(足勿再造作也領頸也古者罪重要斬罪輕頸刑也/先大夫謂文子父祖以其世為大夫故稱父祖為先)
　(大夫也九原文子家世舊𦵏地也文子覺譏故稱名/述張老語言若得保此宅以歌哭終餘年是完全要)
　(領夀終而卒以從先大夫𦵏於九原也辭畢稽首受/諫也北面者在堂禮也鄉飲酒禮賓主皆北面拜張)
　(老因美而譏之為善頌文子聞過即服而拜為善禱/澄曰輪謂室之深廣從之深為輪横之廣為廣言輪)
　(以該廣也奐謂室之華麗與煥乎有文章之煥通稱/人之善曰頌求己之福曰禱方氏曰發謂以禮落成)
　(楚子成章華之臺願與諸侯落之葢發與落皆有始/意九京即九原指其冢之髙曰京指其地之廣曰原)
　(廬陵胡氏曰謂晉君賀其成室為/獻恐非或趙武諡獻文爾當考)
○趙文子與叔譽觀乎九原文子曰死者如可作也吾
誰與歸叔譽曰其陽處父乎文子曰行并植於晉國不
没其身其知不足稱也其舅犯乎文子曰見利不顧其
君其仁不足稱也我則隨武子乎利其君不忘其身謀
其身不遺其友晉人謂文子知人(并必正切植直/吏切知音智)
　(鄭氏曰叔譽叔向也晉羊舌大夫之孫名肸作起也/陽處父襄公之太傳并猶專也植或為時剛而專己)
　(為狐射姑所殺没絡也舅犯久與文公辟難至將反/國無安君之心及河授璧詐請亡要君以利武子士)
　(㑹也食邑於隨范字季謂文子知人者見其所善於/前則知其來所舉孔氏曰羊舌邑名晉公族為大夫)
　(生職職生叔向文子云此處先世大夫死者既衆假/令可起而生吾於衆大夫之内誰最賢可以與歸按)
　(左傳文五年寗嬴從陽處父及温而還其妻問之嬴/曰夫子剛文六年晉蒐於夷使狐射姑將中軍趙盾)
　(佐之陽處父至自温改蒐于董易中軍以趙盾為將/狐射姑卻為佐狐射姑恨之使續鞫居殺陽處父并)
　(謂并它事以為已有專權也植謂剛也文子言處父/行專權剛强於晉國自招禍害不得以理終殁其身)
　(是無知以防身逺害也僖五年文公辟驪姬之難二/十四年反國及河子犯以璧授公子曰臣負羈絏從)
　(君廵於天下臣之罪甚多臣猶知之而况君乎請由/此亡公子曰所反國不與舅氏同心者有如白水文)
　(子言舅犯見君反國恐不與己利禄遂不顧其君詐/欲奔去要君求利是無仁心愛念其君也利其君謂)
　(進思盡忠不忘其身謂保全父母遺體凡人利君者/多性行偏特不顧其身謀身者多獨善於己遺棄故)
　(舊隨武子𢎞廣周備既能利君又能不忘其身既能/謀身又能不遺其友左傳㐮二十七年論范武子之)
　(德謂夫子之家事治言於晉國無隠情無隠情則利/君也家事治則不忘身也然文七年士㑹與先蔑俱)
　(迎公子雍在秦三年不見先蔑後士㑹還晉遂不見/先蔑而歸是遺其友也而云不遺者彼共先蔑迎公)
　(子雍懼其同罪禍及於己故不見之非是無故相遺/也澄曰孔疏以士㑹不見先蔑為遺其友非也此正)
　(是謀身不遺友之一事葢晉使先蔑士㑹迎公子雍/於秦既而背之遂敗秦師則晉失信獲罪於秦矣秦)
　(若怒晉而怒其使則二人俱不免於罪幸秦穆寛容/之儻士㑹數見先蔑似若有謀秦必生疑於身於友)
　(俱有禍害故在秦不見之也及士㑹還晉若見先蔑/秦必疑先蔑與知士㑹逃歸之情亦將累及先蔑故)
　(還晉亦不見之也葢唯恐因己之見使秦疑先蔑而/或受禍害也并植二字未詳姑從鄭注并猶兼也如)
　(子路之兼人植謂剛直挺立如木之植國語作亷直/疑是并葢亷字缺損植葢直字増多也其舅犯之上)
　(無叔譽曰省文記者記文子與叔譽之言而特以晉/人謂文子知人一句結之於後也方氏曰武子有利)
　(君之仁又有不忘身之知異夫處父矣有/謀身之知又有不遺友之仁異乎舅犯矣)
文子其中退然如不勝衣其言呐呐然如不出諸其口
所舉於晉國管庫之士七十有餘家生不交利死不屬
其子焉(退然或作追亦音退勝/音升呐如悦切屬音燭)
　(鄭氏曰中身也鄉射記曰弓二寸以為矦中退和柔/貌或為妥呐呐舒小貌管鍵也庫物所藏管庫之士)
　(府史以下官長所置也舉之於君以為大夫士也不/交利亷也不屬其子潔也方氏曰進為强退為弱如)
　(不勝衣弱也澄曰言文子身形雖不强壯口語雖不/敏給而其行之善如此所舉於司管籥守庫藏之賤)
　(人升為大夫士而有家者七十有餘謂衆多也人有/才能雖賤必舉此其利君之忠也生則於利無所欲)
　(死則於子無所私此其謀身之介也記者既言晉人/謂文子知人因遂頌美文子以終上文之意孔氏曰)
　(文子生存之日不交渉於利臨死之時不私屬其子/於君及朝廷然其成室被張老譏樂奏肆夏失禮所)
　(從始禮記顯其奢僣晉為覇主總領諸侯武為晉相/光顯威德事勢須然無廢其行之善李氏曰文子之)
　(所慕止於隨㑹故所舉止於晉國止於管/庫之士而謂之知人者止於晉人而已矣)
○魯人有周豐也者哀公執摯請見之而曰不可公曰
我其己夫(夫音/扶)
　(鄭氏曰摯禽摯也諸侯而用禽摯降尊就卑之義下/賢也不可者辭君以尊見卑也士禮先生異爵者請)
　(見之則辭已止/也重强變賢也)
使人問焉曰有虞氏未施信於民而民信之夏后氏未
施敬於民而民敬之何施而得斯於民也
　(問謂使人以物徃遺之而因致所欲言也施謂施行/信謂誠實敬謂慤謹斯此也謂此信敬虞夏之時未)
　(嘗施教信教敬之令於民而民皆自然信敬不知教/令之外何所施行而能得此信敬於民也帝之世言)
　(信謂其情之實也王之/世言敬謂其行之謹也)
對曰墟墓之間未施哀於民而民哀社稷宗廟之中未
施敬於民而民敬殷人作誓而民始畔周人作㑹而民
始疑茍無禮義忠信誠慤之心以涖之雖固結之民其
不解乎(墟去/魚切)
　(鄭氏曰墟毁滅無後之地言民見悲哀之處則悲哀/見莊敬之處則莊敬非必有使之者孔氏曰周豐之)
　(意以虞之與夏由行信敬於己民自學之不須設言/號令故人在丘墟墳墓間悲哀之處未施教使之哀)
　(而民自哀人在社稷宗廟中嚴敬之處未施教使之/敬而民自敬民之從君在君所行不在言也若身不)
　(行言亦無益方氏曰墟墓宗廟社稷無情於感民而/民哀敬殷誓周㑹有心於制民而民畔疑周豐欲哀)
　(公修信敬以感民而已澄曰此信此敬民心固有一/有所感發則其心油然而生民心之信敬君心所同)
　(然也虞夏之君亦惟盡其信敬之道於己以感發其/民而民自興信興敬不待施教令也誓者戒衆之辭)
　(㑹者聚衆之事凡戒衆者必㑹聚之凡聚衆者必誓/戒之誓必有㑹㑹必有誓二者互相備殷人之誓葢)
　(欲於誓之之㑹而糾合協比之也反不能使之合而/民心離故曰畔周人之㑹葢欲於㑹之之誓而曉喻)
　(勑勵之也反不能使之喻而民心惑故曰疑以此見/殷周之言教不如虞夏之身先也然此特殷周末世)
　(所為爾如湯之誓武王之㑹民豈有畔而疑者哉苟/猶云若也禮義之慤謂敬也忠信之誠謂信也人君)
　(若無此心以臨涖其民而感發之雖欲以誓㑹丁寜/之言教堅固而結之使不解散然無身教之本而徒)
　(恃言教之未民其有/不解散而畔疑者乎)
○歳旱穆公召縣子而問然曰天久不雨吾欲㬥尪而
奚若曰天則不雨而㬥人之疾子虐毋乃不可與然則
吾欲㬥巫而奚若曰天則不雨而望之愚婦人於以求
之毋乃已疏乎徙市則奚若曰天子崩巷市七日諸疾
薨巷市三日為之徙市不亦可乎(縣音𤣥㬥歩卜切尪/烏光切與音余為去)
(聲/)
　(鄭氏曰然之言焉也尪者面鄉天覬天哀而雨之奚/若何如也錮疾人之所哀㬥之是虐巫主接神亦覬)
　(天哀而雨之春秋傳説巫在女曰巫在男曰覡周禮/女巫旱暵則舞雩已猶甚也徙市者庶人之喪禮今)
　(徙市是憂戚於旱若喪孔氏曰已疏言甚疏遠於求/雨之道理天子諸侯之喪必巷市者以庶人憂戚無)
　(復求覔財利要有急須之物不得不求故於邑里之/内而為巷市今徙市若居天子諸侯之喪也山隂陸)
　(氏曰問然問其所以然長樂陳氏曰先王之於旱也/内則責諸己外則求諸神責諸己則有成湯之事宣)
　(王之行求諸神則巫以女巫舞以皇舞祭以雩禮以/牲璧責諸己者本也求諸神者則以為文而已穆公)
　(不能責諸己又不知求諸神/而欲㬥尪與巫豈不惑哉)
○齊大饑黔敖為食於路以待餓者而食之有餓者䝉
袂輯屨貿貿然來黔敖左奉食右執飲曰嗟來食揚其
目而視之曰予唯不食嗟來之食以至於斯也從而謝
焉終不食而死曾子聞之曰㣲與其嗟也可去其謝也
可食(為食而食奉食並音/嗣奉芳勇切與音余)
　(鄭氏曰䝉袂不欲見人也輯斂也斂屨力憊不能屨/也貿貿目不明之貌嗟來食雖閔而呼之非敬辭從)
　(猶就也㣲猶無也無與指其狂狷之辭孔氏曰與語/助黔敖見餓者困嗟愍而呼之來食餓者聞其嗟己)
　(無敬己之心於是發怒揚舉其目而視之曰予惟不/食嗟來無禮之食以至於此病困怒而遂去黔敖從)
　(逐其後辭謝焉餓者終不食而死曽子言餓者無如/是與初時無禮之嗟也可怒之而去其終有禮之謝)
　(也可反迴而食黄氏曰曽子之言乃舉世千萬人所/同之心也餓夫之操豈在於斯乎葢以衰亂之世君)
　(昏政㬥災沴荐至賢者不樂其生於世故詩云知我/如此不如無生苟從曽子之言謝而復食豈若不屈)
　(其操不受其辱身雖一死而義存千古乎不然作記/之人從何而載之使千載而下施小惠者不敢矜傲)
　(竊幸苟生之人脅肩諂笑之輩聞其志則心寒股栗/知所愧恥豈不盛哉廬陵胡氏曰今人之急於禄食)
　(嗟而不去不謝而食者多矣視餓者有愧矣方氏曰/饑言歳餓言人澄曰為食奉食食飯也目不明之瞀)
　(敄下從目貿易財貨之貿􁂐下從貝此貿貿同聲之/字通用嗟者閔之之辭來者呼之之辭曽子之言君)
　(子之中餓者之/操賢者之過也)
○工尹商陽與陳棄疾追吳師及之陳棄疾謂工尹商
陽曰王事也子手弓而可手弓子射之射之斃一人韔
弓又及謂之又斃二人每斃一人揜其目止其御曰朝
不坐燕不與殺三人亦足以反命矣孔子曰殺人之中
又有禮焉(射食亦切朝/音朝與音豫)
　(鄭氏曰工尹官名棄疾楚公子棄疾也魯昭八年楚/師滅陳縣之因號焉至十二年楚子使蕩侯潘子司)
　(馬督囂尹午陵尹喜圍徐以懼吳於時有吳師商陽/仁不忍傷人棄疾以王事勸之斃仆也韔韜也韔弓)
　(不忍復射也掩其目不忍視之也朝燕於寢大夫坐/於上士立於下商陽與御者皆士也兵車參乘射者)
　(在左戈盾在右御在中央孔子曰有禮焉善之也方/氏曰手弓謂以手執之猶公羊傳所謂手劍也孔氏)
　(曰按左傳棄疾不與圍徐又不見有吳師手弓者令/其彀弓而射也殺人之中有禮者韔弓掩目等是也)
　(傳云戎昭果毅商陽行仁而孔子善之者彼謂勍敵/與我决戰雖及胡耉獲則殺之此謂吳師既走而遂)
　(之則不逐奔之義故為有禮也臨川王氏曰春秋末/世諸侯無義戰士庶人不幸而在軍旅之間君命既)
　(不可廢謂之强戰則又為與於不仁如商陽者可也/是以孔子善之也長樂陳氏曰從君之大義而忘己)
　(之不忍君子之所不為行己之不忍而廢君之命君/子之所不敢楚工尹商陽追吳師而射之每斃一人)
　(則掩其目其所不忍仁也不廢君命義也禮者仁義/而已孔子所以謂之有禮也大夫於朝則坐於燕則)
　(與故其責重士於朝則立於燕則不與故其責輕商/陽所殺止於三者姑以成禮而已然則朝坐燕與為)
　(商陽者如之何曰必陳善以閉邪引君以當道有所/不戰戰之所以止戰有所不殺殺之所以止殺庸有)
　(不義之舉哉商陽以楚為不義而不去何也君子去/處有道廢興有命天下皆齊也陳文子去齊孔子不)
　(以為仁天下皆魯也柳下惠不去魯孟子不以為非/聖天下皆楚也則商陽不去楚君子豈以為非禮哉)
　(廬陵胡氏曰殺敵為果易之戮也商陽殺敵不果而/云朝燕不與以私怨懟其君安得為有禮葢春秋無)
　(義戰彼善於此而已澄曰商陽有不忍之仁又頗知/不逐奔之義棄疾使之手弓而後手弓使之射而後)
　(射斃一人遄韔其弓謂之者棄疾復使之射也而後/再射又斃二人毎殺必掩其目殺人甚非其心也故)
　(止御者令勿更逺追然己意非御所能知又難以語/之故曰朝不坐燕不與殺三人亦足以反命聊為此)
　(言以止其御非是忿其位卑而不盡力多殺也胡邦/衡以不果於殺罪之又以怨懟其君入其罪所見與)
　(孔子異矣王陳葢合於/春秋及孟子之意者哉)
○吳侵陳斬祀殺厲師還出竟陳行人儀使於師夫差
謂太宰嚭曰是夫也多言盍嘗問焉師必有名人之稱
斯師也者則謂之何行人儀曰古之侵伐者不斬祀不
殺厲不獲二毛今斯師也殺厲與其不謂之殺厲之師
與太宰嚭曰反爾地歸爾子則謂之何曰君王討敝邑
之罪又矜而赦之師與有無名乎(還音旋夫音扶嚭/普被切與音余)
　(舊本云陳太宰嚭使於師夫差謂行人儀曰鄱陽洪/氏曰按嚭乃吳夫差之宰陳遣使者正用行人則儀)
　(乃陳臣也記禮者簡䇿差互更錯其名當云陳行人/儀使於師夫差使太宰嚭問之澄按洪氏正千載之)
　(訛今從其説兩易二人之名又有太宰嚭三字舊本/在曰古之侵伐者之上今移在曰反爾地之上而孔)
　(疏凡用二人之名者亦皆為之兩易則文義協順矣/鄭氏曰吳侵陳以魯哀元年秋祀神位有屋樹者厲)
　(疫病行人太宰官名也夫差吳子光之子盍何不也/嘗猶試也夫差修舊怨庶幾其師有善名獲謂係虜)
　(之二毛鬢髮班白者其不謂之殺厲之師與欲㣲切/之故其言似若不審然正言殺厲重人歸爾子謂所)
　(獲民臣君王者吳楚僣號稱王也師與有無名乎又/㣲勸之終其意孔氏曰初吳子光伐楚召陳懷公懷)
　(公不從夫差克越乃修先君之怨而侵陳是夫謂行/人儀夫差謂何不試問我修先君之怨而興此師必)
　(有善名在外衆人稱此師則謂之何欲令太宰嚭以/此問行人儀也不斬祀不殺厲不獲二毛此古之侵)
　(伐者以至勝攻至㬥用兵如此行人儀特舉古之禮/以駁吳師之惡殺厲重於斬祀故譏殺厲以㣲切之)
　(意欲得吳哀矜吳反地歸子其事既善則師豈有無/善名乎言必有善名也是又㣲勸之終其欲哀矜之)
　(意澄曰夫差内行惡事而外欲得善名故令太宰嚭/問陳行人謂衆人稱我此行之師其名謂何行人儀)
　(名之以殺厲之師者欲吳人恥其名之惡而改悔也/吳太宰果有反地歸子之言則陳行人乘其好名之)
　(心而甘言/誘勸之也)
○邾婁定公之時有弑其父者有司以告公瞿然失席
曰是寡人之罪也曰寡人嘗學斷斯獄矣臣弑君凡在
官者殺無赦子弑父凡在宫者殺無赦殺其人壞其室
洿其宫而豬焉葢君踰月而后舉爵(婁龍朱切瞿俱遇/切斷丁亂切壞音)
(怪洿音烏/豬音誅)
　(廬陵胡氏曰春秋弑逆多矣唯邾無弑逆之事故邾/定公以為非常而驚也鄭氏曰定公貜且也魯文十)
　(四年即位民之無禮教之罪故曰寡人之罪也臣弑/君子弑父諸臣子孫皆得殺之壞其室瀦其宫明其)
　(大逆不欲人復處之踰月而後舉爵自貶損也孔氏/曰凡在官者言諸臣凡在宫者言子孫瀦是聚水之)
　(名洿其宫而瀦焉謂掘其宫使水聚積也澄曰凡在/官凡在宫謂被弑者之羣臣子孫非謂行弑者之羣)
　(臣子孫也赦謂縱之逸去也弑君弑父之賊凡在官/在官者當即時殺之不可緩誅逸賊故曰無赦無赦)
　(謂毋令縱逸也宋萬弑閔公縱令出奔陳君子以為/宋無臣子也陸農師謂同一官府之人亦坐弑君之)
　(罪果是逆賊之黨則自應殺之無赦若不豫弑謀而/一府一宫之人皆連坐刑不亦濫乎春秋誅亂臣賊)
　(子之法不聞有此山隂陸氏曰凡在官者殺無赦謂/弑君者同一官府亦坐焉爾弑父放此鄭氏謂弑父)
　(者凡在宫子孫皆得殺之是/父子兄弟相殺終無己時也)
○子夏問於孔子曰居父母之仇如之何夫子曰寢苫
枕干不仕弗與共天下也遇諸市朝不反兵而鬬曰請
問居昆弟之仇如之何仕弗與共國銜君命而使雖遇
之不鬬曰請問居從父昆弟之仇如之何曰不為魁主
人能則執兵而陪其後(苫尺沾切枕去聲朝音/潮使色事切從去聲)
　(鄭氏曰居父母之仇雖除喪居處猶若喪也干盾也/弗與共天下不與並生也不反兵雖適市朝不釋兵)
　(也昆弟之仇銜君命則不鬬為負而廢君命也不為/魁魁猶首也天文北斗魁為首杓為末執兵陪其後)
　(為其負當成之孔氏曰身常帶矣雖在市朝不待反/還取兵而鬬也然朝在公門之内兵器不入令得持)
　(兵者但有公事之處皆謂之朝爾曲禮云兄弟之讎/不反兵此父母之仇云不反兵者父母兄弟之仇皆)
　(不反兵也此兄弟之仇㨿身仕為君命出使而不鬬/二文相互乃足從父昆弟既不為報仇魁首若主人)
　(能自報之則執兵陪助其後也方氏曰寢苫則常以/喪禮自處枕干則常以戎事自防不仕則不暇事人)
　(而事事也弗與共天下則與弗共戴天同義市朝非/戰鬬之處遇諸市朝猶不反兵而鬬則無所徃而不)
　(執兵矣由其恩之至重故報仇之義如此仕弗與共/國則雖事人而事事亦恥與之相遇也銜君命而使)
　(遇之不鬬則不敢以私讎妨公事也由其恩殺於父/母也曲禮言交㳺之讎而不及從父昆弟此言從父)
　(昆弟之仇而不及交游者葢交遊之讎猶不同國則/從父昆弟可知矣於從父昆弟且不為魁則與交逰)
　(不為魁可知矣/其言互相備也)
○仲尼之畜狗死使子貢埋之曰吾聞之也敝帷不棄
為埋馬也敝葢不棄為埋狗也丘也貧無葢於其封也
亦與之席毋使其首陷焉(畜許六切為云偽/切封音窆予音與)
　(鄭氏曰畜狗廵守封當為窆陷為没於土方氏曰衆/體皆不欲没於土特以首為言者以衆體之所貴尤)
　(不欲没於土也家語言仲尼將行雨而無葢以貧故/無葢也石林葉氏曰帷葢近於身以為障蔽者也犬)
　(馬畜於家以為代禦者也障蔽者弊所不敢/棄而代禦者死用以埋之仁之至義之盡也)
　路馬死埋之以帷
　(鄭氏曰路馬君所乘者其它狗馬不能以帷葢方氏/曰魯昭公乘馬塹而死乃以帷裹之澄曰上文記仲)
　(尼埋畜狗之事記者遂/并記國君埋乘馬之法)
　　　右附記雜事雜辭凡二十三節
　
　
　
　
　
　
　
　
　
　
　
　
　禮記纂言卷十四下
欽定四庫全書
　禮記纂言卷十五　　　　　元　吳澄　撰
　　曾子問
　　(此篇曽子問曰三十八而孔子答之凡三十四/故摘曽子問三字名篇孔子自言者四子游問)
　　(者一子夏問者一記人自記者一通四十一章/應氏曰曽子以篤慤醇至之資而為潜心守約)
　　(之學其於身也反觀内省而益加以傳習講貫/之功其於禮也躬行實踐而又不廢乎旁搜博)
　　(考之力訂之以耳目之所見聞隱之於心思之/所防慮知天下之義理無盡而事物者亦日新)
　　(而無窮其或講明之不素而猝然遇之則其處/之未究其精微而應之必無以中其肯綮故厯)
　　(舉䘮祭吉凶雜出不齊之事而問於聖人其變/故似異而可駭其節目似同而不必辨其纎悉)
　　(又似細而不足憂夫子隨事剖析而決其疑遂/使千百載之下遇變事而知其權者亦如處約)
　　(事而不失其經焉此皆其問答講明之功也其/後真積力乆夫子語以一貫隨聲響答畧無留)
　　(難其見/益高矣)
曾子問曰君薨而世子生如之何孔子曰卿大夫士従
攝主北面於西階南大祝裨冕執束帛升自西階盡等
不升堂命毋哭祝聲三告曰某之子生敢告升奠幣於
殯東几上哭降衆主人卿大夫士房中皆哭不踊盡一
哀反位遂朝奠小宰升舉幣(大祝音泰/裨婢支切)
　(鄭氏曰攝主上卿代君聽國政於西階南變於朝夕/哭位也禆冕者接神則祭服也諸侯之卿大夫所服)
　(裨冕絺冕也𤣥冠也士服爵升服大祝裨冕則大夫/也命毋哭將有事宜清浄也聲噫㰴警神也某夫人)
　(之氏也几筵於殯東明繼體也衆主人君之親也房/中婦人也反位反朝夕哭位幣小宰所主舉而下埋)
　(之階間孔氏曰此謂旣殯以後若未殯以前世子生/則不告西近殯位階南階下也卿大夫等皆衣衰服)
　(北面大祝裨冕明卿大夫等不裨冕也裨冕裨衣而/冠冕也孤卿則絺冕若三命再命卿大夫則𤣥冕此)
　(大祝以大夫為之故服𤣥冕為裨冕也束帛十端五/兩也鬼神以丈八尺為端五兩三𤣥二纁也堂下告)
　(則大逺故升西階盡等級不升堂告殯竞執束帛者/升堂奠置所執之幣於殯東几筵上遂哭哭竞而降)
　(階君之親及諸臣及婦人皆哭不踊反哭位於位/不更哭遂行朝奠禮奠訖小宰乃升舉幣而下)
三日衆主人卿大夫士如初位北面大宰大宗大祝皆
裨冕少師奉子以衰祝先子従宰宗人從入門哭者止
子升自西階殯前北面祝立於殯東南隅祝聲三曰某
之子某從執事敢見子拜稽顙哭祝宰宗人衆主人卿
大夫士哭踊三者三降東反位皆袒子踊房中亦踊三
者三襲衰杖奠出(大宰大宗音泰少去聲奉芳/勇切從才用切見賢遍切)
　(鄭氏曰三日負子日也如初位初告生時也宰宗人/詔賛君事者奉子者拜哭踊襲衰杖成子禮也奠亦)
　(謂朝奠孔氏曰三日之朝自衆主人以下悉到西階/下列位如初日子生之儀以子自為主故不云從攝)
　(主内則云國君世子生告於君三日卜士負之直負/之而已子未見君三月為名之時始見之也今旣在)
　(喪禮畧於負子之時則見也不用束帛者初告生已/用今禮殺故不用也大宰是敎令之官大宗是主宗)
　(廟之官初不裨冕今為奉子接神故服裨冕祭服大/宰大宗等亦從子升堂記不云升堂文不具爾少師)
　(主養子之官又奉子故與子皆著衰也皇氏及王肅/謂以衰衣而奉之諸侯五日而殯殯而成服此三日)
　(而衰者喪已在殯異於未殯也祝主接神故先進少/師奉子次從祝也大宰大宗為詔告賛君事故次從)
　(在後也入門入殯宫門也衆主人及諸臣並已先列/位而哭今宰祝宗三人將子入門見故命門内在位)
　(者止哭前告是初生日哀甚故祝升階則命止哭今/三日哀已微殺故子入門乃哭止也宰宗人大宰大)
　(宗也祝先子従者従吉祭之禮特牲少牢皆祝前主/人後若凶祭則主人前祝在後士虞禮是也今此亦)
　(凶祭而祝在先者以告神故也世子不忍従先君之/階升故由西階升時大宰大宗及祝亦升不言従者)
　(以子為主故畧而不言也殯以東為前殯前謂當殯/之東稍南北面祝在子之西而北面當殯之東南隅)
　(其宰及宗人以次立於子之東階北面若其須詔相/之時或就子前而西面也祝聲以警神前告牲哀甚)
　(故盡階不升堂此見子須近殯故進立於殯東南隅/也警神之後祝告曰夫人某氏之子某従執事敢見)
　(皇氏云於時未立子名不得云某之子某下有某字/者誤也今按定本及諸本皆有某字子升堂之時大)
　(宰即位立名告殯矣告訖奉子之人拜而稽顙乃哭/不踊者未即位故也祝宰宗人在堂上北面哭衆主)
　(人卿大夫士俱在西階下北面哭每踊三度為一節/如此者三故云三者三堂上皆降自西階反東在下)
　(者皆東反朝夕哭位皆袒初堂上堂下之哭非正位/故不袒今反朝夕哭位故皆袒至此子乃踊房中亦)
　(踊祝宰宗人及卿大夫反位亦皆踊也子踊時/亦袒踊者亦皆三者乃襲乃衰杖乃朝奠乃出)
大宰命祝史以名徧告於五祀山川
　(鄭氏曰因負子名之於喪禮畧也世子生喪在殯告/五祀山川爾五祀殯宫之五祀山川國鎮之重故越)
　(社稷告之孔氏曰按内則左傳皆三月乃名今此因/負子三日即名之者以喪事促遽於禮簡也見殯之)
　(時旣以名告非謂告山川之時始/作名也皇氏以見殯後乃作名)
曽子問曰如已葬而世子生則如之何孔子曰大宰大
宗從大祝而告於禰三月乃名於禰以名徧告及社稷
宗廟山川
　(孔氏曰前問君未葬而世子生今問已葬後世子生/之禮禰父殯宫之主也葬後殯無尸柩唯有主在故)
　(告於主漸神事之也大宰大宗從大祝三人告不云/攝主葬時攝已弁絰葛交神明葬竟又服受服喪之)
　(大事便畢故子生則攝主不復與羣臣列位西階下/還依大宰之禮與大宗従大祝裨冕而告殯宫之主)
　(也不云裨冕不言制幣者未葬尚裨冕凡告必制幣/不言自可知也三人例升階故不言盡階不升堂不)
　(言某之子生敢告者亦自可知也葬後神事之故依/常禮三日不見三月乃見因見乃名於禰也從見之)
　(人與告生不異衰絰自依常禮名於禰畢亦命祝史/徧告前不云社稷宗廟此不云五祀互相明也鄭氏)
　(曰葬後三月於禮已祔廟故告可/及廟廟與社稷相連故亦告社稷)
○曽子問曰君出疆以三年之戒以椑從君薨其入如
之何(椑歩/厯切)
　(鄭氏曰戒猶備也謂衣衾也親身棺曰椑其餘可死/乃具也其出有喪備疑喪入必異也孔氏曰出疆朝)
　(㑹也三年之備謂衣衾之裁若其造作死後乃為之/天子椑内有水兕諸公椑内有兕諸侯椑親身也其)
　(餘椑外屬與大/棺等死後乃具)
孔子曰共殯服則子麻弁絰疏衰菲杖入自闕升自西
階(共音/恭)
　(鄭氏曰共殯服者謂君已大斂殯服謂布深衣苴絰/散帶垂殯時主人所服共之以待其來也其餘殯事)
　(亦皆具焉子麻弁絰疏屨菲杖者棺柩未安未忍成/服於外也麻弁絰者布弁而加環絰也布弁如爵弁)
　(而用布也杖者為己病闕謂毁宗也柩毁宗而入異/於生也升自西階亦異生也所毁宗殯宫門西也於)
　(此正棺而服殯服旣塗而成服殷柩出毁宗周柩入/毁宗禮相變也孔氏曰主人從柩而歸其家豫共主)
　(人殯時所著之服麻弁麻布弁也疏衰齊衰也菲屨/藨屨於時主人從柩在路未忍成服唯首著布弁加)
　(環絰身著齊衰足著藨屨士禮服杖同時今未成服/而杖為己病也柩入宫之時毁殯宫門西邊牆而入)
　(升堂之時以柩從外來似賔客就客位/升階也於此正柩象小斂後侇於堂也)
如小斂則子免而從柩入自門升自阼階(斂免從/並去聲)
　(鄭氏曰謂君已小斂也主人布深衣不括髮者行逺/不可無飾親未在柩不忍異入使如生來反孔氏曰)
　(此未大斂當小斂以後之節子首不麻弁身不服疏/衰唯首著免身著布深衣而從柩士禮小斂主人括)
　(髮以在外逺行不可無飾故不括髮而免也其柩入/之時自門不自闕升自阼階不由西階猶如生也)
君大夫土一節也
　(孔氏曰言上來從柩之儀非但君死於道/路為然諸侯與大夫士一等無尊卑之異)
○曽子問曰為君使而卒於舎禮曰公館復私館不復
凡所使之國有司所授舍則公館已何謂私館不復也
孔子曰善乎問之也自卿大夫之家曰私館公館與公
所為曰公館公館復此之謂也(為云偽切/使色事切)
　(鄭氏曰復始死招䰟善乎者善其問難明也公館若/今縣官宮也公所為君所命使舍己者孔氏曰卿大)
　(夫士之家非君命所使私相停舍謂之私館公館公/家所造之館與及也及公命所使停舍之處君所命)
　(停舍者即是卿大夫之家但有公命故亦謂之公館/方氏曰公館之禮宜隆故復私館之禮宜殺故不復)
　(也/)
○孔子曰諸矦適天子必告於祖奠於禰冕而出視朝
命祝史告於社稷宗廟山川乃命國家五官而后行道
而出告者五日而徧過是非禮也凡告用牲幣反亦如
之(朝音潮牲/當作制)
　(鄭氏曰祖禰皆奠幣以告之告奠互文也視朝聽國/事也諸矦朝天子必裨冕為將廟受也裨冕者公衮)
　(矦伯鶩子男毳臨行又徧告宗廟孝敬之心也五官/五大夫典庫者命者勅之以其職道而出祖道也聘)
　(禮曰出祖釋較祭酒脯也旣告不敢乆留牲幣當為/制幣制幣一丈八尺孔氏曰按覲禮矦氏裨冕天子)
　(受之於廟諸矦視朝當𤣥冠緇衣素裳今服裨冕者/為往朝天子天子將於廟受己之禮乃豫敬之以冕)
　(服視朝也告於祖奠於禰是一告此又命祝史告於/宗廟山川臨行再告也徧告宗廟五廟皆告也諸矦)
　(有三卿五大夫故云五官以屬官大夫其數衆多直/云五者據典國事者言之不云命卿者或従君出行)
　(或在國留守總主羣吏故不顯言命卿也祖道祭神/而后出命祝史告待告徧乃行為先以告廟載遷主)
　(若乆留不去則非禮故以五日為限澄曰反亦/如之謂親告祖禰又命祝史徧告視朝而入也)
諸侯相見必告於禰朝服而出視朝命祝史告於五廟
所過山川亦命國家五官道而出反必親告於祖禰乃
命祝史告至於前所告者而后聽朝而入
　(鄭氏曰道近或可不親告祖朝服為事故也山川所/不過則不告貶於天子也反必親告祖禰同出入禮)
　(孔氏曰諸侯朝服𤣥冠緇衣素裳諸矦相朝雖亦在/廟受降下天子不敢冕服唯著臨朝聽事之服熊氏)
　(云此朝服謂皮弁服以天子用以視朝故謂之朝服/論語吉月必朝服而朝注云朝服皮弁服聘禮諸矦)
　(相聘皮弁服明相朝亦皮弁服此義為勝出不云告/祖或道近變其常禮爾反必親告祖禰以明出入之)
　(告不殊也方氏曰為人子者出必告反必面諸侯之/出必告於祖奠於禰反亦如之葢事死如事生也而)
　(又及於社稷山川者推事親之道以事神也然於適/天子則其禮詳與諸侯相見則其禮畧豈非所見之)
　(人有輕重故其禮亦有隆殺與五官如王制下大夫/五人是也五廟即二昭二穆與太祖之廟而五是也)
○曽子問曰古者師行必以遷廟主行乎孔子曰天子
巡守以遷廟主行載于齊車言必有尊也今也取七廟
之主以行則失之矣當七廟五廟無虚主虚主者唯天
子崩諸侯薨與去其國與祫祭於祖為無主耳吾聞諸
老耼曰天子崩國君薨則祝取羣廟之主而蔵諸祖廟
禮也卒哭成事而后主各反其廟君去其國大宰取羣
廟之主以從禮也祫祭於祖則祝迎四廟之主主出廟入
廟必蹕老耼云(齊側皆切/從才用切)
　(鄭氏曰齊車金路老􁑂古夀考者之號也與孔子同/時天子崩諸矦薨則蔵諸主於祖廟象有凶事者聚)
　(也卒哭成事先祔之祭名也君去其國以廟主從鬼/神依人者也祝迎廟主祝接神者也蹕止行者孔氏)
　(曰凡祭祀皆乘玉路齊車則降一等乘金路也遷廟/主謂新遷廟之主凶事生人自聚今主亦象生人聚)
　(集至卒哭之明日以新死者祔祭於祖故祖主先反/廟也三年一祫當祫之年則祝迎四廟之主而於大)
　(祖廟祭之天子祫祭則迎六廟之主迎四廟者舉諸/矦言也主謂木主天子一尺二寸諸侯一尺出廟謂)
　(出己廟而徃大祖廟入廟謂從大祖廟而反還入己/廟主出入之時若在廟院之外必須蹕止行人若主)
　(入大祖廟中則不蹕似壓於尊者也有喪及去國無/蹕老􁑂云結上文從天子崩至必蹕皆老􁑂所云也)
　(方氏曰行必以遷廟主者以天子之七廟諸矦之五/廟無虚主故也廟之有主猶國之有主也崩薨與去)
　(其國廟無主者示神人休戚同也祫祭時亦廟無主/者以合食示反本也非是四者廟主其可虚乎澄曰)
　(遷廟主謂祔禰時所遷昭穆最上之廟一主也在昭/廟穆廟之上最尊最親者也君將出行時徧告有廟)
　(之諸主又特告此無廟/之一主而載之以行也)
○曽子問曰古者師行無遷主則何主孔子曰主命問
曰何謂也孔子曰天子諸矦將出必以幣帛皮圭告於
祖禰遂奉以出載於齊車以行每舎奠焉而后就舍反
必告設奠卒斂幣玉蔵諸兩階之間乃出葢貴命也
　(孔氏曰以幣帛皮圭告於祖禰遂奉以出以象受命/故云主命皇氏云有遷主者直以幣帛告神不將出)
　(行即埋之階間無遷主者加以皮圭告於祖禰遂奉/以出熊氏云每告一廟以一幣玉告畢若將所告逺)
　(祖幣玉行者即載之而去若近親幣玉不以出者即/埋之還時以此載行幣玉告於逺祖事畢則埋於逺)
　(祖兩階問其近祖以下直告祭而已不陳幣玉也澄/曰無遷主謂諸矦受封傳繼未六世者未有當毁之)
　(廟故無己遷之主也廟無虚主有廟者不可以其主/行主命謂雖無木主但所受於神之命即是主也貴)
　(猶重也貴命謂以神命為重其重亦如神主也受封/之第二世止有大廟則告大廟而以其幣玉行三世)
　(則以禰四世則以祖五世則以曽祖六世則以髙祖/七世則有遷主矣八世以上遷主不止一主而但以)
　(髙祖之父新遷者行也若天子初正傳繼未及八世/者亦未有當毁之廟而無遷主其禮葢亦如此唯商)
　(祖契周祖稷則湯武雖初王而三昭三穆之上有無/主也鄭氏曰舍奠而後就舍以脯醢禮神乃敢即安)
　(也所告不以/出即埋之)
○曽子問曰喪有二孤廟有二主禮與孔子曰天無二
日土無二王嘗禘郊社尊無二上未知其為禮也(與音/余王)
(平/聲)
　(鄭氏曰曽子問此怪時有之孔子以尊喻卑也孔氏/曰天之日土之王嘗禘郊社之上尊也尚不可二喪)
　(之孤廟之主卑也不二可知澄曰上天之照萬物者/唯一日下土之君萬邦者唯一王祫嘗之所尊唯一)
　(大祖禘祭之所尊唯一所自出之帝郊之所尊唯一/上帝社之所尊唯一后土所尊之神在上無或有與)
　(同者故曰無二上若日若王若四祭之上神皆唯有/一而無二況主喪之孤依神之主而可二乎此總明)
　(孤與主不可有二之義下文乃/述今世所以有二主二孤之由)
昔者齊桓公亟舉兵作偽主以行及反蔵諸祖廟廟有
二主自桓公始也(亟起/吏切)
　(鄭氏曰偽猶假也舉兵以遷廟主行無則主命為偽/主非也孔氏曰亟數也數舉兵南伐楚北伐山戎西)
　(伐白狄也言作假主以行而/反蔵於祖廟故有二主也)
喪之二孤則昔者衛靈公適魯遭季桓子之喪衛君請
弔哀公辭不得命公為主客入弔康子立於門右北面
公揖讓升自東階西鄉客升自西階弔公拜興哭康子
拜稽顙於位有司弗辯也今之二孤自季康子之過也
　(鄭氏曰靈公先桓子以魯哀二年夏卒桓子以三年/秋卒是出公也鄰國君之弔君為之主主人拜稽顙)
　(非也當哭踊而已若康子者君弔其臣之禮也辯猶/正也孔氏曰出公輙靈公孫也出公來弔春秋不見)
　(經者葢非國之大事故畧而不書鄰國君弔賓主尊/卑宜敵故君為主唯君拜賓爾康子但當哭踊又拜)
　(非也有司謂當時執事之有司畏康子之威不敢辯/正也曽子所問前孤後主答前主後孤者齊桓公之)
　(事在前衛君之事在後也孔子答曽子時去桓公已/逺二主行之已乆故云自桓公始康子正當孔子之)
　(時未知後代行之以否不得云自季康子始但見當/時失禮故云康子之過也方氏曰喪有孤則哀之所)
　(主廟有主則神之所依二孤則莫適為主二主則莫/適為依是豈禮之意哉然後世行之者葢自桓公始)
　(之季康子之過也山隂陸氏曰是其過爾/非故造端也若朝服之以縞不可以言過)
○子游問曰喪慈母如母禮與孔子曰非禮也古者男
子外有傅内有慈母君命所使教子也何服之有(喪慈/平聲)
(與音/余)
　(按禮經傳記所言慈母有二有大夫士之子之慈母/有國君之子之慈母二者名同而實異大夫士之子)
　(之慈母有服國君之子之慈母無服其一大夫士之/子有服之慈母者儀禮喪服篇齊衰三年章云慈母)
　(如母者是也謂妾之無子者妾子之無母者父命妾/曰女以是為子命子曰女以是為母如是則妾視此)
　(子如己親生子事此母如己親母葢重父之命故生/養之如己之親母死喪之亦如己之親母齊衰三年)
　(也據禮經傳所言唯大夫士之妾子有之其適子已/無此母矣喪服小功章所云為庶母慈己者但名為)
　(庶母慈己者爾不名為慈母也其一國君之子無服/之慈母者内則云國君子生擇諸母使為子師其次)
　(為慈母其次保母者是也子師擬三孤之師保母擬/三孤之保慈母在子師之下保母之上則擬於傅故)
　(孔子謂君命所使教子何服之有子游所問葢指禮/經如母之慈母言夫子所答則以内則如傅之慈母)
　(言也下文遂引魯昭公之事鄭氏曰如母謂父卒三/年也禮所云乃大夫以下父所使妾養妾子也子游)
　(意以為國君亦當然孔子指國君之子言則無服也/大夫士之子為庶母慈己者小功父卒乃不服孔氏)
　(曰士為庶母緦以慈己加服小功也土之妻自養其/子不得有慈己之庶母熊氏云士適子無母命妾慈)
　(己亦為之小功父卒乃不服/者謂不服小功仍服緦爾)
昔者魯昭公少喪其母有慈母良及其死也公弗忍也
欲喪之有司以聞曰古之禮慈母無服今也君為之服
是逆古之禮而亂國法也若終行之則有司將書之以
遺後世無乃不可乎公曰古者天子練冠以燕居公弗
忍也遂練冠以喪慈母喪慈母自魯昭公始也(少喪為/並去聲)
(喪之讀/如字)
　(鄭氏曰良善也有司曰古之禮慈母無服據國君也/天子練冠以燕居葢謂庶子王為其母公之言又非)
　(也昭公年三十乃喪齊歸猶無慼容又不少又安能/不忍於慈母此非昭公明矣未知何公也孔氏曰王)
　(肅所足家語云孝公有慈母良山隂陸氏曰練冠喪/慈母固昭公也昭公十九猶有童心則三十喪齊歸)
　(雖謂之少可矣不愛其母而愛慈母何足恠也澄曰/為慈母性行良善不忍忘其撫育之恩遂欲為之服)
　(一非也有司援正禮以諫止之而公援天子練冠之/例再非也凡練冠者本當服而不得服者也按喪服)
　(記公子為其母練冠麻衣公子本欲服其母厭於君/而不得服故練冠麻衣天子之庶子為王不得服其)
　(母故亦練冠彼皆為其親母欲服而不得服故爾慈/母本無服即非欲服而不得服者故曰非也一弗忍)
　(於慈母初死之時而欲喪之再弗忍於有司旣諫之/後而遂練冠是以小不忍而亂禮也其練冠以喪慈)
　(母或亦三/月而除乎)
○曽子問曰下殤土周葬于園遂輿機而往塗邇故也
今墓逺則其葬也如之何孔子曰吾聞諸老􁑂曰昔者
史佚有子而死下殤也墓逺召公謂之曰何以不棺斂
於宮中史佚曰吾敢乎哉召公言於周公周公曰豈不
可史佚行之下殤用棺衣棺自史佚始也(棺舊古患/切今如字)
　(下殤八嵗至十一也土周檀弓所云夏后氏之堲周/也周人用以葬下殤園墓園輿與舁通共以手舉之)
　(也機尸之牀也往往就葬也周人葬下殤之禮葢不/用棺但以衣斂尸而置之尸牀不用車載衆手舁之)
　(以往曽子問去墓園塗近者可如此若去墓之塗逺/則舁尸以往而不用棺不用車似若不可故問當如)
　(之何孔子遂引老耼所言史佚之事以答葢史佚曽/葬下殤之子而其墓逺方疑於舁尸之不可而召公)
　(勸以棺斂于宮中棺斂者謂納之棺中也棺斂於宫/中則如成人而載以喪車不舁機也史佚以前未有)
　(此禮故有所不敢於是召公為史佚問之周公周公/曰豈不可葢禮有從權而以義起者墓近則舁機墓)
　(逺則棺斂而車載以往雖前時禮所未有然亦無害/於義也史佚依周公所言行之自是以後葬下殤者)
　(若墓逺則用棺也棺衣者謂斂以衣又斂於棺也下/殤用棺而衣之棺之者葢自史佚始前此則衣之而)
　(已不棺之也棺字並如字讀鄭注以為下殤不葬於/墓而别塟於園今従張子之説諸家皆以豈不可為)
　(周公不許之今從陸氏之説張子曰墓是墓之園園/謂栽植草木處旣曰族塟必不别之園山隂陸氏曰)
　(豈不可言可也下殤雖不棺斂於宮中即塗逺而欲/拘墓近之制是膠也故召公權之周公與焉孔氏曰)
　(與猶抗也機者以木為之状如牀無脚及輄簀先用/一繩直於中央係著兩頭之榪又别取一繩係一邉)
　(材横鉤中央直繩報還鉤材往還取帀兩邊悉然而/後以尸置繩上抗舉以往臨斂時當堲周之上先縮)
　(除直繩則兩邉交鉤之繩悉合離解而尸從機中央/零落入於堲周中檀弓云堲周葬中殤下殤據士及)
　(庶人也若諸矦長中殤適者車三乘下殤車一乘旣/有遣車即不得堲周輿機而塟也諸矦庶長中殤車)
　(一乘則宗子亦不堲周輿機而塟其下殤則輿機其/大夫之適長中殤遣車一乘亦不輿機下殤無遣則)
　(輿機也王之適庶長中下殤皆有遣車並不輿機士/及庶人適庶皆無遣車則中下殤並皆輿機其長殤)
　(雖無遣車年既長大不可與下殤同棺/斂於宮中載棺而往之墓從成人也)
○曽子問曰葬引至於堩日有食之則有變乎且不乎
孔子曰昔者吾從老􁑂助葬於巷黨及堩日有食之老
耼曰丘止柩就道右止哭以聽變旣明反而后行曰禮
也反葬而丘問之曰夫柩不可以反者也日有食之不
知其己之遲數則豈如行哉老􁑂曰諸矦朝天子見日
而行逮日而舎奠大夫使見日而行逮日而舎夫柩不
蚤出不莫宿見星而行者唯罪人與奔父母之喪者乎
日有食之安知其不見星也且君子行禮不以人之親
痁患吾聞諸老􁑂云(堩古鄧切夫音扶數讀/為速朝音潮痁始占切)
　(鄭氏曰堩道也變謂異禮巷黨黨名也就道右者行/相左也變謂日食也明反明復也已止也數讀為速)
　(舎奠每將舎奠行主也不蚤出不莫宿謂侵晨夜近/姦寇也安知其不見星為無日而慝作豫止也痁病)
　(也以人之父母行禮而恐懼其有患害不為也孔氏/曰曽子問葬引至塗值日食則變常禮而停住乎且)
　(遂行乎孔子答以己從老􁑂助葬遭日食老耼令止/柩待日光明返囘而後引柩行按儀禮云吉事交相)
　(左凶事交相右今柩行凶事相左者此據北出停柩/在道東北嚮對南嚮行人為交相左也孔子云柩務)
　(速葬不可迴返今止柩不行不知日食休己之遲速/䛵若遲晚至夜豈如早行至墓赴其吉辰也老􁑂言)
　(柩見星而行是輕薄人親與罪人同痁患病於危也/言不可使人之親病於危亾之患也方氏曰柩不蚤)
　(出不莫宿者慮暗昧之中有不測之患也苟日食而/行柩豈異夫蚤出莫宿者乎馬氏曰老􁑂以止柩聽)
　(變為愈於行葢止則安行則危其行非必犯患也以/人之情疑於患也患出於不測則其行不若止也其)
　(止非必安也就不得已則見星而行/豈若止哉張子曰豫備深思之道也)
　　　右記喪之變禮失禮等事凡十章子生有常禮
　　　君薨而生則其禮變君薨有常禮在外而薨則
　　　其禮變臣之在外而卒亦然孔子言諸侯出一
　　　章曽子問師行二章非記喪禮因前章之文而
　　　以類附記者有二孤及喪慈母則喪之夫禮棺
　　　下殤及遭日食又喪之變禮也
曽子問曰諸矦旅見天子入門不得終禮廢者幾孔子
曰四請問之曰大廟火日食后之喪雨霑服失容則廢
如諸侯皆在而日食則從天子救日各以其方色與其
兵大廟火則從天子救火不以方色與兵(見賢遍切幾/居豈切大音)
(泰/)
　(鄭氏曰旅衆也大廟始祖廟宗廟皆然主於始祖爾/方色者東方衣青南方衣赤西方衣白北方衣黑方)
　(色與兵示奉時事有所討也孔氏曰鄭注示奉時事/解方色有所討解兵也周禮有救日之弓不知兵之)
　(細别隠義云東方用㦸南方用矛西方用弩北方用/楯中央用鼓以日食隂侵陽君弱臣强之𧰼示欲助)
　(天子討隂也亦備非常榖梁云天子救日置五麾陳/五兵五鼓諸矦置三麾陳三鼓三兵大夫擊門士擊)
　(柝充其陽也日食是隂之災故象五方之色以兵討/隂救天無此義故不用澄曰后之喪謂在前有疾正)
　(當諸矦入門/之時而崩也)
○曽子問曰諸侯相見揖讓入門不得終禮廢者幾孔
子曰六請問之曰天子崩大廟火日食后夫人之喪雨
霑服失容則廢
　(孔氏曰此大廟君之大廟非天子大廟也鄭氏曰夫/人君之夫人澄曰比之旅見天子多其二外則天子)
　(崩内則夫人之喪也謂正當外國君入門之時/而天子王后之凶訃至或主國君之夫人薨也)
○曽子問曰天子嘗禘郊社五祀之祭簠簋既陳天子
崩后之喪如之何孔子曰廢
　(孔氏曰嘗禘謂宗廟之祭郊社謂天地之祭舉天地/宗廟則五祀以上皆在其中下文云當祭而日食則)
　(此簠簋既陳不當祭是祭前也鄭/氏曰既陳謂夙興陳饌牲器時也)
曽子問曰當祭而日食大廟火其祭也如之何孔子曰
接祭而已矣如牲至未殺則廢
　(鄭氏曰接祭而已不迎尸也孔氏曰天子崩后之喪/與日食大廟火其禮皆同此日食大廟火牲至未殺)
　(則廢牲至已殺則行接祭其天子崩后之喪牲入雖/殺不行接祭以喪事重故也接捷也速也速而祭之)
　(不迎尸宗廟迎尸之節有二祭初迎尸於奥而行灌/禮灌畢而后出迎牲於時延尸於户外殺牲薦血毛)
　(行朝踐禮設腥爛之爼於尸前一也然後退而合烹/更迎尸入坐於奥行饋孰之禮二也此不迎尸者於)
　(堂上行朝踐禮畢則止不更迎尸入也郊社不迎尸/亦此時熊氏云郊社五祀祭初未迎尸前已殺牲無)
　(灌故也中霤禮為爼奠於主乃始迎尸廬/陵胡氏曰接祭謂接續行事不徐徐也)
天子崩未殯五祀之祭不行既殯而祭其祭也尸入三
飯不侑酳不酢而已矣(飯扶晚切/酳音𦙍)
　(孔氏曰初喪哀戚雖當祭五祀時不得行但五祀外/神不可以己私喪乆廢其祭既殯哀情稍殺而後祭)
　(也喪雖旣殯其祭不得純如吉禮禮宜降殺侑勸也/迎尸入奥之後尸三飯告飽則止祝更不勸侑其食)
　(使滿常數至十五飯也於時冢宰攝主酌酒酳尸尸/受卒爵不酢攝主而已者謂唯行此而已不為在後)
　(餘事也天子諸矦祭禮亡儀禮唯大夫士祭禮約之/而說天子五祀之祭也按士特牲饋食禮祝延尸於)
　(奥迎尸而入即延坐三飯告飽祝侑尸尸又飯至於/九飯畢主人酌酒酳尸尸飲卒爵酢主人主人受酢)
　(飲畢酌獻祝祝飲畢主人又酌獻佐食此士禮也大/夫少牢饋食尸食十一飯而畢則諸侯十三飯天子)
　(十五/飯)
自啓至於反哭五祀之祭不行已葬而祭祝畢獻而已
　(孔氏曰欲葬之時從啟殯以後葬畢反哭以前靈柩/旣見哀摧更甚故五祀之祭不行已葬反哭殯宫而)
　(行其祭尸入三飯之後祝乃侑尸尸食十五飯攝主/酳尸尸飲卒爵而酢攝主攝主飲畢酌而獻祝祝受)
　(飲畢則止無獻佐食以下之事以葬後未甚吉也鄭/氏曰旣葬彌吉畢獻祝而後止郊社亦然唯嘗禘宗)
　(廟俟/吉也)
○曽子問曰諸侯之祭社稷爼豆旣陳聞天子崩后之
喪君薨夫人之喪如之何孔子曰廢自薨比至於殯自
啓至於反哭奉帥天子(比必/利切)
　(鄭氏曰此祭社稷亦謂夙興陳饌牲器時也帥循也/所奉循如天子者謂五祀之祭社稷亦然孔氏曰上)
　(有天子祭五祀之文今之奉循謂諸矦五祀如天子/五祀也諸矦祭社稷其遭喪節制與五祀同按天子)
　(崩后喪諸矦當奔赴得奉循天子者諸矦或不自親/奔而身在國或唯據君薨及夫人之喪其嗣子所祭)
　(得奉循天子也山隂陸氏曰天子言嘗禘郊社五/祀諸侯言社稷畧諸侯也夫夫益畧不復名祭)
○曽子問曰大夫之祭鼎爼旣陳籩豆旣設不得成禮
廢者幾孔子曰九請問之曰天子崩后之喪君薨夫人
之喪君之大廟火日食三年之喪齊衰大功皆廢外喪
自齊衰以下行也其齊衰之祭也尸入三飯不侑酳不
酢而已矣大功酢而已矣小功緦室中之事而已矣士
之所以異者緦不祭所祭於死者無服則祭(齊音/咨)
　(鄭氏曰大夫齊衰異門則祭室中之事謂賔長獻士/緦不祭然則士不得成禮者十一所祭於死者無服)
　(謂若舅舅之子從母昆弟孔氏曰此大夫之祭謂祭/宗廟若遭異門齊衰之喪其祭迎尸入室但三飯則)
　(止祝更不勸侑至十一飯三飯畢主人酌酒酳尸尸/不酢主人大功服輕祭禮稍備祝侑至十一飯而止)
　(主人酌酒酳尸尸酢主人主人乃停小功與緦其服/轉輕祭禮轉備其祭尸十一飯訖主人酳尸尸卒爵)
　(酢主人主人獻祝及佐食畢主婦獻尸尸酢主婦主/婦又獻祝及佐食次賔長獻尸常時尸得賔長獻爵)
　(則止不舉待獻爵之後尸乃舉爵今旣喪殺賔長獻/尸尸飲以酢賔賔又獻祝及佐食而祭畢止凡尸在)
　(室之奥祝在室中北廂南面佐食在室中户西北面/主人主婦及賔獻尸及祝佐食三人皆在室中獻三)
　(人畢則止故云室中之事而已矣内喪大功以上廢/小功以下不廢按雜記云臣妾死於宫中三月而後)
　(祭此内喪緦麻不廢祭者謂鼎爼旣陳臨祭之時故/不廢也若不當祭時有臣妾死於宫中及大夫為貴)
　(妾緦庶子為父後者為其母緦之屬皆不祭曽子厯/問至大夫必應及士故孔子廣舉士以語之大夫唯)
　(至大功為九而士又加緦小功二等合為十一此亦/謂祭宗廟鼎俎旣陳而值喪也大夫祭值緦小功不)
　(辨内外皆不廢祭而禮則小異爾士值緦小功不辨/外内一切皆廢祭士輕故為親情得仲也士祭祖禰)
　(而舅若舅之子若從母兄弟死者此皆母親己雖服/緦而於祖禰則無服祭祀以祖禰為主故不廢祭也)
　(方氏曰位尊則以事而廢禮者/少位卑則以事而廢禮者多)
　　　右記朝祭有故而廢等事凡五節其故不一非
　　　但有喪天子崩后之喪諸侯薨夫人之喪大夫
　　　士三年齊衰大功之喪士小功緦麻之喪九者
　　　則有喪之故也
曽子問曰祭如之何則不行旅酬之事矣孔子曰聞之
小祥者主人練祭而不旅奠酬於賓賓弗舉禮也昔者
魯昭公練而舉酬行旅非禮也孝公大祥奠酬弗舉亦
非禮也
　(鄭氏曰奠無尸虞不致爵小祥不旅酬大祥無無算/爵彌吉孝公隠公祖父澄曰凡吉祭酳尸之後有旅)
　(酬旅酬之後有無算爵曽子問凶祭之禮比吉禮減/殺若何者不行旅酬孔子謂小祥之祭不行旅酬以)
　(此答曽子所問之一事爾鄭注因言小祥以前虞祭/及奠之二事又言小祥以後大祥祭之一事所以異)
　(於吉禮者四事奠酬於賔謂賓以主人所酬之爵奠/置於賔席前而不舉以飲也注所云虞不致爵謂致)
　(爵於賔即是酬賔之爵非致爵主人主婦者也孔氏/曰練小祥祭也奠無尸虞不致爵至小祥彌吉但得)
　(致爵於賔而不得行酬酢之事大祥乃得行酬酢而/不得行無算爵之事喪事簡畧於禮未備也奠是未)
　(葬之前形體尚在未忍立尸異於生虞是旣葬之後/形體已去鬼神事之故立尸以象神也按特牲禮尸)
　(食九飯主人酳尸尸酢主人獻祝獻佐食主婦獻尸/尸酢主婦獻祝獻佐食賔三獻尸酌止主婦致爵於)
　(主人自酢主人致爵於主婦自酢尸作止爵飲畢酢/賔賔獻祝獻佐食致爵於主人主婦主人獻賔及衆)
　(賔酬賓獻長足弟及衆兄弟及内兄弟所謂致爵也/賔乃取主人所酬之觶酬長兄弟長兄弟酬衆賔衆)
　(賔酬衆兄弟所謂旅酬也旅酬之後賓弟子兄弟弟/子各舉觶於其長賓舉觶酬兄弟之黨兄弟取觶酬)
　(賓之黨所謂無算爵也此皆吉禮士虞禮賓三獻尸/尸卒爵禮畢無致爵以下之事所謂虞不致爵也小)
　(祥賔不舉主人所酬之爵以行旅酬所謂小祥不旅/酬也大祥旅酬而不行無算爵所謂大祥無無算爵)
　(也漸漸備禮故云彌吉仍未純吉也練祭但得致爵/於賓賓不合舉此爵而行旅酬昭公行之故曰非禮)
　(大祥得旅酬孝公不然亦曰非禮方氏曰昭公未可/為而為之於禮為不及孝公可以為而不為於禮為)
　(過過猶不及故皆以為非禮然不及近薄過近厚與/其薄也寧厚故於昭公言非禮於孝公曰亦而已)
○曽子問曰大功之喪可以與於饋奠之事乎孔子曰
豈大功耳自斬衰以下皆可禮也曽子曰不以輕服而
重相為乎孔子曰非此之謂也天子諸矦之喪斬衰者
奠大夫齊衰者奠士則朋友奠不足則取於大功以下
者不足則反之(與音預為云/偽切齊音咨)
　(鄭氏曰饋奠在殯時也曽子怪以重服而為人執事/孔子謂於其所為服非謂為人天子諸侯之喪為君)
　(服者皆斬衰唯主人不奠大夫服斬衰者不奠辟正/君也齊衰者其兄弟士服齊衰者不奠辟人夫也言)
　(不足者謂殷奠時孔氏曰下云喪祭謂虞卒哭此稱/饋奠謂在殯時奠也曽子之意問已有大功喪可與)
　(他人饋奠乎孔子不解問㫖謂曽子問已有大功得/為大功者饋奠以否故答云斬衰以下皆可言身有)
　(斬衰所為者斬衰身有齊衰所為者齊衰皆可與於/饋奠故云禮也曽子不解謂為他人饋奠故更問云)
　(若為他人不以輕己喪而重他人相為饋奠乎孔子/乃言據所為服者饋奠非為他人也以下乃論所為)
　(饋奠之事主人悲號思慕不暇執事故不親奠大夫/之喪子及家臣皆服斬衰辟天子諸侯之正君不得)
　(饋奠服齊衰唯兄弟爾以次差之天子諸侯斬衰者/奠大夫用齊衰士應先取大功今先取朋友者以天)
　(子諸侯皆使臣奠大夫辟正君故兄弟奠士位卑不/嫌敵君故朋友奠朋友僚屬也士之屬官為其長弔)
　(服加麻殷奠謂月朔之奠殷盛也有牲牢黍稷盛於/常奠用人多朋友不足則取大功以下小功緦麻者)
　(奠若又不足則反取前執事人充之/澄曰不以之以與已通太也下章同)
○曽子問曰小功可以與於祭乎孔子曰何必小功耳
自斬衰以下與祭禮也曽子曰不以輕喪而重祭乎孔
子曰天子諸侯之喪祭也不斬衰者不與祭大夫齊衰
者與祭士祭不足則取於兄弟大功以下者(與音/預)
　(鄭氏曰祭謂虞祔卒哭時曽子怪使重者執事澄曰/斬衰之服重於虞卒哭之祭孔子云斬衰以下皆可)
　(與執祭事故曽子怪問不大輕其服之重者而重其/祭之輕者乎孔氏曰知此祭謂虞卒哭非練祥者以)
　(士練祥之祭大功之服己除不得云取於兄弟大功/以下者其天子諸侯則得兼練祥也以其練祥猶斬)
　(衰與/祭也)
○曽子問曰相識有喪服可以與於祭乎孔子曰緦不
祭又何助於人(與音/預)
　(相識有喪服謂彼人於己為相識而已有喪服也喪/服葢謂緦麻之服不言緦服而但曰喪服者凡喪服)
　(自輕而重則緦麻為始自重而輕則緦麻為終上旣/問大功小功則此所云喪服為緦服可知也鄭氏曰)
　(問己有喪服可以助所識者祭否孔氏曰言身有緦/服尚不得自祭己家宗廟何得助他人祭乎孔氏曰)
　(此所謂祭葢吉祭也雖緦麻之輕亦不與山隂/陸氏曰據上應云相識之喪緦可與於祭乎)
○曽子問曰廢喪服可以與於饋奠之事乎孔子曰說
衰與奠非禮也以擯相可也(與音預説湯/活切相去聲)
　(孔氏曰廢猶除也言己新說喪服可以與他人在殯/饋奠之事乎不問可與吉祭而問可與饋奠者以己)
　(新說喪服吉祭禮輕吉凶不相干知決不可饋奠是/他人之重者已新説衰凶事相因疑得助奠故問之)
　(也鄭氏曰新除喪服執事於人之神為其忘哀疾故/云非禮方氏曰饋奠雖凶事然非己喪也故説衰而)
　(與奠為非禮擯相則非行事之正故於禮或可澄曰/據曽子所問自大功之喪小功之喪相識有喪服至)
　(此廢喪服凡四章同是一時之問文意相承皆是問/可以與他人祭奠之事否而夫子所答前兩章不答)
　(其問意後兩章乃答其問意曽子初問自大功之喪/始者葢以斬衰服重決不可為人執事疑大功之服)
　(稍輕或可與他人饋奠而孔子答以有服之人但可/為所為服者奠則知不可為他人矣曽子乃疑小功)
　(之服又輕於大功或可與他人喪祭孔子又答以有/服之人止可為所為服者祭則知小功亦不可為他)
　(人執事矣曽子又疑緦服尤輕於小功或可與所識/者之吉祭而孔子又答以不可以上曽子三問於喪)
　(服則先大功次小功次緦服由重以漸而輕也於為/人則先殯奠次喪祭次吉祭由凶以漸而吉也曽子)
　(旣知有服之人不分重輕皆不可為人祭矣遂疑新/除喪服之後或可與人饋奠孔子亦以為不可而但)
　(許其可以擯相謂之可也者畧許之而不深許之則/不若并擯相亦不為之為得孔疏以廢喪為大祥除)
　(服是専主斬衰重服而言然凡喪服皆謂之衰則説/衰云者疑是兼重輕之服言也今詳酌人情禮意緦)
　(功之喪除服後踰月可與人祭齊斬之喪/則須自已行吉祭畢乃可為人執事也)
○曽子問曰三年之喪弔乎孔子曰三年之喪練不羣
立不旅行君子禮以飾情三年之喪而弔哭不亦虚乎
　(練者一期之後羣立同羣而立也旅衆也旅行與衆/而行也重喪雖己期猶且不與人並立並行恐與人)
　(相語而忘己哀親之情又豈可忘己親之哀而哭弔/以哀他人之親乎鄭氏曰不羣立不旅行為其苟語)
　(忘哀也三年之喪而弔哭為彼哀則不専於親為親/哀則是妄弔也孔氏曰禮以飾情者凡行吉凶之禮)
　(必内外相副用外之物以飾内之情故冠冕文采以/飾至敬之情麤衰以飾哀痛之情若身有重服而弔)
　(他人則為虚非飾情也弔哭哀彼則忘己本哀是己/服為虚也若心存己哀而哭彼則是於弔為虚也方)
　(氏曰羣旅皆衆也傳言獸三為羣禮言五卒為旅則/旅衆於羣行者必於道路道路之人衆故以旅言不)
　(羣立不旅行以居/喪宜與人辨也)
○子夏問曰三年之喪卒哭金革之事無辟也者禮與
初有司與孔子曰夏后氏三年之喪旣殯而致事殷人
旣葬而致事記曰君子不奪人之親亦不可奪親也此
之謂乎(辟音避下同/與音余下同)
　(鄭氏曰初有司與疑有司初使之然致事還其職位/於君周卒哭致事不奪人親不可奪親二者恕也孝)
　(也孔氏曰子夏以人遭父母喪卒哭後國有金革戰/伐之事無敢辭辟為是禮當然與為當初時有司强)
　(逼遣之與孔子引舊記之文解之君子謂人君也人/臣有親喪許其致事是不奪人喪親之心以己情恕)
　(彼此據君許於下也不可奪親謂臣遭親喪若不致/事是自奪思親之心故遭喪須致事是不奪情以從)
　(利禄孝也此據孝子之身也言人子居喪不可以不/致事人君不可以不許也皇氏云夏后氏尚質孝子)
　(喪親君事不敢乆留故旣殯致事還君殷人漸文思/親彌深故葬畢始致事還君周人極文悲哀至甚故)
　(卒哭而致事方氏曰大夫七十而致事彼以老而不/勝事此以喪而不服事也故皆致政於其君山隂陸)
　(氏曰有司従/事於法者也)
子夏曰金革之事無辟也者非與孔子曰吾聞之老􁑂
曰昔者魯公伯禽有為為之也今以三年之喪従其利
者吾弗知也(為為上/云偽切)
　(鄭氏曰子夏疑金革之事無辟禮當有然伯禽周公/子封於魯有徐戎作難喪卒哭而征之作費誓急王)
　(事也吾弗知者時多攻取之兵言非禮也孔氏曰周/人卒哭而致事則無從金革之禮子夏見周代行金)
　(革無辟之事疑其於禮當然孔子謂魯公伯禽有為/為之今以三年之喪卒哭而從金革之事者更無所)
　(為葢直貪利攻取言吾不知是不得此禮也按伯禽/封魯征徐戎時周公猶在此伯禽卒哭者為母喪也)
　(澄曰武王崩之年武庚叛周徐戎應之周公束征定/殷亂遣伯禽之國鎮遏東方元年征徐戎葢此時王)
　(室危急伯禽雖有/私喪不敢辭辟也)
　　　右記喪之祭弔從戎等事凡七章
曽子問曰君薨未殯而臣有父母之喪則如之何孔子
曰歸殯反於君所有殷事則歸朝夕否大夫室老行事
士則子孫行事
　(鄭氏曰其哀雜主於君大夫士其在君所之時則攝/其事孔氏曰歸殯父母訖反於君所以殯君君未殯)
　(則君哀重而父母又喪是親哀亦重君與親哀旣半/相雜君為尊故恒在君所家有殷事之時則暫歸於)
　(家尋常朝夕則不得歸也朝夕恒在君所之時在家/朝夕之奠不可廢大夫尊故室老攝行其事士卑則)
　(子孫攝行其事若君旣殯君所有殷事大夫士在君/所在家朝夕之奠有闕亦攝行也盧氏云人君五日)
　(而殯故可以歸殯父母而往殯君若其臨君之殯則/歸哭父母而來殯君殯君訖乃還殯父母也澄曰此)
　(殷事謂臣之家/朔奠及薦新)
曰君旣殯而臣有父母之喪則如之何孔子曰歸居於
家有殷事則之君所朝夕否大夫内子有殷事亦之君
所朝夕否
　(鄭氏曰居家者因其哀後隆於父母殷事朔月月半/薦新之奠也内子大夫適妻也謂夫之君旣殯而有)
　(舅姑之喪者妻為夫之君如婦為舅姑服齊衰孔氏/曰君殯後親死是君喪在前父母喪在後新喪痛甚)
　(君殯旣訖君所無事故隆於父母恒居於家君喪有/朔月月半薦新大事則適君所以哭君若凡常朝夕)
　(則不往哭君雖在家治父母喪若臣有父母喪旣殯/而後有君喪則歸君所父母喪有殷事之時則來歸)
　(家常時朝夕則恒在君所也對言之則卿妻曰内子/大夫妻曰命婦散言之則大夫是卿之總號其妻亦)
　(總名為内子君旣殯後而内子有舅姑之喪歸居於/家君有殷事之時非但夫往君所内子亦往君所云)
　(亦者謂亦同其夫也舉此一條則君旣啓/及君未殯而有舅姑之喪其禮悉同夫)
曰君旣啓而臣有父母之喪則如之何孔子曰歸哭而
反送君
　(鄭氏曰言送君則旣葬而歸也歸哭者服君服而歸/不敢服私服也孔氏曰歸哭而反往送君葬葬罷而)
　(歸不待君之虞啟而祔與卒哭未知臣往君所與否/若父母之喪旣    有君之喪則亦往哭於君所而)
　(反送父母葬父母/葬畢而居君所)
○曽子問曰君之喪旣引聞父母之喪如之何孔子曰
遂旣封而歸不俟子(引音𦙍下同/封音窆下同)
　(鄭氏曰遂遂送君也封當為窆子嗣君也孔氏曰君/葬在路遭父母喪遂送君旣窆而歸窆下棺也不俟)
　(子是不待子而先還若待封墳畢/必在子還之後故知封當為窆)
○曽子問曰父母之喪旣引及塗聞君薨如之何孔子
曰遂旣封改服而往
　(鄭氏曰封亦當為窆改服括髮徙跣而深衣扱上衽/不以私喪包至尊孔氏曰禮親始死笄纚小歛始括)
　(髮今臣聞君喪即括髮不笄纚者尋常是吉忽聞君/喪故去冠而笄纚今臣有父母喪葬在於塗首先服)
　(免忽聞君喪若著笄纚則與尋常/吉同以首不可無飾故括髮也)
○曽子問曰大夫士有私喪可以除之矣而有君服焉
其除之也如之何孔子曰有君喪服於身不敢私服又
何除焉於是乎有過時而弗除也君之喪服除而后殷
祭禮也
　(鄭氏曰孔子以重喻輕私喪家之喪也喪服四制曰/門外之治義斷恩君喪服除而后殷祭謂主人也支)
　(子則否孔氏曰身有君服後遭親喪則不敢為親制/服成喪服為重始除服為輕末在親重始之日尚不)
　(獲伸况輕末之時而可行乎故云又何除焉殷祭謂/小大二祥變除之大祭初為君服不敢為親私除若)
　(君服除後乃可為親行二祥祭以伸孝心如今月除/君服明月可小祥又明月大祥若未有君服己小祥)
　(除君服後但大祥而已適子仕宦者主祭事故待除/君服行一祥祭若支子仕宦雖不得除私服其家適)
　(子已行祥祭則無復追祭也方氏曰有君/喪服於身而不敢私服以義斷恩故也)
曽子問曰父母之喪弗除可乎孔子曰先王制禮過時
弗舉禮也非弗能勿除也患其過於制也故君子過時
不祭禮也
　(鄭氏曰曽子問父母之喪弗除以其有終身之憂孔/子言先王制禮以為民中過其時則不成禮孔氏曰)
　(曽子又疑聖人制變受之期情禮之殺使送死有己/復生有節不許人子有不除之喪適子除君服後有)
　(殷祭如喪乆不葬者比若庶子除君服後無復殷祭/是父母之服一生不有除說之事於禮可乎孔子據)
　(制答所以不除意言先王制禮各有時節過時則不/追舉不追除服者非是不能除改患其過於聖人之)
　(禮制也又引君子過時不舉之事謂春雨露旣濡君/子履之怵惕思親故設祭若春時或有事故不得祭)
　(至夏則行夏祭不復追補春祭四時之祭過時所以/不追者今春雖過明年應復有春故當時則祭過時)
　(則不補若適子仕者除君服後祥祭非為感時孝子/為存親己伸孝心也存親則前後無異故除君服後)
　(猶得行/殷祭也)
○曽子問曰並有喪如之何何先何後孔子曰葬先輕
而後重其奠也先重而後輕禮也自啓及葬不奠行葬
不哀次反葬奠而后辭於殯遂脩葬事其虞也先重而
後輕禮也
　(鄭氏曰並謂父母若親同者同月死自啓及葬不奠/務於當葬者行葬不哀次輕於在殯者殯當為賓辭)
　(於賓謂告將葬啓期也孔氏曰親同者祖父母及世/叔兄弟父喪在殯先葬母之時従啓母殯之後至葬)
　(柩欲出之前唯設母啓殯之奠朝廟之奠及祖奠遣/奠不於殯宫為父設奠不奠父者不朝夕更改新奠)
　(仍有舊奠存也重喪所以不奠者務欲輕喪先葬者/速畢葬是喪之大事永離宮室不可以不奠也次謂)
　(大門外之右平生待賓之處葬柩車出門至此孝子/悲哀柩車暫停今為父喪在殯故行葬母之時出門)
　(外孝子不伸哀於所次之處遂行而去所以然者父/喪在殯為重今為母至次處而哀為輕於在殯者為)
　(在殯者所壓不敢為母伸哀除父母之外餘喪其重/喪在殯皆為輕喪不哀次反葬奠者謂葬母還反於)
　(父殯宮而設奠也辭猶告也謂奠父之後孝子告語/於賓以明日啓父殯期節按旣夕禮主人請啓期告)
　(於賓之後設盥陳鼎饌夷牀之屬下乃云祝聲三是/告殯之事虞是奠之類故亦先重後輕皇氏云葬是)
　(奪情故從輕者為首奠是奉養故令重者居先崇精/問葬母亦朝廟否其虞父與母同日異日乎焦氏答)
　(云婦未廟見者不朝廟爾母喪亦朝朝也虞當異日/澄曰辭於殯不須改殯為賔葢告殯以啓期旣啓乃)
　(遂修/葬事)
　　　右記君親二親並喪等事凡五章
曽子問曰昬禮旣納幣有吉日女之父母死則如之何
孔子曰壻使人弔如壻之父母死則女之家亦使人弔
父喪稱父母喪稱母父母不在則稱伯父世母壻已葬
壻之伯父致命女氏曰某之子有父母之喪不得嗣為
兄弟使某致命女氏許諾而弗敢嫁禮也壻免喪女之
父母使人請壻弗取而后嫁之禮也女之父母死壻亦
如之(取音/娶)
　(鄭氏曰吉日娶女之吉日必使人弔者未成兄弟父/喪稱父母喪稱母禮宜各以其敵者也父使人弔之)
　(辭云某子聞某之喪某子使某如何不淑母則若云/宋蕩伯姬聞姜氏之喪伯姬使某如何不淑凡弔辭)
　(一爾父母不在則稱伯父母弔禮不可廢也伯父母/又不在則稱叔父母壻已葬必致命者不敢以累年)
　(之喪使人失嘉禮之時壻免喪女之父母使人請請/成昏也女免喪壻之父母亦使人請其已葬時亦致)
　(命孔氏曰彼家父死則此家稱父遣使弔也彼家母/死則此家稱母遺使弔也此家父不在彼家父亡則)
　(稱伯父某子使某伯父某亦不在則稱叔父某子使/某此家母不在彼家母亡則稱伯母某氏叔母某氏)
　(使某云父母不在不云沒亡則兼没亡及餘不在也/壻之伯父致命女氏必待已葬者葬後哀情稍殺始)
　(兼他事不待踰年者不可曠年廢人昬嫁也不得嗣/為兄弟者夫婦有兄弟之義壻免喪之後則應迎婦)
　(必須女之父母請者以壻家旣葬致命於己壻旣免/喪所以須請也若女之父母死已葬之後女之伯父)
　(致命於男氏曰某之子有父母之喪不得嗣為兄弟/使某致命男氏許諾而不敢取女免喪壻之父母使)
　(人請女家不許壻而後别取陽倡隂和壻之父母使/人請昬而女家猶有不許者亦以彼初葬訖致命於)
　(己故/也)
○曽子問曰親迎女在塗而壻之父母死如之何孔子
曰女改服布深衣縞總以趨喪女在塗而女之父母死
則女反(迎去/聲)
　(鄭氏曰布深衣縞總婦人始喪未成服之服女在塗/而父母死則女反奔喪服期孔氏曰女之嫁服士禒)
　(衣大夫妻展衣卿妻則鞠衣女在塗聞舅姑喪即改/嫁時之服深衣謂衣裳相連前後深邃縞白絹也總)
　(束髮也長八寸士喪禮注始死婦人將斬衰者去笄/而纚將齊衰者骨笄而纚至將歛齊衰婦人亦去笄)
　(纚而髽皆不云縞總文不備也喪服女子子在室為/父箭笄髽衰三年今旣在塗非復在室故服期但在)
　(室之女父卒為母亦三年今旣在塗故為父母同/皆期也於時女亦改服而深衣縞總反而奔喪)
如壻親迎女未至而有齊衰大功之喪則如之何孔子
曰男不入改服於外次女入改服於内次然後即位而
哭(齊音/咨)
　(鄭氏曰不聞喪即改服者昬禮重於齊衰以下孔氏/曰女旣未至壻家有齊衰大功之喪則廢其昬禮男)
　(女變服就位哭男謂壻也不入大門改其親迎之服/服深衣於門外之次女謂婦也入大門改其嫁服亦)
　(服深衣於門内之次男女俱改服畢然後於壻家為/位而哭皇氏以為就喪家為位哭也女聞壻之父母)
　(喪在塗即改服今聞壻齊衰大功之喪入門始改服/不聞喪即改服者昬禮重於齊衰以下之喪也此謂)
　(在塗聞齊衰大功者廢昬禮若婦己揖讓入門内喪/則廢外喪則行昬禮此熊氏之說然曾子唯問齊衰)
　(大功不問小功者以小功輕不廢昬禮待昬禮畢乃/哭爾與大功及期異也此文據壻家齊衰大功之喪)
　(若女家齊衰大功之喪皇氏云女不反歸其改服即/位與男家親同也此不見喪而改服奔喪禮注云不)
　(見喪不改服彼謂不改素冠而著免爾其改/吉服而著布深衣素冠者聞喪即改之也)
曽子問曰除喪則不復昬禮乎孔子曰祭過時不祭禮
也又何反於初
　(鄭氏曰復猶儻也遇時不祭以重喻輕也反於初謂/同牢及饋饗相飲食之道孔氏曰曽子以初昬遭喪)
　(不成禮疑除喪更為昬禮孔子謂祭祀是奉祀鬼神/昬禮是生人燕飲祭重而昬輕重者過時尚廢輕者)
　(不復/可知)
○曽子問曰取女有吉日而女死如之何孔子曰壻齊
衰而弔旣葬而除之夫死亦如之
　(鄭氏曰未有期三年之恩也女服斬衰孔氏曰旣葬/除之者壻於女未有期之恩女於壻未有三年之恩)
　(以壻服齊衰故知女服斬衰女氏曰以其嘗請/期故齊衰而弔然未成婦也故旣葬而除之)
○曽子問曰女未廟見而死則如之何孔子曰不遷於
祖不祔於皇姑壻不杖不菲不次歸葬於女氏之黨示
未成婦也(見賢遍切/菲扶味切)
　(女未廟見歸未三月也廟見之義詳見下章鄭氏曰/遷朝廟也壻雖不備喪禮猶為服齊衰孔氏曰婦雖)
　(死於己寢然將反葬於女氏之黨故其柩不遷移朝/於壻之祖廟祔祭之時不得祔於皇姑廟凡人為妻)
　(齊衰杖而菲屨今壻不杖不菲不次菲草屨也不次/謂不别處止哀次也唯服齊衰而已女之父母則為)
　(之降服大功以其非在家壻已服齊衰期非無主也/歸葬女氏以未廟見不得舅姑之命實已成婦而猶)
　(示之未成婦之禮/見其不敢自専也)
○孔子曰嫁女之家三夜不息燭思相離也取婦之家
三日不舉樂思嗣親也三月而廟見稱來婦也擇日而
祭於禰成婦之義也(離去/聲)
　(鄭氏曰不息燭親骨肉也不舉樂重世變也廟見謂/舅姑沒者祭於禰以婦有共養之禮猶舅姑存時盥)
　(饋特豚於室方氏曰不息燭不寢也不舉樂不樂也/夜而不寢則相離之思無時而懈日而不樂則嗣親)
　(之思無時而散婦人謂嫁曰歸故於廟見稱來婦澄/曰以上四章皆曽子問昬禮遭喪之事因附記孔子)
　(所言昬禮之義於其后不息燭謂坐以達旦詩云女/子有行逺父母兄弟女子自初生與父母兄弟同處)
　(今將歸于夫家永與其父母兄弟相離故三夜不睡/達旦以為骨月同處止於此時而已故悲傷也婦以)
　(共養舅姑為義生旣不獲共養故必廟見以祭如生/之盥饋然然後為婦共養之義完備而無虧欠也故)
　(曰成孔氏曰不舉樂者思己之取妻嗣續其親是親/之代謝感世之改變也舅姑存者於當夕同牢之後)
　(明日婦執棗栗腶修見於舅姑見訖舅姑醴婦醴婦/訖婦以特豚盥饋舅姑盥饋訖舅姑饗婦更無三月)
　(廟見之事若舅姑旣沒昬夕同牢禮畢明日無見舅/姑盥饋之禮至三月之後於廟中以禮見於舅姑其)
　(祝辭告神稱來婦選擇吉日婦親自執饌以祭於禰/廟以成盥饋之義昬禮云婦入三月乃奠菜是也廟)
　(見奠菜祭禰同是一事若舅姑偏有没者厥明婦盥/饋於其存者三月廟見於其亡者廟見必待三月一)
　(時天氣改變乃可以事神也盥饋廟見皆謂適婦其/庶婦則不饋共養統於適也以此言之庶婦不廟見)
　(昬禮唯云不饋不云不見則舅姑/存者庶婦亦以棗栗暇修見也)
○曽子問曰將冠子冠者至揖讓而入聞齊衰大功之
喪如之何孔子曰内喪則廢外喪則冠而不醴徹饌而
埽即位而哭如冠者未至則廢(冠去聲饌/鋤戀切)
　(鄭氏曰冠者謂賔及贊者内喪同門也不醴不醴子/也其廢者喪成服因喪而冠孔氏曰曽子問將欲冠)
　(子賓及贊者至門與主人揖讓而入主人忽聞齊衰/大功之喪孔子答云若是大門内之喪以加冠在廟)
　(廟在大門之内吉凶不可同處故廢大門外之喪則/喪在他處猶可以加冠也但平常吉時三加之後設)
　(醴以禮冠者之身今旣有喪直三加而已不醴之初/欲迎賓之時未知有喪醴及饌具旣已陳設今忽聞)
　(喪故徹去醴與饌具又埽除冠之舊位使清潔更/新乃即位而哭如賓及賛者未至則廢而不冠也)
如將冠子而未及期日而有齊衰大功小功之喪則因
喪服而冠
　(鄭氏曰及至也廢吉禮而因喪冠俱成人之服孔氏/曰未有期日而有喪冠日尚逺不可以吉加冠故廢)
　(其吉禮因喪之成服而加喪冠也吉冠是/吉時成人之服喪冠是喪時成人之服)
除喪不改冠乎孔子曰天子賜諸侯大夫冕弁服於大
廟歸設奠服賜服於斯乎有冠醮無冠醴(醮子/妙切)
　(鄭氏曰酒為醮冠禮醴重而醮輕此服賜服酌用酒/尊賜也不醴明不為改冠改冠當醴之孔氏曰曽子)
　(問此人因喪服而冠除喪之後不更改易行吉冠之/禮乎孔子引類以答謂諸侯幼弱未冠總角從事至)
　(當冠之年因朝天子而天子賜諸侯大夫或弁或冕/之服於天子大廟之中榮君之賜歸設奠祭於己宗)
　(廟身服所賜之服更不改冠也斯此也於此之時唯/有冠之醮法謂行醮以相燕飲無有冠之醴法謂不)
　(用醴以禮受服者之身所以然者凡改冠則當用醴/今旣受服於天子不可歸還更改為初冠禮法然則)
　(旣因喪而冠不可除喪更改為吉冠也按士冠禮云/若不醴則醮用酒醴是古之酒為重酒是後代之法)
　(為輕酌而無酬酢曰醮諸侯大夫旣受賜服而歸祭/告之後使人酌酒以飲己榮上之賜不酬酢也若其)
　(改而更冠應必酌醴以醴之今旣/受賜服而來不改冠故不醴也)
父没而冠則已冠埽地而祭於禰已祭而見伯父叔父
而后饗冠者
　(孔氏曰孔子旣答曽子之問又釋父沒加冠之禮父/沒而冠者加冠之後埽地而祭於禰廟已祭而見伯)
　(父叔父見伯父叔父之後乃/饗冠者鄭氏曰饗謂禮之)
○曽子問曰卿大夫將為尸於公受宿矣而有齊衰内
喪則如之何孔子曰出舎於公館以待事禮也
　(鄭氏曰出舎於公館吉凶不可以同處也孔氏曰受/宿受宿齋戒也祭是吉喪是凶不可同處所以出舎)
　(公館待祭事畢/然後歸哭也)
○孔子曰尸弁冕而出卿大夫士皆下之尸必式必有
前驅
　(此承上章孔子答曽子為尸遭喪之問因附記孔子/所言事尸之法自此章至篇終皆因類附記也凡為)
　(君尸者服其君之上服上公之君其尸首服九旒之/冕矦伯之君其尸首服七旒之冕子男之君其尸首)
　(服五旒之冕若君之先祖不為君而為大夫士則尸/各服其生時助祭於君之服大夫助祭於君者首服)
　(𤣥冕士助祭於君者首服爵弁故此記云尸弁冕而/出而鄭注謂君先祖或為大夫士也鄭氏曰為君尸)
　(或弁者先祖或有為大夫士者卿大夫士見而下車/尸小俛禮之前驅為辟道孔氏曰士虞禮云尸服卒)
　(者之上服君之先祖為士者當著爵弁以助居祭故/子孫祭之尸服爵弁大夫助君祭著冕按儀禮特牲)
　(士禮尸服𤣥端少牢大夫禮尸服朝服皆在家自祭/之服不服爵弁及冕葢大夫士卑屈於人君故尸服)
　(父祖自祭之上服人君禮伸故尸服助祭之上服也/尸或出於道路卿大夫乘車見尸則下尸當馮式小)
　(俛以敬之尸出行必/有前驅辟道之人也)
○曽子問曰祭必有尸乎若厭祭亦可乎孔子曰祭成
喪者必有尸尸必以孫孫幼則使人抱之無孫則取於
同姓可也祭殤必厭葢弗成也祭成喪而無尸是殤之
也
　(鄭氏曰祭必有尸乎言無益無用為厭時無尸祭成/喪者必有尸人以有子孫為成人子不殤父義由此)
　(也祭殤厭飫而已不成其為人也成喪無尸是與不/成人同也孔氏曰曽子以神本無形象何須以生人)
　(衆之祭是祭神不祭生人今祭生人無益死者無用/此尸為祭初尸未入之前直設饌食以厭飫鬼神如)
　(此無尸亦應可孔子以成人有為人父之道威儀具/備必須有尸以象神之威儀若年幼在殤人道未備)
　(威儀簡畧不足象以不成人故不立尸也祭成人但/厭飫而已是將成人與殤同也山隂陸氏曰厭猶禮)
　(之有飫也朝獻猶禮之有饗也饋獻猶禮之有食也/燕私猶禮之有燕也朝事象朝時事親所進饋食象)
　(食時所進然則饗朝食也燕夕事故詩饗言朝而燕/同姓成於夜燕私也飫亦私也其異者飫立燕坐飫)
　(以顯物燕以合好而已故祭/飫私在親燕私在諸父兄弟)
○孔子曰有隂厭有陽厭
　(隂者室之西南隅謂之奥正當牖下不受牖明屋之/隠奥處也以其幽闇故曰隂陽者室之西北隅謂之)
　(屋漏正與牖對受牖之明屋之漏光處也又為室之/白白光明也以其光明故曰陽厭者但使鬼神食之)
　(厭飫而已無尸以食其祭物也鄭氏曰言祭殤之禮/有於隂厭之者有於陽厭之者孔氏曰孔子答問已)
　(了更起别端辨祭殤之禮其處有/異隂厭者適殤也陽厭者庶殤也)
曽子問曰殤不祔祭何謂隂厭陽厭
　(鄭氏曰祔當為備言殤乃不成人祭之不備禮而云/隂厭陽厭乎此失孔子㫖也祭成人始設奠於奥迎)
　(尸之前謂之隂厭尸謖之後改饌於西北隅謂之陽/厭殤則不備孔氏曰曽子不解孔子之旨將謂祭殤)
　(始末一祭之中有此兩厭故問云祭成人之時有此/二厭祭殤簡畧不備何謂備有隂厭陽厭也山隂陸)
　(氏曰據此成人之祭無隂厭陽厭鄭氏謂迎尸之前/祝酌奠奠之且饗是隂厭也尸謖之後徹薦爼敦設)
　(西北隅是陽厭也非是按少牢祝酌奠下云用薦歳/事所以告之爾非隂厭也徹爼設敦几筵納一尊闔)
　(牖户所以依神周官所謂蔵其隋者此與非陽厭/也庶殤從祖祔食乃有隂厭陽厭即特祭不厭祭)
孔子曰宗子為殤而死庶子弗為後也其吉祭特牲祭
殤不舉無肵爼無𤣥酒不告利成是謂隂厭(肵音/其)
　(鄭氏曰族人以其倫代之不序昭穆立之廟其祭之/就其祖而已代之者主其禮自卒哭成事之後為吉)
　(祭吉祭用特牲者尊宗子從成人也凡殤則特豚舉/肺脊肵爼利成禮之施於尸者不舉無肵俎不告利)
　(成無𤣥酒其無尸及所降也其他如成人此是宗子/而殤祭之於奥之禮小宗為殤其祭禮亦如之孔氏)
　(曰孔子更為辨云宗子為殤而死以其未成人庶子/不得代為之後庶子旣不為後宗子不可闕族人以)
　(其倫輩與宗子昭穆同者代之是大宗族人但是宗/子兄弟行無限親疏皆得代之宗子存時族人凡殤)
　(死者宗子主其祭祀今宗子殤死代為宗子者主其/禮也殤死無為人父之道故不序昭穆不得與代之)
　(者為父也士祭成人特牲今宗子祭亦特牲尊之從/成人之禮也凡殤降於宗子之殤故用特豚熊氏云)
　(殤與無後者唯祔與除服二祭則止此言吉祭祔與/除服也吉祭特牲則喪祭之時以其未成人降用特)
　(豚祭此殤時以無尸故不舉肺脊肵是尸所食歸餘/之爼以無尸故無肵爼利猶養也告共養之禮成祭)
　(畢無所可告故不告此三事本主於尸今以無尸故/不為故注云此其無尸也祭成人有𤣥酒重古之義)
　(本不為尸設今祭殤禮畧無𤣥酒是降故注云及所/降也此祭於廟奥隂闇之處是謂隂厭云宗子為殤)
　(而死不顯大小故小宗為殤祭禮亦如之知此是指/大宗者小宗無子則絶大宗無子則不絶重適之本)
　(也此云為殤而死不得為後若非殤死則得為後故/知是大宗也宗子成人而死得立子孫為後若立兄)
　(弟為後則不可山隂陸氏曰此答曾子殤不祔祭葢/如此吉祭是正言吉祭嫌吉時祭從祖祔食也雖曰)
　(從祔祔食其異者不舉無肵俎無𤣥酒不告利成爾/禮不備下成人也言若此殤然後有隂厭陽厭也然)
　(則隂厭猶正祭也陽厭其猶繹與澄按陸氏與注/疏異未見其說之果是也姑存之俟識者考焉)
凡殤與無後者祭於宗子之家當室之白尊於東房是
謂陽厭
　(鄭氏曰凡殤謂庶子之適或昆弟之子或從父昆弟/也無後者如昆弟及諸父也此死者皆宗子大功内)
　(之親共祖禰言祭於宗子之家為有異居者無廟者/為墠祭之親者共其牲物宗子皆主其禮當室之白)
　(尊於東房異於宗子之殤也室之白謂西北隅得户/明者也明者曰陽凡廟在小宗之家小宗祭之亦然)
　(宗子之適亦為凡殤過此以往則不祭也孔氏曰凡/殤謂非宗子之殤無後者謂庶子之身無子孫為後)
　(二者皆祭於宗子家廟之内不敢在成人之處故當/室之白按特牲禮尊於户東宗子之殤祭於室奥其)
　(尊亦設於室户東今祭凡殤乃尊於東房皆異於宗/子之殤也凡殤有二一是昆弟之子祭之當於宗子)
　(父廟二是從父昆弟祭之當於宗子祖廟其無後者/亦有二一是昆弟無後祭之當於宗子祖廟二是諸)
　(父無後祭之當於宗子曽祖廟從父昆弟是宗子大/功親昆弟之子昆弟諸父是宗子期親諸父及從兄)
　(弟共祖者昆弟及昆弟之子共禰者據士禮適士二/廟有禰有祖無曽祖廟若祭諸父當曽祖廟者為墠)
　(祭之推此而言大夫三廟無大祖者其祭諸父得於/曽祖廟也立大祖廟者曽祖無廟其祭諸父亦為墠)
　(祭之也澄曰室内四隅奥為極尊之處故常祭皆於/奥室之西壁以南為上奥尊而屋漏卑凡殤及無後)
　(者禮殺故不敢在尊處由奥而北當屋漏卑處也此/是辨尊卑隆殺之禮非有取於陽明隂闇之義也凡)
　(殤有二其父雖是庶其身乃是適當為小宗子者故/得祭無後有二其身雖是庶其父乃是適而為宗子)
　(者故亦/得祭)
○曽子問曰宗子為士庶子為大夫其祭也如之何孔
子曰以上牲祭於宗子之家祝曰孝子某為介子某薦
其常事(為云/偽切)
　(鄭氏曰上牲大夫少牢貴禄重宗也介副也不言庶/使若可以祭然孔氏曰此大夫是諸侯大夫以下文)
　(云宗子有罪居於他國言他國是據諸侯也宗子是/士合用特牲今庶子身為大夫祭祖禰當用少牢之)
　(牲就宗子之家而祭以廟在宗子家故也用大夫之/牲是貴禄宗廟在宗子之家是重宗此宗子謂小宗)
　(也若大宗子為士得有祖禰二廟庶子是宗子親弟/則與宗子同祖禰得以上牲於宗子之家而祭祖禰)
　(但庶子為大夫得祭曽祖己是庶子不合自立曽祖/之廟當寄曽祖廟於宗子之家亦得以上牲宗子為)
　(祭也若已是宗子從父庶子兄弟父之適子則於其/家自立禰廟其祖及曽祖於宗子之家寄立之亦以)
　(上牲宗子為祭若已是宗子從祖庶兄弟父祖之適/則立祖禰廟於己家寄立曽祖廟於宗子之家已亦)
　(供上牲宗子為祭祝辭孝子某孝子謂宗子某是宗/子名介子某介副也介子謂庶子為大夫者某是庶)
　(子名宗子薦嵗之常事告神止稱宗子其時庶子身/在祭位是大夫就宗子家而祭當云為庶子某今稱)
　(介子某者庶是卑賤之稱介是副貳之義介副則可/祭故稱介子張子曰宗子為士立二廟支子為大夫)
　(當立三廟是曽祖之廟為大夫立不為宗子立矣然/不可二宗别統故其廟亦立於宗子之家方氏曰宗)
　(子為正庶子為助故庶子謂之介/子内則謂衆婦為介婦亦此義)
若宗子有罪居於他國庶子為大夫其祭也祝曰孝子
某使介子某執其常事攝主不厭祭不旅不假不綏祭
不配布奠於賓賓奠而不舉不歸肉其辭於賓曰宗兄
宗弟宗子在他國使某辭(假音嘏綏/許垂切)
　(方氏曰四時之祭禮之常也故曰常事用介子之牲/而祭則言為介子某薦言薦之於彼以介子攝為祭)
　(主故言使介子某執言執之於此凡祭皆執而薦之/言薦言執互相備爾鄭氏曰此之謂宗子攝大夫厭)
　(有隂有陽此不厭是不陽厭也不旅不旅酬也假讀/為嘏不假主人也綏周禮作堕不綏祭謂今主人也)
　(不配者祝辭不言以某妃配某氏布奠謂主人酬賓/賓奠觶於薦北賓奠謂取觶奠於薦南此酬之始也)
　(奠之不舉止旅也肉爼也諸與祭者留之共燕辭猶/告也宿賔之辭與宗子為列則曰宗兄若宗弟昭穆)
　(異者曰宗子而已其辭若云宗兄某在他國使某執/其常事使某告孔氏曰旅酬是賔主交歡之始攝主)
　(不敢當正主故不旅古旁之嘏是福慶之辭唯主人/受嘏綏是減毁之名故從周禮堕為正守祧旣祭則)
　(蔵其堕是也主人欲食之時先減黍稷牢肉而祭之/於豆問曰綏祭尸與主人俱有綏祭凡將受福先為)
　(綏祭辟正主不敢受福故不綏也祝辭直言薦歳事/於皇祖伯某不云以某妃配某氏此所陳從祭末以)
　(次至祭初逆陳之以攝主非正逆陳以見義主人酬/賓之時賓在西廂東靣主人布此奠爵於賓薦之北)
　(賓坐取薦北之爵奠於薦南而不舉用以酬兄弟此/即不旅酬之事以上文總云主人祭祀自此下更論)
　(賓禮有闕也止旅謂止旅酬歸餽也正祭諸助祭賓/客各使歸爼攝主不敢饋爼肉於賓也非但祭不備)
　(禮其將祭之初辭告於賓與常禮亦别云宗兄宗弟/宗子在他國不得親祭故使某執其常事使某告也)
　(昭穆異者宗子雖祖父及子孫之行但謂之宗子澄/曰厭者殤祭之名此名不施於正祭也而鄭注以祭)
　(初饗神於奥為隂厭祭末依神於屋漏為陽厭後儒/承其誤陸氏破其說之非是者得之不厭祭葢謂宗)
　(子去國庶子攝祭則但祭正統之親不及旁親之殤/與無後者爾自攝主至章末皆言庶子攝祭之禮殺)
　(於正主也不厭祭以下總言攝主禮殺之事先以此/三字發其端乃言不旅酬以至祭初饗神之辭凡四)
　(事皆自後而先逆陳之布奠於賔賓奠不舉以下專/言祭賓禮殺之事先以此八字發其端乃言不歸肉)
　(以至祭前宿賓之辭凡二事亦自終而初逆陳之也/旅酬者祭之將末歸肉者祭之最末饗神者祭之方)
　(初宿賓者祭/之最初也)
○曽子問曰宗子去在他國庶子無爵而居者可以祭
乎孔子曰祭哉請問其祭如之何孔子曰望墓而為壇
以時祭(壇大丹切/或音善)
　(鄭氏曰有子孫存不可以乏先祖之祀不祭於廟無/爵者賤逺辟正主孔氏曰曽子旣知宗子有罪居他)
　(國庶子為大夫得在本國攝祭但未知庶子無爵在/國居者可祭以否故問之孔子許其祭以禮無正文)
　(故云祭哉哉者疑而量度之辭雖有廟在宗子之家/然庶子無爵不得就宗子家之廟而祭唯可望近所)
　(祭者之墓而為壇以四時致祭也此宗子去在他國/亦謂有罪者若其無罪則宗子去國以廟從本國不)
　(得有/廟也)
若宗子死告於墓而后祭於家宗子死稱名不言孝身
沒而已子游之徒有庶子祭者以此若義也今之祭者
不首其義故誣於祭也
　(鄭氏曰言祭於家容無廟也孝宗子之稱不敢與之/同其辭但言子某薦其常事至子可以稱孝以用也)
　(用此禮祭也首本也誣猶妄也孔氏曰孔子上為曽/子說宗子身在外此又說宗子身没謂告於所祭之)
　(墓而后祭於庶子無爵者之家也宗子旣死庶子無/所可辟當云祭於宗子之家今直云祭於家容宗子)
　(之家無廟而於庶子之家祭也宗子所以無廟者宗/子無爵不合立廟也又宗子以廟從本家不復有廟)
　(也或云祭於家者是祭於宗子之家庶子之家無廟/也庶子所以無廟者庶子無爵不合立廟也告神但)
　(稱名不稱孝辟宗子也庶子身死其子是庶子適子/祭庶子之時可以稱孝澄曰漢初猶有七十子後所)
　(記禮百餘篇戴氏禮記多取之此章先記孔子答曽/子之言子游以下記者所自言也孔門子游最深於)
　(禮徒謂其門弟子也子游之門徒有庶子以此孔子/所言之義而祭謂祭先告慕而后於家名但稱子而)
　(不稱孝二者之義也若猶云如此也義事理之宜也/若義者如此乃合事理之宜記者又謂今有庶子祭)
　(者不能如子游之門徒本祖此義故其於祭為誣罔/禮之所無是誣罔也方氏曰庶殺於適賤殺於貴禮)
　(之常也庶子無爵則非適非貴/故雖可以祭其禮又為之殺焉)
○孔子曰宗子雖七十無無主婦非宗子雖無主婦可
也
　(鄭氏曰族人之婦不可無統孔氏曰凡人年六十無/妻者不復娶宗子領宗男於外宗婦領宗女於内昭)
　(穆事重不可廢闕必須有主婦故雖年七十猶娶然/此謂無子孫及有子而年幼者若有子孫則傳家事)
　(於子孫也澄曰因上章有孔子答曽子所問/宗子之事故又附記孔子所言宗子一章)
○賤不誄貴幼不誄長禮也唯天子稱天以誄之諸矦
相誄非禮也(長之/兩切)
　(鄭氏曰誄累列生時行迹當由尊者天子稱天以其/無尊焉諸矦禮當誄於天子也孔氏曰非但賤不誄)
　(貴平敵相誄亦不可故諸矦相誄非禮也澄曰誄謂/哀死者之辭猶後世祭文哀辭之類鄭注解誄為諡)
　(前已言其非矣如魯哀公誄孔子曰/烏乎哀哉尼父何嘗為孔子作諡哉)
　　　右記昬冠為尸遭喪等事凡十四章六章正記
　　　喪禮八章因類附記
　
　
　禮記纂言卷十五
欽定四庫全書
　禮記纂言卷十五　　　　　元　吳澄　撰
　　曾子問
　　(此篇曽子問曰三十八而孔子答之凡三十四/故摘曽子問三字名篇孔子自言者四子游問)
　　(者一子夏問者一記人自記者一通四十一章/應氏曰曽子以篤慤醇至之資而為潜心守約)
　　(之學其於身也反觀内省而益加以傳習講貫/之功其於禮也躬行實踐而又不廢乎旁搜博)
　　(考之力訂之以耳目之所見聞隱之於心思之/所防慮知天下之義理無盡而事物者亦日新)
　　(而無窮其或講明之不素而猝然遇之則其處/之未究其精微而應之必無以中其肯綮故厯)
　　(舉䘮祭吉凶雜出不齊之事而問於聖人其變/故似異而可駭其節目似同而不必辨其纎悉)
　　(又似細而不足憂夫子隨事剖析而決其疑遂/使千百載之下遇變事而知其權者亦如處約)
　　(事而不失其經焉此皆其問答講明之功也其/後真積力乆夫子語以一貫隨聲響答畧無留)
　　(難其見/益高矣)
曾子問曰君薨而世子生如之何孔子曰卿大夫士従
攝主北面於西階南大祝裨冕執束帛升自西階盡等
不升堂命毋哭祝聲三告曰某之子生敢告升奠幣於
殯東几上哭降衆主人卿大夫士房中皆哭不踊盡一
哀反位遂朝奠小宰升舉幣(大祝音泰/裨婢支切)
　(鄭氏曰攝主上卿代君聽國政於西階南變於朝夕/哭位也禆冕者接神則祭服也諸侯之卿大夫所服)
　(裨冕絺冕也𤣥冠也士服爵升服大祝裨冕則大夫/也命毋哭將有事宜清浄也聲噫㰴警神也某夫人)
　(之氏也几筵於殯東明繼體也衆主人君之親也房/中婦人也反位反朝夕哭位幣小宰所主舉而下埋)
　(之階間孔氏曰此謂旣殯以後若未殯以前世子生/則不告西近殯位階南階下也卿大夫等皆衣衰服)
　(北面大祝裨冕明卿大夫等不裨冕也裨冕裨衣而/冠冕也孤卿則絺冕若三命再命卿大夫則𤣥冕此)
　(大祝以大夫為之故服𤣥冕為裨冕也束帛十端五/兩也鬼神以丈八尺為端五兩三𤣥二纁也堂下告)
　(則大逺故升西階盡等級不升堂告殯竞執束帛者/升堂奠置所執之幣於殯東几筵上遂哭哭竞而降)
　(階君之親及諸臣及婦人皆哭不踊反哭位於位/不更哭遂行朝奠禮奠訖小宰乃升舉幣而下)
三日衆主人卿大夫士如初位北面大宰大宗大祝皆
裨冕少師奉子以衰祝先子従宰宗人從入門哭者止
子升自西階殯前北面祝立於殯東南隅祝聲三曰某
之子某從執事敢見子拜稽顙哭祝宰宗人衆主人卿
大夫士哭踊三者三降東反位皆袒子踊房中亦踊三
者三襲衰杖奠出(大宰大宗音泰少去聲奉芳/勇切從才用切見賢遍切)
　(鄭氏曰三日負子日也如初位初告生時也宰宗人/詔賛君事者奉子者拜哭踊襲衰杖成子禮也奠亦)
　(謂朝奠孔氏曰三日之朝自衆主人以下悉到西階/下列位如初日子生之儀以子自為主故不云從攝)
　(主内則云國君世子生告於君三日卜士負之直負/之而已子未見君三月為名之時始見之也今旣在)
　(喪禮畧於負子之時則見也不用束帛者初告生已/用今禮殺故不用也大宰是敎令之官大宗是主宗)
　(廟之官初不裨冕今為奉子接神故服裨冕祭服大/宰大宗等亦從子升堂記不云升堂文不具爾少師)
　(主養子之官又奉子故與子皆著衰也皇氏及王肅/謂以衰衣而奉之諸侯五日而殯殯而成服此三日)
　(而衰者喪已在殯異於未殯也祝主接神故先進少/師奉子次從祝也大宰大宗為詔告賛君事故次從)
　(在後也入門入殯宫門也衆主人及諸臣並已先列/位而哭今宰祝宗三人將子入門見故命門内在位)
　(者止哭前告是初生日哀甚故祝升階則命止哭今/三日哀已微殺故子入門乃哭止也宰宗人大宰大)
　(宗也祝先子従者従吉祭之禮特牲少牢皆祝前主/人後若凶祭則主人前祝在後士虞禮是也今此亦)
　(凶祭而祝在先者以告神故也世子不忍従先君之/階升故由西階升時大宰大宗及祝亦升不言従者)
　(以子為主故畧而不言也殯以東為前殯前謂當殯/之東稍南北面祝在子之西而北面當殯之東南隅)
　(其宰及宗人以次立於子之東階北面若其須詔相/之時或就子前而西面也祝聲以警神前告牲哀甚)
　(故盡階不升堂此見子須近殯故進立於殯東南隅/也警神之後祝告曰夫人某氏之子某従執事敢見)
　(皇氏云於時未立子名不得云某之子某下有某字/者誤也今按定本及諸本皆有某字子升堂之時大)
　(宰即位立名告殯矣告訖奉子之人拜而稽顙乃哭/不踊者未即位故也祝宰宗人在堂上北面哭衆主)
　(人卿大夫士俱在西階下北面哭每踊三度為一節/如此者三故云三者三堂上皆降自西階反東在下)
　(者皆東反朝夕哭位皆袒初堂上堂下之哭非正位/故不袒今反朝夕哭位故皆袒至此子乃踊房中亦)
　(踊祝宰宗人及卿大夫反位亦皆踊也子踊時/亦袒踊者亦皆三者乃襲乃衰杖乃朝奠乃出)
大宰命祝史以名徧告於五祀山川
　(鄭氏曰因負子名之於喪禮畧也世子生喪在殯告/五祀山川爾五祀殯宫之五祀山川國鎮之重故越)
　(社稷告之孔氏曰按内則左傳皆三月乃名今此因/負子三日即名之者以喪事促遽於禮簡也見殯之)
　(時旣以名告非謂告山川之時始/作名也皇氏以見殯後乃作名)
曽子問曰如已葬而世子生則如之何孔子曰大宰大
宗從大祝而告於禰三月乃名於禰以名徧告及社稷
宗廟山川
　(孔氏曰前問君未葬而世子生今問已葬後世子生/之禮禰父殯宫之主也葬後殯無尸柩唯有主在故)
　(告於主漸神事之也大宰大宗從大祝三人告不云/攝主葬時攝已弁絰葛交神明葬竟又服受服喪之)
　(大事便畢故子生則攝主不復與羣臣列位西階下/還依大宰之禮與大宗従大祝裨冕而告殯宫之主)
　(也不云裨冕不言制幣者未葬尚裨冕凡告必制幣/不言自可知也三人例升階故不言盡階不升堂不)
　(言某之子生敢告者亦自可知也葬後神事之故依/常禮三日不見三月乃見因見乃名於禰也從見之)
　(人與告生不異衰絰自依常禮名於禰畢亦命祝史/徧告前不云社稷宗廟此不云五祀互相明也鄭氏)
　(曰葬後三月於禮已祔廟故告可/及廟廟與社稷相連故亦告社稷)
○曽子問曰君出疆以三年之戒以椑從君薨其入如
之何(椑歩/厯切)
　(鄭氏曰戒猶備也謂衣衾也親身棺曰椑其餘可死/乃具也其出有喪備疑喪入必異也孔氏曰出疆朝)
　(㑹也三年之備謂衣衾之裁若其造作死後乃為之/天子椑内有水兕諸公椑内有兕諸侯椑親身也其)
　(餘椑外屬與大/棺等死後乃具)
孔子曰共殯服則子麻弁絰疏衰菲杖入自闕升自西
階(共音/恭)
　(鄭氏曰共殯服者謂君已大斂殯服謂布深衣苴絰/散帶垂殯時主人所服共之以待其來也其餘殯事)
　(亦皆具焉子麻弁絰疏屨菲杖者棺柩未安未忍成/服於外也麻弁絰者布弁而加環絰也布弁如爵弁)
　(而用布也杖者為己病闕謂毁宗也柩毁宗而入異/於生也升自西階亦異生也所毁宗殯宫門西也於)
　(此正棺而服殯服旣塗而成服殷柩出毁宗周柩入/毁宗禮相變也孔氏曰主人從柩而歸其家豫共主)
　(人殯時所著之服麻弁麻布弁也疏衰齊衰也菲屨/藨屨於時主人從柩在路未忍成服唯首著布弁加)
　(環絰身著齊衰足著藨屨士禮服杖同時今未成服/而杖為己病也柩入宫之時毁殯宫門西邊牆而入)
　(升堂之時以柩從外來似賔客就客位/升階也於此正柩象小斂後侇於堂也)
如小斂則子免而從柩入自門升自阼階(斂免從/並去聲)
　(鄭氏曰謂君已小斂也主人布深衣不括髮者行逺/不可無飾親未在柩不忍異入使如生來反孔氏曰)
　(此未大斂當小斂以後之節子首不麻弁身不服疏/衰唯首著免身著布深衣而從柩士禮小斂主人括)
　(髮以在外逺行不可無飾故不括髮而免也其柩入/之時自門不自闕升自阼階不由西階猶如生也)
君大夫土一節也
　(孔氏曰言上來從柩之儀非但君死於道/路為然諸侯與大夫士一等無尊卑之異)
○曽子問曰為君使而卒於舎禮曰公館復私館不復
凡所使之國有司所授舍則公館已何謂私館不復也
孔子曰善乎問之也自卿大夫之家曰私館公館與公
所為曰公館公館復此之謂也(為云偽切/使色事切)
　(鄭氏曰復始死招䰟善乎者善其問難明也公館若/今縣官宮也公所為君所命使舍己者孔氏曰卿大)
　(夫士之家非君命所使私相停舍謂之私館公館公/家所造之館與及也及公命所使停舍之處君所命)
　(停舍者即是卿大夫之家但有公命故亦謂之公館/方氏曰公館之禮宜隆故復私館之禮宜殺故不復)
　(也/)
○孔子曰諸矦適天子必告於祖奠於禰冕而出視朝
命祝史告於社稷宗廟山川乃命國家五官而后行道
而出告者五日而徧過是非禮也凡告用牲幣反亦如
之(朝音潮牲/當作制)
　(鄭氏曰祖禰皆奠幣以告之告奠互文也視朝聽國/事也諸矦朝天子必裨冕為將廟受也裨冕者公衮)
　(矦伯鶩子男毳臨行又徧告宗廟孝敬之心也五官/五大夫典庫者命者勅之以其職道而出祖道也聘)
　(禮曰出祖釋較祭酒脯也旣告不敢乆留牲幣當為/制幣制幣一丈八尺孔氏曰按覲禮矦氏裨冕天子)
　(受之於廟諸矦視朝當𤣥冠緇衣素裳今服裨冕者/為往朝天子天子將於廟受己之禮乃豫敬之以冕)
　(服視朝也告於祖奠於禰是一告此又命祝史告於/宗廟山川臨行再告也徧告宗廟五廟皆告也諸矦)
　(有三卿五大夫故云五官以屬官大夫其數衆多直/云五者據典國事者言之不云命卿者或従君出行)
　(或在國留守總主羣吏故不顯言命卿也祖道祭神/而后出命祝史告待告徧乃行為先以告廟載遷主)
　(若乆留不去則非禮故以五日為限澄曰反亦/如之謂親告祖禰又命祝史徧告視朝而入也)
諸侯相見必告於禰朝服而出視朝命祝史告於五廟
所過山川亦命國家五官道而出反必親告於祖禰乃
命祝史告至於前所告者而后聽朝而入
　(鄭氏曰道近或可不親告祖朝服為事故也山川所/不過則不告貶於天子也反必親告祖禰同出入禮)
　(孔氏曰諸侯朝服𤣥冠緇衣素裳諸矦相朝雖亦在/廟受降下天子不敢冕服唯著臨朝聽事之服熊氏)
　(云此朝服謂皮弁服以天子用以視朝故謂之朝服/論語吉月必朝服而朝注云朝服皮弁服聘禮諸矦)
　(相聘皮弁服明相朝亦皮弁服此義為勝出不云告/祖或道近變其常禮爾反必親告祖禰以明出入之)
　(告不殊也方氏曰為人子者出必告反必面諸侯之/出必告於祖奠於禰反亦如之葢事死如事生也而)
　(又及於社稷山川者推事親之道以事神也然於適/天子則其禮詳與諸侯相見則其禮畧豈非所見之)
　(人有輕重故其禮亦有隆殺與五官如王制下大夫/五人是也五廟即二昭二穆與太祖之廟而五是也)
○曽子問曰古者師行必以遷廟主行乎孔子曰天子
巡守以遷廟主行載于齊車言必有尊也今也取七廟
之主以行則失之矣當七廟五廟無虚主虚主者唯天
子崩諸侯薨與去其國與祫祭於祖為無主耳吾聞諸
老耼曰天子崩國君薨則祝取羣廟之主而蔵諸祖廟
禮也卒哭成事而后主各反其廟君去其國大宰取羣
廟之主以從禮也祫祭於祖則祝迎四廟之主主出廟入
廟必蹕老耼云(齊側皆切/從才用切)
　(鄭氏曰齊車金路老􁑂古夀考者之號也與孔子同/時天子崩諸矦薨則蔵諸主於祖廟象有凶事者聚)
　(也卒哭成事先祔之祭名也君去其國以廟主從鬼/神依人者也祝迎廟主祝接神者也蹕止行者孔氏)
　(曰凡祭祀皆乘玉路齊車則降一等乘金路也遷廟/主謂新遷廟之主凶事生人自聚今主亦象生人聚)
　(集至卒哭之明日以新死者祔祭於祖故祖主先反/廟也三年一祫當祫之年則祝迎四廟之主而於大)
　(祖廟祭之天子祫祭則迎六廟之主迎四廟者舉諸/矦言也主謂木主天子一尺二寸諸侯一尺出廟謂)
　(出己廟而徃大祖廟入廟謂從大祖廟而反還入己/廟主出入之時若在廟院之外必須蹕止行人若主)
　(入大祖廟中則不蹕似壓於尊者也有喪及去國無/蹕老􁑂云結上文從天子崩至必蹕皆老􁑂所云也)
　(方氏曰行必以遷廟主者以天子之七廟諸矦之五/廟無虚主故也廟之有主猶國之有主也崩薨與去)
　(其國廟無主者示神人休戚同也祫祭時亦廟無主/者以合食示反本也非是四者廟主其可虚乎澄曰)
　(遷廟主謂祔禰時所遷昭穆最上之廟一主也在昭/廟穆廟之上最尊最親者也君將出行時徧告有廟)
　(之諸主又特告此無廟/之一主而載之以行也)
○曽子問曰古者師行無遷主則何主孔子曰主命問
曰何謂也孔子曰天子諸矦將出必以幣帛皮圭告於
祖禰遂奉以出載於齊車以行每舎奠焉而后就舍反
必告設奠卒斂幣玉蔵諸兩階之間乃出葢貴命也
　(孔氏曰以幣帛皮圭告於祖禰遂奉以出以象受命/故云主命皇氏云有遷主者直以幣帛告神不將出)
　(行即埋之階間無遷主者加以皮圭告於祖禰遂奉/以出熊氏云每告一廟以一幣玉告畢若將所告逺)
　(祖幣玉行者即載之而去若近親幣玉不以出者即/埋之還時以此載行幣玉告於逺祖事畢則埋於逺)
　(祖兩階問其近祖以下直告祭而已不陳幣玉也澄/曰無遷主謂諸矦受封傳繼未六世者未有當毁之)
　(廟故無己遷之主也廟無虚主有廟者不可以其主/行主命謂雖無木主但所受於神之命即是主也貴)
　(猶重也貴命謂以神命為重其重亦如神主也受封/之第二世止有大廟則告大廟而以其幣玉行三世)
　(則以禰四世則以祖五世則以曽祖六世則以髙祖/七世則有遷主矣八世以上遷主不止一主而但以)
　(髙祖之父新遷者行也若天子初正傳繼未及八世/者亦未有當毁之廟而無遷主其禮葢亦如此唯商)
　(祖契周祖稷則湯武雖初王而三昭三穆之上有無/主也鄭氏曰舍奠而後就舍以脯醢禮神乃敢即安)
　(也所告不以/出即埋之)
○曽子問曰喪有二孤廟有二主禮與孔子曰天無二
日土無二王嘗禘郊社尊無二上未知其為禮也(與音/余王)
(平/聲)
　(鄭氏曰曽子問此怪時有之孔子以尊喻卑也孔氏/曰天之日土之王嘗禘郊社之上尊也尚不可二喪)
　(之孤廟之主卑也不二可知澄曰上天之照萬物者/唯一日下土之君萬邦者唯一王祫嘗之所尊唯一)
　(大祖禘祭之所尊唯一所自出之帝郊之所尊唯一/上帝社之所尊唯一后土所尊之神在上無或有與)
　(同者故曰無二上若日若王若四祭之上神皆唯有/一而無二況主喪之孤依神之主而可二乎此總明)
　(孤與主不可有二之義下文乃/述今世所以有二主二孤之由)
昔者齊桓公亟舉兵作偽主以行及反蔵諸祖廟廟有
二主自桓公始也(亟起/吏切)
　(鄭氏曰偽猶假也舉兵以遷廟主行無則主命為偽/主非也孔氏曰亟數也數舉兵南伐楚北伐山戎西)
　(伐白狄也言作假主以行而/反蔵於祖廟故有二主也)
喪之二孤則昔者衛靈公適魯遭季桓子之喪衛君請
弔哀公辭不得命公為主客入弔康子立於門右北面
公揖讓升自東階西鄉客升自西階弔公拜興哭康子
拜稽顙於位有司弗辯也今之二孤自季康子之過也
　(鄭氏曰靈公先桓子以魯哀二年夏卒桓子以三年/秋卒是出公也鄰國君之弔君為之主主人拜稽顙)
　(非也當哭踊而已若康子者君弔其臣之禮也辯猶/正也孔氏曰出公輙靈公孫也出公來弔春秋不見)
　(經者葢非國之大事故畧而不書鄰國君弔賓主尊/卑宜敵故君為主唯君拜賓爾康子但當哭踊又拜)
　(非也有司謂當時執事之有司畏康子之威不敢辯/正也曽子所問前孤後主答前主後孤者齊桓公之)
　(事在前衛君之事在後也孔子答曽子時去桓公已/逺二主行之已乆故云自桓公始康子正當孔子之)
　(時未知後代行之以否不得云自季康子始但見當/時失禮故云康子之過也方氏曰喪有孤則哀之所)
　(主廟有主則神之所依二孤則莫適為主二主則莫/適為依是豈禮之意哉然後世行之者葢自桓公始)
　(之季康子之過也山隂陸氏曰是其過爾/非故造端也若朝服之以縞不可以言過)
○子游問曰喪慈母如母禮與孔子曰非禮也古者男
子外有傅内有慈母君命所使教子也何服之有(喪慈/平聲)
(與音/余)
　(按禮經傳記所言慈母有二有大夫士之子之慈母/有國君之子之慈母二者名同而實異大夫士之子)
　(之慈母有服國君之子之慈母無服其一大夫士之/子有服之慈母者儀禮喪服篇齊衰三年章云慈母)
　(如母者是也謂妾之無子者妾子之無母者父命妾/曰女以是為子命子曰女以是為母如是則妾視此)
　(子如己親生子事此母如己親母葢重父之命故生/養之如己之親母死喪之亦如己之親母齊衰三年)
　(也據禮經傳所言唯大夫士之妾子有之其適子已/無此母矣喪服小功章所云為庶母慈己者但名為)
　(庶母慈己者爾不名為慈母也其一國君之子無服/之慈母者内則云國君子生擇諸母使為子師其次)
　(為慈母其次保母者是也子師擬三孤之師保母擬/三孤之保慈母在子師之下保母之上則擬於傅故)
　(孔子謂君命所使教子何服之有子游所問葢指禮/經如母之慈母言夫子所答則以内則如傅之慈母)
　(言也下文遂引魯昭公之事鄭氏曰如母謂父卒三/年也禮所云乃大夫以下父所使妾養妾子也子游)
　(意以為國君亦當然孔子指國君之子言則無服也/大夫士之子為庶母慈己者小功父卒乃不服孔氏)
　(曰士為庶母緦以慈己加服小功也土之妻自養其/子不得有慈己之庶母熊氏云士適子無母命妾慈)
　(己亦為之小功父卒乃不服/者謂不服小功仍服緦爾)
昔者魯昭公少喪其母有慈母良及其死也公弗忍也
欲喪之有司以聞曰古之禮慈母無服今也君為之服
是逆古之禮而亂國法也若終行之則有司將書之以
遺後世無乃不可乎公曰古者天子練冠以燕居公弗
忍也遂練冠以喪慈母喪慈母自魯昭公始也(少喪為/並去聲)
(喪之讀/如字)
　(鄭氏曰良善也有司曰古之禮慈母無服據國君也/天子練冠以燕居葢謂庶子王為其母公之言又非)
　(也昭公年三十乃喪齊歸猶無慼容又不少又安能/不忍於慈母此非昭公明矣未知何公也孔氏曰王)
　(肅所足家語云孝公有慈母良山隂陸氏曰練冠喪/慈母固昭公也昭公十九猶有童心則三十喪齊歸)
　(雖謂之少可矣不愛其母而愛慈母何足恠也澄曰/為慈母性行良善不忍忘其撫育之恩遂欲為之服)
　(一非也有司援正禮以諫止之而公援天子練冠之/例再非也凡練冠者本當服而不得服者也按喪服)
　(記公子為其母練冠麻衣公子本欲服其母厭於君/而不得服故練冠麻衣天子之庶子為王不得服其)
　(母故亦練冠彼皆為其親母欲服而不得服故爾慈/母本無服即非欲服而不得服者故曰非也一弗忍)
　(於慈母初死之時而欲喪之再弗忍於有司旣諫之/後而遂練冠是以小不忍而亂禮也其練冠以喪慈)
　(母或亦三/月而除乎)
○曽子問曰下殤土周葬于園遂輿機而往塗邇故也
今墓逺則其葬也如之何孔子曰吾聞諸老􁑂曰昔者
史佚有子而死下殤也墓逺召公謂之曰何以不棺斂
於宮中史佚曰吾敢乎哉召公言於周公周公曰豈不
可史佚行之下殤用棺衣棺自史佚始也(棺舊古患/切今如字)
　(下殤八嵗至十一也土周檀弓所云夏后氏之堲周/也周人用以葬下殤園墓園輿與舁通共以手舉之)
　(也機尸之牀也往往就葬也周人葬下殤之禮葢不/用棺但以衣斂尸而置之尸牀不用車載衆手舁之)
　(以往曽子問去墓園塗近者可如此若去墓之塗逺/則舁尸以往而不用棺不用車似若不可故問當如)
　(之何孔子遂引老耼所言史佚之事以答葢史佚曽/葬下殤之子而其墓逺方疑於舁尸之不可而召公)
　(勸以棺斂于宮中棺斂者謂納之棺中也棺斂於宫/中則如成人而載以喪車不舁機也史佚以前未有)
　(此禮故有所不敢於是召公為史佚問之周公周公/曰豈不可葢禮有從權而以義起者墓近則舁機墓)
　(逺則棺斂而車載以往雖前時禮所未有然亦無害/於義也史佚依周公所言行之自是以後葬下殤者)
　(若墓逺則用棺也棺衣者謂斂以衣又斂於棺也下/殤用棺而衣之棺之者葢自史佚始前此則衣之而)
　(已不棺之也棺字並如字讀鄭注以為下殤不葬於/墓而别塟於園今従張子之説諸家皆以豈不可為)
　(周公不許之今從陸氏之説張子曰墓是墓之園園/謂栽植草木處旣曰族塟必不别之園山隂陸氏曰)
　(豈不可言可也下殤雖不棺斂於宮中即塗逺而欲/拘墓近之制是膠也故召公權之周公與焉孔氏曰)
　(與猶抗也機者以木為之状如牀無脚及輄簀先用/一繩直於中央係著兩頭之榪又别取一繩係一邉)
　(材横鉤中央直繩報還鉤材往還取帀兩邊悉然而/後以尸置繩上抗舉以往臨斂時當堲周之上先縮)
　(除直繩則兩邉交鉤之繩悉合離解而尸從機中央/零落入於堲周中檀弓云堲周葬中殤下殤據士及)
　(庶人也若諸矦長中殤適者車三乘下殤車一乘旣/有遣車即不得堲周輿機而塟也諸矦庶長中殤車)
　(一乘則宗子亦不堲周輿機而塟其下殤則輿機其/大夫之適長中殤遣車一乘亦不輿機下殤無遣則)
　(輿機也王之適庶長中下殤皆有遣車並不輿機士/及庶人適庶皆無遣車則中下殤並皆輿機其長殤)
　(雖無遣車年既長大不可與下殤同棺/斂於宮中載棺而往之墓從成人也)
○曽子問曰葬引至於堩日有食之則有變乎且不乎
孔子曰昔者吾從老􁑂助葬於巷黨及堩日有食之老
耼曰丘止柩就道右止哭以聽變旣明反而后行曰禮
也反葬而丘問之曰夫柩不可以反者也日有食之不
知其己之遲數則豈如行哉老􁑂曰諸矦朝天子見日
而行逮日而舎奠大夫使見日而行逮日而舎夫柩不
蚤出不莫宿見星而行者唯罪人與奔父母之喪者乎
日有食之安知其不見星也且君子行禮不以人之親
痁患吾聞諸老􁑂云(堩古鄧切夫音扶數讀/為速朝音潮痁始占切)
　(鄭氏曰堩道也變謂異禮巷黨黨名也就道右者行/相左也變謂日食也明反明復也已止也數讀為速)
　(舎奠每將舎奠行主也不蚤出不莫宿謂侵晨夜近/姦寇也安知其不見星為無日而慝作豫止也痁病)
　(也以人之父母行禮而恐懼其有患害不為也孔氏/曰曽子問葬引至塗值日食則變常禮而停住乎且)
　(遂行乎孔子答以己從老􁑂助葬遭日食老耼令止/柩待日光明返囘而後引柩行按儀禮云吉事交相)
　(左凶事交相右今柩行凶事相左者此據北出停柩/在道東北嚮對南嚮行人為交相左也孔子云柩務)
　(速葬不可迴返今止柩不行不知日食休己之遲速/䛵若遲晚至夜豈如早行至墓赴其吉辰也老􁑂言)
　(柩見星而行是輕薄人親與罪人同痁患病於危也/言不可使人之親病於危亾之患也方氏曰柩不蚤)
　(出不莫宿者慮暗昧之中有不測之患也苟日食而/行柩豈異夫蚤出莫宿者乎馬氏曰老􁑂以止柩聽)
　(變為愈於行葢止則安行則危其行非必犯患也以/人之情疑於患也患出於不測則其行不若止也其)
　(止非必安也就不得已則見星而行/豈若止哉張子曰豫備深思之道也)
　　　右記喪之變禮失禮等事凡十章子生有常禮
　　　君薨而生則其禮變君薨有常禮在外而薨則
　　　其禮變臣之在外而卒亦然孔子言諸侯出一
　　　章曽子問師行二章非記喪禮因前章之文而
　　　以類附記者有二孤及喪慈母則喪之夫禮棺
　　　下殤及遭日食又喪之變禮也
曽子問曰諸矦旅見天子入門不得終禮廢者幾孔子
曰四請問之曰大廟火日食后之喪雨霑服失容則廢
如諸侯皆在而日食則從天子救日各以其方色與其
兵大廟火則從天子救火不以方色與兵(見賢遍切幾/居豈切大音)
(泰/)
　(鄭氏曰旅衆也大廟始祖廟宗廟皆然主於始祖爾/方色者東方衣青南方衣赤西方衣白北方衣黑方)
　(色與兵示奉時事有所討也孔氏曰鄭注示奉時事/解方色有所討解兵也周禮有救日之弓不知兵之)
　(細别隠義云東方用㦸南方用矛西方用弩北方用/楯中央用鼓以日食隂侵陽君弱臣强之𧰼示欲助)
　(天子討隂也亦備非常榖梁云天子救日置五麾陳/五兵五鼓諸矦置三麾陳三鼓三兵大夫擊門士擊)
　(柝充其陽也日食是隂之災故象五方之色以兵討/隂救天無此義故不用澄曰后之喪謂在前有疾正)
　(當諸矦入門/之時而崩也)
○曽子問曰諸侯相見揖讓入門不得終禮廢者幾孔
子曰六請問之曰天子崩大廟火日食后夫人之喪雨
霑服失容則廢
　(孔氏曰此大廟君之大廟非天子大廟也鄭氏曰夫/人君之夫人澄曰比之旅見天子多其二外則天子)
　(崩内則夫人之喪也謂正當外國君入門之時/而天子王后之凶訃至或主國君之夫人薨也)
○曽子問曰天子嘗禘郊社五祀之祭簠簋既陳天子
崩后之喪如之何孔子曰廢
　(孔氏曰嘗禘謂宗廟之祭郊社謂天地之祭舉天地/宗廟則五祀以上皆在其中下文云當祭而日食則)
　(此簠簋既陳不當祭是祭前也鄭/氏曰既陳謂夙興陳饌牲器時也)
曽子問曰當祭而日食大廟火其祭也如之何孔子曰
接祭而已矣如牲至未殺則廢
　(鄭氏曰接祭而已不迎尸也孔氏曰天子崩后之喪/與日食大廟火其禮皆同此日食大廟火牲至未殺)
　(則廢牲至已殺則行接祭其天子崩后之喪牲入雖/殺不行接祭以喪事重故也接捷也速也速而祭之)
　(不迎尸宗廟迎尸之節有二祭初迎尸於奥而行灌/禮灌畢而后出迎牲於時延尸於户外殺牲薦血毛)
　(行朝踐禮設腥爛之爼於尸前一也然後退而合烹/更迎尸入坐於奥行饋孰之禮二也此不迎尸者於)
　(堂上行朝踐禮畢則止不更迎尸入也郊社不迎尸/亦此時熊氏云郊社五祀祭初未迎尸前已殺牲無)
　(灌故也中霤禮為爼奠於主乃始迎尸廬/陵胡氏曰接祭謂接續行事不徐徐也)
天子崩未殯五祀之祭不行既殯而祭其祭也尸入三
飯不侑酳不酢而已矣(飯扶晚切/酳音𦙍)
　(孔氏曰初喪哀戚雖當祭五祀時不得行但五祀外/神不可以己私喪乆廢其祭既殯哀情稍殺而後祭)
　(也喪雖旣殯其祭不得純如吉禮禮宜降殺侑勸也/迎尸入奥之後尸三飯告飽則止祝更不勸侑其食)
　(使滿常數至十五飯也於時冢宰攝主酌酒酳尸尸/受卒爵不酢攝主而已者謂唯行此而已不為在後)
　(餘事也天子諸矦祭禮亡儀禮唯大夫士祭禮約之/而說天子五祀之祭也按士特牲饋食禮祝延尸於)
　(奥迎尸而入即延坐三飯告飽祝侑尸尸又飯至於/九飯畢主人酌酒酳尸尸飲卒爵酢主人主人受酢)
　(飲畢酌獻祝祝飲畢主人又酌獻佐食此士禮也大/夫少牢饋食尸食十一飯而畢則諸侯十三飯天子)
　(十五/飯)
自啓至於反哭五祀之祭不行已葬而祭祝畢獻而已
　(孔氏曰欲葬之時從啟殯以後葬畢反哭以前靈柩/旣見哀摧更甚故五祀之祭不行已葬反哭殯宫而)
　(行其祭尸入三飯之後祝乃侑尸尸食十五飯攝主/酳尸尸飲卒爵而酢攝主攝主飲畢酌而獻祝祝受)
　(飲畢則止無獻佐食以下之事以葬後未甚吉也鄭/氏曰旣葬彌吉畢獻祝而後止郊社亦然唯嘗禘宗)
　(廟俟/吉也)
○曽子問曰諸侯之祭社稷爼豆旣陳聞天子崩后之
喪君薨夫人之喪如之何孔子曰廢自薨比至於殯自
啓至於反哭奉帥天子(比必/利切)
　(鄭氏曰此祭社稷亦謂夙興陳饌牲器時也帥循也/所奉循如天子者謂五祀之祭社稷亦然孔氏曰上)
　(有天子祭五祀之文今之奉循謂諸矦五祀如天子/五祀也諸矦祭社稷其遭喪節制與五祀同按天子)
　(崩后喪諸矦當奔赴得奉循天子者諸矦或不自親/奔而身在國或唯據君薨及夫人之喪其嗣子所祭)
　(得奉循天子也山隂陸氏曰天子言嘗禘郊社五/祀諸侯言社稷畧諸侯也夫夫益畧不復名祭)
○曽子問曰大夫之祭鼎爼旣陳籩豆旣設不得成禮
廢者幾孔子曰九請問之曰天子崩后之喪君薨夫人
之喪君之大廟火日食三年之喪齊衰大功皆廢外喪
自齊衰以下行也其齊衰之祭也尸入三飯不侑酳不
酢而已矣大功酢而已矣小功緦室中之事而已矣士
之所以異者緦不祭所祭於死者無服則祭(齊音/咨)
　(鄭氏曰大夫齊衰異門則祭室中之事謂賔長獻士/緦不祭然則士不得成禮者十一所祭於死者無服)
　(謂若舅舅之子從母昆弟孔氏曰此大夫之祭謂祭/宗廟若遭異門齊衰之喪其祭迎尸入室但三飯則)
　(止祝更不勸侑至十一飯三飯畢主人酌酒酳尸尸/不酢主人大功服輕祭禮稍備祝侑至十一飯而止)
　(主人酌酒酳尸尸酢主人主人乃停小功與緦其服/轉輕祭禮轉備其祭尸十一飯訖主人酳尸尸卒爵)
　(酢主人主人獻祝及佐食畢主婦獻尸尸酢主婦主/婦又獻祝及佐食次賔長獻尸常時尸得賔長獻爵)
　(則止不舉待獻爵之後尸乃舉爵今旣喪殺賔長獻/尸尸飲以酢賔賔又獻祝及佐食而祭畢止凡尸在)
　(室之奥祝在室中北廂南面佐食在室中户西北面/主人主婦及賔獻尸及祝佐食三人皆在室中獻三)
　(人畢則止故云室中之事而已矣内喪大功以上廢/小功以下不廢按雜記云臣妾死於宫中三月而後)
　(祭此内喪緦麻不廢祭者謂鼎爼旣陳臨祭之時故/不廢也若不當祭時有臣妾死於宫中及大夫為貴)
　(妾緦庶子為父後者為其母緦之屬皆不祭曽子厯/問至大夫必應及士故孔子廣舉士以語之大夫唯)
　(至大功為九而士又加緦小功二等合為十一此亦/謂祭宗廟鼎俎旣陳而值喪也大夫祭值緦小功不)
　(辨内外皆不廢祭而禮則小異爾士值緦小功不辨/外内一切皆廢祭士輕故為親情得仲也士祭祖禰)
　(而舅若舅之子若從母兄弟死者此皆母親己雖服/緦而於祖禰則無服祭祀以祖禰為主故不廢祭也)
　(方氏曰位尊則以事而廢禮者/少位卑則以事而廢禮者多)
　　　右記朝祭有故而廢等事凡五節其故不一非
　　　但有喪天子崩后之喪諸侯薨夫人之喪大夫
　　　士三年齊衰大功之喪士小功緦麻之喪九者
　　　則有喪之故也
曽子問曰祭如之何則不行旅酬之事矣孔子曰聞之
小祥者主人練祭而不旅奠酬於賓賓弗舉禮也昔者
魯昭公練而舉酬行旅非禮也孝公大祥奠酬弗舉亦
非禮也
　(鄭氏曰奠無尸虞不致爵小祥不旅酬大祥無無算/爵彌吉孝公隠公祖父澄曰凡吉祭酳尸之後有旅)
　(酬旅酬之後有無算爵曽子問凶祭之禮比吉禮減/殺若何者不行旅酬孔子謂小祥之祭不行旅酬以)
　(此答曽子所問之一事爾鄭注因言小祥以前虞祭/及奠之二事又言小祥以後大祥祭之一事所以異)
　(於吉禮者四事奠酬於賔謂賓以主人所酬之爵奠/置於賔席前而不舉以飲也注所云虞不致爵謂致)
　(爵於賔即是酬賔之爵非致爵主人主婦者也孔氏/曰練小祥祭也奠無尸虞不致爵至小祥彌吉但得)
　(致爵於賔而不得行酬酢之事大祥乃得行酬酢而/不得行無算爵之事喪事簡畧於禮未備也奠是未)
　(葬之前形體尚在未忍立尸異於生虞是旣葬之後/形體已去鬼神事之故立尸以象神也按特牲禮尸)
　(食九飯主人酳尸尸酢主人獻祝獻佐食主婦獻尸/尸酢主婦獻祝獻佐食賔三獻尸酌止主婦致爵於)
　(主人自酢主人致爵於主婦自酢尸作止爵飲畢酢/賔賔獻祝獻佐食致爵於主人主婦主人獻賔及衆)
　(賔酬賓獻長足弟及衆兄弟及内兄弟所謂致爵也/賔乃取主人所酬之觶酬長兄弟長兄弟酬衆賔衆)
　(賔酬衆兄弟所謂旅酬也旅酬之後賓弟子兄弟弟/子各舉觶於其長賓舉觶酬兄弟之黨兄弟取觶酬)
　(賓之黨所謂無算爵也此皆吉禮士虞禮賓三獻尸/尸卒爵禮畢無致爵以下之事所謂虞不致爵也小)
　(祥賔不舉主人所酬之爵以行旅酬所謂小祥不旅/酬也大祥旅酬而不行無算爵所謂大祥無無算爵)
　(也漸漸備禮故云彌吉仍未純吉也練祭但得致爵/於賓賓不合舉此爵而行旅酬昭公行之故曰非禮)
　(大祥得旅酬孝公不然亦曰非禮方氏曰昭公未可/為而為之於禮為不及孝公可以為而不為於禮為)
　(過過猶不及故皆以為非禮然不及近薄過近厚與/其薄也寧厚故於昭公言非禮於孝公曰亦而已)
○曽子問曰大功之喪可以與於饋奠之事乎孔子曰
豈大功耳自斬衰以下皆可禮也曽子曰不以輕服而
重相為乎孔子曰非此之謂也天子諸矦之喪斬衰者
奠大夫齊衰者奠士則朋友奠不足則取於大功以下
者不足則反之(與音預為云/偽切齊音咨)
　(鄭氏曰饋奠在殯時也曽子怪以重服而為人執事/孔子謂於其所為服非謂為人天子諸侯之喪為君)
　(服者皆斬衰唯主人不奠大夫服斬衰者不奠辟正/君也齊衰者其兄弟士服齊衰者不奠辟人夫也言)
　(不足者謂殷奠時孔氏曰下云喪祭謂虞卒哭此稱/饋奠謂在殯時奠也曽子之意問已有大功喪可與)
　(他人饋奠乎孔子不解問㫖謂曽子問已有大功得/為大功者饋奠以否故答云斬衰以下皆可言身有)
　(斬衰所為者斬衰身有齊衰所為者齊衰皆可與於/饋奠故云禮也曽子不解謂為他人饋奠故更問云)
　(若為他人不以輕己喪而重他人相為饋奠乎孔子/乃言據所為服者饋奠非為他人也以下乃論所為)
　(饋奠之事主人悲號思慕不暇執事故不親奠大夫/之喪子及家臣皆服斬衰辟天子諸侯之正君不得)
　(饋奠服齊衰唯兄弟爾以次差之天子諸侯斬衰者/奠大夫用齊衰士應先取大功今先取朋友者以天)
　(子諸侯皆使臣奠大夫辟正君故兄弟奠士位卑不/嫌敵君故朋友奠朋友僚屬也士之屬官為其長弔)
　(服加麻殷奠謂月朔之奠殷盛也有牲牢黍稷盛於/常奠用人多朋友不足則取大功以下小功緦麻者)
　(奠若又不足則反取前執事人充之/澄曰不以之以與已通太也下章同)
○曽子問曰小功可以與於祭乎孔子曰何必小功耳
自斬衰以下與祭禮也曽子曰不以輕喪而重祭乎孔
子曰天子諸侯之喪祭也不斬衰者不與祭大夫齊衰
者與祭士祭不足則取於兄弟大功以下者(與音/預)
　(鄭氏曰祭謂虞祔卒哭時曽子怪使重者執事澄曰/斬衰之服重於虞卒哭之祭孔子云斬衰以下皆可)
　(與執祭事故曽子怪問不大輕其服之重者而重其/祭之輕者乎孔氏曰知此祭謂虞卒哭非練祥者以)
　(士練祥之祭大功之服己除不得云取於兄弟大功/以下者其天子諸侯則得兼練祥也以其練祥猶斬)
　(衰與/祭也)
○曽子問曰相識有喪服可以與於祭乎孔子曰緦不
祭又何助於人(與音/預)
　(相識有喪服謂彼人於己為相識而已有喪服也喪/服葢謂緦麻之服不言緦服而但曰喪服者凡喪服)
　(自輕而重則緦麻為始自重而輕則緦麻為終上旣/問大功小功則此所云喪服為緦服可知也鄭氏曰)
　(問己有喪服可以助所識者祭否孔氏曰言身有緦/服尚不得自祭己家宗廟何得助他人祭乎孔氏曰)
　(此所謂祭葢吉祭也雖緦麻之輕亦不與山隂/陸氏曰據上應云相識之喪緦可與於祭乎)
○曽子問曰廢喪服可以與於饋奠之事乎孔子曰說
衰與奠非禮也以擯相可也(與音預説湯/活切相去聲)
　(孔氏曰廢猶除也言己新說喪服可以與他人在殯/饋奠之事乎不問可與吉祭而問可與饋奠者以己)
　(新說喪服吉祭禮輕吉凶不相干知決不可饋奠是/他人之重者已新説衰凶事相因疑得助奠故問之)
　(也鄭氏曰新除喪服執事於人之神為其忘哀疾故/云非禮方氏曰饋奠雖凶事然非己喪也故説衰而)
　(與奠為非禮擯相則非行事之正故於禮或可澄曰/據曽子所問自大功之喪小功之喪相識有喪服至)
　(此廢喪服凡四章同是一時之問文意相承皆是問/可以與他人祭奠之事否而夫子所答前兩章不答)
　(其問意後兩章乃答其問意曽子初問自大功之喪/始者葢以斬衰服重決不可為人執事疑大功之服)
　(稍輕或可與他人饋奠而孔子答以有服之人但可/為所為服者奠則知不可為他人矣曽子乃疑小功)
　(之服又輕於大功或可與他人喪祭孔子又答以有/服之人止可為所為服者祭則知小功亦不可為他)
　(人執事矣曽子又疑緦服尤輕於小功或可與所識/者之吉祭而孔子又答以不可以上曽子三問於喪)
　(服則先大功次小功次緦服由重以漸而輕也於為/人則先殯奠次喪祭次吉祭由凶以漸而吉也曽子)
　(旣知有服之人不分重輕皆不可為人祭矣遂疑新/除喪服之後或可與人饋奠孔子亦以為不可而但)
　(許其可以擯相謂之可也者畧許之而不深許之則/不若并擯相亦不為之為得孔疏以廢喪為大祥除)
　(服是専主斬衰重服而言然凡喪服皆謂之衰則説/衰云者疑是兼重輕之服言也今詳酌人情禮意緦)
　(功之喪除服後踰月可與人祭齊斬之喪/則須自已行吉祭畢乃可為人執事也)
○曽子問曰三年之喪弔乎孔子曰三年之喪練不羣
立不旅行君子禮以飾情三年之喪而弔哭不亦虚乎
　(練者一期之後羣立同羣而立也旅衆也旅行與衆/而行也重喪雖己期猶且不與人並立並行恐與人)
　(相語而忘己哀親之情又豈可忘己親之哀而哭弔/以哀他人之親乎鄭氏曰不羣立不旅行為其苟語)
　(忘哀也三年之喪而弔哭為彼哀則不専於親為親/哀則是妄弔也孔氏曰禮以飾情者凡行吉凶之禮)
　(必内外相副用外之物以飾内之情故冠冕文采以/飾至敬之情麤衰以飾哀痛之情若身有重服而弔)
　(他人則為虚非飾情也弔哭哀彼則忘己本哀是己/服為虚也若心存己哀而哭彼則是於弔為虚也方)
　(氏曰羣旅皆衆也傳言獸三為羣禮言五卒為旅則/旅衆於羣行者必於道路道路之人衆故以旅言不)
　(羣立不旅行以居/喪宜與人辨也)
○子夏問曰三年之喪卒哭金革之事無辟也者禮與
初有司與孔子曰夏后氏三年之喪旣殯而致事殷人
旣葬而致事記曰君子不奪人之親亦不可奪親也此
之謂乎(辟音避下同/與音余下同)
　(鄭氏曰初有司與疑有司初使之然致事還其職位/於君周卒哭致事不奪人親不可奪親二者恕也孝)
　(也孔氏曰子夏以人遭父母喪卒哭後國有金革戰/伐之事無敢辭辟為是禮當然與為當初時有司强)
　(逼遣之與孔子引舊記之文解之君子謂人君也人/臣有親喪許其致事是不奪人喪親之心以己情恕)
　(彼此據君許於下也不可奪親謂臣遭親喪若不致/事是自奪思親之心故遭喪須致事是不奪情以從)
　(利禄孝也此據孝子之身也言人子居喪不可以不/致事人君不可以不許也皇氏云夏后氏尚質孝子)
　(喪親君事不敢乆留故旣殯致事還君殷人漸文思/親彌深故葬畢始致事還君周人極文悲哀至甚故)
　(卒哭而致事方氏曰大夫七十而致事彼以老而不/勝事此以喪而不服事也故皆致政於其君山隂陸)
　(氏曰有司従/事於法者也)
子夏曰金革之事無辟也者非與孔子曰吾聞之老􁑂
曰昔者魯公伯禽有為為之也今以三年之喪従其利
者吾弗知也(為為上/云偽切)
　(鄭氏曰子夏疑金革之事無辟禮當有然伯禽周公/子封於魯有徐戎作難喪卒哭而征之作費誓急王)
　(事也吾弗知者時多攻取之兵言非禮也孔氏曰周/人卒哭而致事則無從金革之禮子夏見周代行金)
　(革無辟之事疑其於禮當然孔子謂魯公伯禽有為/為之今以三年之喪卒哭而從金革之事者更無所)
　(為葢直貪利攻取言吾不知是不得此禮也按伯禽/封魯征徐戎時周公猶在此伯禽卒哭者為母喪也)
　(澄曰武王崩之年武庚叛周徐戎應之周公束征定/殷亂遣伯禽之國鎮遏東方元年征徐戎葢此時王)
　(室危急伯禽雖有/私喪不敢辭辟也)
　　　右記喪之祭弔從戎等事凡七章
曽子問曰君薨未殯而臣有父母之喪則如之何孔子
曰歸殯反於君所有殷事則歸朝夕否大夫室老行事
士則子孫行事
　(鄭氏曰其哀雜主於君大夫士其在君所之時則攝/其事孔氏曰歸殯父母訖反於君所以殯君君未殯)
　(則君哀重而父母又喪是親哀亦重君與親哀旣半/相雜君為尊故恒在君所家有殷事之時則暫歸於)
　(家尋常朝夕則不得歸也朝夕恒在君所之時在家/朝夕之奠不可廢大夫尊故室老攝行其事士卑則)
　(子孫攝行其事若君旣殯君所有殷事大夫士在君/所在家朝夕之奠有闕亦攝行也盧氏云人君五日)
　(而殯故可以歸殯父母而往殯君若其臨君之殯則/歸哭父母而來殯君殯君訖乃還殯父母也澄曰此)
　(殷事謂臣之家/朔奠及薦新)
曰君旣殯而臣有父母之喪則如之何孔子曰歸居於
家有殷事則之君所朝夕否大夫内子有殷事亦之君
所朝夕否
　(鄭氏曰居家者因其哀後隆於父母殷事朔月月半/薦新之奠也内子大夫適妻也謂夫之君旣殯而有)
　(舅姑之喪者妻為夫之君如婦為舅姑服齊衰孔氏/曰君殯後親死是君喪在前父母喪在後新喪痛甚)
　(君殯旣訖君所無事故隆於父母恒居於家君喪有/朔月月半薦新大事則適君所以哭君若凡常朝夕)
　(則不往哭君雖在家治父母喪若臣有父母喪旣殯/而後有君喪則歸君所父母喪有殷事之時則來歸)
　(家常時朝夕則恒在君所也對言之則卿妻曰内子/大夫妻曰命婦散言之則大夫是卿之總號其妻亦)
　(總名為内子君旣殯後而内子有舅姑之喪歸居於/家君有殷事之時非但夫往君所内子亦往君所云)
　(亦者謂亦同其夫也舉此一條則君旣啓/及君未殯而有舅姑之喪其禮悉同夫)
曰君旣啓而臣有父母之喪則如之何孔子曰歸哭而
反送君
　(鄭氏曰言送君則旣葬而歸也歸哭者服君服而歸/不敢服私服也孔氏曰歸哭而反往送君葬葬罷而)
　(歸不待君之虞啟而祔與卒哭未知臣往君所與否/若父母之喪旣    有君之喪則亦往哭於君所而)
　(反送父母葬父母/葬畢而居君所)
○曽子問曰君之喪旣引聞父母之喪如之何孔子曰
遂旣封而歸不俟子(引音𦙍下同/封音窆下同)
　(鄭氏曰遂遂送君也封當為窆子嗣君也孔氏曰君/葬在路遭父母喪遂送君旣窆而歸窆下棺也不俟)
　(子是不待子而先還若待封墳畢/必在子還之後故知封當為窆)
○曽子問曰父母之喪旣引及塗聞君薨如之何孔子
曰遂旣封改服而往
　(鄭氏曰封亦當為窆改服括髮徙跣而深衣扱上衽/不以私喪包至尊孔氏曰禮親始死笄纚小歛始括)
　(髮今臣聞君喪即括髮不笄纚者尋常是吉忽聞君/喪故去冠而笄纚今臣有父母喪葬在於塗首先服)
　(免忽聞君喪若著笄纚則與尋常/吉同以首不可無飾故括髮也)
○曽子問曰大夫士有私喪可以除之矣而有君服焉
其除之也如之何孔子曰有君喪服於身不敢私服又
何除焉於是乎有過時而弗除也君之喪服除而后殷
祭禮也
　(鄭氏曰孔子以重喻輕私喪家之喪也喪服四制曰/門外之治義斷恩君喪服除而后殷祭謂主人也支)
　(子則否孔氏曰身有君服後遭親喪則不敢為親制/服成喪服為重始除服為輕末在親重始之日尚不)
　(獲伸况輕末之時而可行乎故云又何除焉殷祭謂/小大二祥變除之大祭初為君服不敢為親私除若)
　(君服除後乃可為親行二祥祭以伸孝心如今月除/君服明月可小祥又明月大祥若未有君服己小祥)
　(除君服後但大祥而已適子仕宦者主祭事故待除/君服行一祥祭若支子仕宦雖不得除私服其家適)
　(子已行祥祭則無復追祭也方氏曰有君/喪服於身而不敢私服以義斷恩故也)
曽子問曰父母之喪弗除可乎孔子曰先王制禮過時
弗舉禮也非弗能勿除也患其過於制也故君子過時
不祭禮也
　(鄭氏曰曽子問父母之喪弗除以其有終身之憂孔/子言先王制禮以為民中過其時則不成禮孔氏曰)
　(曽子又疑聖人制變受之期情禮之殺使送死有己/復生有節不許人子有不除之喪適子除君服後有)
　(殷祭如喪乆不葬者比若庶子除君服後無復殷祭/是父母之服一生不有除說之事於禮可乎孔子據)
　(制答所以不除意言先王制禮各有時節過時則不/追舉不追除服者非是不能除改患其過於聖人之)
　(禮制也又引君子過時不舉之事謂春雨露旣濡君/子履之怵惕思親故設祭若春時或有事故不得祭)
　(至夏則行夏祭不復追補春祭四時之祭過時所以/不追者今春雖過明年應復有春故當時則祭過時)
　(則不補若適子仕者除君服後祥祭非為感時孝子/為存親己伸孝心也存親則前後無異故除君服後)
　(猶得行/殷祭也)
○曽子問曰並有喪如之何何先何後孔子曰葬先輕
而後重其奠也先重而後輕禮也自啓及葬不奠行葬
不哀次反葬奠而后辭於殯遂脩葬事其虞也先重而
後輕禮也
　(鄭氏曰並謂父母若親同者同月死自啓及葬不奠/務於當葬者行葬不哀次輕於在殯者殯當為賓辭)
　(於賓謂告將葬啓期也孔氏曰親同者祖父母及世/叔兄弟父喪在殯先葬母之時従啓母殯之後至葬)
　(柩欲出之前唯設母啓殯之奠朝廟之奠及祖奠遣/奠不於殯宫為父設奠不奠父者不朝夕更改新奠)
　(仍有舊奠存也重喪所以不奠者務欲輕喪先葬者/速畢葬是喪之大事永離宮室不可以不奠也次謂)
　(大門外之右平生待賓之處葬柩車出門至此孝子/悲哀柩車暫停今為父喪在殯故行葬母之時出門)
　(外孝子不伸哀於所次之處遂行而去所以然者父/喪在殯為重今為母至次處而哀為輕於在殯者為)
　(在殯者所壓不敢為母伸哀除父母之外餘喪其重/喪在殯皆為輕喪不哀次反葬奠者謂葬母還反於)
　(父殯宮而設奠也辭猶告也謂奠父之後孝子告語/於賓以明日啓父殯期節按旣夕禮主人請啓期告)
　(於賓之後設盥陳鼎饌夷牀之屬下乃云祝聲三是/告殯之事虞是奠之類故亦先重後輕皇氏云葬是)
　(奪情故從輕者為首奠是奉養故令重者居先崇精/問葬母亦朝廟否其虞父與母同日異日乎焦氏答)
　(云婦未廟見者不朝廟爾母喪亦朝朝也虞當異日/澄曰辭於殯不須改殯為賔葢告殯以啓期旣啓乃)
　(遂修/葬事)
　　　右記君親二親並喪等事凡五章
曽子問曰昬禮旣納幣有吉日女之父母死則如之何
孔子曰壻使人弔如壻之父母死則女之家亦使人弔
父喪稱父母喪稱母父母不在則稱伯父世母壻已葬
壻之伯父致命女氏曰某之子有父母之喪不得嗣為
兄弟使某致命女氏許諾而弗敢嫁禮也壻免喪女之
父母使人請壻弗取而后嫁之禮也女之父母死壻亦
如之(取音/娶)
　(鄭氏曰吉日娶女之吉日必使人弔者未成兄弟父/喪稱父母喪稱母禮宜各以其敵者也父使人弔之)
　(辭云某子聞某之喪某子使某如何不淑母則若云/宋蕩伯姬聞姜氏之喪伯姬使某如何不淑凡弔辭)
　(一爾父母不在則稱伯父母弔禮不可廢也伯父母/又不在則稱叔父母壻已葬必致命者不敢以累年)
　(之喪使人失嘉禮之時壻免喪女之父母使人請請/成昏也女免喪壻之父母亦使人請其已葬時亦致)
　(命孔氏曰彼家父死則此家稱父遣使弔也彼家母/死則此家稱母遺使弔也此家父不在彼家父亡則)
　(稱伯父某子使某伯父某亦不在則稱叔父某子使/某此家母不在彼家母亡則稱伯母某氏叔母某氏)
　(使某云父母不在不云沒亡則兼没亡及餘不在也/壻之伯父致命女氏必待已葬者葬後哀情稍殺始)
　(兼他事不待踰年者不可曠年廢人昬嫁也不得嗣/為兄弟者夫婦有兄弟之義壻免喪之後則應迎婦)
　(必須女之父母請者以壻家旣葬致命於己壻旣免/喪所以須請也若女之父母死已葬之後女之伯父)
　(致命於男氏曰某之子有父母之喪不得嗣為兄弟/使某致命男氏許諾而不敢取女免喪壻之父母使)
　(人請女家不許壻而後别取陽倡隂和壻之父母使/人請昬而女家猶有不許者亦以彼初葬訖致命於)
　(己故/也)
○曽子問曰親迎女在塗而壻之父母死如之何孔子
曰女改服布深衣縞總以趨喪女在塗而女之父母死
則女反(迎去/聲)
　(鄭氏曰布深衣縞總婦人始喪未成服之服女在塗/而父母死則女反奔喪服期孔氏曰女之嫁服士禒)
　(衣大夫妻展衣卿妻則鞠衣女在塗聞舅姑喪即改/嫁時之服深衣謂衣裳相連前後深邃縞白絹也總)
　(束髮也長八寸士喪禮注始死婦人將斬衰者去笄/而纚將齊衰者骨笄而纚至將歛齊衰婦人亦去笄)
　(纚而髽皆不云縞總文不備也喪服女子子在室為/父箭笄髽衰三年今旣在塗非復在室故服期但在)
　(室之女父卒為母亦三年今旣在塗故為父母同/皆期也於時女亦改服而深衣縞總反而奔喪)
如壻親迎女未至而有齊衰大功之喪則如之何孔子
曰男不入改服於外次女入改服於内次然後即位而
哭(齊音/咨)
　(鄭氏曰不聞喪即改服者昬禮重於齊衰以下孔氏/曰女旣未至壻家有齊衰大功之喪則廢其昬禮男)
　(女變服就位哭男謂壻也不入大門改其親迎之服/服深衣於門外之次女謂婦也入大門改其嫁服亦)
　(服深衣於門内之次男女俱改服畢然後於壻家為/位而哭皇氏以為就喪家為位哭也女聞壻之父母)
　(喪在塗即改服今聞壻齊衰大功之喪入門始改服/不聞喪即改服者昬禮重於齊衰以下之喪也此謂)
　(在塗聞齊衰大功者廢昬禮若婦己揖讓入門内喪/則廢外喪則行昬禮此熊氏之說然曾子唯問齊衰)
　(大功不問小功者以小功輕不廢昬禮待昬禮畢乃/哭爾與大功及期異也此文據壻家齊衰大功之喪)
　(若女家齊衰大功之喪皇氏云女不反歸其改服即/位與男家親同也此不見喪而改服奔喪禮注云不)
　(見喪不改服彼謂不改素冠而著免爾其改/吉服而著布深衣素冠者聞喪即改之也)
曽子問曰除喪則不復昬禮乎孔子曰祭過時不祭禮
也又何反於初
　(鄭氏曰復猶儻也遇時不祭以重喻輕也反於初謂/同牢及饋饗相飲食之道孔氏曰曽子以初昬遭喪)
　(不成禮疑除喪更為昬禮孔子謂祭祀是奉祀鬼神/昬禮是生人燕飲祭重而昬輕重者過時尚廢輕者)
　(不復/可知)
○曽子問曰取女有吉日而女死如之何孔子曰壻齊
衰而弔旣葬而除之夫死亦如之
　(鄭氏曰未有期三年之恩也女服斬衰孔氏曰旣葬/除之者壻於女未有期之恩女於壻未有三年之恩)
　(以壻服齊衰故知女服斬衰女氏曰以其嘗請/期故齊衰而弔然未成婦也故旣葬而除之)
○曽子問曰女未廟見而死則如之何孔子曰不遷於
祖不祔於皇姑壻不杖不菲不次歸葬於女氏之黨示
未成婦也(見賢遍切/菲扶味切)
　(女未廟見歸未三月也廟見之義詳見下章鄭氏曰/遷朝廟也壻雖不備喪禮猶為服齊衰孔氏曰婦雖)
　(死於己寢然將反葬於女氏之黨故其柩不遷移朝/於壻之祖廟祔祭之時不得祔於皇姑廟凡人為妻)
　(齊衰杖而菲屨今壻不杖不菲不次菲草屨也不次/謂不别處止哀次也唯服齊衰而已女之父母則為)
　(之降服大功以其非在家壻已服齊衰期非無主也/歸葬女氏以未廟見不得舅姑之命實已成婦而猶)
　(示之未成婦之禮/見其不敢自専也)
○孔子曰嫁女之家三夜不息燭思相離也取婦之家
三日不舉樂思嗣親也三月而廟見稱來婦也擇日而
祭於禰成婦之義也(離去/聲)
　(鄭氏曰不息燭親骨肉也不舉樂重世變也廟見謂/舅姑沒者祭於禰以婦有共養之禮猶舅姑存時盥)
　(饋特豚於室方氏曰不息燭不寢也不舉樂不樂也/夜而不寢則相離之思無時而懈日而不樂則嗣親)
　(之思無時而散婦人謂嫁曰歸故於廟見稱來婦澄/曰以上四章皆曽子問昬禮遭喪之事因附記孔子)
　(所言昬禮之義於其后不息燭謂坐以達旦詩云女/子有行逺父母兄弟女子自初生與父母兄弟同處)
　(今將歸于夫家永與其父母兄弟相離故三夜不睡/達旦以為骨月同處止於此時而已故悲傷也婦以)
　(共養舅姑為義生旣不獲共養故必廟見以祭如生/之盥饋然然後為婦共養之義完備而無虧欠也故)
　(曰成孔氏曰不舉樂者思己之取妻嗣續其親是親/之代謝感世之改變也舅姑存者於當夕同牢之後)
　(明日婦執棗栗腶修見於舅姑見訖舅姑醴婦醴婦/訖婦以特豚盥饋舅姑盥饋訖舅姑饗婦更無三月)
　(廟見之事若舅姑旣沒昬夕同牢禮畢明日無見舅/姑盥饋之禮至三月之後於廟中以禮見於舅姑其)
　(祝辭告神稱來婦選擇吉日婦親自執饌以祭於禰/廟以成盥饋之義昬禮云婦入三月乃奠菜是也廟)
　(見奠菜祭禰同是一事若舅姑偏有没者厥明婦盥/饋於其存者三月廟見於其亡者廟見必待三月一)
　(時天氣改變乃可以事神也盥饋廟見皆謂適婦其/庶婦則不饋共養統於適也以此言之庶婦不廟見)
　(昬禮唯云不饋不云不見則舅姑/存者庶婦亦以棗栗暇修見也)
○曽子問曰將冠子冠者至揖讓而入聞齊衰大功之
喪如之何孔子曰内喪則廢外喪則冠而不醴徹饌而
埽即位而哭如冠者未至則廢(冠去聲饌/鋤戀切)
　(鄭氏曰冠者謂賔及贊者内喪同門也不醴不醴子/也其廢者喪成服因喪而冠孔氏曰曽子問將欲冠)
　(子賓及贊者至門與主人揖讓而入主人忽聞齊衰/大功之喪孔子答云若是大門内之喪以加冠在廟)
　(廟在大門之内吉凶不可同處故廢大門外之喪則/喪在他處猶可以加冠也但平常吉時三加之後設)
　(醴以禮冠者之身今旣有喪直三加而已不醴之初/欲迎賓之時未知有喪醴及饌具旣已陳設今忽聞)
　(喪故徹去醴與饌具又埽除冠之舊位使清潔更/新乃即位而哭如賓及賛者未至則廢而不冠也)
如將冠子而未及期日而有齊衰大功小功之喪則因
喪服而冠
　(鄭氏曰及至也廢吉禮而因喪冠俱成人之服孔氏/曰未有期日而有喪冠日尚逺不可以吉加冠故廢)
　(其吉禮因喪之成服而加喪冠也吉冠是/吉時成人之服喪冠是喪時成人之服)
除喪不改冠乎孔子曰天子賜諸侯大夫冕弁服於大
廟歸設奠服賜服於斯乎有冠醮無冠醴(醮子/妙切)
　(鄭氏曰酒為醮冠禮醴重而醮輕此服賜服酌用酒/尊賜也不醴明不為改冠改冠當醴之孔氏曰曽子)
　(問此人因喪服而冠除喪之後不更改易行吉冠之/禮乎孔子引類以答謂諸侯幼弱未冠總角從事至)
　(當冠之年因朝天子而天子賜諸侯大夫或弁或冕/之服於天子大廟之中榮君之賜歸設奠祭於己宗)
　(廟身服所賜之服更不改冠也斯此也於此之時唯/有冠之醮法謂行醮以相燕飲無有冠之醴法謂不)
　(用醴以禮受服者之身所以然者凡改冠則當用醴/今旣受服於天子不可歸還更改為初冠禮法然則)
　(旣因喪而冠不可除喪更改為吉冠也按士冠禮云/若不醴則醮用酒醴是古之酒為重酒是後代之法)
　(為輕酌而無酬酢曰醮諸侯大夫旣受賜服而歸祭/告之後使人酌酒以飲己榮上之賜不酬酢也若其)
　(改而更冠應必酌醴以醴之今旣/受賜服而來不改冠故不醴也)
父没而冠則已冠埽地而祭於禰已祭而見伯父叔父
而后饗冠者
　(孔氏曰孔子旣答曽子之問又釋父沒加冠之禮父/沒而冠者加冠之後埽地而祭於禰廟已祭而見伯)
　(父叔父見伯父叔父之後乃/饗冠者鄭氏曰饗謂禮之)
○曽子問曰卿大夫將為尸於公受宿矣而有齊衰内
喪則如之何孔子曰出舎於公館以待事禮也
　(鄭氏曰出舎於公館吉凶不可以同處也孔氏曰受/宿受宿齋戒也祭是吉喪是凶不可同處所以出舎)
　(公館待祭事畢/然後歸哭也)
○孔子曰尸弁冕而出卿大夫士皆下之尸必式必有
前驅
　(此承上章孔子答曽子為尸遭喪之問因附記孔子/所言事尸之法自此章至篇終皆因類附記也凡為)
　(君尸者服其君之上服上公之君其尸首服九旒之/冕矦伯之君其尸首服七旒之冕子男之君其尸首)
　(服五旒之冕若君之先祖不為君而為大夫士則尸/各服其生時助祭於君之服大夫助祭於君者首服)
　(𤣥冕士助祭於君者首服爵弁故此記云尸弁冕而/出而鄭注謂君先祖或為大夫士也鄭氏曰為君尸)
　(或弁者先祖或有為大夫士者卿大夫士見而下車/尸小俛禮之前驅為辟道孔氏曰士虞禮云尸服卒)
　(者之上服君之先祖為士者當著爵弁以助居祭故/子孫祭之尸服爵弁大夫助君祭著冕按儀禮特牲)
　(士禮尸服𤣥端少牢大夫禮尸服朝服皆在家自祭/之服不服爵弁及冕葢大夫士卑屈於人君故尸服)
　(父祖自祭之上服人君禮伸故尸服助祭之上服也/尸或出於道路卿大夫乘車見尸則下尸當馮式小)
　(俛以敬之尸出行必/有前驅辟道之人也)
○曽子問曰祭必有尸乎若厭祭亦可乎孔子曰祭成
喪者必有尸尸必以孫孫幼則使人抱之無孫則取於
同姓可也祭殤必厭葢弗成也祭成喪而無尸是殤之
也
　(鄭氏曰祭必有尸乎言無益無用為厭時無尸祭成/喪者必有尸人以有子孫為成人子不殤父義由此)
　(也祭殤厭飫而已不成其為人也成喪無尸是與不/成人同也孔氏曰曽子以神本無形象何須以生人)
　(衆之祭是祭神不祭生人今祭生人無益死者無用/此尸為祭初尸未入之前直設饌食以厭飫鬼神如)
　(此無尸亦應可孔子以成人有為人父之道威儀具/備必須有尸以象神之威儀若年幼在殤人道未備)
　(威儀簡畧不足象以不成人故不立尸也祭成人但/厭飫而已是將成人與殤同也山隂陸氏曰厭猶禮)
　(之有飫也朝獻猶禮之有饗也饋獻猶禮之有食也/燕私猶禮之有燕也朝事象朝時事親所進饋食象)
　(食時所進然則饗朝食也燕夕事故詩饗言朝而燕/同姓成於夜燕私也飫亦私也其異者飫立燕坐飫)
　(以顯物燕以合好而已故祭/飫私在親燕私在諸父兄弟)
○孔子曰有隂厭有陽厭
　(隂者室之西南隅謂之奥正當牖下不受牖明屋之/隠奥處也以其幽闇故曰隂陽者室之西北隅謂之)
　(屋漏正與牖對受牖之明屋之漏光處也又為室之/白白光明也以其光明故曰陽厭者但使鬼神食之)
　(厭飫而已無尸以食其祭物也鄭氏曰言祭殤之禮/有於隂厭之者有於陽厭之者孔氏曰孔子答問已)
　(了更起别端辨祭殤之禮其處有/異隂厭者適殤也陽厭者庶殤也)
曽子問曰殤不祔祭何謂隂厭陽厭
　(鄭氏曰祔當為備言殤乃不成人祭之不備禮而云/隂厭陽厭乎此失孔子㫖也祭成人始設奠於奥迎)
　(尸之前謂之隂厭尸謖之後改饌於西北隅謂之陽/厭殤則不備孔氏曰曽子不解孔子之旨將謂祭殤)
　(始末一祭之中有此兩厭故問云祭成人之時有此/二厭祭殤簡畧不備何謂備有隂厭陽厭也山隂陸)
　(氏曰據此成人之祭無隂厭陽厭鄭氏謂迎尸之前/祝酌奠奠之且饗是隂厭也尸謖之後徹薦爼敦設)
　(西北隅是陽厭也非是按少牢祝酌奠下云用薦歳/事所以告之爾非隂厭也徹爼設敦几筵納一尊闔)
　(牖户所以依神周官所謂蔵其隋者此與非陽厭/也庶殤從祖祔食乃有隂厭陽厭即特祭不厭祭)
孔子曰宗子為殤而死庶子弗為後也其吉祭特牲祭
殤不舉無肵爼無𤣥酒不告利成是謂隂厭(肵音/其)
　(鄭氏曰族人以其倫代之不序昭穆立之廟其祭之/就其祖而已代之者主其禮自卒哭成事之後為吉)
　(祭吉祭用特牲者尊宗子從成人也凡殤則特豚舉/肺脊肵爼利成禮之施於尸者不舉無肵俎不告利)
　(成無𤣥酒其無尸及所降也其他如成人此是宗子/而殤祭之於奥之禮小宗為殤其祭禮亦如之孔氏)
　(曰孔子更為辨云宗子為殤而死以其未成人庶子/不得代為之後庶子旣不為後宗子不可闕族人以)
　(其倫輩與宗子昭穆同者代之是大宗族人但是宗/子兄弟行無限親疏皆得代之宗子存時族人凡殤)
　(死者宗子主其祭祀今宗子殤死代為宗子者主其/禮也殤死無為人父之道故不序昭穆不得與代之)
　(者為父也士祭成人特牲今宗子祭亦特牲尊之從/成人之禮也凡殤降於宗子之殤故用特豚熊氏云)
　(殤與無後者唯祔與除服二祭則止此言吉祭祔與/除服也吉祭特牲則喪祭之時以其未成人降用特)
　(豚祭此殤時以無尸故不舉肺脊肵是尸所食歸餘/之爼以無尸故無肵爼利猶養也告共養之禮成祭)
　(畢無所可告故不告此三事本主於尸今以無尸故/不為故注云此其無尸也祭成人有𤣥酒重古之義)
　(本不為尸設今祭殤禮畧無𤣥酒是降故注云及所/降也此祭於廟奥隂闇之處是謂隂厭云宗子為殤)
　(而死不顯大小故小宗為殤祭禮亦如之知此是指/大宗者小宗無子則絶大宗無子則不絶重適之本)
　(也此云為殤而死不得為後若非殤死則得為後故/知是大宗也宗子成人而死得立子孫為後若立兄)
　(弟為後則不可山隂陸氏曰此答曾子殤不祔祭葢/如此吉祭是正言吉祭嫌吉時祭從祖祔食也雖曰)
　(從祔祔食其異者不舉無肵俎無𤣥酒不告利成爾/禮不備下成人也言若此殤然後有隂厭陽厭也然)
　(則隂厭猶正祭也陽厭其猶繹與澄按陸氏與注/疏異未見其說之果是也姑存之俟識者考焉)
凡殤與無後者祭於宗子之家當室之白尊於東房是
謂陽厭
　(鄭氏曰凡殤謂庶子之適或昆弟之子或從父昆弟/也無後者如昆弟及諸父也此死者皆宗子大功内)
　(之親共祖禰言祭於宗子之家為有異居者無廟者/為墠祭之親者共其牲物宗子皆主其禮當室之白)
　(尊於東房異於宗子之殤也室之白謂西北隅得户/明者也明者曰陽凡廟在小宗之家小宗祭之亦然)
　(宗子之適亦為凡殤過此以往則不祭也孔氏曰凡/殤謂非宗子之殤無後者謂庶子之身無子孫為後)
　(二者皆祭於宗子家廟之内不敢在成人之處故當/室之白按特牲禮尊於户東宗子之殤祭於室奥其)
　(尊亦設於室户東今祭凡殤乃尊於東房皆異於宗/子之殤也凡殤有二一是昆弟之子祭之當於宗子)
　(父廟二是從父昆弟祭之當於宗子祖廟其無後者/亦有二一是昆弟無後祭之當於宗子祖廟二是諸)
　(父無後祭之當於宗子曽祖廟從父昆弟是宗子大/功親昆弟之子昆弟諸父是宗子期親諸父及從兄)
　(弟共祖者昆弟及昆弟之子共禰者據士禮適士二/廟有禰有祖無曽祖廟若祭諸父當曽祖廟者為墠)
　(祭之推此而言大夫三廟無大祖者其祭諸父得於/曽祖廟也立大祖廟者曽祖無廟其祭諸父亦為墠)
　(祭之也澄曰室内四隅奥為極尊之處故常祭皆於/奥室之西壁以南為上奥尊而屋漏卑凡殤及無後)
　(者禮殺故不敢在尊處由奥而北當屋漏卑處也此/是辨尊卑隆殺之禮非有取於陽明隂闇之義也凡)
　(殤有二其父雖是庶其身乃是適當為小宗子者故/得祭無後有二其身雖是庶其父乃是適而為宗子)
　(者故亦/得祭)
○曽子問曰宗子為士庶子為大夫其祭也如之何孔
子曰以上牲祭於宗子之家祝曰孝子某為介子某薦
其常事(為云/偽切)
　(鄭氏曰上牲大夫少牢貴禄重宗也介副也不言庶/使若可以祭然孔氏曰此大夫是諸侯大夫以下文)
　(云宗子有罪居於他國言他國是據諸侯也宗子是/士合用特牲今庶子身為大夫祭祖禰當用少牢之)
　(牲就宗子之家而祭以廟在宗子家故也用大夫之/牲是貴禄宗廟在宗子之家是重宗此宗子謂小宗)
　(也若大宗子為士得有祖禰二廟庶子是宗子親弟/則與宗子同祖禰得以上牲於宗子之家而祭祖禰)
　(但庶子為大夫得祭曽祖己是庶子不合自立曽祖/之廟當寄曽祖廟於宗子之家亦得以上牲宗子為)
　(祭也若已是宗子從父庶子兄弟父之適子則於其/家自立禰廟其祖及曽祖於宗子之家寄立之亦以)
　(上牲宗子為祭若已是宗子從祖庶兄弟父祖之適/則立祖禰廟於己家寄立曽祖廟於宗子之家已亦)
　(供上牲宗子為祭祝辭孝子某孝子謂宗子某是宗/子名介子某介副也介子謂庶子為大夫者某是庶)
　(子名宗子薦嵗之常事告神止稱宗子其時庶子身/在祭位是大夫就宗子家而祭當云為庶子某今稱)
　(介子某者庶是卑賤之稱介是副貳之義介副則可/祭故稱介子張子曰宗子為士立二廟支子為大夫)
　(當立三廟是曽祖之廟為大夫立不為宗子立矣然/不可二宗别統故其廟亦立於宗子之家方氏曰宗)
　(子為正庶子為助故庶子謂之介/子内則謂衆婦為介婦亦此義)
若宗子有罪居於他國庶子為大夫其祭也祝曰孝子
某使介子某執其常事攝主不厭祭不旅不假不綏祭
不配布奠於賓賓奠而不舉不歸肉其辭於賓曰宗兄
宗弟宗子在他國使某辭(假音嘏綏/許垂切)
　(方氏曰四時之祭禮之常也故曰常事用介子之牲/而祭則言為介子某薦言薦之於彼以介子攝為祭)
　(主故言使介子某執言執之於此凡祭皆執而薦之/言薦言執互相備爾鄭氏曰此之謂宗子攝大夫厭)
　(有隂有陽此不厭是不陽厭也不旅不旅酬也假讀/為嘏不假主人也綏周禮作堕不綏祭謂今主人也)
　(不配者祝辭不言以某妃配某氏布奠謂主人酬賓/賓奠觶於薦北賓奠謂取觶奠於薦南此酬之始也)
　(奠之不舉止旅也肉爼也諸與祭者留之共燕辭猶/告也宿賔之辭與宗子為列則曰宗兄若宗弟昭穆)
　(異者曰宗子而已其辭若云宗兄某在他國使某執/其常事使某告孔氏曰旅酬是賔主交歡之始攝主)
　(不敢當正主故不旅古旁之嘏是福慶之辭唯主人/受嘏綏是減毁之名故從周禮堕為正守祧旣祭則)
　(蔵其堕是也主人欲食之時先減黍稷牢肉而祭之/於豆問曰綏祭尸與主人俱有綏祭凡將受福先為)
　(綏祭辟正主不敢受福故不綏也祝辭直言薦歳事/於皇祖伯某不云以某妃配某氏此所陳從祭末以)
　(次至祭初逆陳之以攝主非正逆陳以見義主人酬/賓之時賓在西廂東靣主人布此奠爵於賓薦之北)
　(賓坐取薦北之爵奠於薦南而不舉用以酬兄弟此/即不旅酬之事以上文總云主人祭祀自此下更論)
　(賓禮有闕也止旅謂止旅酬歸餽也正祭諸助祭賓/客各使歸爼攝主不敢饋爼肉於賓也非但祭不備)
　(禮其將祭之初辭告於賓與常禮亦别云宗兄宗弟/宗子在他國不得親祭故使某執其常事使某告也)
　(昭穆異者宗子雖祖父及子孫之行但謂之宗子澄/曰厭者殤祭之名此名不施於正祭也而鄭注以祭)
　(初饗神於奥為隂厭祭末依神於屋漏為陽厭後儒/承其誤陸氏破其說之非是者得之不厭祭葢謂宗)
　(子去國庶子攝祭則但祭正統之親不及旁親之殤/與無後者爾自攝主至章末皆言庶子攝祭之禮殺)
　(於正主也不厭祭以下總言攝主禮殺之事先以此/三字發其端乃言不旅酬以至祭初饗神之辭凡四)
　(事皆自後而先逆陳之布奠於賔賓奠不舉以下專/言祭賓禮殺之事先以此八字發其端乃言不歸肉)
　(以至祭前宿賓之辭凡二事亦自終而初逆陳之也/旅酬者祭之將末歸肉者祭之最末饗神者祭之方)
　(初宿賓者祭/之最初也)
○曽子問曰宗子去在他國庶子無爵而居者可以祭
乎孔子曰祭哉請問其祭如之何孔子曰望墓而為壇
以時祭(壇大丹切/或音善)
　(鄭氏曰有子孫存不可以乏先祖之祀不祭於廟無/爵者賤逺辟正主孔氏曰曽子旣知宗子有罪居他)
　(國庶子為大夫得在本國攝祭但未知庶子無爵在/國居者可祭以否故問之孔子許其祭以禮無正文)
　(故云祭哉哉者疑而量度之辭雖有廟在宗子之家/然庶子無爵不得就宗子家之廟而祭唯可望近所)
　(祭者之墓而為壇以四時致祭也此宗子去在他國/亦謂有罪者若其無罪則宗子去國以廟從本國不)
　(得有/廟也)
若宗子死告於墓而后祭於家宗子死稱名不言孝身
沒而已子游之徒有庶子祭者以此若義也今之祭者
不首其義故誣於祭也
　(鄭氏曰言祭於家容無廟也孝宗子之稱不敢與之/同其辭但言子某薦其常事至子可以稱孝以用也)
　(用此禮祭也首本也誣猶妄也孔氏曰孔子上為曽/子說宗子身在外此又說宗子身没謂告於所祭之)
　(墓而后祭於庶子無爵者之家也宗子旣死庶子無/所可辟當云祭於宗子之家今直云祭於家容宗子)
　(之家無廟而於庶子之家祭也宗子所以無廟者宗/子無爵不合立廟也又宗子以廟從本家不復有廟)
　(也或云祭於家者是祭於宗子之家庶子之家無廟/也庶子所以無廟者庶子無爵不合立廟也告神但)
　(稱名不稱孝辟宗子也庶子身死其子是庶子適子/祭庶子之時可以稱孝澄曰漢初猶有七十子後所)
　(記禮百餘篇戴氏禮記多取之此章先記孔子答曽/子之言子游以下記者所自言也孔門子游最深於)
　(禮徒謂其門弟子也子游之門徒有庶子以此孔子/所言之義而祭謂祭先告慕而后於家名但稱子而)
　(不稱孝二者之義也若猶云如此也義事理之宜也/若義者如此乃合事理之宜記者又謂今有庶子祭)
　(者不能如子游之門徒本祖此義故其於祭為誣罔/禮之所無是誣罔也方氏曰庶殺於適賤殺於貴禮)
　(之常也庶子無爵則非適非貴/故雖可以祭其禮又為之殺焉)
○孔子曰宗子雖七十無無主婦非宗子雖無主婦可
也
　(鄭氏曰族人之婦不可無統孔氏曰凡人年六十無/妻者不復娶宗子領宗男於外宗婦領宗女於内昭)
　(穆事重不可廢闕必須有主婦故雖年七十猶娶然/此謂無子孫及有子而年幼者若有子孫則傳家事)
　(於子孫也澄曰因上章有孔子答曽子所問/宗子之事故又附記孔子所言宗子一章)
○賤不誄貴幼不誄長禮也唯天子稱天以誄之諸矦
相誄非禮也(長之/兩切)
　(鄭氏曰誄累列生時行迹當由尊者天子稱天以其/無尊焉諸矦禮當誄於天子也孔氏曰非但賤不誄)
　(貴平敵相誄亦不可故諸矦相誄非禮也澄曰誄謂/哀死者之辭猶後世祭文哀辭之類鄭注解誄為諡)
　(前已言其非矣如魯哀公誄孔子曰/烏乎哀哉尼父何嘗為孔子作諡哉)
　　　右記昬冠為尸遭喪等事凡十四章六章正記
　　　喪禮八章因類附記
　
　
　禮記纂言卷十五
欽定四庫全書
　禮記纂言卷十六　　　　　元　吳澄　撰
　　大傳
　　(儀禮經十七篇唯喪服一篇之經有傳此篇通用/喪服傳之文而推廣之喪服傳逐章釋經如易之)
　　(彖象傳此篇不釋經而汎說則如易之繫辭傳不/釋經而統論大凡也人以繫辭傳為易大傳故此)
　　(篇亦名/大傳云)
聖人南面而聽天下所且先者五民不與焉一曰治親
二曰報功三曰舉賢四曰使能五曰存愛五者一得於
天下民無不足無不贍者五者一物紕繆民莫得其死
(聽舊體寧切今讀如字與音預/贍食艶切紕匹彌切繆音謬)
　(聖人南面謂即天子位嚮明以臨臣民也聽天下謂/天下之事悉接乎耳目也或言聽朝則聽該視或言)
　(視朝則視該聽也且先謂且當以此為先而後又有/事也民謂治民之事所且先者五事而治民之事不)
　(與焉行之在五先之後也明倫以齊家最所當先故/治親為五先之一官人以治國其次也故報功舉賢)
　(使能繼之功謂世臣舊臣己用之賢能有功於國者/急報答之或登庸於内或封建於外皆報其功也故)
　(報功為五先之二賢謂有德者雖非有功之臣然有/德而未用急舉擢之俾為卿大夫也故舉賢為五先)
　(之三能謂有才者雖非有德之賢然有才而可用急/使令之俾居一職任一事也故使能為五先之四仁)
　(民以平天下又其次也故存愛繼之存愛謂仁民凡/天下之民不問賢愚能否皆當存愛之之心論語所)
　(謂汎愛衆也故存愛為五先之五上言民不與焉此/言存愛其所愛者即民也乃云不與何哉葢存愛也)
　(者存愛民之心爾民也者行治民之事先有不忍人/之心而後有不忍人之政也一得謂所先五事一一)
　(行之皆得其當而無失無不足謂民財民力兩無匱/欠贍則又有餘饒也或曰足謂財之足贍謂力之贍)
　(一物紕繆謂所先五事中有一事行之失其當也紕/繆猶絲之紛亂無紀先五者而繼之以行仁政則賦)
　(斂必輕徭役必省而民財不空民力不困旣無欠而/又有餘也若於所當先之五事但有一事錯舛則斂)
　(必重役必繁而民受凍餒疲勞之禍不得其正命而/死也五先皆得而民生始可厚五先一失而民死旋)
　(不救見福民則難禍民則易也鄭氏曰且先言未遑/餘事功功臣也物猶事也紕繆猶錯也輔氏曰五者)
　(無非爲民而曰民不與焉言未及於民事猶勞徠勸/率睭給之類也方氏曰民不與焉非不以民為事苟)
　(能行此五者民/亦從而治矣)
○聖人南面而治天下必自人道始矣立權度量考文
章改正朔易服色殊徽號異器械别衣服此其所得與
民變革者也其不可得變革者則有矣親親也尊尊也
長長也男女有别此其不可得與民變革者也上治祖
禰尊尊也下治子孫親親也旁治昆弟合族以食序以
昭繆别之以禮義人道竭矣(量音亮徽諱韋切械户戒/切别彼列切下同長長知)
(兩切禰年禮/切繆讀如穆)
　(治天下謂整理天下之事也上言聽天下此言治天/下事接乎耳目乃整理之也人道上文所謂治親也)
　(所先五者中之第一事故治天下自此而始也權謂/五權銖兩斤鈞石稱物之重輕者也度謂五度分寸)
　(尺丈引度物之長短者也量謂五量龠合升斗斛量/物之多少者也文章謂禮樂之秩序節奏政刑之制)
　(令科條也服色謂所服車馬各有所尚之色徽號謂/旌旗徽識之名號器謂禮樂等器械謂兵戎等器衣)
　(服謂上衣下裳之服立謂創設之考謂訂定之改易/殊異别皆謂更新之不同乎舊也此七者隨時損益)
　(以新民之觀聽故云得與民變革其有常而不可變/可因而不可革者天地之常經人道之治親是也治)
　(親之目有四總言之均謂之親分言之則親親者在/下子孫之親尊尊者在上父祖之親長長者在旁昆)
　(弟之親男女有别者在内夫婦之親也上治祖禰覆/説上文尊尊之親也上之親而至尊者父父之上則)
　(祖以至於曽髙其尊彌逺而彌隆也下治子孫覆說/上文親親之親也下之卑而至親者子子之下則孫)
　(以至於曽元其親漸逺而漸殺也旁治昆弟覆説上/文長長之親也同生而長者昆同生而幼者弟長之)
　(嫡為宗幼之嫡庶皆為支以至於同祖同曽祖同髙/祖之昆弟與夫從族之諸父諸祖諸子諸孫咸統焉)
　(㑹合之以燕饗之飲食以不忘其恩情而於合食之/時序次之以父子之昭穆以不紊其等列旁治昆弟)
　(之親者然也别之以禮義覆説上文男女有别之親/也唯男女有别然後父子親昆弟親也父子昆弟之)
　(親天屬也夫婦之親則初由人合而天屬之親所自/出也即此四者而人道之親盡矣前曰自人道始後)
　(曰人道竭矣起語結語相始終也竭盡也按人之大/倫有五而此四親者唯父子兄弟夫婦三倫爾而曰)
　(人道竭矣何也葢此三倫者一家之倫也一國之倫/則君臣之倫自家之尊尊而推也朋友之倫自家之)
　(長長而推也四親足以該貫五倫五倫者天下之達/道也故人道竭盡於此孔氏曰正謂年始朔謂月初)
　(改正周子殷丑夏寅也改朔周夜半殷雞鳴夏平旦/也服色車之與馬各從所尚夏尚黒殷尚白周尚赤)
　(也徽號周禮九旗是也周大赤殷大白夏大麾各殊/别也器謂楬豆房爼禮樂之器械謂戎路革路兵甲)
　(之屬别衣服者周吉服九章虞以十二章殷凶不厭/賤周貴則降卑也權度量以下諸事是末故可變革)
　(與民為新也長樂陳氏曰左傳云揚徽者公徒徽旌/旗之名徽號者徽識之號也周官司常辨九旗之物)
　(象其事象其名號大司馬仲夏教茇舍辨號名之用/輔氏曰徽號厠於服色器械衣服之間似古説及陳)
　(說是馬氏曰自立權度量至於别衣服者禮之文也/文則應時而造自親親至於男女有别者禮之本也)
　(本則理之不可易鄭氏曰親親尊尊長長男女有别/四者人道之常方氏曰四者治之道也道有常故不)
　(可得與/民變革)
○服術有六一曰親親二曰尊尊三曰名四曰出入五
曰長幼六曰從服從服有六有屬彼有徒從有從有服
而無服有從無服而有服有從重而輕有從輕而重
　(術猶道也服術謂古先聖人制服之道其一親親之/服承上文人道之親親下治子孫者而言子至親也)
　(故適長子斬衰三年同於父衆子齊衰朞同於祖子/之下其親者孫故適孫齊衰朞亦同於祖衆孫則大)
　(功九月孫之下其親曽𤣥並緦麻三月此親親之下/殺也其二尊尊之服承上文人道之尊尊上治祖禰)
　(者而言父至尊也故斬衰三年其服之重無以加父/之上其尊者祖故齊衰朞祖之上其尊曽髙並齊衰)
　(三月此尊尊之上殺也其三名服其四出入之服承/上文人道之男女有别别之以禮義者而言名者彼)
　(女來配此男母者配父之名其尊齊於至尊之父故/服三年之衰與父同但齊其斬而已妻者配己之名)
　(其親比於至親之子故服朞年之齊衰與子同又加/之以杖也而妻之於夫則比於至尊之父故服三年)
　(之斬衰移其所天之父以天其夫也婦者配子之名/故服大功九月小功五月伯母叔母其名同於父之)
　(配視已尊一等故服齊衰朞昆弟之子之婦其名同/於子之配視己卑一等故服小功五月唯兄弟之妻)
　(其名不可同於己之配為其與己同等故無服出者/此女徃配彼男故姑姊妹女子子在室齊衰朞出嫁)
　(則降大功九月入者雖已出嫁或被出或無子而復/歸本宗則仍服在室未嫁之本服也其五長幼之服)
　(承上文人道之長長旁治昆弟者而言長者謂昆幼/者謂弟昆弟相為服齊衰朞也同祖者從昆弟則服)
　(大功九月同曾祖者再從昆弟則服小功五月同髙/祖者族昆弟則服緦麻三月此長幼之旁殺也由長)
　(而上則有旁尊之殺父之親昆弟為從父則服齊衰/朞父之從昆弟為再從父則服小功五月父之族昆)
　(弟為族父則服緦麻三月祖之親昆弟為從祖則服/小功五月祖之從昆弟為族祖及曽祖之親昆弟為)
　(族曾祖並服緦麻三月由幼而下則有旁卑之殺子/之從昆弟為親昆弟之子則服齊衰朞子之再從昆)
　(弟為從昆弟之子則服小功五月子之族昆弟為再/從昆弟之子則服緦麻三月孫之再從昆弟為親昆)
　(弟之孫則服小功五月孫之族昆弟為從昆弟之孫/及曽孫之族昆弟為親昆弟之曽孫並服緦麻三月)
　(以上喪服之五術本乎人道之四親皆為親之服也/非親而服者不在此數其六從服謂非己之正服從)
　(於人而服也故殿五術之後從服之目又六屬從者/屬謂親屬以親屬故為其黨服妻從夫服夫家旁尊)
　(旁卑之親夫從妻服妻黨之親子從母服母黨之親/也徒從者徒空也與彼非親屬空為其黨服子為母)
　(之君母庶子為君母之親妾為女君之黨也從有服/而無服者其夫為其昆弟有服妻從夫而為夫之兄)
　(弟則無服公子之妻為其父母有服夫從妻而公子/為君所厭為妻之父母則無服也從無服而有服者)
　(其夫爲兄嫂弟婦無服妻從夫而娣姒婦相為小功/則有服也公子被君厭為母之父母姊妹無服妻從)
　(夫而為公子之外祖父母及從母皆緫則有服也從/重而輕者姑雖出嫁猶為姪服大功九月為重其子)
　(從母而為内兄弟服緦則輕妻為其父母服朞為重/夫從妻而服外舅外姑皆緦則輕也從輕而重者公)
　(子為君所厭為其母練冠為輕妻/從夫而為公子之母服朞則重也)
自仁率親等而上之至于祖名曰輕自義率祖順而下
之至于禰名曰重一輕一重其義然也(上時/掌切)
　(自由也仁謂恩愛之心率循也親謂父母等猶差也/義謂事宜之理祖葢兼祖并曽髙二祖而言然如此)
　(也因上文有從重而輕從輕而重之語遂申釋制服/輕重二字之義恩愛之心無限極故於至親之服斬)
　(衰三年者仁也然仁雖無限極以漸而減殺焉循親/之重服等差而上至祖則減為齊衰朞又至祖上之)
　(祖則減為齊衰三月愈殺而輕矣事宜之理有裁制/故於曽髙祖之服齊衰三月者義也義雖有裁制然)
　(以漸而加隆焉循曽髙祖之輕服順序而下至祖則/加為齊衰朞又至祖下之禰則加為斬衰三年愈隆)
　(而重矣皆事理之宜如是也輔氏曰親親仁也逆而/上之則漸輕故至于祖名曰輕尊尊義也順而下之)
　(則漸重故至于禰名曰重輕則齊衰三月重則斬衰/三年一輕一重其義則然非人之所能為也應氏曰)
　(仁恩之厚於親者無極以仁率親逆而推於祖乃漸/殺則謂之輕義道之施於祖者有節以義率祖順而)
　(及於親乃愈隆則謂之重非故欲爲是輕重之差乃/其理之不得不然爾方氏曰因親以推祖則以階而)
　(升故曰等而上之由祖以及禰則即世以降故曰順/而下之或自仁率或自義率而下止言其義然者義)
　(宜也宜輕而輕宜/重而重是義而已)
　　　右記人道四親喪服六術之義一章凡三節第
　　　一節汎言所先五事總爲下文起本第二節於
　　　所先五事中不復言其四專以其最先之第一
　　　事曰治親者詳言之而起下文因親制服之義
　　　第三節乃論服術承上文治親而言本宗親者
　　　之服尊尊謂尊而親者也舉重而言但言尊而
　　　親在其中親親謂親而卑者也舉重而言但言
　　　親而不顯其卑也注䟽以尊尊為君服則失此
　　　篇專言治親制服之正意
禮不王不禘王者禘其祖之所自出以其祖配之諸侯
及其大祖大夫士有大事省於其君干祫及其髙祖(大/祖)
(音泰省/息井切)
　(此章推廣人道治祖禰服術曰尊尊之義故章首叙/天子諸矦大夫士尊尊所及之逺近禮不為王者不)
　(得禘祭天子三穆三昭之上有大祖廟猶以為未盡/追逺之孝又推本大祖所自出之帝追祭之于大祖)
　(廟而大祖降居旁位配食者謂之禘此尊尊所及之/最逺者也諸矦則二昭二穆之上有大祖廟尊尊不)
　(過及大祖而已不能如天子所及之逺也大夫又不/能如諸矦唯禰廟祖廟及曽祖三廟士又不能如大)
　(夫上士唯禰與祖二廟中士下士則唯有禰一廟大/事大功也省察也省察如詩序所謂有功而見知也)
　(祫合也謂雖無廟而得與有廟者合祭也大夫士必/有大功見省察於其君君有特恩賜之祫祭然後得)
　(祭及髙祖葢位愈下者尊尊之所及愈不逺也雖君/賜亦止得上及髙祖共祭四世大夫葢祫于曽祖廟)
　(而上及髙祖上士則祫于祖廟而上及曽祖髙祖中/士下士則祫于禰廟而上及祖與曽祖髙祖也大夫)
　(亦有有大祖廟者無曽祖廟當祫于大祖之廟而祭/曽祖祖禰凡四世若大祖在髙祖前者或祫于大祖)
　(廟而并及髙曽祖禰凡祭五世也趙氏/曰干者逆上之意言逆上及髙祖也)
牧之野武王之大事也旣事而退柴於上帝祈於社設
奠於牧室遂率天下諸矦執豆籩逡奔走追王大王亶
父王季厯文王昌不以卑臨尊也(逡音駿追/王音旺)
　(鄭氏曰柴祈奠告天地及先祖也先祖行主也牧室/牧野之室古者郊關皆有館焉逡疾也逡奔走言勤)
　(事也孔氏曰牧野之戰是武王之大事旣戰罷而退/燔柴以告天祈祭以告社設奠於牧野之館室以告)
　(行主告祭旣訖遂率天下諸矦歸周京祭先祖于廟/於此之時追王大王王季厯文王昌為王所以然者)
　(不以諸矦之卑號臨天子之尊也長樂陳氏曰武王/之出師受命文考類于上帝宜于冢土告其伐也旣)
　(事而退柴於上帝祈於社奠於牧室告其成也率諸/矦執豆籩逡奔走者祀于周廟也不以卑臨尊者小)
　(記所謂父為士子為天子諸矦則祭以天子諸侯之/意也禮孤子雖貴不作父諡子尊不加父母而武王)
　(追王大王王季文王者以王迹所興故也文王所以/三分天下有其二其始乃自大王王季也武王所以)
　(得天下其成乃自文王也東萊呂氏曰不以卑臨尊/此出於後儒之説非追王之本意也儀禮傳曰父至)
　(尊也天子至尊也君至尊也父與天子人君其尊等/爾大王王季文王乃武王之祖父其尊孰大於是曷)
　(為待追王而后尊哉追王者何意葢三王皆肇基之/主所以追王之也澄曰上文已言天子諸侯卿大夫)
　(士尊尊所及之逺近此一節遂引武王追王之事專/明天子之尊祖禰然止是祭禮之尊尊而言不及服)
　(術葢在喪在祭同/一尊尊之人道也)
　　　右記人道之尊尊按喪服齊衰不杖朞章爲人
　　　後者爲其父母傳有王者禘其祖之所自出諸
　　　矦及其大祖十五字與此章之文同但王者禘
　　　三字作天子及
同姓從宗合族屬異姓主名治際㑹名著而男女有别
其夫屬乎父道者妻皆母道也其夫屬乎子道者妻皆
婦道也謂弟之妻婦者是嫂亦可謂之母乎名者人治
之大者也可無慎乎(屬如字别/彼列切)
　(此章推廣人道别男女服術曰名曰出入之義同姓/從宗合族屬為後章長幼之服起文異姓主名治際)
　(㑹則為此章名服起文也下一節論昬姻包出入服/之意鄭氏曰合合之宗子之家序昭穆也異姓謂來)
　(嫁者主名主於婦與母之名爾際㑹昬禮交接之㑹/也著明也母婦之名不明則人倫亂母焉則尊之婦)
　(焉則卑之尊之卑之明非己倫以厚别也昆弟之妻/夫之昆弟不相為服不成其親也謂之婦與嫂者以)
　(其在己之列以名逺之孔氏曰同姓父族也從宗謂/從大小宗也合聚族人親踈使昭為一行穆為一行)
　(同時而食故曰合族屬異姓之女來為己姓之妻唯/繫夫尊卑而定母婦之名道猶行列也若其夫屬於)
　(己之父行者其妻皆已之母行也其夫屬於己之子/行者其妻皆己之婦行也故嫁己伯叔之列即謂為)
　(母嫁己子行即謂為婦也凡子行之妻則謂之婦兄/弟同倫嫌於䙝瀆弟雖非子行謂其妻為婦同子行)
　(者卑逺之也弟妻旣得為婦號記者恐兄妻亦得為/母號故云嫂亦可謂之母乎乎以疑之言其不可也)
　(弟妻可借婦名兄妻不可借母名故借嫂老之名為/號尊嚴之也母婦之名得則昭穆明失則上下亂是)
　(人治之大須愼之也方氏曰謂弟之妻為婦者葢推/而逺之别嫌爾弟之妻謂之婦而從卑則可兄之妻)
　(謂之母而從尊則不可是嫂雖少當敬忌如嫂乃所/以别嫌人道之治而不亂者以是不曰治人而曰人)
　(治葢非其所以治人/而人所以治故也)
四世而緦服之窮也五世袒免殺同姓也六世親屬竭
矣其庶姓别於上而戚單於下昬姻可以通乎繫之以
姓而弗别綴之以食而弗殊雖百世而昬姻不通者周
道然也(免音問殺色界切别彼列切弗/别亦同皇讀如字綴貞衞切)
　(鄭氏曰四世共髙祖五世髙祖昆弟六世以外親盡/無屬名𤣥孫之子五世而無服姓正姓也始祖為正)
　(姓髙祖為庶姓繫之弗别謂若今宗室屬籍也周禮/小史掌定繫世辨昭穆孔氏曰四世謂上至髙祖下)
　(至己兄弟同承髙祖為族兄弟相報緦麻服窮於此/親兄弟服朞一從兄弟服大功再從兄弟服小功三)
　(從足弟服緦麻故四世而緦則服窮盡也五世謂共/承髙祖之父者袒免而無正服減殺同姓也六世謂)
　(共承髙祖之祖者不服袒免同姓而已故云親屬竭/矣庶衆也髙祖以外分姓衆多故曰庶姓五世以後)
　(各為氏族不共髙祖是庶姓别異於上也戚親也單/盡也謂四從兄弟各自為宗恩親盡於下也問者見)
　(姓别親盡昬姻應可以通問其可通與否答言庶姓/雖别於上而有世繫連繫之以本姓而不分别若姬)
　(氏妻氏大宗百世不改連綴族人以飲食之禮而不/殊異雖相去百世昬姻不得通周道然也者謂周道)
　(如此也方氏曰姓為正姓氏為庶姓正姓始祖也庶/姓髙祖也五世則氏别於上而親盡於下矣周官言)
　(定世繫所謂繫之以姓也以飲食之禮親宗族所謂/綴之以食也澄曰上古洪荒民生蚩蚩同乎禽獸其)
　(後聖人出而為之君師人類始漸與禽獸異然其禮/猶質而簡故有其初同出一原其末相去漸逺則不)
　(辨其姓而或通昬姻者焉馴至唐虞夏商有司徒之/官教以人倫使之男女有别則與古初不同矣然亦)
　(未若周禮之文而詳也髙祖以下有小宗各分庶姓/以辨其支派之異髙祖以上有大宗同一正姓以㑹)
　(其本原之同記所言四世服窮五世殺同姓六世親/屬竭者辨其異也所言百世昬姻不通者㑹其同也)
　(於是從宗合族屬而親踈有等主名治際㑹/而男女有别周之道所以為經制大備也與)
　　　右記人道之男女有别按喪服大功九月章夫
　　　之祖父母世父母叔父母傳有其夫屬乎父道
　　　者妻皆母道也其夫屬乎子道者妻皆婦道也
　　　謂妻之弟婦者是嫂亦可謂之母乎名者人治
　　　之大者也可無慎乎五十字與此章之文同
君有合族之道族人不得以其戚戚君位也庶子不祭
明其宗也庶子不得爲長子三年不繼祖也别子為祖
繼别為宗繼禰者為小宗有百世不遷之宗有五世則
遷之宗百世不遷者别子之後也宗其繼别子之所自
出者百世不遷者也宗其繼髙祖者五世則遷者也尊
祖故敬宗敬宗尊祖之義也(為云偽切下為其同長知/兩切别彼列切舊本宗其)
(繼别子之所自出者今/從朱子刪去之所自出)
　(此章推廣人道治昆弟服術曰長幼之義君恩雖下/親其族人而族人以臣禮不敢上視君為親故不敢)
　(宗君而各宗其昆弟之嫡長為宗子以相統屬也庶/子非宗子則不得主祭又不得為長子三年者所以)
　(明宗子之重也重其宗者逺其君而不敢戚故也下/乃言大宗小宗之異而緫以尊祖結之葢人臣之家)
　(所以立宗者始自不敢戚君而終於尊祖也大宗雖/服外而齊衰三月之服小宗則各以本親之服服之)
　(四宗所統之諸昆弟亦名以其本服相為服此服術/之所謂長幼也鄭氏曰位謂齒列也君恩可以下施)
　(而族人皆臣也不得以父兄子弟之親自戚於君尊/君别嫌也族人上不戚君下又辟宗乃能相序别子)
　(謂公子若始來在此國者後世為祖也繼别别子之/世嫡也族人宗之謂之大宗繼禰者父之嫡也兄弟)
　(宗之謂之小宗遷猶變易也繼髙祖者亦小宗也先/言繼禰者據别子子弟之子也以髙祖與禰皆有繼)
　(則曽祖與祖亦有也小宗四與大宗凡五孔氏曰君/絶宗合食者設族食燕飲有合會族人之道管領族)
　(人而族人不敢計已親戚與君齒列也兄弟親屬多/有簒代之嫌故逺自卑退也以下厯陳五宗義諸矦)
　(嫡子繼世為君第二子以下悉不得禰先君故云别/子或是異姓始來在此國者以其别於在本國不來)
　(者故亦云别子也並為其後世始祖故云爲祖也别/子之嫡子世繼别子為大宗父之嫡子上繼於禰者)
　(謂之小宗大宗是逺祖之正體小宗是髙祖之正體/尊崇其祖故敬宗子所以敬宗子者尊崇先祖之義)
　(也朱子曰庶子不祭謂非大宗則不得祭别子之爲/祖者非小宗則各不得祭其四小宗所主之祖禰也)
　(小記云庶子不祭禰明其宗也庶子不祭祖明其宗/也文意重復不如大傳語雖簡而事反該悉也宗其)
　(繼别子下之所自出四字疑衍注中亦無其文作䟽/時方誤爾東萊呂氏曰别子爲祖如魯桓公生四子)
　(莊公旣立為君則慶父叔牙季友爲别子繼别為宗/如公孫敖繼慶父是為大宗繼禰者為小宗如季武)
　(子立悼子悼子之兄公彌悼子旣為大宗則繼公彌/者為小宗所以謂之繼禰者葢自繼其父不繼祖故)
　(也長樂陳氏曰諸矦之支子為卿大夫者謂之别子/有自他國而來於此者亦謂之别子有起自民庶而)
　(致位卿大夫者亦從别子之義此三者各立宗而為/大宗所謂繼别者也若魯仲孫叔孫季孫之類嫡子)
　(弟之長子則為小宗所謂繼禰者也大宗則一百世/不遷小宗有四有繼禰而兄弟宗之有繼祖而同堂)
　(宗之有繼曽祖而再從宗之有繼髙祖而三從宗之/至於四從親屬絶五世則遷矣凡此皆卿大夫之制)
　(公子則/具下文)
有小宗而無大宗者有大宗而無小宗者有無宗亦莫
之宗者公子是也公子有宗道公子之公爲其士大夫
之庶者宗其士大夫之適者公子之宗道也(爲云偽切/適音的)
　(鄭氏曰公子謂先君之子今君昆弟公子不得宗君/君命嫡昆弟為之宗使之宗之是公子之宗道也所)
　(宗者嫡則如大宗死為之齊衰九月其母則小君也/為其妻齊衰三月無嫡而宗庶則如小宗死為之大)
　(功九月其母妻無服公子唯己而已則無所宗亦莫/之宗公子有此三事也孔氏曰以前皆卿大夫士有)
　(大宗有小宗相繼屬此明諸矦之子身是公子上不/得宗君下未為後世之宗不可無人主領君無嫡昆)
　(弟遣庶兄弟一人為宗禮如小宗是有小宗而無大/宗也君有嫡昆弟使之為宗更不得立庶昆弟為宗)
　(是有大宗而無小宗也公子唯一無他公子為宗是/無宗也亦無他公子來宗於己是亦莫之宗也言此)
　(三事他人無唯公子有故云公子是也又覆說公子/之宗道以公子有宗道一句起文公子之公君也公)
　(子之君是嫡昆弟為君者士大夫之庶者則君之庶/兄弟為士大夫者所謂公子也君為此公子士大夫)
　(庶者立公子士大夫嫡者之身與庶公子為宗此嫡/者即君之同母弟嫡夫人所生之子也公子有大宗)
　(小宗嫡者如大宗庶者如小宗大宗之正本是别子/之嫡今公子爲大宗謂禮如之非正大宗也死為齊)
　(衰九月者以君在厭降兄弟降一等故九月以其為/大宗故齊衰其母則小君與君同母也爲其妻齊衰)
　(三月者同喪服宗子之妻也若無嫡子可立但立庶/子為宗禮如小宗與常時兄弟相爲同君在厭降故)
　(大功九月母則庶母妻則兄弟之妻故無服也方氏/曰士大夫即公子也以先君之子故曰公子以其為)
　(士大夫故曰士大夫爲猶使之也使其庶公子宗其/嫡公子上言有大宗而無小宗是也至於有小宗而)
　(無大宗有無宗而莫之宗此不釋之者舉大以該之/也東萊呂氏曰假如國君有兄弟四人三庶而一嫡)
　(嫡者君之同母弟公子旣不敢宗君則君命同母弟/為之宗使庶兄弟宗焉若皆庶而無嫡則須令庶長)
　(權攝宗事傳至子則自為宗矣藍田呂氏曰國君之/嫡長為世子繼先君之正統自母弟而下皆不得宗)
　(嗣君又不可無所統屬故次嫡為别子别子為先君/一族大宗之祖每一君有一大宗其生也嫡庶兄弟)
　(皆宗之其死也子孫世世繼之凡先君所出之子孫/皆宗之雖百世不遷無後則族人以支子繼之羣公)
　(子雖宗别子而自為五世小宗之祖死則其子其孫/爲繼禰繼祖之小宗至五世以上則上遷其祖下易)
　(其宗無子孫則絶若君無次嫡子立為别子止有庶/公子數人則不可以無宗以統當立庶長一人為小)
　(宗使諸弟皆宗之澄曰章者言君有合族之道章末/言公子有宗道二道字意同猶云禮也君與族人尊)
　(卑殊絶是君本不應有合族之禮雖不應有而時有/之者族食燕享以時敦其親睦之恩於族人是君亦)
　(有合族之禮也故云君有合族之道公子雖多並是/國君之别子兄弟不自相宗逮其繼别子之嫡長始)
　(謂之宗子其公子本身但各爲大宗之祖而已是公/子不應有自爲宗之禮也雖不應有而或有之者君)
　(命嫡公子爲宗使庶公子宗之是公子本身亦有爲/宗之禮也故云公子有宗道至其子則此公子之身)
　(爲大宗之祖而其嫡子與繼别之爲大宗者同矣若/無嫡公子而但立庶長公子爲宗以統諸弟至其身)
　(後則其嫡長但得爲繼禰之小宗不得爲繼别之大/宗又一世則爲繼禰之小宗又一世則爲繼曽祖之)
　(小宗又一世則爲繼高祖之小宗至第六世則不復/相宗而又各爲一族之高祖其再世三世四世五世)
　(又爲繼禰繼祖繼曽繼高之四小宗至十一世則又/各爲一族之高祖如前但此公子本身之爲宗者一)
　(君但有一大宗非若其他别子之爲祖而不爲宗者/每一公子爲一大宗與此數公子共一大宗者不同)
　(也注疏及諸家之說皆然則此章第一節是言卿大/夫士繼别子之宗第二節乃是特言公子本身自爲)
　(宗之宗二義各異若藍田吕氏之說則後一節與前/一節其義不殊一君但有一公子謂之别子君之子)
　(雖多止有一人爲大宗以下皆不得謂之别子彼魯/三桓之爲三大宗鄭七穆之爲七大宗者蓋非正禮)
　(然二說未詳孰/是姑兩存之)
　　　右記人道之長幼按喪服斬衰章父爲長子傳
　　　有庶子不得爲長子三年不繼祖也十三字又
　　　齊衰三月章丈夫婦人爲宗子傳有尊祖故敬
　　　宗敬宗尊祖之道也十二字與此章之文同
絕族無移服親者屬也自仁率親等而上之至于祖自
義率祖順而下之至于禰是故人道親親也(移以豉切/儀禮喪服)
(作施字/音同)
　(此章推廣人道治子孫服術曰親親之義子孫者禰/與三祖之諸子諸孫也髙曽祖禰之子孫曽𤣥爲族)
　(移推而旁及之也髙祖之族其服旁及者族曽祖族/祖族父族兄弟皆緦曽祖之族其服旁及者從祖再)
　(從父再從兄弟皆小功族子緦祖之族其服旁及者/從父朞從兄弟大功再從子小功族孫緦禰之族其)
　(服旁及者昆弟從子皆朞從孫小功族曽孫緦出乎/此為絶族族絶則無旁及之服矣若在族内為髙曽)
　(祖禰之親者各以子之屬孫之屬曽孫之屬𤣥孫之/屬而服之也自恩服循親之親而上以至於祖與曽)
　(髙之親其親漸上而漸輕自義服循髙曽與祖之親/而下以至於禰之親其親愈下而愈重此人道之親)
　(親者然也鄭氏曰族兄弟之子不相爲服有親者服/各以其屬親䟽孔氏曰四從族屬旣絶故無移服在)
　(旁而及曰移言不延及之也有親者各以屬而為服/故云親者屬也張子曰君子小人之澤皆五世而斬)
　(故四從六世爲絶族方氏曰九族之外謂之絶族以/卑而屬尊以幼而屬長以庶而屬嫡以旁而屬正親)
　(親之道如斯而已族絶即非其所屬自仁率親而上/至于祖則始乎親親焉自義率祖而下至于禰則終)
　(乎親親焉人道/始終乎親親也)
親親故尊祖尊祖故敬宗敬宗故収族収族故宗廟嚴
宗廟嚴故重社稷重社稷故愛百姓愛百姓故刑罰中
刑罰中故庶民安庶民安故財用足財用足故百志成
百志成故禮俗刑禮俗刑然後樂詩云不顯不承無斁
於人斯此之謂也(中去聲樂音/洛斁音亦)
　(鄭氏曰収族序以昭穆也嚴猶尊也百志人之志意/所欲也斁厭也孔氏曰己上親於親親亦上親於祖)
　(以次相親去已髙逺故云尊祖宗是祖之正𦙍故云/敬宗族人旣敬宗子宗子故収族人族人散亂骨肉)
　(乖離則宗廟祭饗不嚴肅収之則親族不散亂昭穆/有倫宗廟之所以尊嚴也先能宗廟嚴後乃能保重)
　(社稷上無淫刑濫罰則庶民安民手足有所措各安/其業故財用得足百姓足君孰與不足天下皆足所)
　(以君及民人百志悉成是謂倉廪實而知禮節衣食/足而知榮辱也樂謂民樂不厭方氏曰親其所親推)
　(而至於親之所親則尊矣有祖而后有宗宗者五宗/也有宗而后有族族者九族也宗廟者祖禰之祀也)
　(社稷者土穀之神也族屬雖以祖禰而生然非子孫/衆多則無以共承宗廟宗廟雖以有土穀而后立然)
　(非祖禰積累則無以保守社稷社稷必以人守故愛/百姓有愛民之心則刑不濫而庶民安生樂業農者)
　(生財於田里商者通財於道路用足而養生送死無/憾故百志成百志成則禮義於是乎生故禮俗刑禮)
　(俗刑則爭鬭之患息和平之氣通故樂東萊吕氏曰/親親故尊祖尊祖故敬宗此一篇之綱人愛其父必)
　(推其生我父者祖也又推其生我祖者曽祖也尊其/所自來則敬宗儒者之道必始於親蓋天之生物一)
　(本譬木枝葉繁盛而所本者一収族如窮困者収而/養之不知學者収而教之宗族旣合自然繁盛族大)
　(則廟尊如宗族離散無人収管則宗廟安得嚴邪有/國家社稷然後能保宗廟故必重社稷國以民為本)
　(無民安得有國故必愛百姓心誠愛民則謹於刑罰/矣庶民安謂民有定居而上不擾之所以生殖財用)
　(時和嵗豐萬物盛多財用旣足故百志成雖有此志/而無財以備禮則志不成矣制而用之謂之禮習而)
　(安之謂之俗刑是刑儀之刑澄曰禮俗刑謂民化於/親親之禮而成俗刑于四海可為後世法人君自一)
　(身親親一家親親至於一國皆親其親天下皆親其/親尊祖敬宗収族而宗廟嚴一家親親之效也重社)
　(稷愛百姓而刑罰中庶民安財用足百志成一國親/親之效也禮俗刑而民樂天下親親之效也顯者上)
　(能昭親親之德以顯示其下承者下能從親親之教/以承順其上無斁於人斯者乆於其道而化成也此)
　(詩頌清廟篇之辭引者借用以結上文之意始乎/仁親終乎仁民首章所先五事之極功蓋如此)
　　　右記人道之親親按喪服齊衰杖朞章出妻之
　　　子爲母傳有絶族無施服親者屬七字與此章
　　　之文同此篇與喪服傳文重者四章凡五處豈
　　　此篇襲彼之文歟抑彼傳襲此之文歟孰先孰
　　　後未可知也竊疑前志有之而作此篇者與作
　　　儀禮傳之人皆引用之爾然因其所重之文詳
　　　其所演之義此之汎說視彼傳之釋經爲優
　
　
　禮記纂言卷十六
欽定四庫全書
　禮記纂言卷十六　　　　　元　吳澄　撰
　　大傳
　　(儀禮經十七篇唯喪服一篇之經有傳此篇通用/喪服傳之文而推廣之喪服傳逐章釋經如易之)
　　(彖象傳此篇不釋經而汎說則如易之繫辭傳不/釋經而統論大凡也人以繫辭傳為易大傳故此)
　　(篇亦名/大傳云)
聖人南面而聽天下所且先者五民不與焉一曰治親
二曰報功三曰舉賢四曰使能五曰存愛五者一得於
天下民無不足無不贍者五者一物紕繆民莫得其死
(聽舊體寧切今讀如字與音預/贍食艶切紕匹彌切繆音謬)
　(聖人南面謂即天子位嚮明以臨臣民也聽天下謂/天下之事悉接乎耳目也或言聽朝則聽該視或言)
　(視朝則視該聽也且先謂且當以此為先而後又有/事也民謂治民之事所且先者五事而治民之事不)
　(與焉行之在五先之後也明倫以齊家最所當先故/治親為五先之一官人以治國其次也故報功舉賢)
　(使能繼之功謂世臣舊臣己用之賢能有功於國者/急報答之或登庸於内或封建於外皆報其功也故)
　(報功為五先之二賢謂有德者雖非有功之臣然有/德而未用急舉擢之俾為卿大夫也故舉賢為五先)
　(之三能謂有才者雖非有德之賢然有才而可用急/使令之俾居一職任一事也故使能為五先之四仁)
　(民以平天下又其次也故存愛繼之存愛謂仁民凡/天下之民不問賢愚能否皆當存愛之之心論語所)
　(謂汎愛衆也故存愛為五先之五上言民不與焉此/言存愛其所愛者即民也乃云不與何哉葢存愛也)
　(者存愛民之心爾民也者行治民之事先有不忍人/之心而後有不忍人之政也一得謂所先五事一一)
　(行之皆得其當而無失無不足謂民財民力兩無匱/欠贍則又有餘饒也或曰足謂財之足贍謂力之贍)
　(一物紕繆謂所先五事中有一事行之失其當也紕/繆猶絲之紛亂無紀先五者而繼之以行仁政則賦)
　(斂必輕徭役必省而民財不空民力不困旣無欠而/又有餘也若於所當先之五事但有一事錯舛則斂)
　(必重役必繁而民受凍餒疲勞之禍不得其正命而/死也五先皆得而民生始可厚五先一失而民死旋)
　(不救見福民則難禍民則易也鄭氏曰且先言未遑/餘事功功臣也物猶事也紕繆猶錯也輔氏曰五者)
　(無非爲民而曰民不與焉言未及於民事猶勞徠勸/率睭給之類也方氏曰民不與焉非不以民為事苟)
　(能行此五者民/亦從而治矣)
○聖人南面而治天下必自人道始矣立權度量考文
章改正朔易服色殊徽號異器械别衣服此其所得與
民變革者也其不可得變革者則有矣親親也尊尊也
長長也男女有别此其不可得與民變革者也上治祖
禰尊尊也下治子孫親親也旁治昆弟合族以食序以
昭繆别之以禮義人道竭矣(量音亮徽諱韋切械户戒/切别彼列切下同長長知)
(兩切禰年禮/切繆讀如穆)
　(治天下謂整理天下之事也上言聽天下此言治天/下事接乎耳目乃整理之也人道上文所謂治親也)
　(所先五者中之第一事故治天下自此而始也權謂/五權銖兩斤鈞石稱物之重輕者也度謂五度分寸)
　(尺丈引度物之長短者也量謂五量龠合升斗斛量/物之多少者也文章謂禮樂之秩序節奏政刑之制)
　(令科條也服色謂所服車馬各有所尚之色徽號謂/旌旗徽識之名號器謂禮樂等器械謂兵戎等器衣)
　(服謂上衣下裳之服立謂創設之考謂訂定之改易/殊異别皆謂更新之不同乎舊也此七者隨時損益)
　(以新民之觀聽故云得與民變革其有常而不可變/可因而不可革者天地之常經人道之治親是也治)
　(親之目有四總言之均謂之親分言之則親親者在/下子孫之親尊尊者在上父祖之親長長者在旁昆)
　(弟之親男女有别者在内夫婦之親也上治祖禰覆/説上文尊尊之親也上之親而至尊者父父之上則)
　(祖以至於曽髙其尊彌逺而彌隆也下治子孫覆說/上文親親之親也下之卑而至親者子子之下則孫)
　(以至於曽元其親漸逺而漸殺也旁治昆弟覆説上/文長長之親也同生而長者昆同生而幼者弟長之)
　(嫡為宗幼之嫡庶皆為支以至於同祖同曽祖同髙/祖之昆弟與夫從族之諸父諸祖諸子諸孫咸統焉)
　(㑹合之以燕饗之飲食以不忘其恩情而於合食之/時序次之以父子之昭穆以不紊其等列旁治昆弟)
　(之親者然也别之以禮義覆説上文男女有别之親/也唯男女有别然後父子親昆弟親也父子昆弟之)
　(親天屬也夫婦之親則初由人合而天屬之親所自/出也即此四者而人道之親盡矣前曰自人道始後)
　(曰人道竭矣起語結語相始終也竭盡也按人之大/倫有五而此四親者唯父子兄弟夫婦三倫爾而曰)
　(人道竭矣何也葢此三倫者一家之倫也一國之倫/則君臣之倫自家之尊尊而推也朋友之倫自家之)
　(長長而推也四親足以該貫五倫五倫者天下之達/道也故人道竭盡於此孔氏曰正謂年始朔謂月初)
　(改正周子殷丑夏寅也改朔周夜半殷雞鳴夏平旦/也服色車之與馬各從所尚夏尚黒殷尚白周尚赤)
　(也徽號周禮九旗是也周大赤殷大白夏大麾各殊/别也器謂楬豆房爼禮樂之器械謂戎路革路兵甲)
　(之屬别衣服者周吉服九章虞以十二章殷凶不厭/賤周貴則降卑也權度量以下諸事是末故可變革)
　(與民為新也長樂陳氏曰左傳云揚徽者公徒徽旌/旗之名徽號者徽識之號也周官司常辨九旗之物)
　(象其事象其名號大司馬仲夏教茇舍辨號名之用/輔氏曰徽號厠於服色器械衣服之間似古説及陳)
　(說是馬氏曰自立權度量至於别衣服者禮之文也/文則應時而造自親親至於男女有别者禮之本也)
　(本則理之不可易鄭氏曰親親尊尊長長男女有别/四者人道之常方氏曰四者治之道也道有常故不)
　(可得與/民變革)
○服術有六一曰親親二曰尊尊三曰名四曰出入五
曰長幼六曰從服從服有六有屬彼有徒從有從有服
而無服有從無服而有服有從重而輕有從輕而重
　(術猶道也服術謂古先聖人制服之道其一親親之/服承上文人道之親親下治子孫者而言子至親也)
　(故適長子斬衰三年同於父衆子齊衰朞同於祖子/之下其親者孫故適孫齊衰朞亦同於祖衆孫則大)
　(功九月孫之下其親曽𤣥並緦麻三月此親親之下/殺也其二尊尊之服承上文人道之尊尊上治祖禰)
　(者而言父至尊也故斬衰三年其服之重無以加父/之上其尊者祖故齊衰朞祖之上其尊曽髙並齊衰)
　(三月此尊尊之上殺也其三名服其四出入之服承/上文人道之男女有别别之以禮義者而言名者彼)
　(女來配此男母者配父之名其尊齊於至尊之父故/服三年之衰與父同但齊其斬而已妻者配己之名)
　(其親比於至親之子故服朞年之齊衰與子同又加/之以杖也而妻之於夫則比於至尊之父故服三年)
　(之斬衰移其所天之父以天其夫也婦者配子之名/故服大功九月小功五月伯母叔母其名同於父之)
　(配視已尊一等故服齊衰朞昆弟之子之婦其名同/於子之配視己卑一等故服小功五月唯兄弟之妻)
　(其名不可同於己之配為其與己同等故無服出者/此女徃配彼男故姑姊妹女子子在室齊衰朞出嫁)
　(則降大功九月入者雖已出嫁或被出或無子而復/歸本宗則仍服在室未嫁之本服也其五長幼之服)
　(承上文人道之長長旁治昆弟者而言長者謂昆幼/者謂弟昆弟相為服齊衰朞也同祖者從昆弟則服)
　(大功九月同曾祖者再從昆弟則服小功五月同髙/祖者族昆弟則服緦麻三月此長幼之旁殺也由長)
　(而上則有旁尊之殺父之親昆弟為從父則服齊衰/朞父之從昆弟為再從父則服小功五月父之族昆)
　(弟為族父則服緦麻三月祖之親昆弟為從祖則服/小功五月祖之從昆弟為族祖及曽祖之親昆弟為)
　(族曾祖並服緦麻三月由幼而下則有旁卑之殺子/之從昆弟為親昆弟之子則服齊衰朞子之再從昆)
　(弟為從昆弟之子則服小功五月子之族昆弟為再/從昆弟之子則服緦麻三月孫之再從昆弟為親昆)
　(弟之孫則服小功五月孫之族昆弟為從昆弟之孫/及曽孫之族昆弟為親昆弟之曽孫並服緦麻三月)
　(以上喪服之五術本乎人道之四親皆為親之服也/非親而服者不在此數其六從服謂非己之正服從)
　(於人而服也故殿五術之後從服之目又六屬從者/屬謂親屬以親屬故為其黨服妻從夫服夫家旁尊)
　(旁卑之親夫從妻服妻黨之親子從母服母黨之親/也徒從者徒空也與彼非親屬空為其黨服子為母)
　(之君母庶子為君母之親妾為女君之黨也從有服/而無服者其夫為其昆弟有服妻從夫而為夫之兄)
　(弟則無服公子之妻為其父母有服夫從妻而公子/為君所厭為妻之父母則無服也從無服而有服者)
　(其夫爲兄嫂弟婦無服妻從夫而娣姒婦相為小功/則有服也公子被君厭為母之父母姊妹無服妻從)
　(夫而為公子之外祖父母及從母皆緫則有服也從/重而輕者姑雖出嫁猶為姪服大功九月為重其子)
　(從母而為内兄弟服緦則輕妻為其父母服朞為重/夫從妻而服外舅外姑皆緦則輕也從輕而重者公)
　(子為君所厭為其母練冠為輕妻/從夫而為公子之母服朞則重也)
自仁率親等而上之至于祖名曰輕自義率祖順而下
之至于禰名曰重一輕一重其義然也(上時/掌切)
　(自由也仁謂恩愛之心率循也親謂父母等猶差也/義謂事宜之理祖葢兼祖并曽髙二祖而言然如此)
　(也因上文有從重而輕從輕而重之語遂申釋制服/輕重二字之義恩愛之心無限極故於至親之服斬)
　(衰三年者仁也然仁雖無限極以漸而減殺焉循親/之重服等差而上至祖則減為齊衰朞又至祖上之)
　(祖則減為齊衰三月愈殺而輕矣事宜之理有裁制/故於曽髙祖之服齊衰三月者義也義雖有裁制然)
　(以漸而加隆焉循曽髙祖之輕服順序而下至祖則/加為齊衰朞又至祖下之禰則加為斬衰三年愈隆)
　(而重矣皆事理之宜如是也輔氏曰親親仁也逆而/上之則漸輕故至于祖名曰輕尊尊義也順而下之)
　(則漸重故至于禰名曰重輕則齊衰三月重則斬衰/三年一輕一重其義則然非人之所能為也應氏曰)
　(仁恩之厚於親者無極以仁率親逆而推於祖乃漸/殺則謂之輕義道之施於祖者有節以義率祖順而)
　(及於親乃愈隆則謂之重非故欲爲是輕重之差乃/其理之不得不然爾方氏曰因親以推祖則以階而)
　(升故曰等而上之由祖以及禰則即世以降故曰順/而下之或自仁率或自義率而下止言其義然者義)
　(宜也宜輕而輕宜/重而重是義而已)
　　　右記人道四親喪服六術之義一章凡三節第
　　　一節汎言所先五事總爲下文起本第二節於
　　　所先五事中不復言其四專以其最先之第一
　　　事曰治親者詳言之而起下文因親制服之義
　　　第三節乃論服術承上文治親而言本宗親者
　　　之服尊尊謂尊而親者也舉重而言但言尊而
　　　親在其中親親謂親而卑者也舉重而言但言
　　　親而不顯其卑也注䟽以尊尊為君服則失此
　　　篇專言治親制服之正意
禮不王不禘王者禘其祖之所自出以其祖配之諸侯
及其大祖大夫士有大事省於其君干祫及其髙祖(大/祖)
(音泰省/息井切)
　(此章推廣人道治祖禰服術曰尊尊之義故章首叙/天子諸矦大夫士尊尊所及之逺近禮不為王者不)
　(得禘祭天子三穆三昭之上有大祖廟猶以為未盡/追逺之孝又推本大祖所自出之帝追祭之于大祖)
　(廟而大祖降居旁位配食者謂之禘此尊尊所及之/最逺者也諸矦則二昭二穆之上有大祖廟尊尊不)
　(過及大祖而已不能如天子所及之逺也大夫又不/能如諸矦唯禰廟祖廟及曽祖三廟士又不能如大)
　(夫上士唯禰與祖二廟中士下士則唯有禰一廟大/事大功也省察也省察如詩序所謂有功而見知也)
　(祫合也謂雖無廟而得與有廟者合祭也大夫士必/有大功見省察於其君君有特恩賜之祫祭然後得)
　(祭及髙祖葢位愈下者尊尊之所及愈不逺也雖君/賜亦止得上及髙祖共祭四世大夫葢祫于曽祖廟)
　(而上及髙祖上士則祫于祖廟而上及曽祖髙祖中/士下士則祫于禰廟而上及祖與曽祖髙祖也大夫)
　(亦有有大祖廟者無曽祖廟當祫于大祖之廟而祭/曽祖祖禰凡四世若大祖在髙祖前者或祫于大祖)
　(廟而并及髙曽祖禰凡祭五世也趙氏/曰干者逆上之意言逆上及髙祖也)
牧之野武王之大事也旣事而退柴於上帝祈於社設
奠於牧室遂率天下諸矦執豆籩逡奔走追王大王亶
父王季厯文王昌不以卑臨尊也(逡音駿追/王音旺)
　(鄭氏曰柴祈奠告天地及先祖也先祖行主也牧室/牧野之室古者郊關皆有館焉逡疾也逡奔走言勤)
　(事也孔氏曰牧野之戰是武王之大事旣戰罷而退/燔柴以告天祈祭以告社設奠於牧野之館室以告)
　(行主告祭旣訖遂率天下諸矦歸周京祭先祖于廟/於此之時追王大王王季厯文王昌為王所以然者)
　(不以諸矦之卑號臨天子之尊也長樂陳氏曰武王/之出師受命文考類于上帝宜于冢土告其伐也旣)
　(事而退柴於上帝祈於社奠於牧室告其成也率諸/矦執豆籩逡奔走者祀于周廟也不以卑臨尊者小)
　(記所謂父為士子為天子諸矦則祭以天子諸侯之/意也禮孤子雖貴不作父諡子尊不加父母而武王)
　(追王大王王季文王者以王迹所興故也文王所以/三分天下有其二其始乃自大王王季也武王所以)
　(得天下其成乃自文王也東萊呂氏曰不以卑臨尊/此出於後儒之説非追王之本意也儀禮傳曰父至)
　(尊也天子至尊也君至尊也父與天子人君其尊等/爾大王王季文王乃武王之祖父其尊孰大於是曷)
　(為待追王而后尊哉追王者何意葢三王皆肇基之/主所以追王之也澄曰上文已言天子諸侯卿大夫)
　(士尊尊所及之逺近此一節遂引武王追王之事專/明天子之尊祖禰然止是祭禮之尊尊而言不及服)
　(術葢在喪在祭同/一尊尊之人道也)
　　　右記人道之尊尊按喪服齊衰不杖朞章爲人
　　　後者爲其父母傳有王者禘其祖之所自出諸
　　　矦及其大祖十五字與此章之文同但王者禘
　　　三字作天子及
同姓從宗合族屬異姓主名治際㑹名著而男女有别
其夫屬乎父道者妻皆母道也其夫屬乎子道者妻皆
婦道也謂弟之妻婦者是嫂亦可謂之母乎名者人治
之大者也可無慎乎(屬如字别/彼列切)
　(此章推廣人道别男女服術曰名曰出入之義同姓/從宗合族屬為後章長幼之服起文異姓主名治際)
　(㑹則為此章名服起文也下一節論昬姻包出入服/之意鄭氏曰合合之宗子之家序昭穆也異姓謂來)
　(嫁者主名主於婦與母之名爾際㑹昬禮交接之㑹/也著明也母婦之名不明則人倫亂母焉則尊之婦)
　(焉則卑之尊之卑之明非己倫以厚别也昆弟之妻/夫之昆弟不相為服不成其親也謂之婦與嫂者以)
　(其在己之列以名逺之孔氏曰同姓父族也從宗謂/從大小宗也合聚族人親踈使昭為一行穆為一行)
　(同時而食故曰合族屬異姓之女來為己姓之妻唯/繫夫尊卑而定母婦之名道猶行列也若其夫屬於)
　(己之父行者其妻皆已之母行也其夫屬於己之子/行者其妻皆己之婦行也故嫁己伯叔之列即謂為)
　(母嫁己子行即謂為婦也凡子行之妻則謂之婦兄/弟同倫嫌於䙝瀆弟雖非子行謂其妻為婦同子行)
　(者卑逺之也弟妻旣得為婦號記者恐兄妻亦得為/母號故云嫂亦可謂之母乎乎以疑之言其不可也)
　(弟妻可借婦名兄妻不可借母名故借嫂老之名為/號尊嚴之也母婦之名得則昭穆明失則上下亂是)
　(人治之大須愼之也方氏曰謂弟之妻為婦者葢推/而逺之别嫌爾弟之妻謂之婦而從卑則可兄之妻)
　(謂之母而從尊則不可是嫂雖少當敬忌如嫂乃所/以别嫌人道之治而不亂者以是不曰治人而曰人)
　(治葢非其所以治人/而人所以治故也)
四世而緦服之窮也五世袒免殺同姓也六世親屬竭
矣其庶姓别於上而戚單於下昬姻可以通乎繫之以
姓而弗别綴之以食而弗殊雖百世而昬姻不通者周
道然也(免音問殺色界切别彼列切弗/别亦同皇讀如字綴貞衞切)
　(鄭氏曰四世共髙祖五世髙祖昆弟六世以外親盡/無屬名𤣥孫之子五世而無服姓正姓也始祖為正)
　(姓髙祖為庶姓繫之弗别謂若今宗室屬籍也周禮/小史掌定繫世辨昭穆孔氏曰四世謂上至髙祖下)
　(至己兄弟同承髙祖為族兄弟相報緦麻服窮於此/親兄弟服朞一從兄弟服大功再從兄弟服小功三)
　(從足弟服緦麻故四世而緦則服窮盡也五世謂共/承髙祖之父者袒免而無正服減殺同姓也六世謂)
　(共承髙祖之祖者不服袒免同姓而已故云親屬竭/矣庶衆也髙祖以外分姓衆多故曰庶姓五世以後)
　(各為氏族不共髙祖是庶姓别異於上也戚親也單/盡也謂四從兄弟各自為宗恩親盡於下也問者見)
　(姓别親盡昬姻應可以通問其可通與否答言庶姓/雖别於上而有世繫連繫之以本姓而不分别若姬)
　(氏妻氏大宗百世不改連綴族人以飲食之禮而不/殊異雖相去百世昬姻不得通周道然也者謂周道)
　(如此也方氏曰姓為正姓氏為庶姓正姓始祖也庶/姓髙祖也五世則氏别於上而親盡於下矣周官言)
　(定世繫所謂繫之以姓也以飲食之禮親宗族所謂/綴之以食也澄曰上古洪荒民生蚩蚩同乎禽獸其)
　(後聖人出而為之君師人類始漸與禽獸異然其禮/猶質而簡故有其初同出一原其末相去漸逺則不)
　(辨其姓而或通昬姻者焉馴至唐虞夏商有司徒之/官教以人倫使之男女有别則與古初不同矣然亦)
　(未若周禮之文而詳也髙祖以下有小宗各分庶姓/以辨其支派之異髙祖以上有大宗同一正姓以㑹)
　(其本原之同記所言四世服窮五世殺同姓六世親/屬竭者辨其異也所言百世昬姻不通者㑹其同也)
　(於是從宗合族屬而親踈有等主名治際㑹/而男女有别周之道所以為經制大備也與)
　　　右記人道之男女有别按喪服大功九月章夫
　　　之祖父母世父母叔父母傳有其夫屬乎父道
　　　者妻皆母道也其夫屬乎子道者妻皆婦道也
　　　謂妻之弟婦者是嫂亦可謂之母乎名者人治
　　　之大者也可無慎乎五十字與此章之文同
君有合族之道族人不得以其戚戚君位也庶子不祭
明其宗也庶子不得爲長子三年不繼祖也别子為祖
繼别為宗繼禰者為小宗有百世不遷之宗有五世則
遷之宗百世不遷者别子之後也宗其繼别子之所自
出者百世不遷者也宗其繼髙祖者五世則遷者也尊
祖故敬宗敬宗尊祖之義也(為云偽切下為其同長知/兩切别彼列切舊本宗其)
(繼别子之所自出者今/從朱子刪去之所自出)
　(此章推廣人道治昆弟服術曰長幼之義君恩雖下/親其族人而族人以臣禮不敢上視君為親故不敢)
　(宗君而各宗其昆弟之嫡長為宗子以相統屬也庶/子非宗子則不得主祭又不得為長子三年者所以)
　(明宗子之重也重其宗者逺其君而不敢戚故也下/乃言大宗小宗之異而緫以尊祖結之葢人臣之家)
　(所以立宗者始自不敢戚君而終於尊祖也大宗雖/服外而齊衰三月之服小宗則各以本親之服服之)
　(四宗所統之諸昆弟亦名以其本服相為服此服術/之所謂長幼也鄭氏曰位謂齒列也君恩可以下施)
　(而族人皆臣也不得以父兄子弟之親自戚於君尊/君别嫌也族人上不戚君下又辟宗乃能相序别子)
　(謂公子若始來在此國者後世為祖也繼别别子之/世嫡也族人宗之謂之大宗繼禰者父之嫡也兄弟)
　(宗之謂之小宗遷猶變易也繼髙祖者亦小宗也先/言繼禰者據别子子弟之子也以髙祖與禰皆有繼)
　(則曽祖與祖亦有也小宗四與大宗凡五孔氏曰君/絶宗合食者設族食燕飲有合會族人之道管領族)
　(人而族人不敢計已親戚與君齒列也兄弟親屬多/有簒代之嫌故逺自卑退也以下厯陳五宗義諸矦)
　(嫡子繼世為君第二子以下悉不得禰先君故云别/子或是異姓始來在此國者以其别於在本國不來)
　(者故亦云别子也並為其後世始祖故云爲祖也别/子之嫡子世繼别子為大宗父之嫡子上繼於禰者)
　(謂之小宗大宗是逺祖之正體小宗是髙祖之正體/尊崇其祖故敬宗子所以敬宗子者尊崇先祖之義)
　(也朱子曰庶子不祭謂非大宗則不得祭别子之爲/祖者非小宗則各不得祭其四小宗所主之祖禰也)
　(小記云庶子不祭禰明其宗也庶子不祭祖明其宗/也文意重復不如大傳語雖簡而事反該悉也宗其)
　(繼别子下之所自出四字疑衍注中亦無其文作䟽/時方誤爾東萊呂氏曰别子爲祖如魯桓公生四子)
　(莊公旣立為君則慶父叔牙季友爲别子繼别為宗/如公孫敖繼慶父是為大宗繼禰者為小宗如季武)
　(子立悼子悼子之兄公彌悼子旣為大宗則繼公彌/者為小宗所以謂之繼禰者葢自繼其父不繼祖故)
　(也長樂陳氏曰諸矦之支子為卿大夫者謂之别子/有自他國而來於此者亦謂之别子有起自民庶而)
　(致位卿大夫者亦從别子之義此三者各立宗而為/大宗所謂繼别者也若魯仲孫叔孫季孫之類嫡子)
　(弟之長子則為小宗所謂繼禰者也大宗則一百世/不遷小宗有四有繼禰而兄弟宗之有繼祖而同堂)
　(宗之有繼曽祖而再從宗之有繼髙祖而三從宗之/至於四從親屬絶五世則遷矣凡此皆卿大夫之制)
　(公子則/具下文)
有小宗而無大宗者有大宗而無小宗者有無宗亦莫
之宗者公子是也公子有宗道公子之公爲其士大夫
之庶者宗其士大夫之適者公子之宗道也(爲云偽切/適音的)
　(鄭氏曰公子謂先君之子今君昆弟公子不得宗君/君命嫡昆弟為之宗使之宗之是公子之宗道也所)
　(宗者嫡則如大宗死為之齊衰九月其母則小君也/為其妻齊衰三月無嫡而宗庶則如小宗死為之大)
　(功九月其母妻無服公子唯己而已則無所宗亦莫/之宗公子有此三事也孔氏曰以前皆卿大夫士有)
　(大宗有小宗相繼屬此明諸矦之子身是公子上不/得宗君下未為後世之宗不可無人主領君無嫡昆)
　(弟遣庶兄弟一人為宗禮如小宗是有小宗而無大/宗也君有嫡昆弟使之為宗更不得立庶昆弟為宗)
　(是有大宗而無小宗也公子唯一無他公子為宗是/無宗也亦無他公子來宗於己是亦莫之宗也言此)
　(三事他人無唯公子有故云公子是也又覆說公子/之宗道以公子有宗道一句起文公子之公君也公)
　(子之君是嫡昆弟為君者士大夫之庶者則君之庶/兄弟為士大夫者所謂公子也君為此公子士大夫)
　(庶者立公子士大夫嫡者之身與庶公子為宗此嫡/者即君之同母弟嫡夫人所生之子也公子有大宗)
　(小宗嫡者如大宗庶者如小宗大宗之正本是别子/之嫡今公子爲大宗謂禮如之非正大宗也死為齊)
　(衰九月者以君在厭降兄弟降一等故九月以其為/大宗故齊衰其母則小君與君同母也爲其妻齊衰)
　(三月者同喪服宗子之妻也若無嫡子可立但立庶/子為宗禮如小宗與常時兄弟相爲同君在厭降故)
　(大功九月母則庶母妻則兄弟之妻故無服也方氏/曰士大夫即公子也以先君之子故曰公子以其為)
　(士大夫故曰士大夫爲猶使之也使其庶公子宗其/嫡公子上言有大宗而無小宗是也至於有小宗而)
　(無大宗有無宗而莫之宗此不釋之者舉大以該之/也東萊呂氏曰假如國君有兄弟四人三庶而一嫡)
　(嫡者君之同母弟公子旣不敢宗君則君命同母弟/為之宗使庶兄弟宗焉若皆庶而無嫡則須令庶長)
　(權攝宗事傳至子則自為宗矣藍田呂氏曰國君之/嫡長為世子繼先君之正統自母弟而下皆不得宗)
　(嗣君又不可無所統屬故次嫡為别子别子為先君/一族大宗之祖每一君有一大宗其生也嫡庶兄弟)
　(皆宗之其死也子孫世世繼之凡先君所出之子孫/皆宗之雖百世不遷無後則族人以支子繼之羣公)
　(子雖宗别子而自為五世小宗之祖死則其子其孫/爲繼禰繼祖之小宗至五世以上則上遷其祖下易)
　(其宗無子孫則絶若君無次嫡子立為别子止有庶/公子數人則不可以無宗以統當立庶長一人為小)
　(宗使諸弟皆宗之澄曰章者言君有合族之道章末/言公子有宗道二道字意同猶云禮也君與族人尊)
　(卑殊絶是君本不應有合族之禮雖不應有而時有/之者族食燕享以時敦其親睦之恩於族人是君亦)
　(有合族之禮也故云君有合族之道公子雖多並是/國君之别子兄弟不自相宗逮其繼别子之嫡長始)
　(謂之宗子其公子本身但各爲大宗之祖而已是公/子不應有自爲宗之禮也雖不應有而或有之者君)
　(命嫡公子爲宗使庶公子宗之是公子本身亦有爲/宗之禮也故云公子有宗道至其子則此公子之身)
　(爲大宗之祖而其嫡子與繼别之爲大宗者同矣若/無嫡公子而但立庶長公子爲宗以統諸弟至其身)
　(後則其嫡長但得爲繼禰之小宗不得爲繼别之大/宗又一世則爲繼禰之小宗又一世則爲繼曽祖之)
　(小宗又一世則爲繼高祖之小宗至第六世則不復/相宗而又各爲一族之高祖其再世三世四世五世)
　(又爲繼禰繼祖繼曽繼高之四小宗至十一世則又/各爲一族之高祖如前但此公子本身之爲宗者一)
　(君但有一大宗非若其他别子之爲祖而不爲宗者/每一公子爲一大宗與此數公子共一大宗者不同)
　(也注疏及諸家之說皆然則此章第一節是言卿大/夫士繼别子之宗第二節乃是特言公子本身自爲)
　(宗之宗二義各異若藍田吕氏之說則後一節與前/一節其義不殊一君但有一公子謂之别子君之子)
　(雖多止有一人爲大宗以下皆不得謂之别子彼魯/三桓之爲三大宗鄭七穆之爲七大宗者蓋非正禮)
　(然二說未詳孰/是姑兩存之)
　　　右記人道之長幼按喪服斬衰章父爲長子傳
　　　有庶子不得爲長子三年不繼祖也十三字又
　　　齊衰三月章丈夫婦人爲宗子傳有尊祖故敬
　　　宗敬宗尊祖之道也十二字與此章之文同
絕族無移服親者屬也自仁率親等而上之至于祖自
義率祖順而下之至于禰是故人道親親也(移以豉切/儀禮喪服)
(作施字/音同)
　(此章推廣人道治子孫服術曰親親之義子孫者禰/與三祖之諸子諸孫也髙曽祖禰之子孫曽𤣥爲族)
　(移推而旁及之也髙祖之族其服旁及者族曽祖族/祖族父族兄弟皆緦曽祖之族其服旁及者從祖再)
　(從父再從兄弟皆小功族子緦祖之族其服旁及者/從父朞從兄弟大功再從子小功族孫緦禰之族其)
　(服旁及者昆弟從子皆朞從孫小功族曽孫緦出乎/此為絶族族絶則無旁及之服矣若在族内為髙曽)
　(祖禰之親者各以子之屬孫之屬曽孫之屬𤣥孫之/屬而服之也自恩服循親之親而上以至於祖與曽)
　(髙之親其親漸上而漸輕自義服循髙曽與祖之親/而下以至於禰之親其親愈下而愈重此人道之親)
　(親者然也鄭氏曰族兄弟之子不相爲服有親者服/各以其屬親䟽孔氏曰四從族屬旣絶故無移服在)
　(旁而及曰移言不延及之也有親者各以屬而為服/故云親者屬也張子曰君子小人之澤皆五世而斬)
　(故四從六世爲絶族方氏曰九族之外謂之絶族以/卑而屬尊以幼而屬長以庶而屬嫡以旁而屬正親)
　(親之道如斯而已族絶即非其所屬自仁率親而上/至于祖則始乎親親焉自義率祖而下至于禰則終)
　(乎親親焉人道/始終乎親親也)
親親故尊祖尊祖故敬宗敬宗故収族収族故宗廟嚴
宗廟嚴故重社稷重社稷故愛百姓愛百姓故刑罰中
刑罰中故庶民安庶民安故財用足財用足故百志成
百志成故禮俗刑禮俗刑然後樂詩云不顯不承無斁
於人斯此之謂也(中去聲樂音/洛斁音亦)
　(鄭氏曰収族序以昭穆也嚴猶尊也百志人之志意/所欲也斁厭也孔氏曰己上親於親親亦上親於祖)
　(以次相親去已髙逺故云尊祖宗是祖之正𦙍故云/敬宗族人旣敬宗子宗子故収族人族人散亂骨肉)
　(乖離則宗廟祭饗不嚴肅収之則親族不散亂昭穆/有倫宗廟之所以尊嚴也先能宗廟嚴後乃能保重)
　(社稷上無淫刑濫罰則庶民安民手足有所措各安/其業故財用得足百姓足君孰與不足天下皆足所)
　(以君及民人百志悉成是謂倉廪實而知禮節衣食/足而知榮辱也樂謂民樂不厭方氏曰親其所親推)
　(而至於親之所親則尊矣有祖而后有宗宗者五宗/也有宗而后有族族者九族也宗廟者祖禰之祀也)
　(社稷者土穀之神也族屬雖以祖禰而生然非子孫/衆多則無以共承宗廟宗廟雖以有土穀而后立然)
　(非祖禰積累則無以保守社稷社稷必以人守故愛/百姓有愛民之心則刑不濫而庶民安生樂業農者)
　(生財於田里商者通財於道路用足而養生送死無/憾故百志成百志成則禮義於是乎生故禮俗刑禮)
　(俗刑則爭鬭之患息和平之氣通故樂東萊吕氏曰/親親故尊祖尊祖故敬宗此一篇之綱人愛其父必)
　(推其生我父者祖也又推其生我祖者曽祖也尊其/所自來則敬宗儒者之道必始於親蓋天之生物一)
　(本譬木枝葉繁盛而所本者一収族如窮困者収而/養之不知學者収而教之宗族旣合自然繁盛族大)
　(則廟尊如宗族離散無人収管則宗廟安得嚴邪有/國家社稷然後能保宗廟故必重社稷國以民為本)
　(無民安得有國故必愛百姓心誠愛民則謹於刑罰/矣庶民安謂民有定居而上不擾之所以生殖財用)
　(時和嵗豐萬物盛多財用旣足故百志成雖有此志/而無財以備禮則志不成矣制而用之謂之禮習而)
　(安之謂之俗刑是刑儀之刑澄曰禮俗刑謂民化於/親親之禮而成俗刑于四海可為後世法人君自一)
　(身親親一家親親至於一國皆親其親天下皆親其/親尊祖敬宗収族而宗廟嚴一家親親之效也重社)
　(稷愛百姓而刑罰中庶民安財用足百志成一國親/親之效也禮俗刑而民樂天下親親之效也顯者上)
　(能昭親親之德以顯示其下承者下能從親親之教/以承順其上無斁於人斯者乆於其道而化成也此)
　(詩頌清廟篇之辭引者借用以結上文之意始乎/仁親終乎仁民首章所先五事之極功蓋如此)
　　　右記人道之親親按喪服齊衰杖朞章出妻之
　　　子爲母傳有絶族無施服親者屬七字與此章
　　　之文同此篇與喪服傳文重者四章凡五處豈
　　　此篇襲彼之文歟抑彼傳襲此之文歟孰先孰
　　　後未可知也竊疑前志有之而作此篇者與作
　　　儀禮傳之人皆引用之爾然因其所重之文詳
　　　其所演之義此之汎說視彼傳之釋經爲優
　
　
　禮記纂言卷十六
欽定四庫全書
　禮記纂言卷十七　　　　　元　吳澄　撰
　　間傳
　　(間舊如字鄭氏曰間傳者記喪服之間輕重所宜/或曰當讀為間厠之間間者厠於其間而非正也)
　　(齊桓晉文為正霸秦穆楚莊非正霸而厠於二正/霸之間則謂之間霸青赤黄白黒為正色緑紅騮)
　　(碧紫非正色而厠於五正色之間則謂之間色儀/禮喪服正經自有正傳分釋各章經文此篇總論)
　　(喪禮哀情之發見非釋經之正傳而/厠於喪服之正傳者也故名間傳云)
斬衰何以服苴苴惡貌也所以首其内而見諸外也斬
衰貌若苴齊衰貌若枲大功貌若止小功緦麻容貌可
也此哀之發於容體者也(苴七余切見賢遍切/齊音咨枲思里切)
　(儀禮經斬衰苴絰杖齊衰牡麻絰傳曰苴麻有蕡者/牡麻枲也孔氏曰苴是黧黒之色故為惡貌輕其絰)
　(用枲色同大功轉輕心無斬刺故貌不為之變鄭氏/曰止謂不動於喜樂之事澄曰斬衰服苴謂衰裳絰)
　(杖並苴色也苴者有子麻色蒼黒貌之惡似之首其/内而見諸外謂内有哀情則外有此惡貌如物有頭)
　(首在内則其尾末見諸外也齊衰稍輕於斬衰絰不/用苴而用枲枲者無子麻色亦蒼而黒淺若苴若枲)
　(貌各如其經之色也止謂止而不動貌活動者象春/之生貌静止者象秋之殺若止謂有惨戚而無歡欣)
　(也容貌謂貌如平常之容小功緦麻之服雖輕然情/之厚者貌亦畧變於常其或不能然而但如平常之)
　(容則情不為厚而亦未至于甚薄喪與其哀不足而/禮有餘不若禮不足而哀有餘可也云者微不滿之)
　(之意容體謂儀容身體/形之可見于外者也)
○斬衰之哭若徃而不反齊衰之哭若徃而反大功之
哭三曲而偯小功緦麻哀容可也此哀之發于聲音者
也(偯於/起切)
　(鄭氏曰三曲一舉聲而三折也偯聲餘從容也孔氏/曰若往而不反言一舉而至氣絶如氣往而不却反)
　(也小功緦麻既輕哀聲從容也澄曰往而不反謂氣/絶而不續往而反謂氣絶而㣲續三曲而偯謂聲不)
　(質直而稍文也哀容則聲/彌文矣可也之意同上)
○斬衰唯而不對齊衰對而不言大功言而不議小功
緦麻議而不及樂此哀之發於言語者也(唯云/癸切)
　(孔氏曰斬衰唯而不對但唯于人不以言辭而對也/皇氏以唯而不對為親始死雜記云三年之䘮對而)
　(不問為在䘮稍乆故對也齊衰對而不言有問則對/若非人問不自言也大功稍輕得言它事而不議論)
　(時事之是非鄭氏曰議謂陳說非時事也澄曰緦麻/凡事皆得陳說而議但議不及于作樂歡樂之事爾)
　(方氏曰唯順之而已對則有可否焉對應彼而已言/則命物焉言直言而已議則詳其義焉議主於事而)
　(已樂則通其情焉由其哀有/輕重故發于言語有詳畧也)
○斬衰三日不食齊衰二日不食大功三不食小功緦
麻再不食士與斂焉則壹不食故父母之䘮既殯食粥
朝一溢米莫一溢米齊衰之䘮䟽食水飲不食菜果大
功之䘮不食醯醬小功緦麻不飲醴酒此哀之發於飲
食者也(與音預溢音/逸疏食音嗣)
　(孔氏曰三曰不食謂三日之内孝經云三日而食謂/三日之外乃食也二日不食謂正服齊衰䘮大記云)
　(三不食當是義服齊衰也再不食䘮大記云一不食/再不食則再不食謂小功一不食謂緦麻也澄曰五)
　(服皆同姓之骨肉哀其死而不食者恩也士乃異姓/之朋友與斂其尸而感發哀情亦廢一食者義也䘮)
　(大記云士之䘮士是斂斂焉則為之一/不食方氏曰此言食與大記不無小異)
父母之䘮既虞卒哭疏食水飲不食菜果期而小祥食
菜果又期而大祥有醯醬中月而禫禫而飲醴酒始飲
酒者先飲醴酒始食肉者先食乾肉(中如字又去聲禫/大感切乾音干)
　(父母之䘮既虞卒哭後所食與齊衰既殯後同小祥/後所食與大功既殯後同大祥後亦與小祥後同但)
　(加以醯醬盖與小功緦麻既殯後同也禫後飲醴酒/則漸復常而飲酒食肉矣鄭氏曰先飲醴酒食乾肉)
　(者不忍發御厚味孔氏曰此明父母終䘮以来所食/之節大祥食醯醤則小祥食菜果之時但用鹽酪也)
　(不能食者得用醯醬醴酒味薄乾肉又澁所以先飲/食之者以䘮服除孝子不忍發初御醇厚之味也)
○父母之䘮居倚廬寢苫枕塊不說絰帶齊衰之䘮居
堊室芐翦不納大功之䘮寢有席小功緦麻牀可也此
哀之發於居處者也(說音脱堊音/惡芐户駕切)
　(孔氏曰此五服初喪居處之異斬衰居倚廬齊衰居/堊室論其正爾亦有斬衰不居倚廬者雜記云大夫)
　(居廬士居堊室是士服斬衰而居堊室也齊衰亦有/不居堊室者䘮服小記云父不為衆子次于外注云)
　(自若居寢也芐翦不納者芐蒲苹為席翦蒲為之不/編納其頭而蔵于内也鄭氏曰芐今之蒲苹也澄曰)
　(士斬衰不居倚廬乃臣為君服父為衆子/齊衰不居堊室者乃尊者為卑者服也)
父母之䘮既虞卒哭拄楣翦屏芐翦不納期而小祥居
堊室寢有席又期而大祥居復寢中月而禫禫而牀(拄/知)
(矩/切)
　(孔氏曰此明父母䘮終服所居改變之節澄曰既虞/卒哭後芐翦不納則與齊衰初䘮同特居廬為異爾)
　(小祥後乃得居堊室也小祥後寢有席則與大/功初䘮同禫後牀乃與小功緦麻初䘮同也)
○斬衰三升齊衰四升五升六升大功七升八升九升
小功十升十一升十二升緦麻十五升去其半有事其
縷無事其布曰緦此哀之發於衣服者也(去起/吕切)
　(鄭氏曰此齊衰多二等大功小功多一等服主於受/是極列衣服之差也孔氏曰此明五服精麤之異按)
　(䘮服記云齊衰四升此云四升五升六升多五升六/升二等記云大功八升若九升此云七升八升九升)
　(多七升一等記云小功十升若十一升此云十升十/一升十二升多十二升一等䘮服之理主于受服者)
　(而言以大功之殤無受服不列大功七升䘮服父母/為主欲其文相值故畧而不言䘮服既畧故記者於)
　(是極列衣服之差所以多于䘮服記也緦麻者治其/麻縷其細如絲十五升布而抽去其半縷細而疏織)
　(布既成不鍜治其布以/三月之䘮哀在外故也)
斬衰三升既虞卒哭受以成布六升冠七升為母疏衰
四升受以成布七升冠八升去麻服葛葛帶三重期而
小祥練冠縓縁要絰不除男子除乎首婦人除乎帶男
子何為除乎首也婦人何為除乎帶也男子重首婦人
重帶除服者先重者易服者易輕者又期而大祥素縞
麻衣中月而禫禫而纎無所不佩(為云偽切縓七戀切/要平聲縞古老切纎)
(息㢘/切)
　(此明三年之䘮初服至終服受變除之節士卒哭後/受服降初服三等受冠降初冠一等去麻服葛謂男)
　(子去麻首絰服葛首絰去麻要帶服葛要帶帶糾以/四股為三重女子惟去麻首絰服葛首絰要麻帶如)
　(初練後男子首除葛絰要葛帶不除女子要除麻帶/首葛絰不除鄭氏曰葛帶三重謂男子也五分去一)
　(而四糾之帶輕既變因為飾也婦人葛絰不葛帶帶/在下體之上婦人重帶辟男子也其為帶猶五分絰)
　(去一爾素縞者玉藻所云縞冠素紕既祥之冠也麻/衣十五升布深衣也謂之麻者純用布無飾也大祥)
　(除衰杖黒經白緯曰纎舊説纎冠者采纓也無所不/佩紛帨之属如平常也孔氏曰受以成布六升者三)
　(升四升五升之布其縷麤疏未為成布也六升以下/其縷漸細與吉布相參故稱成布葛帶三重謂男子)
　(也既虞卒哭要中之帶以葛代麻三重謂作四股糾/之則未受服之前麻帶兩股相合也首絰雖葛不三)
　(重也猶兩股糾之期而小祥練冠縓縁者父沒為母/與父同也至小祥又以卒哭後冠受其衰而用練易)
　(其冠也又練為中衣以縓為領縁也又期而大祥素/縞麻衣者謂二十五月大祥祭此日除脫則首服素)
　(冠以縞紕之身著朝服而為大祥之祭祭訖後哀情/未除更反服㣲凶之服首著縞冠以素紕之身著十)
　(五升麻深衣也中月而禫者禫祭之時𤣥冠朝服禫/祭既訖而首著纎冠身著素端黄裳以至吉祭若吉)
　(祭在禫月猶未純吉禫祭雖竟未得無所不佩禫之/後月吉祭後乃得復平常也晉賀氏曰斬衰既虞卒)
　(哭受以成布六升夫服縁情而制故情降則服輕既/虞哀殺是故以細代麤以齊代斬爾若猶斬之則非)
　(殺也若謂以斬衰命章便謂受猶斬者則疏衰之受/復可得猶用疏布乎是以斬疏之名本生于始死之)
　(服以名其衰爾不謂終其月日皆不變也山隂陸氏/曰凡䘮有受有變有除凡受以大受小以多受寡故)
　(三升以六升受之四升以七升受之去麻服葛謂以/麻易葛所謂變也練縓縁祥先素縞大祥彌吉故也)
易服者何為易輕者也斬衰之䘮既虞卒哭遭齊衰之
䘮輕者包重者特既練遭大功之䘮麻葛重齊衰之䘮
既虞卒哭遭大功之䘮麻葛兼服之斬衰之葛與齊衰
之麻同齊衰之葛與大功之麻同大功之葛與小功之
麻同小功之葛與緦之麻同麻同則兼服之兼服之服
重者則易輕者也
　(此承上易服者易輕者之文專明上服之後遭下服/易新麻之制其一斬衰卒哭後遭齊衰而易麻其二)
　(斬衰練後遭大功而易麻其三齊衰朞卒哭後遭大/功而易麻其四大功三月後易小功之新麻小功三)
　(月後易緦之新麻然大功小功之先言斬葛與齊麻/同者即上文斬衰卒哭後易齊衰新麻者也言齊葛)
　(與大功麻同者即上文齊衰卒哭後易大功新麻者/也于其一而言輕包重特于其二而言麻葛重于其)
　(三而言麻葛兼服之于其四亦言兼服之乃緫提兼/服之三字又以服重者則易輕者釋兼服之之義而)
　(結前文也鄭氏曰易服謂為後䘮所變也因上説而/問之乃説所以易輕者之義既虞卒哭遭齊衰謂齊)
　(衰可以易斬服之莭也包特者明于卑可以兩施而/尊者不可貳輕者可施于卑服齊衰之麻以包斬衰)
　(之葛謂男子帶婦人絰也重者宜主于尊謂男子之/絰婦人之帶特其葛不變之也既練遭大功言大功)
　(可易斬衰之莭也斬衰己練男子除絰而帶獨存婦/人除帶而絰獨存謂之單單獨也遭大功之䘮男子)
　(有麻絰婦人有麻帶又皆易其輕者以麻謂之重麻/後䘮旣虞卒哭男子帶其故葛帶絰期之葛絰婦人)
　(絰其故葛絰帶朞之葛帶謂之重葛齊衰既虞卒哭/遭大功言大功可易齊衰期服之莭也兼猶兩也不)
　(言包特而言兩者包特著其義兼者明有絰有帶爾/不言重者三年之䘮既練或無絰或無帶言重者以)
　(明今皆有朞以下固皆有矣兩者有麻有葛爾葛者/亦特其重麻者亦包其輕前葛與後麻同則兼服之)
　(者竟言有上服既虞卒哭遭下服之羞也服重者則/易輕者服重者謂特之也則者則男子與婦人也凡)
　(下服虞卒哭男子反其故葛帶婦人反其故葛絰其/上服除則固自受以下服之受矣孔氏曰既虞卒哭)
　(者謂士及庶人也若大夫以上則虞受服輕者包言/斬衰受服之時而遭齊衰初䘮男子輕要得著齊衰)
　(要帶而兼包斬衰之帶也若婦人輕首得著齊衰首/絰而包斬衰之絰也重者特者男子重首特留斬衰)
　(首絰婦人重要特留斬衰要帶也斬衰齊衰是重服/云包云特則知齊衰大功亦包特也既練遭大功之)
　(䘮男子首空著大功麻絰婦人要空著大功麻帶男/子又以大功麻帶易練之葛帶婦人又以大功麻絰)
　(易練之葛絰大功既虞卒哭之後大功葛帶輕于練/之葛帶故男子反帶其練之故葛帶大功首絰輕于)
　(練之葛絰故婦人反服其練之故葛絰男子絰大功/葛絰婦人帶大功葛帶鄭注謂之期葛絰期葛帶者)
　(麤細與期同其實是大功葛絰帶也齊衰既虞卒哭/遭大功之䘮易換輕者男子則大功麻帶易齊衰之)
　(葛帶其首猶服齊衰葛絰是首有葛要有麻故云麻/葛兼服之據男子也婦人則首服大功之麻絰要服)
　(齊衰之麻帶上下俱麻不得云兼服也所以不稱麻/葛重者以三年之䘮既練之後男子除首絰婦人除)
　(要帶于先既單今首絰要帶皆有故須稱重今期以/下男子首之與要固當皆有絰帶婦人亦然既不似)
　(既練之單所以不得稱重又明五服葛之與麻麤細/相同同則得服後麻兼前葛也服重者前文重者特)
　(是也易輕者男子婦人各換其輕者前文輕者包是/也前文麻葛兼服但施于男子今男子易于要婦人)
　(易于首俱得易輕故鄭云則者則男子與婦人也凡/後初䘮雖易前服之輕後服既𦵏還須反服前䘮之)
　(服故鄭云反其故葛帶葛絰也檀弓云婦人不葛帶/謂齊斬婦人帶不變也其大功以下婦人亦葛帶藍)
　(田吕氏曰此篇所記前後䘮輕重之變以斬既虞與/齊初䘮幾同矣斬從練齊既虞與大功初䘮亦幾同)
　(矣故輕包重特止為斬既虞遭齊衰之䘮而立文麻/葛重止為斬既練遭大功之䘮而立文麻葛兼服則)
　(為齊既虞遭大功之䘮大功既虞遭小功之䘮小功/既虞遭緦之䘮而立文麻葛重者其始也以麻葛變)
　(麻葛兼服者其輕者變而兼服之張子曰兼服之服/重者則易輕者舊注不可用此為三年之䘮以上而)
　(言故作記者以斬衰及大功明之若斬衰既練齊衰/既卒哭則首帶皆葛又有大功新䘮之麻則與齊衰)
　(之首絰麻葛兩施之兼服之名得諸此葢既不敢易/斬衰之輕以斬葛大于大功之麻也又不敢以易齊)
　(首之重輕者方敢易去則重者固當存故麻葛之絰/兩施於首若大功既𦵏則服齊首之葛不服大功之)
　(葛所謂兼服之服重者則變輕者正謂此爾若齊麻/未葛則大功之麻亦止於當免則絰之而已如此則)
　(䘮變雖多一用此制而/前後禮文不相乖戾)
　　　右記䘮服哀戚輕重之義一章凡六節馬氏曰
　　　間傳一篇言哀者六容體聲音言語内也飲食
　　　居處衣服外也澄謂内外哀情之發見雖皆初
　　　隆而漸殺然記者記前三事之在於身者但言
　　　哀之發於容體發於聲音發於言語而止不復
　　　言其乆而漸殺之情記後三事之寓于物者則
　　　既言哀之發於飲食發於居處發於衣服矣而
　　　又繼言其以漸改變之節于后葢在身之漸殺
　　　者隱微寓物之改變者顯著也至若篇末衣服
　　　一條則言重服自始及末之改變再言前䘮更
　　　遭後䘮之改變比飲食居處之變又加詳焉盖
　　　䘮之表哀正主於衣服也故六哀之序衣服猶
　　　殿後者於其所重者而終也
　
　
　
　
　
　
　
　
　
　
　禮記纂言卷十七
欽定四庫全書
　禮記纂言卷十七　　　　　元　吳澄　撰
　　間傳
　　(間舊如字鄭氏曰間傳者記喪服之間輕重所宜/或曰當讀為間厠之間間者厠於其間而非正也)
　　(齊桓晉文為正霸秦穆楚莊非正霸而厠於二正/霸之間則謂之間霸青赤黄白黒為正色緑紅騮)
　　(碧紫非正色而厠於五正色之間則謂之間色儀/禮喪服正經自有正傳分釋各章經文此篇總論)
　　(喪禮哀情之發見非釋經之正傳而/厠於喪服之正傳者也故名間傳云)
斬衰何以服苴苴惡貌也所以首其内而見諸外也斬
衰貌若苴齊衰貌若枲大功貌若止小功緦麻容貌可
也此哀之發於容體者也(苴七余切見賢遍切/齊音咨枲思里切)
　(儀禮經斬衰苴絰杖齊衰牡麻絰傳曰苴麻有蕡者/牡麻枲也孔氏曰苴是黧黒之色故為惡貌輕其絰)
　(用枲色同大功轉輕心無斬刺故貌不為之變鄭氏/曰止謂不動於喜樂之事澄曰斬衰服苴謂衰裳絰)
　(杖並苴色也苴者有子麻色蒼黒貌之惡似之首其/内而見諸外謂内有哀情則外有此惡貌如物有頭)
　(首在内則其尾末見諸外也齊衰稍輕於斬衰絰不/用苴而用枲枲者無子麻色亦蒼而黒淺若苴若枲)
　(貌各如其經之色也止謂止而不動貌活動者象春/之生貌静止者象秋之殺若止謂有惨戚而無歡欣)
　(也容貌謂貌如平常之容小功緦麻之服雖輕然情/之厚者貌亦畧變於常其或不能然而但如平常之)
　(容則情不為厚而亦未至于甚薄喪與其哀不足而/禮有餘不若禮不足而哀有餘可也云者微不滿之)
　(之意容體謂儀容身體/形之可見于外者也)
○斬衰之哭若徃而不反齊衰之哭若徃而反大功之
哭三曲而偯小功緦麻哀容可也此哀之發于聲音者
也(偯於/起切)
　(鄭氏曰三曲一舉聲而三折也偯聲餘從容也孔氏/曰若往而不反言一舉而至氣絶如氣往而不却反)
　(也小功緦麻既輕哀聲從容也澄曰往而不反謂氣/絶而不續往而反謂氣絶而㣲續三曲而偯謂聲不)
　(質直而稍文也哀容則聲/彌文矣可也之意同上)
○斬衰唯而不對齊衰對而不言大功言而不議小功
緦麻議而不及樂此哀之發於言語者也(唯云/癸切)
　(孔氏曰斬衰唯而不對但唯于人不以言辭而對也/皇氏以唯而不對為親始死雜記云三年之䘮對而)
　(不問為在䘮稍乆故對也齊衰對而不言有問則對/若非人問不自言也大功稍輕得言它事而不議論)
　(時事之是非鄭氏曰議謂陳說非時事也澄曰緦麻/凡事皆得陳說而議但議不及于作樂歡樂之事爾)
　(方氏曰唯順之而已對則有可否焉對應彼而已言/則命物焉言直言而已議則詳其義焉議主於事而)
　(已樂則通其情焉由其哀有/輕重故發于言語有詳畧也)
○斬衰三日不食齊衰二日不食大功三不食小功緦
麻再不食士與斂焉則壹不食故父母之䘮既殯食粥
朝一溢米莫一溢米齊衰之䘮䟽食水飲不食菜果大
功之䘮不食醯醬小功緦麻不飲醴酒此哀之發於飲
食者也(與音預溢音/逸疏食音嗣)
　(孔氏曰三曰不食謂三日之内孝經云三日而食謂/三日之外乃食也二日不食謂正服齊衰䘮大記云)
　(三不食當是義服齊衰也再不食䘮大記云一不食/再不食則再不食謂小功一不食謂緦麻也澄曰五)
　(服皆同姓之骨肉哀其死而不食者恩也士乃異姓/之朋友與斂其尸而感發哀情亦廢一食者義也䘮)
　(大記云士之䘮士是斂斂焉則為之一/不食方氏曰此言食與大記不無小異)
父母之䘮既虞卒哭疏食水飲不食菜果期而小祥食
菜果又期而大祥有醯醬中月而禫禫而飲醴酒始飲
酒者先飲醴酒始食肉者先食乾肉(中如字又去聲禫/大感切乾音干)
　(父母之䘮既虞卒哭後所食與齊衰既殯後同小祥/後所食與大功既殯後同大祥後亦與小祥後同但)
　(加以醯醬盖與小功緦麻既殯後同也禫後飲醴酒/則漸復常而飲酒食肉矣鄭氏曰先飲醴酒食乾肉)
　(者不忍發御厚味孔氏曰此明父母終䘮以来所食/之節大祥食醯醤則小祥食菜果之時但用鹽酪也)
　(不能食者得用醯醬醴酒味薄乾肉又澁所以先飲/食之者以䘮服除孝子不忍發初御醇厚之味也)
○父母之䘮居倚廬寢苫枕塊不說絰帶齊衰之䘮居
堊室芐翦不納大功之䘮寢有席小功緦麻牀可也此
哀之發於居處者也(說音脱堊音/惡芐户駕切)
　(孔氏曰此五服初喪居處之異斬衰居倚廬齊衰居/堊室論其正爾亦有斬衰不居倚廬者雜記云大夫)
　(居廬士居堊室是士服斬衰而居堊室也齊衰亦有/不居堊室者䘮服小記云父不為衆子次于外注云)
　(自若居寢也芐翦不納者芐蒲苹為席翦蒲為之不/編納其頭而蔵于内也鄭氏曰芐今之蒲苹也澄曰)
　(士斬衰不居倚廬乃臣為君服父為衆子/齊衰不居堊室者乃尊者為卑者服也)
父母之䘮既虞卒哭拄楣翦屏芐翦不納期而小祥居
堊室寢有席又期而大祥居復寢中月而禫禫而牀(拄/知)
(矩/切)
　(孔氏曰此明父母䘮終服所居改變之節澄曰既虞/卒哭後芐翦不納則與齊衰初䘮同特居廬為異爾)
　(小祥後乃得居堊室也小祥後寢有席則與大/功初䘮同禫後牀乃與小功緦麻初䘮同也)
○斬衰三升齊衰四升五升六升大功七升八升九升
小功十升十一升十二升緦麻十五升去其半有事其
縷無事其布曰緦此哀之發於衣服者也(去起/吕切)
　(鄭氏曰此齊衰多二等大功小功多一等服主於受/是極列衣服之差也孔氏曰此明五服精麤之異按)
　(䘮服記云齊衰四升此云四升五升六升多五升六/升二等記云大功八升若九升此云七升八升九升)
　(多七升一等記云小功十升若十一升此云十升十/一升十二升多十二升一等䘮服之理主于受服者)
　(而言以大功之殤無受服不列大功七升䘮服父母/為主欲其文相值故畧而不言䘮服既畧故記者於)
　(是極列衣服之差所以多于䘮服記也緦麻者治其/麻縷其細如絲十五升布而抽去其半縷細而疏織)
　(布既成不鍜治其布以/三月之䘮哀在外故也)
斬衰三升既虞卒哭受以成布六升冠七升為母疏衰
四升受以成布七升冠八升去麻服葛葛帶三重期而
小祥練冠縓縁要絰不除男子除乎首婦人除乎帶男
子何為除乎首也婦人何為除乎帶也男子重首婦人
重帶除服者先重者易服者易輕者又期而大祥素縞
麻衣中月而禫禫而纎無所不佩(為云偽切縓七戀切/要平聲縞古老切纎)
(息㢘/切)
　(此明三年之䘮初服至終服受變除之節士卒哭後/受服降初服三等受冠降初冠一等去麻服葛謂男)
　(子去麻首絰服葛首絰去麻要帶服葛要帶帶糾以/四股為三重女子惟去麻首絰服葛首絰要麻帶如)
　(初練後男子首除葛絰要葛帶不除女子要除麻帶/首葛絰不除鄭氏曰葛帶三重謂男子也五分去一)
　(而四糾之帶輕既變因為飾也婦人葛絰不葛帶帶/在下體之上婦人重帶辟男子也其為帶猶五分絰)
　(去一爾素縞者玉藻所云縞冠素紕既祥之冠也麻/衣十五升布深衣也謂之麻者純用布無飾也大祥)
　(除衰杖黒經白緯曰纎舊説纎冠者采纓也無所不/佩紛帨之属如平常也孔氏曰受以成布六升者三)
　(升四升五升之布其縷麤疏未為成布也六升以下/其縷漸細與吉布相參故稱成布葛帶三重謂男子)
　(也既虞卒哭要中之帶以葛代麻三重謂作四股糾/之則未受服之前麻帶兩股相合也首絰雖葛不三)
　(重也猶兩股糾之期而小祥練冠縓縁者父沒為母/與父同也至小祥又以卒哭後冠受其衰而用練易)
　(其冠也又練為中衣以縓為領縁也又期而大祥素/縞麻衣者謂二十五月大祥祭此日除脫則首服素)
　(冠以縞紕之身著朝服而為大祥之祭祭訖後哀情/未除更反服㣲凶之服首著縞冠以素紕之身著十)
　(五升麻深衣也中月而禫者禫祭之時𤣥冠朝服禫/祭既訖而首著纎冠身著素端黄裳以至吉祭若吉)
　(祭在禫月猶未純吉禫祭雖竟未得無所不佩禫之/後月吉祭後乃得復平常也晉賀氏曰斬衰既虞卒)
　(哭受以成布六升夫服縁情而制故情降則服輕既/虞哀殺是故以細代麤以齊代斬爾若猶斬之則非)
　(殺也若謂以斬衰命章便謂受猶斬者則疏衰之受/復可得猶用疏布乎是以斬疏之名本生于始死之)
　(服以名其衰爾不謂終其月日皆不變也山隂陸氏/曰凡䘮有受有變有除凡受以大受小以多受寡故)
　(三升以六升受之四升以七升受之去麻服葛謂以/麻易葛所謂變也練縓縁祥先素縞大祥彌吉故也)
易服者何為易輕者也斬衰之䘮既虞卒哭遭齊衰之
䘮輕者包重者特既練遭大功之䘮麻葛重齊衰之䘮
既虞卒哭遭大功之䘮麻葛兼服之斬衰之葛與齊衰
之麻同齊衰之葛與大功之麻同大功之葛與小功之
麻同小功之葛與緦之麻同麻同則兼服之兼服之服
重者則易輕者也
　(此承上易服者易輕者之文專明上服之後遭下服/易新麻之制其一斬衰卒哭後遭齊衰而易麻其二)
　(斬衰練後遭大功而易麻其三齊衰朞卒哭後遭大/功而易麻其四大功三月後易小功之新麻小功三)
　(月後易緦之新麻然大功小功之先言斬葛與齊麻/同者即上文斬衰卒哭後易齊衰新麻者也言齊葛)
　(與大功麻同者即上文齊衰卒哭後易大功新麻者/也于其一而言輕包重特于其二而言麻葛重于其)
　(三而言麻葛兼服之于其四亦言兼服之乃緫提兼/服之三字又以服重者則易輕者釋兼服之之義而)
　(結前文也鄭氏曰易服謂為後䘮所變也因上説而/問之乃説所以易輕者之義既虞卒哭遭齊衰謂齊)
　(衰可以易斬服之莭也包特者明于卑可以兩施而/尊者不可貳輕者可施于卑服齊衰之麻以包斬衰)
　(之葛謂男子帶婦人絰也重者宜主于尊謂男子之/絰婦人之帶特其葛不變之也既練遭大功言大功)
　(可易斬衰之莭也斬衰己練男子除絰而帶獨存婦/人除帶而絰獨存謂之單單獨也遭大功之䘮男子)
　(有麻絰婦人有麻帶又皆易其輕者以麻謂之重麻/後䘮旣虞卒哭男子帶其故葛帶絰期之葛絰婦人)
　(絰其故葛絰帶朞之葛帶謂之重葛齊衰既虞卒哭/遭大功言大功可易齊衰期服之莭也兼猶兩也不)
　(言包特而言兩者包特著其義兼者明有絰有帶爾/不言重者三年之䘮既練或無絰或無帶言重者以)
　(明今皆有朞以下固皆有矣兩者有麻有葛爾葛者/亦特其重麻者亦包其輕前葛與後麻同則兼服之)
　(者竟言有上服既虞卒哭遭下服之羞也服重者則/易輕者服重者謂特之也則者則男子與婦人也凡)
　(下服虞卒哭男子反其故葛帶婦人反其故葛絰其/上服除則固自受以下服之受矣孔氏曰既虞卒哭)
　(者謂士及庶人也若大夫以上則虞受服輕者包言/斬衰受服之時而遭齊衰初䘮男子輕要得著齊衰)
　(要帶而兼包斬衰之帶也若婦人輕首得著齊衰首/絰而包斬衰之絰也重者特者男子重首特留斬衰)
　(首絰婦人重要特留斬衰要帶也斬衰齊衰是重服/云包云特則知齊衰大功亦包特也既練遭大功之)
　(䘮男子首空著大功麻絰婦人要空著大功麻帶男/子又以大功麻帶易練之葛帶婦人又以大功麻絰)
　(易練之葛絰大功既虞卒哭之後大功葛帶輕于練/之葛帶故男子反帶其練之故葛帶大功首絰輕于)
　(練之葛絰故婦人反服其練之故葛絰男子絰大功/葛絰婦人帶大功葛帶鄭注謂之期葛絰期葛帶者)
　(麤細與期同其實是大功葛絰帶也齊衰既虞卒哭/遭大功之䘮易換輕者男子則大功麻帶易齊衰之)
　(葛帶其首猶服齊衰葛絰是首有葛要有麻故云麻/葛兼服之據男子也婦人則首服大功之麻絰要服)
　(齊衰之麻帶上下俱麻不得云兼服也所以不稱麻/葛重者以三年之䘮既練之後男子除首絰婦人除)
　(要帶于先既單今首絰要帶皆有故須稱重今期以/下男子首之與要固當皆有絰帶婦人亦然既不似)
　(既練之單所以不得稱重又明五服葛之與麻麤細/相同同則得服後麻兼前葛也服重者前文重者特)
　(是也易輕者男子婦人各換其輕者前文輕者包是/也前文麻葛兼服但施于男子今男子易于要婦人)
　(易于首俱得易輕故鄭云則者則男子與婦人也凡/後初䘮雖易前服之輕後服既𦵏還須反服前䘮之)
　(服故鄭云反其故葛帶葛絰也檀弓云婦人不葛帶/謂齊斬婦人帶不變也其大功以下婦人亦葛帶藍)
　(田吕氏曰此篇所記前後䘮輕重之變以斬既虞與/齊初䘮幾同矣斬從練齊既虞與大功初䘮亦幾同)
　(矣故輕包重特止為斬既虞遭齊衰之䘮而立文麻/葛重止為斬既練遭大功之䘮而立文麻葛兼服則)
　(為齊既虞遭大功之䘮大功既虞遭小功之䘮小功/既虞遭緦之䘮而立文麻葛重者其始也以麻葛變)
　(麻葛兼服者其輕者變而兼服之張子曰兼服之服/重者則易輕者舊注不可用此為三年之䘮以上而)
　(言故作記者以斬衰及大功明之若斬衰既練齊衰/既卒哭則首帶皆葛又有大功新䘮之麻則與齊衰)
　(之首絰麻葛兩施之兼服之名得諸此葢既不敢易/斬衰之輕以斬葛大于大功之麻也又不敢以易齊)
　(首之重輕者方敢易去則重者固當存故麻葛之絰/兩施於首若大功既𦵏則服齊首之葛不服大功之)
　(葛所謂兼服之服重者則變輕者正謂此爾若齊麻/未葛則大功之麻亦止於當免則絰之而已如此則)
　(䘮變雖多一用此制而/前後禮文不相乖戾)
　　　右記䘮服哀戚輕重之義一章凡六節馬氏曰
　　　間傳一篇言哀者六容體聲音言語内也飲食
　　　居處衣服外也澄謂内外哀情之發見雖皆初
　　　隆而漸殺然記者記前三事之在於身者但言
　　　哀之發於容體發於聲音發於言語而止不復
　　　言其乆而漸殺之情記後三事之寓于物者則
　　　既言哀之發於飲食發於居處發於衣服矣而
　　　又繼言其以漸改變之節于后葢在身之漸殺
　　　者隱微寓物之改變者顯著也至若篇末衣服
　　　一條則言重服自始及末之改變再言前䘮更
　　　遭後䘮之改變比飲食居處之變又加詳焉盖
　　　䘮之表哀正主於衣服也故六哀之序衣服猶
　　　殿後者於其所重者而終也
　
　
　
　
　
　
　
　
　
　
　禮記纂言卷十七
欽定四庫全書
　禮記纂言卷十八　　　　　元　呉澄　撰
　　問䘮
　　(前半篇通論孝子悲哀痛疾之意後半篇列問䘮/禮斂袒免杖之義故以問䘮名篇服問三年問二)
　　(篇之名問字皆在下而此篇問字在上者盖彼是/專問一事此篇設五或問問䘮之四事故謂之問)
　　(䘮若曰䘮問則不成辭矣方氏據鄰里為之糜粥/以飲食之一句以問為問遺之問而不以為問答)
　　(之問/非也)
親始死雞斯徒跣扱上衽交手哭惻怛之心痛疾之意
傷腎乾肝焦肺水漿不入口三日不舉火故鄰里為之
糜粥以飲食之夫悲哀在中故形變於外也痛疾在心
故口不甘味身不安美也(雞斯音笄纚扱初洽切衽而/鴆切怛都達切乾音干飲音)
(䕃食音似/夫音扶)
　(鄭氏曰親父母也雞斯當為笄纚親始死去冠二日/乃去笄纚括髮也徒猶空也上衽深衣之裳前腎在)
　(下肝在中肺在上舉三者之焦傷而心脾在其中矣/五家為鄰五鄰為里形變于外言人情之中外相應)
　(孔氏曰笄謂骨笄纚謂韜髮之繒去冠唯留笄纚也/徒跣無屨而空跣也衽者深衣前衽以號踊履踐為)
　(妨故扱之于帶交手哭者交手拊心而哭也肺上燥/故云焦肝近肺故云乾腎下潤故云傷舉此三者五)
　(藏俱傷可知也哀痛之甚情不在食故不舉火旁親/以下食不可廢故鄰里為之糜粥糜厚而粥薄薄者)
　(以飲之厚者以食之澄曰此一莭言初死至斂三日/以前之哀夫悲哀以下緫結上意形變于外即上所)
　(謂笄纚徒跣扱衽交手也口不甘味即/上所謂水漿不入口三日不舉火也)
三日而斂在床曰尸在棺曰柩動尸舉柩哭踊無數惻
怛之心痛疾之意悲哀志懣氣盛故袒而踊之所以動
體安心下氣也婦人不宜袒故發胷擊心爵踊殷殷田
田如壊墻然悲哀痛疾之至也(懣音滿又音悶/殷音隱壊音怪)
　(鄭氏曰故袒而踊之言聖人制法故使之然也爵踊/足不絶地澄曰此一莭言既斂至𦵏三日以後之哀)
　(動尸謂初死至斂時舉柩謂啓殯至𦵏時動親之尸/舉親之柩孝子哀甚故哭踊無數懣與悶同心煩欎)
　(也氣盛氣滿塞也袒而踊以運動其身體體動則庻/幾可以安静其心使不煩鬰降下其氣使不滿塞也)
　(婦人以發胷擊心代男子之袒男踊如人之跳足起/而髙女踊如爵之跳足不離地殷殷與詩殷其雷之)
　(殷不同音而同義田田與孟子塡然鼔之之填字不/同而義同皆謂牆崩倒之聲也孔氏曰如壊牆然言)
　(将欲崩/倒也)
故曰辟踊哭泣哀以送之送形而徃迎精而反也其徃
送也望望然汲汲然如有追而弗及也其反哭也皇皇
然若有求而弗得也故其徃送也如慕其反也如疑(辟/婢)
(亦切又/蒲亦切)
　(方氏曰形者成之終精者生之始送之而往所以慎/終迎之而反則念始之者也鄭氏曰辟拊心也哀以)
　(送之謂𦵏時也迎其精神而反謂反哭及日中而虞/也望望瞻望之貌慕者以其親之在前疑者不知神)
　(之来否孔氏曰汲汲促急之情皇皇意傍徨也如慕/如孺子之啼慕于母疑如人之有疑山隂陸氏曰望)
　(望汲汲猶有所向特有所/不逮爾皇皇無所向也)
求而無所得之也入門而弗見也上堂又弗見也入室
又弗見也亡矣䘮矣不可復見己矣故哭泣辟踊盡哀
而止矣(䘮去聲復/符又切)
　(鄭氏曰說反哭之義孔氏曰䘮亦亡也重言之者丁/寧之也若人之逃不復来也以其不可復見故反哭)
　(哭之時哭泣辟踊/盡哀而休止也)
心悵焉愴焉惚焉愾焉心絶志悲而已矣祭之宗廟以
鬼饗之徼幸復反也(悵𠡠亮切愴初/亮切愾音慨)
　(鄭氏曰說虞之義澄曰心悵恨愴悽恍惚嘆愾皆失/志無可奈何之貌知其不可復見心已絶望但志愈)
　(悲哀而已于是虞祭以安之孔氏曰明反哭之後虞/祭之時也虞祭于殯宫神之所在故稱宗廟以鬼饗)
　(之尊而禮之冀/其神魂復反也)
成壙而歸不敢入處室居於倚廬哀親之在外也寢苫
枕塊哀親之在土也(苫始沾切枕之/䕃切塊苦怪切)
　(鄭氏曰言親在外在土孝子不忍反室自安也方氏/曰哀親之在外故不忍居于内哀親之在土故不忍)
　(寢于床孔氏曰明𦵏後猶居倚廬寢苫枕塊不敢入/室處也山隂陸氏曰成壙而歸猶如此于是為至矣)
故哭泣無時服勤三年思慕之心孝子之志也人情之
實也
　(鄭氏曰勤謂憂勞孔氏曰此明終䘮思慕之/心也言非詐偽為之是人情悲慕之實也)
　　　右記䘮禮悲痛思慕之義
或問曰死三日而后斂者何也曰孝子親死悲哀志懣
故匍匐而哭之若將復生然安可得奪而斂之也故曰
三日而后斂者以俟其生也三日而不生亦不生矣孝
子之心亦益衰矣家室之計衣服之具亦可以成矣親
戚之逺者亦可以至矣是故聖人為之斷决以三日為
之禮制也(匍音蒲匐蒲北切復扶又切上為/之去聲下為之平聲斷丁亂切)
　(鄭氏曰問者怪其遲也匍匐猶顛蹷或作扶服孔氏/曰三日斂者以士言之則大斂也大夫以上則小斂)
　(也方氏曰始死未忍斂之者孝子之心存乎仁也三/日而必斂之者聖人之禮制以義也山隂陸氏曰言)
　(至情難奪雖聖人猶疑焉/為之斷决而後能為之)
或問曰冠者不肉袒何也曰冠至尊也不居肉袒之體
也故為之免以代之也然則秃者不免傴者不袒跛者
不踊非不悲也身有錮疾不可以備禮也故曰喪禮唯
哀為主矣女子哭泣悲哀擊胷傷心男子哭泣悲哀稽
顙觸地無容哀之至也(冠平聲免音問秃吐禄切傴於/縷切跛彼我切錮音故稽音啓)
　(鄭氏曰問者怪冠衣之相為也身無飾者不敢冠冠/為䙝尊服肉袒則著免免狀似冠而廣一寸將踊先)
　(袒將袒先免秃者傴者跛者此三疾俱不踊不袒不/免顧所以否者各為一爾擊胷傷心稽顙觸地不踊)
　(者若此而可孔氏曰心既悲哀肉袒形䙝故不可䙝/其尊服而冠也若有吉事而内心肅敬則雖袒而著)
　(冠故郊特牲云君袒而割牲方氏曰露肉體而袒衣/故謂之袒冠則在首之上服至尊也免雖在首而非)
　(冠焉故以之代冠秃則頂無釋故不免免則頂露矣/傴則形不伸故不袒袒則形䙝矣跛則足不正故不)
　(踊踊則足勞矣/此皆禮之權也)
或問曰免者以何為也曰不冠者之所服也禮曰童子
不緦唯當室緦緦者其免也當室則免而杖矣(為云/偽切)
　(鄭氏曰問者怪本所為施也不冠者猶未冠也當室/謂無父兄而主家者也童子不杖不杖者不免當室)
　(則杖而免免冠之細别以次成人也緦者其免免乃/有緦服也孔氏曰不冠謂未冠童子童子不緦此䘮)
　(服正經之文言不為族人著緦服也唯當室之童乃/為族人著緦服緦者其免也言童子當室為父母著)
　(免乃有族人緦服所以有緦服者由有免故也當室/則免而杖又明童子得免所由以其孤兒當室則得)
　(免而杖得為族人著緦也免是冠之流例方氏曰不/緫則不杖不杖則不免此童子之正也當室者雖童)
　(子亦緦緦則免而杖矣童子以幼故不服族/人之緦至當室雖未冠亦責以成人之備禮)
或問曰杖者何也曰竹桐一也故為父苴杖苴杖竹也
為母削杖削杖桐也(為云偽切/苴子餘切)
　(鄭氏曰問者怪其義各異也竹桐一也言所以杖者/義一也顧所用異爾孔氏曰父是尊極故苴惡之物)
　(以為杖自然苴惡之色唯有竹也母屈于父故用削/杖雖削情同于父桐是同父之義故不用餘木也或)
　(云竹節在外外陽之象故為父杖竹/桐節在内内隂之類故為母杖桐)
或問曰杖者以何為也曰孝子䘮親哭泣無數服勤三
年身病體羸以杖扶病也則父在不敢杖矣尊者在故
也堂上不杖辟尊者之處也堂上不趨示不遽也此孝
子之志也人情之實也禮義之經也非從天降也非從
地出也人情而已矣(䘮親如字羸力/垂切辟音避)
　(鄭氏曰問者怪所為施也以杖扶病言得杖乃能起/也父在不杖謂為母䘮也尊者在不杖辟尊者之處)
　(有事不趨皆為其感動使之憂慼也孔氏曰所以為/母堂上不敢杖者以堂上是父之所在也為母所以)
　(堂上不為䘮趨者示父以閒暇不促遽也若堂上而/趨則感動父情使憂戚也故不杖不趨冀不悲哀于)
　(父也此孝子之志意人情之實事方氏曰父在謂母/䘮之時當父在之處也不杖則不敢以杖病之具感)
　(尊者之情也堂上不趨非止䘮禮示不遽者特以䘮/爾夫事莫遽于䘮而示不遽者以其近尊者之處不)
　(欲以䘮容感之故特示其閒暇也山隂陸氏曰孝子/䘮親哭泣無数無時無朝夕也無数無三哭五哭也)
　(父在不敢杖尊者在故也此非故隆父殺母是人情/之實禮義之經也野人曰父母何算焉隆母如父是)
　(之謂野澄曰按上章之結語曰孝子之志也人情之/實也此章重以上章之二句結之而又増禮義之經)
　(也以下四/句盡其義)
　　　右記䘮禮斂袒免杖之義
　
　
　
　
　
　
　
　
　禮記纂言卷十八
欽定四庫全書
　禮記纂言卷十八　　　　　元　呉澄　撰
　　問䘮
　　(前半篇通論孝子悲哀痛疾之意後半篇列問䘮/禮斂袒免杖之義故以問䘮名篇服問三年問二)
　　(篇之名問字皆在下而此篇問字在上者盖彼是/專問一事此篇設五或問問䘮之四事故謂之問)
　　(䘮若曰䘮問則不成辭矣方氏據鄰里為之糜粥/以飲食之一句以問為問遺之問而不以為問答)
　　(之問/非也)
親始死雞斯徒跣扱上衽交手哭惻怛之心痛疾之意
傷腎乾肝焦肺水漿不入口三日不舉火故鄰里為之
糜粥以飲食之夫悲哀在中故形變於外也痛疾在心
故口不甘味身不安美也(雞斯音笄纚扱初洽切衽而/鴆切怛都達切乾音干飲音)
(䕃食音似/夫音扶)
　(鄭氏曰親父母也雞斯當為笄纚親始死去冠二日/乃去笄纚括髮也徒猶空也上衽深衣之裳前腎在)
　(下肝在中肺在上舉三者之焦傷而心脾在其中矣/五家為鄰五鄰為里形變于外言人情之中外相應)
　(孔氏曰笄謂骨笄纚謂韜髮之繒去冠唯留笄纚也/徒跣無屨而空跣也衽者深衣前衽以號踊履踐為)
　(妨故扱之于帶交手哭者交手拊心而哭也肺上燥/故云焦肝近肺故云乾腎下潤故云傷舉此三者五)
　(藏俱傷可知也哀痛之甚情不在食故不舉火旁親/以下食不可廢故鄰里為之糜粥糜厚而粥薄薄者)
　(以飲之厚者以食之澄曰此一莭言初死至斂三日/以前之哀夫悲哀以下緫結上意形變于外即上所)
　(謂笄纚徒跣扱衽交手也口不甘味即/上所謂水漿不入口三日不舉火也)
三日而斂在床曰尸在棺曰柩動尸舉柩哭踊無數惻
怛之心痛疾之意悲哀志懣氣盛故袒而踊之所以動
體安心下氣也婦人不宜袒故發胷擊心爵踊殷殷田
田如壊墻然悲哀痛疾之至也(懣音滿又音悶/殷音隱壊音怪)
　(鄭氏曰故袒而踊之言聖人制法故使之然也爵踊/足不絶地澄曰此一莭言既斂至𦵏三日以後之哀)
　(動尸謂初死至斂時舉柩謂啓殯至𦵏時動親之尸/舉親之柩孝子哀甚故哭踊無數懣與悶同心煩欎)
　(也氣盛氣滿塞也袒而踊以運動其身體體動則庻/幾可以安静其心使不煩鬰降下其氣使不滿塞也)
　(婦人以發胷擊心代男子之袒男踊如人之跳足起/而髙女踊如爵之跳足不離地殷殷與詩殷其雷之)
　(殷不同音而同義田田與孟子塡然鼔之之填字不/同而義同皆謂牆崩倒之聲也孔氏曰如壊牆然言)
　(将欲崩/倒也)
故曰辟踊哭泣哀以送之送形而徃迎精而反也其徃
送也望望然汲汲然如有追而弗及也其反哭也皇皇
然若有求而弗得也故其徃送也如慕其反也如疑(辟/婢)
(亦切又/蒲亦切)
　(方氏曰形者成之終精者生之始送之而往所以慎/終迎之而反則念始之者也鄭氏曰辟拊心也哀以)
　(送之謂𦵏時也迎其精神而反謂反哭及日中而虞/也望望瞻望之貌慕者以其親之在前疑者不知神)
　(之来否孔氏曰汲汲促急之情皇皇意傍徨也如慕/如孺子之啼慕于母疑如人之有疑山隂陸氏曰望)
　(望汲汲猶有所向特有所/不逮爾皇皇無所向也)
求而無所得之也入門而弗見也上堂又弗見也入室
又弗見也亡矣䘮矣不可復見己矣故哭泣辟踊盡哀
而止矣(䘮去聲復/符又切)
　(鄭氏曰說反哭之義孔氏曰䘮亦亡也重言之者丁/寧之也若人之逃不復来也以其不可復見故反哭)
　(哭之時哭泣辟踊/盡哀而休止也)
心悵焉愴焉惚焉愾焉心絶志悲而已矣祭之宗廟以
鬼饗之徼幸復反也(悵𠡠亮切愴初/亮切愾音慨)
　(鄭氏曰說虞之義澄曰心悵恨愴悽恍惚嘆愾皆失/志無可奈何之貌知其不可復見心已絶望但志愈)
　(悲哀而已于是虞祭以安之孔氏曰明反哭之後虞/祭之時也虞祭于殯宫神之所在故稱宗廟以鬼饗)
　(之尊而禮之冀/其神魂復反也)
成壙而歸不敢入處室居於倚廬哀親之在外也寢苫
枕塊哀親之在土也(苫始沾切枕之/䕃切塊苦怪切)
　(鄭氏曰言親在外在土孝子不忍反室自安也方氏/曰哀親之在外故不忍居于内哀親之在土故不忍)
　(寢于床孔氏曰明𦵏後猶居倚廬寢苫枕塊不敢入/室處也山隂陸氏曰成壙而歸猶如此于是為至矣)
故哭泣無時服勤三年思慕之心孝子之志也人情之
實也
　(鄭氏曰勤謂憂勞孔氏曰此明終䘮思慕之/心也言非詐偽為之是人情悲慕之實也)
　　　右記䘮禮悲痛思慕之義
或問曰死三日而后斂者何也曰孝子親死悲哀志懣
故匍匐而哭之若將復生然安可得奪而斂之也故曰
三日而后斂者以俟其生也三日而不生亦不生矣孝
子之心亦益衰矣家室之計衣服之具亦可以成矣親
戚之逺者亦可以至矣是故聖人為之斷决以三日為
之禮制也(匍音蒲匐蒲北切復扶又切上為/之去聲下為之平聲斷丁亂切)
　(鄭氏曰問者怪其遲也匍匐猶顛蹷或作扶服孔氏/曰三日斂者以士言之則大斂也大夫以上則小斂)
　(也方氏曰始死未忍斂之者孝子之心存乎仁也三/日而必斂之者聖人之禮制以義也山隂陸氏曰言)
　(至情難奪雖聖人猶疑焉/為之斷决而後能為之)
或問曰冠者不肉袒何也曰冠至尊也不居肉袒之體
也故為之免以代之也然則秃者不免傴者不袒跛者
不踊非不悲也身有錮疾不可以備禮也故曰喪禮唯
哀為主矣女子哭泣悲哀擊胷傷心男子哭泣悲哀稽
顙觸地無容哀之至也(冠平聲免音問秃吐禄切傴於/縷切跛彼我切錮音故稽音啓)
　(鄭氏曰問者怪冠衣之相為也身無飾者不敢冠冠/為䙝尊服肉袒則著免免狀似冠而廣一寸將踊先)
　(袒將袒先免秃者傴者跛者此三疾俱不踊不袒不/免顧所以否者各為一爾擊胷傷心稽顙觸地不踊)
　(者若此而可孔氏曰心既悲哀肉袒形䙝故不可䙝/其尊服而冠也若有吉事而内心肅敬則雖袒而著)
　(冠故郊特牲云君袒而割牲方氏曰露肉體而袒衣/故謂之袒冠則在首之上服至尊也免雖在首而非)
　(冠焉故以之代冠秃則頂無釋故不免免則頂露矣/傴則形不伸故不袒袒則形䙝矣跛則足不正故不)
　(踊踊則足勞矣/此皆禮之權也)
或問曰免者以何為也曰不冠者之所服也禮曰童子
不緦唯當室緦緦者其免也當室則免而杖矣(為云/偽切)
　(鄭氏曰問者怪本所為施也不冠者猶未冠也當室/謂無父兄而主家者也童子不杖不杖者不免當室)
　(則杖而免免冠之細别以次成人也緦者其免免乃/有緦服也孔氏曰不冠謂未冠童子童子不緦此䘮)
　(服正經之文言不為族人著緦服也唯當室之童乃/為族人著緦服緦者其免也言童子當室為父母著)
　(免乃有族人緦服所以有緦服者由有免故也當室/則免而杖又明童子得免所由以其孤兒當室則得)
　(免而杖得為族人著緦也免是冠之流例方氏曰不/緫則不杖不杖則不免此童子之正也當室者雖童)
　(子亦緦緦則免而杖矣童子以幼故不服族/人之緦至當室雖未冠亦責以成人之備禮)
或問曰杖者何也曰竹桐一也故為父苴杖苴杖竹也
為母削杖削杖桐也(為云偽切/苴子餘切)
　(鄭氏曰問者怪其義各異也竹桐一也言所以杖者/義一也顧所用異爾孔氏曰父是尊極故苴惡之物)
　(以為杖自然苴惡之色唯有竹也母屈于父故用削/杖雖削情同于父桐是同父之義故不用餘木也或)
　(云竹節在外外陽之象故為父杖竹/桐節在内内隂之類故為母杖桐)
或問曰杖者以何為也曰孝子䘮親哭泣無數服勤三
年身病體羸以杖扶病也則父在不敢杖矣尊者在故
也堂上不杖辟尊者之處也堂上不趨示不遽也此孝
子之志也人情之實也禮義之經也非從天降也非從
地出也人情而已矣(䘮親如字羸力/垂切辟音避)
　(鄭氏曰問者怪所為施也以杖扶病言得杖乃能起/也父在不杖謂為母䘮也尊者在不杖辟尊者之處)
　(有事不趨皆為其感動使之憂慼也孔氏曰所以為/母堂上不敢杖者以堂上是父之所在也為母所以)
　(堂上不為䘮趨者示父以閒暇不促遽也若堂上而/趨則感動父情使憂戚也故不杖不趨冀不悲哀于)
　(父也此孝子之志意人情之實事方氏曰父在謂母/䘮之時當父在之處也不杖則不敢以杖病之具感)
　(尊者之情也堂上不趨非止䘮禮示不遽者特以䘮/爾夫事莫遽于䘮而示不遽者以其近尊者之處不)
　(欲以䘮容感之故特示其閒暇也山隂陸氏曰孝子/䘮親哭泣無数無時無朝夕也無数無三哭五哭也)
　(父在不敢杖尊者在故也此非故隆父殺母是人情/之實禮義之經也野人曰父母何算焉隆母如父是)
　(之謂野澄曰按上章之結語曰孝子之志也人情之/實也此章重以上章之二句結之而又増禮義之經)
　(也以下四/句盡其義)
　　　右記䘮禮斂袒免杖之義
　
　
　
　
　
　
　
　
　禮記纂言卷十八
欽定四庫全書
　禮記纂言卷十九　　　　　元　吳澄　撰
　　三年問
　　(此篇専問父母喪所以三/年之義故以三年問名篇)
三年之喪何也
　(孔氏曰記者欲釋三/年之義故假設其問)
曰稱情而立文因以飾羣别親疏貴賤之節而弗可損
益也故曰無易之道也(稱尺證切别彼/列切易音亦)
　(鄭氏曰稱情而立文稱人情輕重而制其禮也羣謂/親之黨無易猶不易也孔氏曰飾謂表章羣謂五服)
　(之親因此三年之喪差降各表其親黨别親疏貴賤/之節者親謂大功以上疏謂小功以下貴謂天子諸)
　(侯絶期卿大夫降期以下賤謂士庶人服族其節分/明不可損益故曰者引舊語成文無不也各有差品)
　(其道不可改易澄曰曰者設為答辭也問者專問三/年之義而答者因其問三年并及期九月五月三月)
　(諸服輕重之差情謂哀情文謂禮文羣謂服五服之/衆人言喪之五服各稱哀情之輕重而立隆殺之禮)
　(文也其禮文之或隆或殺因以表飾五服衆人哀戚/輕重之情而分别所為服者之或輕或重與夫服䘮)
　(者或貴而有絶有降或賤而無降各有品等之節也/其親而服重或賤而無降者不可損之而減輕其疏)
　(而服輕或貴而有絶有降者不可益之而加重/也其弗可輕重者乃一定無可改易之道理也)
創鉅者其日久痛甚者其愈遲三年者稱情而立文所
以為至痛極也斬衰苴杖居倚廬食粥寢苫枕塊所以
為至痛飾也
　(孔氏曰鉅大也愈差也創小則易差創大則難愈故/其日久也賢者喪親猶鉅創之痛既甚故其差亦遲)
　(既痛甚差遲故稱其痛情而立三年之文以表其為/至痛之極澄曰三年之文斬其衰苴其杖居則在倚)
　(廬所食者粥所寢者苫所枕者塊此皆三年喪之外/文所以文内情至痛之表飾也此一節乃是正答重)
　(喪三年之義痛甚者其愈遲釋上創鉅者/其日久一句痛甚釋創鉅愈遲釋日久也)
三年之喪二十五月而畢哀痛未盡思慕未忘然而服
以是斷之者豈不送死有已復生有節也哉(斷丁亂切/復音伏)
　(孔氏曰賢人君子於此二十五月之時内心之悲哀/摧痛猶未能盡憂思悲慕猶未能忘而聖人裁之止)
　(限二十五月其喪服之外文以是斷割者豈不是送/死之情須有已止復生之禮須有限節也哉復生謂)
　(復吉常之禮鄭氏曰復生除喪反生者之事也澄曰/前一節正答重喪之所以三年此一節又言重喪雖)
　(名三年實則二十五月也葢二十四月則兩期矣其/第二十五月者第三年之月也大祥後除練服去絰)
　(杖則喪服畢矣其喪後所服至二十七月禫祭畢而/除者此非喪之正服也故喪之正服止於二十五月)
　(而/已)
凡生天地之間者有血氣之屬必有知有知之屬莫不
知愛其類今是大鳥獸則失喪其羣匹越月踰時焉則
必反廵過其故鄉翔回焉鳴號焉蹢䠱焉踟蹰焉然後
乃能去之小者至於燕雀猶有啁噍之頃焉然後乃能
去之故有血氣之屬者莫知於人故人於其親也至死
不窮(失喪去聲號音豪蹢直亦切䠱直録切踟音馳/蹰音厨啁張畱切噍子留切頃屈穎切知音智)
　(孔氏曰天地之間血氣之類皆有所知至於鳥獸大/小各能思其種類况在於人鄭氏曰匹偶也言燕雀)
　(之恩不如大鳥獸大鳥獸不如人含血氣之類人最/有知而恩深也於其五服之親念之至死無止已澄)
　(曰翔回鳴號謂鳥蹢䠱踟蹰謂獸鳴號者悲傷發於/聲蹢䠱者悲傷見於行鳴號之先而翔回蹢䠱之後)
　(而踟蹰皆謂遲畱將去不忍去也啁噍小鳥聲其聲/羣沸迫急失其常度也頃者言斯須而不能久大鳥)
　(獸則越月踰時反廵過其初死之處久之乃能去則/不止如燕雀啁噍之頃者矣人之於親則至死而其)
　(情無窮已則又不止如大/鳥獸之久之乃能去者矣)
將由夫患邪滛之人與則彼朝死而夕忘之然而從之
則是曽鳥獸之不若也夫焉能相與羣居而不亂乎將
由夫修飾之君子與則三年之喪二十五月而畢若駟
之過隙然而遂之則是無窮也故先王焉為之立中制
節壹使足以成文理則釋之矣(夫音扶與音餘焉/於䖍切為云偽切)
　(患猶病也患邪滛謂有邪僻滛溺之病從之謂徇其/情而順從之亂謂鳥獸羣居者其尊卑長幼無序雌)
　(雄牝牡無别也修飾謂完修整飾其身行遂之謂徇/其情俾之得遂也不肖者之情薄故其親朝死而夕)
　(已忘之若從其情而不以禮勉其不及則親死不哀/不如鳥獸於死者如此則其於生者安能保其不如)
　(鳥獸之亂乎賢者之情厚視二十五月之久如駒過/隙之速若遂其情而不以禮抑其過則哀親之情無)
　(窮己之時也故先王於賢不肖之過不及而為之立/中使不可不及亦不可過制為喪服年月之限節但)
　(使足以成完儀文義理則除釋其服矣若更過此節/則不肖有所不勝更不及此節則賢者有所不滿也)
　(鄭氏曰邪滛之人謂惡人薄於恩死則忘之其相與/聚處必失禮也遂之謂不時除也立中制節謂服之)
　(年月也釋猶除去也孔氏曰小人之人曽鳥獸不若/君子於三年之喪若駟之過隙駟謂駟馬隙謂空隙)
　(駟馬駿疾空隙狹小以駿疾而過狹小言急速之甚/君子小人不同先王為之立中人之制以為年月限)
　(節壹謂齊同三年一閏天道小成子生三年免於父/母之懐故服以三年君子小人皆齊同使足以成文)
　(章義/理也)
然則何以至期也曰至親以期斷是何也曰天地則已
易矣四時則已變矣其在天地之中者莫不更始焉以
是象之也
　(鄭氏曰言三年之義如此則何以有降至於期也期/者謂為人後者父在為母也至親以期斷言服之正)
　(雖至親皆期而除也又問服斷於期之義言法天地/變易可以期也孔氏曰天地之中莫不更始言動植)
　(之物無不於前事之終更為今事之始以人事象天/地故期年也父母本三年何以至期者問其一期應)
　(除之義故答曰至親以期斷是明一期可除之節故/禮期而練男子除絰婦人除帶下文云加隆故至三)
　(年記者不據為人後及父/在為母期鄭釋恐未盡)
然則何以三年也曰加隆焉爾也焉使倍之故再期也
由九月以下何也曰焉使弗及也故三年以為隆緦小
功以為殺期九月以為間上取象於天下取法於地中
取則於人人之所以羣居和壹之理盡矣(焉使如字殺/所界切間如)
(字夫/音扶)
　(鄭氏曰法此變易可以期何以乃三年為也言於父/母加隆其恩使倍期也焉猶然也焉使弗及言使其)
　(恩不若父母也取象於天地謂法其變易自三年以/至緦皆嵗時之數言既象天地又足以盡人聚居純)
　(厚之恩也孔氏曰九月者使恩隆不及於期五月不/及九月三月不及五月轉相不及也三年以為隆謂)
　(恩愛隆重緦小功以為殺謂情理殺薄期九月以為/間是隆殺之間也天地之氣三年一閏是三年取象)
　(於一閏天地一期物終是一期取象於一周九月象/陽數又象三時而物成也五月象五行三月象天地)
　(一時而氣變此五服之節皆取法天地也子生三年/免於父母之懐故服三年人之一嵗情意變改故服)
　(一期九月五月三月亦逐人情而減殺是中取則於/人也既法天地與人三才並備故能調和羣衆聚居)
　(和諧專一義理盡備矣山隂陸氏曰焉/是也春秋傳晉鄭焉依國語焉作是)
故三年之喪人道之至文者也夫是之謂至隆是百王
之所同古今之所壹也未有知其所由來者也孔子曰
子生三年然後免於父母之懐夫三年之喪天下之逹
喪也
　(鄭氏曰言三年之喪喪禮之最盛也不知其所由來/喻此三年之喪前世行之久矣逹謂自天子至於庶)
　(人孔氏曰三年之喪於人道之中至盛之文理人恩/之至極隆厚也案易繫辭云古喪期無數書云如喪)
　(考妣三載此云不知所由/來者不知定在何時也)
　　　右記喪服年月隆殺之義
　
　
　
　
　
　
　
　禮記纂言卷十九
欽定四庫全書
　禮記纂言卷十九　　　　　元　吳澄　撰
　　三年問
　　(此篇専問父母喪所以三/年之義故以三年問名篇)
三年之喪何也
　(孔氏曰記者欲釋三/年之義故假設其問)
曰稱情而立文因以飾羣别親疏貴賤之節而弗可損
益也故曰無易之道也(稱尺證切别彼/列切易音亦)
　(鄭氏曰稱情而立文稱人情輕重而制其禮也羣謂/親之黨無易猶不易也孔氏曰飾謂表章羣謂五服)
　(之親因此三年之喪差降各表其親黨别親疏貴賤/之節者親謂大功以上疏謂小功以下貴謂天子諸)
　(侯絶期卿大夫降期以下賤謂士庶人服族其節分/明不可損益故曰者引舊語成文無不也各有差品)
　(其道不可改易澄曰曰者設為答辭也問者專問三/年之義而答者因其問三年并及期九月五月三月)
　(諸服輕重之差情謂哀情文謂禮文羣謂服五服之/衆人言喪之五服各稱哀情之輕重而立隆殺之禮)
　(文也其禮文之或隆或殺因以表飾五服衆人哀戚/輕重之情而分别所為服者之或輕或重與夫服䘮)
　(者或貴而有絶有降或賤而無降各有品等之節也/其親而服重或賤而無降者不可損之而減輕其疏)
　(而服輕或貴而有絶有降者不可益之而加重/也其弗可輕重者乃一定無可改易之道理也)
創鉅者其日久痛甚者其愈遲三年者稱情而立文所
以為至痛極也斬衰苴杖居倚廬食粥寢苫枕塊所以
為至痛飾也
　(孔氏曰鉅大也愈差也創小則易差創大則難愈故/其日久也賢者喪親猶鉅創之痛既甚故其差亦遲)
　(既痛甚差遲故稱其痛情而立三年之文以表其為/至痛之極澄曰三年之文斬其衰苴其杖居則在倚)
　(廬所食者粥所寢者苫所枕者塊此皆三年喪之外/文所以文内情至痛之表飾也此一節乃是正答重)
　(喪三年之義痛甚者其愈遲釋上創鉅者/其日久一句痛甚釋創鉅愈遲釋日久也)
三年之喪二十五月而畢哀痛未盡思慕未忘然而服
以是斷之者豈不送死有已復生有節也哉(斷丁亂切/復音伏)
　(孔氏曰賢人君子於此二十五月之時内心之悲哀/摧痛猶未能盡憂思悲慕猶未能忘而聖人裁之止)
　(限二十五月其喪服之外文以是斷割者豈不是送/死之情須有已止復生之禮須有限節也哉復生謂)
　(復吉常之禮鄭氏曰復生除喪反生者之事也澄曰/前一節正答重喪之所以三年此一節又言重喪雖)
　(名三年實則二十五月也葢二十四月則兩期矣其/第二十五月者第三年之月也大祥後除練服去絰)
　(杖則喪服畢矣其喪後所服至二十七月禫祭畢而/除者此非喪之正服也故喪之正服止於二十五月)
　(而/已)
凡生天地之間者有血氣之屬必有知有知之屬莫不
知愛其類今是大鳥獸則失喪其羣匹越月踰時焉則
必反廵過其故鄉翔回焉鳴號焉蹢䠱焉踟蹰焉然後
乃能去之小者至於燕雀猶有啁噍之頃焉然後乃能
去之故有血氣之屬者莫知於人故人於其親也至死
不窮(失喪去聲號音豪蹢直亦切䠱直録切踟音馳/蹰音厨啁張畱切噍子留切頃屈穎切知音智)
　(孔氏曰天地之間血氣之類皆有所知至於鳥獸大/小各能思其種類况在於人鄭氏曰匹偶也言燕雀)
　(之恩不如大鳥獸大鳥獸不如人含血氣之類人最/有知而恩深也於其五服之親念之至死無止已澄)
　(曰翔回鳴號謂鳥蹢䠱踟蹰謂獸鳴號者悲傷發於/聲蹢䠱者悲傷見於行鳴號之先而翔回蹢䠱之後)
　(而踟蹰皆謂遲畱將去不忍去也啁噍小鳥聲其聲/羣沸迫急失其常度也頃者言斯須而不能久大鳥)
　(獸則越月踰時反廵過其初死之處久之乃能去則/不止如燕雀啁噍之頃者矣人之於親則至死而其)
　(情無窮已則又不止如大/鳥獸之久之乃能去者矣)
將由夫患邪滛之人與則彼朝死而夕忘之然而從之
則是曽鳥獸之不若也夫焉能相與羣居而不亂乎將
由夫修飾之君子與則三年之喪二十五月而畢若駟
之過隙然而遂之則是無窮也故先王焉為之立中制
節壹使足以成文理則釋之矣(夫音扶與音餘焉/於䖍切為云偽切)
　(患猶病也患邪滛謂有邪僻滛溺之病從之謂徇其/情而順從之亂謂鳥獸羣居者其尊卑長幼無序雌)
　(雄牝牡無别也修飾謂完修整飾其身行遂之謂徇/其情俾之得遂也不肖者之情薄故其親朝死而夕)
　(已忘之若從其情而不以禮勉其不及則親死不哀/不如鳥獸於死者如此則其於生者安能保其不如)
　(鳥獸之亂乎賢者之情厚視二十五月之久如駒過/隙之速若遂其情而不以禮抑其過則哀親之情無)
　(窮己之時也故先王於賢不肖之過不及而為之立/中使不可不及亦不可過制為喪服年月之限節但)
　(使足以成完儀文義理則除釋其服矣若更過此節/則不肖有所不勝更不及此節則賢者有所不滿也)
　(鄭氏曰邪滛之人謂惡人薄於恩死則忘之其相與/聚處必失禮也遂之謂不時除也立中制節謂服之)
　(年月也釋猶除去也孔氏曰小人之人曽鳥獸不若/君子於三年之喪若駟之過隙駟謂駟馬隙謂空隙)
　(駟馬駿疾空隙狹小以駿疾而過狹小言急速之甚/君子小人不同先王為之立中人之制以為年月限)
　(節壹謂齊同三年一閏天道小成子生三年免於父/母之懐故服以三年君子小人皆齊同使足以成文)
　(章義/理也)
然則何以至期也曰至親以期斷是何也曰天地則已
易矣四時則已變矣其在天地之中者莫不更始焉以
是象之也
　(鄭氏曰言三年之義如此則何以有降至於期也期/者謂為人後者父在為母也至親以期斷言服之正)
　(雖至親皆期而除也又問服斷於期之義言法天地/變易可以期也孔氏曰天地之中莫不更始言動植)
　(之物無不於前事之終更為今事之始以人事象天/地故期年也父母本三年何以至期者問其一期應)
　(除之義故答曰至親以期斷是明一期可除之節故/禮期而練男子除絰婦人除帶下文云加隆故至三)
　(年記者不據為人後及父/在為母期鄭釋恐未盡)
然則何以三年也曰加隆焉爾也焉使倍之故再期也
由九月以下何也曰焉使弗及也故三年以為隆緦小
功以為殺期九月以為間上取象於天下取法於地中
取則於人人之所以羣居和壹之理盡矣(焉使如字殺/所界切間如)
(字夫/音扶)
　(鄭氏曰法此變易可以期何以乃三年為也言於父/母加隆其恩使倍期也焉猶然也焉使弗及言使其)
　(恩不若父母也取象於天地謂法其變易自三年以/至緦皆嵗時之數言既象天地又足以盡人聚居純)
　(厚之恩也孔氏曰九月者使恩隆不及於期五月不/及九月三月不及五月轉相不及也三年以為隆謂)
　(恩愛隆重緦小功以為殺謂情理殺薄期九月以為/間是隆殺之間也天地之氣三年一閏是三年取象)
　(於一閏天地一期物終是一期取象於一周九月象/陽數又象三時而物成也五月象五行三月象天地)
　(一時而氣變此五服之節皆取法天地也子生三年/免於父母之懐故服三年人之一嵗情意變改故服)
　(一期九月五月三月亦逐人情而減殺是中取則於/人也既法天地與人三才並備故能調和羣衆聚居)
　(和諧專一義理盡備矣山隂陸氏曰焉/是也春秋傳晉鄭焉依國語焉作是)
故三年之喪人道之至文者也夫是之謂至隆是百王
之所同古今之所壹也未有知其所由來者也孔子曰
子生三年然後免於父母之懐夫三年之喪天下之逹
喪也
　(鄭氏曰言三年之喪喪禮之最盛也不知其所由來/喻此三年之喪前世行之久矣逹謂自天子至於庶)
　(人孔氏曰三年之喪於人道之中至盛之文理人恩/之至極隆厚也案易繫辭云古喪期無數書云如喪)
　(考妣三載此云不知所由/來者不知定在何時也)
　　　右記喪服年月隆殺之義
　
　
　
　
　
　
　
　禮記纂言卷十九
欽定四庫全書
　禮記纂言卷二十　　　　　元　吳澄　撰
　　喪服四制
　　(鄭氏曰記喪服之制/取於仁義禮知也)
凡禮之大體體天地法四時則隂陽順人情故謂之禮
訾之者是不知禮之所由生也夫禮吉凶異道不得相
干取之隂陽也喪有四制變而從宜取之四時也有恩
有理有節有權取之人情也恩者仁也理者義也節者
禮也權者知也仁義禮知人道具矣(訾音紫一音/咨知音智)
　(鄭氏曰禮之言體也故謂之禮言本有法則而生也/口毁曰訾吉禮凶禮異道謂衣服容貌及器物也取)
　(之四時謂其數也取之人情謂其制也孔氏曰夫禮/以下覆說前文禮法四時則隂陽順人情之事不覆)
　(說體天地者天地包四時隂陽人情無物不摠也異/道者言吉凶各不同也變而從宜者門内主恩若於)
　(門外變而行義尊卑禮制有恒以節為限或有事故/不能備禮則變而行權是皆變而從宜取諸人情也)
　(恩屬於仁理屬於義節屬於禮量事權宜非知不可/仁屬東方義屬西方禮屬南方知屬北方四時並備)
　(人道具矣廬陵胡氏曰禮之大體非聖人不足以知/之故訾之者是不知禮言隂陽四時人情而不言體)
　(天地者天地嚢括此三者也澄曰禮之大體體天地/者總其綱下三者分其目隂陽之氣四時之序即天)
　(地也人生天地之間其情與天地之情通故天地足/以該人情吉凶軍賓嘉五禮之内各備隂陽今但以)
　(吉禮為陽凶禮/為隂似太拘)
○其恩厚者其服重故為父斬衰三年以恩制者也(為/父)
(云偽切/下並同)
　(孔氏曰此明四制之中恩制也以父恩最深故特舉/父而言其實門内諸親之服皆是恩制鄭氏曰服莫)
　(重斬/衰也)
○門内之治恩掩義門外之治義㫁恩資於事父以事
君而敬同貴貴尊尊義之大者也故為君亦斬衰三年
以義制者也(㫁丁/亂切)
　(孔氏曰此明四制之中義制也門内之親恩情既多/掩蔵公義得行私恩若公羊傳云有三年之喪則君)
　(不呼其門是也門外謂朝廷之間既仕公朝當以公/義㫁絶私恩若曽子問父母之喪既卒哭金革之事)
　(無辟是也資於事父以事君而敬同者言操持事父/之道以事君則敬君之禮與父同貴貴謂大夫之臣)
　(事大夫為君者大夫始入尊境是貴也尊尊謂天子/諸侯之臣事天子諸侯為君者天子諸侯同為南面)
　(是尊也以義㫁恩門外如一雖復大夫與王侯有異/其臣敬君不殊故並云義之大者也為君亦斬衰三)
　(年以義制者亦同於父也鄭氏曰資猶操也/貴貴謂為大夫君也尊尊謂為天子諸侯也)
○三日而食三月而沐期而練毁不滅性不以死傷生
也喪不過三年苴衰不補墳墓不培祥之日鼓素琴告
民有終也以節制者也
　(孔氏曰此明四制之中節制也苴麻之衰雖破不補/一成邱陵之後不培益其土鄭氏曰食食粥也鼓素)
　(琴始存樂也藍田吕氏曰三日而殯未殯不食既殯/食粥納財朝暮皆一溢米三月而葬未葬不沐既葬)
　(將虞然後沐浴期而小祥既小祥然後練冠練衣葢/毁不可久久則滅性以死傷生不得伸其孝矣天性)
　(之恩非不重也嵗月之久則不可不除先王制禮必/立之中制故喪不過三年使賢者不敢盡不肖者不)
　(敢不勉苴麻之衰所以為至痛飾非求乎完且久故/服雖弊而不補葬之為言蔵也封之所以識非求乎)
　(髙大而終不夷故墳墓不培哀雖甚也已過則不可/不樂故既祥而後樂皆示至恩重哀亦不可以無終)
　(所以為之節也檀弓云祥而縞是月禫徙月樂自練/至祥漸而即吉則既祥可樂矣然又至於禫之徙月)
　(為樂不忍遽也此云祥之日鼓素琴告民有終除喪/乃可為樂未聞為樂以告喪之終仁人孝子之情疑)
　(不出乎此謂既祥而樂猶/可祥之日鼓素琴或未然)
○資於事父以事母而愛同天無二日土無二王國無
二君家無二尊以一治之也故父在為母齊衰期者見
無二尊也杖者何也爵也三日授子杖五日授大夫杖
七日授士杖或曰擔主或曰輔病婦人童子不杖不能
病也百官備百物具不言而事行者扶而起言而后事
行者杖而起身自執事而后行者面垢而已秃者不髽
傴者不袒跛者不踊老病不止酒肉凡此八者以權制
者也(見賢遍切擔是/豔切髽側加切)
　(孔氏曰此明四制之中權制也資於事父以事母而/愛同言操持事父之道以事母恩愛雖同而服則有)
　(異家無二尊故也杖本為爵者設故云爵也三日五/日七日歴叙其爵之人也擔主謂無爵而杖者擔假)
　(也尊其為主假之以杖也輔病謂非主而权者庶子/以下雖非適子皆杖為輔其病故也杖既扶病婦人)
　(童子何以不杖為其不能病也婦人謂未成人之婦/人童子謂幼少之男子王侯委任百官不假自言而)
　(事得行故許子病深雖有杖亦不能起又須人扶也/大夫士既無百官喪事須己言而后行故不許極病)
　(所以杖而起庶人無人可使不許病故有杖不用面/有塵垢之容而已子於父母貴賤情同而病不得一)
　(故為權制髽者婦人之大紒重喪辮麻繞髮秃者無/髮故不髽男子秃亦不免也袒者露膊傴者可憎故)
　(不露也跛人脚蹇故不跳躍老及病身已羸瘠又使/備禮不食滋味必致滅性故酒肉養之夫喪禮宜備)
　(今有此八條不可強逼故聖人權宜制也八者庾氏/云父存為母一也扶而起二也杖而起三也面垢四)
　(也秃五傴六跛七老病八藍田吕氏曰先王制禮不/遂其所不得伸父在為母齊衰期是也不施於所不)
　(必用婦人童子不杖是也不責其所不能給身自執/事面垢是也不必其所不能行秃者不髽傴者不袒)
　(之類是也所謂凡此八者父在為母齊衰期一婦人/童子不杖二杖而起三面垢四秃者不髽五傴者不)
　(袒六跛者不踊七老病不止酒肉八先儒以為母期/屬前章父在為母朞正以權制而屬前章非也庾氏)
　(取父存為母為一而不數婦人童子不杖之科亦非/也夫扶而起乃喪禮之當然貴者盡之賤者有所不)
　(得遂故有杖而起者而面垢者葢以權制也若扶而/起則禮之正非權也鄭氏曰五曰七日授杖謂為君)
　(喪也扶而起謂天子諸侯杖而起謂大夫士面垢而/已謂庶人澄曰正禮為母齊衰三年父在不二尊則)
　(降而朞男女皆當杖婦人童子不能病則不杖子為/父母皆當病甚若大夫士若庶民則不能如天子諸)
　(侯之得遂喪禮皆當髽當袒當踊當止酒肉有四病/者則不能此皆權制八者之目鄭說非庚勝於鄭呂)
　(又勝於庚擔鄭讀式簟切訓為假吕讀都含切/訓負荷疑皆未是其義想與贍通謂優之也)
○始死三日不怠三月不解期悲哀三年憂恩之殺也
聖人因殺以制節此喪之所以三年賢者不得過不肖
者不得不及此喪之中庸也王者之所常行也書曰髙
宗諒闇三年不言善之也王者莫不行此禮何以獨善
之也曰髙宗者武丁武丁者殷之賢王也繼世即位而
慈良於喪當此之時殷衰而復興禮廢而復起故善之
善之故載之書中而髙之故謂之髙宗(解佳買切殺色/界切諒闇音梁)
(䳺復扶/又切)
　(此一節明喪三年之義鄭氏曰不怠哭不絶聲也不/解不解衣而居不倦息也諒古作梁楣謂之梁闇讀)
　(如鶉䳺之䳺闇謂廬也廬有梁者所謂柱楣也孔氏/曰期悲哀謂期之間朝夕恒哭三年憂者謂不復朝)
　(夕哭但憂戚而已藍田吕氏曰三日不怠三月不解/期悲哀三年憂此以日月之久近而有哀戚之殺也)
　(始死哭不絶聲水漿不入口者三日此三日不怠也/未葬哭無時居倚廬寢不絶絰帶此三月不解者也)
　(既虞卒哭唯朝夕哭此期悲哀者也既練不朝夕哭/哭無時謂哀至則哭此三年憂者也君子之居喪期)
　(合乎中有如是之隆殺聖人因隆殺而致其禮禮者/所以教民之中故三年之喪賢者不得過不肖者不)
　(敢不勉也三年之喪自天子達於庶人書獨稱髙宗/者先王之禮墜王者之貴有不能行髙宗以善喪聞)
　(而廢禮所由興故善之也/慈良於喪善喪之謂也)
○三年之喪君不言書云髙宗諒闇三年不言此之謂
也然而曰言不文者謂臣下也禮斬衰之喪唯而不對
齊衰之喪對而不言大功之喪言而不議緦小功之喪
議而不及樂
　(此一節明三年喪不言之義鄭氏曰言不文者謂喪/事辨不所當共也孝經説云言不文者指士民也唯)
　(而不對侑者為之應爾言謂先發口也此謂與賔客/也孔氏曰唯而不對但稱唯而已不對其所問之事)
　(侑者為之對不旁及也對而不言對其所問之事不/餘言也言而不議但言說他事不與人議論相問答)
　(也藍田吕氏曰不言而後事行此人君之喪禮故髙/宗三年不言也言而後事行者杖而起故言不文此)
　(士大夫之喪禮也所謂斬衰之喪唯而不對齊衰之/喪對而不言非人君而亦不言者謂與賔客接也若)
　(治喪之事則亦言而後行事也唯而不對相者代之/對也對而不言應之而不倡也言而不議無往反酬)
　(問也議而不及樂有往反酬問而不及樂事也此因/論三年不言與言不文而及之也故備引五服言語)
　(之/節)
○父母之喪衰冠繩纓菅屨三日而食粥三月而沐期
十三月而練冠三年而祥比終兹三節者仁者可以觀
其愛焉知者可以觀其理焉强者可以觀其志焉禮以
治之義以正之孝子弟弟貞婦皆可得而察焉(菅音姦/比必利)
(切知/音智)
　(此一節總論喪有三大節鄭氏曰仁有恩者也理義/也察猶知也孔氏曰三節者初喪至沐一也十三月)
　(練二也三年祥三也仁者居喪可以觀其愛親知者/居喪則合道理强者居喪則能守志節用禮以治喪)
　(事用義以正喪禮則是孝子弟弟貞婦也藍田吕氏/曰父母之喪其大變有三始死至于三月一也十三)
　(月而練二也三年而祥三也莫不執喪也善於此者/難莫不善其始也善於終者難故終兹三節以善喪)
　(稱者則孝子弟弟貞婦可得而知也惻怛痛疾悲痛/志懣非仁者之愛則不能也然哭踊無節喪期無數)
　(服不别精粗位不别賔主乃野人夷狄直情徑行者/其知不足道也哀之發於容體發於聲音發於言語)
　(發於飲食發於居處發於衣服輕重有等變除有節/至于襲含歛殯之具賔客弔哭之文無所不中於禮)
　(非知者之明於理則不能也然有其文矣實不足以/稱之有其始矣力不足以終之其強不足道也喪事)
　(不敢不勉此強有志者之所能也故古之善觀人者/察其言動之所趨騐其行事之所久而知其人哭死)
　(而哀非為生者則其仁可知矣生事之以禮死葬之/以禮祭之以禮則其知可知矣先王制禮不敢不及)
　(則其强可知矣故君子之觀人常於此而得之澄曰/篇首論喪之四制既以仁義禮知言之矣篇末論喪)
　(之三節又復以禮義仁知言而加之以强葢强者所/以終之也強以終之則有禮義仁知之實所謂信也)
　(篇首四者則分而言之如天地之四時篇末五者則/就人而言禮義者聖人所以立教之道仁知强者君)
　(子所以修道之徳於喪之禮能篤於愛者仁也於喪/之義能明其理者知也始終此仁知不易其志者强)
　(也强即中庸三達徳之勇有是三者之徳然後能行/禮以治喪事知義以正喪禮而可知其為孝子弟弟)
　(貞婦也善喪其父謂之孝善喪其兄謂之弟善喪其/夫謂之貞然此本只是言孝子於父母之喪如此而)
　(末句乃兼言弟弟貞婦者葢能為人子則能為人弟/弟之所以盡禮義於兄者以兄乃吾父之正體而傳)
　(重者也哀其兄所以哀其父也能為人婦者亦以能/為人子者推之葢婦之天其夫猶子之天其父也)
　　　右記喪服恩禮節權之義凡八節
　
　
　
　
　
　禮記纂言卷二十
欽定四庫全書
　禮記纂言卷二十　　　　　元　吳澄　撰
　　喪服四制
　　(鄭氏曰記喪服之制/取於仁義禮知也)
凡禮之大體體天地法四時則隂陽順人情故謂之禮
訾之者是不知禮之所由生也夫禮吉凶異道不得相
干取之隂陽也喪有四制變而從宜取之四時也有恩
有理有節有權取之人情也恩者仁也理者義也節者
禮也權者知也仁義禮知人道具矣(訾音紫一音/咨知音智)
　(鄭氏曰禮之言體也故謂之禮言本有法則而生也/口毁曰訾吉禮凶禮異道謂衣服容貌及器物也取)
　(之四時謂其數也取之人情謂其制也孔氏曰夫禮/以下覆說前文禮法四時則隂陽順人情之事不覆)
　(說體天地者天地包四時隂陽人情無物不摠也異/道者言吉凶各不同也變而從宜者門内主恩若於)
　(門外變而行義尊卑禮制有恒以節為限或有事故/不能備禮則變而行權是皆變而從宜取諸人情也)
　(恩屬於仁理屬於義節屬於禮量事權宜非知不可/仁屬東方義屬西方禮屬南方知屬北方四時並備)
　(人道具矣廬陵胡氏曰禮之大體非聖人不足以知/之故訾之者是不知禮言隂陽四時人情而不言體)
　(天地者天地嚢括此三者也澄曰禮之大體體天地/者總其綱下三者分其目隂陽之氣四時之序即天)
　(地也人生天地之間其情與天地之情通故天地足/以該人情吉凶軍賓嘉五禮之内各備隂陽今但以)
　(吉禮為陽凶禮/為隂似太拘)
○其恩厚者其服重故為父斬衰三年以恩制者也(為/父)
(云偽切/下並同)
　(孔氏曰此明四制之中恩制也以父恩最深故特舉/父而言其實門内諸親之服皆是恩制鄭氏曰服莫)
　(重斬/衰也)
○門内之治恩掩義門外之治義㫁恩資於事父以事
君而敬同貴貴尊尊義之大者也故為君亦斬衰三年
以義制者也(㫁丁/亂切)
　(孔氏曰此明四制之中義制也門内之親恩情既多/掩蔵公義得行私恩若公羊傳云有三年之喪則君)
　(不呼其門是也門外謂朝廷之間既仕公朝當以公/義㫁絶私恩若曽子問父母之喪既卒哭金革之事)
　(無辟是也資於事父以事君而敬同者言操持事父/之道以事君則敬君之禮與父同貴貴謂大夫之臣)
　(事大夫為君者大夫始入尊境是貴也尊尊謂天子/諸侯之臣事天子諸侯為君者天子諸侯同為南面)
　(是尊也以義㫁恩門外如一雖復大夫與王侯有異/其臣敬君不殊故並云義之大者也為君亦斬衰三)
　(年以義制者亦同於父也鄭氏曰資猶操也/貴貴謂為大夫君也尊尊謂為天子諸侯也)
○三日而食三月而沐期而練毁不滅性不以死傷生
也喪不過三年苴衰不補墳墓不培祥之日鼓素琴告
民有終也以節制者也
　(孔氏曰此明四制之中節制也苴麻之衰雖破不補/一成邱陵之後不培益其土鄭氏曰食食粥也鼓素)
　(琴始存樂也藍田吕氏曰三日而殯未殯不食既殯/食粥納財朝暮皆一溢米三月而葬未葬不沐既葬)
　(將虞然後沐浴期而小祥既小祥然後練冠練衣葢/毁不可久久則滅性以死傷生不得伸其孝矣天性)
　(之恩非不重也嵗月之久則不可不除先王制禮必/立之中制故喪不過三年使賢者不敢盡不肖者不)
　(敢不勉苴麻之衰所以為至痛飾非求乎完且久故/服雖弊而不補葬之為言蔵也封之所以識非求乎)
　(髙大而終不夷故墳墓不培哀雖甚也已過則不可/不樂故既祥而後樂皆示至恩重哀亦不可以無終)
　(所以為之節也檀弓云祥而縞是月禫徙月樂自練/至祥漸而即吉則既祥可樂矣然又至於禫之徙月)
　(為樂不忍遽也此云祥之日鼓素琴告民有終除喪/乃可為樂未聞為樂以告喪之終仁人孝子之情疑)
　(不出乎此謂既祥而樂猶/可祥之日鼓素琴或未然)
○資於事父以事母而愛同天無二日土無二王國無
二君家無二尊以一治之也故父在為母齊衰期者見
無二尊也杖者何也爵也三日授子杖五日授大夫杖
七日授士杖或曰擔主或曰輔病婦人童子不杖不能
病也百官備百物具不言而事行者扶而起言而后事
行者杖而起身自執事而后行者面垢而已秃者不髽
傴者不袒跛者不踊老病不止酒肉凡此八者以權制
者也(見賢遍切擔是/豔切髽側加切)
　(孔氏曰此明四制之中權制也資於事父以事母而/愛同言操持事父之道以事母恩愛雖同而服則有)
　(異家無二尊故也杖本為爵者設故云爵也三日五/日七日歴叙其爵之人也擔主謂無爵而杖者擔假)
　(也尊其為主假之以杖也輔病謂非主而权者庶子/以下雖非適子皆杖為輔其病故也杖既扶病婦人)
　(童子何以不杖為其不能病也婦人謂未成人之婦/人童子謂幼少之男子王侯委任百官不假自言而)
　(事得行故許子病深雖有杖亦不能起又須人扶也/大夫士既無百官喪事須己言而后行故不許極病)
　(所以杖而起庶人無人可使不許病故有杖不用面/有塵垢之容而已子於父母貴賤情同而病不得一)
　(故為權制髽者婦人之大紒重喪辮麻繞髮秃者無/髮故不髽男子秃亦不免也袒者露膊傴者可憎故)
　(不露也跛人脚蹇故不跳躍老及病身已羸瘠又使/備禮不食滋味必致滅性故酒肉養之夫喪禮宜備)
　(今有此八條不可強逼故聖人權宜制也八者庾氏/云父存為母一也扶而起二也杖而起三也面垢四)
　(也秃五傴六跛七老病八藍田吕氏曰先王制禮不/遂其所不得伸父在為母齊衰期是也不施於所不)
　(必用婦人童子不杖是也不責其所不能給身自執/事面垢是也不必其所不能行秃者不髽傴者不袒)
　(之類是也所謂凡此八者父在為母齊衰期一婦人/童子不杖二杖而起三面垢四秃者不髽五傴者不)
　(袒六跛者不踊七老病不止酒肉八先儒以為母期/屬前章父在為母朞正以權制而屬前章非也庾氏)
　(取父存為母為一而不數婦人童子不杖之科亦非/也夫扶而起乃喪禮之當然貴者盡之賤者有所不)
　(得遂故有杖而起者而面垢者葢以權制也若扶而/起則禮之正非權也鄭氏曰五曰七日授杖謂為君)
　(喪也扶而起謂天子諸侯杖而起謂大夫士面垢而/已謂庶人澄曰正禮為母齊衰三年父在不二尊則)
　(降而朞男女皆當杖婦人童子不能病則不杖子為/父母皆當病甚若大夫士若庶民則不能如天子諸)
　(侯之得遂喪禮皆當髽當袒當踊當止酒肉有四病/者則不能此皆權制八者之目鄭說非庚勝於鄭呂)
　(又勝於庚擔鄭讀式簟切訓為假吕讀都含切/訓負荷疑皆未是其義想與贍通謂優之也)
○始死三日不怠三月不解期悲哀三年憂恩之殺也
聖人因殺以制節此喪之所以三年賢者不得過不肖
者不得不及此喪之中庸也王者之所常行也書曰髙
宗諒闇三年不言善之也王者莫不行此禮何以獨善
之也曰髙宗者武丁武丁者殷之賢王也繼世即位而
慈良於喪當此之時殷衰而復興禮廢而復起故善之
善之故載之書中而髙之故謂之髙宗(解佳買切殺色/界切諒闇音梁)
(䳺復扶/又切)
　(此一節明喪三年之義鄭氏曰不怠哭不絶聲也不/解不解衣而居不倦息也諒古作梁楣謂之梁闇讀)
　(如鶉䳺之䳺闇謂廬也廬有梁者所謂柱楣也孔氏/曰期悲哀謂期之間朝夕恒哭三年憂者謂不復朝)
　(夕哭但憂戚而已藍田吕氏曰三日不怠三月不解/期悲哀三年憂此以日月之久近而有哀戚之殺也)
　(始死哭不絶聲水漿不入口者三日此三日不怠也/未葬哭無時居倚廬寢不絶絰帶此三月不解者也)
　(既虞卒哭唯朝夕哭此期悲哀者也既練不朝夕哭/哭無時謂哀至則哭此三年憂者也君子之居喪期)
　(合乎中有如是之隆殺聖人因隆殺而致其禮禮者/所以教民之中故三年之喪賢者不得過不肖者不)
　(敢不勉也三年之喪自天子達於庶人書獨稱髙宗/者先王之禮墜王者之貴有不能行髙宗以善喪聞)
　(而廢禮所由興故善之也/慈良於喪善喪之謂也)
○三年之喪君不言書云髙宗諒闇三年不言此之謂
也然而曰言不文者謂臣下也禮斬衰之喪唯而不對
齊衰之喪對而不言大功之喪言而不議緦小功之喪
議而不及樂
　(此一節明三年喪不言之義鄭氏曰言不文者謂喪/事辨不所當共也孝經説云言不文者指士民也唯)
　(而不對侑者為之應爾言謂先發口也此謂與賔客/也孔氏曰唯而不對但稱唯而已不對其所問之事)
　(侑者為之對不旁及也對而不言對其所問之事不/餘言也言而不議但言說他事不與人議論相問答)
　(也藍田吕氏曰不言而後事行此人君之喪禮故髙/宗三年不言也言而後事行者杖而起故言不文此)
　(士大夫之喪禮也所謂斬衰之喪唯而不對齊衰之/喪對而不言非人君而亦不言者謂與賔客接也若)
　(治喪之事則亦言而後行事也唯而不對相者代之/對也對而不言應之而不倡也言而不議無往反酬)
　(問也議而不及樂有往反酬問而不及樂事也此因/論三年不言與言不文而及之也故備引五服言語)
　(之/節)
○父母之喪衰冠繩纓菅屨三日而食粥三月而沐期
十三月而練冠三年而祥比終兹三節者仁者可以觀
其愛焉知者可以觀其理焉强者可以觀其志焉禮以
治之義以正之孝子弟弟貞婦皆可得而察焉(菅音姦/比必利)
(切知/音智)
　(此一節總論喪有三大節鄭氏曰仁有恩者也理義/也察猶知也孔氏曰三節者初喪至沐一也十三月)
　(練二也三年祥三也仁者居喪可以觀其愛親知者/居喪則合道理强者居喪則能守志節用禮以治喪)
　(事用義以正喪禮則是孝子弟弟貞婦也藍田吕氏/曰父母之喪其大變有三始死至于三月一也十三)
　(月而練二也三年而祥三也莫不執喪也善於此者/難莫不善其始也善於終者難故終兹三節以善喪)
　(稱者則孝子弟弟貞婦可得而知也惻怛痛疾悲痛/志懣非仁者之愛則不能也然哭踊無節喪期無數)
　(服不别精粗位不别賔主乃野人夷狄直情徑行者/其知不足道也哀之發於容體發於聲音發於言語)
　(發於飲食發於居處發於衣服輕重有等變除有節/至于襲含歛殯之具賔客弔哭之文無所不中於禮)
　(非知者之明於理則不能也然有其文矣實不足以/稱之有其始矣力不足以終之其強不足道也喪事)
　(不敢不勉此強有志者之所能也故古之善觀人者/察其言動之所趨騐其行事之所久而知其人哭死)
　(而哀非為生者則其仁可知矣生事之以禮死葬之/以禮祭之以禮則其知可知矣先王制禮不敢不及)
　(則其强可知矣故君子之觀人常於此而得之澄曰/篇首論喪之四制既以仁義禮知言之矣篇末論喪)
　(之三節又復以禮義仁知言而加之以强葢强者所/以終之也強以終之則有禮義仁知之實所謂信也)
　(篇首四者則分而言之如天地之四時篇末五者則/就人而言禮義者聖人所以立教之道仁知强者君)
　(子所以修道之徳於喪之禮能篤於愛者仁也於喪/之義能明其理者知也始終此仁知不易其志者强)
　(也强即中庸三達徳之勇有是三者之徳然後能行/禮以治喪事知義以正喪禮而可知其為孝子弟弟)
　(貞婦也善喪其父謂之孝善喪其兄謂之弟善喪其/夫謂之貞然此本只是言孝子於父母之喪如此而)
　(末句乃兼言弟弟貞婦者葢能為人子則能為人弟/弟之所以盡禮義於兄者以兄乃吾父之正體而傳)
　(重者也哀其兄所以哀其父也能為人婦者亦以能/為人子者推之葢婦之天其夫猶子之天其父也)
　　　右記喪服恩禮節權之義凡八節
　
　
　
　
　
　禮記纂言卷二十
欽定四庫全書
　禮記纂言卷二十一　　　　元　吳澄　撰
　　祭法
　　(法謂制之定者此篇記祭人鬼/天神地示之定制故曰祭法)
祭法有虞氏禘黄帝而郊嚳祖顓頊而宗堯夏后氏亦
禘黄帝而郊鯀祖顓頊而宗禹殷人禘嚳而郊冥祖契
而宗湯周人禘嚳而郊稷祖文王而宗武王(禘大計切/嚳音酷契)
(息列/切)
　(案春秋外傳魯語曰有虞氏禘黄帝而祖顓頊郊堯/而宗舜夏后氏禘黄帝而祖顓頊郊鯀而宗禹商人)
　(禘嚳而祖契郊冥而宗湯周人禘嚳而郊稷祖文王/而宗武王此記因彼文有所改正禘者追享始祖之)
　(所自出祀之於始祖之廟以始祖配焉者也郊者郊/祭天而以此人配焉者也祖者始祖也宗者為百世)
　(不遷之廟與祖同者也有虞氏承堯以顓頊為始祖/黄帝者始祖之祖也故無廟而追禘嚳者始祖之子)
　(也故郊天而配享舜親受天下於堯堯猶父也故定/為百世不遷之宗此葢舜嗣堯位之後立為此制也)
　(夏之祖與禘皆同有虞禹嗣舜位之後其禮亦當郊/堯宗舜禹未及立制而崩今郊鯀宗禹者葢禹既傳)
　(子故啓嗣位之後定為此制而堯舜二帝則朱均之/國各以為始祖而以天子之禮祀之商以契為始祖)
　(嚳始祖之父也無廟而追禘冥始祖之孫也郊天則/配享湯始有天下既不得為始祖故為百世不遷之)
　(宗與始祖同也虞夏商三代逺不可考且依此記之/文釋之周制則與此記異周以后稷為始祖追禘帝)
　(嚳與商同然稷為始祖就以配郊則兼祖與郊矣文/王正當配郊然既有稷配故别制一禮季秋祀上帝)
　(於文王之廟而以文王配亦與配郊同此禮自周始/有前代所無也武王始有天下而不得為始祖故為)
　(百世不遷之宗如商之於湯也周祖后稷記言祖文/王非是文王與武王皆為宗項氏曰此葢經生用其)
　(師說推以為當然非必有文可據也後人必欲為之/考實難矣按此篇末自解其意先序帝嚳堯舜鯀禹)
　(之功次序黄帝顓頊契冥湯文武之功以為此皆有/功烈於民者故祀之非此族也不在祀典則此人之)
　(師說葢謂禘郊祖宗皆擇有功烈者祀之爾而後之/有天下者故稽此以祀其祖先則固與其說大異矣)
　(若之何其/可稽乎)
大凡生於天地之間者皆曰命其萬物死皆曰折人死
曰鬼此五代之所不變也七代之所更立者禘郊宗祖
其餘不變也(折常/列切)
　(鄭氏曰折棄敗之言也鬼之言歸也五代謂黄帝堯/舜禹湯周之禮樂所存法也七代通數顓頊及嚳也)
　(所不變者則數其法而已變之則通數所不法為記/者之微意也少昊氏修黄帝之法後王無所取焉孔)
　(氏曰總包萬物故曰大凡皆受天之賦命而生故云皆/曰命萬物無知死皆曰折人為有識故死曰鬼此之)
　(名號從黄帝正名百物以來至堯舜禹湯及周所不/變更也黄帝以下七代所變易而立者是禘之與郊)
　(及宗祖也除此外其餘社稷/山川五祀之等不改變也)
○天下有王分地建國置都立邑設廟祧壇墠而祭之
乃為親疏多少之數是故王立七廟一壇一墠曰考廟
曰王考廟曰皇考廟曰顯考廟曰祖考廟皆月祭之逺
廟為祧有二祧享嘗乃止去祧為壇去壇為墠壇墠有
禱焉祭之無禱乃止去墠曰鬼諸侯立五廟一壇一墠
曰考廟曰王考廟曰皇考廟皆月祭之顯考廟祖考廟
享嘗乃止去祖為壇去壇為墠壇墠有禱焉祭之無禱
乃止去墠為鬼大夫立三廟二壇曰考廟曰王考廟曰
皇考廟享嘗乃止顯考祖考無廟有禱焉為壇祭之去
壇為鬼適士二廟一壇曰考廟曰王考廟享嘗乃止顯
考無廟有禱焉為壇祭之去壇為鬼官師一廟曰考廟
王考無廟而祭之去王考爲鬼庶士庶人無廟死曰鬼
(顯考無廟/顯音皇)
　(鄭氏曰建國封諸侯也置都立邑為卿大夫之采地/及賜士有功者之地廟之言貌也宗廟者先祖之尊)
　(貌也封土曰壇除地曰墠書曰三壇同墠王皇皆君/也顯明也祖始也名先人以君明始者所以尊本之)
　(意也天子遷廟之主以昭穆合蔵於二祧之中諸侯/無祧蔵於祖考之廟中聘禮曰不腆先君之祧是謂)
　(始祖廟也享嘗謂四時之祭天子諸侯為壇墠所禱/為後遷在祧者也既事則反其主於祧鬼亦在祧顧)
　(逺之於無事祫乃祭之爾春秋文二年秋大事於大/廟傳曰毁廟之主陳于大祖未毁廟之主皆升合食)
　(於大祖是也魯煬公者伯禽之子也至昭公定公久/已為鬼而季氏禱之而立其宫則鬼之主在祧明矣)
　(唯天子諸侯有主禘祫大夫有祖考者亦鬼其百世/不禘祫無主爾其無祖考者庶士以下鬼其考王考)
　(官師鬼其皇考大夫適士鬼其顯考而已大夫祖考/謂别子也凡鬼者薦而不祭王制曰大夫士有田則)
　(祭無田則薦適士上士也官師中士下士庶士府史/之屬此適士云顯考無廟非也當為皇考字之誤孔)
　(氏曰此明天子以下尊卑既異上祭祖廟多少不同/之事既王天下分九州之地建立諸侯之國王畿之)
　(内及諸侯國中置此公卿之都立大夫士之邑設廟/祧壇墠為親疏多少之數則下所云是也王立七廟)
　(者親廟四始祖一文武不遷合為七也七廟之外又/立壇墠各一近者封土逺者除地示將去然也父廟)
　(曰考考成也謂父有成徳之美也王考廟者祖廟也/王君也祖尊於父故加君名也皇考曽祖也皇大也)
　(曽祖轉尊又加大稱顯考髙祖也居四廟最上故以/髙目之祖考廟者始祖也五廟皆月月祭之逺廟謂)
　(文武廟也文武廟在應遷之列故云逺廟特為功德/而留故謂為祧文武二廟不遷故云有二祧享嘗四)
　(時祭祀文武特留故不月祭但四時祭而已去祧為/壇謂髙祖之父也若是昭行寄蔵武王祧若是穆行)
　(寄蔵文王祧去壇為墠者謂髙祖之祖也髙祖之父/初寄在祧不得於祧中受祭故曰去祧有祈禱則出)
　(就壇受祭也髙祖之祖往在壇而今不得祭故云去/壇有祈禱則就墠受祭壇墠有禱焉祭之者在壇墠)
　(者不得享嘗有祈禱乃祭之無祈禱則不得祭也去/墠曰鬼者若又有從壇遷來墠者則此前在墠者遷)
　(入石函為鬼雖有祈禱亦不得及唯祫乃出也諸侯/立五廟壇墠與天子同無功徳之祖為二祧也月祭)
　(三廟顯考祖考止預四時皆降天子也去祖為壇去/祖謂去大祖也即髙祖之父諸侯無功徳二祧若髙)
　(祖之父亦遷即寄大祖而不得於大祖廟受時祭唯/有祈禱則去大祖而往壇受祭也大夫立三廟二壇)
　(者異於君故立二壇而不墠也顯考祖考無廟卑也/大夫無主故無所寄蔵而髙大二祖又無廟若有祈)
　(禱則為壇祭之墠輕於壇今二壇無墠為重大祖故/也去壇為鬼者謂髙祖若遷去於壇則為鬼不復得)
　(祭但薦之於大祖壇而已若大夫有大祖之廟者義/具王制疏適士謂天子三等諸侯上士悉二廟一壇)
　(也皇考無廟曽祖也既無廟有祈禱則為壇祭之曽/祖若遷去於壇則為鬼不復祭也官師謂諸侯中士)
　(下士為一官之長一廟為父立之也王考雖無廟在/考廟而祭也去王考為鬼謂曾祖則不得祭又無壇)
　(有祈禱則薦於廟也庶士府史之屬庶人平民也賤/故無廟死則曰鬼亦得薦之於寢王制云庶人祭於)
　(寢是也薦輕於祭鬼疏於廟鬼薦而不祭也方氏曰/王立七廟所謂三昭三穆與大祖之廟而七也王考)
　(至祖考皆有父道故通謂之考特異號而已父獨親/而近故直以考名王以業言大父之父也其生謂之)
　(大父故以大言皇者王之所自出曽祖則祖之所自/出故曰皇考凡物髙則顯故髙祖曰顯考祖考大祖)
　(也以其為宗廟之始故曰祖考二祧葢顯考之父祖/也享嘗者四時之祭享以春言嘗以秋言魯語言嘗)
　(禘烝享釋者謂春祭曰享諸侯立五廟所謂二昭二/穆與大祖之廟而五月祭者三葢視天子之親廟享)
　(嘗者二葢視天子之二祧廟大夫立三廟所謂一昭/一穆與大祖之廟而三馬氏曰說者謂七廟之中祧)
　(廟二為文武之廟非也逺廟為祧而二祧之廟享嘗/而已苟文武之廟而祭止享嘗非先王尊祖宗之意)
　(也祧有去之意親盡而服窮祧所以去之以有可毁/之理而毁之不可以無其漸故去祧為壇去壇為墠)
　(二祧廟享嘗乃止則有常禮也至於壇墠無禱乃止/則無常禮也去墠為鬼則與庶人同凡此者皆先王)
　(親親之殺也天子之廟其常數七而具功徳之大則/數有加焉諸侯止五廟而已雖有功徳而數不増雖)
　(無功徳而數不減王制所謂大祖則無可毁之理此/天子諸侯大夫之廟曰去祖為壇則祖可毁何也葢)
　(祭法為無功徳者言王制為有功徳者言所以不同/陳氏曰祭法言天子至士立廟之制多與禮異其言)
　(壇墠等威之辨理或有之壇墠之設為其無廟禱祈/則出其主於壇墠而祭之既事則復其主於廟而蔵)
　(之唯祫與載之出疆然後在祭告之列其他不預也/父昭子穆而有常數者禮也祖功宗徳而無定法者)
　(義也故周於三昭三穆之外而有文武之廟春秋傳/稱㐮王致文武胙於齊侯史記稱顯王致文武胙於)
　(秦孝公方是時文武固已逺矣㐮王顯王猶且祀之/則其廟不毁可知王舜中劉歆王肅韓退之之徒皆)
　(謂天子祖功宗徳之廟不在七世之列特鄭康成以/周禮守祧有八人小記王者立四廟則謂周制七廟)
　(文武為二祧親廟四而已是不知周公制禮之時文/武尚為近廟其所以宗之之禮起於後代也果所以)
　(宗之者在七廟内使繼世祖先間有豐功盛徳不下/文武復在可宗之列則親廟又益殺乎理必不然祭)
　(法曰逺廟為祧則天子以五世六世之祖為祧所謂/有二祧是也諸侯以始祖為祧所謂先君之祧是也)
　(月祭者薦新之祭也月令獻羔開氷薦鮪羞含桃與/夫嘗麥嘗穀嘗麻嘗魚皆先薦寢廟是也周官𨽻僕)
　(掌五寢之掃除糞洒之事所謂五寢者自考廟以至/祖考廟之寢也王七廟而其寢乃五者為其祧將毁)
　(先除其寢所以見孝子孝孫之心不欲遽毁故去有/漸也薦新止於寢廟則月祭不及二祧而及祖廟明)
　(矣享嘗者四時之祭春祠夏礿秋嘗冬烝是也有禱/焉者求福之祭非常祭也亦猶四時之間祀雖毁廟)
　(之主皆合食焉則禱之時廟之初毁者亦為壇墠而/祭之小宗伯掌辨廟祧之昭穆守祧掌守先王先公)
　(之廟祧其廟則有司除之其祧則守祧黝堊之辨其/昭則一祧二廟是謂三昭辨其穆則一祧二廟是謂)
　(三穆廟則修除貴其寢之常新祧則黝堊示其去之/有漸則所謂逺廟者非不毁之廟也夫先王之立廟)
　(祧稱情而為之爾故其廟之數亦視服之輕重傳曰/四世而緦服之窮也五世袒免殺同姓也六世親屬)
　(竭矣諸侯之徳薄於天子故其立廟至於服窮而止/天子之徳厚於諸侯故其立廟至於親屬之竭而止)
　(王肅謂二祧一為髙祖之父則五世矣一為髙祖之/祖則六世矣澄曰親廟四祧廟二共為三昭三穆并)
　(大祖凡七廟有功徳可宗者别立廟百世不毁與大/祖同宗或多或少或有或無故不預七廟之數秦溪)
　(楊氏曰按祭法與王制不同王制天子七廟三昭三/穆與大祖之廟而七祭法則序四親廟二祧大祖以)
　(辨昭穆王制諸侯五廟二昭二穆與大祖之廟而五/祭法則三親廟月祭髙大二廟享嘗以見隆殺王制)
　(大夫三廟一昭一穆與大祖之廟而三祭法但有三/親廟而髙大無廟有二壇為請禱之祭而已王制士)
　(一廟祭法分適士二廟官師一廟又祭法有考王考/皇考顯考祖考之稱王制無之祭法有壇有墠或二)
　(壇無墠或一壇無墠王制無之大抵王制畧而祭法/詳又按三壇同墠之説出於金縢乃因有所禱而為)
　(之非宗廟之外預為壇墠以待他日有禱也孝經為/之宗廟以鬼享之非去墠為鬼也晋張融謂祭法去)
　(祧為壇去壇為墠去墠為鬼皆/衰世之法則所言難以盡信)
○王下祭殤五適子適孫適曽孫適𤣥孫適來孫諸侯
下祭三大夫下祭二適士及庶人祭子而止(殤音傷適/丁歴切)
　(鄭氏曰祭適殤者重適也祭適殤於廟之奥謂之隂/厭王子公子祭其適殤於其黨之廟大夫以下庶子)
　(祭其適殤於宗子之家皆當室之白謂之陽厭凡庶/殤不祭孔氏曰王子謂王之庶子公子謂諸侯庶子)
　(不得為先王先公立廟無處可祭適殤故祭於其黨/之廟謂王子公子為卿大夫得自立廟與王子公子)
　(同者就其廟而祭之方氏曰𤣥孫之子為來孫曰來/者言其世數雖逺方來而未已也庶殤不祭重本故)
　(也以尊祭卑故曰下祭王而下每殺於廟/數之二曽子問所謂隂厭陽厭者是也)
　　　右記人鬼之祭凡三節
燔柴於泰壇祭天也瘞埋於泰折祭地也用騂犢埋少
牢於泰昭祭時也相近於坎壇祭寒暑也王宫祭日也
夜明祭月也幽宗祭星也雩宗祭水旱也四坎壇祭四
方也山林川谷丘陵能出雲為風雨見怪物皆曰神有
天下者祭百神諸侯在其地則祭之亡其地則不祭(燔/音)
(煩瘞於滯切泰折之設逝制二切騂息營/切相近音禳祈宗音禜見賢遍切亡音無)
　(鄭氏曰壇折封土為祭處也壇之言坦也坦明貌也/折炤晢也必為炤明之名尊神也地隂祀用黝牲與)
　(天俱用犢連言爾昭明也亦謂壇也時四時也亦謂/隂陽之神也埋之者隂陽出入於地中也凡此以下)
　(皆祭用少牢相近當為禳祈聲之誤也禳猶郤也祈/求也寒暑不時或禳之或祈之寒於坎暑於壇王宫)
　(日壇王君也日稱君宫壇營域也夜明月壇也宗皆/當為禜字之誤也幽禜星壇星以昏始見禜之言營)
　(也雩禜水旱壇也雩之言吁嗟也春秋傳曰日月星/辰之神則雪霜風雨之不時於是乎禜之山川之神)
　(則水旱癘疫之不時於是乎禜之四方即謂山林川/谷丘陵之神也祭山林丘陵於壇川谷於坎每方各)
　(為坎為壇怪物雲氣非常見者也有天下謂天子也/百者假成數也孔氏曰春夏為陽秋冬為隂若祈隂)
　(則埋牲祈陽則不應埋總云埋者以隂陽之氣俱出/入地中而生萬物故並埋之先儒並云不薦孰殺牲)
　(埋之用少牢降於天地也四時以下及日月至山林/並少牢也寒暑之氣應退而不退則禳卻之應至而)
　(不至則祈求之日神尊故其壇曰君宫月明於夜故/其壇曰夜明也幽暗也星夜出水旱為人所吁嗟曰)
　(幽禜雩禜皆為域而祭之也四坎壇四方各為一坎/一壇山林川谷丘陵能出雲為風雨見怪物此四坎)
　(壇所祭之神也怪物慶雲之屬風雨雲露並益於人/壇以祭山林丘陵坎以祭川谷泉澤也天子祭天地)
　(四方言百神舉其全數諸侯不得祭天地若山林川/澤在其封内而益民者則得祭之如魯之泰山晋之)
　(河楚之江漢是也亡無也封内無此山川則不得祭/按周禮大宗伯備列諸祀而不見祭四時寒暑水旱)
　(者宗伯所記謂嵗時常祀此經所載謂四時乖序寒/暑僣運水旱失時祈禱之禮然按莊二十五年左傳)
　(云凡天灾有幣無牲此禱祈得用少牢者彼天灾謂/日月食示戒懼人君先須修徳不當用牲若水旱歴)
　(時禱而不止則當用牲故詩雲漢云靡愛斯牲張子/曰日月星辰風雨寒暑無特祭皆從祀於郊所謂日)
　(於壇月於坎日於東月於西皆不出祀之兆言王宫/夜明幽禜之類皆指其祭位爾寒暑無定位暑近日)
　(壇寒近月坎而已故曰相近於坎壇注謂相近為禳/祈者非大雩龍見而雩當以孟夏為百榖祈甘雨也)
　(有水旱則别有雩祭社五祀百神者以百神之功報/天之徳爾故以天事鬼神事之至也理之盡也方氏)
　(曰雩主祭旱兼祭水而主旱言之者雨以時至亦無/水患也幽雩皆謂之宗宗尊也詩曰靡神不宗祭祀)
　(無所不用其尊也泰壇泰折不謂之宗者天地之大/不嫌於不尊也四方者四方萬物之神也陸氏曰孔)
　(叢子相近作祖迎澄曰孔叢/子偏書最後出不足為據)
○王為羣姓立社曰大社王自為立社曰王社諸侯為
百姓立社曰國社諸侯自為立社曰侯社大夫以下成
羣立社曰置社(為云偽切/下並同)
　(鄭氏曰羣衆也大夫以下謂下至庶人也大夫不得/特立社與民族居百家以上則共立一社今時里社)
　(是也孔氏曰羣姓謂百官以下及兆民大社在庫門/内之右小宗伯云右社稷王社在藉田王所自祭以)
　(供粢盛詩頌云春藉田而祈社稷是也諸侯國社亦/在公宫之右侯社在藉田大夫以下為衆特置故曰)
　(置社百家以上不限多少此大夫所主立社稷則田主/是也張子曰大社王為羣姓所立必在國外王自為)
　(立社必在城内在漢猶有大社在唐只見一社天子/立大社為羣姓必不但為城中之民為天下也諸侯)
　(國社則是一國也郊者祀天之位社者祭地之位郊/外無天神之祀社外無地祇之祀澤中方丘亦社也)
　(故凡言社者即地祇之祭如大社王社又分而言之/大社祭天下之地祇王社祭京師之地祇五祀祭宫)
　(中之地祇方氏曰王曰羣姓諸侯曰百姓者羣則衆/矣不止於百羣姓之社曰大社則國社為小百姓之)
　(社曰國社則大社為天下矣大夫以下成羣則取數/備矣故曰置社王氏釋周官封人云王社國中之大)
　(祇無與農事故不置稷則知置稷者唯大社與國社/而已陳氏曰大社天下之社也國社一國之社也置)
　(社衆人之社也王社侯社一人之社也胡氏曰祭地/於社猶祀天於郊也周公祀新邑先用二牛于郊後)
　(用大牢于社記曰天子將出類于上帝宜于社又曰/郊所以明天道社所以神地道周禮以禋祀祀昊天)
　(上帝以血祭祭社稷而别無地祇之位四圭有邸舞/雲門以祀天兩圭有邸舞咸池以祀地而别無祭社)
　(之説則以郊對社可知矣後世既立社又立北郊失/之矣秦溪楊氏曰祭莫重於天地而社稷其次胡氏)
　(乃合祭地祭社二者而一之社者五土之神是亦祭/地也而有廣狹之不同天子有天下其社曰王社則)
　(所祭者天下之地極其地之所至無界限也故以祭/社為祭地唯天子可以言之凡胡氏所引皆天子社)
　(也但云後世既立社又立北郊失之矣此則未然有/正祭有告祭冬至祭天於南郊夏至祭地於北郊正)
　(祭也匠人營國左祖右社以社與祖對尊而親之若/因事而告地則祭社亦可矣類乎上帝宜乎社是也)
　(類者依郊祀正禮而為之宜者有事于社求福祐也/此告祭也知祭各有義不可以一說拘則知聖人制)
　(禮精㣲/之意矣)
○王為羣姓立七祀曰司命曰中霤曰國門曰國行曰
泰厲曰户曰竈王自為立七祀諸侯為國立五祀曰司
命曰中霤曰國門曰國行曰公厲諸侯自為立五祀大
夫立三祀曰族厲曰門曰行適士立二祀曰門曰行庶
士庶人立一祀或立户或竈(霤力/又切)
　(鄭氏曰此非大神所祈報大事者也小神居人間司/察小過作譴告者爾司命主督察三命中霤主堂室)
　(居處門户主出入行主道路行作厲主殺罰竈主飲/食之事月令春祀戸夏祀竈中央祀中霤秋祀門冬)
　(祀行聘禮使者出釋幣於行歸釋幣於門士喪禮疾/病禱於五祀司命與厲其時不著今時民家或春秋)
　(祠司命行神山神門戸竈在旁是必春祠司命秋祠/厲也或者合而祠之山即厲也民惡言厲巫祝以厲)
　(山為之謬乎春秋傳曰鬼有所歸乃不為厲孔氏曰/司命者宫中小神非天之司命故祭於宫中援神契)
　(云命有三科有受命以保慶有遭命以謫暴有隨命/以督行受命謂年夀也遭命謂行善而遇㓙也隨命)
　(謂随其善惡而報之國門者國城門也國行者行神/在國門外之西泰厲古帝王無後者此鬼無所依歸)
　(好為民作禍故祀之此七祀是為民所立與衆共之/其自為立者王自禱祭不知其當同是一神為是别)
　(更立祀也諸侯減天子户竈二祀故五祀公厲古諸/侯無後者諸侯稱公故其鬼曰公厲諸侯自為立五)
　(祀義與天子同大夫減諸侯司命中霤故三祀族厲/古大夫無後者鬼也曰門曰行者其大夫無民國故)
　(不言國門國行也漢時民祭有山而無厲故知山即/厲巫祝之人意以厲神是厲山氏之鬼為之厲山氏)
　(有子曰柱世祀厲山之神何得為厲也張子曰五祀/户竈門行中霤而已一畝之宫五者皆具故自天子)
　(至于士皆立五祀之祭天子之立五祀周禮大宗伯/司服小子曲禮月令曽子問禮運見于經者不一士)
　(之立五祀見于士喪禮祭法有七祀五祀三祀二祀/一祀之法加以司命及厲而諸侯不祭戸竈大夫以)
　(下皆不祭中霤殆非推報之義又未嘗參見諸書及/廟祧壇墠之法亦與經多不合恐别是一法非世之)
　(達禮井不在五祀恐水土之神已屬之社以報功而/言則門行豈大如井反不祭井厲無後者也祭無後)
　(者是亦仁術陳氏曰五祀見於周禮禮記儀禮雜出/於史傳多矣月令以為門行户竈中霤白虎通劉昭)
　(范曄髙堂隆之徒以為門井户竈中霤特祭法加以/司命泰厲為七祀七祀之制不見他經鄭注以七祀)
　(為周制五祀為商制然周官雖天子亦止於五祀儀/禮雖士亦備五祀則五祀無尊卑隆殺之數祭法自)
　(七祀推而下之至於適士二祀庶人一祀非周禮也/兩漢魏晉之立五祀井皆與焉隋唐參用月令祭法)
　(之說五祀祭行及李林甫之徒復修月令各亦祀井/而不祀行中霤祀於中央竈祀於夏井祀於冬戸在)
　(内而竒陽也故祀於春門在外而偶隂也故祀於秋/而左傳昭二十五年家語五帝篇則以五祀為重該)
　(修熈黎句龍之官鄭氏釋大宗伯之五祀則用左傳/家語之說釋小記之五祀則用月令之說釋王制之)
　(五祀則用祭法之說而荀卿謂五祀執薦者百人侍/西房侍西房則五祀固非四方之五官侍必百人則)
　(五祀固非門户之類然則所謂五/祀者其名雖同其祭各有所主也)
　　　右記天神地示之祭凡三節
夫聖王之制祭祀也法施於民則祀之以死勤事則祀
之以勞定國則祀之能禦大菑則祀之能捍大患則祀
之是故厲山氏之有天下也其子曰農能殖百榖夏之
衰也周棄繼之故祀以為稷共工氏之霸九州也其子
曰后土能平九州故祀以為社帝嚳能序星辰以著衆
堯能賞均刑法以義終舜勤衆事而野死鯀鄣鴻水而
殛死禹能修鯀之功黄帝正名百物以明民共財顓頊
能修之契為司徒而民成冥勤其官而水死湯以寛治
民而除其虐文王以文治武王以武功去民之菑此皆
有功烈於民者也及夫日月星辰民所瞻仰也山林川
谷丘陵民所取財用也非此族也不在祀典(夫音扶菑/音灾捍胡)
(鍜切共音/恭去上聲)
　(鄭氏曰此所謂大神也春秋傳曰封為上公祀為大/神厲山氏炎帝也起於厲山或曰有烈山氏棄后稷)
　(名也共工氏無録而王謂之霸在大昊炎帝之間著/衆謂使民興事知休作之期也賞賞善也謂禪舜封)
　(禹稷等也能刑謂去四凶義終謂既禪二十八載乃/死也野死謂征有苗死於蒼梧也殛死謂不能成其)
　(功也明民謂使之衣服有章也民成謂知五教之禮/也冥契六世之孫也其官𤣥冥水官也虐菑謂桀紂)
　(也烈業也族猶類也祀典謂祭祀也孔氏曰法施於/民若神農后土帝嚳與堯及黄帝顓頊與契之屬以)
　(死勤事舜及鯀冥是也以勞定國禹是也禦大菑捍/大患湯及文武是也厲山氏按帝王世紀云神農氏)
　(起於烈山即炎帝也鄭引烈山氏左傳昭二十九年/文農謂厲山氏後世子孫名柱能殖百穀故國語云)
　(神農之子名柱作農官因名農是也夏末湯大旱七/年變置社稷故廢農祀棄祀以為稷者謂農及棄皆)
　(祀之以配稷之神也共工氏鄭注係漢律歴志文按/月令不載共工氏是無録又按昭十七年郯子稱炎)
　(帝以火紀共工氏以水紀大皡氏以龍紀從下逆陳/是在炎帝之前大昊之後也共工後世之子孫為后)
　(土之官后君也能治九州五土之神故祀以為配社之/神帝嚳能紀星辰時候以明著使民休作有期不失)
　(時節堯以天下授舜封禹稷官得其人是能賞均平/也五刑有宅是能刑有法也舜征有苗仍廵守陟方)
　(而死是勤衆事而野死鯀塞水無功被堯殛死于羽/山治水九載亦有微功故得祀世本云作城郭是亦)
　(有功也鄭答趙商云鯀非殛死放居東裔至死不得/反於朝爾禹能修父之功上古雖有百物未有名黄)
　(帝為物作名正名其體明民謂垂衣裳使貴賤分明/得其所共財謂山澤不鄣教民取百物以自贍也契)
　(為堯之司徒掌五教湯放桀於南巢去民之菑謂伐/紂自厲山氏以下所得祀者皆有功烈於民也及夫)
　(日月星辰釋上文泰壇泰折等祀也上有天地四時/寒暑水旱此不言者舉日月則天地可知四時寒暑)
　(水旱則日月隂陽之氣故舉日月以包之非此族謂/非厲山以下及日月丘陵等無益於民者悉不得與)
　(於祭祀之典也方氏曰聖王之制祭祀凡以有功烈/於民而已故以法施於民為首有民必有事故以以)
　(死勤事繼之民者國之本也事者國之治也故以以/勞定國繼之國有民事為有常菑患為有變故以禦)
　(大菑捍大患繼之言日月星辰而不言天言山林川/谷丘陵而不言地者以天地之功至大祀典所不得)
　(而言也陸氏曰言稷嚳堯鯀禹黄帝顓頊契冥湯文/武以著四代禘郊祖宗非専為私恩也湯言除虐武)
　(王言去民之菑菑甚於虐也陳氏曰法施於民民功/曰庸也以死勤事以勞定國事功曰勞也禦天之大)
　(菑捍人之大患治功曰力也堯之道至於無能名舜/之道至於無為而其所以見祀者止於賞均刑法以)
　(義終勤衆事而野死功烈者道徳之迹迹者祀/典之所可載而其為道非祀典之所可盡也)
　　　右總記鬼神示之祭凡一節
　
　
　
　
　
　
　
　
　
　
　
　
　
　
　
　禮記纂言卷二十一
欽定四庫全書
　禮記纂言卷二十一　　　　元　吳澄　撰
　　祭法
　　(法謂制之定者此篇記祭人鬼/天神地示之定制故曰祭法)
祭法有虞氏禘黄帝而郊嚳祖顓頊而宗堯夏后氏亦
禘黄帝而郊鯀祖顓頊而宗禹殷人禘嚳而郊冥祖契
而宗湯周人禘嚳而郊稷祖文王而宗武王(禘大計切/嚳音酷契)
(息列/切)
　(案春秋外傳魯語曰有虞氏禘黄帝而祖顓頊郊堯/而宗舜夏后氏禘黄帝而祖顓頊郊鯀而宗禹商人)
　(禘嚳而祖契郊冥而宗湯周人禘嚳而郊稷祖文王/而宗武王此記因彼文有所改正禘者追享始祖之)
　(所自出祀之於始祖之廟以始祖配焉者也郊者郊/祭天而以此人配焉者也祖者始祖也宗者為百世)
　(不遷之廟與祖同者也有虞氏承堯以顓頊為始祖/黄帝者始祖之祖也故無廟而追禘嚳者始祖之子)
　(也故郊天而配享舜親受天下於堯堯猶父也故定/為百世不遷之宗此葢舜嗣堯位之後立為此制也)
　(夏之祖與禘皆同有虞禹嗣舜位之後其禮亦當郊/堯宗舜禹未及立制而崩今郊鯀宗禹者葢禹既傳)
　(子故啓嗣位之後定為此制而堯舜二帝則朱均之/國各以為始祖而以天子之禮祀之商以契為始祖)
　(嚳始祖之父也無廟而追禘冥始祖之孫也郊天則/配享湯始有天下既不得為始祖故為百世不遷之)
　(宗與始祖同也虞夏商三代逺不可考且依此記之/文釋之周制則與此記異周以后稷為始祖追禘帝)
　(嚳與商同然稷為始祖就以配郊則兼祖與郊矣文/王正當配郊然既有稷配故别制一禮季秋祀上帝)
　(於文王之廟而以文王配亦與配郊同此禮自周始/有前代所無也武王始有天下而不得為始祖故為)
　(百世不遷之宗如商之於湯也周祖后稷記言祖文/王非是文王與武王皆為宗項氏曰此葢經生用其)
　(師說推以為當然非必有文可據也後人必欲為之/考實難矣按此篇末自解其意先序帝嚳堯舜鯀禹)
　(之功次序黄帝顓頊契冥湯文武之功以為此皆有/功烈於民者故祀之非此族也不在祀典則此人之)
　(師說葢謂禘郊祖宗皆擇有功烈者祀之爾而後之/有天下者故稽此以祀其祖先則固與其說大異矣)
　(若之何其/可稽乎)
大凡生於天地之間者皆曰命其萬物死皆曰折人死
曰鬼此五代之所不變也七代之所更立者禘郊宗祖
其餘不變也(折常/列切)
　(鄭氏曰折棄敗之言也鬼之言歸也五代謂黄帝堯/舜禹湯周之禮樂所存法也七代通數顓頊及嚳也)
　(所不變者則數其法而已變之則通數所不法為記/者之微意也少昊氏修黄帝之法後王無所取焉孔)
　(氏曰總包萬物故曰大凡皆受天之賦命而生故云皆/曰命萬物無知死皆曰折人為有識故死曰鬼此之)
　(名號從黄帝正名百物以來至堯舜禹湯及周所不/變更也黄帝以下七代所變易而立者是禘之與郊)
　(及宗祖也除此外其餘社稷/山川五祀之等不改變也)
○天下有王分地建國置都立邑設廟祧壇墠而祭之
乃為親疏多少之數是故王立七廟一壇一墠曰考廟
曰王考廟曰皇考廟曰顯考廟曰祖考廟皆月祭之逺
廟為祧有二祧享嘗乃止去祧為壇去壇為墠壇墠有
禱焉祭之無禱乃止去墠曰鬼諸侯立五廟一壇一墠
曰考廟曰王考廟曰皇考廟皆月祭之顯考廟祖考廟
享嘗乃止去祖為壇去壇為墠壇墠有禱焉祭之無禱
乃止去墠為鬼大夫立三廟二壇曰考廟曰王考廟曰
皇考廟享嘗乃止顯考祖考無廟有禱焉為壇祭之去
壇為鬼適士二廟一壇曰考廟曰王考廟享嘗乃止顯
考無廟有禱焉為壇祭之去壇為鬼官師一廟曰考廟
王考無廟而祭之去王考爲鬼庶士庶人無廟死曰鬼
(顯考無廟/顯音皇)
　(鄭氏曰建國封諸侯也置都立邑為卿大夫之采地/及賜士有功者之地廟之言貌也宗廟者先祖之尊)
　(貌也封土曰壇除地曰墠書曰三壇同墠王皇皆君/也顯明也祖始也名先人以君明始者所以尊本之)
　(意也天子遷廟之主以昭穆合蔵於二祧之中諸侯/無祧蔵於祖考之廟中聘禮曰不腆先君之祧是謂)
　(始祖廟也享嘗謂四時之祭天子諸侯為壇墠所禱/為後遷在祧者也既事則反其主於祧鬼亦在祧顧)
　(逺之於無事祫乃祭之爾春秋文二年秋大事於大/廟傳曰毁廟之主陳于大祖未毁廟之主皆升合食)
　(於大祖是也魯煬公者伯禽之子也至昭公定公久/已為鬼而季氏禱之而立其宫則鬼之主在祧明矣)
　(唯天子諸侯有主禘祫大夫有祖考者亦鬼其百世/不禘祫無主爾其無祖考者庶士以下鬼其考王考)
　(官師鬼其皇考大夫適士鬼其顯考而已大夫祖考/謂别子也凡鬼者薦而不祭王制曰大夫士有田則)
　(祭無田則薦適士上士也官師中士下士庶士府史/之屬此適士云顯考無廟非也當為皇考字之誤孔)
　(氏曰此明天子以下尊卑既異上祭祖廟多少不同/之事既王天下分九州之地建立諸侯之國王畿之)
　(内及諸侯國中置此公卿之都立大夫士之邑設廟/祧壇墠為親疏多少之數則下所云是也王立七廟)
　(者親廟四始祖一文武不遷合為七也七廟之外又/立壇墠各一近者封土逺者除地示將去然也父廟)
　(曰考考成也謂父有成徳之美也王考廟者祖廟也/王君也祖尊於父故加君名也皇考曽祖也皇大也)
　(曽祖轉尊又加大稱顯考髙祖也居四廟最上故以/髙目之祖考廟者始祖也五廟皆月月祭之逺廟謂)
　(文武廟也文武廟在應遷之列故云逺廟特為功德/而留故謂為祧文武二廟不遷故云有二祧享嘗四)
　(時祭祀文武特留故不月祭但四時祭而已去祧為/壇謂髙祖之父也若是昭行寄蔵武王祧若是穆行)
　(寄蔵文王祧去壇為墠者謂髙祖之祖也髙祖之父/初寄在祧不得於祧中受祭故曰去祧有祈禱則出)
　(就壇受祭也髙祖之祖往在壇而今不得祭故云去/壇有祈禱則就墠受祭壇墠有禱焉祭之者在壇墠)
　(者不得享嘗有祈禱乃祭之無祈禱則不得祭也去/墠曰鬼者若又有從壇遷來墠者則此前在墠者遷)
　(入石函為鬼雖有祈禱亦不得及唯祫乃出也諸侯/立五廟壇墠與天子同無功徳之祖為二祧也月祭)
　(三廟顯考祖考止預四時皆降天子也去祖為壇去/祖謂去大祖也即髙祖之父諸侯無功徳二祧若髙)
　(祖之父亦遷即寄大祖而不得於大祖廟受時祭唯/有祈禱則去大祖而往壇受祭也大夫立三廟二壇)
　(者異於君故立二壇而不墠也顯考祖考無廟卑也/大夫無主故無所寄蔵而髙大二祖又無廟若有祈)
　(禱則為壇祭之墠輕於壇今二壇無墠為重大祖故/也去壇為鬼者謂髙祖若遷去於壇則為鬼不復得)
　(祭但薦之於大祖壇而已若大夫有大祖之廟者義/具王制疏適士謂天子三等諸侯上士悉二廟一壇)
　(也皇考無廟曽祖也既無廟有祈禱則為壇祭之曽/祖若遷去於壇則為鬼不復祭也官師謂諸侯中士)
　(下士為一官之長一廟為父立之也王考雖無廟在/考廟而祭也去王考為鬼謂曾祖則不得祭又無壇)
　(有祈禱則薦於廟也庶士府史之屬庶人平民也賤/故無廟死則曰鬼亦得薦之於寢王制云庶人祭於)
　(寢是也薦輕於祭鬼疏於廟鬼薦而不祭也方氏曰/王立七廟所謂三昭三穆與大祖之廟而七也王考)
　(至祖考皆有父道故通謂之考特異號而已父獨親/而近故直以考名王以業言大父之父也其生謂之)
　(大父故以大言皇者王之所自出曽祖則祖之所自/出故曰皇考凡物髙則顯故髙祖曰顯考祖考大祖)
　(也以其為宗廟之始故曰祖考二祧葢顯考之父祖/也享嘗者四時之祭享以春言嘗以秋言魯語言嘗)
　(禘烝享釋者謂春祭曰享諸侯立五廟所謂二昭二/穆與大祖之廟而五月祭者三葢視天子之親廟享)
　(嘗者二葢視天子之二祧廟大夫立三廟所謂一昭/一穆與大祖之廟而三馬氏曰說者謂七廟之中祧)
　(廟二為文武之廟非也逺廟為祧而二祧之廟享嘗/而已苟文武之廟而祭止享嘗非先王尊祖宗之意)
　(也祧有去之意親盡而服窮祧所以去之以有可毁/之理而毁之不可以無其漸故去祧為壇去壇為墠)
　(二祧廟享嘗乃止則有常禮也至於壇墠無禱乃止/則無常禮也去墠為鬼則與庶人同凡此者皆先王)
　(親親之殺也天子之廟其常數七而具功徳之大則/數有加焉諸侯止五廟而已雖有功徳而數不増雖)
　(無功徳而數不減王制所謂大祖則無可毁之理此/天子諸侯大夫之廟曰去祖為壇則祖可毁何也葢)
　(祭法為無功徳者言王制為有功徳者言所以不同/陳氏曰祭法言天子至士立廟之制多與禮異其言)
　(壇墠等威之辨理或有之壇墠之設為其無廟禱祈/則出其主於壇墠而祭之既事則復其主於廟而蔵)
　(之唯祫與載之出疆然後在祭告之列其他不預也/父昭子穆而有常數者禮也祖功宗徳而無定法者)
　(義也故周於三昭三穆之外而有文武之廟春秋傳/稱㐮王致文武胙於齊侯史記稱顯王致文武胙於)
　(秦孝公方是時文武固已逺矣㐮王顯王猶且祀之/則其廟不毁可知王舜中劉歆王肅韓退之之徒皆)
　(謂天子祖功宗徳之廟不在七世之列特鄭康成以/周禮守祧有八人小記王者立四廟則謂周制七廟)
　(文武為二祧親廟四而已是不知周公制禮之時文/武尚為近廟其所以宗之之禮起於後代也果所以)
　(宗之者在七廟内使繼世祖先間有豐功盛徳不下/文武復在可宗之列則親廟又益殺乎理必不然祭)
　(法曰逺廟為祧則天子以五世六世之祖為祧所謂/有二祧是也諸侯以始祖為祧所謂先君之祧是也)
　(月祭者薦新之祭也月令獻羔開氷薦鮪羞含桃與/夫嘗麥嘗穀嘗麻嘗魚皆先薦寢廟是也周官𨽻僕)
　(掌五寢之掃除糞洒之事所謂五寢者自考廟以至/祖考廟之寢也王七廟而其寢乃五者為其祧將毁)
　(先除其寢所以見孝子孝孫之心不欲遽毁故去有/漸也薦新止於寢廟則月祭不及二祧而及祖廟明)
　(矣享嘗者四時之祭春祠夏礿秋嘗冬烝是也有禱/焉者求福之祭非常祭也亦猶四時之間祀雖毁廟)
　(之主皆合食焉則禱之時廟之初毁者亦為壇墠而/祭之小宗伯掌辨廟祧之昭穆守祧掌守先王先公)
　(之廟祧其廟則有司除之其祧則守祧黝堊之辨其/昭則一祧二廟是謂三昭辨其穆則一祧二廟是謂)
　(三穆廟則修除貴其寢之常新祧則黝堊示其去之/有漸則所謂逺廟者非不毁之廟也夫先王之立廟)
　(祧稱情而為之爾故其廟之數亦視服之輕重傳曰/四世而緦服之窮也五世袒免殺同姓也六世親屬)
　(竭矣諸侯之徳薄於天子故其立廟至於服窮而止/天子之徳厚於諸侯故其立廟至於親屬之竭而止)
　(王肅謂二祧一為髙祖之父則五世矣一為髙祖之/祖則六世矣澄曰親廟四祧廟二共為三昭三穆并)
　(大祖凡七廟有功徳可宗者别立廟百世不毁與大/祖同宗或多或少或有或無故不預七廟之數秦溪)
　(楊氏曰按祭法與王制不同王制天子七廟三昭三/穆與大祖之廟而七祭法則序四親廟二祧大祖以)
　(辨昭穆王制諸侯五廟二昭二穆與大祖之廟而五/祭法則三親廟月祭髙大二廟享嘗以見隆殺王制)
　(大夫三廟一昭一穆與大祖之廟而三祭法但有三/親廟而髙大無廟有二壇為請禱之祭而已王制士)
　(一廟祭法分適士二廟官師一廟又祭法有考王考/皇考顯考祖考之稱王制無之祭法有壇有墠或二)
　(壇無墠或一壇無墠王制無之大抵王制畧而祭法/詳又按三壇同墠之説出於金縢乃因有所禱而為)
　(之非宗廟之外預為壇墠以待他日有禱也孝經為/之宗廟以鬼享之非去墠為鬼也晋張融謂祭法去)
　(祧為壇去壇為墠去墠為鬼皆/衰世之法則所言難以盡信)
○王下祭殤五適子適孫適曽孫適𤣥孫適來孫諸侯
下祭三大夫下祭二適士及庶人祭子而止(殤音傷適/丁歴切)
　(鄭氏曰祭適殤者重適也祭適殤於廟之奥謂之隂/厭王子公子祭其適殤於其黨之廟大夫以下庶子)
　(祭其適殤於宗子之家皆當室之白謂之陽厭凡庶/殤不祭孔氏曰王子謂王之庶子公子謂諸侯庶子)
　(不得為先王先公立廟無處可祭適殤故祭於其黨/之廟謂王子公子為卿大夫得自立廟與王子公子)
　(同者就其廟而祭之方氏曰𤣥孫之子為來孫曰來/者言其世數雖逺方來而未已也庶殤不祭重本故)
　(也以尊祭卑故曰下祭王而下每殺於廟/數之二曽子問所謂隂厭陽厭者是也)
　　　右記人鬼之祭凡三節
燔柴於泰壇祭天也瘞埋於泰折祭地也用騂犢埋少
牢於泰昭祭時也相近於坎壇祭寒暑也王宫祭日也
夜明祭月也幽宗祭星也雩宗祭水旱也四坎壇祭四
方也山林川谷丘陵能出雲為風雨見怪物皆曰神有
天下者祭百神諸侯在其地則祭之亡其地則不祭(燔/音)
(煩瘞於滯切泰折之設逝制二切騂息營/切相近音禳祈宗音禜見賢遍切亡音無)
　(鄭氏曰壇折封土為祭處也壇之言坦也坦明貌也/折炤晢也必為炤明之名尊神也地隂祀用黝牲與)
　(天俱用犢連言爾昭明也亦謂壇也時四時也亦謂/隂陽之神也埋之者隂陽出入於地中也凡此以下)
　(皆祭用少牢相近當為禳祈聲之誤也禳猶郤也祈/求也寒暑不時或禳之或祈之寒於坎暑於壇王宫)
　(日壇王君也日稱君宫壇營域也夜明月壇也宗皆/當為禜字之誤也幽禜星壇星以昏始見禜之言營)
　(也雩禜水旱壇也雩之言吁嗟也春秋傳曰日月星/辰之神則雪霜風雨之不時於是乎禜之山川之神)
　(則水旱癘疫之不時於是乎禜之四方即謂山林川/谷丘陵之神也祭山林丘陵於壇川谷於坎每方各)
　(為坎為壇怪物雲氣非常見者也有天下謂天子也/百者假成數也孔氏曰春夏為陽秋冬為隂若祈隂)
　(則埋牲祈陽則不應埋總云埋者以隂陽之氣俱出/入地中而生萬物故並埋之先儒並云不薦孰殺牲)
　(埋之用少牢降於天地也四時以下及日月至山林/並少牢也寒暑之氣應退而不退則禳卻之應至而)
　(不至則祈求之日神尊故其壇曰君宫月明於夜故/其壇曰夜明也幽暗也星夜出水旱為人所吁嗟曰)
　(幽禜雩禜皆為域而祭之也四坎壇四方各為一坎/一壇山林川谷丘陵能出雲為風雨見怪物此四坎)
　(壇所祭之神也怪物慶雲之屬風雨雲露並益於人/壇以祭山林丘陵坎以祭川谷泉澤也天子祭天地)
　(四方言百神舉其全數諸侯不得祭天地若山林川/澤在其封内而益民者則得祭之如魯之泰山晋之)
　(河楚之江漢是也亡無也封内無此山川則不得祭/按周禮大宗伯備列諸祀而不見祭四時寒暑水旱)
　(者宗伯所記謂嵗時常祀此經所載謂四時乖序寒/暑僣運水旱失時祈禱之禮然按莊二十五年左傳)
　(云凡天灾有幣無牲此禱祈得用少牢者彼天灾謂/日月食示戒懼人君先須修徳不當用牲若水旱歴)
　(時禱而不止則當用牲故詩雲漢云靡愛斯牲張子/曰日月星辰風雨寒暑無特祭皆從祀於郊所謂日)
　(於壇月於坎日於東月於西皆不出祀之兆言王宫/夜明幽禜之類皆指其祭位爾寒暑無定位暑近日)
　(壇寒近月坎而已故曰相近於坎壇注謂相近為禳/祈者非大雩龍見而雩當以孟夏為百榖祈甘雨也)
　(有水旱則别有雩祭社五祀百神者以百神之功報/天之徳爾故以天事鬼神事之至也理之盡也方氏)
　(曰雩主祭旱兼祭水而主旱言之者雨以時至亦無/水患也幽雩皆謂之宗宗尊也詩曰靡神不宗祭祀)
　(無所不用其尊也泰壇泰折不謂之宗者天地之大/不嫌於不尊也四方者四方萬物之神也陸氏曰孔)
　(叢子相近作祖迎澄曰孔叢/子偏書最後出不足為據)
○王為羣姓立社曰大社王自為立社曰王社諸侯為
百姓立社曰國社諸侯自為立社曰侯社大夫以下成
羣立社曰置社(為云偽切/下並同)
　(鄭氏曰羣衆也大夫以下謂下至庶人也大夫不得/特立社與民族居百家以上則共立一社今時里社)
　(是也孔氏曰羣姓謂百官以下及兆民大社在庫門/内之右小宗伯云右社稷王社在藉田王所自祭以)
　(供粢盛詩頌云春藉田而祈社稷是也諸侯國社亦/在公宫之右侯社在藉田大夫以下為衆特置故曰)
　(置社百家以上不限多少此大夫所主立社稷則田主/是也張子曰大社王為羣姓所立必在國外王自為)
　(立社必在城内在漢猶有大社在唐只見一社天子/立大社為羣姓必不但為城中之民為天下也諸侯)
　(國社則是一國也郊者祀天之位社者祭地之位郊/外無天神之祀社外無地祇之祀澤中方丘亦社也)
　(故凡言社者即地祇之祭如大社王社又分而言之/大社祭天下之地祇王社祭京師之地祇五祀祭宫)
　(中之地祇方氏曰王曰羣姓諸侯曰百姓者羣則衆/矣不止於百羣姓之社曰大社則國社為小百姓之)
　(社曰國社則大社為天下矣大夫以下成羣則取數/備矣故曰置社王氏釋周官封人云王社國中之大)
　(祇無與農事故不置稷則知置稷者唯大社與國社/而已陳氏曰大社天下之社也國社一國之社也置)
　(社衆人之社也王社侯社一人之社也胡氏曰祭地/於社猶祀天於郊也周公祀新邑先用二牛于郊後)
　(用大牢于社記曰天子將出類于上帝宜于社又曰/郊所以明天道社所以神地道周禮以禋祀祀昊天)
　(上帝以血祭祭社稷而别無地祇之位四圭有邸舞/雲門以祀天兩圭有邸舞咸池以祀地而别無祭社)
　(之説則以郊對社可知矣後世既立社又立北郊失/之矣秦溪楊氏曰祭莫重於天地而社稷其次胡氏)
　(乃合祭地祭社二者而一之社者五土之神是亦祭/地也而有廣狹之不同天子有天下其社曰王社則)
　(所祭者天下之地極其地之所至無界限也故以祭/社為祭地唯天子可以言之凡胡氏所引皆天子社)
　(也但云後世既立社又立北郊失之矣此則未然有/正祭有告祭冬至祭天於南郊夏至祭地於北郊正)
　(祭也匠人營國左祖右社以社與祖對尊而親之若/因事而告地則祭社亦可矣類乎上帝宜乎社是也)
　(類者依郊祀正禮而為之宜者有事于社求福祐也/此告祭也知祭各有義不可以一說拘則知聖人制)
　(禮精㣲/之意矣)
○王為羣姓立七祀曰司命曰中霤曰國門曰國行曰
泰厲曰户曰竈王自為立七祀諸侯為國立五祀曰司
命曰中霤曰國門曰國行曰公厲諸侯自為立五祀大
夫立三祀曰族厲曰門曰行適士立二祀曰門曰行庶
士庶人立一祀或立户或竈(霤力/又切)
　(鄭氏曰此非大神所祈報大事者也小神居人間司/察小過作譴告者爾司命主督察三命中霤主堂室)
　(居處門户主出入行主道路行作厲主殺罰竈主飲/食之事月令春祀戸夏祀竈中央祀中霤秋祀門冬)
　(祀行聘禮使者出釋幣於行歸釋幣於門士喪禮疾/病禱於五祀司命與厲其時不著今時民家或春秋)
　(祠司命行神山神門戸竈在旁是必春祠司命秋祠/厲也或者合而祠之山即厲也民惡言厲巫祝以厲)
　(山為之謬乎春秋傳曰鬼有所歸乃不為厲孔氏曰/司命者宫中小神非天之司命故祭於宫中援神契)
　(云命有三科有受命以保慶有遭命以謫暴有隨命/以督行受命謂年夀也遭命謂行善而遇㓙也隨命)
　(謂随其善惡而報之國門者國城門也國行者行神/在國門外之西泰厲古帝王無後者此鬼無所依歸)
　(好為民作禍故祀之此七祀是為民所立與衆共之/其自為立者王自禱祭不知其當同是一神為是别)
　(更立祀也諸侯減天子户竈二祀故五祀公厲古諸/侯無後者諸侯稱公故其鬼曰公厲諸侯自為立五)
　(祀義與天子同大夫減諸侯司命中霤故三祀族厲/古大夫無後者鬼也曰門曰行者其大夫無民國故)
　(不言國門國行也漢時民祭有山而無厲故知山即/厲巫祝之人意以厲神是厲山氏之鬼為之厲山氏)
　(有子曰柱世祀厲山之神何得為厲也張子曰五祀/户竈門行中霤而已一畝之宫五者皆具故自天子)
　(至于士皆立五祀之祭天子之立五祀周禮大宗伯/司服小子曲禮月令曽子問禮運見于經者不一士)
　(之立五祀見于士喪禮祭法有七祀五祀三祀二祀/一祀之法加以司命及厲而諸侯不祭戸竈大夫以)
　(下皆不祭中霤殆非推報之義又未嘗參見諸書及/廟祧壇墠之法亦與經多不合恐别是一法非世之)
　(達禮井不在五祀恐水土之神已屬之社以報功而/言則門行豈大如井反不祭井厲無後者也祭無後)
　(者是亦仁術陳氏曰五祀見於周禮禮記儀禮雜出/於史傳多矣月令以為門行户竈中霤白虎通劉昭)
　(范曄髙堂隆之徒以為門井户竈中霤特祭法加以/司命泰厲為七祀七祀之制不見他經鄭注以七祀)
　(為周制五祀為商制然周官雖天子亦止於五祀儀/禮雖士亦備五祀則五祀無尊卑隆殺之數祭法自)
　(七祀推而下之至於適士二祀庶人一祀非周禮也/兩漢魏晉之立五祀井皆與焉隋唐參用月令祭法)
　(之說五祀祭行及李林甫之徒復修月令各亦祀井/而不祀行中霤祀於中央竈祀於夏井祀於冬戸在)
　(内而竒陽也故祀於春門在外而偶隂也故祀於秋/而左傳昭二十五年家語五帝篇則以五祀為重該)
　(修熈黎句龍之官鄭氏釋大宗伯之五祀則用左傳/家語之說釋小記之五祀則用月令之說釋王制之)
　(五祀則用祭法之說而荀卿謂五祀執薦者百人侍/西房侍西房則五祀固非四方之五官侍必百人則)
　(五祀固非門户之類然則所謂五/祀者其名雖同其祭各有所主也)
　　　右記天神地示之祭凡三節
夫聖王之制祭祀也法施於民則祀之以死勤事則祀
之以勞定國則祀之能禦大菑則祀之能捍大患則祀
之是故厲山氏之有天下也其子曰農能殖百榖夏之
衰也周棄繼之故祀以為稷共工氏之霸九州也其子
曰后土能平九州故祀以為社帝嚳能序星辰以著衆
堯能賞均刑法以義終舜勤衆事而野死鯀鄣鴻水而
殛死禹能修鯀之功黄帝正名百物以明民共財顓頊
能修之契為司徒而民成冥勤其官而水死湯以寛治
民而除其虐文王以文治武王以武功去民之菑此皆
有功烈於民者也及夫日月星辰民所瞻仰也山林川
谷丘陵民所取財用也非此族也不在祀典(夫音扶菑/音灾捍胡)
(鍜切共音/恭去上聲)
　(鄭氏曰此所謂大神也春秋傳曰封為上公祀為大/神厲山氏炎帝也起於厲山或曰有烈山氏棄后稷)
　(名也共工氏無録而王謂之霸在大昊炎帝之間著/衆謂使民興事知休作之期也賞賞善也謂禪舜封)
　(禹稷等也能刑謂去四凶義終謂既禪二十八載乃/死也野死謂征有苗死於蒼梧也殛死謂不能成其)
　(功也明民謂使之衣服有章也民成謂知五教之禮/也冥契六世之孫也其官𤣥冥水官也虐菑謂桀紂)
　(也烈業也族猶類也祀典謂祭祀也孔氏曰法施於/民若神農后土帝嚳與堯及黄帝顓頊與契之屬以)
　(死勤事舜及鯀冥是也以勞定國禹是也禦大菑捍/大患湯及文武是也厲山氏按帝王世紀云神農氏)
　(起於烈山即炎帝也鄭引烈山氏左傳昭二十九年/文農謂厲山氏後世子孫名柱能殖百穀故國語云)
　(神農之子名柱作農官因名農是也夏末湯大旱七/年變置社稷故廢農祀棄祀以為稷者謂農及棄皆)
　(祀之以配稷之神也共工氏鄭注係漢律歴志文按/月令不載共工氏是無録又按昭十七年郯子稱炎)
　(帝以火紀共工氏以水紀大皡氏以龍紀從下逆陳/是在炎帝之前大昊之後也共工後世之子孫為后)
　(土之官后君也能治九州五土之神故祀以為配社之/神帝嚳能紀星辰時候以明著使民休作有期不失)
　(時節堯以天下授舜封禹稷官得其人是能賞均平/也五刑有宅是能刑有法也舜征有苗仍廵守陟方)
　(而死是勤衆事而野死鯀塞水無功被堯殛死于羽/山治水九載亦有微功故得祀世本云作城郭是亦)
　(有功也鄭答趙商云鯀非殛死放居東裔至死不得/反於朝爾禹能修父之功上古雖有百物未有名黄)
　(帝為物作名正名其體明民謂垂衣裳使貴賤分明/得其所共財謂山澤不鄣教民取百物以自贍也契)
　(為堯之司徒掌五教湯放桀於南巢去民之菑謂伐/紂自厲山氏以下所得祀者皆有功烈於民也及夫)
　(日月星辰釋上文泰壇泰折等祀也上有天地四時/寒暑水旱此不言者舉日月則天地可知四時寒暑)
　(水旱則日月隂陽之氣故舉日月以包之非此族謂/非厲山以下及日月丘陵等無益於民者悉不得與)
　(於祭祀之典也方氏曰聖王之制祭祀凡以有功烈/於民而已故以法施於民為首有民必有事故以以)
　(死勤事繼之民者國之本也事者國之治也故以以/勞定國繼之國有民事為有常菑患為有變故以禦)
　(大菑捍大患繼之言日月星辰而不言天言山林川/谷丘陵而不言地者以天地之功至大祀典所不得)
　(而言也陸氏曰言稷嚳堯鯀禹黄帝顓頊契冥湯文/武以著四代禘郊祖宗非専為私恩也湯言除虐武)
　(王言去民之菑菑甚於虐也陳氏曰法施於民民功/曰庸也以死勤事以勞定國事功曰勞也禦天之大)
　(菑捍人之大患治功曰力也堯之道至於無能名舜/之道至於無為而其所以見祀者止於賞均刑法以)
　(義終勤衆事而野死功烈者道徳之迹迹者祀/典之所可載而其為道非祀典之所可盡也)
　　　右總記鬼神示之祭凡一節
　
　
　
　
　
　
　
　
　
　
　
　
　
　
　
　禮記纂言卷二十一
欽定四庫全書
　禮記纂言卷二十二　　　　元　吳澄　撰
　　郊特牲
　　(此篇記郊社大蜡及宗廟祭禮之義舊本郊特牲/而社稷大牢一句在篇首故摘篇首三字名篇今)
　　(更定其章此句雖不在/篇首而名篇則仍其舊)
天子適四方先柴
　(應氏曰四方惟天子所適者普天之下莫非王土也/鄭氏曰所到必先燔柴有事于上帝孔氏曰廵守至)
　(方嶽先燔柴/告天尊天也)
○郊之祭也迎長日之至也大報天而主日也兆於南
郊就陽位也掃地而祭於其質也器用陶匏以象天地
之性也於郊故謂之郊牲用騂尚赤也用犢貴誠也(騂/息)
(營/切)
　(方氏曰郊之祭在建子之月陽生于子陽生則日浸/長而夜短故曰迎長日之至至猶来也與月令仲夏)
　(日長至異故言迎祭天必迎長日之至當是時陽始/事天以始事為功也迎長日之至故以日為主兆則)
　(為之分域如龜兆之可别也既曰兆於南郊又曰掃/地而祭者葢築壇謂之兆若兆五帝扵四郊是矣掃)
　(地亦謂之兆若此所言是矣此主祭天而器之所象/乃並言地者葢地道無成而代有終象地之性亦所)
　(以歸功于天也牲用騂即牧人所謂陽祀騂牲大宗/伯以蒼璧禮天牲幣各放其器之色則祀天之牲用)
　(蒼乃與牧人異者葢赤為陽之盛色而蒼與青其類/也黒為隂之盛色而黄與白其類也祀天之牲不必)
　(蒼亦從其類而已故言牧而牧人言凡陽祀以該之/以是知其止用騂也陸氏曰郊祭迎長日之至周官)
　(所謂凡樂冬日至扵圜丘奏之則天神可得而禮禮/務質畧是之謂大報若社教民美報不美不足為報)
　(也少之為貴多之為美天造而始之地作而終之故/天言報在前地言報在後天無所不在以我祭于郊)
　(故謂之郊于國則以䙝于野則以疏祭之郊節矣馬/氏曰郊必扵冬至之日所以迎長日之將至言其迎)
　(之有漸也說者謂建卯晝夜分而日長非矣葉氏曰/以郊為迎長日之至下言周之始郊日以至正以別)
　(魯禮鄭氏以建卯為日至甚矣其誣也冬至之日祭/天扵圜丘此周之正禮不可易者也孟春建寅之郊)
　(葢祈榖之祭爾魯雖得郊不得同于天子是以因周/郊之日以上辛三卜不從至建寅之月而止乃不郊)
　(書扵春秋者甚明則魯郊殆周祈穀之郊而已故左/氏謂啟蟄而郊明堂位孟春祀帝正建寅之月鄭誤)
　(以為建子鄭氏曰大報天大猶徧也天之神日為尊/孔氏曰徧報天之諸神唯日為尊故以日為諸神之)
　(主如君燕羣臣使膳宰為主人也燔柴在壇正祭/扵地故云掃地而祭陶謂瓦器酒尊及豆簋之属)
郊之用辛也周之始郊日以至
　(王氏曰建寅之月又祈穀郊祭此言始者對建寅為/始也祭天或云用冬至之日或云用冬至之月據周)
　(禮似用冬至之日據禮記郊日用辛則冬至不恒在/辛似用冬至之月方氏曰周之郊非一冬至之郊為)
　(嵗之始郊澄曰周人始者郊祀之禮其日但以冬/至不卜日也後乃卜用辛日周之始不如此也)
卜郊受命于祖廟作龜于禰宫尊祖親考之義也卜之
日王立于澤親聴誓命受教諫之義也獻命庫門之内
戒百官也大廟之命戒百姓也
　(鄭氏曰受命謂告之退而卜澤澤宫也所以擇賢之/宫也既卜必到澤宫擇可與祭祀者因誓勅之以禮)
　(也禮器曰舉賢而置之聚衆而誓之是也王自澤宫/而還以誓命重相申勅庫門在雉門之外入庫門則)
　(至廟門外矣大廟祖廟也百官公卿以下也百姓王/之親也入廟戒親親也王自此還齊路寢之室孔氏)
　(曰郊事既尊不敢專輒故先告祖後乃卜亦如受命/也作灼也禰宫禰廟先告祖受命又至禰廟卜之也)
　(考亦禰也尊祖故受命命宜由尊者出親禰故作龜/是事事宜就親近者也以射擇士因呼為澤官至澤)
　(宫射以擇助祭之人是舉賢而置之也又使有司誓/勅舊章齊戒之禮王又親聴受命之聚衆而誓之也)
　(告祖作禰是受教義立澤聴誓是受諫義王自澤宫/而還至欲致齊之時有司獻王所以命百官之事王)
　(乃于庫門之内戒百官大廟之内戒百姓百官疏故/在公朝重戒之百姓王之親属故在大廟而重戒之)
　(方氏曰卜郊葢指用辛之郊爾以其有上辛中辛下/辛故周郊以日至而大宰扵祀大神示言卜日者崔)
　(氏謂卜日以至為主不吉乃用它日以一人之尊亦/親聴誓命則以嚴上故也聚衆而誓非為王也特助)
　(祭者爾而王亦親聴之故有受教諫之義百官授之/以官者羣臣也百姓賜之以姓者諸侯也諸侯親而)
　(尊故扵大廟戒之百官/疏而卑故扵庫門戒之)
祭之日王皮弁以聽祭報示民嚴上也䘮者不哭不敢
㓙服氾埽反道鄊為田燭弗命而民聽上(氾芳劔切/埽素報切)
　(鄭氏曰報猶白也夙興朝服以待白祭事者乃後服/祭服而行事也周禮祭之日小宗伯逆粢省鑊告時)
　(于王告備于王也反道剗令新土在上田燭田首為/燭皆謂郊道之民為之也弗命而民聴上化王嚴上)
　(也孔氏曰郊日之朝天子早起服視朝皮弁之服以/聴之小宗伯告日時早晚及牲事備具教人尊嚴其)
　(君上也未郊故未服大裘也郊祭之旦人之䘮者不/哭又不敢㐫服而出以干王之吉祭氾埽廣埽也六)
　(鄊之民廣埽新道扵田首設燭照路凡此並非王命/民化王嚴上故也然周禮蜡氏云凡國之大祭祀令)
　(州里除不蠲禁刑者任人及凶服者以及郊野而此/云不命者作記之人盛美民聴上之義未必實然也)
　(馬氏曰報其時之早晚與牲之備否事之卜者而皮/弁以聴之所以尊天而不敢慢也不惟不敢慢扵天)
　(亦示其民之所以知嚴也以天子之尊而其嚴如此/則民莫不從而傚之故䘮者不哭不敢㓙服氾埽反)
　(道鄊為田燭弗命而民聴上也周氏曰祭報祭之日/宗伯報王以行禮也以眡朝之服而聴宗伯之報所)
　(以示民嚴上也弗命而民聴上葢民之奉/君猶君之奉天果君能奉天則民自化矣)
祭之日王被衮以象天戴冕璪十有二旒則天數也乗
素車貴其質也旂十有二旒龍章而設日月以象天也
天垂象聖人則之郊所以明天道也
　(陳氏曰周官司裘掌為大裘以共王祀天之服司服/祀昊天上帝則服大裘而冕禮記曰郊之祭王被衮)
　(以象天然則王之祀天内服大裘外被龍衮龍衮所/以襲大裘也方氏曰天以龍為用而衮以龍為首故)
　(被衮以象天經言天子龍衮是也璪者聚采以貫玉/而有華藻故謂之璪字通扵藻左氏傳曰周之王也)
　(制禮上物不過十二以為天之大數也彼有象而我/象之之謂象故扵龍言象彼有則而我則之之謂則)
　(敌扵數言則以畫龍而文成焉故曰章以日月而設/飾焉故曰設然巾車之職則王玉路以祀而乗素車)
　(司常之職則日月為常交龍為旂是設日月者無龍/章設龍章者無日月而此言龍章而設日月乃與周)
　(禮不同者容泛記前代之禮爾龍也日月也数也質/也皆天所示之象也而聖人觀之以為儀物之則故)
　(曰天垂象聖人則之以天道逺而難知神而莫測故/郊之儀物必觀象而作則焉所以明之也故曰郊所)
　(以明天道也陸氏曰古者郊祀之禮内服大裘其上/加衮以被之故大裘言服而衮言被然周禮祭天王)
　(乗玉路建大常特牲祭天王乗素車建大旂則祭天/之禮有兩旂兩車也葢乗玉路建大常者即道之車)
　(也祭之日馭之以適郊乗素車建大旂者即事之車/也祭之時馭之以赴壇何以知其如此也曰巾車王)
　(之玉路錫樊纓十有再就建大常十有二斿以祀則/凡王之祭祀無所不乗矣祭天者禮之至也而乗泛)
　(祭之玉路以祭之以物則非文以志則非敬非禮意/故知乗素車建大旂以祀之而玉路者乗之以適郊)
　(固有兩車也雖然車旂之有兩非特祭天也四時之/田王乗戎路建大常而巾車之職曰木路前樊鵠纓)
　(建大麾以田則田之車旂亦以兩葢乗大路建大麾/者即道之車也與王乗玉路建大常同意乗戎路建)
　(大常者即事之車也與王乗素車建大旂同意故巾/車曰掌公車之政令與其用辨旗物而等序之以治)
　(其出入治其出入者以明兩車有事焉乗之以出入/非即事之車也大馭曰掌玉路以祀及犯軷王自左)
　(馭葢犯軷者王出國門之祭也王出國門乗玉路則/所謂乗玉路建大常以即郊明矣郊特牲曰祭之日)
　(王被衮以象天乗素車貴其質也龍旂而設日月之章璪/十有二旒以象天也乗素車在于被衮之後則所謂乗素)
　(車建大旂以即壇明矣凡此者皆周制也蓋祭之日夜向/晨王皮弁以聴祭報而小宗伯告時于王則王易皮弁服)
　(衮冕乗玉路建大常以適郊既至下玉路㤙大次又衮冕/以聴祭報而小宗伯告備于王則王脫衮著大裘以衮被)
　(之易玉路乗素車建大旂以即壇既至下素車捧帛升柴/置于牲上以焚之致天神祭法所謂燔柴於大壇此先後)
　(之序也或曰司常掌辨九旗之名物日月為常交龍為旂/旂有升降之龍而已蓋無三辰而郊特牲云龍章而設日)
　(月何也曰此大旂也非諸侯之所常建故其上又有日月/星辰之章以祀天神非特有升降之龍也明堂位曰旂十)
　(有二旒日月之章覲禮曰王建大旂以象日月星辰升龍/降龍拜日於東門之外左傳云三辰旂旗昭其明也然則)
　(龍旂而設日月其來固久矣秦溪楊氏曰詳玩司服經文/則知有虞作服十二章周亦十二章昭然甚明公之服自)
　(衮冕而下侯伯之服自鷩冕而下鷩冕七章衮冕九章推/而上之則天子之服十二章可知享先王則衮冕衮冕者)
　(繪衮龍於服而冕享先公享射則鷩冕鷩冕者繪華蟲於/服而冕也蓋服有六而冕則一先鄭謂六服同冕是也祀)
　(昊天上帝之服備十二章則繪三辰於服而冕可知也今/不日三辰而冕而曰大裘而冕果何歟蓋享先王先公之)
　(禮備乎文則以衮鷩之文名之祀昊天上帝之服尚乎質/則以大裘之質名之與牲用犢席用藁秸器用陶匏之意)
　(同所以尊天也祀昊天上帝之服雖不言三辰然服備十/二章則三辰不待言而可見矣鄭氏乃謂有虞十二章至)
　(周而以日月星辰畫于旌旗冕服惟有九章然公自衮冕/而下王又自衮冕而下君臣同冕畧無區别必無是理賈)
　(公彦云鄭氏九章此無正文並鄭以意解之則疏家已知/其非而不信之矣後世始有悟其上下之無等尊卑之失)
　(次者魏文帝以公卿衮衣黼黻之制疑於至尊遂制天子/服繡衣公卿織文矣唐長孫無忌以帝祭日月服𤣥冕旒)
　(三章而三公亞獻服衮孤卿服毳鷩貴賤無分而天子遂/止于服衮他冕盡廢者矣先王制禮必本于天理人情之)
　(公自上古至于周天子仰則天數路十二就常十二斿馬/十二閑圭尺二寸繅十二就而冕服之章莫不皆然鄭氏)
　(謂周以日月星辰畫於旗而冕止九章不知龍登于旗山/登于爼黼登于扆九章亦可損乎前乎康成如漢明帝用)
　(歐陽説義天子備十二章三公諸侯用山龍九章九卿以/下用華蟲七章其説猶用周制也自鄭氏以意解九章之)
　(説于是乎始改行之後世卒有不厭子/人心并與古制而去之者可勝嘆哉)
帝牛不吉以為稷牛帝牛必在滌三月稷牛唯具所以别
事天神與人鬼也(滌音迪别/彼列切)
　(鄭氏曰養牲必養二滌牢中所搜除處唯具遭時又選可/用也孔氏曰郊天以后稷為配故養牲養二以擬祭也凡)
　(帝牲稷牲初時皆卜取其牲繫於牢芻之三月若臨時有/故乃變之也為猶用也若帝牛不吉或死傷則用稷牛為)
　(帝牛其祭稷之牛臨時别取天神既尊故帝牛必須在滌/三月帝牛不吉取稷牛亦已在滌三月人鬼稍卑稷牛臨)
　(時别取唯具而已是分别天神與人鬼不同也鄭注搜除/謂搜掃清除周禮養馬謂之廋人遭時謂帝牲遭灾之時)
　(方氏曰帝為天/神稷為人鬼)
萬物本乎天人本乎祖此所以配上帝也郊之祭也大報本
反始也
　(鄭氏曰言俱本可以配孔氏曰報本者天為物本祖為王/本祭天以祖配之所以報謝其本反始者反其初始謝其)
　(恩謂之報歸/其初謂之反)
　　　右記郊祭天神之義凡二節
社祭土而主隂氣也君南鄉於北墉下答隂之義也日用甲
用日之始也天子大社必受霜露風雨以達天地之氣也是
故喪國之社屋之不受天陽也薄社北牖使隂明也(鄉去聲/大音泰)
　(鄭氏曰牆謂之墉北墉社内北牆也國中之神莫貴於社/故曰用甲也大社王為羣姓所立屋之北牖絶其陽通其)
　(隂而已薄社殷之社殷始都薄孔氏曰土謂五土山林川/澤丘陵墳衍原隰也土是隂氣之主故云主隂氣隂宜在)
　(北故祭時以社在南設主壇上北面而君來在北牆下南/鄉祭之對隂之義也社是國中之貴神甲是旬日之初始)
　(故用之也風雨至則萬物生霜露降則萬物成故不為屋/以受風雨霜露是天地氣通達䘮國社者謂周立殷社以)
　(為戒無生義故屋隔之令不受天之陽也薄社即殷喪國/社既屋之塞其三面唯開北牖示絶陽而通隂隂明則物)
　(死也大社謂羣姓所立者在雉門外庫門内之西其亡國/之社在東按穀梁傳云以為廟屛戒或在廟或在庫門内)
　(之東魯之外朝在庫門之内東有亳社西有國社朝廷執/政之處故左傳云間於兩社為公室輔大夫以下與民族)
　(百家以上共立一社秦漢以来雖非大夫民二十五家以/上則得立社故云里社大夫以下所置社樹之田主各以)
　(其野之所宜木夏松殷栢周栗是也天子諸侯大夫皆有/稷亡國之社亦有稷社之祭一嵗有三仲春命民社一也)
　(詩以社以方謂秋祭二也孟冬大割祠於公社三也社之/主蓋用石按條牒論稷壇在社壇西俱北嚮營並壇共門)
　(或曰在社壇北其用玉無文今禮用兩圭有邸陳氏曰社/祭五土之示稷祭五榖之神五榖之神而命之稷以其首)
　(種先成而長五穀也稷非土無以生土非稷無以見生生/之效故祭社必及稷以其同功均利而養人也王社侯社)
　(國中之土示而已無與農事故不置稷大社國社農之祈/報在焉故皆有稷先儒謂王社或建於大社之西或建於)
　(藉田然國語王藉則司空除壇農正陳藉禮而歴代所祭/先農而已不聞祭社也詩春藉田而祈社稷非謂社稷建)
　(於藉田也其言王社建於大社之西於義或然西漢及魏/有官社無官稷晉之時有帝社無帝稷類皆二社一稷議)
　(者或欲合二社為一或欲異二社之所向是雖違經悖禮/然亦與社同設於國中未聞藉田有之也蓋王與諸侯之)
　(社皆三其二社所以盡祈報之誠其勝國之社所以示鑒/戒之禮王之大社則土五色而冒以黄諸侯之國社受其)
　(方色之土於天子而苴以茅先王之祭社稷春祈秋報孟/冬大割祠此祭之常者也凡天地大烖之類祭大故天烖)
　(之獮祀君行有宜官成有衈此祭之不常者也祭之常者/用甲其他則唯吉而已祭之牲以大牢其遇天烖則用幣)
　(而已考之於禮王之祭也南面其服也希冕其牲用黝其/祭血祭其尊大罍其樂應鍾其舞帗舞其鼔靈鼔方氏曰)
　(陽始於甲而物生隂極於辛而物成地雖以隂而成物然/始地事者存乎陽故社用甲以原其始天雖以陽而生物)
　(終天功者存乎隂故郊用辛以要其終獨陽不生獨隂不/成天地相須之義也周氏曰東方陽也甲者陽中之陽社)
　(用甲不用乙欲其以陽召隂也西方隂也辛者隂中之隂/郊用辛不用庚欲其以隂召陽也以甲為用日之始則誤)
　(矣亡國之社屋之不受天陽者示天亡之也於北為牖使/隂明而不使陽明也馬氏曰外事用剛日内事用柔日郊)
　(外事也社内事也而郊用辛日之柔社用甲日之剛說者/謂郊社至尊之祭不可同於内外大社達天地之氣示其)
　(有生物之功喪國之社不/受天陽示其生物之功息)
社所以神地之道也地載萬物天垂象取財於地取法於
天是以尊天而親地也故教民美報焉家主中霤而國主
社示本也唯為社事單出里唯為社田國人畢作唯社丘
乗共粢盛所以報本反始也(為社云偽切乗時證切/共音恭粢音資盛音成)
　(鄭氏曰中霤亦土神單出里皆往祭社於都鄙二十五/家為里畢作人則盡行非徒羨也丘十六井也四丘六)
　(十四井曰甸或謂之乗孔氏曰社祭是神於地之道此/句為下張本地載萬物者釋地所以得神之由天垂象)
　(者欲明地故引天為對地有其物天垂其象所謂在天/成象在地成形也財並在地出故為人所取人知四時)
　(早晚皆倣日月星辰以為耕作之候是取法於天故尊/而祭之天子祭天是也地既為民所取財者故親而祭)
　(之一切親地而與庶民共祭社是也卿大夫之家主祭/土神于中霤天子諸矦之國主祭土神於社以土神生)
　(財以養官與民故皆祭之示其為生養之本也社事祭/社事也單盡也里居也社既為國之本故祭社則合里)
　(之家盡出也此唯毎家出一人不人人出也田獵也畢/盡也作行也既人人得社福故祭社先為社獵則國中)
　(之人盡行也丘乗者都鄙井田也九夫為井四井為邑/四邑為丘四丘為乗粢稷也稷曰明粢在器曰盛唯祭)
　(社使丘乗共粢盛嚮說祭社用牲此明祭社用米也皇/氏曰天子諸侯祭社用藉田之榖大夫以下無藉田若)
　(祭社則丘乗共之示民出力也國人畢作是報本/丘乗共粢盛是反始粢盛是社所生故云反始也)
季春出火為焚也然後簡其車賦而歴其卒伍而君親
誓社以習軍旅左之右之坐之起之以觀其習變也而
流示之禽而鹽諸利以觀其不犯命也求服其志不貪
其得故以戰則克以祭則受福(為焚云偽切卒/祖忽切鹽音艶)
　(鄭氏曰凡出火以火出建辰之月火始出焚謂焚萊/也簡歴謂算具陳列之也君親誓社誓吏士以習軍)
　(旅既而遂田以祭社也言祭社則此是仲春之禮也/仲春以火田田止弊火然後獻禽至季春火出而民)
　(乃用火今云季春出火乃誓社記者誤也社或為省/流猶行也行行田也鹽讀為艶行田示之以禽使歆)
　(艶之觀其用命不也謂禽為利者凡田大獸公之小/禽私之失伍而獲猶為犯命是求服其志不貪其得)
　(也孔氏曰仲春祭社之前田獵取禽以祭社祭社既/用仲春用焚當在仲春記者以季春民始出火遂誤)
　(以天子諸侯用焚為季春也焚謂焚燒除治宿草出/火謂出陶冶之火案春秋火出為夏三月故左氏昭)
　(六年鄭人鑄刑書火未出而用火故晋士文伯譏之/若田獵之火則昆蟲蟄後得火田以至仲春也既焚)
　(之後簡選車馬及兵賦器械之属歴其百人之卒五/人之伍君親誓此士衆以習軍旅既而遂田以所得)
　(之禽獸因而祭社故云親誓社或左或右或坐或起/戒勅之以習軍旅君親自觀扵習武變動之事教陣)
　(訖而行田禮驅禽於陣前以示士卒是流示之禽也/利則禽也驅禽示之而歆艶之以小禽之利也扵此)
　(之時觀其士卒犯命與不犯軍命者求欲服其士卒/之志使進退依禮不欲貪其犯命苟得扵禽言失伍)
　(得禽不免罰也其所為得禮故戰則克勝祭則受福/方氏曰木氣終扵辰故火順所生而見司爟扵季春)
　(則出火焉水氣兆扵戌故火受所勝而沒司爟扵季/秋則納火焉聖人奉天時則為焚者特出火之事爾)
　(牧師凡田事賛焚萊是矣田獵之禮周官則行之扵/仲月而與此異豳詩月令則行之於季月而與此同)
　(此之所言亦泛記異代爾月令仲春擇元日命民社/則出火之田非為社也王制三田一為乾豆二為賔)
　(客三為充君之庖則田固有不為社者矣夫社必先/之以焚者葢焚其宿草而後可田故也且社主隂隂)
　(主殺則為社而有田因/田而習軍旅不亦冝乎)
　　　右記社祭地示之義凡一節
天子大蜡八伊耆氏始為蜡蜡也者索也嵗十二月合
聚萬物而索饗之也(蜡鋤詐切/耆巨夷切)
　(方氏曰合而言曰大蜡分而言曰八蜡先嗇也司嗇/也農也郵表畷也貓也虎也坊也水庸也曰大蜡八)
　(八者之外皆其小也周官有伊耆氏以共杖咸葢杖/以扶老豈非以伊耆氏始為蜡以息老物故共杖咸)
　(者以是名官乎昔所用者物之形今所索者物之靈/故索而饗黨正謂國索鬼神而祭祀是矣凡物之種)
　(種固已離矣十二月物合聚之時也先王因其合聚/而合聚之以索饗周氏曰嵗十二月即夏之十二月)
　(乃建丑之月也葢建丑之月為蜡始可為息民之祭/果周之十二月其得為息民之祭乎鄭氏曰伊耆氏)
　(古天子號也索謂求索饗者祭其神也萬物有功扵/民者神使之也祭之以報焉造者配之也孔氏曰大)
　(者天子之蜡對諸侯為大天子既有八神則諸侯之/蜡未必八也明堂位土鼓葦籥伊耆氏之樂禮運云)
　(禮之初始諸飲食蕢桴土鼓則伊耆氏神農也以其/初為田事故為蜡祭陳氏曰伊耆氏以有功扵耆老)
　(故後世以其官為姓周又以其姓名官先儒為其始/制鼓籥又始為蜡扵是以為古王者之號然古之制)
　(法者𨽻首造厯大橈作甲子倉頡造書豈皆古王者/哉果實古王者之號周人固應尊異而神之不冝列)
　(扵銜枚氏壺涿氏而名下士之官也張子曰八蜡先/嗇一司嗇二農三郵表畷四貓虎五坊六水庸七百)
　(種八百種百榖之種也祭之以民食之重亦報其嗇/所成舊說以昆蟲為八昆蟲是為害者不當祭也)
蜡之祭也主先嗇而祭司嗇也祭百種以報嗇也饗農
及郵表畷禽獸仁之至義之盡也古之君子使之必報
之迎貓為其食田䑕也迎虎為其食田豕也迎而祭之
也祭坊與水庸事也(種之勇切郵音尤畷貞劣切/貓音苗為云偽切坊音房)
　(司嗇即百榖之神先嗇者先代治嗇之人若神農后/稷之類鄭氏曰農田畯也郵表畷謂田畯所以督約)
　(百姓扵井間之處也詩云為下國畷郵迎而祭之迎/其神也水庸溝也孔氏曰祭百種以報嗇為下起文)
　(則農及郵表畷禽獸等所以祭之者報其助嗇之功/使盡饗焉田畯有功扵民郵若郵亭屋宇䖏所表田)
　(畔畷者謂井畔相連畷扵此田畔相連畷之所造此/郵舍田畯䖏焉禽獸即下文貓虎之屬言禽獸則助)
　(田除害者皆悉包之特云貓虎舉其除害甚者不㤀/恩而報之仁也有功必報之義也蜡祭仁義之至盡)
　(也坊者所以畜水亦以鄣水庸者所以/受水亦以泄水祭此坊與水庸之神)
曰土反其宅水歸其壑昆蟲母作草木歸其澤皮弁素
服而祭素服以送終也葛帶榛杖䘮殺也蜡之祭仁之
至義之盡也(壑黒各切/殺所界切)
　(鄭氏曰土反其宅至歸其澤祝辭也辭同則祭同䖏/可知也壑猶坑也昆蟲暑生寒死螟螽之屬為害者)
　(也素服衣裳皆素送終喪殺所謂老物也孔氏曰土/即坊也宅安也土歸其安則不崩水即水庸水歸其)
　(壑謂不汎溢昆蟲母作謂不為灾草苔稗木榛梗之/屬當各生藪澤之中不得生扵良田害嘉穀也陳辭)
　(有水土昆蟲草木者以其無知故特有辭也先嗇之/属有知故不假辭草木有辭則當有神八蜡不数之)
　(者以草木徧地皆是不如坊與水庸之属各指一物/也案周禮籥章國祭蜡則龡豳頌息老物以物老故)
　(素服物老將終故葛帶榛杖素服送終是仁恩葛帶/榛杖示隂氣㫁割故云仁之至義之盡也方氏曰水)
　(土昆蟲草木皆因其合聚之時以饗故祝辭言其時/事如此素者送終之服而蜡亦送終之事帶不以麻)
　(而以葛杖不以竹而以榛若/䘮也而實非䘮故云喪殺也)
八蜡以記四方四方年不順成八蜡不通以謹民財也
順成之方其蜡乃通以移民也既蜡而收民息已故既
蜡君子不興功黄衣黄冠而祭息田夫也野夫黄冠黄
冠草服也(移音/異)
　(鄭氏曰四方方有祭也其方穀不孰則不通扵蜡使/民謹扵用財移之言羨也詩頌豐年曰為酒為醴烝)
　(畀祖妣以洽百禮此其羨之歟收謂收斂積聚也黄/衣黄冠而祭謂既蜡臘先祖五祀也扵是勞農以休)
　(息之孔氏曰天子蜡祭四方不同豐荒有異四方之/内年穀不得和順成孰則當方八蜡之神不得與諸)
　(方通祭所以然者欲使不孰之方萬民謹慎財物也/有順成之方其蜡之八神乃與諸方通祭以蜡祭豐)
　(饒皆醉飽酒食使民歆羨也既蜡而收民息己先蜡/後息民息民為臘與蜡異也不興功謂不興農功田)
　(夫野夫也野夫著黄冠是季秋後草色之服故息田/夫而服之也皇氏曰此一節據諸侯之國而為蜡祭)
　(以記其功當國不成則不為蜡成則為蜡陸氏曰言/記以不㤀四方百物之功方氏曰記四方者記四方)
　(之豐凶也年不順成八蜡不通記其㓙也順成之方/其蜡乃通記其豐也蜡乃合聚之祭故因其合聚而)
　(收之也物既收則民亦息功者民力之所致民息已/故既蜡君子不興功黄者土之色百昌生扵土而作)
　(終亦反扵土而息冬則反扵土之時也土爰稼穡/者田夫之事故凡野夫皆黄冠草服謂草野之服)
大羅氏天子之掌鳥獸者也諸侯貢屬焉草笠而至尊
野服也羅氏致鹿與女而詔客告也以戒諸侯曰好田
好女者亡其國天子樹𤓰華不斂藏之種也(好去/聲)
　(鄭氏曰諸侯扵蜡使使者戴草笠貢鳥獸也詩云彼/都人士臺笠緇撮又曰其餉伊黍其笠伊糾皆言野)
　(人之服也詔客告者詔使者使歸以此告其君所以/戒之華果蓏也又詔以天子樹𤓰蓏而已戒諸侯以)
　(蓄藏藴財利也孔氏曰因上蜡祭廣釋嵗終蜡時之/事周禮羅氏掌羅烏鳥蜡則作羅襦謂細宻之羅周)
　(禮不云掌獸此云獸者以其受貢獸故也四方諸侯/有貢獻鳥獸者皆入属大羅氏也使者著草笠而至)
　(王庭草笠是野人之服今嵗終功成是由野人而得/故重其事而尊其服詔亦告也客謂貢鳥獸使者羅)
　(氏先受貢畢使者臨去羅氏又以鹿與女致與使者/宣天子之詔令使者反國以告戒其君故云詔客告)
　(也好田好女者亡其國此宣詔所告之言也言鹿是/田獵所得之物女是亡國之女非每國輒與女鹿羅)
　(氏以鹿與女示使者爾𤓰冬之𤓰言天子唯樹𤓰與/果蓏供一時之食不是收斂乆藏之種與民爭利令)
　(使者歸告其君也劉氏曰𤓰及果蓏時鮮之物不可/以自逺而致不可以收斂而藏天子乃樹植之所以)
　(貴時新供寢廟非貪其利亦告諸侯毋廣樹植務收/斂以奪民利也周氏曰羅氏作羅襦羅則鹿之所以)
　(獲者襦則女之所衣者故致之以戒諸侯方氏曰致/鹿非實致鹿致所以獲鹿之物爾致女非實致女致)
　(所以飾女之物爾作羅襦者以此致鹿以戒好田致/女以戒好女羅氏戒好田而又戒好女者以其皆隂)
　(事也周官甸師共野果蓏先儒謂果桃李之屬蓏𤓰/瓞之屬葢果即華之成實蓏即𤓰之緫名彼言果蓏)
　(此言𤓰華互相備也歛秋事藏冬事𤓰華之種特可/供斯須之求非足待乆長之用而天子樹之以示不)
　(與民争/利焉)
　　　右記蜡祭百示之義凡一節
有虞氏之祭也尚用氣血腥爓祭用氣也(爓夕/㢘切)
　(鄭氏曰尚謂先薦之孔氏曰尚謂貴尚先薦者對合/亨饋孰為先也血謂祭初以血詔神扵室腥謂朝踐)
　(薦腥肉於堂爓謂沈肉扵湯次腥亦薦扵堂以血腥/爓三者而祭並未孰是用氣也方氏曰血腥爓三者)
　(皆氣而已未嘗致味故曰用氣然爓之氣不若腥之/全腥之氣不若血之幽故其序如此應氏曰虞氏近)
　(古祭未窮味猶有/茹毛飲血之意也)
殷人尚聲臭味未成滌蕩其聲樂三闋然後出迎牲聲
音之號所以詔告扵天地之間也(滌音狄/闋音缺)
　(鄭氏曰滌蕩猶摇動也孔氏曰帝王革異殷不尚氣/而尚聲謂先奏樂也不言夏或從虞也臭味未成謂)
　(未殺牲也既尚聲故未殺牲先摇動樂聲以求神也/闋止也奏樂三徧止乃迎牲入殺之鬼神在天地之)
　(間故用樂之音聲號呼告扵天地之間庻神明聞之/是求陽之義也方氏曰尚聲自樂始也臭未成未用)
　(鬯也味未成未牲也馬氏曰凡聲陽也人之死也䰟/氣歸于天求諸陽以報其䰟也尚聲所以迎其䰟之)
　(来也臭味未成滌蕩其聲樂三闋然後出迎牲此舉/其尚聲之時也聲音之號所以詔告扵天地之間此)
　(舉其尚聲之意也應氏曰滌蕩者澡除洗雪扵塵埃/之境播散發越扵虚無之中使無一毫之隔礙也聲)
　(音之號者以聲音而號召之若以言語而/詔告之天地之間虚曠洞達無不響答也)
周人尚臭灌用鬯臭鬱合鬯臭隂達扵淵泉灌以圭璋
用玉氣也既灌然後迎牲致隂氣也蕭合黍稷臭陽逹
於墻屋故既奠然後焫蕭合羶薌(焫如悦切羶/如字舊音馨)
　(鄭氏曰灌謂以圭瓉酌鬯始獻神也已乃逆牲於庭/殺之天子諸侯之禮也既奠謂薦熟時也特牲饋食)
　(云祝酌奠于鉶南是也蕭薌蒿也染以脂合黍稷燒/之孔氏曰周變扵殷故尚臭先求隂也臭謂鬯氣未)
　(殺牲先酌鬯酒灌地以求神鬰鬰金草也鬯謂鬯酒/煑鬱金草和之其氣芬芳調鬯也又擣鬱汁和合鬯)
　(酒使香氣滋甚故云鬰合鬯用鬰鬯灌地是用臭氣/求隂逹扵淵泉也以圭璋為瓉之柄瓉所以㪺鬯也)
　(玉氣潔潤亦是尚臭周言用玉則殷不用圭瓉既灌/然後迎牲者先求神後迎牲也先灌是先致氣扵隂)
　(故云致隂氣蕭合黍稷後求陽也取蕭草及牲脂膋/合黍稷燒之此謂饋食時以臭氣求陽逹扵牆屋也)
　(既奠然後焫蕭合羶薌者明上焫蕭之時莭也既奠/謂堂上事尸竟延尸户内更從孰始也扵薦孰時祝)
　(先酌酒奠扵鉶羮之南訖尸未入扵是取香蒿染以/腸間脂合黍稷燒之於宫中此求陽之義也陳氏曰)
　(鬰合鬯臭隂逹扵淵泉以形魄歸於地而求諸隂也/蕭合黍稷臭陽逹於牆屋以魂氣歸於天而求諸陽)
　(也君灌以圭夫人灌以璋君迎牲夫人奠盎言既灌/然後迎牲既奠然後焫蕭是迎牲奠盎皆在既灌之)
　(後而焫蕭又在既奠之後灌求神之始也而焫蕭次/之迎牲奠盎事神之始也而獻薦次之求諸隂而事)
　(之猶以為未又求諸陽焉羶膟膋之氣也薌黍稷之/氣也祭義設燔燎羶薌見以蕭光在朝事之莭而朝)
　(事之初有迎牲奠盎之禮祭義郊特牲之文雖殊其/事一也盖迎牲而刲之則血毛告扵室以示其幽全)
　(膟膋焫於堂以逹其臭氣而羮定之所詔又在其後/不然不足謂之尚臭鄭以祭義所言為朝事之焫蕭)
　(以特牲所言為饋食之焫蕭澄曰陳氏説是也盖既/奠之奠乃夫人奠盎之奠在朝事時而鄭誤引特牲)
　(士禮祝酌奠於鉶南之奠以釋之鬰合鬯臭蕭合黍/稷臭皆當臭字絶句鄭以臭字属下句者非方氏曰)
　(逹淵泉以言其幽逹牆屋以言其顯染蕭以膟膋故/言羶合蕭以黍稷故言薌馬氏曰人之死也形魄歸)
　(于地求諸幽以格其神灌以圭璋用玉器此舉其尚/臭之意也既灌然後出迎牲致隂氣此舉其尚臭之)
　(時周氏曰灌雖隂中之陽而氣則下逹是故謂之隂/煙雖陽中之隂而氣則上逹是故謂之陽陸氏曰鬰)
　(隂也鬯陽也蕭隂也黍稷陽也玉隂中之陽欲致隂/氣非此不能出脂陽中之隂欲致陽氣非此不能降)
　(有虞尚氣殷尚聲周尚臭後王彌文氣目事也聲耳/事也臭鼻事也味口事也周氏曰尚氣尚聲尚臭者)
　(皆以宗廟之祭言之也至於天地之祭則天以升煙/為主地以薦血為主百王所不易也所謂尚氣者凡)
　(血告於室腥爓薦於堂有虞氏則血與腥爓皆以為/祭故為尚氣尚聲者先作樂以求諸陽所謂尚臭者)
　(先灌以/求諸隂)
凡祭慎諸此䰟氣歸於天形魄歸於地故祭求諸隂陽
之義也殷人先求諸陽周人先求諸隂
　(鄭氏曰此其所以先後異也方氏曰魂者氣所主故/曰魂氣魄者營于形故曰形魄主者在内故言氣于)
　(魂之下營者在外故言形于魄之上人之生也受氣/于天及其死也魂氣復歸于天故求諸陽成形于地)
　(及其死也形魄復歸于地故求諸隂先求諸陽則尚/尚聲先求諸隂則尚臭五聲五臭各有隂陽然聲以)
　(氣動而生故凡聲皆陽也臭以氣留而生故凡臭皆/隂也殷求陽周求隂則知有虞氏之尚氣求諸隂陽)
　(之間一祭之内氣也聲也臭也/三者嘗兼用焉經言所尚者爾)
詔祝扵室坐尸扵堂用牲扵庭升首扵室直祭祝于主
索祭祝于祊不知神之所在扵彼乎扵此乎或諸逺人
乎祭于祊尚曰求諸逺者與(祊百彭切/與音余)
　(鄭氏曰詔祝坐尸謂朝事時也朝事延尸于户西南/面布主席東面取牲膟膋燎于爐炭洗肝于鬰鬯而)
　(燔之入以詔神扵室又出以堕于主主人親制其肝/所謂制祭也時尸薦以籩豆至薦孰乃更延主于室)
　(之奥尸来升席自北方坐于主北焉用牲於庭謂殺/之時升首扵室謂制祭之後升牲首于北墉下尊首)
　(尚氣也直祭祝于主謂薦孰時也如特牲少牢饋食/之為也直正也祭以孰為正也祭以孰為正則血腥)
　(之屬盡敬心爾索求神也廟門曰祊謂之祊者以於/繹祭名也于彼于此言室與堂與尚庶幾也孔氏曰)
　(詔告也祝咒也天子諸侯朝事之時坐尸于堂尸西/南面坐主在西方東面尸主之前則薦用籩豆也祝)
　(乃取牲膟膋燎于爐炭入告神于室又出墮祭于主/謂分減肝膋以祭主前當此時王乃親洗肝于鬰鬯)
　(而燔之以制于主前制割也謂割其肝而不相離今/云詔祝于室是燎于爐炭入告于室也坐尸于堂者)
　(既灌之後尸出堂坐户西而南面也上云詔祝于室/次云用牲升首下云索祭以文次之故知直祭祝于)
　(主當薦孰之莭薦孰正祭之時祝官以祝辭告于主/若儀禮少牢敢用柔毛剛鬛用薦嵗事于皇祖伯某)
　(是也索祭祝于祊者廣博求神非但在廟又求祭于/祊也祊有二種一是正祭之時既設祭于廟又求神)
　(于廟門内詩楚茨云祝祭于祊註云門内平生待賔/客之䖏與祭同日二是明日繹祭之時設饌于廟門)
　(外西室亦謂之祊祊之于東方是也今此索祭是正/祭日之祊禮噐云為祊乎外以其稱外故注云明日)
　(繹祭此經不云外又下云肵之為言敬也相饗之也/嘏大也毛血告幽全之物皆據正祭之日明此祊亦)
　(正祭之日也不知神之所在于彼乎于此乎此觧正/祭在廟門之時或設饌在室或設饌在堂不知神所)
　(在之䖏為于彼室乎為于此堂乎故兩處設饌也或/諸逺人乎此觧索祭為祊之時其神靈或逺離于人)
　(不在廟乎祭于祊者庻幾求于逺者與言于逺䖏求/神也鄭注云至薦孰乃更筵主于室之奥者約少牢)
　(特牲饋食在奥時云尸来升席自北方坐于主北焉/者以在奥東面以南為尊主尊故居南主既居南故)
　(尸来升席自北方也尸主各席故朝事延尸于户外/尸南面主席于東面是也鄭此注雖参禮記及少牢)
　(特牲而言之亦約漢時祭宗廟之禮故其事委曲也/云謂之祊以于繹祭名也者以祊是廟門明日繹祭)
　(雖今日之正祭假以明日繹祭祊名同稱之祊也陸/氏曰詔祝于室坐尸于堂謂制祭時當朝踐之莭鄭)
　(氏謂詔祝于室朝事延尸于户西南面布主席于東/面取牲膟膋燎於爐炭洗肝于鬰鬯而燔之入以詔)
　(神于室又出以墮扵主主人親制其肝所謂制祭也/此殷禮也鄭氏以言周禮誤矣盖殷人制肝周人制)
　(肺殷人先求諸陽周人先求諸隂先求諸陽故朝踐/時取牲膟膋燎于爐炭洗肝于鬰鬯而燔之若周人)
　(制肺雖在此時其取膟膋燎于爐炭自當饋食之莭/詔祝于室詔使入以詔神方是時灌事畢而朝事始)
　(矣是以詔祝坐尸當此莭盖神格而後可以詔祝主/設而後可以坐尸用牲扵庭升首于室謂割牲時當)
　(饋食之莭羊人所謂割牲登其首是也直祭祝于主/謂尸未入祝于主而已是之謂直祭若少牢祝酌奠)
　(遂命佐食啓㑹主人西面祝祝曰孝孫某敢用柔毛/剛鬛用薦嵗事于皇祖伯某尚饗當此節索祭祝于)
　(祊謂尸已出祝于祊而已是之謂索祭若有司徹尸/出于廟門卒籑有司徹饋饌于室中西北隅如饋之)
　(設當此節焫蕭求諸陽灌鬯求諸隂奏樂求諸天地/之間以為未也故詔祝于室坐尸於堂詔祝于室求)
　(諸内也坐尸于堂求諸外也猶以為未也故用牲于/庭升首于室用牲于庭求諸下也升首於室求諸上)
　(也又以為未也故直祭祝于主索祭祝于祊直祭祝/于主求諸近也索祭祝于祊求諸逺也方氏曰詔祝)
　(于室即血毛詔于室坐尸于堂即羮定詔于堂用牲/于庭即納牲詔于庭納之將以用焉故言用升首于)
　(室即升首報陽直祭祝于主凡室事是也索祭祝于/祊凡門事是也索即求之不曰求而曰索者以神之)
　(散無不之也彼此之間不過近人而已又疑神之逺/人然不可舍是以它求以祊在廟前之旁猶為逺故)
　(覆祭于祊尚曰求諸逺者與廟門/之旁豈實逺人乎故以尚言之)
祊之為言倞也肵之為言敬也富也者福也首也者直
也相饗之也嘏長也大也尸陳也(倞音諒肵音祈/相去聲嘏音假)
　(鄭氏曰倞猶索也倞或為諒肵者尸有肵俎也福者/人君嘏辭有冨也或曰福也者備也直者訓所以升)
　(首祭也直或為犆相謂詔侑也詔侑尸者欲使饗此/饌也特牲饋食禮主人拜妥尸尸荅拜執奠祝饗主)
　(人受祭福曰嘏長大訓也尸或詁為主此尸神象當/從主訓之言陳非也孔氏曰此訓祭祀所為之事案)
　(特牲少牢設饌後尸祭饌訖祝取牢心舌載于肵俎/設于饌北尸每食牲體反置于肵俎是主人敬尸之)
　(俎也直正也言首為一體之正特牲饗尸時尸執鉶/南之奠祝設辭以饗之尸遂祭啐是相饗之也尸嘏)
　(主人欲使長乆廣大也方氏曰倞强也索祭祝于祊/于正祭之後而又索焉非強有力者不能如此首謂)
　(升首也首犆而直支偶而曲故曰直也以其直故得/特逹以升于室焉相謂相尸也坐則有妥食則有侑)
　(入或逆之升或延之凡為此者心鄉之而欲神饗之/也福而有嘏之義中庸言大徳得禄夀得夀故長得)
　(禄故大故曰嘏長也大也尸神/象也神隠而尸陳故曰尸陳也)
毛血告幽全之物也告幽全之物者貴純之道也血祭
盛氣也祭肺肝心貴氣主也
　(鄭氏曰幽謂血也純謂中外皆善氣主氣之所舍也/周祭肺殷祭肝夏祭心孔氏曰毛血謂祝初薦毛血)
　(于室時也血告幽毛告全幽者言牲體肉裏羙善全/者言牲體外色完具血祭是堂上制祭後又薦血腥)
　(時也血是氣之所舎故云盛氣肺肝心並為氣之宅/祭時先用之是貴之也三者非即氣故云氣之主也)
　(陸氏曰凡物内幽則血善外全則毛美幽/非止血也全非止毛也以毛血告之而已)
祭黍稷加肺祭齊加明水報隂也取膟膋燔燎升首報
陽也(齊才細切膟音律/膋音聊燎淩弔切)
　(鄭氏曰祭黍稷加肺謂綏祭也齊五齊也明水司烜/所取于月之水也五齊加明水則三酒加𤣥酒也膟)
　(膋腸間脂也與蕭合燒之亦有黍稷也孔氏曰尸既/坐綏祭之時祭黍稷兼肺而祭故云加肺正祭之時)
　(陳列五齊之尊上又加明水之尊故云祭齊加明水/也肺是五藏在内水属北方皆隂類形魄歸地為隂)
　(以隂物祭之故云報隂也朝踐時祝取膟膋燎于爐/炭入以告神于室出以綏于主前又升首于室至薦)
　(孰時祝更取膟膋及蕭與黍稷合燒之膟膋黍稷並/是陽氣之物首是牲體亦是陽魂氣在天為陽以陽)
　(物祭之故云報陽也方氏曰黍稷地産皆隂類也燔/燎之火則司烜氏所取于日者也首者陽之體升者)
　(陽之事皆陽類也上言祭下言取互相備爾詩言取/蕭祭脂同義前曰求此曰報何也求主乎人之情報)
　(主乎物之理陸氏曰祭黍稷加肺少牢所謂上佐食/取黍稷下佐食取肺尸受同祭于豆是也祭齊加明)
　(水即此所謂明水涗齊貴新也鄭氏謂五齊加明水/三酒加𤣥酒則讀加為尚之誤也報隂當朝踐之節)
　(報陽當饋食之節報隂用明水則報陽/用明火可知肺内而在上首外而在上)
明水涗齊貴新也凡涗新之也其謂之明水也由主人
之潔著此水也(涗始/鋭切)
　(鄭氏曰涚猶清也五齊濁泲之使清謂之涚齊及取/明水皆貴新也孔氏曰設明水及涗齊貴新潔之義)
　(所以涗此齊以敬于鬼神故新潔之也方氏曰明水/涚齊即上所言祭齊加明水涚則和之也以齊之濁)
　(故加水之清焉濁則故清則新故曰貴新也非特此/而已若醆酒涚于清汁獻涚于醆酒之類亦皆貴其)
　(新焉故曰凡涚新之也明水謂之明固以取之于月/又由主人之潔誠著見于此水盖汙則暗潔則明也)
　(周氏曰周官司尊彛之職謂鬱齊獻酌醴齊縮酌又/盎齊涚酌以五齊清濁次之則泛齊與醴齊同用縮)
　(酌而緹齊沈齊與盎齊同用涚酌此言明水涚齊葢/自盎而下三齊也涚者以水而和之觧之也和解之)
　(則新矣陸氏曰齊盎齊也盎齊涚酌由主人之潔著/此水言苟主人不蠲雖取日月之氣不得為明也)
君再拜稽首肉袒親割敬之至也敬之至也服也拜服
也稽首服之甚也肉袒服之盡也(稽音/啟)
　(鄭氏曰割解牲體孔氏曰再拜稽首肉袒是恭敬之/至極恭敬之至乃是服順于親也方氏曰袒則肉露)
　(故謂之肉袒所以致親割之勞以人君之尊而服勞/如此所以為敬之至服屈服于神故曰敬之至也服)
　(也詩言勿翦勿拜而以拜為屈故曰拜服也拜下兩/手而已稽首則首至地焉故曰稽首服之甚也首雖)
　(至地又未若肉袒之勞/焉故曰肉袒服之盡也)
祭稱孝孫孝子以其義稱也稱曾孫某謂國家也祭祀
之相主人自致其敬盡其嘉而無與讓也
　(鄭氏曰孝孫孝子謂事祖禰曾孫某謂諸侯事五廟/也于曽祖以上稱曾孫而已相謂詔侑尸也嘉善也)
　(孔氏曰義宜也事祖禰宜孝是以義而稱孝孫孝子/國謂諸侯家謂卿大夫既有國家之尊不但祭祖禰)
　(而已更祭曾祖以上也唯稱曾孫言已是曾重之孫/也熊氏曰祭稱孝孫對祖為言稱孝子對禰為言稱)
　(國家則兼諸侯及大夫鄭注直云諸侯者略也庾氏/曰賔主之禮相告以揖讓之節祭祀之禮則是主人)
　(自致其敬盡其善故詔侑尸者不告尸以讓是其無/所與讓也陸氏曰按少牢饋食曰孝孫某則祭稱孝)
　(子孝孫名今略之外事稱曾孫某故曰謂國家也據/告于皇天后土所過名山大川曰惟有道曽孫周王)
　(發方氏曰某名之也於曾孫/曰某則孝孫孝子從可知矣)
腥肆爓腍祭豈知神之所饗也主人自盡其敬而已矣
(肆勑歴切/腍而審切)
　(鄭氏曰治肉而肆腍孰也孔氏曰肆剔也言祭或進/腥體或薦觧剔或進湯沈或薦煑孰四種之薦豈知)
　(神適所饗耶正是主人自盡敬心求祭之心不一爾/方氏曰凡牲解而生之之謂腥體而陳之之謂肆爚)
　(而未腍之謂爓孰而為殽之/謂腍孰謂之腍若禾之稔也)
舉斚角詔妥尸古者尸無事則立有事而后坐也尸神
象也祝將命也(斚古雅切/妥它上聲)
　(鄭氏曰妥安坐也尸始入舉奠斚若奠角將祭之祝/則詔主人拜安尸使之坐尸即至尊之坐或時不自)
　(安則以拜安之也天子奠斚諸矦奠角孔氏曰斚角/爵名也饋食薦孰之時尸未入祝先奠爵于鉶南尸)
　(入即席而舉之詔告也尸始即席舉斚角之時未敢/自安祝告主人拜尸使尸安坐是詔妥尸也古夏時)
　(也夏立尸唯有飲食之時乃坐若無事則倚立由世/質故爾尸是神象故無事則立有事而后坐也祝以)
　(傳達主人及神之辭令方氏曰斚先王之爵也天子/用焉角時王之爵也諸侯用焉將命于燕饗之間以)
　(交賔主者介也將命扵祭祀之間以交神人者祝也/禮運曰祝以孝告嘏以慈告陸氏曰凡祭祀灌獻用)
　(斚齊用醆酒用爵然則舉斚角詔妥尸當灌獻之節/妥尸盖在初入即席之時冝在祼前先儒謂在饋食)
　(時此讀儀禮之誤也盖少牢特牲無朝踐饋獻故妥/尸在酳尸前若祭自祼始尸即席乆矣不應至饋食)
　(始詔安尸尸是象而已其/所謂神在彼不在此也)
縮酌用茅明酌也醆酒涚于清汁獻涚于醆酒猶明清
與醆酒于舊澤之酒也(醆側産切汁之十切獻注讀莎/素何切又如字澤注音亦)
　(鄭氏曰縮酌用茅謂泲醴齊以明酌也周禮曰醴齊/縮酌五齊醴尤濁和之以明酌泲之以茅縮去滓也)
　(明酌者事酒之上也名曰明者事酒今之醳酒皆新/成也酌酒斟也酒已泲則斟之以實尊彞昬禮曰酌)
　(𤣥酒三注于尊凡行酒亦為酌也醆酒涚于清謂泲/醆酒以清酒也醆酒盎齊盎齊差清和之清酒泲之)
　(而已泲盎齊必和以清酒者皆乆味相得汁獻涚于/醆酒者泲秬鬯以醆酒也獻讀當為莎秬鬯者中有)
　(煮鬱和以盎齊摩挲泲之出其香汁因謂之汁莎不/以三酒泲秬鬯者秬鬯尊也猶若也澤讀為醳舊醳)
　(之酒謂昔酒也泲醴齊以明酌泲醆酒以清酒泲汁/獻以醆酒天子諸侯之禮也天子諸侯禮廢時人或)
　(聞此而不審知云若今明酌清酒與醆酒以舊醳之/酒泲之就其所知以暁之也泲清酒以舊醳之酒者)
　(為其味厚腊毒也孔氏曰縮泲也酌是斟酌醴齊既/濁泲而後可斟酌故云縮酌先用明酌和此醴齊然)
　(後用茅泲之三酒一曰事酒二曰昔酒三曰清酒三/酒之中事酒尤濁五齊之内醴齊尤濁醆酒清于醴)
　(齊清酒又清于事酒故以事酒泲醴齊明謂事酒之/清明者也事酒謂為事而新作者醳是和醳醖釀之)
　(名即今卒造之酒故云皆新成也盎齊差清先和以/清酒而後泲之不用茅也周禮云盎齊涗酌盎齊既)
　(清作之必乆清酒冬釀接夏而成故云乆味相得也/此記不言五齊獨舉醴盎二齊者以司尊彛説時祭)
　(二齊三酒與鬰故記者釋之既以事酒泲醴齊清酒/泲盎齊則泲秬鬯亦應用三酒今乃用盎齊者秬鬯)
　(尊故用五齊泲之五齊卑故用三酒泲之也古禮廢/亡恐人不知泲醴以明酌泲醆酒以清酒泲汁莎以)
　(醆酒之意故記者云猶若今時明清醆酒泲于舊醳/之酒也就今日所知以暁古者難知之事明謂明酒)
　(清謂清酒醆酒謂盎齊舊醳謂昔酒作記之時以昔/酒和此三者而泲之也舊醳之酒作雖乆成比清酒)
　(為薄故用此泲清酒清酒冬釀夏成其味厚也方氏/曰周官司尊彞鬰齊獻酌醴齊縮酌盎齊涚酌王氏)
　(謂縮酌以茅縮而後酌也涗酌以酒涚而後酌也欎/齊不縮也獻之而已故曰獻酌此言縮酌用茅即醴)
　(齊縮酌是也縮謂泲去滓也與盈縮之縮同有所取/則盈有所去則縮也酌謂酌取酒以獻也必用茅者)
　(以茅之為物潔白順直也縮之則清而明故曰明酌/也盎齊曰醆酒盎以所造之器言醆以所酌之器言)
　(汁獻涗于醆酒即欎齊獻酌是也以煑欎金汁和之/故曰汁以獻之而不縮故曰獻汁言其物也獻言其)
　(事也欎齊用灌亦曰獻者以居九獻之首故通謂之/獻祭統曰獻之属莫重于祼醴齊必縮之者以其尤)
　(濁故必縮去其滓也醆酒不若醴齊之濁故以清酒/涚之而已汁獻尤不若醴齊之濁故以醆酒涚之而)
　(已涚之亦明矣然不若縮之為尤明故于用茅言明/酌也齊酒不止于此三者以祼事用欎齊朝事用醴)
　(齊饋食用盎齊尊彛之所實宗廟之所用常祀不過/于此故指是言之此皆古禮後世以舊澤之酒涚清)
　(酒醆酒而明之其理則同周氏曰醴齊與泛齊濁故/縮之所謂縮酌用茅也縮之則差清差清則明是以)
　(謂之明酌也盎齊至沈齊少清無待于縮以茅唯涚/之而已所謂醆酒涚于清者也汁獻之味薄于醆酒)
　(故以醆酒涚之其猶醆酒之味薄于清酒而以清酒/涚之也然言明水涚齊則盎齊而下涚用明水而從)
　(其味之薄此言醆酒涚于清則盎齊而下必従其味之/厚者何也用明水所以反本反本所以致神道而用清)
　(酒所以趨時趨時/所以致人道也)
祭有祈焉有報焉有由辟焉(辟注讀/為弭)
　(鄭氏曰祈猶求也謂祈福祥求永貞也報謂若獲禾報/社由用也辟讀為弭謂弭災兵逺罪疾也方氏曰欲彼)
　(之有予也故有祈以求之若噫嘻祈穀于上帝載芟祈/社稷之類是也因彼之有施也故有報以反之若豐年)
　(秋冬報良耜秋報社稷之類是也慮彼之有来也故有/辟以去之若月令之磔攘開氷而用桃弧棘矢以辟去)
　(不祥之類是也于辟言由者以非祭之常體或有因/而用之也然禮器言祭祀不祈彼之所言盖為民也)
鼎俎奇而籩豆偶陰陽之義也
　(孔氏曰鼎俎竒者按聘禮牛一羊二豕三魚四腊五腸胃一/六脯七鮮魚八鮮腊九也是鼎九其數竒也正鼎九鼎別)
　(俎俎亦九也籩豆偶者按掌客云上公豆四十侯伯三十/二子男二十四人禮器云天子之豆二十有六諸公十有)
　(六諸侯十有二上大夫八下大夫六按禮籩與豆同/是籩豆偶也鄉飲酒義豆數是年齒相次非正豆也)
黄目鬱氣之上尊也黄者中也目者氣之清明者也言
酌于中而清明于外也
　(鄭氏曰黄目黄彛也周所造于諸侯為上也孔氏曰黄彛/以黄金鏤其外以為目因取名也貯鬰鬯酒故云鬰氣祭)
　(祀時列之最在諸尊之上也黄是中方色目是氣之清明/者酒在尊中而可斟酌示人君慮祭事必斟酌盡于中也)
　(目在尊外而有清明示人君行祭必外盡清明潔浄也按/明堂位云周以黄目是周所造也天子則黄彛之上有雞)
　(彛鳥彛備前代之器諸侯但有黄彛故于諸侯為上也方/氏曰目之精水也其光火也水為體故其氣清火為用故)
　(其氣明玉藻言視容清明黄流在中而以瓉酌之酌于中/也直達於外清明於外也澄曰六彛之次虎彛蜼彛雞彛)
　(鳥彛斚彛黄彛黄彛乃六彛之最下者而在六尊之上/故曰上尊鄭氏云于諸侯為上陸氏云尊先大彛先小)
恒豆之菹水草之和氣也其醢陸產之物也加豆陸產也
其醢水物也籩豆之薦水土之品也不敢用常䙝味而貴
多品所以交于神明之義也非食味之道也(菹爭居切/醢音海)
　(鄭氏曰此謂諸侯也天子朝事之豆有昌本麋臡苑/菹麏臡饋食之豆有葵菹蠃醢豚拍魚醢其餘則有)
　(雜錯孔氏曰恒豆謂朝食及饋食恒常所薦之豆所/盛之菹是水草和美之氣若昌本苑菹是也其所盛)
　(之醢陸地所産之物若麋臡麏臡是也加豆謂祭末/酳尸之後其菹陸地産生之物若葵菹豚拍之属是)
　(也所盛之醢用水中之物若蠃醢魚醢是也謂諸侯/者以其與周禮天子豆物不同也天子朝事之豆有)
　(昌本麋臡苑菹麏臡與此同其韭菹醓醢菁菹鹿臡/其韭菹菁菹非水物與此異也天子饋食之豆有葵)
　(菹蠃醢豚拍魚醢與諸侯不同其天子加豆有芹菹/兔醢深蒲醓醢菭菹雁醢筍菹魚醢芹菹與深蒲及)
　(菭菹等非陸産兔醢與醓醢非水物與此異其籩豆/所薦之物或水或土所生品類前唯言豆後連言籩)
　(者籩是配豆之物所盛亦有水土所生也所薦之物/不敢用常䙝美味貴其多有品類言物多而味不美)
　(也所以交接神明之義取恭敬質/素非如人事飲食美味之道也)
先王之薦可食也而不可耆也卷冕路車可陳也而不
可好也武壯而不可樂也宗廟之威而不可安也宗廟
之器可用也而不可便其利也所以交於神明者不可
以同於所安樂之義也(耆時至切卷音衮/好去聲樂音洛)
　(孔氏曰祭祀薦羞質而無味不可耆也衮冕路車尊/嚴不可常乗服以為榮好也武是萬舞大武以示勇)
　(壯之容不可常娱樂也宗廟尊嚴肅敬不可寢處其/中以自安宗廟之器共事神明不可因便以為私利)
　(方氏曰籩豆之實水土之品可食之以為禮而不可/供耆慾卷冕龍衮也路車大路也可陳之以為儀而)
　(不可資玩好武舞執干戚以為勇壯之容而非所以/樂其情宗廟奉鬼神以示威靈之居而非所以安其)
　(身祭器不若燕器之利而便于用安樂者謂所安而/樂之也若可耆可好之類此言先王之薦可食而不)
　(可耆則知後之所言𤣥酒明水與夫大羮皆不可耆/言路車可陳而不可好則知素車之乗亦不可好也)
　(言宗廟之器可用而不可便其利則知疏布冪與夫/蒲越藁鞂皆不可便其利也前總其畧後别其詳陸)
　(氏曰宗廟之威亦釋大武若/言宗廟之威不應衍而字)
祭天掃地而祭焉於其質而已矣醯醢之美而煎鹽之
尚貴天産也割刀之用而鸞刀之貴貴其義也聲和而
后斷也(醯呼弓切/斷丁亂切)
　(孔氏曰餘物皆人功和合為之鹽則天産自然故云/貴天産也煎煉治之也設之于醯醢之上故云尚割)
　(刀之用必用鸞刀貴其聲和之義取其/鸞鈴之聲宫商調和而后斷割其肉也)
酒醴之美𤣥酒明水之尚貴五味之本也黼黻文繡之
美疏布之尚反女功之始也莞簟之安而蒲越藁鞂之
尚明之也大羮不和貴其質也大圭不琢美其質也丹
漆雕㡬之美素車之乗尊其樸也貴其質而已矣所以
交於神明者不可同於所安䙝之甚也如是而后宜(莞/音)
(官簟大㸃切越音活藁古老切鞂簡八切和/去聲琢注音篆文轉切㡬巨依切乗去聲)
　(鄭氏曰尚質貴夲其至如是乃得交于神明之宜也/明水司烜以隂鑑所取于月之水也蒲越藁鞂藉神)
　(席也明之者神明之也琢當為篆字之誤也㡬謂漆/飾沂鄂也孔氏曰𤣥酒謂水也陳列酒尊之時明水)
　(在五齊之上𤣥酒在三酒之上尊上其古故設尊在/前冪人云疏布冪八尊禮器云犧尊疏布冪是疏之)
　(尚也凡常所居下莞上簟祭天則蒲越藁鞂之尚是/神明矣雕謂刻鏤言常車以丹漆雕飾之為沂鄂而)
　(祭天乗素車者尊其樸素貴其質而已矣此一句包/上酒醴以下諸事言祭祀之時不重華飾唯質素而)
　(已以其交接神明不可同于尋常身所安䙝之甚也/尚質尚儉如是而後得交神明之義方氏曰夫味以)
　(淡為夲感于醎作于酸化于苦窮于甘變于辛𤣥酒/明水則淡而無味故曰貴五味之夲也黼作斧形其)
　(色則白與黒黻則兩巳相弗其色則黒與青青與赤/謂之文赤與白謂之章以天地之文作扵東南成于)
　(西南故也繢五采所㑹繡五采所刺言文則章可知/言繡則繢可知是皆色之美者也布之精者升多而)
　(宻粗者升少而疏女功之作始于粗乆而後至于精/故揚雄曰霧縠之組麗女工之蠧矣以疏布之尚故)
　(曰反女工之始也明之也者謂其潔著之也若𤣥酒/明水之類莫非明之也于蒲越藁鞂言之者以其無)
　(餘義故也味之貴者莫如淡大羮則以淡為質而已/物之美者莫如玉大圭則以玉為質而已素車之乗)
　(即前所謂乗素車是也尊無非貴也樸無非質也故/下縂而言之則曰貴其質而已前曰不可同于所安)
　(樂之義此曰不可同于所安䙝/之甚樂猶有義焉䙝則甚矣)
　　　右記祭禮所用器物之義凡一節
郊特牲而社稷大牢
　(孔氏曰天神至尊無物可稱故用特牲郊與配主皆/特牲社稷功及扵人人賴其功故以大牢報祭其牲)
　(則黝/色)
○天子適諸侯諸侯膳用犢諸侯適天子天子賜之禮
大牢貴誠之義也故天子牲孕弗食也祭帝弗用也
　(孔氏曰天子廵狩至諸侯之國諸侯致膳于天子則/用犢諸侯朝天子天子賜之禮則用大牢郊之特牲)
　(亦犢也鄭氏曰犢者誠慤未有牝牡之情孕任子也/方氏曰尊者小而少卑者大而多故曰貴誠葢誠在)
　(内而不在外天子牲孕弗食則諸侯容或食之祭帝/弗用則社稷容或用焉馬氏曰郊者所以事昊天上)
　(帝社稷者所以祀土榖之神天子之徳比于天諸侯/之徳比于社稷周氏曰諸侯膳天子以特牲天子禮)
　(諸侯以大牢者但以貴誠為主盖諸侯以事天者而/事天子則足以崇其道天子以禮社稷者禮諸侯則)
　(足以責其功也誠者純一而未散者也牲/孕則散矣故天子弗食而祭帝弗用也)
○大路繁纓一就先路三就次路五就(繁歩/干切)
　(鄭氏曰此因上以少為貴禮器言次路七就與此乖/字之誤也孔氏曰殷三路猶質對次路故稱先路每)
　(加以兩故次路五就禮噐非加兩之差故鄭知為誤/也陳氏曰禮器與郊特牲言大路繁纓一就則同其)
　(言次路繁纓五就七就則不同者先王之路降殺以/兩反此而加多焉葢亦以兩而已大路一就先路三)
　(就次路有五就七就者矣書言次路以兼革木二路/則殷之次路五就七就庸豈一車耶鄭氏以七就為)
　(誤是/過論)
　　　右記祭禮貴誠賤物等義凡三節
郊血大饗腥三獻爓一獻孰至敬不饗味而貴氣臭也
　(孔氏曰至敬不饗味而貴氣臭解郊血義血氣也夫/孰食有味人道䙝近事天宜極故用血是貴氣而不)
　(貴味也宗廟敬降于天故用腥腥稍近味社又降于/宗廟故用爓爓又稍近味陳氏曰禮以全于天者為)
　(尤厚近于天者為差厚以近于人者為差薄全于人/者為尤薄血者全于天者也腥者近于天者也爓者)
　(近于人者也孰者全于人者也郊與大饗常重于三/獻之禮豈非至敬不饗味而貴氣臭哉方氏曰一獻)
　(孰則饗味矣非不敬也特/不若血腥爓之為至爾)
○諸侯為賔灌用鬰鬯灌用臭也大饗尚腶脩而已矣
(腶丁/煥切)
　(孔氏曰灌猶獻也謂諸侯来朝在廟中行三饗竟然/後天子以鬰鬯酒灌之也鬰鬯是臭故云用臭也此)
　(亦明貴氣之禮諸侯行朝享及灌以後而天子饗燕/食之上公則三饗三食三燕侯伯則再饗再食再燕)
　(子男則一饗一食一燕其行饗之時雖設大牢之饌/先薦腶脩于筵前然後始設餘饌故云尚腶脩此亦)
　(明不饗味之義也鄭氏曰/大饗饗諸侯亦不饗味也)
○大饗君三重席而酢焉三獻之介君專席而酢焉此
降尊以就卑也(重直龍切/酢才各切)
　(鄭氏曰言諸侯相享獻酢禮敵三獻卿大夫来聘主/君饗燕之以介為賔賔為苟敬則徹重席而受酢也)
　(專猶單也孔氏曰此大饗謂諸侯相朝主君饗賔賔/主俱是諸侯皆設三重之席而受酢三重席是諸侯)
　(禮三獻之介謂諸侯遣卿来聘卿禮三獻其副既是/大夫與卿為介謂之三獻之介大夫席再重此介雖)
　(是大夫今為介降一等祗令專席主君若受此介之/酢爵雖應三重之席必徹去重席單席而受降諸侯)
　(之尊以就介之卑故也五等諸侯有九獻七獻五獻/故五等諸侯之卿皆三獻也方氏曰禮器言諸侯之)
　(席三重兩君相見則其體相敵故其席如其数而不/必增損焉至于它國之卿来聘而大犬為之介焉位)
　(雖臣也命則君也名雖介也禮則客也其文雖殊其/義則相敵故主君之受酢也降重席之尊而不與之)
　(異就專席之卑而必與之同也陳氏曰周官天子之/席不過三重諸侯之席止于二重則君之席三重者)
　(是殷制也盖夏殷之文雖不及于周之盛而禮之數/有多于周制則周于夏殷之席盖益其文而損其數)
　(耳澄曰案大饗有三禮異名同大饗腥謂大祫先王/先公也大饗尚腶脩天子饗諸侯也大饗君三重席)
　(而酢諸侯相饗也饗先王先公謂之大者以大祫毁/廟之主畢陳比時祫時祭止及親廟者則為大也饗)
　(諸侯謂之大者言天子饗元侯之禮盛比常時饗耆/老孤子卿大夫羣臣等則為大也諸侯相饗謂之大)
　(者言主君饗隣國来朝之君比享隣國来/聘之大夫則為大也故三者皆名為大饗)
　　　右記祭禮貴氣賤味等義凡三節
饗禘有樂而食嘗無樂隂陽之義也凡飲養陽氣也凡
食養隂氣也故春禘而秋嘗春饗孤子秋食耆老其義
一也飲養陽氣也故有樂食養隂氣也故無聲凡聲陽
也(禘當讀為/祠食音嗣)
　(孔氏曰饗謂春饗孤子禘謂春祭宗廟以其在陽時/故有樂食謂秋食耆老嘗謂秋祭宗廟以其在隂時)
　(故無樂無樂為隂有樂為陽此隂陽之義也飲是清/虚養陽氣食是體質養隂氣禘饗在春為陽食嘗在)
　(秋為隂禘嘗同是追慕饗食同是賞功其事無殊故/云一也飲養陽氣食養隂氣覆釋上文陽時為饗則)
　(有樂故知凡聲是陽也依禮三代無春禘之文周則/春曰祠王制夏殷之禮春曰禴此篇所論夏殷禮也)
　(舉春見夏舉秋見冬若周則四時祭皆有樂故祭統/云内祭則大嘗禘升歌清廟下管象是秋嘗有樂也)
　(案王制夏后氏養老以饗禮則用春時有樂無秋食/之禮殷人養老以食禮而秋時不作樂無春饗之禮)
　(周人脩而兼用之則養老春夏用饗禮秋冬用食禮/四時皆用樂故文王世子云凡大合樂必遂養老注)
　(云春合舞秋合聲是秋時養老亦用樂也陳氏曰食/嘗無樂盖非殷周之制周氏曰考于商頌周官則食)
　(嘗未有不用樂者/豈非夏之制與)
樂由陽来者也禮由隂作者也隂陽和而萬物得
　(孔氏曰陽天也天以氣化故作樂象之樂以氣為化/是樂由陽来也氣化謂五聲八音隂地也地以形生)
　(故制禮象之禮以形為教是禮由隂作也形教謂尊/卑大小拜伏之事和猶合也得謂各得其所也禮樂)
　(由于天地天地和合則萬物得其所/也澄曰此因上文凡聲陽也而言)
○賔入大門而奏肆夏示易以敬也卒爵而樂闋孔子
屢歎之奠酬而工升歌發徳也歌者在上匏竹在下貴
人聲也
　(孔氏曰此論朝聘之賔及己之臣子有王事勞者設/燕饗之禮奏樂之節饗禮既亡今約大射及燕禮觧)
　(之案大射禮主人納賔賔是己之臣子又無王事之/勞故賔入不奏肆夏賔入及庭公升即席乃奏肆夏)
　(燕禮記云若以樂納賔則賔及庭奏肆夏注云卿大/夫有王事之勞則奏此樂此云賔入大門謂朝聘既)
　(畢受燕饗之時燕則大門是寢門也饗則大門是廟/門也樂主和易今奏此肆夏之樂者示主人和易嚴)
　(敬于賔也又案大射禮賔至庭奏肆夏乃至主人獻/賔賔受爵啐酒拜告旨而樂闋賔飲卒爵酢主人主)
　(人受酢畢主人獻公乃奏肆夏公飲卒爵而樂闋又/燕禮記云賔拜酒主人答拜而樂闋公拜受爵而奏)
　(肆夏公卒爵而樂闋是卒爵而樂闋也此卒爵兼賔/及主君也依大射禮主人受酢不作樂若其饗時主)
　(君親獻賔賔親酢主君賔主俱作樂也孔子見禮入/門而縣興卒爵而樂闋屢数也数数歎美此禮善其)
　(和易恭敬之義也奠酬而工升歌者案大射禮獻卿/之後大夫媵觶于公所謂殊也公奠置此酬而未舉)
　(于時工升歌也或可饗時至君親酬賔賔初奠酬薦/束于時即工升歌也大射與燕禮異燕禮歌鹿鳴合)
　(鄉樂凡合樂降于升歌一等王饗燕元臣升歌三夏/三夏即頌合樂降一等即合大雅也元侯自相饗亦)
　(歌頌合大雅故燕居兩君相見歌清廟是也侯伯子/男相見既歌文王合鹿鳴也凖約元侯則天子饗燕)
　(侯伯子男亦歌文王合鹿鳴也諸侯燕臣子歌鹿鳴/合鄉樂燕禮是也其天子燕在朝臣子鄭詩譜云歌)
　(鹿鳴合鄉樂是也升歌合樂所以異者案鄉飲酒禮/及燕禮工升自西堦歌鹿鳴四牡皇皇者華歌訖笙)
　(入立于堂下奏南陔白華華黍奏訖乃間歌魚麗笙/由庚歌南有嘉魚笙崇丘歌南山有臺笙由儀間歌)
　(訖乃合鄊樂周南闗雎葛覃卷耳召南鵲巢采蘩采/蘋間者謂堂上堂下一歌一吹更遞而作合者上下)
　(之樂並作此其所以異也歌者在上匏竹在下觧所/以不升笙之義也歌是人聲可貴故升之在堂匏竹)
　(可賤故在堂下然瑟亦升堂者瑟工隨歌工故也陳/氏曰示易以敬者所謂示情也發徳者所以示徳也)
　(匏竹在下所謂示事也古之君子不必親相與言以/禮樂相示而已孔子之屢歎固不止于卒爵樂闋言)
　(卒爵樂闋而繼之以屢歎者舉中以明上下也然哀/公問言入門而金作則不止扵肆夏言升歌則止于)
　(清廟言下管則主于象此言入門而奏則止于肆夏/言升歌則不止于清廟言匏竹則不止于象何也盖)
　(哀公所言者大饗之禮此則兼/燕禮而言之是以詳畧不同也)
○旅幣無方所以别土地之宜而節逺邇之期也龜為
前列先知也以鍾次之以和居參之也虎豹之皮示服
猛也束帛加璧往徳也(别彼/列切)
　(鄭氏曰旅衆也邇近也鍾金也獻金為作器鍾其大/者以金參居庭實之間示和也孔氏曰幣庭實也衆)
　(國貢獻幣物非止一方故云無方五方名殊所出有/異所以分别土地所生之冝六服有逺近或嬪或貨)
　(所貢之属各有期也龜以下即旅幣無方之事龜是/靈知之物陳之最在前陳金則次于龜後不謂之金)
　(而謂之鍾者貢金以供王之鑄器器莫大于鍾也金/性柔和從時變革前龜後幣帛金厠居龜帛之中故)
　(云参之虎豹是威猛之獸今得其皮来列在庭表示/君臣之徳能服四方之威猛者也玉以表徳今將玉)
　(加于束帛或錦繡黼黻之上是表往歸于徳也/謂主君有徳而往歸之此一節朝聘庭實之物)
○覲禮天子不下堂而見諸侯下堂而見諸侯天子之
失禮也由夷王以下
　(鄭氏曰不下堂見諸侯正君臣也夷王周康王之𤣥/孫之子也時㣲弱不敢自尊于諸侯孔氏曰案覲禮)
　(天子負斧依南面侯氏執玉入是不下堂見諸侯也/夷王下堂見諸侯自此以下或有然者故云以下)
○天子無客禮莫敢為主焉君適其臣升自阼階不敢
有其室也大夫而饗君非禮也大夫彊而君殺之義也
由三桓始也(阼才/路切)
　(鄭氏曰天子無客禮君適臣升自阼階臣不敢有其/室明饗君非禮也大夫饗君由彊且富也孔氏曰春)
　(秋莊二十一年鄭伯饗王于闕西辟則諸侯饗天子/亂世非正法臣既不敢為主不敢有其室大夫富彊)
　(専制召君而饗之非禮也大夫彊盛則干國亂紀君/能殺之是銷絶惡源得其義也公子慶父公子牙公)
　(子友皆莊公弟桓公子也牙欲立慶父季友以君命/酖之慶父弑二君奔莒季友以賂求之于莒莒人歸)
　(之及宻使公子魚請不許乃縊案三桓之前齊有無/知衛有州吁宋有長萬皆以彊盛作亂被殺而云由)
　(三桓始者據魯而言三桓之後若襄仲季孫/意如雖彊君不能殺據時有能殺者言之)
○為人臣者無外交不敢貳君也朝覲大夫之私覿非
禮也大夫執圭而使所以申信也不敢私覿所以致敬
也而庭實私覿何為乎諸侯之庭(朝音潮覿大/歴切使去聲)
　(鄭氏曰私覿是外交也其君親来其臣不敢私見于/主國君以君命聘則有私見孔氏曰朝覲謂君親往)
　(鄰國行朝覲之禮大夫為人之臣既無外交唯専一/事君從君而行不敢貳心于它君所以不行私覿之)
　(禮案聘禮臣出使有私覿謂大夫受命執圭專使鄰/國則可私覿所以申巳之誠信也若從君而行不敢)
　(私覿所以致敬于己君也當周衰之後有臣從君而/行設庭實私覿于主國之庭作記者譏其與君無别)
○庭燎之百由齊桓公始也大夫之奏肆夏也由趙文
子始也
　(鄭氏曰庭燎之差公盖五十侯伯子男皆三十百僣/天子也肆夏僣諸侯也趙文子晋大夫名武孔氏曰)
　(庭中設火以照燎来朝之臣夜入者因名火為庭燎/百者作百炬列于庭也天子百燎齊桓僣用後世襲)
　(之大射禮燕饗諸侯納賔奏肆夏文子亦奏之此謂/納賔樂也周禮九夏王夏者天子所用其餘八夏諸)
　(侯皆得用之其陔夏卿大夫亦得用之故鄉飲酒客/醉而出奏陔夏但非堂上正樂所用也陳氏曰齊桓)
　(公之僣以彊趙文子之僣以奢陸氏曰齊桓公賢諸/侯也而僣天子如此則餘諸侯可知趙文子賢大夫)
　(也而僣諸侯如此/則餘大夫可知)
　　　右記祭禮有樂無樂等義凡七節
諸侯之宫縣而祭以白牡擊玉磬朱干設錫冕而舞大
武乗大路諸侯之僣禮也(縣音𤣥/錫音陽)
　(鄭氏曰宫縣四面縣也干盾也錫傅其背如龜也武/萬舞也白牲大路殷天子禮孔氏曰天子宫縣諸侯)
　(唯軒縣今乃宫縣諸矦祭用時王牲今用白牲諸侯/擊石磬今擊玉磬諸矦得舞大武但不得朱干設錫)
　(冕服而舞諸矦合乗時王車今乃乗殷之大路並是/僣禮明堂位云祀周公于太廟牲用白牡孟春乗大)
　(路祭統云朱干玉戚冕而舞大武皆天子禮樂特賜/周公魯唯周公廟得用之若用于他廟及他國諸侯)
　(非二王之後祀受命之君而用之皆為僣也詩云鏤/錫錫以金飾謂用金琢傅其盾背外髙如龜背也)
臺門而旅樹反坫繡黼丹朱中衣大夫之僣禮也(坫丁/念切)
(繡注/音消)
　(鄭氏曰旅道也屏謂之樹樹所以蔽行道管氏樹塞/門塞猶蔽也禮天子外屏諸侯内屏大夫以簾士以)
　(帷反坫反爵之坫也盖在尊南兩君相見主君既獻/于反爵焉繡黼丹朱以為中衣領縁也繡讀為綃綃)
　(繒名也詩云素衣朱綃又云素衣朱襮襮黼領也孔/氏曰臺門者兩邉起土為臺臺上加木曰臺門樹立)
　(也坫以土為之中衣謂冕及爵弁之中衣以素為之/繡黼為領丹朱為縁又五色備曰繡白與黒曰黼繡)
　(黼不得共為一物故以繡為綃謂于綃上刺黼文也/案禮公之孤四命則爵弁自祭天子大夫四命亦當)
　(爵弁自祭則中衣得用素但/不得繡黼為領丹朱為縁耳)
故天子㣲諸侯僣大夫彊諸矦脅于此相貴以等相覿
以貨相賂以利而天下之禮亂矣
　(鄭氏曰言僣所由孔氏曰相貴以等謂臣下不畏懼/于君而擅相尊貴以等列相覿以貨者大夫私相覿)
　(以貨賄不辟君也馬氏曰諸侯之僣由天子之微諸/侯之見脅由大夫之彊也天下以勢利相尚不奪則)
　(不饜其所欲此天下之禮所以亂方氏曰㣲故見脅/彊故取僣四者之言互相明耳相貴以等則爵不足)
　(以馭其貴相覿以貨則禄不足以馭其富相賂以利/則予不足以馭其幸大宰以八柄詔王馭羣臣以此)
　(三者為先三者苟失天下之/禮由是亂矣貨指物利指事)
○諸侯不敢祖天子大夫不敢祖諸矦而公廟之設于
私家非禮也由三桓始也
　(鄭氏曰魯以周公之故立文王之廟三家見而僣焉/仲孫叔孫季孫氏皆立桓公廟方氏曰諸侯有國而)
　(已故不敢祖天子大夫有家而已故不敢祖諸矦陸/氏曰言不敢明非不得也故宋祖帝乙鄭祖厲王)
○天子存二代之後猶尊賢也尊賢不過二代
　(鄭氏曰過之逺難法也二或為三孔氏曰天子繼世/而立子孫以不肖滅亾見在子孫又無功徳仍須存)
　(之所以為二代之後者猶尊尚其往昔之賢取其法/象但代異時移今古不一若皆法象先代則不可盡)
　(行故所尊之賢不過取二代而已若過之逺難為法/也左氏説周家封夏殷二王之後以為上公封黄帝)
　(堯舜之後謂之三恪鄭云二王之後命使郊天祭其/始祖受命之王自行其正朔服色恪則敬也敬其先)
　(聖而封其後通典唐天寳三恪二王後議曰一云二/王之前更立三代之後為三恪此據樂記武王克商)
　(未及下車封黄帝堯舜之後及下車封夏殷之後通/已用六代之樂一云二王之前但存一代通二王為)
　(三恪此據左傳云封胡公以備三恪明王者所敬先/王有二更封一代以備三恪存三恪者所敬之道不)
　(過于三以通三正梁崔靈恩云初説為長何者禮記/郊特牲云存二王之後尊賢不過二代又詩云二王)
　(之後来助祭又春秋公羊説曰存二王之後所以通/三正以上皆無謂二王之後為三恪之文若更立一)
　(代通備三恪者則非不過二代之意左傳云封胡公/以備三恪者謂上同黄帝堯舜下同夏殷為三恪也)
　(按二王三恪經無正文崔靈恩據禮記陳武之封遂/以為通存五代竊恐未安今據二代之後即謂之二)
　(王三代之後即謂之三恪且武王所封盖以堯有則/天之大人莫能名黄帝列序星辰正名百物自以功)
　(濟萬代師範百王故特封其後偶契三二之数非歴/代通法故記云尊賢不過二代示敬必由舊因取通)
　(已為三正也其二代之前第三代者雖逺難師法豈/得不録其後故亦存之示敬其道而已因謂之三恪)
　(故左傳云封胡公以備三恪足知無五代也况歴代/至今皆以三代為三恪焉眉山孫氏曰立前代之後)
　(以統承先王者自古有此法也有虞氏之時棄為髙/辛之後故得祭天詩謂后稷肇祀是也丹朱為唐堯)
　(後作賔于虞書謂虞賔在位是也至夏后時則丹朱/商均之子孫皆為二王後湯為夏氏立後經傳雖不)
　(載然有商之興固當以禹之裔為二王後矣周則封/㣲子扵宋至封舜後于陳封東楼公扵杞亦必因成)
　(湯封舜禹之後于陳杞可以推知陸氏曰猶之言可/以已也雖可已猶如此厚之至也雖厚又惡大過故)
　(不過/二代)
○諸侯不臣寓公故古者寓公不繼世
　(鄭氏曰寓寄也寄公之子非賢者世不足尊也寓或/為託孔氏曰䘮服傳云寄公者何也失地之君也或)
　(天子削地㦯被諸矦所逐皆為失地不臣者不敢以/寄公為臣也方氏曰失地之君諸侯所以不臣之者)
　(以其嘗為南面之君故也然以失地則/其賢不足尊也故古者不使之繼世)
○君之南鄉答陽之義也臣之北面答君也(鄉去/聲)
　(馬氏曰君者兼天子諸侯而言也鄭氏曰答對也周/氏曰天道降于南方故君之南鄉答天也陽即天也)
　(方氏曰君以陽明為徳故南鄉答陽以鄉明/也臣以隂順為徳故北面答君以示順也)
○大夫之臣不稽首非尊家臣以辟君也(辟音/避)
　(方氏曰九拜以稽首為先首至地禮之隆也諸侯之/下大夫陪臣而已以陪臣之卑而可以當拜禮之隆)
　(乎必有君道之尊乃可當此坊記大夫不稱君則大/夫固無君道矣鄭氏曰辟君辟國君也孔氏曰諸侯)
　(則稽首于天子大夫則稽首于諸侯家臣不稽首者/非是尊敬此家臣不令稽首以臣于國君已皆稽首)
　(今大夫之臣又稽首于大夫之君是一國兩君故云/以辟君也大夫得稽首于諸侯不辟天子者諸侯有)
　(大功徳封畿外專有其國/故大夫得盡臣禮以事之)
○大夫有獻弗親君有賜不面拜為君之答已也(為云/偽切)
　(孔氏曰大夫有物獻君使人獻之不親来獻君有物/賜大夫大夫不面自来拜鄭氏曰不面拜者于外告)
　(小臣小臣受以入也小臣掌三公及孤卿之復逆方/氏曰此謂諸侯大夫諸侯雖有君道然亦天子之臣)
　(耳故于大夫有相答之禮焉獻弗親有賜不面拜非/敢怠也慮煩君之答已而己親則必面獻亦必拜其)
　(言互備也周氏曰君有答于大夫尊/賢也大夫不親獻不面拜貴貴也)
　　　右記祭禮之僣等義凡七節
孔氏曰三日齊一日用之猶恐不敬二日伐皷何居(居/音)
(姬/)
　(孔氏曰散齊七日致齊三日不樂不弔專一其心用/以祭祀猶恐為敬不足于時祭者致齊三日之中而)
　(二日伐皷使祭者情散意逸故譏而問之鄭氏曰居/讀為姬語之助也何居怪之也伐猶擊也齊者止樂)
　(而二日擊皷則是成一日齊也陸氏曰此豈魯事歟/不目言之諱也方氏曰家語季桓子將祭齊三日而)
　(二日鐘皷之音/不絶盖其事矣)
○孔氏曰繹之於庫門内祊之于東方朝市之于西方
失之矣
　(鄭氏曰祊之禮宜於庫門外之西室繹又扵其堂神/位在西也此二者同時而大名曰繹其祭禮簡而事)
　(尸禮大周禮市有三期大市日側而市百族為主朝/市朝時而市商賈為主夕市夕時而市販夫販婦為)
　(主朝市冝于市之東偏孔氏曰繹祭當于廟門外之/西今乃于庫門内祊當在廟門外西室今乃于廟門)
　(外東方朝市當于東方謂市内近東也今乃于市内/西方三事皆違禮故言失之矣祊是求神之名繹是)
　(接尸之稱求神在室接尸在堂室内求神堂上接尸/一時之事二者同時也釋文云繹又祭也詩云繹賔)
　(尸也案儀禮有司徹是上大夫賔尸但于堂上獻尸/獻侑全無室中之事天子諸矦繹在祭之明日于廟)
　(門外西室及堂而行禮上大夫儐尸與祭同日于廟/堂之上而行禮也方氏曰祭之正日索祭謂之祊祭)
　(之明日又祭謂之繹陸氏曰祊在當日繹在明日鄭/氏謂二者同時而大名曰繹非是然則繹在廟門外)
　(祊在廟門内而禮器曰為祊乎外/者盖祊雖在内自堂視之亦外也)
○鄉人禓孔子朝服立于阼存室神也(禓音/傷)
　(鄭氏曰禓彊鬼也謂時儺索室毆疫逐彊鬼也禓或/為獻或為儺朝服立于阼神依人也孔氏曰鄉人驅)
　(逐彊鬼孔子恐廟神有驚恐身著朝服立于廟之阼/階存安廟室之神朝服以祭故用祭服以依神也馬)
　(氏曰儺者索室以去其不祥其法見于周官方相氏/而其事見于月令之季秋聖人徳合神明非俟于索)
　(室以去其不祥然必從鄉人之儺者不違衆以立異/也葉氏曰儺有二名儺猶禳也以禦隂為義故文從)
　(難禓讀如陽禓猶禬也以抗陽為義故文從易此以/存室神也故以禓為名鄭氏以為彊鬼之名誤也)
○孔子曰射之以樂也何以聴何以射
　(鄭氏曰何以聴何以射多其射容與樂節相應也孔/氏曰言何以能聴此樂節與射容相應何以能使射)
　(容與樂節相應善其兩事相應鄭注射義云何以言/其難也馬氏曰射者其容體比于禮非難而其節比)
　(於樂為難盖射必以聲而后發發而不失其節此君/子之所難也以其節聴之在耳而得之于心得之于)
　(心而應之于手其妙如此/而非可以言喻故曰何以)
○孔子曰士使之射不能則辭以疾縣弧之義也
　(鄭氏曰男子生而設弧于門左示有射道而未能也/孔氏曰以其未能所以縣之長大不得不能不能則)
　(辭以疾言以疾病而不能與初生縣弧之義相/似也為士理合能射不能則乖于為士之義)
　　　右記祭禮之失等義凡五節
　
　
　
　
　
　
　
　
　
　
　禮記纂言卷二十二
欽定四庫全書
　禮記纂言卷二十二　　　　元　吳澄　撰
　　郊特牲
　　(此篇記郊社大蜡及宗廟祭禮之義舊本郊特牲/而社稷大牢一句在篇首故摘篇首三字名篇今)
　　(更定其章此句雖不在/篇首而名篇則仍其舊)
天子適四方先柴
　(應氏曰四方惟天子所適者普天之下莫非王土也/鄭氏曰所到必先燔柴有事于上帝孔氏曰廵守至)
　(方嶽先燔柴/告天尊天也)
○郊之祭也迎長日之至也大報天而主日也兆於南
郊就陽位也掃地而祭於其質也器用陶匏以象天地
之性也於郊故謂之郊牲用騂尚赤也用犢貴誠也(騂/息)
(營/切)
　(方氏曰郊之祭在建子之月陽生于子陽生則日浸/長而夜短故曰迎長日之至至猶来也與月令仲夏)
　(日長至異故言迎祭天必迎長日之至當是時陽始/事天以始事為功也迎長日之至故以日為主兆則)
　(為之分域如龜兆之可别也既曰兆於南郊又曰掃/地而祭者葢築壇謂之兆若兆五帝扵四郊是矣掃)
　(地亦謂之兆若此所言是矣此主祭天而器之所象/乃並言地者葢地道無成而代有終象地之性亦所)
　(以歸功于天也牲用騂即牧人所謂陽祀騂牲大宗/伯以蒼璧禮天牲幣各放其器之色則祀天之牲用)
　(蒼乃與牧人異者葢赤為陽之盛色而蒼與青其類/也黒為隂之盛色而黄與白其類也祀天之牲不必)
　(蒼亦從其類而已故言牧而牧人言凡陽祀以該之/以是知其止用騂也陸氏曰郊祭迎長日之至周官)
　(所謂凡樂冬日至扵圜丘奏之則天神可得而禮禮/務質畧是之謂大報若社教民美報不美不足為報)
　(也少之為貴多之為美天造而始之地作而終之故/天言報在前地言報在後天無所不在以我祭于郊)
　(故謂之郊于國則以䙝于野則以疏祭之郊節矣馬/氏曰郊必扵冬至之日所以迎長日之將至言其迎)
　(之有漸也說者謂建卯晝夜分而日長非矣葉氏曰/以郊為迎長日之至下言周之始郊日以至正以別)
　(魯禮鄭氏以建卯為日至甚矣其誣也冬至之日祭/天扵圜丘此周之正禮不可易者也孟春建寅之郊)
　(葢祈榖之祭爾魯雖得郊不得同于天子是以因周/郊之日以上辛三卜不從至建寅之月而止乃不郊)
　(書扵春秋者甚明則魯郊殆周祈穀之郊而已故左/氏謂啟蟄而郊明堂位孟春祀帝正建寅之月鄭誤)
　(以為建子鄭氏曰大報天大猶徧也天之神日為尊/孔氏曰徧報天之諸神唯日為尊故以日為諸神之)
　(主如君燕羣臣使膳宰為主人也燔柴在壇正祭/扵地故云掃地而祭陶謂瓦器酒尊及豆簋之属)
郊之用辛也周之始郊日以至
　(王氏曰建寅之月又祈穀郊祭此言始者對建寅為/始也祭天或云用冬至之日或云用冬至之月據周)
　(禮似用冬至之日據禮記郊日用辛則冬至不恒在/辛似用冬至之月方氏曰周之郊非一冬至之郊為)
　(嵗之始郊澄曰周人始者郊祀之禮其日但以冬/至不卜日也後乃卜用辛日周之始不如此也)
卜郊受命于祖廟作龜于禰宫尊祖親考之義也卜之
日王立于澤親聴誓命受教諫之義也獻命庫門之内
戒百官也大廟之命戒百姓也
　(鄭氏曰受命謂告之退而卜澤澤宫也所以擇賢之/宫也既卜必到澤宫擇可與祭祀者因誓勅之以禮)
　(也禮器曰舉賢而置之聚衆而誓之是也王自澤宫/而還以誓命重相申勅庫門在雉門之外入庫門則)
　(至廟門外矣大廟祖廟也百官公卿以下也百姓王/之親也入廟戒親親也王自此還齊路寢之室孔氏)
　(曰郊事既尊不敢專輒故先告祖後乃卜亦如受命/也作灼也禰宫禰廟先告祖受命又至禰廟卜之也)
　(考亦禰也尊祖故受命命宜由尊者出親禰故作龜/是事事宜就親近者也以射擇士因呼為澤官至澤)
　(宫射以擇助祭之人是舉賢而置之也又使有司誓/勅舊章齊戒之禮王又親聴受命之聚衆而誓之也)
　(告祖作禰是受教義立澤聴誓是受諫義王自澤宫/而還至欲致齊之時有司獻王所以命百官之事王)
　(乃于庫門之内戒百官大廟之内戒百姓百官疏故/在公朝重戒之百姓王之親属故在大廟而重戒之)
　(方氏曰卜郊葢指用辛之郊爾以其有上辛中辛下/辛故周郊以日至而大宰扵祀大神示言卜日者崔)
　(氏謂卜日以至為主不吉乃用它日以一人之尊亦/親聴誓命則以嚴上故也聚衆而誓非為王也特助)
　(祭者爾而王亦親聴之故有受教諫之義百官授之/以官者羣臣也百姓賜之以姓者諸侯也諸侯親而)
　(尊故扵大廟戒之百官/疏而卑故扵庫門戒之)
祭之日王皮弁以聽祭報示民嚴上也䘮者不哭不敢
㓙服氾埽反道鄊為田燭弗命而民聽上(氾芳劔切/埽素報切)
　(鄭氏曰報猶白也夙興朝服以待白祭事者乃後服/祭服而行事也周禮祭之日小宗伯逆粢省鑊告時)
　(于王告備于王也反道剗令新土在上田燭田首為/燭皆謂郊道之民為之也弗命而民聴上化王嚴上)
　(也孔氏曰郊日之朝天子早起服視朝皮弁之服以/聴之小宗伯告日時早晚及牲事備具教人尊嚴其)
　(君上也未郊故未服大裘也郊祭之旦人之䘮者不/哭又不敢㐫服而出以干王之吉祭氾埽廣埽也六)
　(鄊之民廣埽新道扵田首設燭照路凡此並非王命/民化王嚴上故也然周禮蜡氏云凡國之大祭祀令)
　(州里除不蠲禁刑者任人及凶服者以及郊野而此/云不命者作記之人盛美民聴上之義未必實然也)
　(馬氏曰報其時之早晚與牲之備否事之卜者而皮/弁以聴之所以尊天而不敢慢也不惟不敢慢扵天)
　(亦示其民之所以知嚴也以天子之尊而其嚴如此/則民莫不從而傚之故䘮者不哭不敢㓙服氾埽反)
　(道鄊為田燭弗命而民聴上也周氏曰祭報祭之日/宗伯報王以行禮也以眡朝之服而聴宗伯之報所)
　(以示民嚴上也弗命而民聴上葢民之奉/君猶君之奉天果君能奉天則民自化矣)
祭之日王被衮以象天戴冕璪十有二旒則天數也乗
素車貴其質也旂十有二旒龍章而設日月以象天也
天垂象聖人則之郊所以明天道也
　(陳氏曰周官司裘掌為大裘以共王祀天之服司服/祀昊天上帝則服大裘而冕禮記曰郊之祭王被衮)
　(以象天然則王之祀天内服大裘外被龍衮龍衮所/以襲大裘也方氏曰天以龍為用而衮以龍為首故)
　(被衮以象天經言天子龍衮是也璪者聚采以貫玉/而有華藻故謂之璪字通扵藻左氏傳曰周之王也)
　(制禮上物不過十二以為天之大數也彼有象而我/象之之謂象故扵龍言象彼有則而我則之之謂則)
　(敌扵數言則以畫龍而文成焉故曰章以日月而設/飾焉故曰設然巾車之職則王玉路以祀而乗素車)
　(司常之職則日月為常交龍為旂是設日月者無龍/章設龍章者無日月而此言龍章而設日月乃與周)
　(禮不同者容泛記前代之禮爾龍也日月也数也質/也皆天所示之象也而聖人觀之以為儀物之則故)
　(曰天垂象聖人則之以天道逺而難知神而莫測故/郊之儀物必觀象而作則焉所以明之也故曰郊所)
　(以明天道也陸氏曰古者郊祀之禮内服大裘其上/加衮以被之故大裘言服而衮言被然周禮祭天王)
　(乗玉路建大常特牲祭天王乗素車建大旂則祭天/之禮有兩旂兩車也葢乗玉路建大常者即道之車)
　(也祭之日馭之以適郊乗素車建大旂者即事之車/也祭之時馭之以赴壇何以知其如此也曰巾車王)
　(之玉路錫樊纓十有再就建大常十有二斿以祀則/凡王之祭祀無所不乗矣祭天者禮之至也而乗泛)
　(祭之玉路以祭之以物則非文以志則非敬非禮意/故知乗素車建大旂以祀之而玉路者乗之以適郊)
　(固有兩車也雖然車旂之有兩非特祭天也四時之/田王乗戎路建大常而巾車之職曰木路前樊鵠纓)
　(建大麾以田則田之車旂亦以兩葢乗大路建大麾/者即道之車也與王乗玉路建大常同意乗戎路建)
　(大常者即事之車也與王乗素車建大旂同意故巾/車曰掌公車之政令與其用辨旗物而等序之以治)
　(其出入治其出入者以明兩車有事焉乗之以出入/非即事之車也大馭曰掌玉路以祀及犯軷王自左)
　(馭葢犯軷者王出國門之祭也王出國門乗玉路則/所謂乗玉路建大常以即郊明矣郊特牲曰祭之日)
　(王被衮以象天乗素車貴其質也龍旂而設日月之章璪/十有二旒以象天也乗素車在于被衮之後則所謂乗素)
　(車建大旂以即壇明矣凡此者皆周制也蓋祭之日夜向/晨王皮弁以聴祭報而小宗伯告時于王則王易皮弁服)
　(衮冕乗玉路建大常以適郊既至下玉路㤙大次又衮冕/以聴祭報而小宗伯告備于王則王脫衮著大裘以衮被)
　(之易玉路乗素車建大旂以即壇既至下素車捧帛升柴/置于牲上以焚之致天神祭法所謂燔柴於大壇此先後)
　(之序也或曰司常掌辨九旗之名物日月為常交龍為旂/旂有升降之龍而已蓋無三辰而郊特牲云龍章而設日)
　(月何也曰此大旂也非諸侯之所常建故其上又有日月/星辰之章以祀天神非特有升降之龍也明堂位曰旂十)
　(有二旒日月之章覲禮曰王建大旂以象日月星辰升龍/降龍拜日於東門之外左傳云三辰旂旗昭其明也然則)
　(龍旂而設日月其來固久矣秦溪楊氏曰詳玩司服經文/則知有虞作服十二章周亦十二章昭然甚明公之服自)
　(衮冕而下侯伯之服自鷩冕而下鷩冕七章衮冕九章推/而上之則天子之服十二章可知享先王則衮冕衮冕者)
　(繪衮龍於服而冕享先公享射則鷩冕鷩冕者繪華蟲於/服而冕也蓋服有六而冕則一先鄭謂六服同冕是也祀)
　(昊天上帝之服備十二章則繪三辰於服而冕可知也今/不日三辰而冕而曰大裘而冕果何歟蓋享先王先公之)
　(禮備乎文則以衮鷩之文名之祀昊天上帝之服尚乎質/則以大裘之質名之與牲用犢席用藁秸器用陶匏之意)
　(同所以尊天也祀昊天上帝之服雖不言三辰然服備十/二章則三辰不待言而可見矣鄭氏乃謂有虞十二章至)
　(周而以日月星辰畫于旌旗冕服惟有九章然公自衮冕/而下王又自衮冕而下君臣同冕畧無區别必無是理賈)
　(公彦云鄭氏九章此無正文並鄭以意解之則疏家已知/其非而不信之矣後世始有悟其上下之無等尊卑之失)
　(次者魏文帝以公卿衮衣黼黻之制疑於至尊遂制天子/服繡衣公卿織文矣唐長孫無忌以帝祭日月服𤣥冕旒)
　(三章而三公亞獻服衮孤卿服毳鷩貴賤無分而天子遂/止于服衮他冕盡廢者矣先王制禮必本于天理人情之)
　(公自上古至于周天子仰則天數路十二就常十二斿馬/十二閑圭尺二寸繅十二就而冕服之章莫不皆然鄭氏)
　(謂周以日月星辰畫於旗而冕止九章不知龍登于旗山/登于爼黼登于扆九章亦可損乎前乎康成如漢明帝用)
　(歐陽説義天子備十二章三公諸侯用山龍九章九卿以/下用華蟲七章其説猶用周制也自鄭氏以意解九章之)
　(説于是乎始改行之後世卒有不厭子/人心并與古制而去之者可勝嘆哉)
帝牛不吉以為稷牛帝牛必在滌三月稷牛唯具所以别
事天神與人鬼也(滌音迪别/彼列切)
　(鄭氏曰養牲必養二滌牢中所搜除處唯具遭時又選可/用也孔氏曰郊天以后稷為配故養牲養二以擬祭也凡)
　(帝牲稷牲初時皆卜取其牲繫於牢芻之三月若臨時有/故乃變之也為猶用也若帝牛不吉或死傷則用稷牛為)
　(帝牛其祭稷之牛臨時别取天神既尊故帝牛必須在滌/三月帝牛不吉取稷牛亦已在滌三月人鬼稍卑稷牛臨)
　(時别取唯具而已是分别天神與人鬼不同也鄭注搜除/謂搜掃清除周禮養馬謂之廋人遭時謂帝牲遭灾之時)
　(方氏曰帝為天/神稷為人鬼)
萬物本乎天人本乎祖此所以配上帝也郊之祭也大報本
反始也
　(鄭氏曰言俱本可以配孔氏曰報本者天為物本祖為王/本祭天以祖配之所以報謝其本反始者反其初始謝其)
　(恩謂之報歸/其初謂之反)
　　　右記郊祭天神之義凡二節
社祭土而主隂氣也君南鄉於北墉下答隂之義也日用甲
用日之始也天子大社必受霜露風雨以達天地之氣也是
故喪國之社屋之不受天陽也薄社北牖使隂明也(鄉去聲/大音泰)
　(鄭氏曰牆謂之墉北墉社内北牆也國中之神莫貴於社/故曰用甲也大社王為羣姓所立屋之北牖絶其陽通其)
　(隂而已薄社殷之社殷始都薄孔氏曰土謂五土山林川/澤丘陵墳衍原隰也土是隂氣之主故云主隂氣隂宜在)
　(北故祭時以社在南設主壇上北面而君來在北牆下南/鄉祭之對隂之義也社是國中之貴神甲是旬日之初始)
　(故用之也風雨至則萬物生霜露降則萬物成故不為屋/以受風雨霜露是天地氣通達䘮國社者謂周立殷社以)
　(為戒無生義故屋隔之令不受天之陽也薄社即殷喪國/社既屋之塞其三面唯開北牖示絶陽而通隂隂明則物)
　(死也大社謂羣姓所立者在雉門外庫門内之西其亡國/之社在東按穀梁傳云以為廟屛戒或在廟或在庫門内)
　(之東魯之外朝在庫門之内東有亳社西有國社朝廷執/政之處故左傳云間於兩社為公室輔大夫以下與民族)
　(百家以上共立一社秦漢以来雖非大夫民二十五家以/上則得立社故云里社大夫以下所置社樹之田主各以)
　(其野之所宜木夏松殷栢周栗是也天子諸侯大夫皆有/稷亡國之社亦有稷社之祭一嵗有三仲春命民社一也)
　(詩以社以方謂秋祭二也孟冬大割祠於公社三也社之/主蓋用石按條牒論稷壇在社壇西俱北嚮營並壇共門)
　(或曰在社壇北其用玉無文今禮用兩圭有邸陳氏曰社/祭五土之示稷祭五榖之神五榖之神而命之稷以其首)
　(種先成而長五穀也稷非土無以生土非稷無以見生生/之效故祭社必及稷以其同功均利而養人也王社侯社)
　(國中之土示而已無與農事故不置稷大社國社農之祈/報在焉故皆有稷先儒謂王社或建於大社之西或建於)
　(藉田然國語王藉則司空除壇農正陳藉禮而歴代所祭/先農而已不聞祭社也詩春藉田而祈社稷非謂社稷建)
　(於藉田也其言王社建於大社之西於義或然西漢及魏/有官社無官稷晉之時有帝社無帝稷類皆二社一稷議)
　(者或欲合二社為一或欲異二社之所向是雖違經悖禮/然亦與社同設於國中未聞藉田有之也蓋王與諸侯之)
　(社皆三其二社所以盡祈報之誠其勝國之社所以示鑒/戒之禮王之大社則土五色而冒以黄諸侯之國社受其)
　(方色之土於天子而苴以茅先王之祭社稷春祈秋報孟/冬大割祠此祭之常者也凡天地大烖之類祭大故天烖)
　(之獮祀君行有宜官成有衈此祭之不常者也祭之常者/用甲其他則唯吉而已祭之牲以大牢其遇天烖則用幣)
　(而已考之於禮王之祭也南面其服也希冕其牲用黝其/祭血祭其尊大罍其樂應鍾其舞帗舞其鼔靈鼔方氏曰)
　(陽始於甲而物生隂極於辛而物成地雖以隂而成物然/始地事者存乎陽故社用甲以原其始天雖以陽而生物)
　(終天功者存乎隂故郊用辛以要其終獨陽不生獨隂不/成天地相須之義也周氏曰東方陽也甲者陽中之陽社)
　(用甲不用乙欲其以陽召隂也西方隂也辛者隂中之隂/郊用辛不用庚欲其以隂召陽也以甲為用日之始則誤)
　(矣亡國之社屋之不受天陽者示天亡之也於北為牖使/隂明而不使陽明也馬氏曰外事用剛日内事用柔日郊)
　(外事也社内事也而郊用辛日之柔社用甲日之剛說者/謂郊社至尊之祭不可同於内外大社達天地之氣示其)
　(有生物之功喪國之社不/受天陽示其生物之功息)
社所以神地之道也地載萬物天垂象取財於地取法於
天是以尊天而親地也故教民美報焉家主中霤而國主
社示本也唯為社事單出里唯為社田國人畢作唯社丘
乗共粢盛所以報本反始也(為社云偽切乗時證切/共音恭粢音資盛音成)
　(鄭氏曰中霤亦土神單出里皆往祭社於都鄙二十五/家為里畢作人則盡行非徒羨也丘十六井也四丘六)
　(十四井曰甸或謂之乗孔氏曰社祭是神於地之道此/句為下張本地載萬物者釋地所以得神之由天垂象)
　(者欲明地故引天為對地有其物天垂其象所謂在天/成象在地成形也財並在地出故為人所取人知四時)
　(早晚皆倣日月星辰以為耕作之候是取法於天故尊/而祭之天子祭天是也地既為民所取財者故親而祭)
　(之一切親地而與庶民共祭社是也卿大夫之家主祭/土神于中霤天子諸矦之國主祭土神於社以土神生)
　(財以養官與民故皆祭之示其為生養之本也社事祭/社事也單盡也里居也社既為國之本故祭社則合里)
　(之家盡出也此唯毎家出一人不人人出也田獵也畢/盡也作行也既人人得社福故祭社先為社獵則國中)
　(之人盡行也丘乗者都鄙井田也九夫為井四井為邑/四邑為丘四丘為乗粢稷也稷曰明粢在器曰盛唯祭)
　(社使丘乗共粢盛嚮說祭社用牲此明祭社用米也皇/氏曰天子諸侯祭社用藉田之榖大夫以下無藉田若)
　(祭社則丘乗共之示民出力也國人畢作是報本/丘乗共粢盛是反始粢盛是社所生故云反始也)
季春出火為焚也然後簡其車賦而歴其卒伍而君親
誓社以習軍旅左之右之坐之起之以觀其習變也而
流示之禽而鹽諸利以觀其不犯命也求服其志不貪
其得故以戰則克以祭則受福(為焚云偽切卒/祖忽切鹽音艶)
　(鄭氏曰凡出火以火出建辰之月火始出焚謂焚萊/也簡歴謂算具陳列之也君親誓社誓吏士以習軍)
　(旅既而遂田以祭社也言祭社則此是仲春之禮也/仲春以火田田止弊火然後獻禽至季春火出而民)
　(乃用火今云季春出火乃誓社記者誤也社或為省/流猶行也行行田也鹽讀為艶行田示之以禽使歆)
　(艶之觀其用命不也謂禽為利者凡田大獸公之小/禽私之失伍而獲猶為犯命是求服其志不貪其得)
　(也孔氏曰仲春祭社之前田獵取禽以祭社祭社既/用仲春用焚當在仲春記者以季春民始出火遂誤)
　(以天子諸侯用焚為季春也焚謂焚燒除治宿草出/火謂出陶冶之火案春秋火出為夏三月故左氏昭)
　(六年鄭人鑄刑書火未出而用火故晋士文伯譏之/若田獵之火則昆蟲蟄後得火田以至仲春也既焚)
　(之後簡選車馬及兵賦器械之属歴其百人之卒五/人之伍君親誓此士衆以習軍旅既而遂田以所得)
　(之禽獸因而祭社故云親誓社或左或右或坐或起/戒勅之以習軍旅君親自觀扵習武變動之事教陣)
　(訖而行田禮驅禽於陣前以示士卒是流示之禽也/利則禽也驅禽示之而歆艶之以小禽之利也扵此)
　(之時觀其士卒犯命與不犯軍命者求欲服其士卒/之志使進退依禮不欲貪其犯命苟得扵禽言失伍)
　(得禽不免罰也其所為得禮故戰則克勝祭則受福/方氏曰木氣終扵辰故火順所生而見司爟扵季春)
　(則出火焉水氣兆扵戌故火受所勝而沒司爟扵季/秋則納火焉聖人奉天時則為焚者特出火之事爾)
　(牧師凡田事賛焚萊是矣田獵之禮周官則行之扵/仲月而與此異豳詩月令則行之於季月而與此同)
　(此之所言亦泛記異代爾月令仲春擇元日命民社/則出火之田非為社也王制三田一為乾豆二為賔)
　(客三為充君之庖則田固有不為社者矣夫社必先/之以焚者葢焚其宿草而後可田故也且社主隂隂)
　(主殺則為社而有田因/田而習軍旅不亦冝乎)
　　　右記社祭地示之義凡一節
天子大蜡八伊耆氏始為蜡蜡也者索也嵗十二月合
聚萬物而索饗之也(蜡鋤詐切/耆巨夷切)
　(方氏曰合而言曰大蜡分而言曰八蜡先嗇也司嗇/也農也郵表畷也貓也虎也坊也水庸也曰大蜡八)
　(八者之外皆其小也周官有伊耆氏以共杖咸葢杖/以扶老豈非以伊耆氏始為蜡以息老物故共杖咸)
　(者以是名官乎昔所用者物之形今所索者物之靈/故索而饗黨正謂國索鬼神而祭祀是矣凡物之種)
　(種固已離矣十二月物合聚之時也先王因其合聚/而合聚之以索饗周氏曰嵗十二月即夏之十二月)
　(乃建丑之月也葢建丑之月為蜡始可為息民之祭/果周之十二月其得為息民之祭乎鄭氏曰伊耆氏)
　(古天子號也索謂求索饗者祭其神也萬物有功扵/民者神使之也祭之以報焉造者配之也孔氏曰大)
　(者天子之蜡對諸侯為大天子既有八神則諸侯之/蜡未必八也明堂位土鼓葦籥伊耆氏之樂禮運云)
　(禮之初始諸飲食蕢桴土鼓則伊耆氏神農也以其/初為田事故為蜡祭陳氏曰伊耆氏以有功扵耆老)
　(故後世以其官為姓周又以其姓名官先儒為其始/制鼓籥又始為蜡扵是以為古王者之號然古之制)
　(法者𨽻首造厯大橈作甲子倉頡造書豈皆古王者/哉果實古王者之號周人固應尊異而神之不冝列)
　(扵銜枚氏壺涿氏而名下士之官也張子曰八蜡先/嗇一司嗇二農三郵表畷四貓虎五坊六水庸七百)
　(種八百種百榖之種也祭之以民食之重亦報其嗇/所成舊說以昆蟲為八昆蟲是為害者不當祭也)
蜡之祭也主先嗇而祭司嗇也祭百種以報嗇也饗農
及郵表畷禽獸仁之至義之盡也古之君子使之必報
之迎貓為其食田䑕也迎虎為其食田豕也迎而祭之
也祭坊與水庸事也(種之勇切郵音尤畷貞劣切/貓音苗為云偽切坊音房)
　(司嗇即百榖之神先嗇者先代治嗇之人若神農后/稷之類鄭氏曰農田畯也郵表畷謂田畯所以督約)
　(百姓扵井間之處也詩云為下國畷郵迎而祭之迎/其神也水庸溝也孔氏曰祭百種以報嗇為下起文)
　(則農及郵表畷禽獸等所以祭之者報其助嗇之功/使盡饗焉田畯有功扵民郵若郵亭屋宇䖏所表田)
　(畔畷者謂井畔相連畷扵此田畔相連畷之所造此/郵舍田畯䖏焉禽獸即下文貓虎之屬言禽獸則助)
　(田除害者皆悉包之特云貓虎舉其除害甚者不㤀/恩而報之仁也有功必報之義也蜡祭仁義之至盡)
　(也坊者所以畜水亦以鄣水庸者所以/受水亦以泄水祭此坊與水庸之神)
曰土反其宅水歸其壑昆蟲母作草木歸其澤皮弁素
服而祭素服以送終也葛帶榛杖䘮殺也蜡之祭仁之
至義之盡也(壑黒各切/殺所界切)
　(鄭氏曰土反其宅至歸其澤祝辭也辭同則祭同䖏/可知也壑猶坑也昆蟲暑生寒死螟螽之屬為害者)
　(也素服衣裳皆素送終喪殺所謂老物也孔氏曰土/即坊也宅安也土歸其安則不崩水即水庸水歸其)
　(壑謂不汎溢昆蟲母作謂不為灾草苔稗木榛梗之/屬當各生藪澤之中不得生扵良田害嘉穀也陳辭)
　(有水土昆蟲草木者以其無知故特有辭也先嗇之/属有知故不假辭草木有辭則當有神八蜡不数之)
　(者以草木徧地皆是不如坊與水庸之属各指一物/也案周禮籥章國祭蜡則龡豳頌息老物以物老故)
　(素服物老將終故葛帶榛杖素服送終是仁恩葛帶/榛杖示隂氣㫁割故云仁之至義之盡也方氏曰水)
　(土昆蟲草木皆因其合聚之時以饗故祝辭言其時/事如此素者送終之服而蜡亦送終之事帶不以麻)
　(而以葛杖不以竹而以榛若/䘮也而實非䘮故云喪殺也)
八蜡以記四方四方年不順成八蜡不通以謹民財也
順成之方其蜡乃通以移民也既蜡而收民息已故既
蜡君子不興功黄衣黄冠而祭息田夫也野夫黄冠黄
冠草服也(移音/異)
　(鄭氏曰四方方有祭也其方穀不孰則不通扵蜡使/民謹扵用財移之言羨也詩頌豐年曰為酒為醴烝)
　(畀祖妣以洽百禮此其羨之歟收謂收斂積聚也黄/衣黄冠而祭謂既蜡臘先祖五祀也扵是勞農以休)
　(息之孔氏曰天子蜡祭四方不同豐荒有異四方之/内年穀不得和順成孰則當方八蜡之神不得與諸)
　(方通祭所以然者欲使不孰之方萬民謹慎財物也/有順成之方其蜡之八神乃與諸方通祭以蜡祭豐)
　(饒皆醉飽酒食使民歆羨也既蜡而收民息己先蜡/後息民息民為臘與蜡異也不興功謂不興農功田)
　(夫野夫也野夫著黄冠是季秋後草色之服故息田/夫而服之也皇氏曰此一節據諸侯之國而為蜡祭)
　(以記其功當國不成則不為蜡成則為蜡陸氏曰言/記以不㤀四方百物之功方氏曰記四方者記四方)
　(之豐凶也年不順成八蜡不通記其㓙也順成之方/其蜡乃通記其豐也蜡乃合聚之祭故因其合聚而)
　(收之也物既收則民亦息功者民力之所致民息已/故既蜡君子不興功黄者土之色百昌生扵土而作)
　(終亦反扵土而息冬則反扵土之時也土爰稼穡/者田夫之事故凡野夫皆黄冠草服謂草野之服)
大羅氏天子之掌鳥獸者也諸侯貢屬焉草笠而至尊
野服也羅氏致鹿與女而詔客告也以戒諸侯曰好田
好女者亡其國天子樹𤓰華不斂藏之種也(好去/聲)
　(鄭氏曰諸侯扵蜡使使者戴草笠貢鳥獸也詩云彼/都人士臺笠緇撮又曰其餉伊黍其笠伊糾皆言野)
　(人之服也詔客告者詔使者使歸以此告其君所以/戒之華果蓏也又詔以天子樹𤓰蓏而已戒諸侯以)
　(蓄藏藴財利也孔氏曰因上蜡祭廣釋嵗終蜡時之/事周禮羅氏掌羅烏鳥蜡則作羅襦謂細宻之羅周)
　(禮不云掌獸此云獸者以其受貢獸故也四方諸侯/有貢獻鳥獸者皆入属大羅氏也使者著草笠而至)
　(王庭草笠是野人之服今嵗終功成是由野人而得/故重其事而尊其服詔亦告也客謂貢鳥獸使者羅)
　(氏先受貢畢使者臨去羅氏又以鹿與女致與使者/宣天子之詔令使者反國以告戒其君故云詔客告)
　(也好田好女者亡其國此宣詔所告之言也言鹿是/田獵所得之物女是亡國之女非每國輒與女鹿羅)
　(氏以鹿與女示使者爾𤓰冬之𤓰言天子唯樹𤓰與/果蓏供一時之食不是收斂乆藏之種與民爭利令)
　(使者歸告其君也劉氏曰𤓰及果蓏時鮮之物不可/以自逺而致不可以收斂而藏天子乃樹植之所以)
　(貴時新供寢廟非貪其利亦告諸侯毋廣樹植務收/斂以奪民利也周氏曰羅氏作羅襦羅則鹿之所以)
　(獲者襦則女之所衣者故致之以戒諸侯方氏曰致/鹿非實致鹿致所以獲鹿之物爾致女非實致女致)
　(所以飾女之物爾作羅襦者以此致鹿以戒好田致/女以戒好女羅氏戒好田而又戒好女者以其皆隂)
　(事也周官甸師共野果蓏先儒謂果桃李之屬蓏𤓰/瓞之屬葢果即華之成實蓏即𤓰之緫名彼言果蓏)
　(此言𤓰華互相備也歛秋事藏冬事𤓰華之種特可/供斯須之求非足待乆長之用而天子樹之以示不)
　(與民争/利焉)
　　　右記蜡祭百示之義凡一節
有虞氏之祭也尚用氣血腥爓祭用氣也(爓夕/㢘切)
　(鄭氏曰尚謂先薦之孔氏曰尚謂貴尚先薦者對合/亨饋孰為先也血謂祭初以血詔神扵室腥謂朝踐)
　(薦腥肉於堂爓謂沈肉扵湯次腥亦薦扵堂以血腥/爓三者而祭並未孰是用氣也方氏曰血腥爓三者)
　(皆氣而已未嘗致味故曰用氣然爓之氣不若腥之/全腥之氣不若血之幽故其序如此應氏曰虞氏近)
　(古祭未窮味猶有/茹毛飲血之意也)
殷人尚聲臭味未成滌蕩其聲樂三闋然後出迎牲聲
音之號所以詔告扵天地之間也(滌音狄/闋音缺)
　(鄭氏曰滌蕩猶摇動也孔氏曰帝王革異殷不尚氣/而尚聲謂先奏樂也不言夏或從虞也臭味未成謂)
　(未殺牲也既尚聲故未殺牲先摇動樂聲以求神也/闋止也奏樂三徧止乃迎牲入殺之鬼神在天地之)
　(間故用樂之音聲號呼告扵天地之間庻神明聞之/是求陽之義也方氏曰尚聲自樂始也臭未成未用)
　(鬯也味未成未牲也馬氏曰凡聲陽也人之死也䰟/氣歸于天求諸陽以報其䰟也尚聲所以迎其䰟之)
　(来也臭味未成滌蕩其聲樂三闋然後出迎牲此舉/其尚聲之時也聲音之號所以詔告扵天地之間此)
　(舉其尚聲之意也應氏曰滌蕩者澡除洗雪扵塵埃/之境播散發越扵虚無之中使無一毫之隔礙也聲)
　(音之號者以聲音而號召之若以言語而/詔告之天地之間虚曠洞達無不響答也)
周人尚臭灌用鬯臭鬱合鬯臭隂達扵淵泉灌以圭璋
用玉氣也既灌然後迎牲致隂氣也蕭合黍稷臭陽逹
於墻屋故既奠然後焫蕭合羶薌(焫如悦切羶/如字舊音馨)
　(鄭氏曰灌謂以圭瓉酌鬯始獻神也已乃逆牲於庭/殺之天子諸侯之禮也既奠謂薦熟時也特牲饋食)
　(云祝酌奠于鉶南是也蕭薌蒿也染以脂合黍稷燒/之孔氏曰周變扵殷故尚臭先求隂也臭謂鬯氣未)
　(殺牲先酌鬯酒灌地以求神鬰鬰金草也鬯謂鬯酒/煑鬱金草和之其氣芬芳調鬯也又擣鬱汁和合鬯)
　(酒使香氣滋甚故云鬰合鬯用鬰鬯灌地是用臭氣/求隂逹扵淵泉也以圭璋為瓉之柄瓉所以㪺鬯也)
　(玉氣潔潤亦是尚臭周言用玉則殷不用圭瓉既灌/然後迎牲者先求神後迎牲也先灌是先致氣扵隂)
　(故云致隂氣蕭合黍稷後求陽也取蕭草及牲脂膋/合黍稷燒之此謂饋食時以臭氣求陽逹扵牆屋也)
　(既奠然後焫蕭合羶薌者明上焫蕭之時莭也既奠/謂堂上事尸竟延尸户内更從孰始也扵薦孰時祝)
　(先酌酒奠扵鉶羮之南訖尸未入扵是取香蒿染以/腸間脂合黍稷燒之於宫中此求陽之義也陳氏曰)
　(鬰合鬯臭隂逹扵淵泉以形魄歸於地而求諸隂也/蕭合黍稷臭陽逹於牆屋以魂氣歸於天而求諸陽)
　(也君灌以圭夫人灌以璋君迎牲夫人奠盎言既灌/然後迎牲既奠然後焫蕭是迎牲奠盎皆在既灌之)
　(後而焫蕭又在既奠之後灌求神之始也而焫蕭次/之迎牲奠盎事神之始也而獻薦次之求諸隂而事)
　(之猶以為未又求諸陽焉羶膟膋之氣也薌黍稷之/氣也祭義設燔燎羶薌見以蕭光在朝事之莭而朝)
　(事之初有迎牲奠盎之禮祭義郊特牲之文雖殊其/事一也盖迎牲而刲之則血毛告扵室以示其幽全)
　(膟膋焫於堂以逹其臭氣而羮定之所詔又在其後/不然不足謂之尚臭鄭以祭義所言為朝事之焫蕭)
　(以特牲所言為饋食之焫蕭澄曰陳氏説是也盖既/奠之奠乃夫人奠盎之奠在朝事時而鄭誤引特牲)
　(士禮祝酌奠於鉶南之奠以釋之鬰合鬯臭蕭合黍/稷臭皆當臭字絶句鄭以臭字属下句者非方氏曰)
　(逹淵泉以言其幽逹牆屋以言其顯染蕭以膟膋故/言羶合蕭以黍稷故言薌馬氏曰人之死也形魄歸)
　(于地求諸幽以格其神灌以圭璋用玉器此舉其尚/臭之意也既灌然後出迎牲致隂氣此舉其尚臭之)
　(時周氏曰灌雖隂中之陽而氣則下逹是故謂之隂/煙雖陽中之隂而氣則上逹是故謂之陽陸氏曰鬰)
　(隂也鬯陽也蕭隂也黍稷陽也玉隂中之陽欲致隂/氣非此不能出脂陽中之隂欲致陽氣非此不能降)
　(有虞尚氣殷尚聲周尚臭後王彌文氣目事也聲耳/事也臭鼻事也味口事也周氏曰尚氣尚聲尚臭者)
　(皆以宗廟之祭言之也至於天地之祭則天以升煙/為主地以薦血為主百王所不易也所謂尚氣者凡)
　(血告於室腥爓薦於堂有虞氏則血與腥爓皆以為/祭故為尚氣尚聲者先作樂以求諸陽所謂尚臭者)
　(先灌以/求諸隂)
凡祭慎諸此䰟氣歸於天形魄歸於地故祭求諸隂陽
之義也殷人先求諸陽周人先求諸隂
　(鄭氏曰此其所以先後異也方氏曰魂者氣所主故/曰魂氣魄者營于形故曰形魄主者在内故言氣于)
　(魂之下營者在外故言形于魄之上人之生也受氣/于天及其死也魂氣復歸于天故求諸陽成形于地)
　(及其死也形魄復歸于地故求諸隂先求諸陽則尚/尚聲先求諸隂則尚臭五聲五臭各有隂陽然聲以)
　(氣動而生故凡聲皆陽也臭以氣留而生故凡臭皆/隂也殷求陽周求隂則知有虞氏之尚氣求諸隂陽)
　(之間一祭之内氣也聲也臭也/三者嘗兼用焉經言所尚者爾)
詔祝扵室坐尸扵堂用牲扵庭升首扵室直祭祝于主
索祭祝于祊不知神之所在扵彼乎扵此乎或諸逺人
乎祭于祊尚曰求諸逺者與(祊百彭切/與音余)
　(鄭氏曰詔祝坐尸謂朝事時也朝事延尸于户西南/面布主席東面取牲膟膋燎于爐炭洗肝于鬰鬯而)
　(燔之入以詔神扵室又出以堕于主主人親制其肝/所謂制祭也時尸薦以籩豆至薦孰乃更延主于室)
　(之奥尸来升席自北方坐于主北焉用牲於庭謂殺/之時升首扵室謂制祭之後升牲首于北墉下尊首)
　(尚氣也直祭祝于主謂薦孰時也如特牲少牢饋食/之為也直正也祭以孰為正也祭以孰為正則血腥)
　(之屬盡敬心爾索求神也廟門曰祊謂之祊者以於/繹祭名也于彼于此言室與堂與尚庶幾也孔氏曰)
　(詔告也祝咒也天子諸侯朝事之時坐尸于堂尸西/南面坐主在西方東面尸主之前則薦用籩豆也祝)
　(乃取牲膟膋燎于爐炭入告神于室又出墮祭于主/謂分減肝膋以祭主前當此時王乃親洗肝于鬰鬯)
　(而燔之以制于主前制割也謂割其肝而不相離今/云詔祝于室是燎于爐炭入告于室也坐尸于堂者)
　(既灌之後尸出堂坐户西而南面也上云詔祝于室/次云用牲升首下云索祭以文次之故知直祭祝于)
　(主當薦孰之莭薦孰正祭之時祝官以祝辭告于主/若儀禮少牢敢用柔毛剛鬛用薦嵗事于皇祖伯某)
　(是也索祭祝于祊者廣博求神非但在廟又求祭于/祊也祊有二種一是正祭之時既設祭于廟又求神)
　(于廟門内詩楚茨云祝祭于祊註云門内平生待賔/客之䖏與祭同日二是明日繹祭之時設饌于廟門)
　(外西室亦謂之祊祊之于東方是也今此索祭是正/祭日之祊禮噐云為祊乎外以其稱外故注云明日)
　(繹祭此經不云外又下云肵之為言敬也相饗之也/嘏大也毛血告幽全之物皆據正祭之日明此祊亦)
　(正祭之日也不知神之所在于彼乎于此乎此觧正/祭在廟門之時或設饌在室或設饌在堂不知神所)
　(在之䖏為于彼室乎為于此堂乎故兩處設饌也或/諸逺人乎此觧索祭為祊之時其神靈或逺離于人)
　(不在廟乎祭于祊者庻幾求于逺者與言于逺䖏求/神也鄭注云至薦孰乃更筵主于室之奥者約少牢)
　(特牲饋食在奥時云尸来升席自北方坐于主北焉/者以在奥東面以南為尊主尊故居南主既居南故)
　(尸来升席自北方也尸主各席故朝事延尸于户外/尸南面主席于東面是也鄭此注雖参禮記及少牢)
　(特牲而言之亦約漢時祭宗廟之禮故其事委曲也/云謂之祊以于繹祭名也者以祊是廟門明日繹祭)
　(雖今日之正祭假以明日繹祭祊名同稱之祊也陸/氏曰詔祝于室坐尸于堂謂制祭時當朝踐之莭鄭)
　(氏謂詔祝于室朝事延尸于户西南面布主席于東/面取牲膟膋燎於爐炭洗肝于鬰鬯而燔之入以詔)
　(神于室又出以墮扵主主人親制其肝所謂制祭也/此殷禮也鄭氏以言周禮誤矣盖殷人制肝周人制)
　(肺殷人先求諸陽周人先求諸隂先求諸陽故朝踐/時取牲膟膋燎于爐炭洗肝于鬰鬯而燔之若周人)
　(制肺雖在此時其取膟膋燎于爐炭自當饋食之莭/詔祝于室詔使入以詔神方是時灌事畢而朝事始)
　(矣是以詔祝坐尸當此莭盖神格而後可以詔祝主/設而後可以坐尸用牲扵庭升首于室謂割牲時當)
　(饋食之莭羊人所謂割牲登其首是也直祭祝于主/謂尸未入祝于主而已是之謂直祭若少牢祝酌奠)
　(遂命佐食啓㑹主人西面祝祝曰孝孫某敢用柔毛/剛鬛用薦嵗事于皇祖伯某尚饗當此節索祭祝于)
　(祊謂尸已出祝于祊而已是之謂索祭若有司徹尸/出于廟門卒籑有司徹饋饌于室中西北隅如饋之)
　(設當此節焫蕭求諸陽灌鬯求諸隂奏樂求諸天地/之間以為未也故詔祝于室坐尸於堂詔祝于室求)
　(諸内也坐尸于堂求諸外也猶以為未也故用牲于/庭升首于室用牲于庭求諸下也升首於室求諸上)
　(也又以為未也故直祭祝于主索祭祝于祊直祭祝/于主求諸近也索祭祝于祊求諸逺也方氏曰詔祝)
　(于室即血毛詔于室坐尸于堂即羮定詔于堂用牲/于庭即納牲詔于庭納之將以用焉故言用升首于)
　(室即升首報陽直祭祝于主凡室事是也索祭祝于/祊凡門事是也索即求之不曰求而曰索者以神之)
　(散無不之也彼此之間不過近人而已又疑神之逺/人然不可舍是以它求以祊在廟前之旁猶為逺故)
　(覆祭于祊尚曰求諸逺者與廟門/之旁豈實逺人乎故以尚言之)
祊之為言倞也肵之為言敬也富也者福也首也者直
也相饗之也嘏長也大也尸陳也(倞音諒肵音祈/相去聲嘏音假)
　(鄭氏曰倞猶索也倞或為諒肵者尸有肵俎也福者/人君嘏辭有冨也或曰福也者備也直者訓所以升)
　(首祭也直或為犆相謂詔侑也詔侑尸者欲使饗此/饌也特牲饋食禮主人拜妥尸尸荅拜執奠祝饗主)
　(人受祭福曰嘏長大訓也尸或詁為主此尸神象當/從主訓之言陳非也孔氏曰此訓祭祀所為之事案)
　(特牲少牢設饌後尸祭饌訖祝取牢心舌載于肵俎/設于饌北尸每食牲體反置于肵俎是主人敬尸之)
　(俎也直正也言首為一體之正特牲饗尸時尸執鉶/南之奠祝設辭以饗之尸遂祭啐是相饗之也尸嘏)
　(主人欲使長乆廣大也方氏曰倞强也索祭祝于祊/于正祭之後而又索焉非強有力者不能如此首謂)
　(升首也首犆而直支偶而曲故曰直也以其直故得/特逹以升于室焉相謂相尸也坐則有妥食則有侑)
　(入或逆之升或延之凡為此者心鄉之而欲神饗之/也福而有嘏之義中庸言大徳得禄夀得夀故長得)
　(禄故大故曰嘏長也大也尸神/象也神隠而尸陳故曰尸陳也)
毛血告幽全之物也告幽全之物者貴純之道也血祭
盛氣也祭肺肝心貴氣主也
　(鄭氏曰幽謂血也純謂中外皆善氣主氣之所舍也/周祭肺殷祭肝夏祭心孔氏曰毛血謂祝初薦毛血)
　(于室時也血告幽毛告全幽者言牲體肉裏羙善全/者言牲體外色完具血祭是堂上制祭後又薦血腥)
　(時也血是氣之所舎故云盛氣肺肝心並為氣之宅/祭時先用之是貴之也三者非即氣故云氣之主也)
　(陸氏曰凡物内幽則血善外全則毛美幽/非止血也全非止毛也以毛血告之而已)
祭黍稷加肺祭齊加明水報隂也取膟膋燔燎升首報
陽也(齊才細切膟音律/膋音聊燎淩弔切)
　(鄭氏曰祭黍稷加肺謂綏祭也齊五齊也明水司烜/所取于月之水也五齊加明水則三酒加𤣥酒也膟)
　(膋腸間脂也與蕭合燒之亦有黍稷也孔氏曰尸既/坐綏祭之時祭黍稷兼肺而祭故云加肺正祭之時)
　(陳列五齊之尊上又加明水之尊故云祭齊加明水/也肺是五藏在内水属北方皆隂類形魄歸地為隂)
　(以隂物祭之故云報隂也朝踐時祝取膟膋燎于爐/炭入以告神于室出以綏于主前又升首于室至薦)
　(孰時祝更取膟膋及蕭與黍稷合燒之膟膋黍稷並/是陽氣之物首是牲體亦是陽魂氣在天為陽以陽)
　(物祭之故云報陽也方氏曰黍稷地産皆隂類也燔/燎之火則司烜氏所取于日者也首者陽之體升者)
　(陽之事皆陽類也上言祭下言取互相備爾詩言取/蕭祭脂同義前曰求此曰報何也求主乎人之情報)
　(主乎物之理陸氏曰祭黍稷加肺少牢所謂上佐食/取黍稷下佐食取肺尸受同祭于豆是也祭齊加明)
　(水即此所謂明水涗齊貴新也鄭氏謂五齊加明水/三酒加𤣥酒則讀加為尚之誤也報隂當朝踐之節)
　(報陽當饋食之節報隂用明水則報陽/用明火可知肺内而在上首外而在上)
明水涗齊貴新也凡涗新之也其謂之明水也由主人
之潔著此水也(涗始/鋭切)
　(鄭氏曰涚猶清也五齊濁泲之使清謂之涚齊及取/明水皆貴新也孔氏曰設明水及涗齊貴新潔之義)
　(所以涗此齊以敬于鬼神故新潔之也方氏曰明水/涚齊即上所言祭齊加明水涚則和之也以齊之濁)
　(故加水之清焉濁則故清則新故曰貴新也非特此/而已若醆酒涚于清汁獻涚于醆酒之類亦皆貴其)
　(新焉故曰凡涚新之也明水謂之明固以取之于月/又由主人之潔誠著見于此水盖汙則暗潔則明也)
　(周氏曰周官司尊彛之職謂鬱齊獻酌醴齊縮酌又/盎齊涚酌以五齊清濁次之則泛齊與醴齊同用縮)
　(酌而緹齊沈齊與盎齊同用涚酌此言明水涚齊葢/自盎而下三齊也涚者以水而和之觧之也和解之)
　(則新矣陸氏曰齊盎齊也盎齊涚酌由主人之潔著/此水言苟主人不蠲雖取日月之氣不得為明也)
君再拜稽首肉袒親割敬之至也敬之至也服也拜服
也稽首服之甚也肉袒服之盡也(稽音/啟)
　(鄭氏曰割解牲體孔氏曰再拜稽首肉袒是恭敬之/至極恭敬之至乃是服順于親也方氏曰袒則肉露)
　(故謂之肉袒所以致親割之勞以人君之尊而服勞/如此所以為敬之至服屈服于神故曰敬之至也服)
　(也詩言勿翦勿拜而以拜為屈故曰拜服也拜下兩/手而已稽首則首至地焉故曰稽首服之甚也首雖)
　(至地又未若肉袒之勞/焉故曰肉袒服之盡也)
祭稱孝孫孝子以其義稱也稱曾孫某謂國家也祭祀
之相主人自致其敬盡其嘉而無與讓也
　(鄭氏曰孝孫孝子謂事祖禰曾孫某謂諸侯事五廟/也于曽祖以上稱曾孫而已相謂詔侑尸也嘉善也)
　(孔氏曰義宜也事祖禰宜孝是以義而稱孝孫孝子/國謂諸侯家謂卿大夫既有國家之尊不但祭祖禰)
　(而已更祭曾祖以上也唯稱曾孫言已是曾重之孫/也熊氏曰祭稱孝孫對祖為言稱孝子對禰為言稱)
　(國家則兼諸侯及大夫鄭注直云諸侯者略也庾氏/曰賔主之禮相告以揖讓之節祭祀之禮則是主人)
　(自致其敬盡其善故詔侑尸者不告尸以讓是其無/所與讓也陸氏曰按少牢饋食曰孝孫某則祭稱孝)
　(子孝孫名今略之外事稱曾孫某故曰謂國家也據/告于皇天后土所過名山大川曰惟有道曽孫周王)
　(發方氏曰某名之也於曾孫/曰某則孝孫孝子從可知矣)
腥肆爓腍祭豈知神之所饗也主人自盡其敬而已矣
(肆勑歴切/腍而審切)
　(鄭氏曰治肉而肆腍孰也孔氏曰肆剔也言祭或進/腥體或薦觧剔或進湯沈或薦煑孰四種之薦豈知)
　(神適所饗耶正是主人自盡敬心求祭之心不一爾/方氏曰凡牲解而生之之謂腥體而陳之之謂肆爚)
　(而未腍之謂爓孰而為殽之/謂腍孰謂之腍若禾之稔也)
舉斚角詔妥尸古者尸無事則立有事而后坐也尸神
象也祝將命也(斚古雅切/妥它上聲)
　(鄭氏曰妥安坐也尸始入舉奠斚若奠角將祭之祝/則詔主人拜安尸使之坐尸即至尊之坐或時不自)
　(安則以拜安之也天子奠斚諸矦奠角孔氏曰斚角/爵名也饋食薦孰之時尸未入祝先奠爵于鉶南尸)
　(入即席而舉之詔告也尸始即席舉斚角之時未敢/自安祝告主人拜尸使尸安坐是詔妥尸也古夏時)
　(也夏立尸唯有飲食之時乃坐若無事則倚立由世/質故爾尸是神象故無事則立有事而后坐也祝以)
　(傳達主人及神之辭令方氏曰斚先王之爵也天子/用焉角時王之爵也諸侯用焉將命于燕饗之間以)
　(交賔主者介也將命扵祭祀之間以交神人者祝也/禮運曰祝以孝告嘏以慈告陸氏曰凡祭祀灌獻用)
　(斚齊用醆酒用爵然則舉斚角詔妥尸當灌獻之節/妥尸盖在初入即席之時冝在祼前先儒謂在饋食)
　(時此讀儀禮之誤也盖少牢特牲無朝踐饋獻故妥/尸在酳尸前若祭自祼始尸即席乆矣不應至饋食)
　(始詔安尸尸是象而已其/所謂神在彼不在此也)
縮酌用茅明酌也醆酒涚于清汁獻涚于醆酒猶明清
與醆酒于舊澤之酒也(醆側産切汁之十切獻注讀莎/素何切又如字澤注音亦)
　(鄭氏曰縮酌用茅謂泲醴齊以明酌也周禮曰醴齊/縮酌五齊醴尤濁和之以明酌泲之以茅縮去滓也)
　(明酌者事酒之上也名曰明者事酒今之醳酒皆新/成也酌酒斟也酒已泲則斟之以實尊彞昬禮曰酌)
　(𤣥酒三注于尊凡行酒亦為酌也醆酒涚于清謂泲/醆酒以清酒也醆酒盎齊盎齊差清和之清酒泲之)
　(而已泲盎齊必和以清酒者皆乆味相得汁獻涚于/醆酒者泲秬鬯以醆酒也獻讀當為莎秬鬯者中有)
　(煮鬱和以盎齊摩挲泲之出其香汁因謂之汁莎不/以三酒泲秬鬯者秬鬯尊也猶若也澤讀為醳舊醳)
　(之酒謂昔酒也泲醴齊以明酌泲醆酒以清酒泲汁/獻以醆酒天子諸侯之禮也天子諸侯禮廢時人或)
　(聞此而不審知云若今明酌清酒與醆酒以舊醳之/酒泲之就其所知以暁之也泲清酒以舊醳之酒者)
　(為其味厚腊毒也孔氏曰縮泲也酌是斟酌醴齊既/濁泲而後可斟酌故云縮酌先用明酌和此醴齊然)
　(後用茅泲之三酒一曰事酒二曰昔酒三曰清酒三/酒之中事酒尤濁五齊之内醴齊尤濁醆酒清于醴)
　(齊清酒又清于事酒故以事酒泲醴齊明謂事酒之/清明者也事酒謂為事而新作者醳是和醳醖釀之)
　(名即今卒造之酒故云皆新成也盎齊差清先和以/清酒而後泲之不用茅也周禮云盎齊涗酌盎齊既)
　(清作之必乆清酒冬釀接夏而成故云乆味相得也/此記不言五齊獨舉醴盎二齊者以司尊彛説時祭)
　(二齊三酒與鬰故記者釋之既以事酒泲醴齊清酒/泲盎齊則泲秬鬯亦應用三酒今乃用盎齊者秬鬯)
　(尊故用五齊泲之五齊卑故用三酒泲之也古禮廢/亡恐人不知泲醴以明酌泲醆酒以清酒泲汁莎以)
　(醆酒之意故記者云猶若今時明清醆酒泲于舊醳/之酒也就今日所知以暁古者難知之事明謂明酒)
　(清謂清酒醆酒謂盎齊舊醳謂昔酒作記之時以昔/酒和此三者而泲之也舊醳之酒作雖乆成比清酒)
　(為薄故用此泲清酒清酒冬釀夏成其味厚也方氏/曰周官司尊彞鬰齊獻酌醴齊縮酌盎齊涚酌王氏)
　(謂縮酌以茅縮而後酌也涗酌以酒涚而後酌也欎/齊不縮也獻之而已故曰獻酌此言縮酌用茅即醴)
　(齊縮酌是也縮謂泲去滓也與盈縮之縮同有所取/則盈有所去則縮也酌謂酌取酒以獻也必用茅者)
　(以茅之為物潔白順直也縮之則清而明故曰明酌/也盎齊曰醆酒盎以所造之器言醆以所酌之器言)
　(汁獻涗于醆酒即欎齊獻酌是也以煑欎金汁和之/故曰汁以獻之而不縮故曰獻汁言其物也獻言其)
　(事也欎齊用灌亦曰獻者以居九獻之首故通謂之/獻祭統曰獻之属莫重于祼醴齊必縮之者以其尤)
　(濁故必縮去其滓也醆酒不若醴齊之濁故以清酒/涚之而已汁獻尤不若醴齊之濁故以醆酒涚之而)
　(已涚之亦明矣然不若縮之為尤明故于用茅言明/酌也齊酒不止于此三者以祼事用欎齊朝事用醴)
　(齊饋食用盎齊尊彛之所實宗廟之所用常祀不過/于此故指是言之此皆古禮後世以舊澤之酒涚清)
　(酒醆酒而明之其理則同周氏曰醴齊與泛齊濁故/縮之所謂縮酌用茅也縮之則差清差清則明是以)
　(謂之明酌也盎齊至沈齊少清無待于縮以茅唯涚/之而已所謂醆酒涚于清者也汁獻之味薄于醆酒)
　(故以醆酒涚之其猶醆酒之味薄于清酒而以清酒/涚之也然言明水涚齊則盎齊而下涚用明水而從)
　(其味之薄此言醆酒涚于清則盎齊而下必従其味之/厚者何也用明水所以反本反本所以致神道而用清)
　(酒所以趨時趨時/所以致人道也)
祭有祈焉有報焉有由辟焉(辟注讀/為弭)
　(鄭氏曰祈猶求也謂祈福祥求永貞也報謂若獲禾報/社由用也辟讀為弭謂弭災兵逺罪疾也方氏曰欲彼)
　(之有予也故有祈以求之若噫嘻祈穀于上帝載芟祈/社稷之類是也因彼之有施也故有報以反之若豐年)
　(秋冬報良耜秋報社稷之類是也慮彼之有来也故有/辟以去之若月令之磔攘開氷而用桃弧棘矢以辟去)
　(不祥之類是也于辟言由者以非祭之常體或有因/而用之也然禮器言祭祀不祈彼之所言盖為民也)
鼎俎奇而籩豆偶陰陽之義也
　(孔氏曰鼎俎竒者按聘禮牛一羊二豕三魚四腊五腸胃一/六脯七鮮魚八鮮腊九也是鼎九其數竒也正鼎九鼎別)
　(俎俎亦九也籩豆偶者按掌客云上公豆四十侯伯三十/二子男二十四人禮器云天子之豆二十有六諸公十有)
　(六諸侯十有二上大夫八下大夫六按禮籩與豆同/是籩豆偶也鄉飲酒義豆數是年齒相次非正豆也)
黄目鬱氣之上尊也黄者中也目者氣之清明者也言
酌于中而清明于外也
　(鄭氏曰黄目黄彛也周所造于諸侯為上也孔氏曰黄彛/以黄金鏤其外以為目因取名也貯鬰鬯酒故云鬰氣祭)
　(祀時列之最在諸尊之上也黄是中方色目是氣之清明/者酒在尊中而可斟酌示人君慮祭事必斟酌盡于中也)
　(目在尊外而有清明示人君行祭必外盡清明潔浄也按/明堂位云周以黄目是周所造也天子則黄彛之上有雞)
　(彛鳥彛備前代之器諸侯但有黄彛故于諸侯為上也方/氏曰目之精水也其光火也水為體故其氣清火為用故)
　(其氣明玉藻言視容清明黄流在中而以瓉酌之酌于中/也直達於外清明於外也澄曰六彛之次虎彛蜼彛雞彛)
　(鳥彛斚彛黄彛黄彛乃六彛之最下者而在六尊之上/故曰上尊鄭氏云于諸侯為上陸氏云尊先大彛先小)
恒豆之菹水草之和氣也其醢陸產之物也加豆陸產也
其醢水物也籩豆之薦水土之品也不敢用常䙝味而貴
多品所以交于神明之義也非食味之道也(菹爭居切/醢音海)
　(鄭氏曰此謂諸侯也天子朝事之豆有昌本麋臡苑/菹麏臡饋食之豆有葵菹蠃醢豚拍魚醢其餘則有)
　(雜錯孔氏曰恒豆謂朝食及饋食恒常所薦之豆所/盛之菹是水草和美之氣若昌本苑菹是也其所盛)
　(之醢陸地所産之物若麋臡麏臡是也加豆謂祭末/酳尸之後其菹陸地産生之物若葵菹豚拍之属是)
　(也所盛之醢用水中之物若蠃醢魚醢是也謂諸侯/者以其與周禮天子豆物不同也天子朝事之豆有)
　(昌本麋臡苑菹麏臡與此同其韭菹醓醢菁菹鹿臡/其韭菹菁菹非水物與此異也天子饋食之豆有葵)
　(菹蠃醢豚拍魚醢與諸侯不同其天子加豆有芹菹/兔醢深蒲醓醢菭菹雁醢筍菹魚醢芹菹與深蒲及)
　(菭菹等非陸産兔醢與醓醢非水物與此異其籩豆/所薦之物或水或土所生品類前唯言豆後連言籩)
　(者籩是配豆之物所盛亦有水土所生也所薦之物/不敢用常䙝美味貴其多有品類言物多而味不美)
　(也所以交接神明之義取恭敬質/素非如人事飲食美味之道也)
先王之薦可食也而不可耆也卷冕路車可陳也而不
可好也武壯而不可樂也宗廟之威而不可安也宗廟
之器可用也而不可便其利也所以交於神明者不可
以同於所安樂之義也(耆時至切卷音衮/好去聲樂音洛)
　(孔氏曰祭祀薦羞質而無味不可耆也衮冕路車尊/嚴不可常乗服以為榮好也武是萬舞大武以示勇)
　(壯之容不可常娱樂也宗廟尊嚴肅敬不可寢處其/中以自安宗廟之器共事神明不可因便以為私利)
　(方氏曰籩豆之實水土之品可食之以為禮而不可/供耆慾卷冕龍衮也路車大路也可陳之以為儀而)
　(不可資玩好武舞執干戚以為勇壯之容而非所以/樂其情宗廟奉鬼神以示威靈之居而非所以安其)
　(身祭器不若燕器之利而便于用安樂者謂所安而/樂之也若可耆可好之類此言先王之薦可食而不)
　(可耆則知後之所言𤣥酒明水與夫大羮皆不可耆/言路車可陳而不可好則知素車之乗亦不可好也)
　(言宗廟之器可用而不可便其利則知疏布冪與夫/蒲越藁鞂皆不可便其利也前總其畧後别其詳陸)
　(氏曰宗廟之威亦釋大武若/言宗廟之威不應衍而字)
祭天掃地而祭焉於其質而已矣醯醢之美而煎鹽之
尚貴天産也割刀之用而鸞刀之貴貴其義也聲和而
后斷也(醯呼弓切/斷丁亂切)
　(孔氏曰餘物皆人功和合為之鹽則天産自然故云/貴天産也煎煉治之也設之于醯醢之上故云尚割)
　(刀之用必用鸞刀貴其聲和之義取其/鸞鈴之聲宫商調和而后斷割其肉也)
酒醴之美𤣥酒明水之尚貴五味之本也黼黻文繡之
美疏布之尚反女功之始也莞簟之安而蒲越藁鞂之
尚明之也大羮不和貴其質也大圭不琢美其質也丹
漆雕㡬之美素車之乗尊其樸也貴其質而已矣所以
交於神明者不可同於所安䙝之甚也如是而后宜(莞/音)
(官簟大㸃切越音活藁古老切鞂簡八切和/去聲琢注音篆文轉切㡬巨依切乗去聲)
　(鄭氏曰尚質貴夲其至如是乃得交于神明之宜也/明水司烜以隂鑑所取于月之水也蒲越藁鞂藉神)
　(席也明之者神明之也琢當為篆字之誤也㡬謂漆/飾沂鄂也孔氏曰𤣥酒謂水也陳列酒尊之時明水)
　(在五齊之上𤣥酒在三酒之上尊上其古故設尊在/前冪人云疏布冪八尊禮器云犧尊疏布冪是疏之)
　(尚也凡常所居下莞上簟祭天則蒲越藁鞂之尚是/神明矣雕謂刻鏤言常車以丹漆雕飾之為沂鄂而)
　(祭天乗素車者尊其樸素貴其質而已矣此一句包/上酒醴以下諸事言祭祀之時不重華飾唯質素而)
　(已以其交接神明不可同于尋常身所安䙝之甚也/尚質尚儉如是而後得交神明之義方氏曰夫味以)
　(淡為夲感于醎作于酸化于苦窮于甘變于辛𤣥酒/明水則淡而無味故曰貴五味之夲也黼作斧形其)
　(色則白與黒黻則兩巳相弗其色則黒與青青與赤/謂之文赤與白謂之章以天地之文作扵東南成于)
　(西南故也繢五采所㑹繡五采所刺言文則章可知/言繡則繢可知是皆色之美者也布之精者升多而)
　(宻粗者升少而疏女功之作始于粗乆而後至于精/故揚雄曰霧縠之組麗女工之蠧矣以疏布之尚故)
　(曰反女工之始也明之也者謂其潔著之也若𤣥酒/明水之類莫非明之也于蒲越藁鞂言之者以其無)
　(餘義故也味之貴者莫如淡大羮則以淡為質而已/物之美者莫如玉大圭則以玉為質而已素車之乗)
　(即前所謂乗素車是也尊無非貴也樸無非質也故/下縂而言之則曰貴其質而已前曰不可同于所安)
　(樂之義此曰不可同于所安䙝/之甚樂猶有義焉䙝則甚矣)
　　　右記祭禮所用器物之義凡一節
郊特牲而社稷大牢
　(孔氏曰天神至尊無物可稱故用特牲郊與配主皆/特牲社稷功及扵人人賴其功故以大牢報祭其牲)
　(則黝/色)
○天子適諸侯諸侯膳用犢諸侯適天子天子賜之禮
大牢貴誠之義也故天子牲孕弗食也祭帝弗用也
　(孔氏曰天子廵狩至諸侯之國諸侯致膳于天子則/用犢諸侯朝天子天子賜之禮則用大牢郊之特牲)
　(亦犢也鄭氏曰犢者誠慤未有牝牡之情孕任子也/方氏曰尊者小而少卑者大而多故曰貴誠葢誠在)
　(内而不在外天子牲孕弗食則諸侯容或食之祭帝/弗用則社稷容或用焉馬氏曰郊者所以事昊天上)
　(帝社稷者所以祀土榖之神天子之徳比于天諸侯/之徳比于社稷周氏曰諸侯膳天子以特牲天子禮)
　(諸侯以大牢者但以貴誠為主盖諸侯以事天者而/事天子則足以崇其道天子以禮社稷者禮諸侯則)
　(足以責其功也誠者純一而未散者也牲/孕則散矣故天子弗食而祭帝弗用也)
○大路繁纓一就先路三就次路五就(繁歩/干切)
　(鄭氏曰此因上以少為貴禮器言次路七就與此乖/字之誤也孔氏曰殷三路猶質對次路故稱先路每)
　(加以兩故次路五就禮噐非加兩之差故鄭知為誤/也陳氏曰禮器與郊特牲言大路繁纓一就則同其)
　(言次路繁纓五就七就則不同者先王之路降殺以/兩反此而加多焉葢亦以兩而已大路一就先路三)
　(就次路有五就七就者矣書言次路以兼革木二路/則殷之次路五就七就庸豈一車耶鄭氏以七就為)
　(誤是/過論)
　　　右記祭禮貴誠賤物等義凡三節
郊血大饗腥三獻爓一獻孰至敬不饗味而貴氣臭也
　(孔氏曰至敬不饗味而貴氣臭解郊血義血氣也夫/孰食有味人道䙝近事天宜極故用血是貴氣而不)
　(貴味也宗廟敬降于天故用腥腥稍近味社又降于/宗廟故用爓爓又稍近味陳氏曰禮以全于天者為)
　(尤厚近于天者為差厚以近于人者為差薄全于人/者為尤薄血者全于天者也腥者近于天者也爓者)
　(近于人者也孰者全于人者也郊與大饗常重于三/獻之禮豈非至敬不饗味而貴氣臭哉方氏曰一獻)
　(孰則饗味矣非不敬也特/不若血腥爓之為至爾)
○諸侯為賔灌用鬰鬯灌用臭也大饗尚腶脩而已矣
(腶丁/煥切)
　(孔氏曰灌猶獻也謂諸侯来朝在廟中行三饗竟然/後天子以鬰鬯酒灌之也鬰鬯是臭故云用臭也此)
　(亦明貴氣之禮諸侯行朝享及灌以後而天子饗燕/食之上公則三饗三食三燕侯伯則再饗再食再燕)
　(子男則一饗一食一燕其行饗之時雖設大牢之饌/先薦腶脩于筵前然後始設餘饌故云尚腶脩此亦)
　(明不饗味之義也鄭氏曰/大饗饗諸侯亦不饗味也)
○大饗君三重席而酢焉三獻之介君專席而酢焉此
降尊以就卑也(重直龍切/酢才各切)
　(鄭氏曰言諸侯相享獻酢禮敵三獻卿大夫来聘主/君饗燕之以介為賔賔為苟敬則徹重席而受酢也)
　(專猶單也孔氏曰此大饗謂諸侯相朝主君饗賔賔/主俱是諸侯皆設三重之席而受酢三重席是諸侯)
　(禮三獻之介謂諸侯遣卿来聘卿禮三獻其副既是/大夫與卿為介謂之三獻之介大夫席再重此介雖)
　(是大夫今為介降一等祗令專席主君若受此介之/酢爵雖應三重之席必徹去重席單席而受降諸侯)
　(之尊以就介之卑故也五等諸侯有九獻七獻五獻/故五等諸侯之卿皆三獻也方氏曰禮器言諸侯之)
　(席三重兩君相見則其體相敵故其席如其数而不/必增損焉至于它國之卿来聘而大犬為之介焉位)
　(雖臣也命則君也名雖介也禮則客也其文雖殊其/義則相敵故主君之受酢也降重席之尊而不與之)
　(異就專席之卑而必與之同也陳氏曰周官天子之/席不過三重諸侯之席止于二重則君之席三重者)
　(是殷制也盖夏殷之文雖不及于周之盛而禮之數/有多于周制則周于夏殷之席盖益其文而損其數)
　(耳澄曰案大饗有三禮異名同大饗腥謂大祫先王/先公也大饗尚腶脩天子饗諸侯也大饗君三重席)
　(而酢諸侯相饗也饗先王先公謂之大者以大祫毁/廟之主畢陳比時祫時祭止及親廟者則為大也饗)
　(諸侯謂之大者言天子饗元侯之禮盛比常時饗耆/老孤子卿大夫羣臣等則為大也諸侯相饗謂之大)
　(者言主君饗隣國来朝之君比享隣國来/聘之大夫則為大也故三者皆名為大饗)
　　　右記祭禮貴氣賤味等義凡三節
饗禘有樂而食嘗無樂隂陽之義也凡飲養陽氣也凡
食養隂氣也故春禘而秋嘗春饗孤子秋食耆老其義
一也飲養陽氣也故有樂食養隂氣也故無聲凡聲陽
也(禘當讀為/祠食音嗣)
　(孔氏曰饗謂春饗孤子禘謂春祭宗廟以其在陽時/故有樂食謂秋食耆老嘗謂秋祭宗廟以其在隂時)
　(故無樂無樂為隂有樂為陽此隂陽之義也飲是清/虚養陽氣食是體質養隂氣禘饗在春為陽食嘗在)
　(秋為隂禘嘗同是追慕饗食同是賞功其事無殊故/云一也飲養陽氣食養隂氣覆釋上文陽時為饗則)
　(有樂故知凡聲是陽也依禮三代無春禘之文周則/春曰祠王制夏殷之禮春曰禴此篇所論夏殷禮也)
　(舉春見夏舉秋見冬若周則四時祭皆有樂故祭統/云内祭則大嘗禘升歌清廟下管象是秋嘗有樂也)
　(案王制夏后氏養老以饗禮則用春時有樂無秋食/之禮殷人養老以食禮而秋時不作樂無春饗之禮)
　(周人脩而兼用之則養老春夏用饗禮秋冬用食禮/四時皆用樂故文王世子云凡大合樂必遂養老注)
　(云春合舞秋合聲是秋時養老亦用樂也陳氏曰食/嘗無樂盖非殷周之制周氏曰考于商頌周官則食)
　(嘗未有不用樂者/豈非夏之制與)
樂由陽来者也禮由隂作者也隂陽和而萬物得
　(孔氏曰陽天也天以氣化故作樂象之樂以氣為化/是樂由陽来也氣化謂五聲八音隂地也地以形生)
　(故制禮象之禮以形為教是禮由隂作也形教謂尊/卑大小拜伏之事和猶合也得謂各得其所也禮樂)
　(由于天地天地和合則萬物得其所/也澄曰此因上文凡聲陽也而言)
○賔入大門而奏肆夏示易以敬也卒爵而樂闋孔子
屢歎之奠酬而工升歌發徳也歌者在上匏竹在下貴
人聲也
　(孔氏曰此論朝聘之賔及己之臣子有王事勞者設/燕饗之禮奏樂之節饗禮既亡今約大射及燕禮觧)
　(之案大射禮主人納賔賔是己之臣子又無王事之/勞故賔入不奏肆夏賔入及庭公升即席乃奏肆夏)
　(燕禮記云若以樂納賔則賔及庭奏肆夏注云卿大/夫有王事之勞則奏此樂此云賔入大門謂朝聘既)
　(畢受燕饗之時燕則大門是寢門也饗則大門是廟/門也樂主和易今奏此肆夏之樂者示主人和易嚴)
　(敬于賔也又案大射禮賔至庭奏肆夏乃至主人獻/賔賔受爵啐酒拜告旨而樂闋賔飲卒爵酢主人主)
　(人受酢畢主人獻公乃奏肆夏公飲卒爵而樂闋又/燕禮記云賔拜酒主人答拜而樂闋公拜受爵而奏)
　(肆夏公卒爵而樂闋是卒爵而樂闋也此卒爵兼賔/及主君也依大射禮主人受酢不作樂若其饗時主)
　(君親獻賔賔親酢主君賔主俱作樂也孔子見禮入/門而縣興卒爵而樂闋屢数也数数歎美此禮善其)
　(和易恭敬之義也奠酬而工升歌者案大射禮獻卿/之後大夫媵觶于公所謂殊也公奠置此酬而未舉)
　(于時工升歌也或可饗時至君親酬賔賔初奠酬薦/束于時即工升歌也大射與燕禮異燕禮歌鹿鳴合)
　(鄉樂凡合樂降于升歌一等王饗燕元臣升歌三夏/三夏即頌合樂降一等即合大雅也元侯自相饗亦)
　(歌頌合大雅故燕居兩君相見歌清廟是也侯伯子/男相見既歌文王合鹿鳴也凖約元侯則天子饗燕)
　(侯伯子男亦歌文王合鹿鳴也諸侯燕臣子歌鹿鳴/合鄉樂燕禮是也其天子燕在朝臣子鄭詩譜云歌)
　(鹿鳴合鄉樂是也升歌合樂所以異者案鄉飲酒禮/及燕禮工升自西堦歌鹿鳴四牡皇皇者華歌訖笙)
　(入立于堂下奏南陔白華華黍奏訖乃間歌魚麗笙/由庚歌南有嘉魚笙崇丘歌南山有臺笙由儀間歌)
　(訖乃合鄊樂周南闗雎葛覃卷耳召南鵲巢采蘩采/蘋間者謂堂上堂下一歌一吹更遞而作合者上下)
　(之樂並作此其所以異也歌者在上匏竹在下觧所/以不升笙之義也歌是人聲可貴故升之在堂匏竹)
　(可賤故在堂下然瑟亦升堂者瑟工隨歌工故也陳/氏曰示易以敬者所謂示情也發徳者所以示徳也)
　(匏竹在下所謂示事也古之君子不必親相與言以/禮樂相示而已孔子之屢歎固不止于卒爵樂闋言)
　(卒爵樂闋而繼之以屢歎者舉中以明上下也然哀/公問言入門而金作則不止扵肆夏言升歌則止于)
　(清廟言下管則主于象此言入門而奏則止于肆夏/言升歌則不止于清廟言匏竹則不止于象何也盖)
　(哀公所言者大饗之禮此則兼/燕禮而言之是以詳畧不同也)
○旅幣無方所以别土地之宜而節逺邇之期也龜為
前列先知也以鍾次之以和居參之也虎豹之皮示服
猛也束帛加璧往徳也(别彼/列切)
　(鄭氏曰旅衆也邇近也鍾金也獻金為作器鍾其大/者以金參居庭實之間示和也孔氏曰幣庭實也衆)
　(國貢獻幣物非止一方故云無方五方名殊所出有/異所以分别土地所生之冝六服有逺近或嬪或貨)
　(所貢之属各有期也龜以下即旅幣無方之事龜是/靈知之物陳之最在前陳金則次于龜後不謂之金)
　(而謂之鍾者貢金以供王之鑄器器莫大于鍾也金/性柔和從時變革前龜後幣帛金厠居龜帛之中故)
　(云参之虎豹是威猛之獸今得其皮来列在庭表示/君臣之徳能服四方之威猛者也玉以表徳今將玉)
　(加于束帛或錦繡黼黻之上是表往歸于徳也/謂主君有徳而往歸之此一節朝聘庭實之物)
○覲禮天子不下堂而見諸侯下堂而見諸侯天子之
失禮也由夷王以下
　(鄭氏曰不下堂見諸侯正君臣也夷王周康王之𤣥/孫之子也時㣲弱不敢自尊于諸侯孔氏曰案覲禮)
　(天子負斧依南面侯氏執玉入是不下堂見諸侯也/夷王下堂見諸侯自此以下或有然者故云以下)
○天子無客禮莫敢為主焉君適其臣升自阼階不敢
有其室也大夫而饗君非禮也大夫彊而君殺之義也
由三桓始也(阼才/路切)
　(鄭氏曰天子無客禮君適臣升自阼階臣不敢有其/室明饗君非禮也大夫饗君由彊且富也孔氏曰春)
　(秋莊二十一年鄭伯饗王于闕西辟則諸侯饗天子/亂世非正法臣既不敢為主不敢有其室大夫富彊)
　(専制召君而饗之非禮也大夫彊盛則干國亂紀君/能殺之是銷絶惡源得其義也公子慶父公子牙公)
　(子友皆莊公弟桓公子也牙欲立慶父季友以君命/酖之慶父弑二君奔莒季友以賂求之于莒莒人歸)
　(之及宻使公子魚請不許乃縊案三桓之前齊有無/知衛有州吁宋有長萬皆以彊盛作亂被殺而云由)
　(三桓始者據魯而言三桓之後若襄仲季孫/意如雖彊君不能殺據時有能殺者言之)
○為人臣者無外交不敢貳君也朝覲大夫之私覿非
禮也大夫執圭而使所以申信也不敢私覿所以致敬
也而庭實私覿何為乎諸侯之庭(朝音潮覿大/歴切使去聲)
　(鄭氏曰私覿是外交也其君親来其臣不敢私見于/主國君以君命聘則有私見孔氏曰朝覲謂君親往)
　(鄰國行朝覲之禮大夫為人之臣既無外交唯専一/事君從君而行不敢貳心于它君所以不行私覿之)
　(禮案聘禮臣出使有私覿謂大夫受命執圭專使鄰/國則可私覿所以申巳之誠信也若從君而行不敢)
　(私覿所以致敬于己君也當周衰之後有臣從君而/行設庭實私覿于主國之庭作記者譏其與君無别)
○庭燎之百由齊桓公始也大夫之奏肆夏也由趙文
子始也
　(鄭氏曰庭燎之差公盖五十侯伯子男皆三十百僣/天子也肆夏僣諸侯也趙文子晋大夫名武孔氏曰)
　(庭中設火以照燎来朝之臣夜入者因名火為庭燎/百者作百炬列于庭也天子百燎齊桓僣用後世襲)
　(之大射禮燕饗諸侯納賔奏肆夏文子亦奏之此謂/納賔樂也周禮九夏王夏者天子所用其餘八夏諸)
　(侯皆得用之其陔夏卿大夫亦得用之故鄉飲酒客/醉而出奏陔夏但非堂上正樂所用也陳氏曰齊桓)
　(公之僣以彊趙文子之僣以奢陸氏曰齊桓公賢諸/侯也而僣天子如此則餘諸侯可知趙文子賢大夫)
　(也而僣諸侯如此/則餘大夫可知)
　　　右記祭禮有樂無樂等義凡七節
諸侯之宫縣而祭以白牡擊玉磬朱干設錫冕而舞大
武乗大路諸侯之僣禮也(縣音𤣥/錫音陽)
　(鄭氏曰宫縣四面縣也干盾也錫傅其背如龜也武/萬舞也白牲大路殷天子禮孔氏曰天子宫縣諸侯)
　(唯軒縣今乃宫縣諸矦祭用時王牲今用白牲諸侯/擊石磬今擊玉磬諸矦得舞大武但不得朱干設錫)
　(冕服而舞諸矦合乗時王車今乃乗殷之大路並是/僣禮明堂位云祀周公于太廟牲用白牡孟春乗大)
　(路祭統云朱干玉戚冕而舞大武皆天子禮樂特賜/周公魯唯周公廟得用之若用于他廟及他國諸侯)
　(非二王之後祀受命之君而用之皆為僣也詩云鏤/錫錫以金飾謂用金琢傅其盾背外髙如龜背也)
臺門而旅樹反坫繡黼丹朱中衣大夫之僣禮也(坫丁/念切)
(繡注/音消)
　(鄭氏曰旅道也屏謂之樹樹所以蔽行道管氏樹塞/門塞猶蔽也禮天子外屏諸侯内屏大夫以簾士以)
　(帷反坫反爵之坫也盖在尊南兩君相見主君既獻/于反爵焉繡黼丹朱以為中衣領縁也繡讀為綃綃)
　(繒名也詩云素衣朱綃又云素衣朱襮襮黼領也孔/氏曰臺門者兩邉起土為臺臺上加木曰臺門樹立)
　(也坫以土為之中衣謂冕及爵弁之中衣以素為之/繡黼為領丹朱為縁又五色備曰繡白與黒曰黼繡)
　(黼不得共為一物故以繡為綃謂于綃上刺黼文也/案禮公之孤四命則爵弁自祭天子大夫四命亦當)
　(爵弁自祭則中衣得用素但/不得繡黼為領丹朱為縁耳)
故天子㣲諸侯僣大夫彊諸矦脅于此相貴以等相覿
以貨相賂以利而天下之禮亂矣
　(鄭氏曰言僣所由孔氏曰相貴以等謂臣下不畏懼/于君而擅相尊貴以等列相覿以貨者大夫私相覿)
　(以貨賄不辟君也馬氏曰諸侯之僣由天子之微諸/侯之見脅由大夫之彊也天下以勢利相尚不奪則)
　(不饜其所欲此天下之禮所以亂方氏曰㣲故見脅/彊故取僣四者之言互相明耳相貴以等則爵不足)
　(以馭其貴相覿以貨則禄不足以馭其富相賂以利/則予不足以馭其幸大宰以八柄詔王馭羣臣以此)
　(三者為先三者苟失天下之/禮由是亂矣貨指物利指事)
○諸侯不敢祖天子大夫不敢祖諸矦而公廟之設于
私家非禮也由三桓始也
　(鄭氏曰魯以周公之故立文王之廟三家見而僣焉/仲孫叔孫季孫氏皆立桓公廟方氏曰諸侯有國而)
　(已故不敢祖天子大夫有家而已故不敢祖諸矦陸/氏曰言不敢明非不得也故宋祖帝乙鄭祖厲王)
○天子存二代之後猶尊賢也尊賢不過二代
　(鄭氏曰過之逺難法也二或為三孔氏曰天子繼世/而立子孫以不肖滅亾見在子孫又無功徳仍須存)
　(之所以為二代之後者猶尊尚其往昔之賢取其法/象但代異時移今古不一若皆法象先代則不可盡)
　(行故所尊之賢不過取二代而已若過之逺難為法/也左氏説周家封夏殷二王之後以為上公封黄帝)
　(堯舜之後謂之三恪鄭云二王之後命使郊天祭其/始祖受命之王自行其正朔服色恪則敬也敬其先)
　(聖而封其後通典唐天寳三恪二王後議曰一云二/王之前更立三代之後為三恪此據樂記武王克商)
　(未及下車封黄帝堯舜之後及下車封夏殷之後通/已用六代之樂一云二王之前但存一代通二王為)
　(三恪此據左傳云封胡公以備三恪明王者所敬先/王有二更封一代以備三恪存三恪者所敬之道不)
　(過于三以通三正梁崔靈恩云初説為長何者禮記/郊特牲云存二王之後尊賢不過二代又詩云二王)
　(之後来助祭又春秋公羊説曰存二王之後所以通/三正以上皆無謂二王之後為三恪之文若更立一)
　(代通備三恪者則非不過二代之意左傳云封胡公/以備三恪者謂上同黄帝堯舜下同夏殷為三恪也)
　(按二王三恪經無正文崔靈恩據禮記陳武之封遂/以為通存五代竊恐未安今據二代之後即謂之二)
　(王三代之後即謂之三恪且武王所封盖以堯有則/天之大人莫能名黄帝列序星辰正名百物自以功)
　(濟萬代師範百王故特封其後偶契三二之数非歴/代通法故記云尊賢不過二代示敬必由舊因取通)
　(已為三正也其二代之前第三代者雖逺難師法豈/得不録其後故亦存之示敬其道而已因謂之三恪)
　(故左傳云封胡公以備三恪足知無五代也况歴代/至今皆以三代為三恪焉眉山孫氏曰立前代之後)
　(以統承先王者自古有此法也有虞氏之時棄為髙/辛之後故得祭天詩謂后稷肇祀是也丹朱為唐堯)
　(後作賔于虞書謂虞賔在位是也至夏后時則丹朱/商均之子孫皆為二王後湯為夏氏立後經傳雖不)
　(載然有商之興固當以禹之裔為二王後矣周則封/㣲子扵宋至封舜後于陳封東楼公扵杞亦必因成)
　(湯封舜禹之後于陳杞可以推知陸氏曰猶之言可/以已也雖可已猶如此厚之至也雖厚又惡大過故)
　(不過/二代)
○諸侯不臣寓公故古者寓公不繼世
　(鄭氏曰寓寄也寄公之子非賢者世不足尊也寓或/為託孔氏曰䘮服傳云寄公者何也失地之君也或)
　(天子削地㦯被諸矦所逐皆為失地不臣者不敢以/寄公為臣也方氏曰失地之君諸侯所以不臣之者)
　(以其嘗為南面之君故也然以失地則/其賢不足尊也故古者不使之繼世)
○君之南鄉答陽之義也臣之北面答君也(鄉去/聲)
　(馬氏曰君者兼天子諸侯而言也鄭氏曰答對也周/氏曰天道降于南方故君之南鄉答天也陽即天也)
　(方氏曰君以陽明為徳故南鄉答陽以鄉明/也臣以隂順為徳故北面答君以示順也)
○大夫之臣不稽首非尊家臣以辟君也(辟音/避)
　(方氏曰九拜以稽首為先首至地禮之隆也諸侯之/下大夫陪臣而已以陪臣之卑而可以當拜禮之隆)
　(乎必有君道之尊乃可當此坊記大夫不稱君則大/夫固無君道矣鄭氏曰辟君辟國君也孔氏曰諸侯)
　(則稽首于天子大夫則稽首于諸侯家臣不稽首者/非是尊敬此家臣不令稽首以臣于國君已皆稽首)
　(今大夫之臣又稽首于大夫之君是一國兩君故云/以辟君也大夫得稽首于諸侯不辟天子者諸侯有)
　(大功徳封畿外專有其國/故大夫得盡臣禮以事之)
○大夫有獻弗親君有賜不面拜為君之答已也(為云/偽切)
　(孔氏曰大夫有物獻君使人獻之不親来獻君有物/賜大夫大夫不面自来拜鄭氏曰不面拜者于外告)
　(小臣小臣受以入也小臣掌三公及孤卿之復逆方/氏曰此謂諸侯大夫諸侯雖有君道然亦天子之臣)
　(耳故于大夫有相答之禮焉獻弗親有賜不面拜非/敢怠也慮煩君之答已而己親則必面獻亦必拜其)
　(言互備也周氏曰君有答于大夫尊/賢也大夫不親獻不面拜貴貴也)
　　　右記祭禮之僣等義凡七節
孔氏曰三日齊一日用之猶恐不敬二日伐皷何居(居/音)
(姬/)
　(孔氏曰散齊七日致齊三日不樂不弔專一其心用/以祭祀猶恐為敬不足于時祭者致齊三日之中而)
　(二日伐皷使祭者情散意逸故譏而問之鄭氏曰居/讀為姬語之助也何居怪之也伐猶擊也齊者止樂)
　(而二日擊皷則是成一日齊也陸氏曰此豈魯事歟/不目言之諱也方氏曰家語季桓子將祭齊三日而)
　(二日鐘皷之音/不絶盖其事矣)
○孔氏曰繹之於庫門内祊之于東方朝市之于西方
失之矣
　(鄭氏曰祊之禮宜於庫門外之西室繹又扵其堂神/位在西也此二者同時而大名曰繹其祭禮簡而事)
　(尸禮大周禮市有三期大市日側而市百族為主朝/市朝時而市商賈為主夕市夕時而市販夫販婦為)
　(主朝市冝于市之東偏孔氏曰繹祭當于廟門外之/西今乃于庫門内祊當在廟門外西室今乃于廟門)
　(外東方朝市當于東方謂市内近東也今乃于市内/西方三事皆違禮故言失之矣祊是求神之名繹是)
　(接尸之稱求神在室接尸在堂室内求神堂上接尸/一時之事二者同時也釋文云繹又祭也詩云繹賔)
　(尸也案儀禮有司徹是上大夫賔尸但于堂上獻尸/獻侑全無室中之事天子諸矦繹在祭之明日于廟)
　(門外西室及堂而行禮上大夫儐尸與祭同日于廟/堂之上而行禮也方氏曰祭之正日索祭謂之祊祭)
　(之明日又祭謂之繹陸氏曰祊在當日繹在明日鄭/氏謂二者同時而大名曰繹非是然則繹在廟門外)
　(祊在廟門内而禮器曰為祊乎外/者盖祊雖在内自堂視之亦外也)
○鄉人禓孔子朝服立于阼存室神也(禓音/傷)
　(鄭氏曰禓彊鬼也謂時儺索室毆疫逐彊鬼也禓或/為獻或為儺朝服立于阼神依人也孔氏曰鄉人驅)
　(逐彊鬼孔子恐廟神有驚恐身著朝服立于廟之阼/階存安廟室之神朝服以祭故用祭服以依神也馬)
　(氏曰儺者索室以去其不祥其法見于周官方相氏/而其事見于月令之季秋聖人徳合神明非俟于索)
　(室以去其不祥然必從鄉人之儺者不違衆以立異/也葉氏曰儺有二名儺猶禳也以禦隂為義故文從)
　(難禓讀如陽禓猶禬也以抗陽為義故文從易此以/存室神也故以禓為名鄭氏以為彊鬼之名誤也)
○孔子曰射之以樂也何以聴何以射
　(鄭氏曰何以聴何以射多其射容與樂節相應也孔/氏曰言何以能聴此樂節與射容相應何以能使射)
　(容與樂節相應善其兩事相應鄭注射義云何以言/其難也馬氏曰射者其容體比于禮非難而其節比)
　(於樂為難盖射必以聲而后發發而不失其節此君/子之所難也以其節聴之在耳而得之于心得之于)
　(心而應之于手其妙如此/而非可以言喻故曰何以)
○孔子曰士使之射不能則辭以疾縣弧之義也
　(鄭氏曰男子生而設弧于門左示有射道而未能也/孔氏曰以其未能所以縣之長大不得不能不能則)
　(辭以疾言以疾病而不能與初生縣弧之義相/似也為士理合能射不能則乖于為士之義)
　　　右記祭禮之失等義凡五節
　
　
　
　
　
　
　
　
　
　
　禮記纂言卷二十二
欽定四庫全書
　禮記纂言卷二十三　　　　元　吳澄　撰
　　祭義
　　(鄭氏曰祭義者記祭祀齊戒薦羞之義也方氏曰/陳乎外者祭之法存乎中者祭之義此篇以祭義)
　　(名若冠昬射燕聘鄉飲酒之言義也澄曰凡儀禮/經中有其禮者後人釋其經而謂之義若冠義昬)
　　(義燕義聘義等篇是也既别為卷而附儀禮經後/矣此篇雖名祭義然是總説天子諸侯以下之祭)
　　(而儀禮正經無天子諸侯祭禮止有卿大夫士祭/禮三篇此篇非引儀禮經文而釋之故不附經後)
　　(而存諸記/篇之中也)
祭不欲數數則煩煩則不敬祭不欲疏疏則怠怠則忘
是故君子合諸天道春禘秋嘗(數色/角切)
　(數謂促宻煩謂太多而煩縟不敬謂媟瀆疏謂闊逺/怠謂太簡而怠慢忘謂不思其親天道三月一小變)
　(為一時禘當作祠下同此言每嵗時祭疏數之義未/及三月而又祭則祭期太促宻疑若煩縟而媟瀆已)
　(過三月而不祭則祭期太闊逺疑若怠慢而不思其/親天道一嵗有四時故君子之祭取法於天道而一)
　(時一祭一嵗通有四祭是為不數不疏而得其中合/於天道三月為一時之節也延平周氏曰一嵗之内)
　(天時有四而宗廟之祭亦有四舉春以見夏舉秋以/見冬方氏曰數疏言其時煩怠言其事不敬與忘言)
　(其/心)
秋霜露既降君子履之必有悽愴之心非其寒之謂也
春雨露既濡君子履之必有怵惕之心如將見之樂以
迎來哀以送徃故禘有樂而嘗無樂(悽音妻愴初亮切/濡音儒怵敕律切)
(惕他歴切樂/以之樂音樂)
　(鄭氏曰霜露既降上脫秋字今從之此承上文春祠/秋嘗而言隂陽往來之義孝子各因其時而念親也)
　(秋謂自孟秋之月以接乎秋後孟冬之月也已霜則/霜降未霜則露降悽愴悲惨意春謂自孟春之月以)
　(接乎春後孟夏之月也有雨則雨濡無雨則露濡怵/惕驚恐意來謂兩間生物長物之氣伸而來則祖考)
　(之䰟氣亦隨之而來也往謂兩間收物藏物之氣屈/而往則祖考之魂氣亦隨之而往也履秋時霜露所)
　(降之地而悲惨者非怯其寒而然以祖考與造化之/氣俱往故悲其不可復留也履春時雨露所濡之地)
　(而驚恐者以祖考與造化之氣俱來如将見其在此/故驚其忽有所見也天地之氣春來秋往而祖考之)
　(來往與之俱春之祭也孝子迎其祖考之來而樂扵/見之故春祠有樂以樂之也秋之祭也孝子送其祖)
　(考之往而哀其不留故秋嘗無樂以哀之也然澄謹/按天子諸侯之祭孔䟽謂周禮四時祭皆有樂殷烝)
　(嘗亦有樂又按卿大夫士之祭儀禮特牲饋食少牢/饋食四時皆不用樂此記云春有樂秋無樂葢是言)
　(天子諸侯之祭然亦不知何據今不可考朱子曰春/氣發來人之䰟魄亦動故祠有樂以迎來秋氣退去)
　(乃鬼之屈故嘗不用樂以送往延平黄氏曰雨露既/濡則萬物感陽以生霜露既降則萬物感隂以死萬)
　(物以生之時君子不忍致死扵其親且謂其與物而/來矣故樂以迎之萬物以死之時君子不敢致生扵)
　(其親且謂其與物而往矣故哀以送之孝子之祭有/送往之哀而不及樂是謂弗仁有迎來之樂而不及)
　(哀是謂/弗智)
○致齊於内散齊於外齊之日思其居處思其笑語思
其志意思其所樂思其所嗜齊三日乃見其所為齊者
(齊側皆切所樂五/教切所為云偽切)
　(致齊謂散齊以後三日齊也扵内就齊所也散齊謂/致齊以前七日戒也扵外未就齊所也居處謂其燕)
　(坐之時笑語謂其貌言之發見志意謂其心之所主/所向所樂所嗜謂其所好所欲之聲色臭味扵志意)
　(尤為深至者鄭氏曰致齊思此五者散齊七日不御/不樂不弔耳所嗜素所欲飲食也見所為齊者思之)
　(孰也孔氏曰此明祭前之齊五事先思其麄漸思其/精故居處在前樂嗜居後思念其親精意純孰目想)
　(之若見其所為齊之親也慕容氏曰心之官曰思思/之所至無所不達夫不以欲惡哀樂二其心而致一)
　(扵其所祭故無形之中視有所見無聲之中聽有所/聞皆其思之所達親之居處笑語志意樂嗜往而不)
　(反非有實也言思之至雖親之不可見者如見其存/也張子曰齊須是屏絶思慮祭之日便可與神明交)
　(若如此思之却惹起無窮哀戚如何接神程子曰思/其居處思其笑語此孝子平日思親之心非齊也齊)
　(不容有思齊者湛然純一方能與鬼神接然能事鬼/神已是上一等人眞氏曰齊與戒異七日之戒容有)
　(所思齊三日則湛然純一無所思矣澄曰齊而思親/祭則如見此中人之能致其孝者若夫齊則無思心)
　(如止水以與神明交必程子/所謂上一等人而後能也)
祭之日入室僾然必有見乎其位周還出户肅然必有
聞乎其容聲出户而聽愾然必有聞乎其歎息之聲(僾/音)
(愛還音旋/愾開代切)
　(鄭氏曰周還出户謂薦設時也無尸者闔户若食間/則有出戸而聼之孔氏曰此祭之日孝子想念其親)
　(也入室謂祭之日朝初入廟隂厭時也僾僾髣髴如/見親之在神位也出户謂特牲少牢主婦設豆及佐)
　(食設爼之屬是也孝子薦爼酌獻行歩周旋或出戸/當此時必肅肅然如聞舉動容止之聲設薦已畢孝)
　(子出戸而静聼愾愾然必有聞乎其歎息之聲也案/士虞禮云無尸則禮及薦饌皆如初主人哭出復位)
　(祝闔户牖注云如尸一食九飯之頃彼謂虞祭無孫/行為尸者則吉祭亦當然也輔氏曰僾疑與暖義近)
　(不分明貌肅謂靜而有聞也既曰必有又曰僾然肅/然愾然葢所謂如在其上如在其左右也張子曰齊)
　(之至則祭之日自然如此慕容氏曰前言致其深思/扵未祭之始此又言祭之日也以愛之至則存不㤀)
　(乎心故必有以見乎其位肅然言思之靜則於無聲/之中而有所聞周旋出户者以親之在此不忍遽退)
　(故必周旋而后出户容聲者思至扵佩玉之時也出/户而聽愾然者已祭出戸猶疑而聼焉悵親之将往)
　(而不得見也心絶志悲而已既慨然矣又有聞焉則/思不能㤀也歎息之聲逺而㣲矣此其所以為誠之)
　(至/也)
是故先王之孝也色不忘乎目聲不絶乎耳心志嗜欲
不忘乎心致愛則存致慤則著著存不忘乎心夫安得
不敬乎(慤苦角切/夫音扶)
　(方氏曰色不㤀乎目常若承顔之際也教不絶乎耳/常若聽命之際也愛言追念之思慤言想見之誠致)
　(其愛矣親雖亡而猶存致其慤矣神雖微而猶著祭/如在則怠慢之心無自而入故首言先王之孝而終)
　(之以敬焉孔氏曰此覆説孝子祭時念親之事孝子/致極愛親之心則若親之存以嗜欲不㤀故也致極)
　(端慤之心則若親之顯著以色聲不㤀故也如親存/在常想見之何得不敬馬氏曰内焉心志嗜欲不㤀)
　(乎心故曰致愛則存存者有在乎内也外焉聲色不/絶乎耳目故曰致慤則著著則有見乎外也山隂陸)
　(氏曰食則見堯扵羮坐則見堯扵牆是之謂著延平/周氏曰致愛言其仁致慤言其誠存者亾之對著者)
　(微之對言致仁則能存其亾致誠則能著/其微著與存不㤀乎心先王之所以敬也)
○君子生則敬養死則敬享思終身弗辱也君子有終
身之喪忌日之謂也忌日不用非不祥也言夫日志有
所至而不敢盡其私也(飬羊/尚切)
　(此因上文安得不敬而以養享二事言君子終身之/敬又因終身二字而以忌日一事言君子終身之哀)
　(輔氏曰一不敬則辱其親矣故敬養敬享是乃思終/身弗辱也方氏曰生事之以禮敬養也死祭之以禮)
　(敬享也敬養扵生敬享扵死凡以思終身弗辱而已/練祥則止扵又朞忌日則比年有焉故曰終身之䘮)
　(以是日志於親而有所至故不敢盡情扵他事鄭氏/曰忌日親亾之日忌日不用舉他事如有時日之禁)
　(也祥善也志有所至至扵親以此日亾其哀心如䘮/時孔氏曰此明孝子終身念親不忘之事非謂忌日)
　(不善别有禁忌不舉事也以孝子志意有所至極思/念親不敢盡其私情而營他事也張子曰或問忌日)
　(有薦可乎曰古則無之/今有扵人情自亦不害)
○唯聖人為能饗帝孝子為能饗親饗者鄉也鄉之然
後能饗焉是故孝子臨尸而不怍君牽牲夫人奠盎君
獻尸夫人薦豆卿大夫相君命婦相夫人齊齊乎其敬
也愉愉乎其忠也勿勿諸其欲其饗之也(鄉許亮切怍/才各切盎烏)
(浪切齊齊如/字愉羊朱切)
　(享饗二字義不同而字通用辨之不明則易扵相亂/享獻也祭享之享假借烹字謂烹孰祭物而獻之鬼)
　(神也燕享則以飲食獻諸賔客朝享聘享則以庭實/獻諸王公皆是享字而亦有通用饗者饗帝饗親之)
　(饗謂能致神明來歆饗其祭也從食從鄊諧聲字也/祝辭曰饗曰尚饗皆是饗字而亦有通用享者此記)
　(言祭之時君之夫婦親之臣之夫婦相之致極其敬/與忠者孝子專一心以鄉其親而欲其親之歆饗也)
　(鄭氏曰能饗帝能饗親謂祭之能使之饗也帝天也/中心鄉之乃能使其祭見饗也色不和曰怍奠盎設)
　(盎齊之奠也此時君牽牲將薦毛血君獻尸而夫人/薦豆謂繹日也儐尸主人獻尸主婦自東房薦韭菹)
　(醢勿勿猶勉勉慤愛之貌孔氏曰此明孝子祭祀欲/親歆饗之意饗帝為難故唯聖人能之饗親不易故)
　(唯孝子能之此本為饗親而發欲與饗帝同也孝子/歸嚮然後能使神靈歆饗齊齊整齊之貌愉愉和恱)
　(之貌忠謂忠心也其皆語助方氏曰自下享上之謂/享以幽饗明之謂饗唯其人自下而享上故神明自)
　(幽而饗明焉此篇有曰先王者言行之自古也有曰/君子者言行之以徳也有曰聖人者言有事天之道)
　(也有曰孝子者言有事親之行也亦互相備自君牽/牲而下皆言鄉之以心如此故終言欲其饗之也齊)
　(齊乎其敬者言敬有所飾而無慢心愉愉乎其忠者/言忠有所順而無違志勿勿諸欲其饗之者言制其)
　(怠惰而有所勉冀其神之饗吾誠也山隂陸氏曰孝/子臨尸而不怍以尊臨卑以老事幼自非眞以為親)
　(則宜有怍容君牽牲夫人奠盎君獻尸夫人薦豆此/當朝踐之節鄭氏以謂繹祭誤也凡祭主人獻尸主)
　(婦薦豆豈特繹祭而已輔氏曰徳與天同然後能饗/帝心與親一然後能饗親祭祀之物牲酒為上故君)
　(牽牲敬以致其力也夫人奠盎敬以致其職也君獻/尸祭以獻為主也夫人薦豆以副君也君牽之而夫)
　(人薦之夫人奠之而君獻之以見夫婦相須以共成/其事也卿大夫相君命婦相夫人以見在上者盡其)
　(道則在下者各致其事以相助也内直之謂敬盡己/之謂忠内直則外自齊盡己則事無不順愉愉者順)
　(也勿勿者戒止之辭戒止其他而/專心一志以鄉乎親而冀其饗也)
○文王之祭也事死者如事生思死者如不欲生忌日
必哀稱諱如見親祀之忠也如見親之所愛如欲色然
其文王與詩云明發不寐有懐二人文王之詩也祭之
明日明發不寐饗而致之又從而思之祭之日樂與哀
半饗之必樂已至必哀(文王與音/餘樂音洛)
　(鄭氏曰如不欲生思親之深也如欲色然以時人于/色厚假以喻之明發不寐謂夜而至旦也祭之明日)
　(謂繹日也言繹之夜不寐也二人謂父母容尸侑也/孔氏曰文王思念死者意欲隨之而死似不欲復生)
　(也廟中上不諱下扵祖廟稱親之諱如見親也此文/王祭祀之忠誠也故思念親之平生嗜欲如眞見親)
　(所愛在於目前又思念親之所愛之甚與凡人貪欲/女色然也唯文王能如此與與是不執定之辭詩小)
　(雅小宛之篇而云文王詩者記者斷章取義饗而致/之又從而思之者既設繹祭之饗而致於神其夜又)
　(從而思之也饗之必樂已至必哀者孝子想神之歆/饗故必樂又想及饗已至之後必分離故必哀也方)
　(氏曰事死如事生祭如在也思死如不欲生至痛極/也忌日必哀有終身之䘮也稱諱如見親聞名心瞿)
　(也明發者發夕至明也祭之明日猶且如此而况祭/之正日乎於将祭而齊焉則逆思其去故曰饗而致)
　(之又從而思之祭之日樂與哀半者以其饗之必樂/已至必哀故也饗之必樂則樂致其來已至必哀則)
　(哀思其去澄曰或云如欲色/謂如欲見親之顔色非是)
○仲尼嘗奉薦而進其親也慤其行也趨趨以數已祭
子貢問曰子之言祭濟濟漆漆然今子之祭無濟濟漆
漆何也子曰濟濟者容也逺也漆漆者容也自反也容
以逺若容以自反也夫何神明之及交夫何濟濟漆漆
之有乎反饋樂成薦其薦俎序其禮樂備其百官君子
致其濟濟漆漆夫何慌愡之有乎夫言豈一端而已夫
各有所當也(趨音促數色角切一音速濟子禮切漆音/切夫音扶下同慌况往切愡音忽當丁浪)
(切/)
　(鄭氏曰嘗秋祭也親謂身親執事時也慤與趨趨言/少威儀也趨讀如促數之言速也漆漆讀如朋友切)
　(切自反猶言自脩整也容以逺言非所以接親親也/容以自反言非孝子所以事親也及交及與也此皆)
　(非與神明交之道也天子諸侯之祭或自血腥始至/反饋是進孰也薦爼豆與爼也慌惚思念益深之時)
　(也豈一端言不可以一槩也禮各有當行祭宗廟者/賔容漆漆濟濟主人慤而趨趨孔氏曰濟濟是容貌)
　(自䟽逺漆漆謂容貌自反覆而脩整也容以逺若容/以自反此賔客之事何得神明之與交更覆結云孝)
　(子何得濟濟切切之有言不得有也初祭尸入扵室/後出在堂門尸更反入而設饋故云反饋卿士大夫)
　(從饋孰始樂成謂設饌進孰合樂成畢薦爼謂薦其/饋食之豆并牲體之爼也進饋之前與神明交貴其)
　(誠敬進饋之後人事之盛故序其禮樂備其百官君/子謂助祭之人扵此時致其濟濟漆漆若孝子自濟)
　(濟漆漆行賔客之事何得慌惚思念之有乎方氏曰/奉薦而進謂子奉所薦之時物而薦之扵其親也慤)
　(言奉之之容貌實而無文趨趨以數言行之之節收/攝而不䟽濟濟者威儀之齊逺則優㳺而不迫也漆)
　(漆者威儀之飾自反則反覆而不苟也濟濟者之逺/則異乎趨數者矣漆漆者之自反則異乎慤者矣容)
　(以逺若容以自反則致其飾而扵神明之道不及以/交故曰夫何神明之及交反饋者既往薦腥而反饋)
　(孰也反饋而後樂成則以周人先求諸隂故也序其/禮樂則先後不失其倫備其百官則小大各供其事)
　(故君子於是致其濟濟漆漆也濟濟漆漆則非以慌/惚與神明交矣故曰夫何慌惚之有乎慌焉若無惚)
　(焉若有神人之道幽明之際以誠心交之其状如此/延平周氏曰濟濟之容逺也漆漆之容自反也逺而)
　(自反非主祭者之容特其助祭者之容耳孔子之言/祭則濟濟漆漆而親奉祭則慤而趨趨者葢言之各)
　(有所當也輔氏曰慤謂誠實篤扵誠者異扵儀趨數/唯恐不及不暇為容也濟濟漆漆皆容儀濟濟有自)
　(辨之意漆漆有自固之義故有逺與自反之别未反/饋樂未成主人自盡其誠敬與神明交故其意慤其)
　(行趨趨以數至反饋樂成則禮數繁褥各致其儀故/助祭之人濟濟漆漆然也此與子㳺誤認速朽速貧)
　(之意同然子貢能質扵聖人/不徒執其言所以為善學)
○孝子將祭祀必有齊莊之心以慮事以具服物以修
宫室以治百事及祭之日顔色必温行必恐如懼不及
愛然其奠之也容貌必温身必詘如語焉而未之然宿
者皆出其立卑靜以正如將弗見然及祭之後陶陶遂
遂如將復入然是故慤善不違身耳目不違心思慮不
違親結諸心形諸色而術省之孝子之志也(齊側皆切/詘音屈陶)
(音遥復扶又/切術音述)
　(方氏曰服物慮其不備故具宫室慮其不完故脩百/姓慮其不飾故治温不暴也祭之日其温見扵顔色)
　(及奠之也又見乎容貌祭之日行必恐及奠之也又/身必詘孝子之心有加而無己也如懼不及愛所謂)
　(致愛則存如語焉而未之所謂如親聼命如将弗見/所謂如将失之如将復入所謂又從而思之是矣陶)
　(陶言思親之心存乎心遂遂言思親之心逹乎外慤/言實而無偽善言愛而無惡葢所體者如此常不違)
　(於身也耳所聞者必親之聲目所見者必親之容葢/所存者如此常不違扵心也思言思死者慮言慮事)
　(葢所念者如此常不違扵親也結諸心言齊荘之心/不可解形諸色言敬齊之色不可掩鄭氏曰如懼不)
　(及愛如懼不及見其所愛者也奠之謂酌尊酒奠之/及酳之屬也宿者既出謂賔助祭者事畢出去也如)
　(将弗見祭事畢而不知親所在也陶陶遂遂相隨行/之貌思念既深如覩親将復入也孔氏曰孝子将祭)
　(祀務在齊荘謀慮祭事服物謂衣服及祭物百事謂/齊前後凡百之事行必恐戰恐也身必詘卑屈也其)
　(立卑静以正卑柔靜黙正定心意以思念其親術述/也省視也循述而省視之反覆不㤀思念也澄曰此)
　(一節其小節有五将祭慮事一也祭之日二也奠之/時三也宿者既出四也祭之後五也祭之初神未來)
　(也如懼不及得見其所愛之親葢望其來之切也奠/之時神已來矣如神與己語而猶未之語未之者未)
　(語也葢喜其來之至也祭將畢神未去也如其將去/而弗可見盖悲其去之速也祭既畢神已去矣如將)
　(見其復入葢冀其不去而復來也違猶離去也慤善/不違身如懼不及愛之時也耳目不違心如語焉而)
　(未之之時也思慮不違親如將弗見之時也/結諸心形諸色而術省之如将復入之時也)
○孝子將祭慮事不可以弗豫比時具物不可以不備
虚中以治之宫室既修牆屋既設百物既備夫婦齊戒
沐浴奉承而進之洞洞乎屬屬乎如弗勝如將失
之其孝敬之心至也與薦其薦俎序其禮樂備其百官
奉承而進之於是諭其志意以其慌惚以與神明交庶
或饗之庶或饗之孝子之志也(比必利切又普至切洞/音動屬音燭勝音升與)
(音/餘)
　(方氏曰若前期十日帥執事而卜日遂戒此慮事之/豫也若天之所生地之所産苟可薦者莫不咸在此)
　(具物之備也豫則無不及之時備則無不足之用此/事與物之辨也具之然後備也比時與學記言比年)
　(同義心不苟慮以虛其中脩則葺其舊設則飾其新/百物既備則凡祭之物無不備矣致齊三日之謂齊)
　(散齊七日之謂戒沐浴則澡雪其髮膚焉如弗勝如/將失之非孝敬之至者疇克如是祝諭人之志意扵)
　(神於其慌惚有無之間人與神交扵是而祭庶幾乎/神或饗之庶者幸而不必之辭或者疑而不定之辭)
　(郊特牲言豈知神之所饗也主人自盡其敬而已正/謂是也鄭氏曰比時猶先時也虛中言不兼念餘事)
　(也既脩既設謂掃除及黝堊百官助主人進之也諭/其志意謂使祝祝饗及侑尸也或猶有也言想其髣)
　(髴來孔氏曰虚中以治之言心中唯思此祭而已洞/洞屬屬敬也恭敬心甚如舉物之弗勝如恐將失所)
　(奉持之物此孝子敬心之至極也既薦於是使祝官/啟告暁諭鬼神以志意其思念情深慌惚似神明交)
　(接庶望神明或來歆饗是孝子之志意也輔氏曰洞/洞内之直而無蔽也屬屬誠之弗息也延平周氏曰)
　(洞洞言其幽深屬屬言其聮續備其百官者言助祭/之百官也澄曰此一節其小節有三盧事具物而虚)
　(中以治之一也此祭之先也脩設百物既辦則夫婦/奉承而進之二也此祭之始也再申其義盖夫婦奉)
　(承者致愛也而又洞洞屬屬以致其敬焉乃以孝敬/之心至也與一句結之薦爼禮樂既陳則百官奉承)
　(而進之三也此祭之中也再竟其義盖百官奉承者/致敬也而又諭神交神以致其愛焉乃以孝子之志)
　(也一句/結之)
○孝子之祭也盡其慤而慤焉盡其信而信焉盡其敬
而敬焉盡其禮而不過失焉進退必敬如親聽命則或
使之也
　(鄭氏曰言當盡己而已如居父母前將受命而使之/也孔氏曰盡慤謂心盡其慤而慤焉謂外亦慤其信)
　(與敬皆内有其心外著扵貌禮包衆事非一可極云/不過失則是禮也孝子祭時進退必恒恭敬如親聼)
　(父母之命而父母或使之也慕容氏曰三者皆本扵/心而形扵貌禮則見於薦獻動容之間者皆是也輔)
　(氏曰禮見扵進退容止器用牲幣之間貴在中節故/以不過失言之石林葉氏曰慤者信之始信者慤之)
　(著敬者禮之質禮者敬之文四者扵祭無不盡/而獨於禮不敢過失者明其誠謹與物稱也)
○孝子之祭可知也其立之也敬以詘其進之也敬以
愉其薦之也敬以欲退而立如將受命已徹而退敬齊
之色不絶於面孝子之祭也立而不詘固也進而不愉
疏也薦而不欲不愛也退立而不如受命敖也已徹而
退無敬齊之色而忘本也如是而祭失之矣(敬齊舊讀/如字今側)
(皆/切)
　(方氏曰孝子之祭可知者言觀其祭可以知其心也/其立之者言方待事而立也其進之者言既從事而)
　(進也其薦之者言奉其物而薦也退而立者言其進/而後退也已徹而退者言既薦而後徹也盖退而立)
　(則少退而已已徹而退則扵是乎退焉詘則身之屈/也愉則色之愉也欲則心之欲也退而立如將受命)
　(則順聽而無所忽焉已徹而退敬齊之色不絶扵面/則慎終如始矣鄭氏曰進之謂進血腥也愉顔色和)
　(也薦之謂進孰也欲婉順也齊謂齊莊固猶質陋也/而忘本而衍字也孔氏曰此明孝子之祭觀其貌而)
　(知其心孝子之祭可知也以下諸事是也其立之也/言孝子尸前立也已徹謂祭畢已徹饌食黄氏曰敬)
　(以欲者欲其親之歆饗之也欲冀見其親之容顔也/故云薦而不欲不愛也山隂陸氏曰立而不詘以其)
　(恃親故謂之固進而不愉以其憚親故謂之疏薦而/不欲若不得已而後薦也不愛莫大扵是退立而不)
　(如受命敖也始立如此是固也非敖也凡祭以齊為/本方祭慊扵不愉已祭慊扵不齊已徹而忘之是之)
　(謂忘/本)
○孝子之有深愛者必有和氣有和氣者必有愉色有
愉色者必有婉容孝子如執玉如奉盈洞洞屬屬然如
弗勝如將失之嚴威儼恪非所以事親也成人之道也
(奉芳勇切儼魚/檢切恪苦角切)
　(以上十節皆言祭之義此一節總言孝子事親之愛/敬或生而事之或死而祭之一皆如此也愛以根扵)
　(心者言氣以充扵體者言色以見扵面者言容以動/於身者言和睟之氣愉恱之色婉順之容皆深愛之)
　(發也此孝子之愛由中而達于外者故其愛之所行/有如春之温也玉重寳也執之在手唯恐其或墜盈)
　(器中水滿也奉之在手唯恐其或溢故其恭謹安詳/洞洞屬屬然所執雖輕亦如至重而不能勝所奉雖)
　(正亦如欹傾而將失之失之謂溢出其水也此孝子/之敬以愛而逹扵敬者故其敬之所形非如秋之厲)
　(也若夫嚴乎其整肅而外見可畏之威儼乎其矜荘/而内守不愉之恪則敬勝其愛而非孝子所以事親)
　(之道乃既冠成人者之道也盖孝子事親常當歡愉/媚婉如未冠以前之孺子不可嚴威儼恪如既冠以)
　(後之成人也故大戴記云坐如尸立如齊此成人之/善者也未得為人子之道也番陽饒氏云執玉奉盈)
　(以卑承尊之敬嚴威儼恪以上臨下之敬也敬親當/如執玉奉盈澄按諸家解洞洞屬屬孔疏引廣雅輔)
　(氏周氏以字義推之或云洞洞質慤貌屬屬專一貌/皆未為盡竊疑四字是恭敬安詳之意故為以卑承)
　(尊之敬而與嚴威儼恪以正臨下之敬不同也慕容/氏曰仁人心也孝子之所本深愛而已深愛則仁之)
　(心和則仁之氣愉則仁之色婉則仁之容延平周氏/曰如執玉言其恭如奉盈言其愼孔氏曰嚴肅威重)
　(儼恪四者非事親之貌事親當和順卑柔也鄭氏/曰成人既冠者孝子則不失其為孺子之心也)
　　　右記宗廟祭人鬼之義凡十一節
宰我曰吾聞鬼神之名不知其所謂子曰氣也者神之
盛也魄也者鬼之盛也合鬼與神教之至也
　(氣謂人之魂氣死則其魂氣之靈為神魄謂人之體/魄死則其體魄之靈為鬼盛猶言張旺也生時之魂)
　(魄即死後之鬼神死者茫昧而難知生者顯著而易/見以生比死則生而顯著者為盛因其盛者可以知)
　(其茫昧者也生則魂魄合而為人死則魂魄分而為/神為鬼聖人制禮合聚已分離之魂魄而報祭之以)
　(此教民其義理奥妙故為教之極至也鄭氏曰氣謂/嘘吸出入者也耳目之聦明為魄合鬼與神而祭之)
　(聖人之教也孔氏曰人之死其神與形體分散各别/聖人以生存之時形容和合今雖身死聚合鬼神似)
　(生人而/祭之也)
衆生必死死必歸土此之謂鬼骨肉斃于下隂為野土
(斃婢世切/隂音䕃)
　(此言人之體魄死則為鬼也體魄之能活動為生不/活動為死既死則不留於人間而歸于土以其歸也)
　(故名之曰鬼歸于土者人之骨肉死則斃壊于地下/朽腐而為野中之土也鄭氏隂讀為䕃言人之骨肉)
　(䕃扵地中/為土壤)
其氣𤼵掦于上為昭明焄蒿悽愴此百物之精也神之
著也(焄許云切/蒿許髙切)
　(此言人之魂氣死則為神也未死則魂氣在人之身/既死則其魂氣散布升舉于上而為昭明與天之昭)
　(明者混為一其昭明者即其䰟氣之焄蒿悽愴者也/焄如火氣之上蒸蒿如木氣之上抽悽愴如金氣水)
　(氣之凉寒此即百物之精氣也以其著也故名之曰/神此與上文對言而其文交錯不齊氣發揚于上對)
　(骨肉斃于下而言為昭明對為野土而言焄蒿悽愴/對死必歸土而言百物之精對衆生必死而言衆生)
　(百物皆兼人物神之著也對此之謂鬼而言鄭氏曰/先言衆生又言百物明其與人同也不如人貴耳孔)
　(氏曰此夲說/人因及物也)
因物之精制為之極明命鬼神以為黔首則百衆以畏
萬民以服(黔其/㢘切)
　(上分言鬼神而此緫言之物之精即所謂百物之精/也但言百物之精為神而不言衆生之死為鬼舉其)
　(一以該其二也精字雖是言神亦可言鬼葢神是陽/精之靈鬼是隂精之靈也言聖人因物之精死而有)
　(靈故制為極尊之名鬼神本幽㣲也乃顯著而名之/曰鬼曰神名之曰神是與天地生物長物之氣來而)
　(伸者同名之曰鬼是與天地收物蔵物之氣徃而屈/者同是為尊之極使民皆知死者之有靈而報事之)
　(是為民之法則也黔首黒首之民也人莫不思慕其/親故其心莫不敬畏恱服百衆萬民互言也畏服亦)
　(互言葢敬則必/恱恱則必敬)
聖人以是為未足也築為宫室設為宗祧以别親疏逺
邇教民反古復始不忘其所由生也衆之服自此故聽
且速也(别彼/列切)
　(孔氏曰聖人以尊名鬼神為未足以稱其意故為鬼/神立宗廟為宗祧以别親疎逺邇方氏曰上言明命)
　(鬼神則為之名而已然未致其實焉故聖人以是為/未足築為宫室則致其實矣宫室者廟之宫室非人)
　(之宫室也宫室土木之所成故曰築宗祧名號之所/施故曰設親疏以情言逺邇以時言觀祭法立廟之)
　(數則宗祧以别親疏逺邇可見矣慕容氏曰親而邇/者為宗疏而逺者為祧廟則脩除祧則黝堊所以别)
　(親疏逺邇也祖則以教反始也禰則以教不忘其所/由生也民得其心之所本則徳齊厚而其服也出扵)
　(心之誠非有彊之而為也則其從上也速扵置郵矣/澄曰宗宗廟之宗廟之名也非指百世不遷之宗而)
　(言祧逺廟也天子三昭三穆四親廟為宗二逺廟為/祧諸侯二昭二穆無祧廟或祖禰二廟為宗其上二)
　(廟為祧也左傳云豐氏之祧則卿大夫雖一昭一穆/亦有所謂祧也豈以禰為宗而祖為祧與扵禮無可)
　(攷據此記所云葢以廟之親而邇者為宗疏而逺者/為祧爾反還也古猶昔也反古謂還思在昔之時復)
　(與反字同義始謂䰟氣之所始也不忘謂常思念也/所由生謂體魄之所由以生也扵廟之疏而逺者則)
　(追思吾受氣之所始謂自禰以上逮扵祖也扵廟之/親而近者則常念吾賦形之所由生謂自毋以上逮)
　(扵父也此人心所同故以此教民則民恱服而聽順/其教者甚敏速葢言不待彊之而使從也上文言百)
　(衆萬民此言衆而不言民上文言以畏/以服此言服而不言畏皆互文見義也)
二端既立報以二禮建設朝事燔燎羶薌見以蕭光以
報氣也此教衆反始也薦黍稷羞肝肺首心覸以俠甒
加以鬱鬯以報魄也教民相愛上下用情禮之至也(燔/音)
(煩燎力召切羶注音馨今讀如字見/覸並音間厠之間俠古洽切甒音武)
　(鄭氏曰二端既立謂氣也魄也更有尊名云鬼神也/二禮謂朝事與薦黍稷也朝事謂薦血腥時薦黍稷)
　(謂饋食也見及見間皆當為覸字之誤也羶當為馨/聲之誤也燔燎馨香覸以蕭光取牲祭脂也光猶氣)
　(也有虞氏祭首夏后氏祭心殷祭肝周祭肺覸以俠/甒謂雜之兩甒醴酒也報氣以氣報魄以實各本其)
　(類孔氏曰既立謂尊名立也報此氣魄以二種祭禮/氣魄既殊設祭之時二禮亦異報氣謂朝踐之節也)
　(報魄謂饋孰之節也朝事謂早朝祭事燔燎謂取膟/膋燎扵爐炭覸謂雜也燔膟膋兼爇蕭蒿是雜以蕭)
　(氣此三者是報氣也饋孰時薦此黍稷進肝肺首心/雜以兩甒醴酒此皆是報祭形魄也加以鬰鬯者言)
　(非但薦孰是報魄以魄在地下鬰鬯灌地雖是祭初/亦是報魄也不當薦孰之時故云加燔燎馨香蕭光)
　(之屬是氣黍稷肺肝之屬是實物氣虚還以馨香虚/氣報之魄實還以黍稷實物報之各本其事類也方)
　(氏曰報氣之禮凡皆以臭為主臭為陽氣以陽生而/有所始故曰教反始報魄之禮凡皆以味為主味為)
　(隂魄以隂聚而有所愛故曰教相愛報氣所以求陽/乎上是用情扵上也報魄所以求隂乎下是用情於)
　(下也上下用情則二禮之報無以復加故曰禮之至/也延平周氏曰䰟氣在上體魄則降言氣則知魄為)
　(體言魄則知氣為魂燔燎羶薌蕭先者氣而已故以/氣報魂所以教衆反始粢盛牲體醴酒鬰鬯者皆有)
　(成體故以體報魄所以教民相愛澄曰朝事時所薦/之血腥及所爇之膟膋及並爇之蒿蕭三者之臭皆)
　(聞扵鼻而其馨上逹于天者故以此報升天之魂氣/羶讀如字謂所爇膟膋之臭也饋孰時所薦之黍稷)
　(及所羞之肝肺首心及兩甒之醴酒三者之味皆可/於口而其馨下逹于地者故以此報降地之體魄言)
　(所甒之醴酒而因及祭初灌地之鬰鬯亦是下達于/地而報魄者也報氣者孝子反思受氣之所始故曰)
　(教衆反始報魄者孝子不忘其賦形之所由生故曰/教民相愛父母扵子一體而分父母甚愛其子之身)
　(以其為吾體之遺也子亦甚愛其父母之身以其為/吾體之所由以生也是謂相愛上謂天下謂地與前)
　(發揚于上斃于下之上下同以臭之虚報氣者求親/之魂氣于天是於在上之天而用其情也以味之實)
　(報魄者求親之體魄于地是扵在下之地而/用其情也是二禮者義理奥妙禮之極至也)
○君子反古復始不忘其所由生也是以致其敬發其
情竭力從事以報其親不敢弗盡也
　(此承前一節言君子反之扵昔則追復受氣之始念/之於今則不忘賦形之所由生吾親之徳如天地所)
　(以報之者敢有弗盡乎是以致極其敬於内發露其/情於外竭盡其力於身以從祭事也鄭氏曰從事謂)
　(脩薦可以祭者也方氏曰敬有所至曰致情無所愛/曰發力之用無遺曰竭事之來無拒曰從致敬發情)
　(竭力從事凡此所以報其親不敢弗盡故也如上所/言報氣報魄皆報親之事也盡謂内盡志外盡物也)
　(孔氏曰此明竭力報親之事致其敬發其情竭/盡氣力以從其事上報於親不敢不極盡也)
是故昔者天子為藉千畝冕而朱紘躬秉耒諸侯為藉
百畝冕而青紘躬秉耒以事天地山川社稷先古以為
醴酪齊盛於是乎取之敬之至也(藉在亦切紘音宏耒/力内切酪音洛齊音)
(咨盛/音成)
　(鄭氏曰藉藉田也先古先祖長樂陳氏曰天子為藉/千畝扵南郊正陽之位也冕而朱紘朱者正陽之色)
　(也諸矦為藉百畆於東郊少陽之位也冕而青紘青/者少陽之色也慕容氏曰王畿千里而藉亦千畆封)
　(疆百里而藉亦百畆首服莫尊於冕而冕以躬耕有/天下有一國可以取安佚可以役民力而必躬秉耒)
　(者以為祭不自致非所以事神明凡此皆自盡之道/也方氏曰耕必服冕敬其事也躬耒躬耕也天地指)
　(天子言之山川社稷先古則兼諸侯言之孔氏曰君/子報親不敢不盡心以事之故古者天子諸侯親耕)
　(藉田以祭祀諸神須醴酪栥盛之/屬扵是藉田乎取之敬之至也)
古者天子諸侯必有公桑蠶室近川而為之築宫仞有三
尺棘牆而外閉之及大昕之朝君皮弁素積卜三宫之夫
人世婦之吉者使入蠶于蠶室奉種浴于川桑于公桑風
戾以食之歳既單矣世婦卒蠶奉繭以示于君遂獻繭于
夫人夫人曰此所以為君服與遂副褘而受之因少牢以
禮之古之獻繭者其率用此與及良日夫人繅三盆手遂
布于三宫夫人世婦之吉者使繅遂朱緑之𤣥黄之以為
黼黻文章服既成君服以祀先王先公敬之至也(昕許斤/切奉芳)
(勇切種章勇切戾力計切食音嗣單音丹繭古典切與/音余下同褘音暉率音律又音類又所律切繅悉刀切)
　(鄭氏曰大昕季春朔日之朝也諸侯夫人三宫半王/后也風戾之者及早涼脆采之風戾之使露氣燥乃)
　(以食蠶蠶惡濕也歳單謂三月月盡之後也言歳者/蠶歳之大功事畢於此也副褘王后之服而云夫人)
　(容二王之後與禮之禮奉繭之世婦也三盆手者三/淹也凡繅毎淹大緫而手振之以出緒也孔氏曰公)
　(桑謂官家之桑於其處而築養蠶之室近川取其浴/蠶種便也築宫謂築宫牆七尺曰仞牆七尺又三尺)
　(髙一丈也棘牆謂牆上置棘外閉謂扇在戸外閉也/世婦亦諸侯世婦前雖緫舉天子諸侯此特舉諸侯)
　(互言之奉種浴于川言蠶将生而又浴之初扵仲春/已浴至此更浴之也夫人曰此所以為君服與者所)
　(舉奉處重既擬君之祭服故夫人首著副身著褘衣/受此所獻之繭因少牢以禮之接獻繭之世婦也率)
　(法也獻繭之法自古如此重事之義良日謂吉日冝/繅之日明繅更擇日日至後夫人親繅三盆以手振)
　(出其緒訖遂布與三宫夫人世婦之吉者據諸侯則/夫人唯一人雜互天子言之此天子有三夫人就其)
　(中取吉者若諸侯唯世婦之吉者蠶繅非一人擇其/吉者主領前文耕藉男子之事故云以事天地山川)
　(社稷兼云先祖養蠶是婦人之事婦人不與外祭故/云以事先王先公其寔養蠶為衣亦事天地山川社)
　(稷山隂陸氏曰鄭氏謂大昕季春朔日之朝然則餘/日為昕朔日謂之大昕言大以有小文王世子大昕)
　(皷徴視學盖亦朔日方氏曰公桑猶公田也别扵私/故謂之公曰室曰宫者蠶居於内故曰室牆圍扵外)
　(故曰宫人長八尺牆仞有三尺髙扵人防窺伺也又/置棘防踰越也閽人自外閉其門以親蠶者皆婦人)
　(故也君皮弁素積與廵牲同蠶雖隂事亦天産也卜/其人之吉亦欲其事之吉也天子六宫而曰三宫據)
　(三夫人言之也後言夫人繅三盆手正言諸侯之夫/人而已蠶扵蠶室躬蠶事於其室也躬蠶事謂之蠶)
　(則躬桑事亦謂之桑故下言桑于公桑也浴種于川/者以流水滌其宿塵欲其出之速也風戾戾至也盖)
　(桑經宿不能無雨露之潤風至則乾矣蠶惡濕故待/風戾而後食之也繭示于君而獻于夫人者示則告)
　(其成而已獻則欲其受之以繅也言布于三宫之夫/人以見王后之繅亦若是互明其事也以至副褘為)
　(王后之服止言之於夫人先王乃天子之祀止言之/於君者皆此意馬氏曰周官内宰中春詔后帥内外)
　(命婦始蠶于北郊以為祭服王躬耕于南郊后躬蠶/于北郊公羊傳曰國非無良農工女也以為人之所)
　(盡於其祖禰者不若以所自親者也長樂陳氏曰天/子諸侯之禮文而有辨故耕扵南郊東郊王后夫人)
　(之禮質而少變故皆蠶于北郊躬桑不過鞠衣而受/繭必以副褘者重繭之成也繅必三盆手者禮成於)
　(三也三盆手猶王藉之三推也然後布于三夫人世/婦之吉者使繅遂朱緑之𤣥黄之以為祭服猶庶人)
　(之終畝也澄曰此一小節又分三小節其一必有公/桑蠶室以下言食蠶其二嵗既單以下言獻繭古之)
　(獻繭者其率用此與記者之辭以結上/文其三及良日以下言繅絲成祭服)
古者天子諸侯必有養獸之官及嵗時齊戒沐浴而躬朝
之犧牷祭牲必於是取之敬之至也君召牛納而視之擇
其毛而卜之吉然後養之君皮弁素積朔月月半君廵牲
所以致力孝之至也祭之日君牽牲穆荅君卿大夫序從
既入廟門麗于碑卿大夫袒而毛牛尚耳鸞刀以刲取膟
膋乃退爓祭祭腥而退敬之至也(朝音潮序從才用切膟/音律膋力彫切爓音燖)
　(此一小節亦分三小節養獸之官周官牧人是也及/嵗時謂毎嵗将祭而擇牲之時也及此時則養獸之)
　(官齊戒沐浴而躬朝于君葢敬恭以聽君擇牲之令/也君祭所用之牲必於是乎取而擇之是者謂獸官)
　(所養者也言不取於它必取扵獸官平日素所養之/牲者敬祭之至故不泛用它牲也此小節之一獸官)
　(朝君之後君召取其所養之牛納之於内而視之擇/其毛之中於祭者既擇之於人又卜之於神卜之吉)
　(然後養之于滌三月三月内之朔及月半君必服平/日視朔之皮弁素積而廵視其牲葢所以致盡其力)
　(於祭先所用之牲者如此孝心之極至也此小節之/二祭之日則君自牽其所養之牲入廟穆者君之子)
　(姓父昭則子為穆故稱穆父穆則子為昭但云穆者/省文以該之荅者謂與君對偶而共牽其牲卿大夫)
　(各以其位次之序而從君與子姓既入廟門則君以/所牽之牲麗于庭中之碑卿大夫乃袒左衣取牛耳)
　(之毛以表其色之䋲又以鸞刀刲取牛腸之膟膋乃/退自卿大夫袒起皆相其君至此乃退卿大夫之退)
　(也君則俟祭腥祭爓朝踐之事畢而退是君之退也/此小節之三也饋孰以後不復言者初之敬如此則)
　(終之敬可知畧之也鄭氏以齊戒沐浴而躬朝為下/月朔月半廵牲之事而孔氏謂言朝者敬辭非也山)
　(隂陸氏則謂君齊戒沐浴躬受獸官之朝亦未是方/氏曰自養獸之官而下所云即牧人阜蕃其物之時)
　(也自君召牛而下所云即充人繫扵牢之時也齊戒/沐浴者臣見君之禮臣以見君之禮而朝所以致其)
　(敬也皮弁素積者君視朝之服君以視朝之服而廵/所以極其辨也祭之日謂祭宗廟之日荅君必以穆)
　(者以示父子合敬而致其力也卿大夫從君而在穆/後故曰序從言不失先後之序也郊特牲言肉袒親)
　(割此則言卿大夫者葢卿大夫相君也取膟膋將以/染蕭而焫之也祭之日内之父子外之君臣周旋反)
　(覆從事如此故曰敬之至也孔氏曰犧純色謂天子/牲也牷完色謂諸侯牲也犧牷所祭之牲必扵是養)
　(獸之官受擇取之初擇牧時君於牧處命取牛納之/於内而視之皮弁素積諸侯視朔之服朔月月半君)
　(服此衣而廵牲所以致其力也云孝之至又云敬之/至互文也子姓對居共牽牲卿大夫佐幣士奉芻依)
　(次從君也牲以紖繫著中庭碑將殺牲卿大夫袒取/牛之耳毛用鸞刀刲割牲體取賜間脂殺牲竟取所)
　(刲毛膟膋薦之乃退薦膟膋之後以爼載爓肉腥肉/以祭祭卒而退祭先腥後爓此先云爓便文耳非先)
　(後之次鄭氏曰麗猶繫也毛牛尚耳以耳毛/為上也湯肉曰爓爓祭祭腥祭爓肉腥肉也)
○郊之祭也喪者不敢哭凶服者不敢入國門敬之至也
　(孔氏曰郊祀之禮是吉禮大事故喪與凶服者皆辟/之鄭氏曰吉禮不欲聞見凶人方氏曰禮莫重扵祭)
　(祭奠大於郊故不敢以凶事干吉禮焉山隂陸氏曰/人鬼言親之以為敬天神言辟之以為敬亦互相備)
　(也輔氏曰在我者雖敬而在/人者弗肅猶非敬之至也)
郊之祭大報天而主日配以月夏后氏祭其闇殷人祭
其陽周人祭日以朝及闇
　(鄭氏曰主日者以其光明天之神可見者莫著焉闇/昏時也陽讀為曰雨曰暘之暘謂日中時也朝日出)
　(時也夏后氏大事以昏殷人大事以日中周人大事/以日出亦謂此郊祭也以朝及闇謂終日有事澄曰)
　(祭日謂其祭終此一日孔氏曰郊之祭大報天之衆/神天無形體懸象著明不過於日月故以日為百神)
　(之主配之以月自日以下皆祭特言月者但月為重/以對日耳葢天獨為一壇其日月及天神等共為一)
　(壇故日得為衆神之主也檀弓所云大事非止是喪/亦兼諸祭周人尚文祭百神禮多故以朝及闇彼季)
　(氏大夫之家禮儀應少亦以朝及闇故夫子譏之方/氏曰郊雖以報天而以日為之主猶王燕飲則主之)
　(以大夫王嫁女則/主之以諸侯也)
祭日於壇祭月於坎以别幽明以制上下祭日於東祭
月於西以别外内以端其位日出於東月生於西隂陽
長短終始相廵以致天下之和(别彼列切下同巡/注音㳂或如字)
　(孔氏曰此春分朝日秋分夕月也祭日於壇謂春分/也祭月扵坎謂秋分也月為幽日為明日在壇月在)
　(坎是殊别幽明制定上下也日為陽在外月為隂在/内今祭日扵東用朔旦之時是為外祭月於西用鄉)
　(夕之時是為内是别外内以正其位也隂謂夜陽謂/晝夏則陽長而隂短冬則陽短而隂長是隂陽長短)
　(也晦朔之日月與日同處自朔之後月與日先後而/行至月終日還與月同處是終始相廵也隂陽和㑹)
　(是致天下之和也方氏曰封土為壇其形髙而顯鑿/土為坎其形深而隠一顯一隠所以别隂陽之幽明)
　(一髙一深所以制隂陽之上下東動而出西靜而入/出則在外入則反内故東西所以别隂陽之外内東)
　(為陽中西為隂中中則得位故東西所以端隂陽之/位别幽明之道然後能制上下之分别内外之所然)
　(後能端隂陽之位言之序所以如此且壇坎者人為/之形東西者天然之方以出扵人為也故言制上下)
　(以出於天然也故言以端其位日出扵東言其象出/扵天地之東也月生扵西言其明生於輪廓之西也)
　(此又覆明祭日月於東西之意也日言出於東則知/為入於西堯典於東曰寅賔出日於西曰寅餞納日)
　(者以此月生於西則知為死於東揚雄言月未望則/載魄于西既望則終魄于東者以此日之出入也歴)
　(朝夕晝夜而成一日月之死生也歴晦朔弦望而成/一月日彺則月來月往則日來隂陽之義一長一短)
　(終則有始相廵而未嘗相絶故足以致天下之和者/隂陽相濟也獨隂而無陽獨陽而無隂是同而已又)
　(何以致和乎石林葉氏曰日陽月隂相代晝夜以成/長短終則始始則終迭相㳂而不乖異所以和也山)
　(隂陸氏曰廵讀如字澄曰廵如廵行之廵如環之循/是謂相廵長樂陳氏曰古者祀日月其禮有六因郊)
　(因蜡而祀之非正祀也或類或禜而祀之與覲諸侯/而禮之非常祀也惟春分朝日於東門之外秋分夕)
　(月於西門之外此/祀之正且常者也)
天下之禮致反始也致鬼神也致和用也致義也致讓
也致反始以厚其本也致鬼神以尊上也致物用以立
民紀也致義則上下不悖逆矣致讓以去爭也合此五
者以治天下之禮也雖有竒邪而不治者則微矣(悖布/内切)
(去起吕切竒紀/宜切邪似嗟切)
　(鄭氏曰因祭之義泛說禮也致之言至也使人勤行/至扵此也至於反始謂報天之屬也至扵鬼神謂祭)
　(宗廟之屬也至扵和用謂治民之事以足用也微猶/少也孔氏曰禮之大用凡五事若能行之則天下治)
　(矣和用謂財用豐足義謂得冝讓謂逓相推讓反始/報天是厚重其本祭祀鬼神是尊嚴其上民豐物用)
　(則知榮辱禮節故可立人紀合此五者之禮以治天/下雖有竒異邪惡異行不從治者亦當少也慕容氏)
　(曰百物利用懋遷歛散各適其平所謂致和用也物/用得其節民知止足扵分界則有紀而不亂辨下上)
　(明尊卑定名分别嫌疑所謂致義也義明則民志定/故無悖逆之事方氏曰用志不至用力不至不能有)
　(致則不足以行禮故毎以致言之致反始致鬼神所/以盡天道致物用致義讓所以盡人道竒言其無常)
　(邪言其不正澄曰致謂推而極之致反始謂郊社之/禮人物本始於天地故祭祀以報之上文宗廟報氣)
　(亦云復始此之反始則專言天地之神示也致鬼神/謂宗廟之禮鬼神即夫子荅宰予所問者禮運祭山)
　(川亦云儐鬼神此之鬼神則專言宗廟之人鬼也和/用猶言利用和者利於人而不乖戾之謂義謂君臣)
　(之上下父子之尊卑兄弟之長幼夫婦之外内各得/其宜也讓則宗族鄉黨相推遜也致和用者利民之)
　(用厚民之生也致義致讓者正民之徳也先言和用/富而後教之也厚猶重也重其所本本謂禀氣於天)
　(賦形於地也祖禰在己之上故尊敬其鬼神也物用/謂食貨之物民用所資者民衣食足則可教之孝弟)
　(而立民之紀也民紀即義讓等事也上謂君父之尊/及兄與夫也下謂臣子之卑及弟與婦也不悖逆謂)
　(皆順也能相推讓則無復有爭故曰去爭合此五者/為句以治天下之禮解上文天下之禮四字謂此禮)
　(乃先王以之治天下者以此五者之禮治天下則天/下皆治而無竒邪不從治之民緃或有之亦微少也)
○建國之神位右社稷而左宗廟
　(鄭氏曰周尚左也孔氏曰周人尚左故宗廟在左社/稷在右長樂陳氏曰宗廟陽也故居左社稷隂也故)
　(居右方氏曰王氏謂右隂也地道之所尊左陽也人/道之所向位宗廟於人道所鄉則不死其親之意山)
　(隂陸氏曰左宗廟不死其親之意三代共之先儒/謂質家右宗廟尚親親文家左宗廟尚尊尊非是)
　　　右記祭鬼神示之義凡四節
先王之所以治天下者五貴有德貴貴貴老敬長慈幼
此五者先王之所以定天下也貴有德何為也為其近
於道也貴貴為其近於君也貴老為其近於親也敬長
為其近於兄也慈幼為其近於子也(長知兩切/為云偽切)
　(慕容氏曰先王所以治天下在因民之性五者民性/所有人道所先也天下莫不貴者道也尊無二上繼)
　(天而為之子位莫貴焉者君也凡有徳者能得道者/也凡有爵而貴者佐君而理者也有徳者有天爵貴)
　(者有人爵天爵人爵皆可貴也故曰貴有徳貴貴親/生我者也兄先我者也子承我者也於親致其孝於)
　(兄竭其敬於子盡其慈人道備矣貴老則凡在己上/者欲其同於親所以廣孝也敬長則凡在己右者欲)
　(其同於兄所以廣敬也慈幼則凡在己下者欲其同/於子所以廣愛也先王推其所為如此則天下之大)
　(可運於掌其於定天下何有方氏曰先言治天下後/言定天下者治之然後定也德未足以盡道近於道)
　(而已列爵皆謂之貴貴不必皆君也貴在外者也先/徳而後貴以内外為序也貴必在上者老有在下者)
　(先貴而後老以上下為序也先老而後長先長而後/㓜以尊卑小大為序也貴有位而已老有年而已不)
　(必皆有徳故於徳特言有焉石林葉氏曰自老而上/皆曰貴者以其逹尊也故孟子曰爵一齒一徳一輔)
　(氏曰君臣父子兄弟人倫之大者而道又人倫之緫/也故先曰貴有徳先王之治天下舉斯心加諸彼而)
　(已刑名法數不與焉澄曰治謂理之使不亂定則各/安其常而無不治道謂聖人盡道於天為一者有徳)
　(謂賢人能得此道於心者有徳者雖未至於道然近/於道矣貴謂公卿大夫雖難比君然其位之貴近於)
　(君矣老謂人之老雖非吾父然其年之老近於吾父/矣長謂人之長雖非吾兄然其年之長近於吾兄矣)
　(幼謂人之幼雖非吾子然其年之幼近扵吾子矣/惟其相近故推吾之所尊所敬所愛以及之也)
是故至孝近乎王至弟近乎霸至孝近乎王雖天子必
有父至弟近乎霸雖諸侯必有兄先王之教因而弗改
所以領天下國家也(王于/况切)
　(是故二字承上起下上文言五者而此不申言道二/句末一句但舉中間貴老敬長二者言之貴老孝也)
　(敬長弟也至孝者之事其父如天下之事王王者天/下之所尊父雖非王而其尊有同於天下之王故曰)
　(近于王至弟者之事其兄如列國之事霸霸者列國/之所長兄雖非霸而其長有同於列國之霸必有父)
　(父謂父之也必有兄兄謂兄之也又覆解上二句至/孝者之事父如王而天下之事王如父王者天子之)
　(尊雖非人父而必有父之者焉謂天下尊之如其父/也至弟者之事兄如霸而列國之事霸如兄霸者諸)
　(侯之長雖非人兄而必有兄之者焉謂列國長之如/其兄也子之事父如王弟之事兄如霸天下列國之)
　(事王事霸如父兄此人心自然之理先王之教因人/心之自然而不改變之所以治天下國家也領如衣)
　(之揭其領而衣/無不随順也)
子曰立愛自親始教民睦也立敬自長始教民順也教
以慈睦而民貴有親教以敬長而民貴用命孝以事親
順以聽命錯諸天下無所不行(錯初/故切)
　(又引夫子之言以申言上文所言孝弟之義立謂建/立於此不躓仆也仁者扵人無所不愛而當先扵己)
　(之父故曰自親始義者於人無所不敬而當先於己/之兄故曰自長始睦者由愛親而推之無不慈睦也)
　(順者由敬兄而推之無不恭順也貴猶重也言以此/為重事而不敢輕忽也有親謂知有其親由己父之)
　(親至扵凡有服之親皆如有之也用命謂能用其命/由己兄之命至於凡在上之命皆能用之也慈睦即)
　(愛親之孝所充敬長即恭順之弟所本錯置也以此/二者之教置之天下則無不從其教者故曰無所不)
　(行鄭氏曰親長父兄也睦和厚也尊長出教令者孔/氏曰人君欲立愛扵天下從親為始言先自愛親也)
　(己愛親則人亦愛親是教民睦也欲立敬於天下從/長為始言先自敬長也己能敬長則民亦敬長是教)
　(民順也睦則慈恩故云慈睦民既慈睦則各貴所有/之親民心和順不悖逆故貴用在上之教命石林葉)
　(氏曰君子無不愛也自親而始無不敬也自長而始/始乎親而逹其教於天下凡有親者莫不敦愛而相)
　(顧也始乎長而逹其教扵天下凡有上者莫不用命/而相尊也親親長長君子所自立而效至於天下平)
　(方氏曰相親之謂睦不悖之謂順能慈睦則相親而/不離能敬順則從命而無逆孝以事親則知所謂順)
　(以聽命者敬以事長也順以聽命則知所謂孝以事/親者睦以相親也其言互相備錯諸天下無所不行)
　(者以人心所同故也孟子曰親親/仁也敬長義也無他逹之天下也)
○昔者有虞氏貴德而尚齒夏后氏貴爵而尚齒殷人
貴富而尚齒周人貴親而尚齒
　(鄭氏曰貴謂燕賜有加於諸臣也尚謂有事尊之扵/其黨也臣能世禄曰富舜時多仁聖有徳後徳則在)
　(小官孔氏曰此論四代弟順尚齒之義虞氏帝徳宏/大故貴徳徳之中年髙者在前故云尚齒夏后氏尚)
　(功功髙則爵髙既貴其爵則徳雖下而爵髙者亦貴/之於貴爵之中年髙者在前殷人累世有功世爵而)
　(富乃貴之殷人疏而富者猶貴之周人於己有親乃/貴之亦皆年髙者在前也輔氏曰有徳者必有爵有)
　(爵者必有富此虞夏殷之所貴如此至扵周則又厚/親以反本焉此世變使然聖人因時定制也若夫年)
　(齒之尚行乎萬世而不可變者馬氏曰貴對賤尚對/下四代非相反也葢有虞氏貴徳則賢者能者固已)
　(在位在服矣故夏后氏承之以貴爵貴爵則賢而徳/似其先人者使之世官不賢而不至於不由禮者使)
　(之世禄矣故殷人承之以貴富貴富則尊祖尊祖則/敬宗敬宗則收族故周人承之以貴親夏后氏貴爵)
　(斯所以貴徳也殷人貴富斯所以貴爵也周人貴親/斯所以貴富也貴徳以賢賢貴爵以貴貴貴富以明)
　(功貴親以厚本而年/齒之尚則四代一也)
虞夏殷周天下之盛王也未有遺年者年之貴乎天下
久矣次乎事親也
　(此承上文申言四代皆尚齒之義遺謂忽忘之與違/其親之違同年即齒也四代之所貴雖有不同而其)
　(尊尚年齒則一葢年齒之可貴於天下歴四代至今/不變故曰乆矣尚齒之弟次乎事親之孝也方氏曰)
　(虞帝亦曰盛王者以舜五帝之終三王之始也四代/之所貴不同貴徳之弊有至於忘君故夏后氏救之)
　(以貴爵葢爵所以明貴賤也貴爵之弊有至扵忘功/故殷人救之以貴富葢富者所以明世禄也三者之)
　(弊有至扵忘親故周人救之以貴親至扵尚齒則未/嘗易者萬世而無弊故也所以四代不遺年之意則)
　(一而已或曰年或曰齒年以所歴言齒以所序/言延平周氏曰年之貴者弟也而事親者孝也)
是故朝廷同爵則尚齒七十杖於朝君問則席八十不
俟朝君問則就之而弟逹乎朝廷矣(朝音/潮)
　(鄭氏曰同爵尚齒則老者在上也君問則席為之布/席於堂上而與之言凡朝位立扵廷不俟朝君揖之)
　(即退不待朝事畢也就之就其家也老而致仕君或/不許異其禮而已孔氏曰言敬老之道通逹於朝廷)
　(也/)
行肩而不併不錯則隨見老者則車徒辟斑白者不以
其任行乎道路而弟逹乎道路矣(錯初洛切/辟音避)
　(鄭氏曰錯鴈行也父黨随行兄黨鴈行車徒辟乗車/歩行者皆避老人也斑白者髮雜色也任所擔持也)
　(不以任少者代之也孔氏曰行肩而不併謂老少並/行肩臂不得併行少者差退在後朋友肩随是也不)
　(錯則随者若兄黨為鴈行之差錯是父黨則隨從而/行也山隂陸氏曰邪行為錯若鴈之行參差少邪方)
　(氏曰車言其貴徒言其賤見老者則貴賤無不辟也/斑白者不以任行乎道路所謂斑白者不提挈也凡)
　(此皆道路禮順之事/故曰弟逹乎道路)
居鄉以齒而老窮不遺彊不犯弱衆不暴寡而弟逹乎
州巷矣
　(鄭氏曰老窮不遺以鄉人尊而長之雖貧且無子孫/無弃忘也一鄉者五州巷猶閭也方氏曰艾耆耄耋)
　(為老鰥寡孤獨為窮石林葉氏曰彊以力言衆以人/言老而窮者猶所不弃則寡弱者固不患於無告此)
　(弟所以逹/乎州巷)
古之道五十不為甸徒頒禽隆諸長者而弟逹乎獀狩
矣
　(鄭氏曰四井為邑四邑為丘四丘為甸甸六十四井/也軍田出役之法五十始衰不從力役之事頒之言)
　(分也隆猶多也及田者分禽多其老者謂竭作未五/十者春獵為獀冬獵為狩孔氏曰作記之人在扵周)
　(末時力役煩重道周初之事故云古之道凡起徒役/無過家一人唯田與追胥竭作即所謂甸徒也先儒)
　(誤以為丘甸之甸凡此皆獀狩/禮順之事故曰弟逹乎獀狩)
軍旅什伍同爵則尚齒而弟逹乎軍旅矣
　(鄭氏曰什伍士卒部曲也孔氏曰五人為伍二伍為/什士謂甲士卒謂歩卒在軍旅之中時主帥部領圍)
　(曲而聚故云部曲方氏曰周官五卒為旅五旅為師/五師為軍此言軍旅衆莫小於旅莫大於軍故也尚)
　(齒止以什伍者什以外齒有所不勝序故也凡此皆/軍旅禮順之事故曰弟逹乎軍旅澄曰凡軍旅五人)
　(為一伍五伍為一兩五人之長曰伍長凡二十人為/伍者四為什者二四伍長統之一人為兩司馬統四)
　(伍長共二十五人葢尚齒者各行扵一兩二什四伍/之中兩之外則不序故曰什伍四伍長爵皆下士是)
　(為同爵四人之中齒/尊者先是為尚齒)
孝弟發諸朝廷行乎道路至乎州巷放乎獀狩修乎軍
旅衆以義死之而弗敢犯也(放方/往切)
　(孔氏曰此緫結上文上諸文但云弟此兼云孝者以/孝故能弟弟則孝之次也孝弟之道無處不行故衆)
　(行孝弟雖死不捨也澄曰朝廷政令所自出下民所/視效故先言朝廷道路民所行之處州巷民所居之)
　(處獀狩者用衆於内也軍旅者用衆於外也義謂所/宜行衆人以此孝弟為所宜行者故寧死而不敢犯)
　(不孝不弟/之事也)
祀乎明堂所以教諸侯之孝也食三老五更於大學所
以教諸侯之弟也祀先賢於西學所以教諸侯之德也
耕藉所以教諸侯之養也朝覲所以教諸侯之臣也五
者天下之大教也(食音嗣更古行/切大學音泰)
　(鄭氏曰祀乎明堂宗祀文王西學周小學也先賢有/道徳王所使教國子者方氏曰祀明堂以享帝而享)
　(必配以父所以教孝也食三老五更於大學以貴老/所以教弟也先賢則樂祖西學則瞽宗瞽宗殷學樂)
　(祖則有道徳者所以教徳也朝覲以尊天子而致為/臣之義故以之教臣馬氏曰耕藉以供粢盛故以之)
　(教養延平周氏曰五者之教以徳為主養者孝之屬/臣者弟之屬故其序如此澄曰凡享先王皆是敎孝)
　(而獨言祀明堂者尊先王以配天扵享禮為最大孝/經謂孝莫大於嚴父配天是也上下文止是言弟長)
　(之事而此兼言五教者葢先且列/其凡其下乃專言教弟一事也)
食三老五更於大學天子袒而割牲執醬而饋執爵而
酳冕而摠干所以教諸侯之弟也(酳音/𦙍)
　(此承上文就五教之中獨提教弟一事詳言之也鄭/氏曰割牲制爼實也冕而揔干親在舞位以樂侑食)
　(也孔氏曰牲入之時天子袒而親割之食之時親執/醤而饋食罷親執爵而酳干盾也親在舞位持盾而)
　(舞/)
是故鄉里有齒而老窮不遺彊不犯弱衆不暴寡此由
大學來者也
　(有齒謂知有年齒者之當敬老窮不遺者敬老所行/之效彊不犯弱衆不暴寡則敬老所推之餘也孔氏)
　(曰以天子敬老郷里化之故有齒也在下年老困窮/者皆化上而養之不見遺弃故彊不犯弱衆不暴寡)
　(所以致此由養三老五更扵大學也方氏/曰由大學來者言教化之原出自大學也)
天子設四學當入學而大子齒
　(此以下又歴叙尚齒之事此尚齒之第一事也山隂/陸氏曰天子立四學并其中學而五直於一處並建)
　(周人辟雍則辟雍最居中其南為成均其北為上庠/其東為東序其西為瞽宗當學禮者就瞽宗學書者)
　(就上庠學舞干戈羽籥者就東序學樂徳樂舞樂語/者就成均辟雍唯天子承師問道養三老五更及出)
　(師受成等就焉學禮曰帝入東學尚親而貴仁東序/是也帝入南學尚齒而貴誠成均是也帝入西學尚)
　(賢而貴徳瞽宗是也帝入北學尚貴而尊爵上庠是/也帝入大學承師而問道辟雍是也緫而言之四學)
　(亦大學也若辟雍雖大子不得預大子入學學者所/學之官也辟雍非其所學之官故云四學孔氏曰當)
　(入學而大子齒於/國人故云大子齒)
天子廵守諸侯待于竟天子先見百年者(守手又切/竟與境同)
　(此尚齒之第二事也孔氏曰廵守謂廵行守土諸侯/方氏曰竟者疆土至此而竟也待于竟而不敢越其)
　(所守先見百年者王制所謂問百年者就見之是/也鄭氏曰問其國君以百年者所在而往見之)
八十九十者東行西行者弗敢過西行東行者弗敢過
欲言政者君就之可也
　(此尚齒之第三事也鄭氏曰弗敢過者謂道經之則/見之孔氏曰八十九十不可一一就見若天子諸侯)
　(因其行次或東行西行至八十九十者閭里之旁不/敢過越而去必往見之若欲論政教雖不當道路左)
　(右君即就之可也方氏曰彼或在東行此在西行者/弗敢過之而弗見西行東行其義亦若是以不必人)
　(人而見之也若欲言政雖非/東行西行固當就而問之矣)
壹命齒于鄉里再命齒于族三命不齒族有七十者弗
敢先
　(此尚齒之第四事也方氏曰以周制考之一命下士/也再命中士也三命上士也四命則大夫諸侯之國)
　(三命則卿再命則大夫一命則士小國則降扵此一/命齒于郷里非其鄉里則以爵而不以齒再命齒于)
　(族非其族則以爵而不以齒三命不齒雖扵其族亦/不得而齒之周官黨正屬民于序以正齒位其言與)
　(此合然此特貴貴之義爾至扵老老之仁又不可廢/故族有七十者弗敢先也五州為鄉五鄰為里於逺)
　(舉鄉則近至於五比之閭可知於近舉里則逺逹於/五縣之遂可知六鄉六遂互見之也族謂公族也有)
　(天下者謂之王族有國者謂之公族有家者謂之父/族以傳代言之則曰世族以主祭言之則曰宗族鄭)
　(氏曰此謂鄉射飲酒時也齒者謂以年次立若坐也/三命列國之卿也不復齒席之扵賔東不敢先族之)
　(七十者謂既一人舉觶乃入也雖非族亦然承齒乎/族故言族爾孔氏曰身有一命官者或立或坐齒與)
　(郷人同再命既髙鄉人䟽者雖復年髙不與之齒但/族内計長幼為班序三命轉尊不復齒於親族特坐)
　(賔東若此飲酒時族内有年七十者令其先入此三/命者後入故云不敢先也三命不齒謂黨正飲酒若)
　(鄉飲酒諸侯之國但爵位為卿大夫雖再命一命皆/得不齒以鄉飲酒賔賢其賔必少其得爵為卿大夫)
　(者必年長於君故在賔東西面而不齒若黨正飲酒/其賔必長故天子諸侯之國三命乃不齒旴江李氏)
　(曰一命者天子之下士公侯伯之上士子男之上大/夫也而與鄉里齒焉再命者天子之中士公侯伯之)
　(大夫子男之卿也而與父族齒焉三命者天子之上/士公侯伯之卿也雖云不齒亦異席而已非敢居其)
　(上也山隂陸氏曰荀子曰三命族人雖七十者不敢/先言族人齒雖髙猶後三命葢三命受位朝坐燕與)
　(進扵鄉矣故族有七十者弗敢先澄/按陸引荀子義與舊注異今兼存之)
七十者不有大故不入朝若有大故而入君必與之揖
讓而后及爵者
　(此尚齒之第五事也鄭氏曰謂致仕在家者其入朝/君先與之為禮而後揖卿大夫士澄曰自有虞氏貴)
　(徳而尚齒至此凡十六小節前之一言徳爵富親之/貴有四而尚齒獨專其一其二承上申言尚齒之事)
　(其三是故以下至其七分言弟長之事其目有五其/八乃合五目而緫言之後之一言孝徳飬臣之教有)
　(四而教弟亦與其一其二承上詳言教弟之事其三/是故以下緫言尚齒之效以起下目其四至其八乃)
　(分五目而/各言之)
○昔者聖人建隂陽天地之情立以為易易抱龜南面
天子卷冕北面雖有明知之心必進斷其志焉示不敢
專以尊天也(卷古本切知音/智斷丁亂切)
　(建猶豎立也天地隂陽之情不可見作為竒偶之畫/以明之猶豎立標的使人見之也天地言其理隂陽)
　(言其氣情者人性之動在天地隂陽則言其用也易/謂竒偶之畫相變易者也指易之書而言下易抱龜)
　(之易指掌占易之官而言也周官大卜是也易所以/筮龜所以卜此言易官而曰抱龜盖卜筮一道也故)
　(一官而兼統其事周官大卜之職而兼掌三易之筮/是也鄭氏曰立以為易謂作易易抱龜易官名周曰)
　(大卜大卜主三兆三易三夢之占孔氏曰占易之官/抱龜南面尊其神明也天子親執卑道故卷冕北面)
　(雖有明哲之心必進扵龜之前令龜决斷其/已所有為之志示不敢自専以尊敬上天也)
善則稱人過則稱己教不伐以尊賢也
　(上文言在上者不自尊其智而尊天事不自決待神/而決是尊天也此言在下者不自伐其善而尊賢己)
　(不自善稱人之/善是尊賢也)
天子有善讓徳於天諸侯有善歸諸天子卿大夫有善
薦於諸侯士庶人有善本諸父母存諸長老禄爵慶賞
成諸宗廟所以示順也
　(方氏曰天子受命扵天者也故有善則讓徳扵天諸/侯受命於天子者也故有善則歸諸天子卿大夫受)
　(命扵諸侯故有善則薦於諸侯士庶人既卑且賤其/善亦小矣内則本諸父母外則存諸長老而已讓為)
　(不受之詞自諸侯而下皆不受其善特扵天子言譲/者唯天子之尊其讓為足道也徳善之所積由諸侯)
　(而下皆推之於人故止言善唯讓於天則言徳也自/外至内謂之歸自下進上謂之薦本以言其有所反)
　(存以言其無所忘父母内也故言其有所反而曰本/長老外也故言其無所忘而曰存禄則施之及賤爵)
　(則制之以貴慶所以為禮賞所以為利成諸宗廟者/謂必進諸宗廟之中然後得以成其事也祭統曰古)
　(者明君爵有徳而禄有功必賜爵禄於大廟示不敢/專也澄曰天子不自有其善而讓於天即上文不自)
　(専而尊天之意諸侯卿大夫士庶人不自有其善而/推於人亦廣上文不自伐而尊賢之意也成諸宗廟)
　(者天子既讓善於天諸侯既歸善於天子矣又不敢/自專而尊其祖考皆為人下者之順道也故曰示順)
　(自昔者聖人建天地隂陽之情至此又為三小節葢/承前所言尚齒敬長之弟而及讓善尊上之順順者)
　(弟之/推也)
　　　右附記孝弟等義此三節舊本附記又有曽子
　　　大孝一節繫是大戴記全篇之文此不重出
　
　
　
　
　
　禮記纂言卷二十三
欽定四庫全書
　禮記纂言卷二十三　　　　元　吳澄　撰
　　祭義
　　(鄭氏曰祭義者記祭祀齊戒薦羞之義也方氏曰/陳乎外者祭之法存乎中者祭之義此篇以祭義)
　　(名若冠昬射燕聘鄉飲酒之言義也澄曰凡儀禮/經中有其禮者後人釋其經而謂之義若冠義昬)
　　(義燕義聘義等篇是也既别為卷而附儀禮經後/矣此篇雖名祭義然是總説天子諸侯以下之祭)
　　(而儀禮正經無天子諸侯祭禮止有卿大夫士祭/禮三篇此篇非引儀禮經文而釋之故不附經後)
　　(而存諸記/篇之中也)
祭不欲數數則煩煩則不敬祭不欲疏疏則怠怠則忘
是故君子合諸天道春禘秋嘗(數色/角切)
　(數謂促宻煩謂太多而煩縟不敬謂媟瀆疏謂闊逺/怠謂太簡而怠慢忘謂不思其親天道三月一小變)
　(為一時禘當作祠下同此言每嵗時祭疏數之義未/及三月而又祭則祭期太促宻疑若煩縟而媟瀆已)
　(過三月而不祭則祭期太闊逺疑若怠慢而不思其/親天道一嵗有四時故君子之祭取法於天道而一)
　(時一祭一嵗通有四祭是為不數不疏而得其中合/於天道三月為一時之節也延平周氏曰一嵗之内)
　(天時有四而宗廟之祭亦有四舉春以見夏舉秋以/見冬方氏曰數疏言其時煩怠言其事不敬與忘言)
　(其/心)
秋霜露既降君子履之必有悽愴之心非其寒之謂也
春雨露既濡君子履之必有怵惕之心如將見之樂以
迎來哀以送徃故禘有樂而嘗無樂(悽音妻愴初亮切/濡音儒怵敕律切)
(惕他歴切樂/以之樂音樂)
　(鄭氏曰霜露既降上脫秋字今從之此承上文春祠/秋嘗而言隂陽往來之義孝子各因其時而念親也)
　(秋謂自孟秋之月以接乎秋後孟冬之月也已霜則/霜降未霜則露降悽愴悲惨意春謂自孟春之月以)
　(接乎春後孟夏之月也有雨則雨濡無雨則露濡怵/惕驚恐意來謂兩間生物長物之氣伸而來則祖考)
　(之䰟氣亦隨之而來也往謂兩間收物藏物之氣屈/而往則祖考之魂氣亦隨之而往也履秋時霜露所)
　(降之地而悲惨者非怯其寒而然以祖考與造化之/氣俱往故悲其不可復留也履春時雨露所濡之地)
　(而驚恐者以祖考與造化之氣俱來如将見其在此/故驚其忽有所見也天地之氣春來秋往而祖考之)
　(來往與之俱春之祭也孝子迎其祖考之來而樂扵/見之故春祠有樂以樂之也秋之祭也孝子送其祖)
　(考之往而哀其不留故秋嘗無樂以哀之也然澄謹/按天子諸侯之祭孔䟽謂周禮四時祭皆有樂殷烝)
　(嘗亦有樂又按卿大夫士之祭儀禮特牲饋食少牢/饋食四時皆不用樂此記云春有樂秋無樂葢是言)
　(天子諸侯之祭然亦不知何據今不可考朱子曰春/氣發來人之䰟魄亦動故祠有樂以迎來秋氣退去)
　(乃鬼之屈故嘗不用樂以送往延平黄氏曰雨露既/濡則萬物感陽以生霜露既降則萬物感隂以死萬)
　(物以生之時君子不忍致死扵其親且謂其與物而/來矣故樂以迎之萬物以死之時君子不敢致生扵)
　(其親且謂其與物而往矣故哀以送之孝子之祭有/送往之哀而不及樂是謂弗仁有迎來之樂而不及)
　(哀是謂/弗智)
○致齊於内散齊於外齊之日思其居處思其笑語思
其志意思其所樂思其所嗜齊三日乃見其所為齊者
(齊側皆切所樂五/教切所為云偽切)
　(致齊謂散齊以後三日齊也扵内就齊所也散齊謂/致齊以前七日戒也扵外未就齊所也居處謂其燕)
　(坐之時笑語謂其貌言之發見志意謂其心之所主/所向所樂所嗜謂其所好所欲之聲色臭味扵志意)
　(尤為深至者鄭氏曰致齊思此五者散齊七日不御/不樂不弔耳所嗜素所欲飲食也見所為齊者思之)
　(孰也孔氏曰此明祭前之齊五事先思其麄漸思其/精故居處在前樂嗜居後思念其親精意純孰目想)
　(之若見其所為齊之親也慕容氏曰心之官曰思思/之所至無所不達夫不以欲惡哀樂二其心而致一)
　(扵其所祭故無形之中視有所見無聲之中聽有所/聞皆其思之所達親之居處笑語志意樂嗜往而不)
　(反非有實也言思之至雖親之不可見者如見其存/也張子曰齊須是屏絶思慮祭之日便可與神明交)
　(若如此思之却惹起無窮哀戚如何接神程子曰思/其居處思其笑語此孝子平日思親之心非齊也齊)
　(不容有思齊者湛然純一方能與鬼神接然能事鬼/神已是上一等人眞氏曰齊與戒異七日之戒容有)
　(所思齊三日則湛然純一無所思矣澄曰齊而思親/祭則如見此中人之能致其孝者若夫齊則無思心)
　(如止水以與神明交必程子/所謂上一等人而後能也)
祭之日入室僾然必有見乎其位周還出户肅然必有
聞乎其容聲出户而聽愾然必有聞乎其歎息之聲(僾/音)
(愛還音旋/愾開代切)
　(鄭氏曰周還出户謂薦設時也無尸者闔户若食間/則有出戸而聼之孔氏曰此祭之日孝子想念其親)
　(也入室謂祭之日朝初入廟隂厭時也僾僾髣髴如/見親之在神位也出户謂特牲少牢主婦設豆及佐)
　(食設爼之屬是也孝子薦爼酌獻行歩周旋或出戸/當此時必肅肅然如聞舉動容止之聲設薦已畢孝)
　(子出戸而静聼愾愾然必有聞乎其歎息之聲也案/士虞禮云無尸則禮及薦饌皆如初主人哭出復位)
　(祝闔户牖注云如尸一食九飯之頃彼謂虞祭無孫/行為尸者則吉祭亦當然也輔氏曰僾疑與暖義近)
　(不分明貌肅謂靜而有聞也既曰必有又曰僾然肅/然愾然葢所謂如在其上如在其左右也張子曰齊)
　(之至則祭之日自然如此慕容氏曰前言致其深思/扵未祭之始此又言祭之日也以愛之至則存不㤀)
　(乎心故必有以見乎其位肅然言思之靜則於無聲/之中而有所聞周旋出户者以親之在此不忍遽退)
　(故必周旋而后出户容聲者思至扵佩玉之時也出/户而聽愾然者已祭出戸猶疑而聼焉悵親之将往)
　(而不得見也心絶志悲而已既慨然矣又有聞焉則/思不能㤀也歎息之聲逺而㣲矣此其所以為誠之)
　(至/也)
是故先王之孝也色不忘乎目聲不絶乎耳心志嗜欲
不忘乎心致愛則存致慤則著著存不忘乎心夫安得
不敬乎(慤苦角切/夫音扶)
　(方氏曰色不㤀乎目常若承顔之際也教不絶乎耳/常若聽命之際也愛言追念之思慤言想見之誠致)
　(其愛矣親雖亡而猶存致其慤矣神雖微而猶著祭/如在則怠慢之心無自而入故首言先王之孝而終)
　(之以敬焉孔氏曰此覆説孝子祭時念親之事孝子/致極愛親之心則若親之存以嗜欲不㤀故也致極)
　(端慤之心則若親之顯著以色聲不㤀故也如親存/在常想見之何得不敬馬氏曰内焉心志嗜欲不㤀)
　(乎心故曰致愛則存存者有在乎内也外焉聲色不/絶乎耳目故曰致慤則著著則有見乎外也山隂陸)
　(氏曰食則見堯扵羮坐則見堯扵牆是之謂著延平/周氏曰致愛言其仁致慤言其誠存者亾之對著者)
　(微之對言致仁則能存其亾致誠則能著/其微著與存不㤀乎心先王之所以敬也)
○君子生則敬養死則敬享思終身弗辱也君子有終
身之喪忌日之謂也忌日不用非不祥也言夫日志有
所至而不敢盡其私也(飬羊/尚切)
　(此因上文安得不敬而以養享二事言君子終身之/敬又因終身二字而以忌日一事言君子終身之哀)
　(輔氏曰一不敬則辱其親矣故敬養敬享是乃思終/身弗辱也方氏曰生事之以禮敬養也死祭之以禮)
　(敬享也敬養扵生敬享扵死凡以思終身弗辱而已/練祥則止扵又朞忌日則比年有焉故曰終身之䘮)
　(以是日志於親而有所至故不敢盡情扵他事鄭氏/曰忌日親亾之日忌日不用舉他事如有時日之禁)
　(也祥善也志有所至至扵親以此日亾其哀心如䘮/時孔氏曰此明孝子終身念親不忘之事非謂忌日)
　(不善别有禁忌不舉事也以孝子志意有所至極思/念親不敢盡其私情而營他事也張子曰或問忌日)
　(有薦可乎曰古則無之/今有扵人情自亦不害)
○唯聖人為能饗帝孝子為能饗親饗者鄉也鄉之然
後能饗焉是故孝子臨尸而不怍君牽牲夫人奠盎君
獻尸夫人薦豆卿大夫相君命婦相夫人齊齊乎其敬
也愉愉乎其忠也勿勿諸其欲其饗之也(鄉許亮切怍/才各切盎烏)
(浪切齊齊如/字愉羊朱切)
　(享饗二字義不同而字通用辨之不明則易扵相亂/享獻也祭享之享假借烹字謂烹孰祭物而獻之鬼)
　(神也燕享則以飲食獻諸賔客朝享聘享則以庭實/獻諸王公皆是享字而亦有通用饗者饗帝饗親之)
　(饗謂能致神明來歆饗其祭也從食從鄊諧聲字也/祝辭曰饗曰尚饗皆是饗字而亦有通用享者此記)
　(言祭之時君之夫婦親之臣之夫婦相之致極其敬/與忠者孝子專一心以鄉其親而欲其親之歆饗也)
　(鄭氏曰能饗帝能饗親謂祭之能使之饗也帝天也/中心鄉之乃能使其祭見饗也色不和曰怍奠盎設)
　(盎齊之奠也此時君牽牲將薦毛血君獻尸而夫人/薦豆謂繹日也儐尸主人獻尸主婦自東房薦韭菹)
　(醢勿勿猶勉勉慤愛之貌孔氏曰此明孝子祭祀欲/親歆饗之意饗帝為難故唯聖人能之饗親不易故)
　(唯孝子能之此本為饗親而發欲與饗帝同也孝子/歸嚮然後能使神靈歆饗齊齊整齊之貌愉愉和恱)
　(之貌忠謂忠心也其皆語助方氏曰自下享上之謂/享以幽饗明之謂饗唯其人自下而享上故神明自)
　(幽而饗明焉此篇有曰先王者言行之自古也有曰/君子者言行之以徳也有曰聖人者言有事天之道)
　(也有曰孝子者言有事親之行也亦互相備自君牽/牲而下皆言鄉之以心如此故終言欲其饗之也齊)
　(齊乎其敬者言敬有所飾而無慢心愉愉乎其忠者/言忠有所順而無違志勿勿諸欲其饗之者言制其)
　(怠惰而有所勉冀其神之饗吾誠也山隂陸氏曰孝/子臨尸而不怍以尊臨卑以老事幼自非眞以為親)
　(則宜有怍容君牽牲夫人奠盎君獻尸夫人薦豆此/當朝踐之節鄭氏以謂繹祭誤也凡祭主人獻尸主)
　(婦薦豆豈特繹祭而已輔氏曰徳與天同然後能饗/帝心與親一然後能饗親祭祀之物牲酒為上故君)
　(牽牲敬以致其力也夫人奠盎敬以致其職也君獻/尸祭以獻為主也夫人薦豆以副君也君牽之而夫)
　(人薦之夫人奠之而君獻之以見夫婦相須以共成/其事也卿大夫相君命婦相夫人以見在上者盡其)
　(道則在下者各致其事以相助也内直之謂敬盡己/之謂忠内直則外自齊盡己則事無不順愉愉者順)
　(也勿勿者戒止之辭戒止其他而/專心一志以鄉乎親而冀其饗也)
○文王之祭也事死者如事生思死者如不欲生忌日
必哀稱諱如見親祀之忠也如見親之所愛如欲色然
其文王與詩云明發不寐有懐二人文王之詩也祭之
明日明發不寐饗而致之又從而思之祭之日樂與哀
半饗之必樂已至必哀(文王與音/餘樂音洛)
　(鄭氏曰如不欲生思親之深也如欲色然以時人于/色厚假以喻之明發不寐謂夜而至旦也祭之明日)
　(謂繹日也言繹之夜不寐也二人謂父母容尸侑也/孔氏曰文王思念死者意欲隨之而死似不欲復生)
　(也廟中上不諱下扵祖廟稱親之諱如見親也此文/王祭祀之忠誠也故思念親之平生嗜欲如眞見親)
　(所愛在於目前又思念親之所愛之甚與凡人貪欲/女色然也唯文王能如此與與是不執定之辭詩小)
　(雅小宛之篇而云文王詩者記者斷章取義饗而致/之又從而思之者既設繹祭之饗而致於神其夜又)
　(從而思之也饗之必樂已至必哀者孝子想神之歆/饗故必樂又想及饗已至之後必分離故必哀也方)
　(氏曰事死如事生祭如在也思死如不欲生至痛極/也忌日必哀有終身之䘮也稱諱如見親聞名心瞿)
　(也明發者發夕至明也祭之明日猶且如此而况祭/之正日乎於将祭而齊焉則逆思其去故曰饗而致)
　(之又從而思之祭之日樂與哀半者以其饗之必樂/已至必哀故也饗之必樂則樂致其來已至必哀則)
　(哀思其去澄曰或云如欲色/謂如欲見親之顔色非是)
○仲尼嘗奉薦而進其親也慤其行也趨趨以數已祭
子貢問曰子之言祭濟濟漆漆然今子之祭無濟濟漆
漆何也子曰濟濟者容也逺也漆漆者容也自反也容
以逺若容以自反也夫何神明之及交夫何濟濟漆漆
之有乎反饋樂成薦其薦俎序其禮樂備其百官君子
致其濟濟漆漆夫何慌愡之有乎夫言豈一端而已夫
各有所當也(趨音促數色角切一音速濟子禮切漆音/切夫音扶下同慌况往切愡音忽當丁浪)
(切/)
　(鄭氏曰嘗秋祭也親謂身親執事時也慤與趨趨言/少威儀也趨讀如促數之言速也漆漆讀如朋友切)
　(切自反猶言自脩整也容以逺言非所以接親親也/容以自反言非孝子所以事親也及交及與也此皆)
　(非與神明交之道也天子諸侯之祭或自血腥始至/反饋是進孰也薦爼豆與爼也慌惚思念益深之時)
　(也豈一端言不可以一槩也禮各有當行祭宗廟者/賔容漆漆濟濟主人慤而趨趨孔氏曰濟濟是容貌)
　(自䟽逺漆漆謂容貌自反覆而脩整也容以逺若容/以自反此賔客之事何得神明之與交更覆結云孝)
　(子何得濟濟切切之有言不得有也初祭尸入扵室/後出在堂門尸更反入而設饋故云反饋卿士大夫)
　(從饋孰始樂成謂設饌進孰合樂成畢薦爼謂薦其/饋食之豆并牲體之爼也進饋之前與神明交貴其)
　(誠敬進饋之後人事之盛故序其禮樂備其百官君/子謂助祭之人扵此時致其濟濟漆漆若孝子自濟)
　(濟漆漆行賔客之事何得慌惚思念之有乎方氏曰/奉薦而進謂子奉所薦之時物而薦之扵其親也慤)
　(言奉之之容貌實而無文趨趨以數言行之之節收/攝而不䟽濟濟者威儀之齊逺則優㳺而不迫也漆)
　(漆者威儀之飾自反則反覆而不苟也濟濟者之逺/則異乎趨數者矣漆漆者之自反則異乎慤者矣容)
　(以逺若容以自反則致其飾而扵神明之道不及以/交故曰夫何神明之及交反饋者既往薦腥而反饋)
　(孰也反饋而後樂成則以周人先求諸隂故也序其/禮樂則先後不失其倫備其百官則小大各供其事)
　(故君子於是致其濟濟漆漆也濟濟漆漆則非以慌/惚與神明交矣故曰夫何慌惚之有乎慌焉若無惚)
　(焉若有神人之道幽明之際以誠心交之其状如此/延平周氏曰濟濟之容逺也漆漆之容自反也逺而)
　(自反非主祭者之容特其助祭者之容耳孔子之言/祭則濟濟漆漆而親奉祭則慤而趨趨者葢言之各)
　(有所當也輔氏曰慤謂誠實篤扵誠者異扵儀趨數/唯恐不及不暇為容也濟濟漆漆皆容儀濟濟有自)
　(辨之意漆漆有自固之義故有逺與自反之别未反/饋樂未成主人自盡其誠敬與神明交故其意慤其)
　(行趨趨以數至反饋樂成則禮數繁褥各致其儀故/助祭之人濟濟漆漆然也此與子㳺誤認速朽速貧)
　(之意同然子貢能質扵聖人/不徒執其言所以為善學)
○孝子將祭祀必有齊莊之心以慮事以具服物以修
宫室以治百事及祭之日顔色必温行必恐如懼不及
愛然其奠之也容貌必温身必詘如語焉而未之然宿
者皆出其立卑靜以正如將弗見然及祭之後陶陶遂
遂如將復入然是故慤善不違身耳目不違心思慮不
違親結諸心形諸色而術省之孝子之志也(齊側皆切/詘音屈陶)
(音遥復扶又/切術音述)
　(方氏曰服物慮其不備故具宫室慮其不完故脩百/姓慮其不飾故治温不暴也祭之日其温見扵顔色)
　(及奠之也又見乎容貌祭之日行必恐及奠之也又/身必詘孝子之心有加而無己也如懼不及愛所謂)
　(致愛則存如語焉而未之所謂如親聼命如将弗見/所謂如将失之如将復入所謂又從而思之是矣陶)
　(陶言思親之心存乎心遂遂言思親之心逹乎外慤/言實而無偽善言愛而無惡葢所體者如此常不違)
　(於身也耳所聞者必親之聲目所見者必親之容葢/所存者如此常不違扵心也思言思死者慮言慮事)
　(葢所念者如此常不違扵親也結諸心言齊荘之心/不可解形諸色言敬齊之色不可掩鄭氏曰如懼不)
　(及愛如懼不及見其所愛者也奠之謂酌尊酒奠之/及酳之屬也宿者既出謂賔助祭者事畢出去也如)
　(将弗見祭事畢而不知親所在也陶陶遂遂相隨行/之貌思念既深如覩親将復入也孔氏曰孝子将祭)
　(祀務在齊荘謀慮祭事服物謂衣服及祭物百事謂/齊前後凡百之事行必恐戰恐也身必詘卑屈也其)
　(立卑静以正卑柔靜黙正定心意以思念其親術述/也省視也循述而省視之反覆不㤀思念也澄曰此)
　(一節其小節有五将祭慮事一也祭之日二也奠之/時三也宿者既出四也祭之後五也祭之初神未來)
　(也如懼不及得見其所愛之親葢望其來之切也奠/之時神已來矣如神與己語而猶未之語未之者未)
　(語也葢喜其來之至也祭將畢神未去也如其將去/而弗可見盖悲其去之速也祭既畢神已去矣如將)
　(見其復入葢冀其不去而復來也違猶離去也慤善/不違身如懼不及愛之時也耳目不違心如語焉而)
　(未之之時也思慮不違親如將弗見之時也/結諸心形諸色而術省之如将復入之時也)
○孝子將祭慮事不可以弗豫比時具物不可以不備
虚中以治之宫室既修牆屋既設百物既備夫婦齊戒
沐浴奉承而進之洞洞乎屬屬乎如弗勝如將失
之其孝敬之心至也與薦其薦俎序其禮樂備其百官
奉承而進之於是諭其志意以其慌惚以與神明交庶
或饗之庶或饗之孝子之志也(比必利切又普至切洞/音動屬音燭勝音升與)
(音/餘)
　(方氏曰若前期十日帥執事而卜日遂戒此慮事之/豫也若天之所生地之所産苟可薦者莫不咸在此)
　(具物之備也豫則無不及之時備則無不足之用此/事與物之辨也具之然後備也比時與學記言比年)
　(同義心不苟慮以虛其中脩則葺其舊設則飾其新/百物既備則凡祭之物無不備矣致齊三日之謂齊)
　(散齊七日之謂戒沐浴則澡雪其髮膚焉如弗勝如/將失之非孝敬之至者疇克如是祝諭人之志意扵)
　(神於其慌惚有無之間人與神交扵是而祭庶幾乎/神或饗之庶者幸而不必之辭或者疑而不定之辭)
　(郊特牲言豈知神之所饗也主人自盡其敬而已正/謂是也鄭氏曰比時猶先時也虛中言不兼念餘事)
　(也既脩既設謂掃除及黝堊百官助主人進之也諭/其志意謂使祝祝饗及侑尸也或猶有也言想其髣)
　(髴來孔氏曰虚中以治之言心中唯思此祭而已洞/洞屬屬敬也恭敬心甚如舉物之弗勝如恐將失所)
　(奉持之物此孝子敬心之至極也既薦於是使祝官/啟告暁諭鬼神以志意其思念情深慌惚似神明交)
　(接庶望神明或來歆饗是孝子之志意也輔氏曰洞/洞内之直而無蔽也屬屬誠之弗息也延平周氏曰)
　(洞洞言其幽深屬屬言其聮續備其百官者言助祭/之百官也澄曰此一節其小節有三盧事具物而虚)
　(中以治之一也此祭之先也脩設百物既辦則夫婦/奉承而進之二也此祭之始也再申其義盖夫婦奉)
　(承者致愛也而又洞洞屬屬以致其敬焉乃以孝敬/之心至也與一句結之薦爼禮樂既陳則百官奉承)
　(而進之三也此祭之中也再竟其義盖百官奉承者/致敬也而又諭神交神以致其愛焉乃以孝子之志)
　(也一句/結之)
○孝子之祭也盡其慤而慤焉盡其信而信焉盡其敬
而敬焉盡其禮而不過失焉進退必敬如親聽命則或
使之也
　(鄭氏曰言當盡己而已如居父母前將受命而使之/也孔氏曰盡慤謂心盡其慤而慤焉謂外亦慤其信)
　(與敬皆内有其心外著扵貌禮包衆事非一可極云/不過失則是禮也孝子祭時進退必恒恭敬如親聼)
　(父母之命而父母或使之也慕容氏曰三者皆本扵/心而形扵貌禮則見於薦獻動容之間者皆是也輔)
　(氏曰禮見扵進退容止器用牲幣之間貴在中節故/以不過失言之石林葉氏曰慤者信之始信者慤之)
　(著敬者禮之質禮者敬之文四者扵祭無不盡/而獨於禮不敢過失者明其誠謹與物稱也)
○孝子之祭可知也其立之也敬以詘其進之也敬以
愉其薦之也敬以欲退而立如將受命已徹而退敬齊
之色不絶於面孝子之祭也立而不詘固也進而不愉
疏也薦而不欲不愛也退立而不如受命敖也已徹而
退無敬齊之色而忘本也如是而祭失之矣(敬齊舊讀/如字今側)
(皆/切)
　(方氏曰孝子之祭可知者言觀其祭可以知其心也/其立之者言方待事而立也其進之者言既從事而)
　(進也其薦之者言奉其物而薦也退而立者言其進/而後退也已徹而退者言既薦而後徹也盖退而立)
　(則少退而已已徹而退則扵是乎退焉詘則身之屈/也愉則色之愉也欲則心之欲也退而立如將受命)
　(則順聽而無所忽焉已徹而退敬齊之色不絶扵面/則慎終如始矣鄭氏曰進之謂進血腥也愉顔色和)
　(也薦之謂進孰也欲婉順也齊謂齊莊固猶質陋也/而忘本而衍字也孔氏曰此明孝子之祭觀其貌而)
　(知其心孝子之祭可知也以下諸事是也其立之也/言孝子尸前立也已徹謂祭畢已徹饌食黄氏曰敬)
　(以欲者欲其親之歆饗之也欲冀見其親之容顔也/故云薦而不欲不愛也山隂陸氏曰立而不詘以其)
　(恃親故謂之固進而不愉以其憚親故謂之疏薦而/不欲若不得已而後薦也不愛莫大扵是退立而不)
　(如受命敖也始立如此是固也非敖也凡祭以齊為/本方祭慊扵不愉已祭慊扵不齊已徹而忘之是之)
　(謂忘/本)
○孝子之有深愛者必有和氣有和氣者必有愉色有
愉色者必有婉容孝子如執玉如奉盈洞洞屬屬然如
弗勝如將失之嚴威儼恪非所以事親也成人之道也
(奉芳勇切儼魚/檢切恪苦角切)
　(以上十節皆言祭之義此一節總言孝子事親之愛/敬或生而事之或死而祭之一皆如此也愛以根扵)
　(心者言氣以充扵體者言色以見扵面者言容以動/於身者言和睟之氣愉恱之色婉順之容皆深愛之)
　(發也此孝子之愛由中而達于外者故其愛之所行/有如春之温也玉重寳也執之在手唯恐其或墜盈)
　(器中水滿也奉之在手唯恐其或溢故其恭謹安詳/洞洞屬屬然所執雖輕亦如至重而不能勝所奉雖)
　(正亦如欹傾而將失之失之謂溢出其水也此孝子/之敬以愛而逹扵敬者故其敬之所形非如秋之厲)
　(也若夫嚴乎其整肅而外見可畏之威儼乎其矜荘/而内守不愉之恪則敬勝其愛而非孝子所以事親)
　(之道乃既冠成人者之道也盖孝子事親常當歡愉/媚婉如未冠以前之孺子不可嚴威儼恪如既冠以)
　(後之成人也故大戴記云坐如尸立如齊此成人之/善者也未得為人子之道也番陽饒氏云執玉奉盈)
　(以卑承尊之敬嚴威儼恪以上臨下之敬也敬親當/如執玉奉盈澄按諸家解洞洞屬屬孔疏引廣雅輔)
　(氏周氏以字義推之或云洞洞質慤貌屬屬專一貌/皆未為盡竊疑四字是恭敬安詳之意故為以卑承)
　(尊之敬而與嚴威儼恪以正臨下之敬不同也慕容/氏曰仁人心也孝子之所本深愛而已深愛則仁之)
　(心和則仁之氣愉則仁之色婉則仁之容延平周氏/曰如執玉言其恭如奉盈言其愼孔氏曰嚴肅威重)
　(儼恪四者非事親之貌事親當和順卑柔也鄭氏/曰成人既冠者孝子則不失其為孺子之心也)
　　　右記宗廟祭人鬼之義凡十一節
宰我曰吾聞鬼神之名不知其所謂子曰氣也者神之
盛也魄也者鬼之盛也合鬼與神教之至也
　(氣謂人之魂氣死則其魂氣之靈為神魄謂人之體/魄死則其體魄之靈為鬼盛猶言張旺也生時之魂)
　(魄即死後之鬼神死者茫昧而難知生者顯著而易/見以生比死則生而顯著者為盛因其盛者可以知)
　(其茫昧者也生則魂魄合而為人死則魂魄分而為/神為鬼聖人制禮合聚已分離之魂魄而報祭之以)
　(此教民其義理奥妙故為教之極至也鄭氏曰氣謂/嘘吸出入者也耳目之聦明為魄合鬼與神而祭之)
　(聖人之教也孔氏曰人之死其神與形體分散各别/聖人以生存之時形容和合今雖身死聚合鬼神似)
　(生人而/祭之也)
衆生必死死必歸土此之謂鬼骨肉斃于下隂為野土
(斃婢世切/隂音䕃)
　(此言人之體魄死則為鬼也體魄之能活動為生不/活動為死既死則不留於人間而歸于土以其歸也)
　(故名之曰鬼歸于土者人之骨肉死則斃壊于地下/朽腐而為野中之土也鄭氏隂讀為䕃言人之骨肉)
　(䕃扵地中/為土壤)
其氣𤼵掦于上為昭明焄蒿悽愴此百物之精也神之
著也(焄許云切/蒿許髙切)
　(此言人之魂氣死則為神也未死則魂氣在人之身/既死則其魂氣散布升舉于上而為昭明與天之昭)
　(明者混為一其昭明者即其䰟氣之焄蒿悽愴者也/焄如火氣之上蒸蒿如木氣之上抽悽愴如金氣水)
　(氣之凉寒此即百物之精氣也以其著也故名之曰/神此與上文對言而其文交錯不齊氣發揚于上對)
　(骨肉斃于下而言為昭明對為野土而言焄蒿悽愴/對死必歸土而言百物之精對衆生必死而言衆生)
　(百物皆兼人物神之著也對此之謂鬼而言鄭氏曰/先言衆生又言百物明其與人同也不如人貴耳孔)
　(氏曰此夲說/人因及物也)
因物之精制為之極明命鬼神以為黔首則百衆以畏
萬民以服(黔其/㢘切)
　(上分言鬼神而此緫言之物之精即所謂百物之精/也但言百物之精為神而不言衆生之死為鬼舉其)
　(一以該其二也精字雖是言神亦可言鬼葢神是陽/精之靈鬼是隂精之靈也言聖人因物之精死而有)
　(靈故制為極尊之名鬼神本幽㣲也乃顯著而名之/曰鬼曰神名之曰神是與天地生物長物之氣來而)
　(伸者同名之曰鬼是與天地收物蔵物之氣徃而屈/者同是為尊之極使民皆知死者之有靈而報事之)
　(是為民之法則也黔首黒首之民也人莫不思慕其/親故其心莫不敬畏恱服百衆萬民互言也畏服亦)
　(互言葢敬則必/恱恱則必敬)
聖人以是為未足也築為宫室設為宗祧以别親疏逺
邇教民反古復始不忘其所由生也衆之服自此故聽
且速也(别彼/列切)
　(孔氏曰聖人以尊名鬼神為未足以稱其意故為鬼/神立宗廟為宗祧以别親疎逺邇方氏曰上言明命)
　(鬼神則為之名而已然未致其實焉故聖人以是為/未足築為宫室則致其實矣宫室者廟之宫室非人)
　(之宫室也宫室土木之所成故曰築宗祧名號之所/施故曰設親疏以情言逺邇以時言觀祭法立廟之)
　(數則宗祧以别親疏逺邇可見矣慕容氏曰親而邇/者為宗疏而逺者為祧廟則脩除祧則黝堊所以别)
　(親疏逺邇也祖則以教反始也禰則以教不忘其所/由生也民得其心之所本則徳齊厚而其服也出扵)
　(心之誠非有彊之而為也則其從上也速扵置郵矣/澄曰宗宗廟之宗廟之名也非指百世不遷之宗而)
　(言祧逺廟也天子三昭三穆四親廟為宗二逺廟為/祧諸侯二昭二穆無祧廟或祖禰二廟為宗其上二)
　(廟為祧也左傳云豐氏之祧則卿大夫雖一昭一穆/亦有所謂祧也豈以禰為宗而祖為祧與扵禮無可)
　(攷據此記所云葢以廟之親而邇者為宗疏而逺者/為祧爾反還也古猶昔也反古謂還思在昔之時復)
　(與反字同義始謂䰟氣之所始也不忘謂常思念也/所由生謂體魄之所由以生也扵廟之疏而逺者則)
　(追思吾受氣之所始謂自禰以上逮扵祖也扵廟之/親而近者則常念吾賦形之所由生謂自毋以上逮)
　(扵父也此人心所同故以此教民則民恱服而聽順/其教者甚敏速葢言不待彊之而使從也上文言百)
　(衆萬民此言衆而不言民上文言以畏/以服此言服而不言畏皆互文見義也)
二端既立報以二禮建設朝事燔燎羶薌見以蕭光以
報氣也此教衆反始也薦黍稷羞肝肺首心覸以俠甒
加以鬱鬯以報魄也教民相愛上下用情禮之至也(燔/音)
(煩燎力召切羶注音馨今讀如字見/覸並音間厠之間俠古洽切甒音武)
　(鄭氏曰二端既立謂氣也魄也更有尊名云鬼神也/二禮謂朝事與薦黍稷也朝事謂薦血腥時薦黍稷)
　(謂饋食也見及見間皆當為覸字之誤也羶當為馨/聲之誤也燔燎馨香覸以蕭光取牲祭脂也光猶氣)
　(也有虞氏祭首夏后氏祭心殷祭肝周祭肺覸以俠/甒謂雜之兩甒醴酒也報氣以氣報魄以實各本其)
　(類孔氏曰既立謂尊名立也報此氣魄以二種祭禮/氣魄既殊設祭之時二禮亦異報氣謂朝踐之節也)
　(報魄謂饋孰之節也朝事謂早朝祭事燔燎謂取膟/膋燎扵爐炭覸謂雜也燔膟膋兼爇蕭蒿是雜以蕭)
　(氣此三者是報氣也饋孰時薦此黍稷進肝肺首心/雜以兩甒醴酒此皆是報祭形魄也加以鬰鬯者言)
　(非但薦孰是報魄以魄在地下鬰鬯灌地雖是祭初/亦是報魄也不當薦孰之時故云加燔燎馨香蕭光)
　(之屬是氣黍稷肺肝之屬是實物氣虚還以馨香虚/氣報之魄實還以黍稷實物報之各本其事類也方)
　(氏曰報氣之禮凡皆以臭為主臭為陽氣以陽生而/有所始故曰教反始報魄之禮凡皆以味為主味為)
　(隂魄以隂聚而有所愛故曰教相愛報氣所以求陽/乎上是用情扵上也報魄所以求隂乎下是用情於)
　(下也上下用情則二禮之報無以復加故曰禮之至/也延平周氏曰䰟氣在上體魄則降言氣則知魄為)
　(體言魄則知氣為魂燔燎羶薌蕭先者氣而已故以/氣報魂所以教衆反始粢盛牲體醴酒鬰鬯者皆有)
　(成體故以體報魄所以教民相愛澄曰朝事時所薦/之血腥及所爇之膟膋及並爇之蒿蕭三者之臭皆)
　(聞扵鼻而其馨上逹于天者故以此報升天之魂氣/羶讀如字謂所爇膟膋之臭也饋孰時所薦之黍稷)
　(及所羞之肝肺首心及兩甒之醴酒三者之味皆可/於口而其馨下逹于地者故以此報降地之體魄言)
　(所甒之醴酒而因及祭初灌地之鬰鬯亦是下達于/地而報魄者也報氣者孝子反思受氣之所始故曰)
　(教衆反始報魄者孝子不忘其賦形之所由生故曰/教民相愛父母扵子一體而分父母甚愛其子之身)
　(以其為吾體之遺也子亦甚愛其父母之身以其為/吾體之所由以生也是謂相愛上謂天下謂地與前)
　(發揚于上斃于下之上下同以臭之虚報氣者求親/之魂氣于天是於在上之天而用其情也以味之實)
　(報魄者求親之體魄于地是扵在下之地而/用其情也是二禮者義理奥妙禮之極至也)
○君子反古復始不忘其所由生也是以致其敬發其
情竭力從事以報其親不敢弗盡也
　(此承前一節言君子反之扵昔則追復受氣之始念/之於今則不忘賦形之所由生吾親之徳如天地所)
　(以報之者敢有弗盡乎是以致極其敬於内發露其/情於外竭盡其力於身以從祭事也鄭氏曰從事謂)
　(脩薦可以祭者也方氏曰敬有所至曰致情無所愛/曰發力之用無遺曰竭事之來無拒曰從致敬發情)
　(竭力從事凡此所以報其親不敢弗盡故也如上所/言報氣報魄皆報親之事也盡謂内盡志外盡物也)
　(孔氏曰此明竭力報親之事致其敬發其情竭/盡氣力以從其事上報於親不敢不極盡也)
是故昔者天子為藉千畝冕而朱紘躬秉耒諸侯為藉
百畝冕而青紘躬秉耒以事天地山川社稷先古以為
醴酪齊盛於是乎取之敬之至也(藉在亦切紘音宏耒/力内切酪音洛齊音)
(咨盛/音成)
　(鄭氏曰藉藉田也先古先祖長樂陳氏曰天子為藉/千畝扵南郊正陽之位也冕而朱紘朱者正陽之色)
　(也諸矦為藉百畆於東郊少陽之位也冕而青紘青/者少陽之色也慕容氏曰王畿千里而藉亦千畆封)
　(疆百里而藉亦百畆首服莫尊於冕而冕以躬耕有/天下有一國可以取安佚可以役民力而必躬秉耒)
　(者以為祭不自致非所以事神明凡此皆自盡之道/也方氏曰耕必服冕敬其事也躬耒躬耕也天地指)
　(天子言之山川社稷先古則兼諸侯言之孔氏曰君/子報親不敢不盡心以事之故古者天子諸侯親耕)
　(藉田以祭祀諸神須醴酪栥盛之/屬扵是藉田乎取之敬之至也)
古者天子諸侯必有公桑蠶室近川而為之築宫仞有三
尺棘牆而外閉之及大昕之朝君皮弁素積卜三宫之夫
人世婦之吉者使入蠶于蠶室奉種浴于川桑于公桑風
戾以食之歳既單矣世婦卒蠶奉繭以示于君遂獻繭于
夫人夫人曰此所以為君服與遂副褘而受之因少牢以
禮之古之獻繭者其率用此與及良日夫人繅三盆手遂
布于三宫夫人世婦之吉者使繅遂朱緑之𤣥黄之以為
黼黻文章服既成君服以祀先王先公敬之至也(昕許斤/切奉芳)
(勇切種章勇切戾力計切食音嗣單音丹繭古典切與/音余下同褘音暉率音律又音類又所律切繅悉刀切)
　(鄭氏曰大昕季春朔日之朝也諸侯夫人三宫半王/后也風戾之者及早涼脆采之風戾之使露氣燥乃)
　(以食蠶蠶惡濕也歳單謂三月月盡之後也言歳者/蠶歳之大功事畢於此也副褘王后之服而云夫人)
　(容二王之後與禮之禮奉繭之世婦也三盆手者三/淹也凡繅毎淹大緫而手振之以出緒也孔氏曰公)
　(桑謂官家之桑於其處而築養蠶之室近川取其浴/蠶種便也築宫謂築宫牆七尺曰仞牆七尺又三尺)
　(髙一丈也棘牆謂牆上置棘外閉謂扇在戸外閉也/世婦亦諸侯世婦前雖緫舉天子諸侯此特舉諸侯)
　(互言之奉種浴于川言蠶将生而又浴之初扵仲春/已浴至此更浴之也夫人曰此所以為君服與者所)
　(舉奉處重既擬君之祭服故夫人首著副身著褘衣/受此所獻之繭因少牢以禮之接獻繭之世婦也率)
　(法也獻繭之法自古如此重事之義良日謂吉日冝/繅之日明繅更擇日日至後夫人親繅三盆以手振)
　(出其緒訖遂布與三宫夫人世婦之吉者據諸侯則/夫人唯一人雜互天子言之此天子有三夫人就其)
　(中取吉者若諸侯唯世婦之吉者蠶繅非一人擇其/吉者主領前文耕藉男子之事故云以事天地山川)
　(社稷兼云先祖養蠶是婦人之事婦人不與外祭故/云以事先王先公其寔養蠶為衣亦事天地山川社)
　(稷山隂陸氏曰鄭氏謂大昕季春朔日之朝然則餘/日為昕朔日謂之大昕言大以有小文王世子大昕)
　(皷徴視學盖亦朔日方氏曰公桑猶公田也别扵私/故謂之公曰室曰宫者蠶居於内故曰室牆圍扵外)
　(故曰宫人長八尺牆仞有三尺髙扵人防窺伺也又/置棘防踰越也閽人自外閉其門以親蠶者皆婦人)
　(故也君皮弁素積與廵牲同蠶雖隂事亦天産也卜/其人之吉亦欲其事之吉也天子六宫而曰三宫據)
　(三夫人言之也後言夫人繅三盆手正言諸侯之夫/人而已蠶扵蠶室躬蠶事於其室也躬蠶事謂之蠶)
　(則躬桑事亦謂之桑故下言桑于公桑也浴種于川/者以流水滌其宿塵欲其出之速也風戾戾至也盖)
　(桑經宿不能無雨露之潤風至則乾矣蠶惡濕故待/風戾而後食之也繭示于君而獻于夫人者示則告)
　(其成而已獻則欲其受之以繅也言布于三宫之夫/人以見王后之繅亦若是互明其事也以至副褘為)
　(王后之服止言之於夫人先王乃天子之祀止言之/於君者皆此意馬氏曰周官内宰中春詔后帥内外)
　(命婦始蠶于北郊以為祭服王躬耕于南郊后躬蠶/于北郊公羊傳曰國非無良農工女也以為人之所)
　(盡於其祖禰者不若以所自親者也長樂陳氏曰天/子諸侯之禮文而有辨故耕扵南郊東郊王后夫人)
　(之禮質而少變故皆蠶于北郊躬桑不過鞠衣而受/繭必以副褘者重繭之成也繅必三盆手者禮成於)
　(三也三盆手猶王藉之三推也然後布于三夫人世/婦之吉者使繅遂朱緑之𤣥黄之以為祭服猶庶人)
　(之終畝也澄曰此一小節又分三小節其一必有公/桑蠶室以下言食蠶其二嵗既單以下言獻繭古之)
　(獻繭者其率用此與記者之辭以結上/文其三及良日以下言繅絲成祭服)
古者天子諸侯必有養獸之官及嵗時齊戒沐浴而躬朝
之犧牷祭牲必於是取之敬之至也君召牛納而視之擇
其毛而卜之吉然後養之君皮弁素積朔月月半君廵牲
所以致力孝之至也祭之日君牽牲穆荅君卿大夫序從
既入廟門麗于碑卿大夫袒而毛牛尚耳鸞刀以刲取膟
膋乃退爓祭祭腥而退敬之至也(朝音潮序從才用切膟/音律膋力彫切爓音燖)
　(此一小節亦分三小節養獸之官周官牧人是也及/嵗時謂毎嵗将祭而擇牲之時也及此時則養獸之)
　(官齊戒沐浴而躬朝于君葢敬恭以聽君擇牲之令/也君祭所用之牲必於是乎取而擇之是者謂獸官)
　(所養者也言不取於它必取扵獸官平日素所養之/牲者敬祭之至故不泛用它牲也此小節之一獸官)
　(朝君之後君召取其所養之牛納之於内而視之擇/其毛之中於祭者既擇之於人又卜之於神卜之吉)
　(然後養之于滌三月三月内之朔及月半君必服平/日視朔之皮弁素積而廵視其牲葢所以致盡其力)
　(於祭先所用之牲者如此孝心之極至也此小節之/二祭之日則君自牽其所養之牲入廟穆者君之子)
　(姓父昭則子為穆故稱穆父穆則子為昭但云穆者/省文以該之荅者謂與君對偶而共牽其牲卿大夫)
　(各以其位次之序而從君與子姓既入廟門則君以/所牽之牲麗于庭中之碑卿大夫乃袒左衣取牛耳)
　(之毛以表其色之䋲又以鸞刀刲取牛腸之膟膋乃/退自卿大夫袒起皆相其君至此乃退卿大夫之退)
　(也君則俟祭腥祭爓朝踐之事畢而退是君之退也/此小節之三也饋孰以後不復言者初之敬如此則)
　(終之敬可知畧之也鄭氏以齊戒沐浴而躬朝為下/月朔月半廵牲之事而孔氏謂言朝者敬辭非也山)
　(隂陸氏則謂君齊戒沐浴躬受獸官之朝亦未是方/氏曰自養獸之官而下所云即牧人阜蕃其物之時)
　(也自君召牛而下所云即充人繫扵牢之時也齊戒/沐浴者臣見君之禮臣以見君之禮而朝所以致其)
　(敬也皮弁素積者君視朝之服君以視朝之服而廵/所以極其辨也祭之日謂祭宗廟之日荅君必以穆)
　(者以示父子合敬而致其力也卿大夫從君而在穆/後故曰序從言不失先後之序也郊特牲言肉袒親)
　(割此則言卿大夫者葢卿大夫相君也取膟膋將以/染蕭而焫之也祭之日内之父子外之君臣周旋反)
　(覆從事如此故曰敬之至也孔氏曰犧純色謂天子/牲也牷完色謂諸侯牲也犧牷所祭之牲必扵是養)
　(獸之官受擇取之初擇牧時君於牧處命取牛納之/於内而視之皮弁素積諸侯視朔之服朔月月半君)
　(服此衣而廵牲所以致其力也云孝之至又云敬之/至互文也子姓對居共牽牲卿大夫佐幣士奉芻依)
　(次從君也牲以紖繫著中庭碑將殺牲卿大夫袒取/牛之耳毛用鸞刀刲割牲體取賜間脂殺牲竟取所)
　(刲毛膟膋薦之乃退薦膟膋之後以爼載爓肉腥肉/以祭祭卒而退祭先腥後爓此先云爓便文耳非先)
　(後之次鄭氏曰麗猶繫也毛牛尚耳以耳毛/為上也湯肉曰爓爓祭祭腥祭爓肉腥肉也)
○郊之祭也喪者不敢哭凶服者不敢入國門敬之至也
　(孔氏曰郊祀之禮是吉禮大事故喪與凶服者皆辟/之鄭氏曰吉禮不欲聞見凶人方氏曰禮莫重扵祭)
　(祭奠大於郊故不敢以凶事干吉禮焉山隂陸氏曰/人鬼言親之以為敬天神言辟之以為敬亦互相備)
　(也輔氏曰在我者雖敬而在/人者弗肅猶非敬之至也)
郊之祭大報天而主日配以月夏后氏祭其闇殷人祭
其陽周人祭日以朝及闇
　(鄭氏曰主日者以其光明天之神可見者莫著焉闇/昏時也陽讀為曰雨曰暘之暘謂日中時也朝日出)
　(時也夏后氏大事以昏殷人大事以日中周人大事/以日出亦謂此郊祭也以朝及闇謂終日有事澄曰)
　(祭日謂其祭終此一日孔氏曰郊之祭大報天之衆/神天無形體懸象著明不過於日月故以日為百神)
　(之主配之以月自日以下皆祭特言月者但月為重/以對日耳葢天獨為一壇其日月及天神等共為一)
　(壇故日得為衆神之主也檀弓所云大事非止是喪/亦兼諸祭周人尚文祭百神禮多故以朝及闇彼季)
　(氏大夫之家禮儀應少亦以朝及闇故夫子譏之方/氏曰郊雖以報天而以日為之主猶王燕飲則主之)
　(以大夫王嫁女則/主之以諸侯也)
祭日於壇祭月於坎以别幽明以制上下祭日於東祭
月於西以别外内以端其位日出於東月生於西隂陽
長短終始相廵以致天下之和(别彼列切下同巡/注音㳂或如字)
　(孔氏曰此春分朝日秋分夕月也祭日於壇謂春分/也祭月扵坎謂秋分也月為幽日為明日在壇月在)
　(坎是殊别幽明制定上下也日為陽在外月為隂在/内今祭日扵東用朔旦之時是為外祭月於西用鄉)
　(夕之時是為内是别外内以正其位也隂謂夜陽謂/晝夏則陽長而隂短冬則陽短而隂長是隂陽長短)
　(也晦朔之日月與日同處自朔之後月與日先後而/行至月終日還與月同處是終始相廵也隂陽和㑹)
　(是致天下之和也方氏曰封土為壇其形髙而顯鑿/土為坎其形深而隠一顯一隠所以别隂陽之幽明)
　(一髙一深所以制隂陽之上下東動而出西靜而入/出則在外入則反内故東西所以别隂陽之外内東)
　(為陽中西為隂中中則得位故東西所以端隂陽之/位别幽明之道然後能制上下之分别内外之所然)
　(後能端隂陽之位言之序所以如此且壇坎者人為/之形東西者天然之方以出扵人為也故言制上下)
　(以出於天然也故言以端其位日出扵東言其象出/扵天地之東也月生扵西言其明生於輪廓之西也)
　(此又覆明祭日月於東西之意也日言出於東則知/為入於西堯典於東曰寅賔出日於西曰寅餞納日)
　(者以此月生於西則知為死於東揚雄言月未望則/載魄于西既望則終魄于東者以此日之出入也歴)
　(朝夕晝夜而成一日月之死生也歴晦朔弦望而成/一月日彺則月來月往則日來隂陽之義一長一短)
　(終則有始相廵而未嘗相絶故足以致天下之和者/隂陽相濟也獨隂而無陽獨陽而無隂是同而已又)
　(何以致和乎石林葉氏曰日陽月隂相代晝夜以成/長短終則始始則終迭相㳂而不乖異所以和也山)
　(隂陸氏曰廵讀如字澄曰廵如廵行之廵如環之循/是謂相廵長樂陳氏曰古者祀日月其禮有六因郊)
　(因蜡而祀之非正祀也或類或禜而祀之與覲諸侯/而禮之非常祀也惟春分朝日於東門之外秋分夕)
　(月於西門之外此/祀之正且常者也)
天下之禮致反始也致鬼神也致和用也致義也致讓
也致反始以厚其本也致鬼神以尊上也致物用以立
民紀也致義則上下不悖逆矣致讓以去爭也合此五
者以治天下之禮也雖有竒邪而不治者則微矣(悖布/内切)
(去起吕切竒紀/宜切邪似嗟切)
　(鄭氏曰因祭之義泛說禮也致之言至也使人勤行/至扵此也至於反始謂報天之屬也至扵鬼神謂祭)
　(宗廟之屬也至扵和用謂治民之事以足用也微猶/少也孔氏曰禮之大用凡五事若能行之則天下治)
　(矣和用謂財用豐足義謂得冝讓謂逓相推讓反始/報天是厚重其本祭祀鬼神是尊嚴其上民豐物用)
　(則知榮辱禮節故可立人紀合此五者之禮以治天/下雖有竒異邪惡異行不從治者亦當少也慕容氏)
　(曰百物利用懋遷歛散各適其平所謂致和用也物/用得其節民知止足扵分界則有紀而不亂辨下上)
　(明尊卑定名分别嫌疑所謂致義也義明則民志定/故無悖逆之事方氏曰用志不至用力不至不能有)
　(致則不足以行禮故毎以致言之致反始致鬼神所/以盡天道致物用致義讓所以盡人道竒言其無常)
　(邪言其不正澄曰致謂推而極之致反始謂郊社之/禮人物本始於天地故祭祀以報之上文宗廟報氣)
　(亦云復始此之反始則專言天地之神示也致鬼神/謂宗廟之禮鬼神即夫子荅宰予所問者禮運祭山)
　(川亦云儐鬼神此之鬼神則專言宗廟之人鬼也和/用猶言利用和者利於人而不乖戾之謂義謂君臣)
　(之上下父子之尊卑兄弟之長幼夫婦之外内各得/其宜也讓則宗族鄉黨相推遜也致和用者利民之)
　(用厚民之生也致義致讓者正民之徳也先言和用/富而後教之也厚猶重也重其所本本謂禀氣於天)
　(賦形於地也祖禰在己之上故尊敬其鬼神也物用/謂食貨之物民用所資者民衣食足則可教之孝弟)
　(而立民之紀也民紀即義讓等事也上謂君父之尊/及兄與夫也下謂臣子之卑及弟與婦也不悖逆謂)
　(皆順也能相推讓則無復有爭故曰去爭合此五者/為句以治天下之禮解上文天下之禮四字謂此禮)
　(乃先王以之治天下者以此五者之禮治天下則天/下皆治而無竒邪不從治之民緃或有之亦微少也)
○建國之神位右社稷而左宗廟
　(鄭氏曰周尚左也孔氏曰周人尚左故宗廟在左社/稷在右長樂陳氏曰宗廟陽也故居左社稷隂也故)
　(居右方氏曰王氏謂右隂也地道之所尊左陽也人/道之所向位宗廟於人道所鄉則不死其親之意山)
　(隂陸氏曰左宗廟不死其親之意三代共之先儒/謂質家右宗廟尚親親文家左宗廟尚尊尊非是)
　　　右記祭鬼神示之義凡四節
先王之所以治天下者五貴有德貴貴貴老敬長慈幼
此五者先王之所以定天下也貴有德何為也為其近
於道也貴貴為其近於君也貴老為其近於親也敬長
為其近於兄也慈幼為其近於子也(長知兩切/為云偽切)
　(慕容氏曰先王所以治天下在因民之性五者民性/所有人道所先也天下莫不貴者道也尊無二上繼)
　(天而為之子位莫貴焉者君也凡有徳者能得道者/也凡有爵而貴者佐君而理者也有徳者有天爵貴)
　(者有人爵天爵人爵皆可貴也故曰貴有徳貴貴親/生我者也兄先我者也子承我者也於親致其孝於)
　(兄竭其敬於子盡其慈人道備矣貴老則凡在己上/者欲其同於親所以廣孝也敬長則凡在己右者欲)
　(其同於兄所以廣敬也慈幼則凡在己下者欲其同/於子所以廣愛也先王推其所為如此則天下之大)
　(可運於掌其於定天下何有方氏曰先言治天下後/言定天下者治之然後定也德未足以盡道近於道)
　(而已列爵皆謂之貴貴不必皆君也貴在外者也先/徳而後貴以内外為序也貴必在上者老有在下者)
　(先貴而後老以上下為序也先老而後長先長而後/㓜以尊卑小大為序也貴有位而已老有年而已不)
　(必皆有徳故於徳特言有焉石林葉氏曰自老而上/皆曰貴者以其逹尊也故孟子曰爵一齒一徳一輔)
　(氏曰君臣父子兄弟人倫之大者而道又人倫之緫/也故先曰貴有徳先王之治天下舉斯心加諸彼而)
　(已刑名法數不與焉澄曰治謂理之使不亂定則各/安其常而無不治道謂聖人盡道於天為一者有徳)
　(謂賢人能得此道於心者有徳者雖未至於道然近/於道矣貴謂公卿大夫雖難比君然其位之貴近於)
　(君矣老謂人之老雖非吾父然其年之老近於吾父/矣長謂人之長雖非吾兄然其年之長近於吾兄矣)
　(幼謂人之幼雖非吾子然其年之幼近扵吾子矣/惟其相近故推吾之所尊所敬所愛以及之也)
是故至孝近乎王至弟近乎霸至孝近乎王雖天子必
有父至弟近乎霸雖諸侯必有兄先王之教因而弗改
所以領天下國家也(王于/况切)
　(是故二字承上起下上文言五者而此不申言道二/句末一句但舉中間貴老敬長二者言之貴老孝也)
　(敬長弟也至孝者之事其父如天下之事王王者天/下之所尊父雖非王而其尊有同於天下之王故曰)
　(近于王至弟者之事其兄如列國之事霸霸者列國/之所長兄雖非霸而其長有同於列國之霸必有父)
　(父謂父之也必有兄兄謂兄之也又覆解上二句至/孝者之事父如王而天下之事王如父王者天子之)
　(尊雖非人父而必有父之者焉謂天下尊之如其父/也至弟者之事兄如霸而列國之事霸如兄霸者諸)
　(侯之長雖非人兄而必有兄之者焉謂列國長之如/其兄也子之事父如王弟之事兄如霸天下列國之)
　(事王事霸如父兄此人心自然之理先王之教因人/心之自然而不改變之所以治天下國家也領如衣)
　(之揭其領而衣/無不随順也)
子曰立愛自親始教民睦也立敬自長始教民順也教
以慈睦而民貴有親教以敬長而民貴用命孝以事親
順以聽命錯諸天下無所不行(錯初/故切)
　(又引夫子之言以申言上文所言孝弟之義立謂建/立於此不躓仆也仁者扵人無所不愛而當先扵己)
　(之父故曰自親始義者於人無所不敬而當先於己/之兄故曰自長始睦者由愛親而推之無不慈睦也)
　(順者由敬兄而推之無不恭順也貴猶重也言以此/為重事而不敢輕忽也有親謂知有其親由己父之)
　(親至扵凡有服之親皆如有之也用命謂能用其命/由己兄之命至於凡在上之命皆能用之也慈睦即)
　(愛親之孝所充敬長即恭順之弟所本錯置也以此/二者之教置之天下則無不從其教者故曰無所不)
　(行鄭氏曰親長父兄也睦和厚也尊長出教令者孔/氏曰人君欲立愛扵天下從親為始言先自愛親也)
　(己愛親則人亦愛親是教民睦也欲立敬於天下從/長為始言先自敬長也己能敬長則民亦敬長是教)
　(民順也睦則慈恩故云慈睦民既慈睦則各貴所有/之親民心和順不悖逆故貴用在上之教命石林葉)
　(氏曰君子無不愛也自親而始無不敬也自長而始/始乎親而逹其教於天下凡有親者莫不敦愛而相)
　(顧也始乎長而逹其教扵天下凡有上者莫不用命/而相尊也親親長長君子所自立而效至於天下平)
　(方氏曰相親之謂睦不悖之謂順能慈睦則相親而/不離能敬順則從命而無逆孝以事親則知所謂順)
　(以聽命者敬以事長也順以聽命則知所謂孝以事/親者睦以相親也其言互相備錯諸天下無所不行)
　(者以人心所同故也孟子曰親親/仁也敬長義也無他逹之天下也)
○昔者有虞氏貴德而尚齒夏后氏貴爵而尚齒殷人
貴富而尚齒周人貴親而尚齒
　(鄭氏曰貴謂燕賜有加於諸臣也尚謂有事尊之扵/其黨也臣能世禄曰富舜時多仁聖有徳後徳則在)
　(小官孔氏曰此論四代弟順尚齒之義虞氏帝徳宏/大故貴徳徳之中年髙者在前故云尚齒夏后氏尚)
　(功功髙則爵髙既貴其爵則徳雖下而爵髙者亦貴/之於貴爵之中年髙者在前殷人累世有功世爵而)
　(富乃貴之殷人疏而富者猶貴之周人於己有親乃/貴之亦皆年髙者在前也輔氏曰有徳者必有爵有)
　(爵者必有富此虞夏殷之所貴如此至扵周則又厚/親以反本焉此世變使然聖人因時定制也若夫年)
　(齒之尚行乎萬世而不可變者馬氏曰貴對賤尚對/下四代非相反也葢有虞氏貴徳則賢者能者固已)
　(在位在服矣故夏后氏承之以貴爵貴爵則賢而徳/似其先人者使之世官不賢而不至於不由禮者使)
　(之世禄矣故殷人承之以貴富貴富則尊祖尊祖則/敬宗敬宗則收族故周人承之以貴親夏后氏貴爵)
　(斯所以貴徳也殷人貴富斯所以貴爵也周人貴親/斯所以貴富也貴徳以賢賢貴爵以貴貴貴富以明)
　(功貴親以厚本而年/齒之尚則四代一也)
虞夏殷周天下之盛王也未有遺年者年之貴乎天下
久矣次乎事親也
　(此承上文申言四代皆尚齒之義遺謂忽忘之與違/其親之違同年即齒也四代之所貴雖有不同而其)
　(尊尚年齒則一葢年齒之可貴於天下歴四代至今/不變故曰乆矣尚齒之弟次乎事親之孝也方氏曰)
　(虞帝亦曰盛王者以舜五帝之終三王之始也四代/之所貴不同貴徳之弊有至於忘君故夏后氏救之)
　(以貴爵葢爵所以明貴賤也貴爵之弊有至扵忘功/故殷人救之以貴富葢富者所以明世禄也三者之)
　(弊有至扵忘親故周人救之以貴親至扵尚齒則未/嘗易者萬世而無弊故也所以四代不遺年之意則)
　(一而已或曰年或曰齒年以所歴言齒以所序/言延平周氏曰年之貴者弟也而事親者孝也)
是故朝廷同爵則尚齒七十杖於朝君問則席八十不
俟朝君問則就之而弟逹乎朝廷矣(朝音/潮)
　(鄭氏曰同爵尚齒則老者在上也君問則席為之布/席於堂上而與之言凡朝位立扵廷不俟朝君揖之)
　(即退不待朝事畢也就之就其家也老而致仕君或/不許異其禮而已孔氏曰言敬老之道通逹於朝廷)
　(也/)
行肩而不併不錯則隨見老者則車徒辟斑白者不以
其任行乎道路而弟逹乎道路矣(錯初洛切/辟音避)
　(鄭氏曰錯鴈行也父黨随行兄黨鴈行車徒辟乗車/歩行者皆避老人也斑白者髮雜色也任所擔持也)
　(不以任少者代之也孔氏曰行肩而不併謂老少並/行肩臂不得併行少者差退在後朋友肩随是也不)
　(錯則随者若兄黨為鴈行之差錯是父黨則隨從而/行也山隂陸氏曰邪行為錯若鴈之行參差少邪方)
　(氏曰車言其貴徒言其賤見老者則貴賤無不辟也/斑白者不以任行乎道路所謂斑白者不提挈也凡)
　(此皆道路禮順之事/故曰弟逹乎道路)
居鄉以齒而老窮不遺彊不犯弱衆不暴寡而弟逹乎
州巷矣
　(鄭氏曰老窮不遺以鄉人尊而長之雖貧且無子孫/無弃忘也一鄉者五州巷猶閭也方氏曰艾耆耄耋)
　(為老鰥寡孤獨為窮石林葉氏曰彊以力言衆以人/言老而窮者猶所不弃則寡弱者固不患於無告此)
　(弟所以逹/乎州巷)
古之道五十不為甸徒頒禽隆諸長者而弟逹乎獀狩
矣
　(鄭氏曰四井為邑四邑為丘四丘為甸甸六十四井/也軍田出役之法五十始衰不從力役之事頒之言)
　(分也隆猶多也及田者分禽多其老者謂竭作未五/十者春獵為獀冬獵為狩孔氏曰作記之人在扵周)
　(末時力役煩重道周初之事故云古之道凡起徒役/無過家一人唯田與追胥竭作即所謂甸徒也先儒)
　(誤以為丘甸之甸凡此皆獀狩/禮順之事故曰弟逹乎獀狩)
軍旅什伍同爵則尚齒而弟逹乎軍旅矣
　(鄭氏曰什伍士卒部曲也孔氏曰五人為伍二伍為/什士謂甲士卒謂歩卒在軍旅之中時主帥部領圍)
　(曲而聚故云部曲方氏曰周官五卒為旅五旅為師/五師為軍此言軍旅衆莫小於旅莫大於軍故也尚)
　(齒止以什伍者什以外齒有所不勝序故也凡此皆/軍旅禮順之事故曰弟逹乎軍旅澄曰凡軍旅五人)
　(為一伍五伍為一兩五人之長曰伍長凡二十人為/伍者四為什者二四伍長統之一人為兩司馬統四)
　(伍長共二十五人葢尚齒者各行扵一兩二什四伍/之中兩之外則不序故曰什伍四伍長爵皆下士是)
　(為同爵四人之中齒/尊者先是為尚齒)
孝弟發諸朝廷行乎道路至乎州巷放乎獀狩修乎軍
旅衆以義死之而弗敢犯也(放方/往切)
　(孔氏曰此緫結上文上諸文但云弟此兼云孝者以/孝故能弟弟則孝之次也孝弟之道無處不行故衆)
　(行孝弟雖死不捨也澄曰朝廷政令所自出下民所/視效故先言朝廷道路民所行之處州巷民所居之)
　(處獀狩者用衆於内也軍旅者用衆於外也義謂所/宜行衆人以此孝弟為所宜行者故寧死而不敢犯)
　(不孝不弟/之事也)
祀乎明堂所以教諸侯之孝也食三老五更於大學所
以教諸侯之弟也祀先賢於西學所以教諸侯之德也
耕藉所以教諸侯之養也朝覲所以教諸侯之臣也五
者天下之大教也(食音嗣更古行/切大學音泰)
　(鄭氏曰祀乎明堂宗祀文王西學周小學也先賢有/道徳王所使教國子者方氏曰祀明堂以享帝而享)
　(必配以父所以教孝也食三老五更於大學以貴老/所以教弟也先賢則樂祖西學則瞽宗瞽宗殷學樂)
　(祖則有道徳者所以教徳也朝覲以尊天子而致為/臣之義故以之教臣馬氏曰耕藉以供粢盛故以之)
　(教養延平周氏曰五者之教以徳為主養者孝之屬/臣者弟之屬故其序如此澄曰凡享先王皆是敎孝)
　(而獨言祀明堂者尊先王以配天扵享禮為最大孝/經謂孝莫大於嚴父配天是也上下文止是言弟長)
　(之事而此兼言五教者葢先且列/其凡其下乃專言教弟一事也)
食三老五更於大學天子袒而割牲執醬而饋執爵而
酳冕而摠干所以教諸侯之弟也(酳音/𦙍)
　(此承上文就五教之中獨提教弟一事詳言之也鄭/氏曰割牲制爼實也冕而揔干親在舞位以樂侑食)
　(也孔氏曰牲入之時天子袒而親割之食之時親執/醤而饋食罷親執爵而酳干盾也親在舞位持盾而)
　(舞/)
是故鄉里有齒而老窮不遺彊不犯弱衆不暴寡此由
大學來者也
　(有齒謂知有年齒者之當敬老窮不遺者敬老所行/之效彊不犯弱衆不暴寡則敬老所推之餘也孔氏)
　(曰以天子敬老郷里化之故有齒也在下年老困窮/者皆化上而養之不見遺弃故彊不犯弱衆不暴寡)
　(所以致此由養三老五更扵大學也方氏/曰由大學來者言教化之原出自大學也)
天子設四學當入學而大子齒
　(此以下又歴叙尚齒之事此尚齒之第一事也山隂/陸氏曰天子立四學并其中學而五直於一處並建)
　(周人辟雍則辟雍最居中其南為成均其北為上庠/其東為東序其西為瞽宗當學禮者就瞽宗學書者)
　(就上庠學舞干戈羽籥者就東序學樂徳樂舞樂語/者就成均辟雍唯天子承師問道養三老五更及出)
　(師受成等就焉學禮曰帝入東學尚親而貴仁東序/是也帝入南學尚齒而貴誠成均是也帝入西學尚)
　(賢而貴徳瞽宗是也帝入北學尚貴而尊爵上庠是/也帝入大學承師而問道辟雍是也緫而言之四學)
　(亦大學也若辟雍雖大子不得預大子入學學者所/學之官也辟雍非其所學之官故云四學孔氏曰當)
　(入學而大子齒於/國人故云大子齒)
天子廵守諸侯待于竟天子先見百年者(守手又切/竟與境同)
　(此尚齒之第二事也孔氏曰廵守謂廵行守土諸侯/方氏曰竟者疆土至此而竟也待于竟而不敢越其)
　(所守先見百年者王制所謂問百年者就見之是/也鄭氏曰問其國君以百年者所在而往見之)
八十九十者東行西行者弗敢過西行東行者弗敢過
欲言政者君就之可也
　(此尚齒之第三事也鄭氏曰弗敢過者謂道經之則/見之孔氏曰八十九十不可一一就見若天子諸侯)
　(因其行次或東行西行至八十九十者閭里之旁不/敢過越而去必往見之若欲論政教雖不當道路左)
　(右君即就之可也方氏曰彼或在東行此在西行者/弗敢過之而弗見西行東行其義亦若是以不必人)
　(人而見之也若欲言政雖非/東行西行固當就而問之矣)
壹命齒于鄉里再命齒于族三命不齒族有七十者弗
敢先
　(此尚齒之第四事也方氏曰以周制考之一命下士/也再命中士也三命上士也四命則大夫諸侯之國)
　(三命則卿再命則大夫一命則士小國則降扵此一/命齒于郷里非其鄉里則以爵而不以齒再命齒于)
　(族非其族則以爵而不以齒三命不齒雖扵其族亦/不得而齒之周官黨正屬民于序以正齒位其言與)
　(此合然此特貴貴之義爾至扵老老之仁又不可廢/故族有七十者弗敢先也五州為鄉五鄰為里於逺)
　(舉鄉則近至於五比之閭可知於近舉里則逺逹於/五縣之遂可知六鄉六遂互見之也族謂公族也有)
　(天下者謂之王族有國者謂之公族有家者謂之父/族以傳代言之則曰世族以主祭言之則曰宗族鄭)
　(氏曰此謂鄉射飲酒時也齒者謂以年次立若坐也/三命列國之卿也不復齒席之扵賔東不敢先族之)
　(七十者謂既一人舉觶乃入也雖非族亦然承齒乎/族故言族爾孔氏曰身有一命官者或立或坐齒與)
　(郷人同再命既髙鄉人䟽者雖復年髙不與之齒但/族内計長幼為班序三命轉尊不復齒於親族特坐)
　(賔東若此飲酒時族内有年七十者令其先入此三/命者後入故云不敢先也三命不齒謂黨正飲酒若)
　(鄉飲酒諸侯之國但爵位為卿大夫雖再命一命皆/得不齒以鄉飲酒賔賢其賔必少其得爵為卿大夫)
　(者必年長於君故在賔東西面而不齒若黨正飲酒/其賔必長故天子諸侯之國三命乃不齒旴江李氏)
　(曰一命者天子之下士公侯伯之上士子男之上大/夫也而與鄉里齒焉再命者天子之中士公侯伯之)
　(大夫子男之卿也而與父族齒焉三命者天子之上/士公侯伯之卿也雖云不齒亦異席而已非敢居其)
　(上也山隂陸氏曰荀子曰三命族人雖七十者不敢/先言族人齒雖髙猶後三命葢三命受位朝坐燕與)
　(進扵鄉矣故族有七十者弗敢先澄/按陸引荀子義與舊注異今兼存之)
七十者不有大故不入朝若有大故而入君必與之揖
讓而后及爵者
　(此尚齒之第五事也鄭氏曰謂致仕在家者其入朝/君先與之為禮而後揖卿大夫士澄曰自有虞氏貴)
　(徳而尚齒至此凡十六小節前之一言徳爵富親之/貴有四而尚齒獨專其一其二承上申言尚齒之事)
　(其三是故以下至其七分言弟長之事其目有五其/八乃合五目而緫言之後之一言孝徳飬臣之教有)
　(四而教弟亦與其一其二承上詳言教弟之事其三/是故以下緫言尚齒之效以起下目其四至其八乃)
　(分五目而/各言之)
○昔者聖人建隂陽天地之情立以為易易抱龜南面
天子卷冕北面雖有明知之心必進斷其志焉示不敢
專以尊天也(卷古本切知音/智斷丁亂切)
　(建猶豎立也天地隂陽之情不可見作為竒偶之畫/以明之猶豎立標的使人見之也天地言其理隂陽)
　(言其氣情者人性之動在天地隂陽則言其用也易/謂竒偶之畫相變易者也指易之書而言下易抱龜)
　(之易指掌占易之官而言也周官大卜是也易所以/筮龜所以卜此言易官而曰抱龜盖卜筮一道也故)
　(一官而兼統其事周官大卜之職而兼掌三易之筮/是也鄭氏曰立以為易謂作易易抱龜易官名周曰)
　(大卜大卜主三兆三易三夢之占孔氏曰占易之官/抱龜南面尊其神明也天子親執卑道故卷冕北面)
　(雖有明哲之心必進扵龜之前令龜决斷其/已所有為之志示不敢自専以尊敬上天也)
善則稱人過則稱己教不伐以尊賢也
　(上文言在上者不自尊其智而尊天事不自決待神/而決是尊天也此言在下者不自伐其善而尊賢己)
　(不自善稱人之/善是尊賢也)
天子有善讓徳於天諸侯有善歸諸天子卿大夫有善
薦於諸侯士庶人有善本諸父母存諸長老禄爵慶賞
成諸宗廟所以示順也
　(方氏曰天子受命扵天者也故有善則讓徳扵天諸/侯受命於天子者也故有善則歸諸天子卿大夫受)
　(命扵諸侯故有善則薦於諸侯士庶人既卑且賤其/善亦小矣内則本諸父母外則存諸長老而已讓為)
　(不受之詞自諸侯而下皆不受其善特扵天子言譲/者唯天子之尊其讓為足道也徳善之所積由諸侯)
　(而下皆推之於人故止言善唯讓於天則言徳也自/外至内謂之歸自下進上謂之薦本以言其有所反)
　(存以言其無所忘父母内也故言其有所反而曰本/長老外也故言其無所忘而曰存禄則施之及賤爵)
　(則制之以貴慶所以為禮賞所以為利成諸宗廟者/謂必進諸宗廟之中然後得以成其事也祭統曰古)
　(者明君爵有徳而禄有功必賜爵禄於大廟示不敢/專也澄曰天子不自有其善而讓於天即上文不自)
　(専而尊天之意諸侯卿大夫士庶人不自有其善而/推於人亦廣上文不自伐而尊賢之意也成諸宗廟)
　(者天子既讓善於天諸侯既歸善於天子矣又不敢/自專而尊其祖考皆為人下者之順道也故曰示順)
　(自昔者聖人建天地隂陽之情至此又為三小節葢/承前所言尚齒敬長之弟而及讓善尊上之順順者)
　(弟之/推也)
　　　右附記孝弟等義此三節舊本附記又有曽子
　　　大孝一節繫是大戴記全篇之文此不重出
　
　
　
　
　
　禮記纂言卷二十三
欽定四庫全書
　禮記纂言卷二十四　　　　元　吳澄　撰
　　祭統
　　(陳氏曰祭統者總序大綱穿貫百職統成一禮見/其始末之謂也故綱舉而萬紀皆張統先而衆)
　　(則必振也方氏曰祭法非不及義然以法為主/祭義非不及法然以義為主祭統則統論之)
　　(也/)
凡治人之道莫急於禮禮有五經莫重於祭夫祭者非
物自外至者也自中出生於心也心怵而奉之以禮是
故唯賢者能盡祭之義(夫音扶怵/勑律切)
　(鄭氏曰禮有五經謂吉禮凶禮賔禮軍禮嘉禮也莫/重於祭謂以吉禮為首也怵感念親之貌也輔氏曰)
　(祭吾之誠敬耳故曰自中出生於心也凡在外之物/所以將之而已故曰非物自外至者也心怵而奉之)
　(以禮外徇於物而内忘其心者有/之矣故曰惟賢者能盡祭之義)
賢者之祭也必受其福非世之所謂福也福者備也備
者百順之名也無所不順者之謂備言内盡於己而外
順於道也忠臣以事其君孝子以事其親其本一也上
則順於鬼神外則順於君長内則以孝於親如此之謂
備唯賢者能備能備然後能祭是故賢者之祭也致其
誠信與其忠敬奉之以物道之以禮安之以樂參之以
時明薦之而已矣不求其為此孝子之心也祭者所以
追養繼孝也孝者畜也順於道不逆於倫是之謂畜(長/知)
(兩切為云偽切養/羊尚切畜許六切)
　(鄭氏曰世所謂福者謂受鬼神之佑助也賢者之所/謂福者謂受大順之顯名也其本一者言忠孝俱由)
　(順出也明薦明猶潔也不求其為為謂福祐為己之/報畜謂順於徳教孔氏曰畜謂孝子順於徳教不逆)
　(倫理可謂畜養其親故釋孝為畜方氏曰名生於實/者也受百順之名以已有百順之實則神有百順之)
　(報可知雖曰非世所謂福是乃世所謂福也孔子言/祭則受福以是而已有衍而無耗之謂福故曰福者)
　(備也然而能順於上下或逆焉則不可謂之備能順/於此彼或逆焉亦不可謂之備故曰備者百順之名)
　(也無所不順者之謂備必曰百者舉其多且以成數/言之猶百福百禄百祥稱百而已臣之盡忠子之盡)
　(孝所謂内盡於己也於君則順事君之道於親則順/事親之道所謂外順於道也下又兼順鬼神而言之)
　(者亦所謂順於道也於鬼神君長言順則知所謂孝/於親者亦順也於親言孝則順於鬼神為敬順於君)
　(長為忠又可知反覆言之者以見無不順而備故也/然祭有十倫而此止以三者為備者以三者為十倫)
　(之大故也三者備矣則十倫不期備而備矣致其誠/則無偽行致其信則無疑慮致其忠則無欺心致其)
　(敬則無怠志四者祭之本所謂物者奉乎此而已所/謂禮者道乎此而已所謂樂者安乎此而已所謂時)
　(者參乎此而已葢物以將其意故曰奉禮以行其義/故曰道樂以樂其來故曰安時以節其中故曰參雖)
　(其如此俱明薦之於其親而已不求其為也明薦與/明禋明饗同義不求其為者或為己或為人皆未免)
　(乎有所為追養繼孝養謂事親之事孝謂事親之道/追言追其徃繼言繼其絶孝子之事其親也上則順)
　(於天道下則不逆於人倫是之謂畜應氏曰/畜固為畜養之義而亦有止而畜聚之意焉)
是故孝子之事親也有三道焉生則養沒則喪喪畢則
祭養則觀其順也喪則觀其哀也祭則觀其敬而時也
盡此三道者孝子之行也(盡子忍切/行下孟切)
　(方氏曰以養志為上以養口體為下此養之順也發/於聲音而見於衣服此喪之哀也所以交於神明者)
　(祭之敬也所以節其疏數者祭之時也孔子曰養則/致其樂喪則致其哀祭則致其嚴是三者皆孝子之)
　(所常行故曰道行而有可/見之迹故曰孝子之行也)
既内自盡又外求助昏禮是也故國君取夫人之辭曰
請君之玉女與寡人共有敝邑事宗廟社稷此求助之
本也夫祭也者必夫婦親之所以備外内之官也官備
則具備水草之菹陸産之醢小物備矣三牲之爼八簋
之實美物備矣昆蟲之異草木之實隂陽之物備矣凡
天之所生地之所長苟可薦者莫不咸在示盡物也外
則盡物内則盡志此祭之心也(取七/住切)
　(鄭氏曰言王女者美言之也君子於玉比徳焉具備/具謂所供衆物也水草之菹芹茆之屬陸産之醢蚳)
　(蝝之屬天子之祭八簋昆蟲謂温生寒死之蟲也内/則可食之物有蜩范草木之實蔆芡榛栗之屬咸皆)
　(也孔氏曰按醢人加豆之實芹菹朝事之豆茆菹又/有昌本深蒲菭荀是水草饋食之豆有蜃蚳蝝加豆)
　(之實有兔醢醓醢皆陸産蜩蟬也范蜂也此昆蟲之/屬籩人加籩之實有蔆芡饋食之籩有棗栗榛實是)
　(草木之屬方氏曰既内自盡於己又外求助於人求/助之道莫大乎夫婦之際以夫婦而行祭祀之道則)
　(足以盡隂陽之義以夫婦而共祭祀之事則足以備/外内之官故國君取夫人之辭以祀宗廟社稷為言)
　(也必曰玉女者言其有貞潔之徳也所以事宗廟社/稷亦在乎有貞潔之徳而已夫婦親之若君制祭夫)
　(人薦盎君割牲夫人薦酒卿大夫相君命婦相夫人/此外内之官也官所以執事事所以具物故曰官備)
　(則具備菹亦醢類也故周官屬醢人然以植物為之/則曰菹以動物為之則曰醢水草之菹即七菹陸産)
　(之醢即七醢然七菹又有葵菹之類不必皆水草七/醢又有蟲醢魚醢之類不必皆陸産爼者三牲則八)
　(簋者五穀也言八簋則爼為三爼矣言實則菹亦非/虚矣爼所薦者天産故其數用三之竒簋所盛者地)
　(産故其數用八之偶於昆蟲草木言隂陽之物者葢/昆蟲以隂蟄以陽出草木以隂枯以陽榮故也然水)
　(草亦隂物也陸産亦陽物也三牲亦陽物也八簋亦/隂物也止謂昆蟲草木為隂陽之物者以用至於昆)
　(蟲之異草木之實而隂陽之物於是為備故也以隂/陽之物於是為備故曰凡天之所生地之所長苟可)
　(薦者莫不咸在示盡物也徒盡物於外而不能盡志/於内亦不足以盡祭之心矣故曰外則盡物内則盡)
　(志祭之/心也)
是故天子親耕於南郊以共齊盛王后蠶於北郊以共
純服諸侯耕於東郊亦以共齊盛夫人蠶於北郊以共
冕服天子諸侯非莫耕也王后夫人非莫蠶也身致其
誠信誠信之謂盡盡之謂敬敬盡然後可以事神明此
祭之道也(共音恭齊音粢盛音/成純音緇今如字)
　(鄭氏曰純服亦冕服也互言之爾純以見繒色冕以/著祭服東郊少陽諸侯之象也夫人不蠶於西郊婦)
　(人禮少變也齊或為粢孔氏曰此覆結上文必夫婦/親之及盡物盡志之事天子大陽故南也諸侯少陽)
　(故東也然藉田並在東南故王言南諸侯言東后大/隂故北郊夫人少隂合西郊然亦北者婦人質少變)
　(與后同也莫耕莫蠶莫無也言王侯豈貧無穀/帛而夫婦自耕蠶乎以其欲致誠信故身親之)
及時將祭君子乃齊齊之為言齊也齊不齊以致齊者
也是故君子非有大事也非有恭敬也則不齊不齊則
於物無防也耆欲無止也及其將齊也防其邪物訖其
耆欲耳不聽樂故記曰齊者不樂言不敢散其志也心
不苟慮必依於道手足不苟動必依於禮是故君子之
齊也專致其精明之徳也故散齊七日以定之致齊三
日以齊之定之之謂齊齊者精明之至也然後可以交
於神明也(齊側皆切齊也不/齊齊之並如字)
　(鄭氏曰訖猶止也定者定其志意孔氏曰及時將祭/謂四時應祭之前未旬時也方將接神先冝齊整身)
　(心故齊也未齊之時心慮散蕩心所嗜慾有不齊整/及其齊也止此不齊之事以致極齊戒之道方氏曰)
　(夫齊所以致一致一則不齊者齊矣大事即祀事也/恭敬則人事也指人言之故曰恭敬耳防以防其外)
　(之來也止以止其内之出也物自外入故曰防嗜慾/由中故曰止前言止而後言訖者止之而後訖故也)
　(後言邪物則前所言物者亦邪物而已齊固不止於/耳不聼樂然樂者人之所樂也則所以散其志尤在)
　(於樂故也不為物所貳故其徳精不為物所蔽故其/徳明致者致其至而已故先言致其精明之徳而後)
　(言精明之至也精之至矣故於祭之心則為精意精/志明之至矣故於祭之道則為明禋明享焉夫散者)
　(集之則一歸乎定故散齊七日以定之致其至焉則/未始不齊故致齊三日以齊之定言定於外齊言齊)
　(其内葉氏曰戒則防邪物以治外齊則訖嗜慾以治/内内外治則耳不聽樂而志不散也志不散則心依)
　(於道道無形也手足/依於禮禮有體也)
是故先期旬有一日宫宰宿夫人夫人亦散齊七日致
齊三日君致齊於外夫人致齊於内然後㑹於大廟君
純冕立於阼夫人副褘立於東房君執圭瓚祼尸大宗
執璋瓚亞祼及迎牲君執紖卿大夫從士執芻宗婦執
盎從夫人薦涗水君執鸞刀羞嚌夫人薦豆此之謂夫
婦親之(先去聲又如字大廟音泰褘音輝瓉才旦切紖/直忍以忍二切從才用切芻初俱切涗舒銳切)
(又音嵗羞/嚌才細切)
　(鄭氏曰宫宰守宫官也宿讀為肅肅猶戒也戒輕肅/重也大廟始祖廟也圭瓉璋瓉祼器也以圭璋為柄)
　(酌鬱鬯曰祼大宗亞祼容夫人有故攝焉紖所以牽人/牲也周禮所謂絼芻謂藁也殺牲時用薦之周禮封)
　(祭祀飾牲共其水藁涗盎齊也盎齊涗酌也凡尊有/明水因兼云水爾嚌嚌肺祭肺之屬也君以鸞刀割)
　(制之天子諸侯之祭禮先有祼尸之事乃後迎牲孔/氏曰外謂君之路寢内謂夫人正寢致齊並於正寢)
　(散齊亦然冕皆上𤣥下纁其服亦然若非二王後及/周公廟則悉用𤣥冕而祭副及褘后之上服魯及二)
　(王之後夫人得服之侯伯夫人揄狄子男夫人闕狄/並立東房以俟行事尸既入之後轉就西房大宗主)
　(宗廟禮者亞祼之禮夫人親為之此云大宗記者廣/言容夫人有故故大宗伯代夫人行禮下云大人薦)
　(涗水薦豆顯夫人親行也君執紖者紖牛鼻繩君自/執之入繫於碑卿大夫從驅之及殺與幣告皆從於)
　(君士執芻者芻謂藁也以其殺牲用芻藁藉之也宗/婦執盎從謂同宗之婦執盎從夫人而來奠盎齊於)
　(位夫人乃就盎齊之尊酌此涗齊而薦之盎齊涗酌/盎齊差清和以清酒泲之謂之涗酌涗即盎齊也夫)
　(人薦盎不薦明水今曰薦涗之下更言水以盎齊加/明水故記者因盎而連言明水耳上公之祭冝有醴)
　(齊盎齊但言盎畧耳侯伯子男之祭但有盎齊也君/執鸞刀羞嚌嚌肝肺也嚌有二時一是朝踐之時取)
　(肝以膋貫之入室燎於爐炭出薦之主前二謂饋孰/之時君以鸞刀割制所羞嚌肺横切之使不絶亦奠)
　(於俎上尸並嚌之故云羞嚌一云羞進也謂君用鸞/刀制此嚌肉以進之方氏曰散齊七日致齊三日則)
　(及祭凡十日矣故先期旬有一日宫宰宿夫人而詔/之齊也戒其期故曰宿且經宿而後致齊則謂之宿)
　(冝矣若世婦言宿戒大司樂言宿縣皆以是耳大宰/言前期十日帥執事而卜日遂戒則於是日而遂散)
　(齊也聽外治者君也故致齊於外聽内職者夫人也/故致齊於内與祭義所謂内外者異矣彼謂一身之)
　(内外齊於内外所以辨其位會於大廟所以聯其事/君純免立於阼夫人副禕立於東房與明堂位所言)
　(同義於夫人言副褘則君純冕者衮冕也六冕皆麻/而曰純者孔子稱麻冕禮也今也純儉吾從衆當孔)
　(子時固有純冕矣王氏釋服周之冕為純冕者以此/衮冕副褘葢天子王后之服容記二王之後與魯禮)
　(亦極諸侯之盛禮言之耳衛非二王之後而夫人之/詩則曰副笄六珈何也周官追師掌首飾有副有編)
　(有次副為首飾之上故以之配三狄編為首飾之中/故以之配鞠展次為首飾之下故以之配褖衣而已)
　(謂之副則夫人之所同謂之禕則王后之所獨猶衮/之九章則上公之所同旒之十二則天子之所獨也)
　(男服以在上者異所以尊陽道也女服以在上者同/所以尊隂道也三狄雖同用副然以配褘衣為正故)
　(經未有言副揄屈者止曰副褘而已周官大宗伯凡/大祭祀王后不與則攝而薦豆籩徹則大宗固有攝)
　(夫人亞祼之禮矣大宗即宗伯也君執紖則親牽之/也宗婦宗子之婦也經有言命婦從夫人而此言宗)
　(婦者宗婦亦命婦矣命婦則不必宗婦也其從夫人/則命婦之所同至於執盎則宗婦之所獨齊有五而)
　(宗婦止執盎者據君牽牲之時也祭義言夫人奠盎/正與此合然彼言夫人奠盎此言宗婦執盎者宗婦)
　(執之夫人奠之故也薦涗水則郊特牲所謂明水涗/齊貴新是也酌齊則必用涗矣祭義不言者略也嚌)
　(者尸所嚌之肺也嚌則嘗之也以尸之所嚌故君執/鸞刀而羞之也尸必嚌之君必羞之者以周人所貴)
　(故也夫人薦豆則/與祭義所言同義)
及入舞君執干戚就舞位君為東上冕而摠干率其群
臣以樂皇尸是故天子之祭也與天下樂之諸侯之祭
也與竟内樂之冕而摠干率其群臣以樂皇尸此與竟
内樂之之義也(以樂音洛竟/音境下皆同)
　(鄭氏曰君為東上近主位也皇君也言君尸者尊之/方氏曰干戚武舞所執也羽籥文舞所執也止言干)
　(主武宿夜言之明堂位曰朱干玉戚冕而舞大武正/謂是矣上言執干戚而不言冕下言摠干而不言戚)
　(互相備也言摠干固知其為不特執干矣祭義樂記/所言同與天下樂之與竟内樂之揚子口寧神莫大)
　(於得四表之/歡心是矣)
○夫祭有三重焉獻之屬莫重於祼聲莫重於升歌舞
莫重於武宿夜此周道也凡三道者所以假於外而以
増君子之志也故與志進退志輕則亦輕志重則亦重
輕其志而求外之重也雖聖人弗能得也是故君子之
祭也必身自盡也所以明重也道之以禮以奉三重而
薦諸皇尸此聖人之道也
　(鄭氏曰武宿夜武曲名也周道猶周之禮孔氏曰此/三種所重皆假借外物而以増益君子内志故與志)
　(同進同退若内志輕畧則此等亦輕畧内志殷重則/此等亦殷重矣皇氏曰師說書傳云武王伐紂至於)
　(商郊停止宿夜士卒皆歡樂歌舞以待旦因名焉熊/氏曰武宿夜即大武之樂也方氏曰獻有九而祼其)
　(一故以屬言之於獻言屬則聲舞可知矣陳氏曰獻/之屬有九而莫重於祼是以降神者為重凡獻卿大)
　(夫及群有司皆其輕者也聲莫重於升歌是以貴人/聲者為重凡見於下管象武之器皆其輕者也舞莫)
　(重於武宿夜是以當時者為重凡見於前代者皆其/輕者也此周道然若夫夏商之僼則獻不必重祼聲)
　(不必重升歌舞不必重武宿夜矣祭之有是假諸物/而在外者也君子之志資諸己而在内者也志重於)
　(内凡假於外者安得不重耶志輕於内凡假於外者/安得不輕耶祭有三重則周之所獨天下有三重則)
　(夏商所同謂之三重/自時所尚者言之)
○夫祭有餕餕者祭之末也不可不知也是故古之人
有言曰善終者如始餕其是己是故古之君子曰尸亦
餕鬼神之餘也惠術也可以觀政矣是故尸謖君與卿
四人餕君起大夫六人餕臣餕君之餘也大夫起士八
人餕賤餕貴之餘也士起各執其具以出陳于堂下百
官進徹之下餕上之餘也(餕音俊謖/所六切)
　(鄭氏曰術猶法也為政尚施惠進當為餕聲之誤也/百官謂有事於君祭者也既餕乃徹之而去所謂自)
　(卑至賤進徹或俱為餕孔氏曰靡不有初鮮克有終/祭之有餕是己餕者人餕尸之餘也王侯初薦毛血)
　(燔燎是薦於鬼神至薦孰時尸乃食之故曰尸亦餕/鬼神之餘也言尸餕是施恩惠之法術能施恩惠即)
　(其政善故云可以觀政君於廟中事尸如君則君為/臣禮君食尸餘是臣食君禄與大夫食君餘相似故)
　(曰臣餕君之餘也諸侯之國有五大夫此云六者兼/有采地助祭也漸變及下示溥恩惠也士廟中餕訖)
　(而起所司各執其饌具以出廟户陳于堂下百官餕/訖各徹其器而去之方氏曰尸猶受惠於鬼神人固)
　(當受惠於其君餕毎變以衆故始則君與三卿共四/人變而加以兩故大夫六人又變而加以兩故士八)
　(人又變而又加以百官葢以示其惠之愈廣百官謂/中下之士以及於百執事者也祭法以官師為中下)
　(之士則此以百官稱之宜矣爾雅曰謖興起也由君/而下皆言起獨於尸言謖者尸神象也故特以謖言)
　(之陸氏曰百官進徹之進而後餕餕而徹焉葉/氏曰百官而言上下以其執事未必有爵也)
凡餕之道毎變以衆所以别貴賤之等而興施惠之象
也是故以四簋黍見其修於廟中也廟中者竟内之象
也祭者澤之大者也是故上有大澤則惠必及下顧上
先下後耳非上積重而下有凍餒之民也是故上有大
澤則民夫人待于下流知惠之必將至也由餕見之矣
故曰可以觀政矣(别彼列切施惠始豉切/見賢遍切見之如字)
　(鄭氏曰鬼神之惠徧廟中如國君之惠徧竟内也鬼/神有祭不獨饗之使人餕之恩澤之大者也國君有)
　(蓄積不獨食之亦以施惠於竟内也孔氏曰興起也/初餕貴而少後餕賤而多皆先上而後下施惠之道)
　(亦當然也故云興施惠之象餕之時君與三卿用四/簋之黍欲見其恩惠修整普徧於廟中也諸侯之祭)
　(有六簋今云四簋以二簋留為陽厭之祭故也簋有/黍稷特云黍者見其美舉黍則稷可知以四簋而修)
　(於廟中如君之恩惠徧於竟内也上先下後謂君上/先餕臣下後餕也方氏曰積重與老子所謂重積徳)
　(之重積同言所積雖多而不能散也非上重積之而/不施使下有凍餒之民也夫人與考工記所謂夫人)
　(能為弓之夫人同猶言人人也顧葢有但意某氏講/義曰見其修於廟中修猶行也謂施惠之道行於廟)
　(中/也)
○夫祭之為物大矣其興物備矣順以備者也其教之
本與是故君子之教也外則教之以尊其君長内則教
之以孝於其親是故明君在上則諸臣服從崇事宗廟
社稷則子孫順孝盡其道端其義而教生焉是故君子
之事君也必身行之所不安於上則不以使下所惡於
下則不以事上非諸人行諸己非教之道也是故君子
之教也必由其本順之至也祭其是與故曰祭者教之
本也己(與音餘惡/烏路切)
　(鄭氏曰為物猶為禮也興物謂薦百品崇事崇猶尊/也必身行之言恕己乃行之祭者教之本教由孝順)
　(生也孔氏曰祭之為物物謂事物所行皆依禮故為/大興物謂興造庶羞百品皆足故云備矣祭必依禮)
　(順也百品皆足備也聖人設教惟以順以備故曰教/之本外教謂郊天内教謂祭宗廟外教尊君長故諸)
　(臣服從内教孝其親故子孫順孝人君親自行之盡/其事上之道又端正君臣上下之義則政教由此生)
　(焉政必由於己乃能及物故下云必由其本方氏曰/為物大者祭之體興物備者祭之用非體之為大不)
　(足以致用之備非用之為備不足以成體之大然則/備者豈徒備其用而已哉亦在乎無所不順然後為)
　(備爾故曰順以備其教之本與以上言順故此言外/教以尊君長内教以孝其親教以尊其君長由其君)
　(之明而已故曰諸臣服從教以孝其親在乎崇重宗/廟社稷而已故曰子孫順孝嚴上固足以教之尊其)
　(君長追養固足以教之孝其親盡其道者盡祭之道/而無遺也端其義者端祭之義而有所立也有道有)
　(義教之所由生也於社稷亦言順孝者與祭義言孝/之至也同義必身行之者以身敎者從故也君子之)
　(教必由其本教之本在乎祭/祭之本在乎順故其言如此)
○夫祭有十倫焉見事鬼神之道焉見君臣之義焉見
父子之倫焉見貴賤之等焉見親踈之殺焉見爵賞之
施焉見夫婦之别焉見政事之均焉見長幼之序焉見
上下之際焉此之謂十倫(見賢遍切/殺色界切)
　(鄭氏曰倫猶義也陳氏曰鬼神父子親疎夫婦長幼/五者内之倫也君臣貴賤爵賞政事上下五者外之)
　(倫也方氏曰鬼神則變化有所通故曰道君臣則嚴/謹有所守故曰義父子則恩孝有所順故曰倫貴賤)
　(則名位有所差故曰等親疎則逺近有所間故曰殺/爵賞則恩惠有所及故曰施夫婦則内外有所辨故)
　(曰别政事則多寡有所一故曰均長幼則先後有所/次故曰序上下則情意有所接故曰際夫祭以鬼神)
　(為主故於首言鬼神之道至於惠之之道則祭之末/也故以上下之際終焉夫先後有序如此所以謂之)
　(倫/也)
鋪筵設同几為依神也詔祝於室而出于祊此交神明
之道也(筵羊然切為云/偽切祊伯更切)
　(鄭氏曰祭者以其妃配亦不特几也詔祝告事於尸/也出於祊謂索祭也孔氏曰詔告也祝祝也謂灌鬯)
　(饋熟酳尸之等祝官以祝辭告事於尸非朝踐之時/血毛詔於室者以朝踐尸主皆在户外暫時之事非)
　(終始事神之道也祊謂明日繹祭而出廟門旁廣求/神於門外之祊陳氏曰人道則貴别神道則貴親故)
　(葬則同穴而祭則同几也然此依神而已未至乎交/也故詔祝於室所以交神於隂而出乎祊所以交明)
　(於陽方氏曰主隂陽之道言之則曰鬼神/主幽顯之分言之則曰神明其實一也)
君迎牲而不迎尸别嫌也尸在廟門外則疑於臣在廟
中則全於君君在廟門外則疑於君入廟門則全於臣
全於子是故不出者明君臣之義也
　(鄭氏曰不迎尸者欲全其尊也尸神象也鬼神之尊/在廟中人君之尊出廟門則伸孔氏曰尸本是臣在)
　(廟則尊耳若未入廟其尊未伸君若出迎則疑尸有/還為臣之道故云疑於臣若在廟則君父道全也云)
　(全君不云全父者此本明君臣故略於全父也君若/出廟門外則君道還與平常不異是疑於君入廟門)
　(則臣子道全無所疑也周氏曰以君而迎尸則嫌於/以君而迎神方氏曰尸者神之象君者人之主廟門)
　(之外以人道為尚廟門之内以神道為尚凡迎之禮/必出門焉君迎牲而不迎尸者非重牲而輕尸也為)
　(其有君臣之疑所以别其嫌也既曰嫌又/曰疑疑固未至於嫌而嫌亦疑之所積也)
夫祭之道孫為王父尸所使為尸者於祭者子行也父
北面而事之所以明子事父之道也此父子之倫也(子/行)
(户剛/切)
　(鄭氏曰子行猶子列也祭祖則用孫列皆取於同姓/之適孫也天子諸侯之祭朝事延尸於户外是以有)
　(北面事尸之禮孔氏曰主人為欲孝敬己父故北靣/而事子行之尸則凡為子者豈得不自尊其父乎少)
　(牢特牲禮尸皆在室之奥程子曰古人祭祀用尸極/有深意不可以不思也葢人之魂氣既散孝子求神)
　(而祭無尸則不饗無主則不依魂氣必求其類而依/之人與人既為類骨肉又為一家之類己與尸各既)
　(以潔齊至誠相通以此求神冝其饗之周氏曰以己/之子而為父之尸則已北面以事而忘己之為父者)
　(以其為父之尸也陳氏曰尸於王父則孫於祭者則/子以孫為王父之尸則是以子為祭者之父子忘其)
　(子之卑而事於父父忘其父之尊而事/子凡此所以明祭者事父之道而已)
尸飲五君洗玉爵獻卿尸飲七以瑶爵獻大夫尸飲九
以散爵獻士及群有司皆以齒明尊卑之等也
　(鄭氏曰大夫士祭三獻而獻賔孔氏曰獻卿大夫士/及有司等其爵雖同皆長者在先故云以齒此據上)
　(公九獻之禮凡祭二獻祼用鬱鬯尸祭奠而不飲朝/踐二獻饋食二獻及食畢主人酳尸故云尸飲五於)
　(此時獻卿獻卿之後主婦酳尸賔長獻尸是尸飲七/也乃以瑶爵獻大夫是正九獻禮畢但初二祼不飲)
　(故云尸飲七自此以後長賔長兄弟更為加爵尸又/飲二是并前尸飲九主人乃以散爵獻士及群有司)
　(也若侯伯七獻朝踐饋食時各一獻食訖酳尸但尸/飲三也子男五獻食訖酳尸尸飲一大夫士祭三獻)
　(而獻賔與諸侯獻賔時節不同下大夫不賔尸與士/同亦三獻而獻賔其上大夫别行賔尸之禮與此異)
　(也陳氏曰卿之徳隆而貴故獻以玉爵大夫之德殺/而賤故獻以瑶爵至於士則德卑尤賤故獻以散爵)
　(而已方氏曰凡觴皆謂之爵此言玉爵瑶爵正謂一/升之爵耳言散爵即五升之散也禮器曰宗廟之祭)
　(貴者獻以爵賤者獻以散則不特獻者然也雖受獻/者亦然群有司則前言進徹之百官後言煇胞翟閽)
　(皆是也皆以齒者同爵則尚齒也前言貴賤之等此/變言尊卑者其獻也以卿大夫士為之等故以貴賤)
　(言之於卿大夫士之等又各以齒故以尊卑言之陸/氏曰尸飲五若十二獻當朝踐亞獻之節尸飲七當)
　(饋食初獻尸飲九當饋食三獻即九獻尸飲五當饋/食初獻尸飲七當饋食三獻尸飲九在酳尸矣七獻)
　(五獻尸飲三於是獻卿歟先儒謂子男五獻食訖酳/尸尸飲一尸飲一即獻卿非其差也瑶爵散爵不言)
　(洗略/之也)
夫祭有昭穆昭穆者所以别父子逺近長幼親䟽之序
而無亂也是故有事於大廟則羣昭羣穆咸在而不失
其倫此之謂親疏之殺也
　(鄭氏曰昭穆咸在同宗父子皆來孔氏曰昭穆謂尸/主行列於廟中父南面子北面親者近疏者逺各有)
　(次序是無亂也祭大廟則衆廟尸主及助祭之人同/宗父子皆至故羣昭羣穆咸在若餘廟唯户主及所)
　(出之廟子孫來耳各以昭穆列在廟是不失倫類也/殺漸也示親疏有漸也周氏曰有事於大廟言祫也)
　(方氏曰昭穆固不以别父子而父子之行又各有逺/近長幼親疏逺近以代言長幼以齒言親疏以情言)
　(然而代之逺近齒之長幼皆以情為主耳故下總謂/之親疏之殺也夫有隆然後有殺别親疏則親者隆)
　(而疏者殺矣并言殺者言自隆降之以至於殺也王/制三昭三穆神之昭穆也此羣昭羣穆人之昭穆也)
　(首言祭有昭穆則兼神人而言之然/昭穆以神為主故人於廟中乃稱之)
古者明君爵有德而禄有功必賜爵禄於大廟示不敢
專也故祭之日一獻君降立于阼階之南南鄉所命北
面史由君右執䇿命之再拜稽首受書以歸而舍奠于
其廟此爵賞之施也(鄉許亮切/舍音釋)
　(鄭氏曰一獻一酳尸也舍當為釋非時而祭曰奠孔/氏曰爵表徳禄賞功卿大夫等既受䇿書歸而釋奠)
　(於家廟告以受君之命也君尊尚爵賞於廟不自專/故民知施必由尊也鄭知一獻非初祼及朝踐饋食)
　(之一獻必為一酳尸者以一酳尸之前皆為祭事承/奉鬼神未暇䇿命尸食已畢始可行爵賞也此一獻)
　(則上尸飲五君獻卿之時也若天子命羣臣則不因/常祭特假於廟故大宗伯云王命諸侯則儐是也應)
　(氏曰一獻始命者以祭為先也不俟獻終而命者以/賞為重也陸氏曰一獻謂始獻耳始獻即發爵賜禄)
　(不嫌蚤者重䇿命也史由君/右執䇿命之所謂詔辭自右)
君卷冕立于阼夫人副褘立于東房夫人薦豆執校執
醴授之執鐙尸酢夫人執柄夫人受尸執足夫婦相授
受不相襲處酢必易爵明夫婦之别也(卷與衮同校户/教切又平聲鐙)
(音/登)
　(鄭氏曰校豆中央直者也執醴授醴之人授夫人以/豆則執鐙鐙豆下跗也孔氏曰此謂上公夫人故副)
　(褘也爵為雀形以尾為柄尸酢夫人則執爵尾夫人/受酢則執爵足夫婦交相致爵其執之不相因故處)
　(襲因也主人受主婦之酢必易換其爵男子不承婦/人爵也夫人獻尸以醴齊授醴之人酌醴以授夫人)
　(至夫人薦豆此人又執豆以授夫人獻與薦皆此人/所掌故也陳氏曰禮器言夫人在房而東酌罍尊則)
　(在房者西房也而此言副褘立于東房蓋婦人貴於/從夫又貴於辨位從夫則立之東所以待其將有事)
　(辨位則即於西所以動而行事也至於夫婦相授受/不相襲處則異其所立酢必易爵則易其所執故曰)
　(明夫婦之别某氏講義曰先儒謂爵為雀形以尾為/柄恐非是爵之柄下有二戈足則戈也以豆觀之校)
　(為柄乃中央直者則/爵之柄亦指中央矣)
凡為俎者以骨為主骨有貴賤殷人貴髀周人貴肩凡
前貴於後俎者所以明祭之必有惠也是故貴者取貴
骨賤者取賤骨貴者不重賤者不虚示均也惠均則政
行政行則事成事成則功立功之所以立者不可不知
也俎者所以明惠之必均也善為政者如此故曰見政
事之均焉(髀必/履切)
　(鄭氏曰殷人貴髀為其厚也周人貴肩為其顯也凡/前貴於後謂脊脅臂臑之屬孔氏曰殷質賤肩之薄)
　(故貴髀周文賤髀之隱故貴肩凡前貴於後據周貴/肩言之助祭者賜之俎貴者不特多而重賤者不虚)
　(而無分俎多少随其貴賤示均平也功立由於分俎/人君欲為政教必須如分俎均平也前體臂臑為貴)
　(後體膊胳為賤就脊脅之中亦有貴賤正脊在前為/貴脡脊横脊在後為賤脅則正脅在前為貴短脅為)
　(賤陳氏曰貴者取貴骨賤者取賤骨則有所别而足/以為義貴者不重賤者不虚則有所均而可以為仁)
　(行於上者政也通於下者事也政必有事而事不必/有政故事成本於政行方氏曰俎者對豆之器俎大)
　(而豆小俎以骨為主則豆以肉為主可知坊記觴酒/豆肉是也骨陽也肉隂也俎之數以竒而從陽豆之)
　(數以偶而從隂為是故也夫祭以饗神為主然貴者/取貴骨賤者取賤骨所以明祭之有惠而已惠可以)
　(觀政患不均耳故惠均則政行有政則有事有/事則有功功所以立由惠而已故曰不可不知)
凡賜爵昭為一穆為一昭與昭齒穆與穆齒凡羣有司
皆以齒此之謂長幼有序
　(鄭氏曰昭穆衆兄弟也羣有司猶衆賔下及執事者/君賜之爵謂若酬之孔氏曰旅酬時賜助祭者酒爵)
　(君衆兄弟子孫昭為一列穆為一列各自相旅尊者/在前卑者在後同班列則長者在前少者在後是昭)
　(與昭齒穆與穆齒鄭知賜爵為酬者以獻時不以昭/穆為次此列昭穆故知為酬也陳氏曰宗廟之中受)
　(事則以爵而賜爵則以齒葢授事主義而行於旅酬/之前賜爵主恩而隆於旅酬之後賜以主恩故昭與)
　(昭齒穆與穆齒凡羣有/司皆以齒長幼之序也)
夫祭有畀煇胞翟閽者惠下之道也唯有德之君為能
行此明足以見之仁足以與之畀之為言與也能以其
餘畀其下者也煇者甲吏之賤者也胞者肉吏之賤者
也翟者樂吏之賤者也閽者守門之賤者也古者不使
刑人守門此四守者吏之至賤者也尸又至尊以至尊
既祭之末而不忘至賤而以其餘畀之是故明君在上
則竟内之民無凍餒者矣此之謂上下之際(煇音運胞/歩交切翟)
(音狄以見/賢遍切)
　(鄭氏曰明足以見之見此卑者也仁足以與之與此/卑者也煇周禮作韗謂韗磔皮革之官也翟謂教羽)
　(舞者也不使刑人守門謂夏殷時孔氏曰畀與也煇/胞翟閽四者皆是賤官祭末與以恩賜是施惠之道)
　(也際接也韗人掌作皷水張皮兩頭鞔之以為皷故/云韗磔皮革之官也方氏曰夫祭之有俎固己見惠)
　(均矣然未足以盡惠下之道以至尊之尸而畀至賤/之吏然後見惠下也此政事之均與上下之際所以)
　(為異歟周氏曰古者不使刑人守門此指夏殷而言/也周之法墨者使守門而四夷之𨽻亦使守王宫葢)
　(當時之為守衛者皆公卿大夫之子弟而又兼以刑/人與四夷之𨽻則其勢足以相持而不至於為亂是)
　(又使刑人與四夷之𨽻者皆有所養則是亦先王之/仁也葉氏曰助祭則羣有司賤於族姓而煇胞翟閽)
　(又賤於/羣有司)
○凡祭有四時春祭曰礿夏祭曰禘秋祭曰嘗冬祭曰
烝礿禘陽義也嘗烝隂義也禘者陽之盛也嘗者隂之
盛也故曰莫重於禘嘗古者於禘也發爵賜服順陽義
也於嘗也出田邑發秋政順隂義也故記曰嘗之日發
公室示賞也草艾則墨未發秋政則民弗敢草也(礿音/祠禘)
(音礿下同/艾音刈)
　(鄭氏曰謂夏殷時禮夏尊卑著秋萬物成爵命屬陽/國地屬隂發公室出賞物也草艾謂艾取草也秋草)
　(木成可芟艾給㸑亨時則始行小刑也孔氏曰記者/引前記之文案左傳云賞以春夏刑以秋冬此以賞)
　(對刑為文其實四時之間皆有賞也方氏曰爵命之/者也服勝於隂者也順陽義禄食之者也田邑制於)
　(地者也順隂義發公室因其物成而用之以行賞也/草艾則墨者因其時殺而順之以行刑也刑有五墨)
　(最輕以始行刑故用輕者也應氏曰代天爵人故/於禘分地與人故於嘗秋政若省歛斷刑皆是)
故曰禘嘗之義大矣治國之本也不可不知也明其義
者君也能其事者臣也不明其義君人不全不能其事
為臣不全夫義者所以濟志也諸德之發也是故其徳
盛者其志厚其志厚者其義章其義章者其祭也敬祭
敬則竟内之子孫莫敢不敬矣是故君子之祭也必身
親涖之有故則使人可也雖使人也君不失其義者君
明其義故也其德薄者其志輕疑於其義而求祭使之
必敬也弗可得已祭而不敬何以為民父母矣
　(鄭氏曰全猶具也濟成也發謂機發也涖臨也君不/失其義者君雖不自親祭禮無闕於君徳不損也孔)
　(氏曰人君道德盛則念親志厚念親厚則事親祭祀/其義章明章明則其祭也敬使人謂君有故使人攝)
　(之方氏曰禮固所以為義義又可以起禮有故則使/人義之所可故也代之雖在乎人使之則出乎君代)
　(之雖行其事使之則本乎義故曰雖使人也君不失/其義者明其義故也某氏講義曰人君躬行子孫之)
　(道以事其先則凡為子孫者化之矣古之人使民如/承大祭以其敬也不足以為民父母於祭之不敬見)
　(之/)
○夫鼎有銘銘者自名也自名以稱揚其先祖之美而
明著之後世者也為先祖者莫不有美焉莫不有惡焉
銘之義稱美而不稱惡此孝子孝孫之心也唯賢者能
之銘者論譔其先祖之有德善功烈勲勞慶賞聲名列
於天下而酌之祭器自成其名焉以祀其先祖者也顯
揚先祖所以崇孝也身比焉順也明示後世教也(比毗/志切)
　(鄭氏曰銘謂書刻之以識事自名謂著已名烈業也/王功曰勲事功曰勞酌之祭器言斟酌其美傳著於)
　(鍾鼎也身比焉謂自著名於下也順謂孝順之行也/教所以教後世孔氏曰論謂論說譔謂譔録方氏曰)
　(器之重者莫如鼎言之重者莫如銘此鼎所以有銘/而銘必於鼎也列於天下言陳列於天下而有序也)
　(酌之祭器言斟酌其美而不溢也自名於祭器故曰/自成其名上足以揚先祖之德下足以成己之名故)
　(曰上下皆得馬氏曰銘必自名然後可以稱其先祖/故曰自名也廬陵胡氏曰自名謂己能立身揚名以)
　(顯其先也能自揚名則國人稱願曰幸哉有子如此/故可銘也若身陷不義而無令名雖銘人誰信之酌)
　(猶酌古之酌刻先祖功善於鍾鼎而孝順之名成焉/先儒謂自著已名於先祖之下非也若有心於自著)
　(已名何以為孝子比次也銘其祖而身名成焉是身/比也石林葉氏曰言祖而不及考者與尊以見卑也)
　(德言其得於身善言其生於心功見於王曰勲功列/於事曰勞慶賞在君聲名在人皆列於天下者也然)
　(必酌之祭器者葢彛鼎所以饗祖考之器銘其美於/上酌以饗之則祖考之德顯而孝道逹矣故曰崇孝)
　(自著其名於下而身得比焉故曰順示/天下之子孫不遺其親之美故曰教)
夫銘者壹稱而上下皆得焉耳矣是故君子之觀於銘
也既美其所稱又美其所為為之者明足以見之仁足
以與之知足以利之可謂賢矣賢而勿伐可謂恭矣(見/之)
(賢遍切/知音智)
　(鄭氏曰美其所為美此人為此銘也孔氏曰銘唯壹/稱先祖之善上下皆得謂上光揚先祖下成己順行)
　(又垂教來世也所稱謂先祖也所為謂己身行業也/君子有德之士觀銘必見此二事之美也為之者謂)
　(為銘之人明足以見先祖之美仁足以著先祖之銘/知足以利己得上比先祖也備此三事所以為賢又)
　(不自伐是為恭也石林葉氏曰美其所稱者以其不/遺祖考之善也美其所為者以其不誣祖考之實也)
　(有善而弗知不明也故言明足以見之知而不傳不/仁也故言仁足以與之知之而能傳又誣其實則亦)
　(不知也故言知足以利之知既利之而欲伐其善則/必喪其善故雖銘而其辭敬者所謂賢而勿伐也)
故衛孔悝之鼎銘曰六月丁亥公假于大廟公曰叔舅
乃祖莊叔左右成公成公乃命莊叔隨難于漢陽即宫
于宗周奔走無射啓右獻公獻公乃命成叔纂乃祖服
乃考文叔興舊耆欲作率慶士躬恤衛國其勤公家夙
夜不解民咸曰休哉公曰叔舅予女銘若纂乃考服悝
拜稽首曰對揚以辟之勤大命施于烝彞鼎此衛孔悝
之鼎銘也古之君子論譔其先祖之美而明著之後世
者也以比其身以重其國家如此子孫之守宗廟社稷
者其先祖無美而稱之是誣也有善而弗知不明也知
而弗傳不仁也此三者君子之所恥也(悝口回切假加/百切左右並去)
(聲難乃旦切射音亦纂祖管切耆市志/切解古賣切女音汝辟必亦切施如字)
　(鄭氏曰孔悝衛大夫也公衛莊公蒯聵也德孔悝之/立己依禮褒之以静國人自固也假至也至大廟謂)
　(以夏之孟夏禘祭也叔舅公為䇿書尊呼孔悝而命/之也乃猶女也莊叔悝七世祖衛大夫孔逹也隨難)
　(謂成公為晉伐出奔莊叔從焉漢楚之川也即宫于/宗周後反得國坐殺弟叔武晉人執歸京師寘之深)
　(室也射厭也言莊叔奔走至勞而不厭倦也周既去/鎬京猶名王城為宗周也獻公衛侯衎成公曽孫也)
　(亦失國得反言莊叔之功流于後世啓右獻公使得/反國也成叔莊叔之孫烝鉏也右助也乃命成叔纂)
　(乃祖服纂繼也服事也獻公反國命成子繼女祖莊/叔之事欲具忠如孔逹也文叔者成叔之曽孫文子)
　(圉即悝父也作率慶士作起也率循也慶善也士事/也言文叔能興行先祖之舊德起而循其善事也若)
　(纂乃考服若猶汝也女繼女父之事欲其忠如文子/也成公獻公莊公皆失國得反言孔氏世有功焉寵)
　(之也施于烝彞鼎施猶著也刻著於烝祭之彞鼎彞/尊也孔氏曰案哀十五年傳蒯聵舍孔氏之外圃適)
　(伯姬氏迫孔悝於厠彊盟之遂劫以登臺於是得國/是德孔悝之立已也夏之孟月是周之六月諸侯命)
　(臣在於祭日故鄭註至於大廟謂禘祭也是年冬蒯/聵得國十六年六月衛侯飲孔悝酒而逐之此云六)
　(月命之者葢命後即逐之也公曰至休哉是孔悝父/祖鼎銘之辭孔悝是異姓大夫年幼故稱叔舅成公)
　(為晉文公所伐及殺叔武並見僖二十八耳左傳然/左傳無孔逹事傳文不具也襄十四年左傳衛侯出)
　(奔齊是獻公亦失國也奔走無射言孔逹隨難漢陽/及成公即宫于宗周當奔走無厭倦也興舊耆欲言)
　(孔悝之父圉能興行先祖舊徳所欲為也休哉言功/德休美悝拜至彞鼎明孔悝拜受君恩言已光揚先)
　(祖之德勤行君之大命著於彞鼎也但休哉以上是/稱其先祖公曰叔舅以下至彞鼎是自著其名於下)
　(是以身比焉比先祖也方氏曰啓右者非特左右以/助之而又啓道之也彞亦有銘止曰鼎銘者舉重以)
　(該之也應氏曰耆欲者心志之所存其先世之忠皆/以愛君憂國為耆欲慕尚而能興起之也作率謂奮)
　(起而倡率之慶卿也古者慶卿同音其字同用故慶/雲謂之卿雲先世纂乃祖服今又纂乃考服者世濟)
　(其美也銘出於孔悝之意而以為公所予者示不敢/專也猶魯之作頌必請于周既銘功必請于君也對)
　(答也勤大命者殷勤重大之命也既曰對揚遂以君/命施于祭器也陸氏曰對揚以辟之勤大命施于烝)
　(彞鼎辟君也勤大命言命大且勤對揚以/君之勤大命猶言對揚天子之休命也)
昔者周公旦有勲勞於天下周公既没成王康王追念
周公之所以勲勞者而欲尊魯故賜之以重祭外祭則
郊社是也内祭則大嘗禘是也夫大嘗禘升歌清廟下
而管象朱干玉戚以舞大武八佾以舞大夏此天子之
樂也康周公故以賜魯也子孫纂之至于今不廢所以
明周公之德而又以重其國也(佾音/逸)
　(鄭氏曰言此者王室所銘若周公之功也清廟頌文/王之詩也管象吹管而舞武象之樂也朱干赤盾戚)
　(斧也此武象之舞所執也佾猶列也大夏禹樂文舞/也執羽籥文武之舞皆八列互言之耳康猶褒大也)
　(不廢不廢此禮樂也重猶尊也孔氏曰此一節因上/說鼎銘明先祖之善故此明周公之勲子孫纂之特)
　(重於餘國亦光揚之事陳氏曰周公封於魯而不之/魯魯之子孫纂之于今不廢用之周公廟足以明周)
　(公之德用之魯公廟雖欲尊魯以重其國未免為僣/矣方氏曰命之者成王耳而兼言康王者豈非成王)
　(之志而康王又能繼之也陸氏曰言康王嫌獨成王/之意以明周公用天子禮樂為宜成康視功與祖考)
　(無異以人臣所不能為之功賜之以/人臣所不得用之禮樂是之謂康)
　　　右記宗廟祭人鬼之義
　
　
　
　
　
　
　
　
　禮記纂言卷二十四
欽定四庫全書
　禮記纂言卷二十四　　　　元　吳澄　撰
　　祭統
　　(陳氏曰祭統者總序大綱穿貫百職統成一禮見/其始末之謂也故綱舉而萬紀皆張統先而衆)
　　(則必振也方氏曰祭法非不及義然以法為主/祭義非不及法然以義為主祭統則統論之)
　　(也/)
凡治人之道莫急於禮禮有五經莫重於祭夫祭者非
物自外至者也自中出生於心也心怵而奉之以禮是
故唯賢者能盡祭之義(夫音扶怵/勑律切)
　(鄭氏曰禮有五經謂吉禮凶禮賔禮軍禮嘉禮也莫/重於祭謂以吉禮為首也怵感念親之貌也輔氏曰)
　(祭吾之誠敬耳故曰自中出生於心也凡在外之物/所以將之而已故曰非物自外至者也心怵而奉之)
　(以禮外徇於物而内忘其心者有/之矣故曰惟賢者能盡祭之義)
賢者之祭也必受其福非世之所謂福也福者備也備
者百順之名也無所不順者之謂備言内盡於己而外
順於道也忠臣以事其君孝子以事其親其本一也上
則順於鬼神外則順於君長内則以孝於親如此之謂
備唯賢者能備能備然後能祭是故賢者之祭也致其
誠信與其忠敬奉之以物道之以禮安之以樂參之以
時明薦之而已矣不求其為此孝子之心也祭者所以
追養繼孝也孝者畜也順於道不逆於倫是之謂畜(長/知)
(兩切為云偽切養/羊尚切畜許六切)
　(鄭氏曰世所謂福者謂受鬼神之佑助也賢者之所/謂福者謂受大順之顯名也其本一者言忠孝俱由)
　(順出也明薦明猶潔也不求其為為謂福祐為己之/報畜謂順於徳教孔氏曰畜謂孝子順於徳教不逆)
　(倫理可謂畜養其親故釋孝為畜方氏曰名生於實/者也受百順之名以已有百順之實則神有百順之)
　(報可知雖曰非世所謂福是乃世所謂福也孔子言/祭則受福以是而已有衍而無耗之謂福故曰福者)
　(備也然而能順於上下或逆焉則不可謂之備能順/於此彼或逆焉亦不可謂之備故曰備者百順之名)
　(也無所不順者之謂備必曰百者舉其多且以成數/言之猶百福百禄百祥稱百而已臣之盡忠子之盡)
　(孝所謂内盡於己也於君則順事君之道於親則順/事親之道所謂外順於道也下又兼順鬼神而言之)
　(者亦所謂順於道也於鬼神君長言順則知所謂孝/於親者亦順也於親言孝則順於鬼神為敬順於君)
　(長為忠又可知反覆言之者以見無不順而備故也/然祭有十倫而此止以三者為備者以三者為十倫)
　(之大故也三者備矣則十倫不期備而備矣致其誠/則無偽行致其信則無疑慮致其忠則無欺心致其)
　(敬則無怠志四者祭之本所謂物者奉乎此而已所/謂禮者道乎此而已所謂樂者安乎此而已所謂時)
　(者參乎此而已葢物以將其意故曰奉禮以行其義/故曰道樂以樂其來故曰安時以節其中故曰參雖)
　(其如此俱明薦之於其親而已不求其為也明薦與/明禋明饗同義不求其為者或為己或為人皆未免)
　(乎有所為追養繼孝養謂事親之事孝謂事親之道/追言追其徃繼言繼其絶孝子之事其親也上則順)
　(於天道下則不逆於人倫是之謂畜應氏曰/畜固為畜養之義而亦有止而畜聚之意焉)
是故孝子之事親也有三道焉生則養沒則喪喪畢則
祭養則觀其順也喪則觀其哀也祭則觀其敬而時也
盡此三道者孝子之行也(盡子忍切/行下孟切)
　(方氏曰以養志為上以養口體為下此養之順也發/於聲音而見於衣服此喪之哀也所以交於神明者)
　(祭之敬也所以節其疏數者祭之時也孔子曰養則/致其樂喪則致其哀祭則致其嚴是三者皆孝子之)
　(所常行故曰道行而有可/見之迹故曰孝子之行也)
既内自盡又外求助昏禮是也故國君取夫人之辭曰
請君之玉女與寡人共有敝邑事宗廟社稷此求助之
本也夫祭也者必夫婦親之所以備外内之官也官備
則具備水草之菹陸産之醢小物備矣三牲之爼八簋
之實美物備矣昆蟲之異草木之實隂陽之物備矣凡
天之所生地之所長苟可薦者莫不咸在示盡物也外
則盡物内則盡志此祭之心也(取七/住切)
　(鄭氏曰言王女者美言之也君子於玉比徳焉具備/具謂所供衆物也水草之菹芹茆之屬陸産之醢蚳)
　(蝝之屬天子之祭八簋昆蟲謂温生寒死之蟲也内/則可食之物有蜩范草木之實蔆芡榛栗之屬咸皆)
　(也孔氏曰按醢人加豆之實芹菹朝事之豆茆菹又/有昌本深蒲菭荀是水草饋食之豆有蜃蚳蝝加豆)
　(之實有兔醢醓醢皆陸産蜩蟬也范蜂也此昆蟲之/屬籩人加籩之實有蔆芡饋食之籩有棗栗榛實是)
　(草木之屬方氏曰既内自盡於己又外求助於人求/助之道莫大乎夫婦之際以夫婦而行祭祀之道則)
　(足以盡隂陽之義以夫婦而共祭祀之事則足以備/外内之官故國君取夫人之辭以祀宗廟社稷為言)
　(也必曰玉女者言其有貞潔之徳也所以事宗廟社/稷亦在乎有貞潔之徳而已夫婦親之若君制祭夫)
　(人薦盎君割牲夫人薦酒卿大夫相君命婦相夫人/此外内之官也官所以執事事所以具物故曰官備)
　(則具備菹亦醢類也故周官屬醢人然以植物為之/則曰菹以動物為之則曰醢水草之菹即七菹陸産)
　(之醢即七醢然七菹又有葵菹之類不必皆水草七/醢又有蟲醢魚醢之類不必皆陸産爼者三牲則八)
　(簋者五穀也言八簋則爼為三爼矣言實則菹亦非/虚矣爼所薦者天産故其數用三之竒簋所盛者地)
　(産故其數用八之偶於昆蟲草木言隂陽之物者葢/昆蟲以隂蟄以陽出草木以隂枯以陽榮故也然水)
　(草亦隂物也陸産亦陽物也三牲亦陽物也八簋亦/隂物也止謂昆蟲草木為隂陽之物者以用至於昆)
　(蟲之異草木之實而隂陽之物於是為備故也以隂/陽之物於是為備故曰凡天之所生地之所長苟可)
　(薦者莫不咸在示盡物也徒盡物於外而不能盡志/於内亦不足以盡祭之心矣故曰外則盡物内則盡)
　(志祭之/心也)
是故天子親耕於南郊以共齊盛王后蠶於北郊以共
純服諸侯耕於東郊亦以共齊盛夫人蠶於北郊以共
冕服天子諸侯非莫耕也王后夫人非莫蠶也身致其
誠信誠信之謂盡盡之謂敬敬盡然後可以事神明此
祭之道也(共音恭齊音粢盛音/成純音緇今如字)
　(鄭氏曰純服亦冕服也互言之爾純以見繒色冕以/著祭服東郊少陽諸侯之象也夫人不蠶於西郊婦)
　(人禮少變也齊或為粢孔氏曰此覆結上文必夫婦/親之及盡物盡志之事天子大陽故南也諸侯少陽)
　(故東也然藉田並在東南故王言南諸侯言東后大/隂故北郊夫人少隂合西郊然亦北者婦人質少變)
　(與后同也莫耕莫蠶莫無也言王侯豈貧無穀/帛而夫婦自耕蠶乎以其欲致誠信故身親之)
及時將祭君子乃齊齊之為言齊也齊不齊以致齊者
也是故君子非有大事也非有恭敬也則不齊不齊則
於物無防也耆欲無止也及其將齊也防其邪物訖其
耆欲耳不聽樂故記曰齊者不樂言不敢散其志也心
不苟慮必依於道手足不苟動必依於禮是故君子之
齊也專致其精明之徳也故散齊七日以定之致齊三
日以齊之定之之謂齊齊者精明之至也然後可以交
於神明也(齊側皆切齊也不/齊齊之並如字)
　(鄭氏曰訖猶止也定者定其志意孔氏曰及時將祭/謂四時應祭之前未旬時也方將接神先冝齊整身)
　(心故齊也未齊之時心慮散蕩心所嗜慾有不齊整/及其齊也止此不齊之事以致極齊戒之道方氏曰)
　(夫齊所以致一致一則不齊者齊矣大事即祀事也/恭敬則人事也指人言之故曰恭敬耳防以防其外)
　(之來也止以止其内之出也物自外入故曰防嗜慾/由中故曰止前言止而後言訖者止之而後訖故也)
　(後言邪物則前所言物者亦邪物而已齊固不止於/耳不聼樂然樂者人之所樂也則所以散其志尤在)
　(於樂故也不為物所貳故其徳精不為物所蔽故其/徳明致者致其至而已故先言致其精明之徳而後)
　(言精明之至也精之至矣故於祭之心則為精意精/志明之至矣故於祭之道則為明禋明享焉夫散者)
　(集之則一歸乎定故散齊七日以定之致其至焉則/未始不齊故致齊三日以齊之定言定於外齊言齊)
　(其内葉氏曰戒則防邪物以治外齊則訖嗜慾以治/内内外治則耳不聽樂而志不散也志不散則心依)
　(於道道無形也手足/依於禮禮有體也)
是故先期旬有一日宫宰宿夫人夫人亦散齊七日致
齊三日君致齊於外夫人致齊於内然後㑹於大廟君
純冕立於阼夫人副褘立於東房君執圭瓚祼尸大宗
執璋瓚亞祼及迎牲君執紖卿大夫從士執芻宗婦執
盎從夫人薦涗水君執鸞刀羞嚌夫人薦豆此之謂夫
婦親之(先去聲又如字大廟音泰褘音輝瓉才旦切紖/直忍以忍二切從才用切芻初俱切涗舒銳切)
(又音嵗羞/嚌才細切)
　(鄭氏曰宫宰守宫官也宿讀為肅肅猶戒也戒輕肅/重也大廟始祖廟也圭瓉璋瓉祼器也以圭璋為柄)
　(酌鬱鬯曰祼大宗亞祼容夫人有故攝焉紖所以牽人/牲也周禮所謂絼芻謂藁也殺牲時用薦之周禮封)
　(祭祀飾牲共其水藁涗盎齊也盎齊涗酌也凡尊有/明水因兼云水爾嚌嚌肺祭肺之屬也君以鸞刀割)
　(制之天子諸侯之祭禮先有祼尸之事乃後迎牲孔/氏曰外謂君之路寢内謂夫人正寢致齊並於正寢)
　(散齊亦然冕皆上𤣥下纁其服亦然若非二王後及/周公廟則悉用𤣥冕而祭副及褘后之上服魯及二)
　(王之後夫人得服之侯伯夫人揄狄子男夫人闕狄/並立東房以俟行事尸既入之後轉就西房大宗主)
　(宗廟禮者亞祼之禮夫人親為之此云大宗記者廣/言容夫人有故故大宗伯代夫人行禮下云大人薦)
　(涗水薦豆顯夫人親行也君執紖者紖牛鼻繩君自/執之入繫於碑卿大夫從驅之及殺與幣告皆從於)
　(君士執芻者芻謂藁也以其殺牲用芻藁藉之也宗/婦執盎從謂同宗之婦執盎從夫人而來奠盎齊於)
　(位夫人乃就盎齊之尊酌此涗齊而薦之盎齊涗酌/盎齊差清和以清酒泲之謂之涗酌涗即盎齊也夫)
　(人薦盎不薦明水今曰薦涗之下更言水以盎齊加/明水故記者因盎而連言明水耳上公之祭冝有醴)
　(齊盎齊但言盎畧耳侯伯子男之祭但有盎齊也君/執鸞刀羞嚌嚌肝肺也嚌有二時一是朝踐之時取)
　(肝以膋貫之入室燎於爐炭出薦之主前二謂饋孰/之時君以鸞刀割制所羞嚌肺横切之使不絶亦奠)
　(於俎上尸並嚌之故云羞嚌一云羞進也謂君用鸞/刀制此嚌肉以進之方氏曰散齊七日致齊三日則)
　(及祭凡十日矣故先期旬有一日宫宰宿夫人而詔/之齊也戒其期故曰宿且經宿而後致齊則謂之宿)
　(冝矣若世婦言宿戒大司樂言宿縣皆以是耳大宰/言前期十日帥執事而卜日遂戒則於是日而遂散)
　(齊也聽外治者君也故致齊於外聽内職者夫人也/故致齊於内與祭義所謂内外者異矣彼謂一身之)
　(内外齊於内外所以辨其位會於大廟所以聯其事/君純免立於阼夫人副禕立於東房與明堂位所言)
　(同義於夫人言副褘則君純冕者衮冕也六冕皆麻/而曰純者孔子稱麻冕禮也今也純儉吾從衆當孔)
　(子時固有純冕矣王氏釋服周之冕為純冕者以此/衮冕副褘葢天子王后之服容記二王之後與魯禮)
　(亦極諸侯之盛禮言之耳衛非二王之後而夫人之/詩則曰副笄六珈何也周官追師掌首飾有副有編)
　(有次副為首飾之上故以之配三狄編為首飾之中/故以之配鞠展次為首飾之下故以之配褖衣而已)
　(謂之副則夫人之所同謂之禕則王后之所獨猶衮/之九章則上公之所同旒之十二則天子之所獨也)
　(男服以在上者異所以尊陽道也女服以在上者同/所以尊隂道也三狄雖同用副然以配褘衣為正故)
　(經未有言副揄屈者止曰副褘而已周官大宗伯凡/大祭祀王后不與則攝而薦豆籩徹則大宗固有攝)
　(夫人亞祼之禮矣大宗即宗伯也君執紖則親牽之/也宗婦宗子之婦也經有言命婦從夫人而此言宗)
　(婦者宗婦亦命婦矣命婦則不必宗婦也其從夫人/則命婦之所同至於執盎則宗婦之所獨齊有五而)
　(宗婦止執盎者據君牽牲之時也祭義言夫人奠盎/正與此合然彼言夫人奠盎此言宗婦執盎者宗婦)
　(執之夫人奠之故也薦涗水則郊特牲所謂明水涗/齊貴新是也酌齊則必用涗矣祭義不言者略也嚌)
　(者尸所嚌之肺也嚌則嘗之也以尸之所嚌故君執/鸞刀而羞之也尸必嚌之君必羞之者以周人所貴)
　(故也夫人薦豆則/與祭義所言同義)
及入舞君執干戚就舞位君為東上冕而摠干率其群
臣以樂皇尸是故天子之祭也與天下樂之諸侯之祭
也與竟内樂之冕而摠干率其群臣以樂皇尸此與竟
内樂之之義也(以樂音洛竟/音境下皆同)
　(鄭氏曰君為東上近主位也皇君也言君尸者尊之/方氏曰干戚武舞所執也羽籥文舞所執也止言干)
　(主武宿夜言之明堂位曰朱干玉戚冕而舞大武正/謂是矣上言執干戚而不言冕下言摠干而不言戚)
　(互相備也言摠干固知其為不特執干矣祭義樂記/所言同與天下樂之與竟内樂之揚子口寧神莫大)
　(於得四表之/歡心是矣)
○夫祭有三重焉獻之屬莫重於祼聲莫重於升歌舞
莫重於武宿夜此周道也凡三道者所以假於外而以
増君子之志也故與志進退志輕則亦輕志重則亦重
輕其志而求外之重也雖聖人弗能得也是故君子之
祭也必身自盡也所以明重也道之以禮以奉三重而
薦諸皇尸此聖人之道也
　(鄭氏曰武宿夜武曲名也周道猶周之禮孔氏曰此/三種所重皆假借外物而以増益君子内志故與志)
　(同進同退若内志輕畧則此等亦輕畧内志殷重則/此等亦殷重矣皇氏曰師說書傳云武王伐紂至於)
　(商郊停止宿夜士卒皆歡樂歌舞以待旦因名焉熊/氏曰武宿夜即大武之樂也方氏曰獻有九而祼其)
　(一故以屬言之於獻言屬則聲舞可知矣陳氏曰獻/之屬有九而莫重於祼是以降神者為重凡獻卿大)
　(夫及群有司皆其輕者也聲莫重於升歌是以貴人/聲者為重凡見於下管象武之器皆其輕者也舞莫)
　(重於武宿夜是以當時者為重凡見於前代者皆其/輕者也此周道然若夫夏商之僼則獻不必重祼聲)
　(不必重升歌舞不必重武宿夜矣祭之有是假諸物/而在外者也君子之志資諸己而在内者也志重於)
　(内凡假於外者安得不重耶志輕於内凡假於外者/安得不輕耶祭有三重則周之所獨天下有三重則)
　(夏商所同謂之三重/自時所尚者言之)
○夫祭有餕餕者祭之末也不可不知也是故古之人
有言曰善終者如始餕其是己是故古之君子曰尸亦
餕鬼神之餘也惠術也可以觀政矣是故尸謖君與卿
四人餕君起大夫六人餕臣餕君之餘也大夫起士八
人餕賤餕貴之餘也士起各執其具以出陳于堂下百
官進徹之下餕上之餘也(餕音俊謖/所六切)
　(鄭氏曰術猶法也為政尚施惠進當為餕聲之誤也/百官謂有事於君祭者也既餕乃徹之而去所謂自)
　(卑至賤進徹或俱為餕孔氏曰靡不有初鮮克有終/祭之有餕是己餕者人餕尸之餘也王侯初薦毛血)
　(燔燎是薦於鬼神至薦孰時尸乃食之故曰尸亦餕/鬼神之餘也言尸餕是施恩惠之法術能施恩惠即)
　(其政善故云可以觀政君於廟中事尸如君則君為/臣禮君食尸餘是臣食君禄與大夫食君餘相似故)
　(曰臣餕君之餘也諸侯之國有五大夫此云六者兼/有采地助祭也漸變及下示溥恩惠也士廟中餕訖)
　(而起所司各執其饌具以出廟户陳于堂下百官餕/訖各徹其器而去之方氏曰尸猶受惠於鬼神人固)
　(當受惠於其君餕毎變以衆故始則君與三卿共四/人變而加以兩故大夫六人又變而加以兩故士八)
　(人又變而又加以百官葢以示其惠之愈廣百官謂/中下之士以及於百執事者也祭法以官師為中下)
　(之士則此以百官稱之宜矣爾雅曰謖興起也由君/而下皆言起獨於尸言謖者尸神象也故特以謖言)
　(之陸氏曰百官進徹之進而後餕餕而徹焉葉/氏曰百官而言上下以其執事未必有爵也)
凡餕之道毎變以衆所以别貴賤之等而興施惠之象
也是故以四簋黍見其修於廟中也廟中者竟内之象
也祭者澤之大者也是故上有大澤則惠必及下顧上
先下後耳非上積重而下有凍餒之民也是故上有大
澤則民夫人待于下流知惠之必將至也由餕見之矣
故曰可以觀政矣(别彼列切施惠始豉切/見賢遍切見之如字)
　(鄭氏曰鬼神之惠徧廟中如國君之惠徧竟内也鬼/神有祭不獨饗之使人餕之恩澤之大者也國君有)
　(蓄積不獨食之亦以施惠於竟内也孔氏曰興起也/初餕貴而少後餕賤而多皆先上而後下施惠之道)
　(亦當然也故云興施惠之象餕之時君與三卿用四/簋之黍欲見其恩惠修整普徧於廟中也諸侯之祭)
　(有六簋今云四簋以二簋留為陽厭之祭故也簋有/黍稷特云黍者見其美舉黍則稷可知以四簋而修)
　(於廟中如君之恩惠徧於竟内也上先下後謂君上/先餕臣下後餕也方氏曰積重與老子所謂重積徳)
　(之重積同言所積雖多而不能散也非上重積之而/不施使下有凍餒之民也夫人與考工記所謂夫人)
　(能為弓之夫人同猶言人人也顧葢有但意某氏講/義曰見其修於廟中修猶行也謂施惠之道行於廟)
　(中/也)
○夫祭之為物大矣其興物備矣順以備者也其教之
本與是故君子之教也外則教之以尊其君長内則教
之以孝於其親是故明君在上則諸臣服從崇事宗廟
社稷則子孫順孝盡其道端其義而教生焉是故君子
之事君也必身行之所不安於上則不以使下所惡於
下則不以事上非諸人行諸己非教之道也是故君子
之教也必由其本順之至也祭其是與故曰祭者教之
本也己(與音餘惡/烏路切)
　(鄭氏曰為物猶為禮也興物謂薦百品崇事崇猶尊/也必身行之言恕己乃行之祭者教之本教由孝順)
　(生也孔氏曰祭之為物物謂事物所行皆依禮故為/大興物謂興造庶羞百品皆足故云備矣祭必依禮)
　(順也百品皆足備也聖人設教惟以順以備故曰教/之本外教謂郊天内教謂祭宗廟外教尊君長故諸)
　(臣服從内教孝其親故子孫順孝人君親自行之盡/其事上之道又端正君臣上下之義則政教由此生)
　(焉政必由於己乃能及物故下云必由其本方氏曰/為物大者祭之體興物備者祭之用非體之為大不)
　(足以致用之備非用之為備不足以成體之大然則/備者豈徒備其用而已哉亦在乎無所不順然後為)
　(備爾故曰順以備其教之本與以上言順故此言外/教以尊君長内教以孝其親教以尊其君長由其君)
　(之明而已故曰諸臣服從教以孝其親在乎崇重宗/廟社稷而已故曰子孫順孝嚴上固足以教之尊其)
　(君長追養固足以教之孝其親盡其道者盡祭之道/而無遺也端其義者端祭之義而有所立也有道有)
　(義教之所由生也於社稷亦言順孝者與祭義言孝/之至也同義必身行之者以身敎者從故也君子之)
　(教必由其本教之本在乎祭/祭之本在乎順故其言如此)
○夫祭有十倫焉見事鬼神之道焉見君臣之義焉見
父子之倫焉見貴賤之等焉見親踈之殺焉見爵賞之
施焉見夫婦之别焉見政事之均焉見長幼之序焉見
上下之際焉此之謂十倫(見賢遍切/殺色界切)
　(鄭氏曰倫猶義也陳氏曰鬼神父子親疎夫婦長幼/五者内之倫也君臣貴賤爵賞政事上下五者外之)
　(倫也方氏曰鬼神則變化有所通故曰道君臣則嚴/謹有所守故曰義父子則恩孝有所順故曰倫貴賤)
　(則名位有所差故曰等親疎則逺近有所間故曰殺/爵賞則恩惠有所及故曰施夫婦則内外有所辨故)
　(曰别政事則多寡有所一故曰均長幼則先後有所/次故曰序上下則情意有所接故曰際夫祭以鬼神)
　(為主故於首言鬼神之道至於惠之之道則祭之末/也故以上下之際終焉夫先後有序如此所以謂之)
　(倫/也)
鋪筵設同几為依神也詔祝於室而出于祊此交神明
之道也(筵羊然切為云/偽切祊伯更切)
　(鄭氏曰祭者以其妃配亦不特几也詔祝告事於尸/也出於祊謂索祭也孔氏曰詔告也祝祝也謂灌鬯)
　(饋熟酳尸之等祝官以祝辭告事於尸非朝踐之時/血毛詔於室者以朝踐尸主皆在户外暫時之事非)
　(終始事神之道也祊謂明日繹祭而出廟門旁廣求/神於門外之祊陳氏曰人道則貴别神道則貴親故)
　(葬則同穴而祭則同几也然此依神而已未至乎交/也故詔祝於室所以交神於隂而出乎祊所以交明)
　(於陽方氏曰主隂陽之道言之則曰鬼神/主幽顯之分言之則曰神明其實一也)
君迎牲而不迎尸别嫌也尸在廟門外則疑於臣在廟
中則全於君君在廟門外則疑於君入廟門則全於臣
全於子是故不出者明君臣之義也
　(鄭氏曰不迎尸者欲全其尊也尸神象也鬼神之尊/在廟中人君之尊出廟門則伸孔氏曰尸本是臣在)
　(廟則尊耳若未入廟其尊未伸君若出迎則疑尸有/還為臣之道故云疑於臣若在廟則君父道全也云)
　(全君不云全父者此本明君臣故略於全父也君若/出廟門外則君道還與平常不異是疑於君入廟門)
　(則臣子道全無所疑也周氏曰以君而迎尸則嫌於/以君而迎神方氏曰尸者神之象君者人之主廟門)
　(之外以人道為尚廟門之内以神道為尚凡迎之禮/必出門焉君迎牲而不迎尸者非重牲而輕尸也為)
　(其有君臣之疑所以别其嫌也既曰嫌又/曰疑疑固未至於嫌而嫌亦疑之所積也)
夫祭之道孫為王父尸所使為尸者於祭者子行也父
北面而事之所以明子事父之道也此父子之倫也(子/行)
(户剛/切)
　(鄭氏曰子行猶子列也祭祖則用孫列皆取於同姓/之適孫也天子諸侯之祭朝事延尸於户外是以有)
　(北面事尸之禮孔氏曰主人為欲孝敬己父故北靣/而事子行之尸則凡為子者豈得不自尊其父乎少)
　(牢特牲禮尸皆在室之奥程子曰古人祭祀用尸極/有深意不可以不思也葢人之魂氣既散孝子求神)
　(而祭無尸則不饗無主則不依魂氣必求其類而依/之人與人既為類骨肉又為一家之類己與尸各既)
　(以潔齊至誠相通以此求神冝其饗之周氏曰以己/之子而為父之尸則已北面以事而忘己之為父者)
　(以其為父之尸也陳氏曰尸於王父則孫於祭者則/子以孫為王父之尸則是以子為祭者之父子忘其)
　(子之卑而事於父父忘其父之尊而事/子凡此所以明祭者事父之道而已)
尸飲五君洗玉爵獻卿尸飲七以瑶爵獻大夫尸飲九
以散爵獻士及群有司皆以齒明尊卑之等也
　(鄭氏曰大夫士祭三獻而獻賔孔氏曰獻卿大夫士/及有司等其爵雖同皆長者在先故云以齒此據上)
　(公九獻之禮凡祭二獻祼用鬱鬯尸祭奠而不飲朝/踐二獻饋食二獻及食畢主人酳尸故云尸飲五於)
　(此時獻卿獻卿之後主婦酳尸賔長獻尸是尸飲七/也乃以瑶爵獻大夫是正九獻禮畢但初二祼不飲)
　(故云尸飲七自此以後長賔長兄弟更為加爵尸又/飲二是并前尸飲九主人乃以散爵獻士及群有司)
　(也若侯伯七獻朝踐饋食時各一獻食訖酳尸但尸/飲三也子男五獻食訖酳尸尸飲一大夫士祭三獻)
　(而獻賔與諸侯獻賔時節不同下大夫不賔尸與士/同亦三獻而獻賔其上大夫别行賔尸之禮與此異)
　(也陳氏曰卿之徳隆而貴故獻以玉爵大夫之德殺/而賤故獻以瑶爵至於士則德卑尤賤故獻以散爵)
　(而已方氏曰凡觴皆謂之爵此言玉爵瑶爵正謂一/升之爵耳言散爵即五升之散也禮器曰宗廟之祭)
　(貴者獻以爵賤者獻以散則不特獻者然也雖受獻/者亦然群有司則前言進徹之百官後言煇胞翟閽)
　(皆是也皆以齒者同爵則尚齒也前言貴賤之等此/變言尊卑者其獻也以卿大夫士為之等故以貴賤)
　(言之於卿大夫士之等又各以齒故以尊卑言之陸/氏曰尸飲五若十二獻當朝踐亞獻之節尸飲七當)
　(饋食初獻尸飲九當饋食三獻即九獻尸飲五當饋/食初獻尸飲七當饋食三獻尸飲九在酳尸矣七獻)
　(五獻尸飲三於是獻卿歟先儒謂子男五獻食訖酳/尸尸飲一尸飲一即獻卿非其差也瑶爵散爵不言)
　(洗略/之也)
夫祭有昭穆昭穆者所以别父子逺近長幼親䟽之序
而無亂也是故有事於大廟則羣昭羣穆咸在而不失
其倫此之謂親疏之殺也
　(鄭氏曰昭穆咸在同宗父子皆來孔氏曰昭穆謂尸/主行列於廟中父南面子北面親者近疏者逺各有)
　(次序是無亂也祭大廟則衆廟尸主及助祭之人同/宗父子皆至故羣昭羣穆咸在若餘廟唯户主及所)
　(出之廟子孫來耳各以昭穆列在廟是不失倫類也/殺漸也示親疏有漸也周氏曰有事於大廟言祫也)
　(方氏曰昭穆固不以别父子而父子之行又各有逺/近長幼親疏逺近以代言長幼以齒言親疏以情言)
　(然而代之逺近齒之長幼皆以情為主耳故下總謂/之親疏之殺也夫有隆然後有殺别親疏則親者隆)
　(而疏者殺矣并言殺者言自隆降之以至於殺也王/制三昭三穆神之昭穆也此羣昭羣穆人之昭穆也)
　(首言祭有昭穆則兼神人而言之然/昭穆以神為主故人於廟中乃稱之)
古者明君爵有德而禄有功必賜爵禄於大廟示不敢
專也故祭之日一獻君降立于阼階之南南鄉所命北
面史由君右執䇿命之再拜稽首受書以歸而舍奠于
其廟此爵賞之施也(鄉許亮切/舍音釋)
　(鄭氏曰一獻一酳尸也舍當為釋非時而祭曰奠孔/氏曰爵表徳禄賞功卿大夫等既受䇿書歸而釋奠)
　(於家廟告以受君之命也君尊尚爵賞於廟不自專/故民知施必由尊也鄭知一獻非初祼及朝踐饋食)
　(之一獻必為一酳尸者以一酳尸之前皆為祭事承/奉鬼神未暇䇿命尸食已畢始可行爵賞也此一獻)
　(則上尸飲五君獻卿之時也若天子命羣臣則不因/常祭特假於廟故大宗伯云王命諸侯則儐是也應)
　(氏曰一獻始命者以祭為先也不俟獻終而命者以/賞為重也陸氏曰一獻謂始獻耳始獻即發爵賜禄)
　(不嫌蚤者重䇿命也史由君/右執䇿命之所謂詔辭自右)
君卷冕立于阼夫人副褘立于東房夫人薦豆執校執
醴授之執鐙尸酢夫人執柄夫人受尸執足夫婦相授
受不相襲處酢必易爵明夫婦之别也(卷與衮同校户/教切又平聲鐙)
(音/登)
　(鄭氏曰校豆中央直者也執醴授醴之人授夫人以/豆則執鐙鐙豆下跗也孔氏曰此謂上公夫人故副)
　(褘也爵為雀形以尾為柄尸酢夫人則執爵尾夫人/受酢則執爵足夫婦交相致爵其執之不相因故處)
　(襲因也主人受主婦之酢必易換其爵男子不承婦/人爵也夫人獻尸以醴齊授醴之人酌醴以授夫人)
　(至夫人薦豆此人又執豆以授夫人獻與薦皆此人/所掌故也陳氏曰禮器言夫人在房而東酌罍尊則)
　(在房者西房也而此言副褘立于東房蓋婦人貴於/從夫又貴於辨位從夫則立之東所以待其將有事)
　(辨位則即於西所以動而行事也至於夫婦相授受/不相襲處則異其所立酢必易爵則易其所執故曰)
　(明夫婦之别某氏講義曰先儒謂爵為雀形以尾為/柄恐非是爵之柄下有二戈足則戈也以豆觀之校)
　(為柄乃中央直者則/爵之柄亦指中央矣)
凡為俎者以骨為主骨有貴賤殷人貴髀周人貴肩凡
前貴於後俎者所以明祭之必有惠也是故貴者取貴
骨賤者取賤骨貴者不重賤者不虚示均也惠均則政
行政行則事成事成則功立功之所以立者不可不知
也俎者所以明惠之必均也善為政者如此故曰見政
事之均焉(髀必/履切)
　(鄭氏曰殷人貴髀為其厚也周人貴肩為其顯也凡/前貴於後謂脊脅臂臑之屬孔氏曰殷質賤肩之薄)
　(故貴髀周文賤髀之隱故貴肩凡前貴於後據周貴/肩言之助祭者賜之俎貴者不特多而重賤者不虚)
　(而無分俎多少随其貴賤示均平也功立由於分俎/人君欲為政教必須如分俎均平也前體臂臑為貴)
　(後體膊胳為賤就脊脅之中亦有貴賤正脊在前為/貴脡脊横脊在後為賤脅則正脅在前為貴短脅為)
　(賤陳氏曰貴者取貴骨賤者取賤骨則有所别而足/以為義貴者不重賤者不虚則有所均而可以為仁)
　(行於上者政也通於下者事也政必有事而事不必/有政故事成本於政行方氏曰俎者對豆之器俎大)
　(而豆小俎以骨為主則豆以肉為主可知坊記觴酒/豆肉是也骨陽也肉隂也俎之數以竒而從陽豆之)
　(數以偶而從隂為是故也夫祭以饗神為主然貴者/取貴骨賤者取賤骨所以明祭之有惠而已惠可以)
　(觀政患不均耳故惠均則政行有政則有事有/事則有功功所以立由惠而已故曰不可不知)
凡賜爵昭為一穆為一昭與昭齒穆與穆齒凡羣有司
皆以齒此之謂長幼有序
　(鄭氏曰昭穆衆兄弟也羣有司猶衆賔下及執事者/君賜之爵謂若酬之孔氏曰旅酬時賜助祭者酒爵)
　(君衆兄弟子孫昭為一列穆為一列各自相旅尊者/在前卑者在後同班列則長者在前少者在後是昭)
　(與昭齒穆與穆齒鄭知賜爵為酬者以獻時不以昭/穆為次此列昭穆故知為酬也陳氏曰宗廟之中受)
　(事則以爵而賜爵則以齒葢授事主義而行於旅酬/之前賜爵主恩而隆於旅酬之後賜以主恩故昭與)
　(昭齒穆與穆齒凡羣有/司皆以齒長幼之序也)
夫祭有畀煇胞翟閽者惠下之道也唯有德之君為能
行此明足以見之仁足以與之畀之為言與也能以其
餘畀其下者也煇者甲吏之賤者也胞者肉吏之賤者
也翟者樂吏之賤者也閽者守門之賤者也古者不使
刑人守門此四守者吏之至賤者也尸又至尊以至尊
既祭之末而不忘至賤而以其餘畀之是故明君在上
則竟内之民無凍餒者矣此之謂上下之際(煇音運胞/歩交切翟)
(音狄以見/賢遍切)
　(鄭氏曰明足以見之見此卑者也仁足以與之與此/卑者也煇周禮作韗謂韗磔皮革之官也翟謂教羽)
　(舞者也不使刑人守門謂夏殷時孔氏曰畀與也煇/胞翟閽四者皆是賤官祭末與以恩賜是施惠之道)
　(也際接也韗人掌作皷水張皮兩頭鞔之以為皷故/云韗磔皮革之官也方氏曰夫祭之有俎固己見惠)
　(均矣然未足以盡惠下之道以至尊之尸而畀至賤/之吏然後見惠下也此政事之均與上下之際所以)
　(為異歟周氏曰古者不使刑人守門此指夏殷而言/也周之法墨者使守門而四夷之𨽻亦使守王宫葢)
　(當時之為守衛者皆公卿大夫之子弟而又兼以刑/人與四夷之𨽻則其勢足以相持而不至於為亂是)
　(又使刑人與四夷之𨽻者皆有所養則是亦先王之/仁也葉氏曰助祭則羣有司賤於族姓而煇胞翟閽)
　(又賤於/羣有司)
○凡祭有四時春祭曰礿夏祭曰禘秋祭曰嘗冬祭曰
烝礿禘陽義也嘗烝隂義也禘者陽之盛也嘗者隂之
盛也故曰莫重於禘嘗古者於禘也發爵賜服順陽義
也於嘗也出田邑發秋政順隂義也故記曰嘗之日發
公室示賞也草艾則墨未發秋政則民弗敢草也(礿音/祠禘)
(音礿下同/艾音刈)
　(鄭氏曰謂夏殷時禮夏尊卑著秋萬物成爵命屬陽/國地屬隂發公室出賞物也草艾謂艾取草也秋草)
　(木成可芟艾給㸑亨時則始行小刑也孔氏曰記者/引前記之文案左傳云賞以春夏刑以秋冬此以賞)
　(對刑為文其實四時之間皆有賞也方氏曰爵命之/者也服勝於隂者也順陽義禄食之者也田邑制於)
　(地者也順隂義發公室因其物成而用之以行賞也/草艾則墨者因其時殺而順之以行刑也刑有五墨)
　(最輕以始行刑故用輕者也應氏曰代天爵人故/於禘分地與人故於嘗秋政若省歛斷刑皆是)
故曰禘嘗之義大矣治國之本也不可不知也明其義
者君也能其事者臣也不明其義君人不全不能其事
為臣不全夫義者所以濟志也諸德之發也是故其徳
盛者其志厚其志厚者其義章其義章者其祭也敬祭
敬則竟内之子孫莫敢不敬矣是故君子之祭也必身
親涖之有故則使人可也雖使人也君不失其義者君
明其義故也其德薄者其志輕疑於其義而求祭使之
必敬也弗可得已祭而不敬何以為民父母矣
　(鄭氏曰全猶具也濟成也發謂機發也涖臨也君不/失其義者君雖不自親祭禮無闕於君徳不損也孔)
　(氏曰人君道德盛則念親志厚念親厚則事親祭祀/其義章明章明則其祭也敬使人謂君有故使人攝)
　(之方氏曰禮固所以為義義又可以起禮有故則使/人義之所可故也代之雖在乎人使之則出乎君代)
　(之雖行其事使之則本乎義故曰雖使人也君不失/其義者明其義故也某氏講義曰人君躬行子孫之)
　(道以事其先則凡為子孫者化之矣古之人使民如/承大祭以其敬也不足以為民父母於祭之不敬見)
　(之/)
○夫鼎有銘銘者自名也自名以稱揚其先祖之美而
明著之後世者也為先祖者莫不有美焉莫不有惡焉
銘之義稱美而不稱惡此孝子孝孫之心也唯賢者能
之銘者論譔其先祖之有德善功烈勲勞慶賞聲名列
於天下而酌之祭器自成其名焉以祀其先祖者也顯
揚先祖所以崇孝也身比焉順也明示後世教也(比毗/志切)
　(鄭氏曰銘謂書刻之以識事自名謂著已名烈業也/王功曰勲事功曰勞酌之祭器言斟酌其美傳著於)
　(鍾鼎也身比焉謂自著名於下也順謂孝順之行也/教所以教後世孔氏曰論謂論說譔謂譔録方氏曰)
　(器之重者莫如鼎言之重者莫如銘此鼎所以有銘/而銘必於鼎也列於天下言陳列於天下而有序也)
　(酌之祭器言斟酌其美而不溢也自名於祭器故曰/自成其名上足以揚先祖之德下足以成己之名故)
　(曰上下皆得馬氏曰銘必自名然後可以稱其先祖/故曰自名也廬陵胡氏曰自名謂己能立身揚名以)
　(顯其先也能自揚名則國人稱願曰幸哉有子如此/故可銘也若身陷不義而無令名雖銘人誰信之酌)
　(猶酌古之酌刻先祖功善於鍾鼎而孝順之名成焉/先儒謂自著已名於先祖之下非也若有心於自著)
　(已名何以為孝子比次也銘其祖而身名成焉是身/比也石林葉氏曰言祖而不及考者與尊以見卑也)
　(德言其得於身善言其生於心功見於王曰勲功列/於事曰勞慶賞在君聲名在人皆列於天下者也然)
　(必酌之祭器者葢彛鼎所以饗祖考之器銘其美於/上酌以饗之則祖考之德顯而孝道逹矣故曰崇孝)
　(自著其名於下而身得比焉故曰順示/天下之子孫不遺其親之美故曰教)
夫銘者壹稱而上下皆得焉耳矣是故君子之觀於銘
也既美其所稱又美其所為為之者明足以見之仁足
以與之知足以利之可謂賢矣賢而勿伐可謂恭矣(見/之)
(賢遍切/知音智)
　(鄭氏曰美其所為美此人為此銘也孔氏曰銘唯壹/稱先祖之善上下皆得謂上光揚先祖下成己順行)
　(又垂教來世也所稱謂先祖也所為謂己身行業也/君子有德之士觀銘必見此二事之美也為之者謂)
　(為銘之人明足以見先祖之美仁足以著先祖之銘/知足以利己得上比先祖也備此三事所以為賢又)
　(不自伐是為恭也石林葉氏曰美其所稱者以其不/遺祖考之善也美其所為者以其不誣祖考之實也)
　(有善而弗知不明也故言明足以見之知而不傳不/仁也故言仁足以與之知之而能傳又誣其實則亦)
　(不知也故言知足以利之知既利之而欲伐其善則/必喪其善故雖銘而其辭敬者所謂賢而勿伐也)
故衛孔悝之鼎銘曰六月丁亥公假于大廟公曰叔舅
乃祖莊叔左右成公成公乃命莊叔隨難于漢陽即宫
于宗周奔走無射啓右獻公獻公乃命成叔纂乃祖服
乃考文叔興舊耆欲作率慶士躬恤衛國其勤公家夙
夜不解民咸曰休哉公曰叔舅予女銘若纂乃考服悝
拜稽首曰對揚以辟之勤大命施于烝彞鼎此衛孔悝
之鼎銘也古之君子論譔其先祖之美而明著之後世
者也以比其身以重其國家如此子孫之守宗廟社稷
者其先祖無美而稱之是誣也有善而弗知不明也知
而弗傳不仁也此三者君子之所恥也(悝口回切假加/百切左右並去)
(聲難乃旦切射音亦纂祖管切耆市志/切解古賣切女音汝辟必亦切施如字)
　(鄭氏曰孔悝衛大夫也公衛莊公蒯聵也德孔悝之/立己依禮褒之以静國人自固也假至也至大廟謂)
　(以夏之孟夏禘祭也叔舅公為䇿書尊呼孔悝而命/之也乃猶女也莊叔悝七世祖衛大夫孔逹也隨難)
　(謂成公為晉伐出奔莊叔從焉漢楚之川也即宫于/宗周後反得國坐殺弟叔武晉人執歸京師寘之深)
　(室也射厭也言莊叔奔走至勞而不厭倦也周既去/鎬京猶名王城為宗周也獻公衛侯衎成公曽孫也)
　(亦失國得反言莊叔之功流于後世啓右獻公使得/反國也成叔莊叔之孫烝鉏也右助也乃命成叔纂)
　(乃祖服纂繼也服事也獻公反國命成子繼女祖莊/叔之事欲具忠如孔逹也文叔者成叔之曽孫文子)
　(圉即悝父也作率慶士作起也率循也慶善也士事/也言文叔能興行先祖之舊德起而循其善事也若)
　(纂乃考服若猶汝也女繼女父之事欲其忠如文子/也成公獻公莊公皆失國得反言孔氏世有功焉寵)
　(之也施于烝彞鼎施猶著也刻著於烝祭之彞鼎彞/尊也孔氏曰案哀十五年傳蒯聵舍孔氏之外圃適)
　(伯姬氏迫孔悝於厠彊盟之遂劫以登臺於是得國/是德孔悝之立已也夏之孟月是周之六月諸侯命)
　(臣在於祭日故鄭註至於大廟謂禘祭也是年冬蒯/聵得國十六年六月衛侯飲孔悝酒而逐之此云六)
　(月命之者葢命後即逐之也公曰至休哉是孔悝父/祖鼎銘之辭孔悝是異姓大夫年幼故稱叔舅成公)
　(為晉文公所伐及殺叔武並見僖二十八耳左傳然/左傳無孔逹事傳文不具也襄十四年左傳衛侯出)
　(奔齊是獻公亦失國也奔走無射言孔逹隨難漢陽/及成公即宫于宗周當奔走無厭倦也興舊耆欲言)
　(孔悝之父圉能興行先祖舊徳所欲為也休哉言功/德休美悝拜至彞鼎明孔悝拜受君恩言已光揚先)
　(祖之德勤行君之大命著於彞鼎也但休哉以上是/稱其先祖公曰叔舅以下至彞鼎是自著其名於下)
　(是以身比焉比先祖也方氏曰啓右者非特左右以/助之而又啓道之也彞亦有銘止曰鼎銘者舉重以)
　(該之也應氏曰耆欲者心志之所存其先世之忠皆/以愛君憂國為耆欲慕尚而能興起之也作率謂奮)
　(起而倡率之慶卿也古者慶卿同音其字同用故慶/雲謂之卿雲先世纂乃祖服今又纂乃考服者世濟)
　(其美也銘出於孔悝之意而以為公所予者示不敢/專也猶魯之作頌必請于周既銘功必請于君也對)
　(答也勤大命者殷勤重大之命也既曰對揚遂以君/命施于祭器也陸氏曰對揚以辟之勤大命施于烝)
　(彞鼎辟君也勤大命言命大且勤對揚以/君之勤大命猶言對揚天子之休命也)
昔者周公旦有勲勞於天下周公既没成王康王追念
周公之所以勲勞者而欲尊魯故賜之以重祭外祭則
郊社是也内祭則大嘗禘是也夫大嘗禘升歌清廟下
而管象朱干玉戚以舞大武八佾以舞大夏此天子之
樂也康周公故以賜魯也子孫纂之至于今不廢所以
明周公之德而又以重其國也(佾音/逸)
　(鄭氏曰言此者王室所銘若周公之功也清廟頌文/王之詩也管象吹管而舞武象之樂也朱干赤盾戚)
　(斧也此武象之舞所執也佾猶列也大夏禹樂文舞/也執羽籥文武之舞皆八列互言之耳康猶褒大也)
　(不廢不廢此禮樂也重猶尊也孔氏曰此一節因上/說鼎銘明先祖之善故此明周公之勲子孫纂之特)
　(重於餘國亦光揚之事陳氏曰周公封於魯而不之/魯魯之子孫纂之于今不廢用之周公廟足以明周)
　(公之德用之魯公廟雖欲尊魯以重其國未免為僣/矣方氏曰命之者成王耳而兼言康王者豈非成王)
　(之志而康王又能繼之也陸氏曰言康王嫌獨成王/之意以明周公用天子禮樂為宜成康視功與祖考)
　(無異以人臣所不能為之功賜之以/人臣所不得用之禮樂是之謂康)
　　　右記宗廟祭人鬼之義
　
　
　
　
　
　
　
　
　禮記纂言卷二十四
欽定四庫全書
　禮記纂言卷二十五　　　　元　吳澄　撰
　　禮運
　　(山隂陸氏曰禮運者是禮樂之運運祚推移而禮/行焉雖聖人不能違也然則大同小康時而已矣)
　　(長樂陳氏曰道則運而無所積器則滯而有所拘/禮器言禮之器則禮運言禮之道也方氏曰帝王)
　　(盛時以義起禮馳騁而轉徙未嘗息故其經世之/迹不能無異其軌轍焉於是則有大小之别同異)
　　(之名此篇所/言乃其義也)
昔者仲尼與於蜡賔事畢出遊於觀之上喟然而嘆仲
尼之嘆蓋嘆魯也言偃在側曰君子何嘆孔子曰大道
之行也與三代之英丘未之逮也而有志焉(與音預蜡/仕嫁切觀)
(古亂切喟去/媿切逮音代)
　(鄭氏曰蜡者索也歲十二月合聚萬物而索饗之亦/祭宗廟時孔子仕魯在助祭之中觀闕也孔子見魯)
　(君祭禮有不備又覩象魏舊章之處感而嘆之言偃/孔子弟子子游大道謂五帝時也英俊選之尤者逮)
　(及也皇氏曰遊登遊熊氏曰遊目而看孔氏曰仲尼/與蜡祭魯臣而稱賔者祭祀欲以賔客為榮故也觀)
　(謂宫門雙闕舊縣法象使民觀之處因謂之闕亦名/象魏天子兩觀外闕諸侯臺門不得有闕魯有闕者)
　(以天子禮也魯宗廟在雉門外左孔子蜡祭事畢出/廟徃雉門登遊於觀之上喟是嘆之形貌作記者言)
　(其所嘆之由蓋疑辭謙也言偃待於是問所嘆何事/孔子若指言魯失禮恐其太切故廣言五帝以下之)
　(事謂大道之行與三代英異之主雖不及身見而/有志記之書存焉披覽尚可知也志是記識之名)
大道之行也天下為公選賢與能講信修睦故人不獨
親其親不獨子其子使老有所終壯有所用幼有所長
矜寡孤獨廢疾者皆有所養男有分女有歸貨惡其棄
於地也不必藏於己力惡其不出於身也不必為己是
故謀閉而不興盜竊亂賊而不作故外户而不閉是謂
大同(長知兩切矜古頑切分扶/問切惡烏路切為云偽切)
　(鄭氏曰公猶共也禪位授聖不家也睦親也不獨親/其親子其子孝慈之道廣也皆有所養無匱乏也有)
　(分分猶職也有歸皆得良奥之家也貨不必藏於已/力不必為己謂施無吝心勞事不憚也謀閉不興盜)
　(賊不作尚辭譲故也同猶和也孔氏曰此先明五帝/時也為公謂不私傳子孫廢朱均而用舜禹是也選)
　(賢德才能之士不使世繼為諸侯黜四凶舉十六相/之類也講談說信不欺也修習也世淳俗美凡所䛈)
　(說皆不欺之言凡所行習皆親睦之行君既無私故/人法之而不獨親己親子己子天下之老者皆得贍)
　(養以終其天年壯者不受其力而均有所用重任分/輕任并斑白者不提挈是也幼者皆獲長育以成人)
　(窮民無告及有疾者皆獲恤養男子無才者耕有能/者仕各當其職無失分也女謂嫁為歸嫁不失時各)
　(得其所故云有歸也貨既天下共之不獨藏府庫但/人不收録則物壞世窮無所資用故收而藏之惡棄)
　(地耳非藏為己用有乏輒與也為事不憚劬勞惡惜/力不出於身耳非私己營辦也夫謀起於詐天下一)
　(心則圖謀之事閉塞而不興起也民無匱乏而能者/在位則盜竊亂賊不作外户扉從外闔也不閉者不)
　(用關閉之也重門繫柝為禦暴客既無盜竊亂賊則/户無事於閉也但為風塵入寢故設扉耳無所捍拒)
　(故從外而掩也率土皆然故曰大同方氏曰選賢與/能選言擇之而進與言待之而舉澄曰盜非真盜亂)
　(非真亂謂有為盜為亂之才者也竊謂攘人之貨以/利己賊謂逞己之力以害人作為也盜才雖能竊攘)
　(亂才雖能賊殺而皆不作其事/下文謀用是作之作作起也)
今大道既隱天下為家各親其親各子其子貨力為己
大人世及以為禮城郭溝池以為固禮義以為紀以正
君臣以篤父子以睦兄弟以和夫婦以設制度以立田
里以賢勇知以功為已故謀用是作而兵由此起禹湯
文武成王周公由此其選也此六君子者未有不謹於
禮者也以著其義以考其信著有過刑仁講譲示民有
常如有不由此者在埶者去衆以為殃是謂小康(知音/智去)
(羌吕/切)
　(孔氏曰孔子生三代之末故稱今天下為家言不傳/賢而傳子也君以天位為家故人化之亦各親其親)
　(子其子自藏其貨以資己用自出其力以成己事大/人謂諸侯亦皆世繼父傳子曰世兄傳弟曰及有子)
　(則父傳與子無子則兄傳與弟以此為禮也城内城/郭外郭溝池城之塹私力獨財不免争奪故設險以)
　(自衛固也紀如絲之紀君臣父子兄弟夫婦之倫不/能無失故須以禮義為之紀君臣義合故曰正父子)
　(天然故曰篤篤厚也兄弟同氣故曰睦夫婦異姓故/曰和又設為宫室衣服車旗飲食上下貴賤各有多)
　(少之制皮田耕稼之所里居宅之地授之田宅貴賤/亦各異品賢猶崇重也人有争奪須勇以勝人有欺)
　(詐須智以察所以崇重勇知之士立功起事不為它/人以智計度而謀作以勇戰鬭而兵起選猶英也由)
　(用也此謂禮義也禹湯文武成王周公能用此禮義/以為治故為三代之英選也謹猶重也言此六君子)
　(者皆以禮為重而行下五事也著明也事有未當以/禮明之而使皆得其冝考成也民有相欺以禮成之)
　(而使皆以其實有過差者以禮明之使是非不惑刑/則也行仁者以禮為則也用禮與義講論之使揖譲)
　(也以禮行上仁義禮智信之五徳示民以為常法若/為君上者不能用此禮以行之則雖在富貴勢位而)
　(衆人視之為禍惡如桀紂幽厲則失其天下而勢位/去已也此以上言三王之時不及五帝大道之時但)
　(天下小安而已廬陵胡氏曰鄭云大人諸侯也按下/云禹湯由此則大人謂天子蔣氏曰帝王有異時無)
　(異道聖人因蜡以思禮其不能無望/於魯而有志於帝王之世者如此)
○言偃復問曰如此乎禮之急也孔子曰夫禮先王以
承天之道以治人之情故失之者死得之者生詩曰相
鼠有體人而無禮人而無禮胡不遄死是故夫禮必本
於天殽於地列於鬼神逹於喪祭射御冠昬朝聘故聖
人以禮示之故天下國家可得而正也(復扶又切夫音/扶相息亮切遄)
(市專切殽音效冠/古亂切朝音潮)
　(方氏曰上言如有不由此者在執者去則禮之於人/不可緩矣故言偃復以如此乎禮之急也為問禮本)
　(乎天道出乎人情先王制禮所以承天之道還以治/人之情人之所欲莫甚於生所惡莫甚於死禮之得)
　(失遂有死生之異此其所以為急與於天曰本於地/曰殽於鬼神曰列皆言禮之所以立也至於禮之所)
　(以行則見於䘮祭射御冠昬朝聘而逹於下䘮則凶/禮也祭則吉禮也射御則軍禮也冠昬則嘉禮也朝)
　(聘則賔禮也禮雖三百三千其大體不過是五者而/已馬氏曰天降𠂻於民先王為禮所以繼天之𠂻也)
　(故曰以承天之道口之於味目之於色耳之於聲鼻/之於臭四肢之於安逸人情所同縱之則滅天理而)
　(窮人欲先王制禮以節之也故曰以治人之情胡不/遄死者未至乎死而人欲其死也鄭氏曰相視也遄)
　(疾也言人而無禮者可憎賤如鼠不如疾死之愈是/故聖人則天之明因地之利取法於鬼神以制禮下)
　(教令也禮逹於下而民知禮則易教孔氏曰失禮者/死若桀紂也得禮者生若禹湯也聖王法天地鬼神)
　(制禮以教民䘮則哀篤君親祭是享祀君親射御是/防衛共御尊者冠有著代之義昬有代親之感朝聘)
　(是臣之敬上事君八者之禮逹無教不從天下謂天/子國謂諸侯家謂卿大夫聖人示之以禮下既從教)
　(不復為邪故可得而正也澄曰本猶根也殽讀作效/與效通用列陳布不一之意鬼神祖廟山川五祀之)
　(屬言制禮者必根本乎天倣傚乎地徧取/法於一切鬼神逹而為人所通行之禮也)
○言偃復問曰夫子之極言禮也可得而聞與孔子曰
我欲觀夏道是故之杞而不足徴也吾得夏時焉我欲
觀殷道是故之宋而不足徴也吾得坤乾焉坤乾之義
夏時之等吾以是觀之
　(鄭氏曰杞夏之後夏時夏四時之書其書存者有小/正宋殷之後坤乾殷隂陽之書其書存者有歸蔵方)
　(氏曰極之言至也如上所言皆禮之至故子游復問/之坤乾夏時之書所謂雖無老成人尚有典刑是也)
　(論語兼言書之文不足徵此特言人之獻不足徵者/略言則文獻皆不足徵詳言則書之文猶有得焉坤)
　(乾謂之義夏時謂之等者禮以逹義於内辨等於外/者也天地之理為妙故以義言四時之迹為顯故以)
　(徳言澄曰禮之名數制度非可以虚言言也故子游/復問夫子之窮極言禮其所考證有可得而聞者否)
　(夏道殷道謂夏之禮殷之禮也之往也徴證也杞宋/是為二王之後其國得用夏殷天子之禮以祀其先)
　(夫子欲觀夏殷之禮意謂杞宋二國必猶有其先世/之禮存焉故往二國求之及至其國乃知二國無復)
　(能存其禮故皆不足證但於杞得夏時一書於宋得/坤乾一書坤乾之書其義略可推夏時之書其等略)
　(可見夏禮殷禮其他既無可證驗吾姑以是二書觀/之而已吾以是觀之蓋不滿意之辭或曰坤乾言義)
　(夏時言等何也曰二書既亾不可知已說者謂坤乾/為歸蔵易則亦占筮之書如周易之有六十四卦但)
　(次序不同耳韓宣子於魯見周之易象而謂周禮在/魯蓋因其卦象之義而云說者又謂夏時為夏小正)
　(之屬夏小正一篇今在大戴禮記中如小戴記之月/令而略或是如月令載逐月所行之政事故云等也)
　(按論語所記與此章大同小異彼謂文獻不足徴者/文是記禮之書獻是習禮之人此言之杞之宋而不)
　(足徴盖亦謂無其人而文則猶有夏時坤乾二書然/亦非足徴者也此其所以不滿夫子之意乎一說謂)
　(吾得夏時吾得坤乾非因之杞之宋而得此二書也/蓋夏殷之禮杞宋既不足證猶幸平日得此二書吾)
　(但以是二書觀之畧/可知其大槩而已)
○孔子曰嗚呼哀哉我觀周道幽厲傷之吾舎魯何適
矣魯之郊禘非禮也周公其衰矣杞之郊也禹也宋之
郊也契也是天子之事守也故天子祭天地諸侯祭社
稷(舍音/捨)
　(謝氏曰夫子欲觀夏道杞不足證欲觀商道宋不足/證觀周道而幽厲傷之舍魯何適而魯之郊禘非禮)
　(考之杞宋已如彼考之當今又如此孔子所以深嘆/也孔氏曰此正明孔子嘆意嗚呼哀哉傷嘆之辭言)
　(觀周家文武之道以經幽厲之亂此禮無可觀舍魯/國更何適而觀禮乎故韓宣子適魯云周禮盡在魯)
　(矣鄭氏曰政亂禮失以為魯尚愈也非禮猶失禮也/周公之道衰言魯子孫不能興之也天子之事守言)
　(先祖法度子孫所當守也馬氏曰郊禘者天子之禮/非諸侯所宜有也成王非所錫而錫之魯君非所受)
　(而受之此魯之郊禘所以為非禮周公其衰矣非周/公之衰也言僭用天子禮此周公之道所以為衰延)
　(平周氏曰杞宋之不嫌於僭者是天子之事所當守/也澄曰周道亦謂周之禮周禮初遭厲王之亂而廢)
　(墜宣王中興雖復之而未盡復也繼遭幽王之亂而/廢墜益甚平王東遷禮不能復舊矣孔子所以傷之)
　(也周既不存其禮當時諸侯唯魯號為猶秉周禮者/然郊禘二祭以諸侯僭天子則不合於周公之禮故)
　(曰周公其衰言周公之道衰微而不行也又言杞宋/二國所以得郊者蓋以二王之後修其先世天子所)
　(行之事後世遵守而行之者也若魯則非有天子之/事可守豈可僭郊也哉因言周公所制正禮唯天子)
　(得於圓丘祭天方澤祭地諸侯則但於社祭地及祭/稷神而己不得如天子之祭天祭地也按此篇子游)
　(因夫子之嘆而發問夫子既答而子游復問者再至/此夫子又自言其嘆之意自此以下竟篇末舊說以)
　(為皆夫子之言未必然也或是夫子既言之後子游/退而述其平日所聞所知以成篇或是子游門人述)
　(其師所言之意而作或是知禮者先述夫子子游問/答及夫子之自言而遂廣言之歟然非出於聖人之)
　(門者不/能及此)
○夫禮之初始諸飲食其燔黍捭豚汙尊而抔飲蕢桴
而土鼓猶若可以致其敬於鬼神(燔音煩捭卜麥切汙/烏華切抔歩矦切蕢)
(音塊桴/音浮)
　(方氏曰此言禮之初方是時地産之穀有黍然未有/釜甑也故燔之天産之物有豚然未有刀匕也故捭)
　(之尊未能鑿木也故汙尊飲未知用爵也故抔飲皆/始諸飲食之事孔氏曰禮以飲食為本中古質略雖)
　(有火化未有釜甑以水洮釋黍米捭析豚肉加於燒/石之上而熟之若如也言非但可以事生如此亦可)
　(以致其恭敬於鬼神鄭氏曰言其物雖質畧有齊敬/之心則可以薦羞於鬼神鬼神饗徳不饗味也釋米)
　(捭肉加於燒石之上而食之今北狄猶然汙尊鑿地/為尊也抔飲手掬之也蕢讀為凷凷堛也謂搏土為)
　(桴也土鼓築土為鼓也山隂陸氏曰蕢桴以蕢盛塊/而為桴焉廬陵胡氏曰蕢草也以草為桴鄭以蕢為)
　(凷非也若去聲誤不應明堂位又誤土鼓廣雅文云/築土為鼓蓋築地以當鼓節籥章注以瓦為匡不必)
　(築土也抔若張釋之云一抔土長樂陳氏曰食之禮/始於燔黍捭豚飲之禮始於汙尊抔飲蕢桴而土鼔)
　(其樂之始與明堂位曰土鼓蕢桴葦籥伊耆氏之樂/也澄曰此以上所言雖有中古時事然猶簡質不可)
　(從也下文乃言中/古以後可從之禮)
及其死也升屋而號告曰臯某復然後飯腥而苴孰故
天望而地藏也體魄則降知氣在上故死者北首生者
南鄉皆從其初(號平聲臯音羔飯扶晚切苴子餘/切知音智首手又切鄉許亮切)
　(鄭氏曰升屋而號招之於天也北首隂也南向陽也/孔氏曰臯引聲之言某謂死者名令其反復魂魄不)
　(復然後浴尸而行含禮於含之時飯用生稻之米故/云飯腥用上古未有火化之法也苴孰者欲葬設遣)
　(奠包裹孰肉以遣送尸法中古火化之利也天望謂/望天招魂地蔵謂葬以藏尸所以地藏由體魄則降)
　(故也所以天望由知氣在上故也延平周氏曰自蕢/桴土鼔而上後世有備於此者故不從其初自升屋)
　(而號而下後世無過於此者故皆從其初澄曰及其/謂及至中古以後之時也死也升屋而號告謂行復)
　(禮既號而又告也臯者號之聲某復者告之辭也體/魄謂形體精魄降謂降下在地知氣謂神識魂氣在)
　(上謂升上在天其號其告望而求諸天之陽明者蓋/為知氣之在上而然此時猶以生道處之冀其知氣)
　(來復而可以生也始則飯腥終則苴孰蔵而歸諸地/之隂幽者蓋為體魄之降而然此時始以死道處之)
　(俾其體魄得所而安於死也故死者北首生者南鄉/二句結上文也從其初初指及其以下所言之禮謂)
　(今日死之首隂生之回陽皆是從中古以後之求生/於陽歸死於隂者也自夫禮之初至此第五節之一)
昔者先王未有宫室冬則居營窟夏則居橧巢未有火
化食草木之實鳥獸之肉飲其血茹其毛未有麻絲衣
其羽皮(窟苦忽切橧音曽/茹音汝衣於既切)
　(鄭氏曰此皆上古之時寒則累土暑則聚薪柴居其/上未有火化食腥也孔氏曰營窟者地髙則穴於地)
　(地下則營累其土而為窟橧巢者橧聚其薪以為巢/雖食鳥獸之肉不能飽則茹食其毛漢蘇武以雪雜)
　(羊毛食之是其類也澄曰營窟土處以避寒也橧巢/木處以避暑也飢則食鳥獸之肉寒則取鳥之羽獸)
　(之皮以衣而蔽其體也此以上所言皆是上古時事/為大朴陋不可從也下文乃言上古以後可從之禮)
後聖有作然後修火之利范金合土以為臺榭宫室牖
户以炮以燔以亨以炙以為醴酪治其麻絲以為布帛
以養生送死以事鬼神上帝皆從其朔(合如字又音閤/炮薄交切燔音)
(煩亨普伻切炙之石/切醴音禮酪音洛)
　(鄭氏曰作起也修火之利孰冶萬物范金謂鑄作器/用合土謂瓦瓴甓及甒大炮謂裹燒之燔謂加於火)
　(上烹謂煑之鑊炙謂貫之火上醴酪謂烝釀之也酪/酢酨孔氏曰燧人出火但用之簡小更修使益多范)
　(金謂為形范以鑄金器合土謂和合其土燒作器物/長樂陳氏曰范金合土固不止於為宫室之具而為)
　(宫室則必在於范金合土之後以其斤斧瓦甓之所/當先也方氏曰非無火也特未能修之以利人耳范)
　(即荀况所謂形范之范范金而鑄之合土而陶之而/器用出焉則以為臺榭宫室牖户也夫居宫室以代)
　(巢窟為醴酪之類以代血毛治麻為布治絲為帛以/代羽皮是道也不特可以養生於其始又可以送死)
　(於其終不特可以養生送死於其明又可以事鬼神/上帝於其幽神則百神上帝則天也澄曰修火之利)
　(一句總下三事范金合土為宫室一也炮燔亨炙為/醴酪二也治麻治絲為布帛三也皆須火之利以養)
　(生送死以事鬼神上帝二句結上文也從其朔朔指/後聖以下所言之禮謂今日人之始終祭之小大皆)
　(是從上古以後之所居所食所服者也朔亦初也初/猶日至為一歲之始謂生陽死隂一事之始也朔猶)
　(月朔為毎月之始謂宫居火食衣帛衣布三/事之始也自昔者先王至此第五節之二)
故𤣥酒在室醴醆在户粢醍在堂澄酒在下陳其犧牲
備其鼎爼列其琴瑟管磬鍾鼔修其祝嘏以降上神與
其先祖以正君臣以篤父子以睦兄弟以齊上下夫婦
有所是謂承天之祜(醆夕限切粢才細切醍/音體嘏古雅切祜音户)
　(鄭氏曰粢讀為齊聲之誤也周禮五齊一曰泛齊二/曰醴齊三曰盎齊四曰醍齊五曰沈齊字雖異醆與)
　(盎澄與沈蓋同物也奠之不同處重古略近也祝祝/為主人饗神之辭也嘏祝為尸致福於主人之辭也)
　(祜福也孔氏曰一祭之中凡有兩節上節是薦上古/中古下節是薦今世之食此總論今世祭祀饌具因)
　(於古昔所供之物并酒所陳之處𤣥酒水也色黒謂/之𤣥大古無酒此水當酒所用以今雖有五齊三酒)
　(貴重古物故陳設室内而近北醴謂醴齊醆謂盎齊/以其後世所為賤之陳列雖在室内稍南近户也皇)
　(氏云醴在尸内醆在户外其泛齊當在𤣥酒南醴齊/北熊崔並云此據禘祭用四齊不用泛齊也粢醍卑)
　(故又南近户而在堂澄謂沈齊酒謂三酒事酒昔酒/清酒又卑故在堂下陳其犧牲者謂將祭之夕省牲)
　(之時及祭日之旦迎牲而入麗於碑按特牲禮陳鼎/于門外北面獸在鼎南東首牲在獸西南上北首其)
　(天子諸侯夕省牲之時亦陳於廟門外横行西上備/其鼎爼者以牲主於鑊鑊在廟門之外鼎隨鑊設各)
　(陳於鑊西取牲體以實其鼎舉鼎而入設於阼階下/南北陳之爼設於鼎西以次載於爼也按少牢陳鼎)
　(于廟門外東方北面北上又鼎入陳于東方當序西/面北上爼皆設於鼎西是也列其琴瑟者琴瑟在堂)
　(而登歌書云搏拊琴瑟以詠是也管磬鍾鼔堂下之/樂書云下管鼗鼔笙鏞以間是也其歌鍾歌磬亦在)
　(堂下上神在上精魂之神即先祖也指其精氣謂之/上神指其亡親謂之先祖皇氏等云上神天神也祭)
　(統曰君在廟門外則疑於君入廟門則全於臣是以/正君臣也又云尸南面父北面而事之是以篤父子)
　(也又云昭與昭齒穆與穆齒特牲云主人洗爵獻長/兄弟衆兄弟是以穆兄弟也又云尸飲五君洗玉爵)
　(獻卿尸飲七以瑶爵獻大夫是以齊上下也禮器云/君在阼夫人在房及特牲夫婦交相致爵是夫婦有)
　(所也言行上事得所則承受天之祜福也方氏曰以/室對户室者户之内戸者室之外也以堂對下則堂)
　(者階之上階者堂之下也澄曰此蓋言祭之初事也/君臣父子皆指尸與君言兄弟同姓之臣上下異姓)
　(之臣夫婦君與夫人也祭之初各有其禮各有其/事各有其位故云正篤睦齊有所也第五節之三)
作其祝號𤣥酒以祭薦其血毛腥其爼孰其殽與其越
席疏布以冪衣其澣帛醴醆以獻薦其燔炙君與夫人
交獻以嘉魂魄是謂合莫(祝之六切殽音肴越音活冪/莫歴切衣去聲醆阻限切)
　(鄭氏曰此謂薦上古中古之食也周禮祝號有六號/者所以尊神顯物也腥其爼謂豚解而腥之及血毛)
　(皆所以法於太古也孰其殽謂體解而爛之此以下/皆所法於中古也越席翦蒲席也冪覆尊也澣帛練)
　(染以為祭服嘉樂也莫虚無也孔氏曰𤣥酒以祭者/謂朝踐之時設此𤣥酒於五齊之上以致祭鬼神所)
　(以重古薦其血毛者亦朝踐時延尸在堂祝以血毛/告於室也腥其爼者亦謂朝踐時既殺牲以爼盛肉)
　(進於尸前也按士䘮禮小斂之奠載牲體兩髀兩肩/兩胉并脊凡七體也士虞禮主人不視豚解注云豚)
　(解解前後脛脊脅而已是豚解七體也按特牲少牢/以薦孰為始之時皆體解無豚解以無朝踐薦腥故)
　(也其天子諸侯既有朝踐薦腥故知腥其爼為豚解/孰其殽謂體解而爛之體解則特牲少牢所升於爼)
　(以進神者是也按特牲九體肩一臂二臑三肫四胳/五正脊六横脊七長脊八短脅九少牢則十一體加)
　(以脡脊代脅為十一體也是分豚為體解此孰其殽/謂體解訖以湯爛之不全孰次於腥而薦之堂疏布)
　(謂麤布醴醆以獻者朝踐之時用醴饋食之時用醆/燔炙謂燔肉炙肝按特牲禮主人獻尸賔長以肝從)
　(主婦獻尸兄弟以燔從此則君薦之用炙夫人薦用/燔是也詩楚茨云或燔或炙第一君獻第二夫人獻)
　(第三君獻第四夫人獻是君與夫人交錯而獻也設/此在上祭禮所以嘉善死者魂魄而神來歆饗是生)
　(者合於虚無寂寞也澄曰此蓋/言祭之中事也第五節之四)
然後退而合亨體其犬豕牛羊實其簠簋籩豆鉶羮祝
以孝告嘏以慈告是謂大祥此禮之大成也(鉶音/刑)
　(鄭氏曰此謂薦今世之食也體其犬豕牛羊謂分别/骨之貴賤以為衆爼也祝以孝告嘏以慈告各首其)
　(義也祥善也今世之食於人道為善也孔氏曰然後/退而合烹者前明薦爓既未孰今至饋食乃退取鄉)
　(爓肉更合亨之令孰擬更薦尸又尸爼唯載右體其/餘不載者乃左體等亦於鑊中亨煮之故云合亨亨)
　(之既孰乃體别骨之貴賤以為衆爼供尸及待賔客/兄弟等知非尸前正爼者以此所陳多是祭末之事)
　(故為祭末饗燕之衆爼也實其簠簋籩豆鉶羹者此/舉事尸之時所供設也若籩豆亦兼據賔客及兄弟)
　(等澄曰此蓋言祭之末事也成猶言全備也自/初中至末祭禮大備故云大成第五節之五)
祝嘏莫敢易其常古是謂大假
　(方氏曰祝則君假之以告神者也嘏則尸假之以告/人者也祝嘏辭說古有常訓不可易焉故莫敢易澄)
　(曰大謂尊大之假謂君與尸所假以告神告人之辭/尊大其辭而不敢輒有改易也故曰大假或曰假與)
　(嘏字通用大假者大其嘏辭也嘏尊祝/卑以尊統卑故但言假此第五節之六)
祝嘏辭說藏於宗祝巫史非禮也是謂幽國
　(孔氏曰祝嘏辭說當依古法乃棄去不用蔵於宗祝/巫史之家更易古禮自為辭說非禮也鄭氏曰藏於)
　(宗祝巫史言君不知有也幽闇也國闇者/君與大夫俱不明也澄曰此第五節之七)
醆斝及尸君非禮也是謂僭君(斝古/雅切)
　(孔氏曰醆是夏爵斝是殷爵延平周氏曰及尸君者/君以獻尸而尸以酢君也鄭氏曰醆斝先王之爵也)
　(唯魯與王者之後得用其餘諸侯用時王之器/而已僭君僭禮之君也澄曰此第五節之八)
冕弁兵革藏於私家非禮也是謂脅君
　(孔氏曰冕是衮冕弁是皮弁大夫以下稱家私蔵公/物見此君被臣之刼脅也鄭氏曰冕弁君之尊服兵)
　(革君之武衛及軍器脅君謂刧脅之君也蔣氏曰緊/纓小物君子惜之今也冕弁蔵於私家弓矢鈇鉞諸)
　(侯猶俟命於天子今也兵革蔵於私家所以竊/攘僭逼之事莫之禦與澄曰此弟五節之九)
大夫具官祭器不假聲樂皆具非禮也是謂亂國
　(孔氏曰天子六卿諸侯三卿大夫若有地者置官一/人兼攝其職不得具足其官大夫無地則不得造祭)
　(器有地雖造而不得具足並須假借唯公孤以上得/備造周禮四命受器此公之孤始得有祭器者也大)
　(夫自有判縣之樂不得如三桓舞八佾一曰大夫祭/不得用樂故少牢饋食無奏樂之文唯君賜乃有之)
　(大夫並為上事與君相敵則非禮鄭氏曰臣之奢富/擬於國君敗亂之國也孔子謂管仲官事不攝焉得)
　(儉延平周氏曰以官事不攝聲樂皆具為非禮則然/以祭器不假為非禮則誤王制曰大夫祭器不假祭)
　(器未成不造燕器果大夫祭器猶且假之則燕器蓋/未嘗有殆非先王養成徳者之意也澄曰此第五節)
　(之/十)
故仕於公曰臣仕於家曰僕三年之䘮與新有昬者期
不使以衰裳入朝與家僕雜居齊齒非禮也是謂君與
臣同國(期居其切衰倉/回切朝音潮)
　(方氏曰臣者對君之稱故仕於公曰臣而諸侯稱君/僕者對主之稱故仕於家曰僕而大夫稱主孔氏曰)
　(公是諸侯之號仕於諸侯則稱臣仕於大夫之家則/稱僕君有喪昬則恒在於國臣有喪昬則歸家一期)
　(之間不復使役今臣有喪乃不致事著衰裳入君朝/是君與臣同國又臣是君之臣僕是臣之僕今卿大)
　(夫或與家臣之僕錯雜而居齊齒等軰尊卑無别亦/是君臣共國也鄭氏曰臣有喪昬之事而不歸反服)
　(其衰裳以入朝或與僕相等軰而處是謂君臣共國/無尊卑也有喪昬不歸唯君耳臣有喪昬當致事而)
　(歸僕又不可與士齒澄曰先言臣與僕之不同稱以/見臣與僕同居處者之為非禮先言喪與昬者之不)
　(役使以見臣服衰裳入君朝者/之為非禮也此第五節之十一)
故天子有田以處其子孫諸侯有國以處其子孫大夫
有采以處其子孫是謂制度
　(孔氏曰王制云天子之田方千里其子孫有功徳者/封為諸侯無功徳者直食邑於畿内也諸侯子孫封)
　(為卿大夫若有功德者亦有采地大夫雖不得割其/采地以與子孫然亦以采地之禄養其子孫耳從幽)
　(國以下皆論其惡今此是謂制度論其善者論古之/制度如此今則不然應氏曰處者位置而區處之各)
　(得其宜長樂陳氏曰制則有所裁度則有所限先王/以人之子孫上以承先祖之祀下以綿本支之世莫)
　(不思有以處之然其處之則有所裁之制所限之度/此固不可無尊卑隆殺之别也天子不曰天下而曰)
　(田明其止於千里以與天下共之也諸侯不曰田而/曰國明其專於百里非與天下共之也大夫食其所)
　(有事者故其地命之曰采采者事也凡此言其大法/而已若夫諸侯大夫之子其不肖者固不可以世食)
　(而大夫之子苟其賢之過人又不止於食舊而已新/安王氏曰幽國僭君脅君亂國君與臣同國皆諸侯)
　(卿大夫失禮也禮之失起於制度之壊故此明言先/王制度大小有等尊卑有辨天子地方千里有田以)
　(處其子孫諸侯不得僭也諸侯地方百里有國以處/其子孫卿大夫不得僭也卿大夫各有食邑以處其)
　(子孫家臣不得僭也制度一定上下截然安得有前/五失諸侯僭差起於天子失禮卿大夫僭差起於諸)
　(侯失禮故下文言之澄/曰此第五節之十二)
故天子適諸侯必舍其祖廟而不以禮籍入是謂天子
壊法亂紀(壊音/怪)
　(鄭氏曰以禮籍入謂太史典禮執簡記奉諱惡也天/子雖尊舍其宗廟猶有敬焉自拱勅也方氏曰舍其)
　(祖廟者在諸侯則不敢為之主在天子則不忘於所/敬故也禮籍若小行人掌邦國賔客之禮籍之類乃)
　(法之所以存紀之所以立今也不以入/故曰壊法亂紀澄曰此第五節之十三)
諸侯非問疾弔喪而入諸臣之家是謂君臣為謔
　(延平周氏曰諸侯唯問疾弔喪則入諸臣之家先王/制禮之意可謂微矣而後世猶不免有株林之詩蔣)
　(氏曰諸侯有一國因問疾弔喪入諸臣之家所以憫/難恤患見厚下之情乃若出入無名率意以行此固)
　(驅馳而往之事所由萌乎君臣無私交聖人嚴/之故曰是謂君臣為謔澄曰此第五節之十四)
是故禮者君之大柄也所以别嫌明微儐鬼神考制度
别仁義所以治政安君也故政不正則君位危君位危
則大臣倍小臣竊刑肅而俗敝則法無常法無常則禮
無列禮無列則士不事也刑肅而俗敝則民弗歸也是
謂疵國故政者君之所以藏身也(儐必刄切/疵才斯切)
　(鄭氏曰疾今失禮如此為言禮之大義也柄所操以/治事故政不正以下又為言政失君危之禍敗也肅)
　(駿也疵病也孔氏曰人君治國須禮如巧匠治物執/斤斧之柄此以下明用禮為柄之事寡婦不夜哭别)
　(嫌也君子表微明㣲也接賔以禮曰儐郊天祀地及/一切神明是儐鬼神也制度以禮考之仁義各使中)
　(禮有分别也用禮為柄如前諸事故國政得治君獲/安存孝經云安上治民莫善於禮大臣謂大夫以上)
　(倍謂倍君行私小臣士以下竊謂盗竊府庫君位已/危大臣倍君小臣盜竊愚君無奈此何惟知暴怒急)
　(行則罰故云刑肅上下乖離故云俗敝敝凋殘也俗/敝刑肅法教無常皆國之病故云疵國澄曰凡言故)
　(者皆承上之辭是故者雖承上而又更端也此一節/内自是謂承天之祜始言是謂者十三而此條最在)
　(後又此條以前八是謂皆指失禮之一事言而此一/條舉失之大總言故特以是故為起語也别謂剖判)
　(之嫌謂似同而不同者明謂著察之微謂可見而難/見者凡祀祭享皆儐鬼神也布帛長短以刀裁之曰)
　(制以尺量之曰度制度不定以禮稽考之仁義所施/輕重不一以禮辨别之君之執禮以為柄者决人事)
　(於顯感鬼神於幽麤而考長短廣狹之器數精而别/親踈尊卑之等殺並須用禮禮所以治其國之政使)
　(不亂安其君之位使不危也以下遂言君危政亂之/禍禮可以正天下國家政不正謂為政不以禮也政)
　(不正之所致有二一則君位危謂君不安也二則法/無常謂政不治也君位危謂失其尊髙下無忌憚則)
　(大臣為姦小臣為盜君務嚴刑勝之而上下暌乖習/俗敝壊矣法無常謂渝其律令下無遵守而天秩之)
　(儀亦紊其次矣則君位危則法無常二則字皆䝉政/不正三字君位危之下言則者倍竊肅敝皆因君位)
　(危而致也法無常之下言而者法既渝其常而禮亦/紊其次禮無列下因法無常而致也士之所事者禮)
　(也有國而無禮則士無所服習矣民之所歸者徳也/有刑而無徳則民無所懐嚮矣此疵病之國也蔵謂)
　(蔵於其中而遮䕶之也為政以禮則國之政治而君/之身安此政者君所以遮䕶其身而使之不危也上)
　(文是謂大祥以前三是謂皆言禮之善而以此禮之/大成也一句結之此是謂疵國以前十是謂其二言)
　(禮之例其八皆言禮之失而以故政者君之所以/蔵身也一句結之又起下文也此第五節之十五)
是故夫政必本於天殽於地以降命命降于郊之謂本
天降于社之謂殽地降于祖廟之謂仁義降于山川之
謂興作降于五祀之謂制度此聖人所以藏身之固也
(殽音效/下同)
　(為政而降下敎命必原本於天倣效於地取法於衆/鬼神因郊祭而降教命者是法天也因社祭而降教)
　(命者是法地也教命降於祭祖廟之時者是取法親/親尊尊之仁義也降於祭山川之時者是取法山川)
　(所生之材可以興功作事也降於祭五祀之時者是/取法户竈門行中霤之各有制度也教命各於祭禮)
　(而有所取法是政皆出於禮矣聖人使君行此政是/所以藏蔽其身之牢固也此申上文政所以藏身之)
　(意舊本以降命之上闕於地二字命降於/之下闕郊之謂本天降於七字今補之)
故聖人參於天地並於鬼神以治政也處其所存禮之
序也玩其所樂民之治也(樂音/洛)
　(鄭氏曰並謂比方之也孔氏曰參於天地法天地也/並於鬼神比方祖廟山川五祀而為事也皆以修治)
　(政教也澄曰處謂居處處下其字指禮而言所存謂/政之中乃禮之所存也玩謂習熟玩下其字指民而)
　(言所樂謂政之善乃民之所樂也言聖人參擬於所/郊所社之天地比並於祖廟山川五祀之鬼神者蓋)
　(因其禮以治其政也政原於禮則政善而民樂之所/以治也禮得居處於其所存者之政禮之所以序而)
　(不失也謂禮寓於政之中也民得習熟於其所樂者/之政民之所以治而不亂也謂民安於政之善也民)
　(之治即政之治也此申上文禮所以治政/之意自是故夫政至此第五節之十六)
故天生時而地生財人其父生而師教之四者君以正
用之故君者立於無過之地也故君者所明也非明人
者也君者所養也非養人者也君者所事也非事人者
也故君明人則有過養人則不足事人則失位故百姓
明君以自治也養君以自安也事君以自顯也(養羊尚/切又如)
(字下/同)
　(耕種歛穫之時天所生也穀粟桑麻之財地所生也/人類蕃衍父之所生修其孝弟忠信者師之所教師)
　(謂右塾左塾有國老庶老黨庠遂序有鄉遂官屬也/正謂禮也人君因天所生之時以授人因地所生之)
　(財以聚人因父所生師所教之人以為己之民其用/時用財用民一皆以正天下國家之禮而用之君身)
　(得立於無過之地者動皆以禮故也若不以禮則不/免差謬是有過也所明謂人所視傚明人謂視傚他)
　(人所養謂食於人養人謂食人所事謂役人事人謂/役於人君者徳可為師身皆無過故人視傚之若君)
　(視傚人則是身猶有過而不足為師矣以一人而享/萬人之奉者君也若君養人則以寡養衆而瞻給不)
　(足矣以萬人而受一人之役者君也若君事人則以/上事下而失君位之尊矣百姓取則於君之徳以自)
　(治者也出貢賦以供養其君君撫臨之而冀得自安/者也竭膂力以服事其君君任使之而冀得自顯者)
　(也此通下文至謂之變申/上文禮所以安君之意)
故禮逹而分定故人皆愛其死而患其生故用人之知
去其詐用人之勇去其怒用人之仁去其貪故國有患
君死社稷謂之義大夫死宗廟謂之變(分扶問切知音/智去羌吕切變)
(今讀/如字)
　(朱氏曰逹謂逹於下孔氏曰下之事上於禮當然人/皆知之是禮之逹也尊者居上卑者處下是分之定)
　(也愛謂貪愛患謂耻患人皆知禮上下分定君有危/難人皆貪愛以義而死競欲致死救之也張子曰堯)
　(舜之世在上者覆露含育如此則其生也是足患於/其時為不善何所容其身致民若是正為禮逹分定)
　(故在下以苟生為患也用人者言在上也去其詐怒/貪者人不敢存其私意也知勇仁之士皆盡誠於上)
　(而不過分用知而知者去其詐用勇而勇者去其怒/用仁而仁者去其貪怒如子胥郤克以公戰報私怨)
　(也貪如田氏好施以掠美於己也鄭氏曰患謂見圍/入澄曰承上言君因天地人之自然而以禮用之則)
　(身得無過德既絶人而位又極尊故為人所明所養/所事而無明人養人事人之禮此禮既逹於下則上)
　(下分定為下者知盡其分危難之世則思盡節而以/委命效死為樂故曰愛其死言愛其死而能盡分不)
　(畏死也安平之世則思盡忠而以竊食偷生為恥故/曰患其生言患其生而能盡分不苟生也凡有知有)
　(勇有仁而為君所用者皆務竭誠而不間以私盖知/者能謀而或私以己之譎詐為謀勇者能武而或私)
　(以己之忿怒為武仁者能愛而或私以己之貪戀為/愛則是不盡於己有負於君故知者去其私詐勇者)
　(去其私怒仁者去其私貪而不以害其三者之公理/也所謂患其生者如此設或國有大禍君以死社稷)
　(為義則臣皆從君死社稷以為義也若為己之宗廟/而死雖或可死而與為君而死者不同故謂之變而)
　(不謂之義義者禮之正而合其宜變者禮之變而非/其常也所謂愛其死者如此諸家解患其生與愛其)
　(死只是一義唯張子說精當今從之/自故天生時至此第五節之十七)
故聖人耐以天下為一家以中國為一人者非意之也
必知其情辟於其義明於其利逹於其患然後能為之
(耐音能/辟音闢)
　(鄭氏曰耐古能字意心所思慮辟開也孔氏曰此因/上生下聖人非是以意測度謀慮而已知民之七情)
　(開闢其義以教之顯明利事以安之曉逹其禍患而/防䕶之然後能使天下和合為一家中國為一人皆)
　(感義懐徳而歸之也情義利患則下文所言是也蔣/氏曰天下大本在於人情離合情之合則天下之異)
　(歸於同情之離則天下之勢不可一天下一家中國/一人此豈臆度料想姑為是言哉古之聖人摠攝人)
　(心起天下聯絡親比之義而革其乖戾違背之習蓋/亦灼見是理而為之惟知天下之情是以開闢天下)
　(之義興利銷患而人心一惟不知天下之情是以失/天下之義背利縱患而人心離也馬氏曰以中國比)
　(天下則天下逺而中國近以一人比一家則一人寡/一家衆逺而能使之如一家者言若父子之親有以)
　(相使也近而能使之如一人者/言若手足之用有以相衛也)
何謂人情喜怒哀懼愛惡欲七者弗學而能何謂人義
父慈子孝兄良弟弟夫義婦聽長惠幼順君仁臣忠十
者謂之人義講信修睦謂之人利爭奪相殺謂之人患
故聖人之所以治人七情修十義講信修睦尚辭譲去
爭奪舍禮何以治之(惡烏路/切下同)
　(鄭氏曰唯禮可治之耳孔氏曰左傳云人有六情喜/怒哀樂好惡此云欲彼云樂此云愛彼云好六情之)
　(外増一懼為七人義從親者為始以漸至疏故長幼/在後君臣處末陳氏曰喜愛欲者陽之情怒哀懼惡)
　(者隂之情出於天然故言弗學而能也父慈子孝兄/良弟弟夫義婦聽者閨門之義長恵幼順者鄉黨之)
　(義君仁臣忠者朝廷之義信則無所欺罔睦則有所/顧省此皆和義故謂人利爭而後奪奪而後相殺此)
　(皆召禍故謂人患蔣氏曰此義既形此情遂定於是/講信修睦而人利興此義不立此情日亂於是爭奪)
　(相殺而人患起情我所固有也本義以制情是以因/義以成利惟其舍義而言利是以因利而生患制情)
　(立義興利去患納天下於相安相/養之域則自禮之外無餘說也)
飲食男女人之大欲存焉死亡貧苦人之大惡存焉故
欲惡者心之大端也人藏其心不可測度也美惡皆在
其心不見其色也欲一以窮之舍禮何以哉(度大洛切/見賢遍切)
　(孔氏曰端謂頭緒人深心厚貌内外乖違包藏欲惡/之心不可測知故外不見其色人君欲專一窮盡人)
　(美惡之情若舍去禮更將何事以知之禮之所以知/人心者有事於心貌見於外若七情美善十義流行)
　(則舉動無不合禮若七情違僻十義虧損則動作皆/失其法故云舍禮何以哉馬氏曰莫非欲也而欲之)
　(甚曰大欲莫非惡也而惡之甚曰大惡喜怒哀懼愛/惡欲皆所謂情而情之所本尤在於欲惡故曰心之)
　(大端也心者色之藴由色以觀心可測度雖作於其/心而不見於色則人之深情厚貌有時而不知也故)
　(色厲而内荏色取仁而行違者有矣詩曰他人有心/于忖度之可忖度者以有禮也有禮以節之則美惡)
　(不能藏於心也故曰欲一以窮之舍禮何以哉山隂/陸氏曰言揆之於禮無所不察方氏曰欲察物而不)
　(由禮弗之得矣正謂是也澄曰自故聖人/耐以天下為一家至此第五節之十八)
故人者其天地之徳隂陽之交鬼神之㑹五行之秀氣
也
　(孔氏曰天覆地載人感而生是天地之徳也獨陽不/生獨隂不生二氣相交乃生故云隂陽之交鬼謂形)
　(體神謂精靈祭義云氣也者神之盛魄也者鬼之盛/氣與魄交然後物生故云鬼神之㑹秀謂秀異人感)
　(五行秀異之氣故有仁義禮智信人感天地鬼神而/生聖王必因天地鬼神作法則以化人所以人情可)
　(知也張子曰天地之德謂人之徳性如天地之性人/為貴是也禀五行之氣以生最靈於萬物是其秀也)
　(神之言伸也鬼之言歸也凡生即神也要終即歸也/神之盛極於氣鬼之盛極於魄一體兼此終始此鬼)
　(神之㑹也隂陽之交鬼神之㑹五行之氣物生皆然/而人為備焉馬氏曰莫不禀五常之氣人之所以異)
　(於物以其得氣之秀而最靈也記者之言及此何也/蓋將以明其制作之本也聖人作則必以天地為本)
　(而人者天地之徳也必以隂陽為端而人者隂陽之/交也必以鬼神為徒而人者鬼神之㑹也必以五行)
　(為質而人者五行之秀氣也山隂陸氏曰言人之備/道全美如此柰何舍禮而欲備天地之徳稱神明之)
　(容/哉)
故天秉陽垂日星地秉隂竅於山川播五行於四時和
而后月生也是以三五而盈三五而闕(竅苦/弔切)
　(鄭氏曰秉猶持也竅孔也三五者播五行於四時也/月生而配日一盈一闕屈伸之義也孔氏曰上言人)
　(秉天地隂陽五行鬼神而生此又述天地之徳及五/行之氣隂陽鬼神是天地中物故不重出天秉持陽)
　(氣垂懸日星以照臨於下地秉持隂氣為孔於山川/以出納其氣月之生禀於日光三五十五日而盈滿)
　(又三五十五日而虧闕盈謂其伸缺謂其屈天直言/垂日星而已月有虧盈故備言之方氏曰播者分布)
　(也項氏曰五行言十干甲乙屬木丙丁屬火戊巳屬/土庚辛屬金壬癸屬水四時言十二支寅卯辰屬春)
　(巳午未屬夏申酉戌屬秋亥子丑屬冬播五行於四/時而月生者謂布五行於六支為三十日而晦朔一)
　(周也三五而盈三五而闕明言五六三十矣澄曰天/有日月星辰日明乎晝而生月星明乎夜而麗辰懸)
　(垂于上以照地之形於下地有水火土石山者土石/之凸起而藏火川者土石之凹䧟而行水孔竅于下)
　(以通天之氣於上月有盈闕非如日星之晝夜常明/故别言于後分播五行之十干於四時之十二支則)
　(為六十六十其極也三十者六十之中半中半則和/月之生毎以三十日而晦復朔故曰和而后月生日)
　(星山川以言隂陽月之盈/闕以言鬼神之屈伸也)
五行之動迭相竭也五行四時十二月還相為本也五
聲六律十二管還相為宫也五味六和十二食還相為
主也五色六章十二衣還相為質也(竭其列切還音/旋六和户臥切)
　(鄭氏曰竭猶負戴也言五行運轉更相為始項氏曰/五行四時十二月還相為本謂十干周旋於十二支)
　(以成六十日也澄曰五行之動總包下四者五聲五/味五色皆五行也動者運轉而不一定也五聲宫商)
　(角徴羽也六律十二管謂黄鍾大蔟姑洗蕤賔夷則/無射六陽律大呂夾鍾仲吕林鍾南吕應鍾六隂律)
　(共為十二管也五味酸苦甘辛鹹也六和十二食不/知其品亦必温熱有六和凉寒有六和共為十二食)
　(也五色青赤黄白黑也六章十二衣謂日一月二星/辰三山四龍五華蟲六上衣繪六章宗彞一藻二火)
　(三粉米四黼五黻六下裳繡六章共為十二衣也下/裳亦言衣者統於衣也五行為四時之十二月所負)
　(戴則毎月各有木火土金水還相為十二月之本而/共成六十日矣五聲為六律之十二管所負戴則毎)
　(管有一宫聲還相為十二管之宫毎宫又各有商角/徵羽而共成六十調矣還相為質有二下句質字家)
　(語作主今按上句質字宜為主字五味為六和之十/二食所負戴則毎食各有酸苦甘辛鹹還相為十二)
　(食之主而味之數亦共有六十矣五色為六章之十/二衣所負戴則每衣各有青赤黄白黒還相為十二)
　(衣之質而色之數/亦共有六十矣)
故人者天地之心也五行之端也食味别聲被色而生
者也(别彼/列切)
　(孔氏曰人生天地之中天地有人如人有心故曰天/地之心方氏曰仁則木之性義則金之性火禮水智)
　(土信故曰五行之端也五行滋而為五味人以養其/口感而為五聲人以養其耳形而為五色人以養其)
　(目然後人得而生焉故曰食味别聲被色而生也食/之於口别之於耳被之於身莫不有所别獨於聲言)
　(别者以微妙尤宜致别故也然其序前以聲為首此/以味為首葢探其本則聲為妙要其用則味為急澄)
　(曰五行之氣在兩間不可見人得之以生而為仁義/禮智信則其端可見矣猶物在中間而端倪見於外)
　(也故曰五行之端凡上文所謂五行/五味五聲五色者皆備於人之身也)
故聖人作則必以天地為本以隂陽為端以四時為柄
以日星為紀月以為量鬼神以為徒五行以為質禮義
以為器人情以為田四靈以為畜(量音亮畜/許又切)
　(上文言人以天地隂陽五行而生故此以下言聖人/制禮以治人亦取法於天地隂陽五行也既言隂陽)
　(而又言四時但言日星而不言山川與上文互為詳/略也鄭氏曰天地以至五行其制作所取象也禮義)
　(人情其政治也四靈者其徴報也器所以操事田人/所捊治也長樂陳氏曰以天地為本至於五行以為)
　(質言其所法者也禮義以為器人情以為田言其所/用者也四靈以為畜言其所致者也聖人作則必推)
　(其所法以適其所用然後有所致矣應氏曰天地以/全體言大根大本之先立者道之大原出於天也隂)
　(陽以氣化言闓端造始之可見者立天之道曰隂與/陽也四時以運化言當權操柄之可握者大昊執規)
　(炎帝執衡之屬是也日星細運乎周天之度驗其次/舍以分時令如綱有紀以分其目一月徧匝乎周天)
　(之度視其晦朔以課事功如物有量以揆其平鬼神/布列於天地之間造化之用也以之為徒則闔闢變)
　(化常與之並行猶曰與之為徒也五行變合於隂陽/之内造化之體也以之為質則亭毒胚腪不昧其所)
　(主五味五色之所以為質也有其質而無其具則善/不能自遂故因其自然固有之禮義以為之器而品)
　(節防範之道無不周有其器而無其地則功無所可/施故因其可與為善之人情以為之田而修治墾除)
　(之功無不至四靈葢物之變化而有神者非置網之/所可循也能盡致而為之畜則德之所感可知矣孔)
　(氏曰執禮義為器用以耕於人情人情得禮義之耕/如田得耒耜之耕也天地應以徴報四靈並至聖人)
　(畜之如人養牛馬也廬陵胡氏曰器如農夫治田器/也人情有治亂猶田之有荒墾也四靈治則見故可)
　(畜亂則隱豈可畜哉山隂陸氏曰自月以為量變以/在下是月以為量非以月為量也葢聖人作則能以)
　(天地為本以隂陽為端以四時為柄以日星為紀於/是月以我而後得為量鬼神以我而後得為徒他倣)
　(此/)
以天地為本故物可舉也以隂陽為端故情可睹也以
四時為柄故事可勸也以日星為紀故事可列也月以
為量故功有藝也鬼神以為徒故事有守也五行以為
質故事可復也禮義以為器故事行有考也人情以為
田故人以為奥也四靈以為畜故飲食有由也(睹丁/古切)
　(馬氏曰法象莫大乎天地故以為本而隂陽日月鬼/神皆天地之别也聖人作則莫不取象於此雖然聖)
　(人作則仰有法於天俯有察於地而近取於人情者/禮義也禮義出於人情先王因之以為治情之具也)
　(自天地為本推而至於人情以為田其為法備其為/治詳宜有休以應之也故終以四靈為畜物可舉者)
　(萬物生於天地之間皆可舉而用之也天地之大端/在隂陽而人情之大端亦在於隂陽喜為陽怒為隂)
　(以隂陽為端則人之情可睹而見也時者敬授之而/勿失則事有所成故以為柄則事可勸也日星者示)
　(其東作西成之候而使民之興作不失於先後之序/也故以為紀月者三五而盈闕其盈不至於有餘其)
　(闕不至於不足故以為量量者言多寡之均而無過/不及之患先王之制禮必協於分藝使賢者不敢過)
　(不肖者不敢不及藝者言各當其材也鬼神在於幽/其類非一而祖廟山川五祀各有守也先王因以立)
　(官使之各司其局而不敢失也五行者天地之間徃/來不窮終而復始故以為質則事可復而不窮也四)
　(靈者猶為聖人之見畜則天地之間飛潛陸走之類/甚多無非飲食之用也鄭氏曰考成也器利則事成)
　(也奥猶主也田無主則荒也由用也孔氏曰靈是衆/物之長長既為聖人所畜則其屬並隨其長而至是)
　(飲食有用也張子曰自天地為本至四靈為畜一理/也特細别耳事天治人與夫接物無所不用其極則)
　(其餘不足治矣此數句必出古語亦非傳者所能道/也廬陵胡氏曰藝極也春秋傳貢賦無藝奥主也民)
　(以為主也昭十有三/年傳云國有奥主)
何謂四靈麟鳳龜龍謂之四靈故龍以為畜故魚鮪不
淰鳳以為畜故鳥不獝麟以為畜故獸不狘龜以為畜
故人情不失(鮪云軌切淰音審獝/沈必切狘况越切)
　(鄭氏曰淰之言閃也獝狘飛走之貌也失猶去也孔/氏曰讀淰為閃者淰字從水閃字從門中人言水中)
　(之形狀忽有忽無如人在門或見或不見也魚從龍/鳥從鳳獸從麟龍鳳麟既來為人之畜則其屬見人)
　(自不驚而飛走也龜知人情既來應人知人情善惡/其情不失也然上三靈皆言其長來而族至此應云)
　(龜以為畜而甲族馴狎今獨云知人情者與上三族/相互馬氏曰於龜言人情不失葢龜能逆知人之情)
　(狀而善惡吉凶皆不能逃也澄曰自故/人者其天地之德至此第五節之十九)
故先王秉蓍龜列祭祀瘞繒宣祝嘏辭說設制度故國
有禮官有御事有職禮有序(瘞於例切/繒似仍切)
　(鄭氏曰皆卜筮所造置也埋牲曰瘞幣帛曰繒宣猶/揚也繒或作贈孔氏曰上言龜知人情故此言卜筮)
　(造置之事先聖王將有大事必秉執蓍龜而問吉凶/言蓍者凡卜皆先筮故兼言之陳列祭祀謂郊廟以)
　(下皆用卜筮也瘞謂祀地埋牲也繒之言贈也謂埋/告又贈神也祝嘏有舊辭更宣揚告神也設制度謂)
　(造宫室城隍車旗之屬以上諸事既並用卜筮故國/必有其禮也國既有禮故百官各御其事官既有御)
　(故百事各有職主而凡/所行禮皆有次序也)
故先王患禮之不逹於下也故祭帝於郊所以定天位
也祀社於國所以列地利也祖廟所以本仁也山川所
以儐鬼神也五祀所以本事也故宗祝在廟三公在朝
三老在學王前巫而後史卜筮瞽侑皆在左右王中心
無為也以守至正
　(鄭氏曰患禮不逹患下不信也祭帝於郊以下所以/逹禮於下也宗宗人也瞽樂人也方氏曰禮之始自)
　(天子出終則與民由之然後禮逹而分定患禮之不/逹於下必有以教教以祭祀者使民知畏敬也祭郊)
　(以定天位則天下逹於尊卑之禮矣祀社以列地利/則天下逹於施報之禮矣仁以立人道而人道本乎)
　(祖故曰本仁如是則天下逹於親疎之禮矣我為祭/主於内而山川鬼神在外有賔道故曰儐鬼神如是)
　(則天下逹於興作之禮矣五祀因時以用事故曰本/事如是則天下逹於制度之禮矣廟者神之所存而)
　(宗祝所以事神故在廟朝者政之所出而三公所以/共政故在朝學者教之所寓而三老所以奉敎故在)
　(學不祥却於未然故前巫言行紀於已然故後史以/玉藻考之史有左右而此言後史者對前巫言則為)
　(後而後自分左右也瞽以典樂侑謂侑食以膳夫考/之王日一舉以樂侑食瞽侑者瞽言其人侑言其事)
　(耳孔氏曰天子行臣禮而事天是欲嚴上之禮逹於/下天髙在上故云定天位至尊而猶自祀社是欲報)
　(恩之禮逹於下地出財故云列地利馬氏曰祖廟逺/則殺之以示義近則隆之以示仁離而言之有仁義)
　(之别合而言之皆親親之仁也故祀祖廟所以本仁/山者地之髙川者地之深皆有興作之功而有鬼神)
　(以助其幽故祀山川所以儐鬼神中霤户竈門行制/度所出推之可以治天下之事故祀五祀所以本事)
　(自郊社至五祀皆所以逹於下者以一人之身不能/逹於天下必寄於羣材然後能如此以至於無為而)
　(治也故繼之以宗祝在廟三公在朝三老在學長樂/劉氏曰宗祝在廟執祭祀之禮三公在朝執上下之)
　(禮三老在學執人倫之禮前巫後史卜筮瞽侑皆在/左右除其疑正其行防其失夫如是者欲王之中心)
　(無為也無為矣而曰守至正何也中心不為於意慮/則寂然不動是性之正也澄曰逹自此而通於彼也)
　(承上章之意而言謂聖人凡事問於蓍龜則禮既上/逹於神然猶患其不能下逹於民也故身行上下内)
　(外大小之祭使尊敬孝愛報事諸禮民皆視傚知之/由之則是禮逹於下矣而又隨其所在羣臣各効其)
　(用則王之一心常在中間外無作為事物不撓而得/以守其至正也至正謂不偏之極心不著於四旁也)
故禮行於郊而百神受職焉禮行於社而百貨可極焉
禮行於祖廟而孝慈服焉禮行於山川而報功德焉禮
行於五祀而正法則焉故自郊社祖廟山川五祀義之
修而禮之藏也
　(鄭氏曰言得其禮則神物與人皆應之孔氏曰此論/禮逹於下而見徴應百神天之羣神也王者郊天備)
　(禮則星辰不忒故云受職祀社盡禮則五穀豐稔金/玉露形盡為國家之用故云可極祭廟盡禮而天下)
　(皆服行孝慈祭五祀以禮而天下法則各得其正長/樂陳氏曰百神受職焉者以其大報天而百神莫不)
　(與之也百貨可極焉者以其五土之冝百物資之以/生也孝慈服焉者以其有祝以告人之孝有嘏以告)
　(神之慈也正法則焉者以其有制以正法有度以正/則也澄曰孝慈服焉下闕禮行於山川而報功德焉)
　(十字今補之謂祭山川以禮則皆知山川所出之材/可以興作是為有功徳於民者而報祀之也五祀中)
　(霤在室之中象中央土故祀之於季夏户自内而出/外象春陽之闢而出單扉者陽竒也故犯之於春時)
　(門自外而入内象秋隂之翕而入雙扉者隂偶也故/祀之於秋時竈火之所宅炊㸑以食人象夏氣之養)
　(物故祀之於夏時行人之行動所由象水之流動在/門内户外秋後春前也故祀之於冬時察此制度可)
　(以正法則義者事理之宜禮者儀文之節修謂整葺/無虧闕藏謂在於其中能知五者祭祀之宜禮在其)
　(中矣故曰義之修而禮之蔵也按上文祭郊社祖廟/山川五祀禮也而所以定天位列地利本仁儐鬼神)
　(本事則其義也禮必有義二者不相離然行其禮而/不知其義者有之未有知其義而不能其禮者也此)
　(篇論禮三千餘言反覆推明深逺詳盡而篇首禮義/以為紀中間禮義以為器兩語是以禮義並言至此)
　(又以義之修禮之藏結上起下而竟篇末皆兼/言禮義自故先王秉蓍龜至此第五節之二十)
是故夫禮必本於大一分而為天地轉而為隂陽變而
為四時列而為鬼神其降曰命其官於天也(大音/泰)
　(鄭氏曰聖人象此下之以為教令官猶法也此聖人/所以法於天也孔氏曰此上既言禮藏於郊社天地)
　(之中是故制禮必本於天以為教也大一者謂天地/未分混沌之元氣也極大曰大未分曰一禮之理既)
　(與大一齊故制禮者用之以為教本也元氣既分輕/清為天重濁為地制禮者法之以立尊卑之位天地)
　(既分天之氣運轉為陽地之氣運轉為隂制禮者貴/左以象陽貴右以法隂因陽時而行賞因隂時而行)
　(罰陽氣變為春夏隂氣變為秋冬制禮者吉禮則有/四面之坐凶禮則有恩理節權是法四時也四時變)
　(化生成萬物皆是鬼神之功聖人制禮則陳列鬼神/之功以為教也其降曰命者言聖人制禮皆仰法大)
　(一以下之事而下之以為教令其官於天者結之也/方氏曰隂陽之運周而復始故曰轉春生夏長秋歛)
　(冬藏唯其時也未始有常故曰變虙氏曰官猶主也/長樂陳氏曰凡此皆天造之禮而主之於天也澄曰)
　(此天字該大一天地隂/陽四時鬼神五者而言)
夫禮必本於天動而之地列而之事變而從時協於分
藝其居人也曰養其行之以貨力辭譲飲食冠昬喪祭
射御朝聘(分扶問切/養音義)
　(項氏曰前言禮必本於大一分而為天地此言禮必/本於天動而之地動以形見言之非圎動方静之動)
　(也葢氣始於天形生於地天與地即大一之分也故/曰本於大一分之為天地見一之有兩也又曰本於)
　(天動而之地見兩之本一也澄曰此但言天地不言/大一者天地即大一也列而之事即列而為鬼神也)
　(鬼神者造化之迹陳列於萬物禮之陳列於萬事亦/然變而從時即變而為四時也禮之從時而變亦如)
　(春夏秋冬之變協於分藝即轉而為隂陽也協合也/分分别也藝材能也隂陽二者之别各有所能而禮)
　(之各有分藝與之合也居人猶言在人養鄭注作義/是也儀文為禮在人知其所以然之理為義貨財者)
　(行禮之資筋力者行禮之具辭譲者行禮之實飲食/冠昬喪祭射御朝聘十者禮之名也考之儀禮飲有)
　(鄉飲酒禮食有公食大夫禮冠有士冠禮昬有士昬/禮喪有士喪禮祭有特牲饋食士之祭禮也有少牢)
　(饋食卿大夫之祭禮也射有鄉射禮大射禮御於周/官注見五御之名其禮亡四時朝禮有朝宗覲遇四)
　(名惟覲禮存聘則有聘禮鄭氏曰貨摯幣庭實也力/筋力彊者也孔氏曰辭譲者賔主三辭三譲孟子曰)
　(辭譲禮/之端也)
故禮義也者人之大端也所以講信修睦而固人之肌
膚之㑹筋骸之束也所以養生送死事鬼神之大端也
所以逹天道順人情之大竇也故唯聖人為知禮之不
可以已也故壊國喪家亡人必先去其禮故禮之於人
也猶酒之有糵也君子以厚小人以薄(竇音豆壊音怪/喪息浪切蘖魚)
(列/切)
　(上文言禮而曰其居人也曰義故此承上而以禮義/並言人之百行皆徳性之端形見於外者而禮義乃)
　(四端中之二比百行為大故曰大端肌膚之㑹筋骸/之束言人之形體㑹合也膚最在外肌次之筋又次)
　(之骸最在内以肌合膚以筋束骸四者之聚為身有/禮義則凡所講談皆信實之言几所修為皆睦婣之)
　(行形體莊重皆能堅耐彊立而不怠惰放肆也其於/大倫則生事死葬孝敬追慕亦惟此禮義為大頭緒)
　(也人性之動有愛喜樂欲惡怒哀懼之情以禮義治/之則發皆中節為無所乖戾之和所謂順也情極其)
　(順則不違逆天所與我之性而上逹於天道矣言逹/天道在順人情之上者以大小為序不以先後為序)
　(也竇謂水穴溝口上受泉源下注川流者也三所以/字始言敬身中言明倫終言盡性至命三者皆禮義)
　(之功故唯有聖人能知此禮之不可不為而不已於/為也下愚不肖之人所以壊其國喪其家亡其身者)
　(葢不知此禮之不可去而去之故也壊國謂壊亂之/國喪家謂喪敗之家亡人謂亡身之人以禮治人譬)
　(如以糵釀酒均之為用糵之酒也厚用糵則其酒醇/薄用糵則其酒醨均之為用禮之人也厚於禮則為)
　(君子薄於禮則為小人君子者賢人也雖未能如聖/人之知禮然比之小人則為厚矣小人者鄙夫雖未)
　(至如壊國喪家亡人之去禮然比之君子則為薄矣/其品有四不已於禮者聖人也厚於禮者君子也薄)
　(於禮者小人也去其禮者壊其國喪其家亡其身之/下愚不肖也首句言禮義下文但言禮者省文有禮)
　(則自有義也順人情三字為此條之/體要自此至篇終皆演此順字之意)
故聖王修義之柄禮之序以治人情故人情者聖王之
田也修禮以耕之陳義以種之講學以耨之本仁以聚
之播樂以安之(耨奴/豆切)
　(方氏曰義者所操有宜而不可失故言柄禮者所行/有節而不可亂故言序禮義雖本於人心然有無禮)
　(無義者心動而情亂之也故聖王修其柄與其序還/以治人之情前言禮者君之大柄而此以義為柄禮)
　(者義之質則義之柄亦禮而已孔氏曰柄謂執持而/用者土地是農夫之田人情是聖王之田農夫用耒)
　(耜耕田聖人以禮耕人情農耕既畢以美善種子而/種之聖人以禮正情既畢又須理義以教之農夫種)
　(苗勤力耘耨去草養苗則苗善矣聖王以義教民又/須講學以存是去非則善也鄭氏曰治者去瑕穢養)
　(菁華也修禮以耕和其剛柔也陳義以種樹以善道/也講學以耨去非類也本仁以聚合其所盛也應氏)
　(曰學探千古羣經之奥而思索問辨以求其正猶耨/之去草而耘治益精也仁總百行萬善之全而滋養)
　(培植以豐其成猶穫之揫歛而收取無遺也樂具五/音六律之節而動盪發越以宣其和猶既穫之餘安)
　(坐以食而熙熙自如也播者散布發越之謂澄曰凡/日用常行教以禮之儀文如曲禮内則少儀所記者)
　(使之習行持守防檢其情則情不蕩熾猶以耒耜耕/墾其田則田不荒蕪也禮者所當然之事義者所以)
　(然之理雖習行其事又必敷陳其義使明於所當然/者之所以然則通曉理趣而善端滋長猶耕墾之後)
　(種以嘉穀則漸漸發生萌芽也雖已通曉其義又必/博考前言徃行審問慎思分辨是非不惑於非義之)
　(義則能去其不善而存其善猶苗生之後耨去其草/而獨存其苗也禮之耕義之種學之耨事非一端各)
　(就其枝條而别白之也理雖有萬本在一心及其久/也理之萬殊總聚於一而心德渾全矣是之謂仁然)
　(有彊仁者有利仁者未遽至於安之也欲造安仁之/域非用力所可到惟當涵養以俟其自至樂者養人)
　(性情而變化氣質其功最大播揚歌舞漸染薰陶則/久而自化不自知其至於安也學者格物致知之智)
　(義以學而後其義精仁以樂而後其仁孰始乎禮終/乎樂此聖王執師道以教天下之民其次第如此也)
故禮也者義之實也協諸義而協則禮雖先王未之有
可以義起也義者藝之分仁之節也協於藝講於仁得
之者彊仁者義之本也順之體也得之者尊
　(承上文而釋禮義仁三字禮者其事義者其理事對/理言則事實理虚故曰禮者義之實起作也合之於)
　(義而合則雖昔所未有之禮可就此義而作此禮葢/雖未有其禮而義固在禮之先矣及已有其禮則義)
　(各在禮之内也禮之與義二而一也藝謂所能之事/禮是也故禮為六藝之一禮之分别所冝者為義故)
　(曰義者藝之分仁者全體節猶竹之節裁制各有限/則者為義故曰仁之節以其為藝之分故義能合於)
　(藝講猶明也以其為仁之節故義能明於仁發彊剛/毅足以有執故得義者彊譬之木然各有枝節者為)
　(義共一根本者為仁故曰仁者義之本順者行事順/乎天理略無違逆中庸所謂發而皆中節之和也由)
　(全體之中發為大用之和全體之中仁也大用之和/順也故仁為順之體天爵之尊衆善之長故得仁者)
　(尊以禮與義對則禮者義之實也義者藝之分也以/義與仁對則義者仁之節也仁者義之本也以仁與)
　(順對則仁者順之體也順其仁之用與下文至/篇終極言順之效葢仁之用塞乎兩間者也)
故治國不以禮猶無耜而耕也為禮不本於義猶耕而
弗種也為義而不講之以學猶種而弗耨也講之以學
而不合之以仁猶耨而弗穫也合之以仁而不安之以
樂猶穫而弗食也安之以樂而不逹於順猶食而弗肥
也(耜音/似)
　(此覆解上文五者而以順為極也治國謂治一國之/人情禮之所尊尊其義也禮粗義精精者粗之大故)
　(為禮必本於義也合之以仁謂合聚衆理於一心耕/種耨者非一處穫則合聚而積於一處我稼既同是)
　(也仁而未能安是與仁為二也仁未為我之所有猶/所穫雖已積聚然未得炊米作飯而食之也成於樂)
　(而安於仁則與仁為一矣猶炊飯食之而充其腹矣/仁者體之全於内順者用之逹於外仁之體雖全而)
　(順之用未逹猶既食之後内腹雖充而外體弗肥也/仁之功用彌滿於兩間而無不順則猶食之滋液周)
　(浹於一身而體皆肥也故必逹於/順而後為禮義治人情之極功焉)
四體既正膚革充盈人之肥也父子篤兄弟睦夫婦和
家之肥也大臣法小臣廉官職相序君臣相正國之肥
也天子以徳為車以樂為御諸侯以禮相與大夫以法
相序士以信相考百姓以睦相守天下之肥也是謂大
順
　(四體四肢也既正謂皆肥而無偏瘠之處孔疏以膚/為革外之薄皮革為膚内之厚皮總言一身也氣血)
　(盛肌肉豐而充滿盈溢見於膚革人謂人之一身上/文以一身之肥譬兩間之順故先言此以足上文取)
　(譬之說然後廣言家國天下之順以實所譬也然不/曰家之順國之順天下之順而曰家之肥國之肥天)
　(下之肥者因上文以肥譬順而言也父慈子孝而其/情厚兄友弟恭而其情親夫義婦聽而其情不暌乖)
　(此一家之順大臣有持循小臣有分辨設官以治職/分識以居官不相紊亂君以禮使臣臣以忠事君非)
　(相為賜此一國之順天子有德以安民之居如車之/承載有樂以和民之心如御之調適諸侯邦交互相)
　(施報大夫言行俱有律度庶士忠順各無欺偽百姓/出入相友守望相助疾病相扶持此天下之順家國)
　(天下一一皆/順故曰大順)
大順者所以養生送死事鬼神之常也故事大積焉而
不苑並行而不繆細行而不失深而通茂而有間連而
不相及也動而不相害也此順之至也(苑于粉切/繆音謬)
　(養生送死事鬼神人道之始終備矣生而養之死而/葬之亡而祭之各以其禮不悖於道是之謂常常則)
　(順反常則非順故大順者人道之常也孔氏曰前雖/明家國天下之順而局於條目順理廣被無所不在)
　(此更總說其事一切生死鬼神無不用順為常孔子/答無違之問云生事死葬及祭之皆以禮是也鄭氏)
　(曰言人皆明於禮無有蓄亂滯合者各得其分理順/其職也熊氏曰此普據天下萬事有大有細有深有)
　(茂有連有動人皆明理順各得分理所以大小淺深/並合其宜是順之至極也蔣氏曰治至於大順此聖)
　(人御世之極功而以為養生送死之常事不過即常/事以言順事莫不有積也積而至於滯則苑所從生)
　(事莫不有並也並而不能齊則謬所從起事莫不有/細也細而不能曲中於理則瑣碎之失所由萌至於)
　(深逺而不通於情茂盛而無以為别連則有相及之/迹動則有相害之形天地萬物亦安能各安其位而)
　(不相奪聖人制天下事物之宜使之相聚而有以相/使相因而有以相成相羣而有以相養相雜而有以)
　(相别豈容有一事不中節一物不安分者此大順之/功用注推聖人之功以為人明於禮無有蓄亂滯合)
　(各得其分順其職言極有理澄曰鄭注蓄亂滯合葢/謂蔵蓄逆亂之不順而澀滯其協合之順也王氏曰)
　(此極言大順之理庶事大積者以順處之各有其序/可以無苑結矣迭施並行者以順施之各得其冝可)
　(以無錯謬矣其細行者以順為之可以無過失矣幽/逺謂之深其勢易隔惟順則其情必通衆多謂之茂)
　(其勢易雜惟順則其分有間連則易以相干惟順則/同而異不相及也動則易以相違惟順則異而同不)
　(相害也天下之大順至此極矣山隂陸氏曰凡積善/苑並行善繆細行善失深宜不通茂宜無間連喜相)
　(及動喜相害唯順/之至然後異此)
故明於順然後能守危也故禮之不同也不豐也不殺
也所以持情而合危也(殺所/戒切)
　(危者順之反不順則違逆違逆者危道也舉世之人/皆明於順則上下分定事物各當可以保守而不至)
　(於危凡名位不同禮亦異數卑賤者不可加豐尊貴/者不可减殺各安其素所以維持人情不使過度而)
　(可以和協其危也合謂和/協和協者順危者不順也)
故聖王所以順山者不使居川不使渚者居中原而弗
敝也用水火金木飲食必時合男女頒爵位必當年德
用民必順故無水旱昆蟲之災民無凶饑妖孽之疾故
天不愛其道地不愛其寳人不愛其情故天降膏露地
出醴泉山出器車河出馬圖鳳凰麒麟皆在郊棷龜龍
在宫沼其餘鳥獸之卵胎皆可俯而闚也則是無故先
王能修禮以逹義體信以逹順故此順之實也(當丁浪/切孽魚)
(列切棷音藪闚缺規切則是無故/體信以逹順故二句並故字句絶)
　(延平周氏曰父子篤兄弟睦以下言順之人也大積/而不苑以下言順之道也山者不使居川以下言順)
　(之事也有是人有是道行是事則其效足以致祥鄭/氏曰小洲曰渚廣平曰原山者利其禽獸渚者利其)
　(魚鹽中原利其五穀使各居其所不易其利若民失/其業則勞敝矣用水謂漁人以時漁為梁春獻鼈蜃)
　(秋獻龜魚也用火謂司爟四時變國火以救時疾及/季春出火季秋納火也用金謂卝人以時取金玉錫)
　(石也用木謂山虞仲冬斬陽木仲夏斬隂木飲食謂/食齊視春時羮齊視夏時醬齊視秋時飲齊視冬時)
　(合男女頒爵位謂媒氏令男三十而娶女二十而嫁/司士稽士任進退其爵禄也用民必順謂不奪農時)
　(昆蟲之災螟螽之屬也應氏曰用水若藏氷頒氷止/水蕩水之屬皆是王氏曰水火金木土穀為六府飲)
　(食則兼土穀而言也孔氏曰合男女使當其年頒爵/位必當其德長樂陳氏曰山川渚原之居不易其利)
　(使之各適其適而不敝焉此因地之利以順之也水/火金木飲食之用必時此因天之時以順之也合男)
　(女頒爵禄以至用民此因人之理以順之也夫唯因/地之利因天之時因人之理而致順故國無災民無)
　(疾也澄曰前文是謂大順順之至也明於順皆謂一/世之順至此言聖王所以順又本於禮義治人情之)
　(君師而言聖王之行順道以教天下之大順者其事/非一此聊舉其大槩耳居民之順因於地時物之順)
　(因於天婚姻任使力役之順因於人因天地人以行/順道故天地人之應亦順而天地不生水旱昆蟲之)
　(災人不罹凶饑妖孽之疾凶謂疫厲饑謂荒歉草木/等怪為妖飛走等怪為孽然大順之世天地人之應)
　(不止於無咎徴而已而又有休徴也天降膏露河出/馬圗天之不愛其道也地出醴泉山出器車地之不)
　(愛具寳也靈物畢至飛走皆馴人之不愛其情也膏/露露之味其甘如膏也醴泉泉之味其醇如醴也器)
　(車按禮緯云其政太平山車垂鉤謂山木自成車材/不揉治而自圎曲也河圗羲皇時河出龍馬背有旋)
　(毛如圗其數後一六前二七左三八右四九中五十/也郊棷郊之棷也宫沼宫之沼也民淳徳厚正性之)
　(情發見比於赤子無所忮害有知之物不起驚猜與/人狎習四靈常在人間鳥獸亦不畏避人無異家畜)
　(巢穴在於低處人可俛首下窺而知其有卵有胎也/是無故猶云此無他大順之應如此則此亦無他故)
　(而使之然葢由先聖王能修治其禮而逹之於禮之/義以教天下之人體實理於心而逹之於一身之順)
　(充而為家國天下之順之故也遂至天地人物同一/大順焉夫順理淵微初無形象今兩間嘉瑞昭然顯)
　(著此順之實迹可見者故曰此順之實也自是故夫/禮必本於大一至此第五節之二十一朱子曰信是)
　(實理順是和氣體信是致中之意逹順是致和之意/體信是忠逹順是恕體信是無一豪之偽逹順是發)
　(而皆中節體信是真實無/妄逹順是萬物各得其所)
　　　右記論禮之辭凡五節
　
　
　
　
　
　
　禮記纂言卷二十五
欽定四庫全書
　禮記纂言卷二十五　　　　元　吳澄　撰
　　禮運
　　(山隂陸氏曰禮運者是禮樂之運運祚推移而禮/行焉雖聖人不能違也然則大同小康時而已矣)
　　(長樂陳氏曰道則運而無所積器則滯而有所拘/禮器言禮之器則禮運言禮之道也方氏曰帝王)
　　(盛時以義起禮馳騁而轉徙未嘗息故其經世之/迹不能無異其軌轍焉於是則有大小之别同異)
　　(之名此篇所/言乃其義也)
昔者仲尼與於蜡賔事畢出遊於觀之上喟然而嘆仲
尼之嘆蓋嘆魯也言偃在側曰君子何嘆孔子曰大道
之行也與三代之英丘未之逮也而有志焉(與音預蜡/仕嫁切觀)
(古亂切喟去/媿切逮音代)
　(鄭氏曰蜡者索也歲十二月合聚萬物而索饗之亦/祭宗廟時孔子仕魯在助祭之中觀闕也孔子見魯)
　(君祭禮有不備又覩象魏舊章之處感而嘆之言偃/孔子弟子子游大道謂五帝時也英俊選之尤者逮)
　(及也皇氏曰遊登遊熊氏曰遊目而看孔氏曰仲尼/與蜡祭魯臣而稱賔者祭祀欲以賔客為榮故也觀)
　(謂宫門雙闕舊縣法象使民觀之處因謂之闕亦名/象魏天子兩觀外闕諸侯臺門不得有闕魯有闕者)
　(以天子禮也魯宗廟在雉門外左孔子蜡祭事畢出/廟徃雉門登遊於觀之上喟是嘆之形貌作記者言)
　(其所嘆之由蓋疑辭謙也言偃待於是問所嘆何事/孔子若指言魯失禮恐其太切故廣言五帝以下之)
　(事謂大道之行與三代英異之主雖不及身見而/有志記之書存焉披覽尚可知也志是記識之名)
大道之行也天下為公選賢與能講信修睦故人不獨
親其親不獨子其子使老有所終壯有所用幼有所長
矜寡孤獨廢疾者皆有所養男有分女有歸貨惡其棄
於地也不必藏於己力惡其不出於身也不必為己是
故謀閉而不興盜竊亂賊而不作故外户而不閉是謂
大同(長知兩切矜古頑切分扶/問切惡烏路切為云偽切)
　(鄭氏曰公猶共也禪位授聖不家也睦親也不獨親/其親子其子孝慈之道廣也皆有所養無匱乏也有)
　(分分猶職也有歸皆得良奥之家也貨不必藏於已/力不必為己謂施無吝心勞事不憚也謀閉不興盜)
　(賊不作尚辭譲故也同猶和也孔氏曰此先明五帝/時也為公謂不私傳子孫廢朱均而用舜禹是也選)
　(賢德才能之士不使世繼為諸侯黜四凶舉十六相/之類也講談說信不欺也修習也世淳俗美凡所䛈)
　(說皆不欺之言凡所行習皆親睦之行君既無私故/人法之而不獨親己親子己子天下之老者皆得贍)
　(養以終其天年壯者不受其力而均有所用重任分/輕任并斑白者不提挈是也幼者皆獲長育以成人)
　(窮民無告及有疾者皆獲恤養男子無才者耕有能/者仕各當其職無失分也女謂嫁為歸嫁不失時各)
　(得其所故云有歸也貨既天下共之不獨藏府庫但/人不收録則物壞世窮無所資用故收而藏之惡棄)
　(地耳非藏為己用有乏輒與也為事不憚劬勞惡惜/力不出於身耳非私己營辦也夫謀起於詐天下一)
　(心則圖謀之事閉塞而不興起也民無匱乏而能者/在位則盜竊亂賊不作外户扉從外闔也不閉者不)
　(用關閉之也重門繫柝為禦暴客既無盜竊亂賊則/户無事於閉也但為風塵入寢故設扉耳無所捍拒)
　(故從外而掩也率土皆然故曰大同方氏曰選賢與/能選言擇之而進與言待之而舉澄曰盜非真盜亂)
　(非真亂謂有為盜為亂之才者也竊謂攘人之貨以/利己賊謂逞己之力以害人作為也盜才雖能竊攘)
　(亂才雖能賊殺而皆不作其事/下文謀用是作之作作起也)
今大道既隱天下為家各親其親各子其子貨力為己
大人世及以為禮城郭溝池以為固禮義以為紀以正
君臣以篤父子以睦兄弟以和夫婦以設制度以立田
里以賢勇知以功為已故謀用是作而兵由此起禹湯
文武成王周公由此其選也此六君子者未有不謹於
禮者也以著其義以考其信著有過刑仁講譲示民有
常如有不由此者在埶者去衆以為殃是謂小康(知音/智去)
(羌吕/切)
　(孔氏曰孔子生三代之末故稱今天下為家言不傳/賢而傳子也君以天位為家故人化之亦各親其親)
　(子其子自藏其貨以資己用自出其力以成己事大/人謂諸侯亦皆世繼父傳子曰世兄傳弟曰及有子)
　(則父傳與子無子則兄傳與弟以此為禮也城内城/郭外郭溝池城之塹私力獨財不免争奪故設險以)
　(自衛固也紀如絲之紀君臣父子兄弟夫婦之倫不/能無失故須以禮義為之紀君臣義合故曰正父子)
　(天然故曰篤篤厚也兄弟同氣故曰睦夫婦異姓故/曰和又設為宫室衣服車旗飲食上下貴賤各有多)
　(少之制皮田耕稼之所里居宅之地授之田宅貴賤/亦各異品賢猶崇重也人有争奪須勇以勝人有欺)
　(詐須智以察所以崇重勇知之士立功起事不為它/人以智計度而謀作以勇戰鬭而兵起選猶英也由)
　(用也此謂禮義也禹湯文武成王周公能用此禮義/以為治故為三代之英選也謹猶重也言此六君子)
　(者皆以禮為重而行下五事也著明也事有未當以/禮明之而使皆得其冝考成也民有相欺以禮成之)
　(而使皆以其實有過差者以禮明之使是非不惑刑/則也行仁者以禮為則也用禮與義講論之使揖譲)
　(也以禮行上仁義禮智信之五徳示民以為常法若/為君上者不能用此禮以行之則雖在富貴勢位而)
　(衆人視之為禍惡如桀紂幽厲則失其天下而勢位/去已也此以上言三王之時不及五帝大道之時但)
　(天下小安而已廬陵胡氏曰鄭云大人諸侯也按下/云禹湯由此則大人謂天子蔣氏曰帝王有異時無)
　(異道聖人因蜡以思禮其不能無望/於魯而有志於帝王之世者如此)
○言偃復問曰如此乎禮之急也孔子曰夫禮先王以
承天之道以治人之情故失之者死得之者生詩曰相
鼠有體人而無禮人而無禮胡不遄死是故夫禮必本
於天殽於地列於鬼神逹於喪祭射御冠昬朝聘故聖
人以禮示之故天下國家可得而正也(復扶又切夫音/扶相息亮切遄)
(市專切殽音效冠/古亂切朝音潮)
　(方氏曰上言如有不由此者在執者去則禮之於人/不可緩矣故言偃復以如此乎禮之急也為問禮本)
　(乎天道出乎人情先王制禮所以承天之道還以治/人之情人之所欲莫甚於生所惡莫甚於死禮之得)
　(失遂有死生之異此其所以為急與於天曰本於地/曰殽於鬼神曰列皆言禮之所以立也至於禮之所)
　(以行則見於䘮祭射御冠昬朝聘而逹於下䘮則凶/禮也祭則吉禮也射御則軍禮也冠昬則嘉禮也朝)
　(聘則賔禮也禮雖三百三千其大體不過是五者而/已馬氏曰天降𠂻於民先王為禮所以繼天之𠂻也)
　(故曰以承天之道口之於味目之於色耳之於聲鼻/之於臭四肢之於安逸人情所同縱之則滅天理而)
　(窮人欲先王制禮以節之也故曰以治人之情胡不/遄死者未至乎死而人欲其死也鄭氏曰相視也遄)
　(疾也言人而無禮者可憎賤如鼠不如疾死之愈是/故聖人則天之明因地之利取法於鬼神以制禮下)
　(教令也禮逹於下而民知禮則易教孔氏曰失禮者/死若桀紂也得禮者生若禹湯也聖王法天地鬼神)
　(制禮以教民䘮則哀篤君親祭是享祀君親射御是/防衛共御尊者冠有著代之義昬有代親之感朝聘)
　(是臣之敬上事君八者之禮逹無教不從天下謂天/子國謂諸侯家謂卿大夫聖人示之以禮下既從教)
　(不復為邪故可得而正也澄曰本猶根也殽讀作效/與效通用列陳布不一之意鬼神祖廟山川五祀之)
　(屬言制禮者必根本乎天倣傚乎地徧取/法於一切鬼神逹而為人所通行之禮也)
○言偃復問曰夫子之極言禮也可得而聞與孔子曰
我欲觀夏道是故之杞而不足徴也吾得夏時焉我欲
觀殷道是故之宋而不足徴也吾得坤乾焉坤乾之義
夏時之等吾以是觀之
　(鄭氏曰杞夏之後夏時夏四時之書其書存者有小/正宋殷之後坤乾殷隂陽之書其書存者有歸蔵方)
　(氏曰極之言至也如上所言皆禮之至故子游復問/之坤乾夏時之書所謂雖無老成人尚有典刑是也)
　(論語兼言書之文不足徵此特言人之獻不足徵者/略言則文獻皆不足徵詳言則書之文猶有得焉坤)
　(乾謂之義夏時謂之等者禮以逹義於内辨等於外/者也天地之理為妙故以義言四時之迹為顯故以)
　(徳言澄曰禮之名數制度非可以虚言言也故子游/復問夫子之窮極言禮其所考證有可得而聞者否)
　(夏道殷道謂夏之禮殷之禮也之往也徴證也杞宋/是為二王之後其國得用夏殷天子之禮以祀其先)
　(夫子欲觀夏殷之禮意謂杞宋二國必猶有其先世/之禮存焉故往二國求之及至其國乃知二國無復)
　(能存其禮故皆不足證但於杞得夏時一書於宋得/坤乾一書坤乾之書其義略可推夏時之書其等略)
　(可見夏禮殷禮其他既無可證驗吾姑以是二書觀/之而已吾以是觀之蓋不滿意之辭或曰坤乾言義)
　(夏時言等何也曰二書既亾不可知已說者謂坤乾/為歸蔵易則亦占筮之書如周易之有六十四卦但)
　(次序不同耳韓宣子於魯見周之易象而謂周禮在/魯蓋因其卦象之義而云說者又謂夏時為夏小正)
　(之屬夏小正一篇今在大戴禮記中如小戴記之月/令而略或是如月令載逐月所行之政事故云等也)
　(按論語所記與此章大同小異彼謂文獻不足徴者/文是記禮之書獻是習禮之人此言之杞之宋而不)
　(足徴盖亦謂無其人而文則猶有夏時坤乾二書然/亦非足徴者也此其所以不滿夫子之意乎一說謂)
　(吾得夏時吾得坤乾非因之杞之宋而得此二書也/蓋夏殷之禮杞宋既不足證猶幸平日得此二書吾)
　(但以是二書觀之畧/可知其大槩而已)
○孔子曰嗚呼哀哉我觀周道幽厲傷之吾舎魯何適
矣魯之郊禘非禮也周公其衰矣杞之郊也禹也宋之
郊也契也是天子之事守也故天子祭天地諸侯祭社
稷(舍音/捨)
　(謝氏曰夫子欲觀夏道杞不足證欲觀商道宋不足/證觀周道而幽厲傷之舍魯何適而魯之郊禘非禮)
　(考之杞宋已如彼考之當今又如此孔子所以深嘆/也孔氏曰此正明孔子嘆意嗚呼哀哉傷嘆之辭言)
　(觀周家文武之道以經幽厲之亂此禮無可觀舍魯/國更何適而觀禮乎故韓宣子適魯云周禮盡在魯)
　(矣鄭氏曰政亂禮失以為魯尚愈也非禮猶失禮也/周公之道衰言魯子孫不能興之也天子之事守言)
　(先祖法度子孫所當守也馬氏曰郊禘者天子之禮/非諸侯所宜有也成王非所錫而錫之魯君非所受)
　(而受之此魯之郊禘所以為非禮周公其衰矣非周/公之衰也言僭用天子禮此周公之道所以為衰延)
　(平周氏曰杞宋之不嫌於僭者是天子之事所當守/也澄曰周道亦謂周之禮周禮初遭厲王之亂而廢)
　(墜宣王中興雖復之而未盡復也繼遭幽王之亂而/廢墜益甚平王東遷禮不能復舊矣孔子所以傷之)
　(也周既不存其禮當時諸侯唯魯號為猶秉周禮者/然郊禘二祭以諸侯僭天子則不合於周公之禮故)
　(曰周公其衰言周公之道衰微而不行也又言杞宋/二國所以得郊者蓋以二王之後修其先世天子所)
　(行之事後世遵守而行之者也若魯則非有天子之/事可守豈可僭郊也哉因言周公所制正禮唯天子)
　(得於圓丘祭天方澤祭地諸侯則但於社祭地及祭/稷神而己不得如天子之祭天祭地也按此篇子游)
　(因夫子之嘆而發問夫子既答而子游復問者再至/此夫子又自言其嘆之意自此以下竟篇末舊說以)
　(為皆夫子之言未必然也或是夫子既言之後子游/退而述其平日所聞所知以成篇或是子游門人述)
　(其師所言之意而作或是知禮者先述夫子子游問/答及夫子之自言而遂廣言之歟然非出於聖人之)
　(門者不/能及此)
○夫禮之初始諸飲食其燔黍捭豚汙尊而抔飲蕢桴
而土鼓猶若可以致其敬於鬼神(燔音煩捭卜麥切汙/烏華切抔歩矦切蕢)
(音塊桴/音浮)
　(方氏曰此言禮之初方是時地産之穀有黍然未有/釜甑也故燔之天産之物有豚然未有刀匕也故捭)
　(之尊未能鑿木也故汙尊飲未知用爵也故抔飲皆/始諸飲食之事孔氏曰禮以飲食為本中古質略雖)
　(有火化未有釜甑以水洮釋黍米捭析豚肉加於燒/石之上而熟之若如也言非但可以事生如此亦可)
　(以致其恭敬於鬼神鄭氏曰言其物雖質畧有齊敬/之心則可以薦羞於鬼神鬼神饗徳不饗味也釋米)
　(捭肉加於燒石之上而食之今北狄猶然汙尊鑿地/為尊也抔飲手掬之也蕢讀為凷凷堛也謂搏土為)
　(桴也土鼓築土為鼓也山隂陸氏曰蕢桴以蕢盛塊/而為桴焉廬陵胡氏曰蕢草也以草為桴鄭以蕢為)
　(凷非也若去聲誤不應明堂位又誤土鼓廣雅文云/築土為鼓蓋築地以當鼓節籥章注以瓦為匡不必)
　(築土也抔若張釋之云一抔土長樂陳氏曰食之禮/始於燔黍捭豚飲之禮始於汙尊抔飲蕢桴而土鼔)
　(其樂之始與明堂位曰土鼓蕢桴葦籥伊耆氏之樂/也澄曰此以上所言雖有中古時事然猶簡質不可)
　(從也下文乃言中/古以後可從之禮)
及其死也升屋而號告曰臯某復然後飯腥而苴孰故
天望而地藏也體魄則降知氣在上故死者北首生者
南鄉皆從其初(號平聲臯音羔飯扶晚切苴子餘/切知音智首手又切鄉許亮切)
　(鄭氏曰升屋而號招之於天也北首隂也南向陽也/孔氏曰臯引聲之言某謂死者名令其反復魂魄不)
　(復然後浴尸而行含禮於含之時飯用生稻之米故/云飯腥用上古未有火化之法也苴孰者欲葬設遣)
　(奠包裹孰肉以遣送尸法中古火化之利也天望謂/望天招魂地蔵謂葬以藏尸所以地藏由體魄則降)
　(故也所以天望由知氣在上故也延平周氏曰自蕢/桴土鼔而上後世有備於此者故不從其初自升屋)
　(而號而下後世無過於此者故皆從其初澄曰及其/謂及至中古以後之時也死也升屋而號告謂行復)
　(禮既號而又告也臯者號之聲某復者告之辭也體/魄謂形體精魄降謂降下在地知氣謂神識魂氣在)
　(上謂升上在天其號其告望而求諸天之陽明者蓋/為知氣之在上而然此時猶以生道處之冀其知氣)
　(來復而可以生也始則飯腥終則苴孰蔵而歸諸地/之隂幽者蓋為體魄之降而然此時始以死道處之)
　(俾其體魄得所而安於死也故死者北首生者南鄉/二句結上文也從其初初指及其以下所言之禮謂)
　(今日死之首隂生之回陽皆是從中古以後之求生/於陽歸死於隂者也自夫禮之初至此第五節之一)
昔者先王未有宫室冬則居營窟夏則居橧巢未有火
化食草木之實鳥獸之肉飲其血茹其毛未有麻絲衣
其羽皮(窟苦忽切橧音曽/茹音汝衣於既切)
　(鄭氏曰此皆上古之時寒則累土暑則聚薪柴居其/上未有火化食腥也孔氏曰營窟者地髙則穴於地)
　(地下則營累其土而為窟橧巢者橧聚其薪以為巢/雖食鳥獸之肉不能飽則茹食其毛漢蘇武以雪雜)
　(羊毛食之是其類也澄曰營窟土處以避寒也橧巢/木處以避暑也飢則食鳥獸之肉寒則取鳥之羽獸)
　(之皮以衣而蔽其體也此以上所言皆是上古時事/為大朴陋不可從也下文乃言上古以後可從之禮)
後聖有作然後修火之利范金合土以為臺榭宫室牖
户以炮以燔以亨以炙以為醴酪治其麻絲以為布帛
以養生送死以事鬼神上帝皆從其朔(合如字又音閤/炮薄交切燔音)
(煩亨普伻切炙之石/切醴音禮酪音洛)
　(鄭氏曰作起也修火之利孰冶萬物范金謂鑄作器/用合土謂瓦瓴甓及甒大炮謂裹燒之燔謂加於火)
　(上烹謂煑之鑊炙謂貫之火上醴酪謂烝釀之也酪/酢酨孔氏曰燧人出火但用之簡小更修使益多范)
　(金謂為形范以鑄金器合土謂和合其土燒作器物/長樂陳氏曰范金合土固不止於為宫室之具而為)
　(宫室則必在於范金合土之後以其斤斧瓦甓之所/當先也方氏曰非無火也特未能修之以利人耳范)
　(即荀况所謂形范之范范金而鑄之合土而陶之而/器用出焉則以為臺榭宫室牖户也夫居宫室以代)
　(巢窟為醴酪之類以代血毛治麻為布治絲為帛以/代羽皮是道也不特可以養生於其始又可以送死)
　(於其終不特可以養生送死於其明又可以事鬼神/上帝於其幽神則百神上帝則天也澄曰修火之利)
　(一句總下三事范金合土為宫室一也炮燔亨炙為/醴酪二也治麻治絲為布帛三也皆須火之利以養)
　(生送死以事鬼神上帝二句結上文也從其朔朔指/後聖以下所言之禮謂今日人之始終祭之小大皆)
　(是從上古以後之所居所食所服者也朔亦初也初/猶日至為一歲之始謂生陽死隂一事之始也朔猶)
　(月朔為毎月之始謂宫居火食衣帛衣布三/事之始也自昔者先王至此第五節之二)
故𤣥酒在室醴醆在户粢醍在堂澄酒在下陳其犧牲
備其鼎爼列其琴瑟管磬鍾鼔修其祝嘏以降上神與
其先祖以正君臣以篤父子以睦兄弟以齊上下夫婦
有所是謂承天之祜(醆夕限切粢才細切醍/音體嘏古雅切祜音户)
　(鄭氏曰粢讀為齊聲之誤也周禮五齊一曰泛齊二/曰醴齊三曰盎齊四曰醍齊五曰沈齊字雖異醆與)
　(盎澄與沈蓋同物也奠之不同處重古略近也祝祝/為主人饗神之辭也嘏祝為尸致福於主人之辭也)
　(祜福也孔氏曰一祭之中凡有兩節上節是薦上古/中古下節是薦今世之食此總論今世祭祀饌具因)
　(於古昔所供之物并酒所陳之處𤣥酒水也色黒謂/之𤣥大古無酒此水當酒所用以今雖有五齊三酒)
　(貴重古物故陳設室内而近北醴謂醴齊醆謂盎齊/以其後世所為賤之陳列雖在室内稍南近户也皇)
　(氏云醴在尸内醆在户外其泛齊當在𤣥酒南醴齊/北熊崔並云此據禘祭用四齊不用泛齊也粢醍卑)
　(故又南近户而在堂澄謂沈齊酒謂三酒事酒昔酒/清酒又卑故在堂下陳其犧牲者謂將祭之夕省牲)
　(之時及祭日之旦迎牲而入麗於碑按特牲禮陳鼎/于門外北面獸在鼎南東首牲在獸西南上北首其)
　(天子諸侯夕省牲之時亦陳於廟門外横行西上備/其鼎爼者以牲主於鑊鑊在廟門之外鼎隨鑊設各)
　(陳於鑊西取牲體以實其鼎舉鼎而入設於阼階下/南北陳之爼設於鼎西以次載於爼也按少牢陳鼎)
　(于廟門外東方北面北上又鼎入陳于東方當序西/面北上爼皆設於鼎西是也列其琴瑟者琴瑟在堂)
　(而登歌書云搏拊琴瑟以詠是也管磬鍾鼔堂下之/樂書云下管鼗鼔笙鏞以間是也其歌鍾歌磬亦在)
　(堂下上神在上精魂之神即先祖也指其精氣謂之/上神指其亡親謂之先祖皇氏等云上神天神也祭)
　(統曰君在廟門外則疑於君入廟門則全於臣是以/正君臣也又云尸南面父北面而事之是以篤父子)
　(也又云昭與昭齒穆與穆齒特牲云主人洗爵獻長/兄弟衆兄弟是以穆兄弟也又云尸飲五君洗玉爵)
　(獻卿尸飲七以瑶爵獻大夫是以齊上下也禮器云/君在阼夫人在房及特牲夫婦交相致爵是夫婦有)
　(所也言行上事得所則承受天之祜福也方氏曰以/室對户室者户之内戸者室之外也以堂對下則堂)
　(者階之上階者堂之下也澄曰此蓋言祭之初事也/君臣父子皆指尸與君言兄弟同姓之臣上下異姓)
　(之臣夫婦君與夫人也祭之初各有其禮各有其/事各有其位故云正篤睦齊有所也第五節之三)
作其祝號𤣥酒以祭薦其血毛腥其爼孰其殽與其越
席疏布以冪衣其澣帛醴醆以獻薦其燔炙君與夫人
交獻以嘉魂魄是謂合莫(祝之六切殽音肴越音活冪/莫歴切衣去聲醆阻限切)
　(鄭氏曰此謂薦上古中古之食也周禮祝號有六號/者所以尊神顯物也腥其爼謂豚解而腥之及血毛)
　(皆所以法於太古也孰其殽謂體解而爛之此以下/皆所法於中古也越席翦蒲席也冪覆尊也澣帛練)
　(染以為祭服嘉樂也莫虚無也孔氏曰𤣥酒以祭者/謂朝踐之時設此𤣥酒於五齊之上以致祭鬼神所)
　(以重古薦其血毛者亦朝踐時延尸在堂祝以血毛/告於室也腥其爼者亦謂朝踐時既殺牲以爼盛肉)
　(進於尸前也按士䘮禮小斂之奠載牲體兩髀兩肩/兩胉并脊凡七體也士虞禮主人不視豚解注云豚)
　(解解前後脛脊脅而已是豚解七體也按特牲少牢/以薦孰為始之時皆體解無豚解以無朝踐薦腥故)
　(也其天子諸侯既有朝踐薦腥故知腥其爼為豚解/孰其殽謂體解而爛之體解則特牲少牢所升於爼)
　(以進神者是也按特牲九體肩一臂二臑三肫四胳/五正脊六横脊七長脊八短脅九少牢則十一體加)
　(以脡脊代脅為十一體也是分豚為體解此孰其殽/謂體解訖以湯爛之不全孰次於腥而薦之堂疏布)
　(謂麤布醴醆以獻者朝踐之時用醴饋食之時用醆/燔炙謂燔肉炙肝按特牲禮主人獻尸賔長以肝從)
　(主婦獻尸兄弟以燔從此則君薦之用炙夫人薦用/燔是也詩楚茨云或燔或炙第一君獻第二夫人獻)
　(第三君獻第四夫人獻是君與夫人交錯而獻也設/此在上祭禮所以嘉善死者魂魄而神來歆饗是生)
　(者合於虚無寂寞也澄曰此蓋/言祭之中事也第五節之四)
然後退而合亨體其犬豕牛羊實其簠簋籩豆鉶羮祝
以孝告嘏以慈告是謂大祥此禮之大成也(鉶音/刑)
　(鄭氏曰此謂薦今世之食也體其犬豕牛羊謂分别/骨之貴賤以為衆爼也祝以孝告嘏以慈告各首其)
　(義也祥善也今世之食於人道為善也孔氏曰然後/退而合烹者前明薦爓既未孰今至饋食乃退取鄉)
　(爓肉更合亨之令孰擬更薦尸又尸爼唯載右體其/餘不載者乃左體等亦於鑊中亨煮之故云合亨亨)
　(之既孰乃體别骨之貴賤以為衆爼供尸及待賔客/兄弟等知非尸前正爼者以此所陳多是祭末之事)
　(故為祭末饗燕之衆爼也實其簠簋籩豆鉶羹者此/舉事尸之時所供設也若籩豆亦兼據賔客及兄弟)
　(等澄曰此蓋言祭之末事也成猶言全備也自/初中至末祭禮大備故云大成第五節之五)
祝嘏莫敢易其常古是謂大假
　(方氏曰祝則君假之以告神者也嘏則尸假之以告/人者也祝嘏辭說古有常訓不可易焉故莫敢易澄)
　(曰大謂尊大之假謂君與尸所假以告神告人之辭/尊大其辭而不敢輒有改易也故曰大假或曰假與)
　(嘏字通用大假者大其嘏辭也嘏尊祝/卑以尊統卑故但言假此第五節之六)
祝嘏辭說藏於宗祝巫史非禮也是謂幽國
　(孔氏曰祝嘏辭說當依古法乃棄去不用蔵於宗祝/巫史之家更易古禮自為辭說非禮也鄭氏曰藏於)
　(宗祝巫史言君不知有也幽闇也國闇者/君與大夫俱不明也澄曰此第五節之七)
醆斝及尸君非禮也是謂僭君(斝古/雅切)
　(孔氏曰醆是夏爵斝是殷爵延平周氏曰及尸君者/君以獻尸而尸以酢君也鄭氏曰醆斝先王之爵也)
　(唯魯與王者之後得用其餘諸侯用時王之器/而已僭君僭禮之君也澄曰此第五節之八)
冕弁兵革藏於私家非禮也是謂脅君
　(孔氏曰冕是衮冕弁是皮弁大夫以下稱家私蔵公/物見此君被臣之刼脅也鄭氏曰冕弁君之尊服兵)
　(革君之武衛及軍器脅君謂刧脅之君也蔣氏曰緊/纓小物君子惜之今也冕弁蔵於私家弓矢鈇鉞諸)
　(侯猶俟命於天子今也兵革蔵於私家所以竊/攘僭逼之事莫之禦與澄曰此弟五節之九)
大夫具官祭器不假聲樂皆具非禮也是謂亂國
　(孔氏曰天子六卿諸侯三卿大夫若有地者置官一/人兼攝其職不得具足其官大夫無地則不得造祭)
　(器有地雖造而不得具足並須假借唯公孤以上得/備造周禮四命受器此公之孤始得有祭器者也大)
　(夫自有判縣之樂不得如三桓舞八佾一曰大夫祭/不得用樂故少牢饋食無奏樂之文唯君賜乃有之)
　(大夫並為上事與君相敵則非禮鄭氏曰臣之奢富/擬於國君敗亂之國也孔子謂管仲官事不攝焉得)
　(儉延平周氏曰以官事不攝聲樂皆具為非禮則然/以祭器不假為非禮則誤王制曰大夫祭器不假祭)
　(器未成不造燕器果大夫祭器猶且假之則燕器蓋/未嘗有殆非先王養成徳者之意也澄曰此第五節)
　(之/十)
故仕於公曰臣仕於家曰僕三年之䘮與新有昬者期
不使以衰裳入朝與家僕雜居齊齒非禮也是謂君與
臣同國(期居其切衰倉/回切朝音潮)
　(方氏曰臣者對君之稱故仕於公曰臣而諸侯稱君/僕者對主之稱故仕於家曰僕而大夫稱主孔氏曰)
　(公是諸侯之號仕於諸侯則稱臣仕於大夫之家則/稱僕君有喪昬則恒在於國臣有喪昬則歸家一期)
　(之間不復使役今臣有喪乃不致事著衰裳入君朝/是君與臣同國又臣是君之臣僕是臣之僕今卿大)
　(夫或與家臣之僕錯雜而居齊齒等軰尊卑無别亦/是君臣共國也鄭氏曰臣有喪昬之事而不歸反服)
　(其衰裳以入朝或與僕相等軰而處是謂君臣共國/無尊卑也有喪昬不歸唯君耳臣有喪昬當致事而)
　(歸僕又不可與士齒澄曰先言臣與僕之不同稱以/見臣與僕同居處者之為非禮先言喪與昬者之不)
　(役使以見臣服衰裳入君朝者/之為非禮也此第五節之十一)
故天子有田以處其子孫諸侯有國以處其子孫大夫
有采以處其子孫是謂制度
　(孔氏曰王制云天子之田方千里其子孫有功徳者/封為諸侯無功徳者直食邑於畿内也諸侯子孫封)
　(為卿大夫若有功德者亦有采地大夫雖不得割其/采地以與子孫然亦以采地之禄養其子孫耳從幽)
　(國以下皆論其惡今此是謂制度論其善者論古之/制度如此今則不然應氏曰處者位置而區處之各)
　(得其宜長樂陳氏曰制則有所裁度則有所限先王/以人之子孫上以承先祖之祀下以綿本支之世莫)
　(不思有以處之然其處之則有所裁之制所限之度/此固不可無尊卑隆殺之别也天子不曰天下而曰)
　(田明其止於千里以與天下共之也諸侯不曰田而/曰國明其專於百里非與天下共之也大夫食其所)
　(有事者故其地命之曰采采者事也凡此言其大法/而已若夫諸侯大夫之子其不肖者固不可以世食)
　(而大夫之子苟其賢之過人又不止於食舊而已新/安王氏曰幽國僭君脅君亂國君與臣同國皆諸侯)
　(卿大夫失禮也禮之失起於制度之壊故此明言先/王制度大小有等尊卑有辨天子地方千里有田以)
　(處其子孫諸侯不得僭也諸侯地方百里有國以處/其子孫卿大夫不得僭也卿大夫各有食邑以處其)
　(子孫家臣不得僭也制度一定上下截然安得有前/五失諸侯僭差起於天子失禮卿大夫僭差起於諸)
　(侯失禮故下文言之澄/曰此第五節之十二)
故天子適諸侯必舍其祖廟而不以禮籍入是謂天子
壊法亂紀(壊音/怪)
　(鄭氏曰以禮籍入謂太史典禮執簡記奉諱惡也天/子雖尊舍其宗廟猶有敬焉自拱勅也方氏曰舍其)
　(祖廟者在諸侯則不敢為之主在天子則不忘於所/敬故也禮籍若小行人掌邦國賔客之禮籍之類乃)
　(法之所以存紀之所以立今也不以入/故曰壊法亂紀澄曰此第五節之十三)
諸侯非問疾弔喪而入諸臣之家是謂君臣為謔
　(延平周氏曰諸侯唯問疾弔喪則入諸臣之家先王/制禮之意可謂微矣而後世猶不免有株林之詩蔣)
　(氏曰諸侯有一國因問疾弔喪入諸臣之家所以憫/難恤患見厚下之情乃若出入無名率意以行此固)
　(驅馳而往之事所由萌乎君臣無私交聖人嚴/之故曰是謂君臣為謔澄曰此第五節之十四)
是故禮者君之大柄也所以别嫌明微儐鬼神考制度
别仁義所以治政安君也故政不正則君位危君位危
則大臣倍小臣竊刑肅而俗敝則法無常法無常則禮
無列禮無列則士不事也刑肅而俗敝則民弗歸也是
謂疵國故政者君之所以藏身也(儐必刄切/疵才斯切)
　(鄭氏曰疾今失禮如此為言禮之大義也柄所操以/治事故政不正以下又為言政失君危之禍敗也肅)
　(駿也疵病也孔氏曰人君治國須禮如巧匠治物執/斤斧之柄此以下明用禮為柄之事寡婦不夜哭别)
　(嫌也君子表微明㣲也接賔以禮曰儐郊天祀地及/一切神明是儐鬼神也制度以禮考之仁義各使中)
　(禮有分别也用禮為柄如前諸事故國政得治君獲/安存孝經云安上治民莫善於禮大臣謂大夫以上)
　(倍謂倍君行私小臣士以下竊謂盗竊府庫君位已/危大臣倍君小臣盜竊愚君無奈此何惟知暴怒急)
　(行則罰故云刑肅上下乖離故云俗敝敝凋殘也俗/敝刑肅法教無常皆國之病故云疵國澄曰凡言故)
　(者皆承上之辭是故者雖承上而又更端也此一節/内自是謂承天之祜始言是謂者十三而此條最在)
　(後又此條以前八是謂皆指失禮之一事言而此一/條舉失之大總言故特以是故為起語也别謂剖判)
　(之嫌謂似同而不同者明謂著察之微謂可見而難/見者凡祀祭享皆儐鬼神也布帛長短以刀裁之曰)
　(制以尺量之曰度制度不定以禮稽考之仁義所施/輕重不一以禮辨别之君之執禮以為柄者决人事)
　(於顯感鬼神於幽麤而考長短廣狹之器數精而别/親踈尊卑之等殺並須用禮禮所以治其國之政使)
　(不亂安其君之位使不危也以下遂言君危政亂之/禍禮可以正天下國家政不正謂為政不以禮也政)
　(不正之所致有二一則君位危謂君不安也二則法/無常謂政不治也君位危謂失其尊髙下無忌憚則)
　(大臣為姦小臣為盜君務嚴刑勝之而上下暌乖習/俗敝壊矣法無常謂渝其律令下無遵守而天秩之)
　(儀亦紊其次矣則君位危則法無常二則字皆䝉政/不正三字君位危之下言則者倍竊肅敝皆因君位)
　(危而致也法無常之下言而者法既渝其常而禮亦/紊其次禮無列下因法無常而致也士之所事者禮)
　(也有國而無禮則士無所服習矣民之所歸者徳也/有刑而無徳則民無所懐嚮矣此疵病之國也蔵謂)
　(蔵於其中而遮䕶之也為政以禮則國之政治而君/之身安此政者君所以遮䕶其身而使之不危也上)
　(文是謂大祥以前三是謂皆言禮之善而以此禮之/大成也一句結之此是謂疵國以前十是謂其二言)
　(禮之例其八皆言禮之失而以故政者君之所以/蔵身也一句結之又起下文也此第五節之十五)
是故夫政必本於天殽於地以降命命降于郊之謂本
天降于社之謂殽地降于祖廟之謂仁義降于山川之
謂興作降于五祀之謂制度此聖人所以藏身之固也
(殽音效/下同)
　(為政而降下敎命必原本於天倣效於地取法於衆/鬼神因郊祭而降教命者是法天也因社祭而降教)
　(命者是法地也教命降於祭祖廟之時者是取法親/親尊尊之仁義也降於祭山川之時者是取法山川)
　(所生之材可以興功作事也降於祭五祀之時者是/取法户竈門行中霤之各有制度也教命各於祭禮)
　(而有所取法是政皆出於禮矣聖人使君行此政是/所以藏蔽其身之牢固也此申上文政所以藏身之)
　(意舊本以降命之上闕於地二字命降於/之下闕郊之謂本天降於七字今補之)
故聖人參於天地並於鬼神以治政也處其所存禮之
序也玩其所樂民之治也(樂音/洛)
　(鄭氏曰並謂比方之也孔氏曰參於天地法天地也/並於鬼神比方祖廟山川五祀而為事也皆以修治)
　(政教也澄曰處謂居處處下其字指禮而言所存謂/政之中乃禮之所存也玩謂習熟玩下其字指民而)
　(言所樂謂政之善乃民之所樂也言聖人參擬於所/郊所社之天地比並於祖廟山川五祀之鬼神者蓋)
　(因其禮以治其政也政原於禮則政善而民樂之所/以治也禮得居處於其所存者之政禮之所以序而)
　(不失也謂禮寓於政之中也民得習熟於其所樂者/之政民之所以治而不亂也謂民安於政之善也民)
　(之治即政之治也此申上文禮所以治政/之意自是故夫政至此第五節之十六)
故天生時而地生財人其父生而師教之四者君以正
用之故君者立於無過之地也故君者所明也非明人
者也君者所養也非養人者也君者所事也非事人者
也故君明人則有過養人則不足事人則失位故百姓
明君以自治也養君以自安也事君以自顯也(養羊尚/切又如)
(字下/同)
　(耕種歛穫之時天所生也穀粟桑麻之財地所生也/人類蕃衍父之所生修其孝弟忠信者師之所教師)
　(謂右塾左塾有國老庶老黨庠遂序有鄉遂官屬也/正謂禮也人君因天所生之時以授人因地所生之)
　(財以聚人因父所生師所教之人以為己之民其用/時用財用民一皆以正天下國家之禮而用之君身)
　(得立於無過之地者動皆以禮故也若不以禮則不/免差謬是有過也所明謂人所視傚明人謂視傚他)
　(人所養謂食於人養人謂食人所事謂役人事人謂/役於人君者徳可為師身皆無過故人視傚之若君)
　(視傚人則是身猶有過而不足為師矣以一人而享/萬人之奉者君也若君養人則以寡養衆而瞻給不)
　(足矣以萬人而受一人之役者君也若君事人則以/上事下而失君位之尊矣百姓取則於君之徳以自)
　(治者也出貢賦以供養其君君撫臨之而冀得自安/者也竭膂力以服事其君君任使之而冀得自顯者)
　(也此通下文至謂之變申/上文禮所以安君之意)
故禮逹而分定故人皆愛其死而患其生故用人之知
去其詐用人之勇去其怒用人之仁去其貪故國有患
君死社稷謂之義大夫死宗廟謂之變(分扶問切知音/智去羌吕切變)
(今讀/如字)
　(朱氏曰逹謂逹於下孔氏曰下之事上於禮當然人/皆知之是禮之逹也尊者居上卑者處下是分之定)
　(也愛謂貪愛患謂耻患人皆知禮上下分定君有危/難人皆貪愛以義而死競欲致死救之也張子曰堯)
　(舜之世在上者覆露含育如此則其生也是足患於/其時為不善何所容其身致民若是正為禮逹分定)
　(故在下以苟生為患也用人者言在上也去其詐怒/貪者人不敢存其私意也知勇仁之士皆盡誠於上)
　(而不過分用知而知者去其詐用勇而勇者去其怒/用仁而仁者去其貪怒如子胥郤克以公戰報私怨)
　(也貪如田氏好施以掠美於己也鄭氏曰患謂見圍/入澄曰承上言君因天地人之自然而以禮用之則)
　(身得無過德既絶人而位又極尊故為人所明所養/所事而無明人養人事人之禮此禮既逹於下則上)
　(下分定為下者知盡其分危難之世則思盡節而以/委命效死為樂故曰愛其死言愛其死而能盡分不)
　(畏死也安平之世則思盡忠而以竊食偷生為恥故/曰患其生言患其生而能盡分不苟生也凡有知有)
　(勇有仁而為君所用者皆務竭誠而不間以私盖知/者能謀而或私以己之譎詐為謀勇者能武而或私)
　(以己之忿怒為武仁者能愛而或私以己之貪戀為/愛則是不盡於己有負於君故知者去其私詐勇者)
　(去其私怒仁者去其私貪而不以害其三者之公理/也所謂患其生者如此設或國有大禍君以死社稷)
　(為義則臣皆從君死社稷以為義也若為己之宗廟/而死雖或可死而與為君而死者不同故謂之變而)
　(不謂之義義者禮之正而合其宜變者禮之變而非/其常也所謂愛其死者如此諸家解患其生與愛其)
　(死只是一義唯張子說精當今從之/自故天生時至此第五節之十七)
故聖人耐以天下為一家以中國為一人者非意之也
必知其情辟於其義明於其利逹於其患然後能為之
(耐音能/辟音闢)
　(鄭氏曰耐古能字意心所思慮辟開也孔氏曰此因/上生下聖人非是以意測度謀慮而已知民之七情)
　(開闢其義以教之顯明利事以安之曉逹其禍患而/防䕶之然後能使天下和合為一家中國為一人皆)
　(感義懐徳而歸之也情義利患則下文所言是也蔣/氏曰天下大本在於人情離合情之合則天下之異)
　(歸於同情之離則天下之勢不可一天下一家中國/一人此豈臆度料想姑為是言哉古之聖人摠攝人)
　(心起天下聯絡親比之義而革其乖戾違背之習蓋/亦灼見是理而為之惟知天下之情是以開闢天下)
　(之義興利銷患而人心一惟不知天下之情是以失/天下之義背利縱患而人心離也馬氏曰以中國比)
　(天下則天下逺而中國近以一人比一家則一人寡/一家衆逺而能使之如一家者言若父子之親有以)
　(相使也近而能使之如一人者/言若手足之用有以相衛也)
何謂人情喜怒哀懼愛惡欲七者弗學而能何謂人義
父慈子孝兄良弟弟夫義婦聽長惠幼順君仁臣忠十
者謂之人義講信修睦謂之人利爭奪相殺謂之人患
故聖人之所以治人七情修十義講信修睦尚辭譲去
爭奪舍禮何以治之(惡烏路/切下同)
　(鄭氏曰唯禮可治之耳孔氏曰左傳云人有六情喜/怒哀樂好惡此云欲彼云樂此云愛彼云好六情之)
　(外増一懼為七人義從親者為始以漸至疏故長幼/在後君臣處末陳氏曰喜愛欲者陽之情怒哀懼惡)
　(者隂之情出於天然故言弗學而能也父慈子孝兄/良弟弟夫義婦聽者閨門之義長恵幼順者鄉黨之)
　(義君仁臣忠者朝廷之義信則無所欺罔睦則有所/顧省此皆和義故謂人利爭而後奪奪而後相殺此)
　(皆召禍故謂人患蔣氏曰此義既形此情遂定於是/講信修睦而人利興此義不立此情日亂於是爭奪)
　(相殺而人患起情我所固有也本義以制情是以因/義以成利惟其舍義而言利是以因利而生患制情)
　(立義興利去患納天下於相安相/養之域則自禮之外無餘說也)
飲食男女人之大欲存焉死亡貧苦人之大惡存焉故
欲惡者心之大端也人藏其心不可測度也美惡皆在
其心不見其色也欲一以窮之舍禮何以哉(度大洛切/見賢遍切)
　(孔氏曰端謂頭緒人深心厚貌内外乖違包藏欲惡/之心不可測知故外不見其色人君欲專一窮盡人)
　(美惡之情若舍去禮更將何事以知之禮之所以知/人心者有事於心貌見於外若七情美善十義流行)
　(則舉動無不合禮若七情違僻十義虧損則動作皆/失其法故云舍禮何以哉馬氏曰莫非欲也而欲之)
　(甚曰大欲莫非惡也而惡之甚曰大惡喜怒哀懼愛/惡欲皆所謂情而情之所本尤在於欲惡故曰心之)
　(大端也心者色之藴由色以觀心可測度雖作於其/心而不見於色則人之深情厚貌有時而不知也故)
　(色厲而内荏色取仁而行違者有矣詩曰他人有心/于忖度之可忖度者以有禮也有禮以節之則美惡)
　(不能藏於心也故曰欲一以窮之舍禮何以哉山隂/陸氏曰言揆之於禮無所不察方氏曰欲察物而不)
　(由禮弗之得矣正謂是也澄曰自故聖人/耐以天下為一家至此第五節之十八)
故人者其天地之徳隂陽之交鬼神之㑹五行之秀氣
也
　(孔氏曰天覆地載人感而生是天地之徳也獨陽不/生獨隂不生二氣相交乃生故云隂陽之交鬼謂形)
　(體神謂精靈祭義云氣也者神之盛魄也者鬼之盛/氣與魄交然後物生故云鬼神之㑹秀謂秀異人感)
　(五行秀異之氣故有仁義禮智信人感天地鬼神而/生聖王必因天地鬼神作法則以化人所以人情可)
　(知也張子曰天地之德謂人之徳性如天地之性人/為貴是也禀五行之氣以生最靈於萬物是其秀也)
　(神之言伸也鬼之言歸也凡生即神也要終即歸也/神之盛極於氣鬼之盛極於魄一體兼此終始此鬼)
　(神之㑹也隂陽之交鬼神之㑹五行之氣物生皆然/而人為備焉馬氏曰莫不禀五常之氣人之所以異)
　(於物以其得氣之秀而最靈也記者之言及此何也/蓋將以明其制作之本也聖人作則必以天地為本)
　(而人者天地之徳也必以隂陽為端而人者隂陽之/交也必以鬼神為徒而人者鬼神之㑹也必以五行)
　(為質而人者五行之秀氣也山隂陸氏曰言人之備/道全美如此柰何舍禮而欲備天地之徳稱神明之)
　(容/哉)
故天秉陽垂日星地秉隂竅於山川播五行於四時和
而后月生也是以三五而盈三五而闕(竅苦/弔切)
　(鄭氏曰秉猶持也竅孔也三五者播五行於四時也/月生而配日一盈一闕屈伸之義也孔氏曰上言人)
　(秉天地隂陽五行鬼神而生此又述天地之徳及五/行之氣隂陽鬼神是天地中物故不重出天秉持陽)
　(氣垂懸日星以照臨於下地秉持隂氣為孔於山川/以出納其氣月之生禀於日光三五十五日而盈滿)
　(又三五十五日而虧闕盈謂其伸缺謂其屈天直言/垂日星而已月有虧盈故備言之方氏曰播者分布)
　(也項氏曰五行言十干甲乙屬木丙丁屬火戊巳屬/土庚辛屬金壬癸屬水四時言十二支寅卯辰屬春)
　(巳午未屬夏申酉戌屬秋亥子丑屬冬播五行於四/時而月生者謂布五行於六支為三十日而晦朔一)
　(周也三五而盈三五而闕明言五六三十矣澄曰天/有日月星辰日明乎晝而生月星明乎夜而麗辰懸)
　(垂于上以照地之形於下地有水火土石山者土石/之凸起而藏火川者土石之凹䧟而行水孔竅于下)
　(以通天之氣於上月有盈闕非如日星之晝夜常明/故别言于後分播五行之十干於四時之十二支則)
　(為六十六十其極也三十者六十之中半中半則和/月之生毎以三十日而晦復朔故曰和而后月生日)
　(星山川以言隂陽月之盈/闕以言鬼神之屈伸也)
五行之動迭相竭也五行四時十二月還相為本也五
聲六律十二管還相為宫也五味六和十二食還相為
主也五色六章十二衣還相為質也(竭其列切還音/旋六和户臥切)
　(鄭氏曰竭猶負戴也言五行運轉更相為始項氏曰/五行四時十二月還相為本謂十干周旋於十二支)
　(以成六十日也澄曰五行之動總包下四者五聲五/味五色皆五行也動者運轉而不一定也五聲宫商)
　(角徴羽也六律十二管謂黄鍾大蔟姑洗蕤賔夷則/無射六陽律大呂夾鍾仲吕林鍾南吕應鍾六隂律)
　(共為十二管也五味酸苦甘辛鹹也六和十二食不/知其品亦必温熱有六和凉寒有六和共為十二食)
　(也五色青赤黄白黑也六章十二衣謂日一月二星/辰三山四龍五華蟲六上衣繪六章宗彞一藻二火)
　(三粉米四黼五黻六下裳繡六章共為十二衣也下/裳亦言衣者統於衣也五行為四時之十二月所負)
　(戴則毎月各有木火土金水還相為十二月之本而/共成六十日矣五聲為六律之十二管所負戴則毎)
　(管有一宫聲還相為十二管之宫毎宫又各有商角/徵羽而共成六十調矣還相為質有二下句質字家)
　(語作主今按上句質字宜為主字五味為六和之十/二食所負戴則毎食各有酸苦甘辛鹹還相為十二)
　(食之主而味之數亦共有六十矣五色為六章之十/二衣所負戴則每衣各有青赤黄白黒還相為十二)
　(衣之質而色之數/亦共有六十矣)
故人者天地之心也五行之端也食味别聲被色而生
者也(别彼/列切)
　(孔氏曰人生天地之中天地有人如人有心故曰天/地之心方氏曰仁則木之性義則金之性火禮水智)
　(土信故曰五行之端也五行滋而為五味人以養其/口感而為五聲人以養其耳形而為五色人以養其)
　(目然後人得而生焉故曰食味别聲被色而生也食/之於口别之於耳被之於身莫不有所别獨於聲言)
　(别者以微妙尤宜致别故也然其序前以聲為首此/以味為首葢探其本則聲為妙要其用則味為急澄)
　(曰五行之氣在兩間不可見人得之以生而為仁義/禮智信則其端可見矣猶物在中間而端倪見於外)
　(也故曰五行之端凡上文所謂五行/五味五聲五色者皆備於人之身也)
故聖人作則必以天地為本以隂陽為端以四時為柄
以日星為紀月以為量鬼神以為徒五行以為質禮義
以為器人情以為田四靈以為畜(量音亮畜/許又切)
　(上文言人以天地隂陽五行而生故此以下言聖人/制禮以治人亦取法於天地隂陽五行也既言隂陽)
　(而又言四時但言日星而不言山川與上文互為詳/略也鄭氏曰天地以至五行其制作所取象也禮義)
　(人情其政治也四靈者其徴報也器所以操事田人/所捊治也長樂陳氏曰以天地為本至於五行以為)
　(質言其所法者也禮義以為器人情以為田言其所/用者也四靈以為畜言其所致者也聖人作則必推)
　(其所法以適其所用然後有所致矣應氏曰天地以/全體言大根大本之先立者道之大原出於天也隂)
　(陽以氣化言闓端造始之可見者立天之道曰隂與/陽也四時以運化言當權操柄之可握者大昊執規)
　(炎帝執衡之屬是也日星細運乎周天之度驗其次/舍以分時令如綱有紀以分其目一月徧匝乎周天)
　(之度視其晦朔以課事功如物有量以揆其平鬼神/布列於天地之間造化之用也以之為徒則闔闢變)
　(化常與之並行猶曰與之為徒也五行變合於隂陽/之内造化之體也以之為質則亭毒胚腪不昧其所)
　(主五味五色之所以為質也有其質而無其具則善/不能自遂故因其自然固有之禮義以為之器而品)
　(節防範之道無不周有其器而無其地則功無所可/施故因其可與為善之人情以為之田而修治墾除)
　(之功無不至四靈葢物之變化而有神者非置網之/所可循也能盡致而為之畜則德之所感可知矣孔)
　(氏曰執禮義為器用以耕於人情人情得禮義之耕/如田得耒耜之耕也天地應以徴報四靈並至聖人)
　(畜之如人養牛馬也廬陵胡氏曰器如農夫治田器/也人情有治亂猶田之有荒墾也四靈治則見故可)
　(畜亂則隱豈可畜哉山隂陸氏曰自月以為量變以/在下是月以為量非以月為量也葢聖人作則能以)
　(天地為本以隂陽為端以四時為柄以日星為紀於/是月以我而後得為量鬼神以我而後得為徒他倣)
　(此/)
以天地為本故物可舉也以隂陽為端故情可睹也以
四時為柄故事可勸也以日星為紀故事可列也月以
為量故功有藝也鬼神以為徒故事有守也五行以為
質故事可復也禮義以為器故事行有考也人情以為
田故人以為奥也四靈以為畜故飲食有由也(睹丁/古切)
　(馬氏曰法象莫大乎天地故以為本而隂陽日月鬼/神皆天地之别也聖人作則莫不取象於此雖然聖)
　(人作則仰有法於天俯有察於地而近取於人情者/禮義也禮義出於人情先王因之以為治情之具也)
　(自天地為本推而至於人情以為田其為法備其為/治詳宜有休以應之也故終以四靈為畜物可舉者)
　(萬物生於天地之間皆可舉而用之也天地之大端/在隂陽而人情之大端亦在於隂陽喜為陽怒為隂)
　(以隂陽為端則人之情可睹而見也時者敬授之而/勿失則事有所成故以為柄則事可勸也日星者示)
　(其東作西成之候而使民之興作不失於先後之序/也故以為紀月者三五而盈闕其盈不至於有餘其)
　(闕不至於不足故以為量量者言多寡之均而無過/不及之患先王之制禮必協於分藝使賢者不敢過)
　(不肖者不敢不及藝者言各當其材也鬼神在於幽/其類非一而祖廟山川五祀各有守也先王因以立)
　(官使之各司其局而不敢失也五行者天地之間徃/來不窮終而復始故以為質則事可復而不窮也四)
　(靈者猶為聖人之見畜則天地之間飛潛陸走之類/甚多無非飲食之用也鄭氏曰考成也器利則事成)
　(也奥猶主也田無主則荒也由用也孔氏曰靈是衆/物之長長既為聖人所畜則其屬並隨其長而至是)
　(飲食有用也張子曰自天地為本至四靈為畜一理/也特細别耳事天治人與夫接物無所不用其極則)
　(其餘不足治矣此數句必出古語亦非傳者所能道/也廬陵胡氏曰藝極也春秋傳貢賦無藝奥主也民)
　(以為主也昭十有三/年傳云國有奥主)
何謂四靈麟鳳龜龍謂之四靈故龍以為畜故魚鮪不
淰鳳以為畜故鳥不獝麟以為畜故獸不狘龜以為畜
故人情不失(鮪云軌切淰音審獝/沈必切狘况越切)
　(鄭氏曰淰之言閃也獝狘飛走之貌也失猶去也孔/氏曰讀淰為閃者淰字從水閃字從門中人言水中)
　(之形狀忽有忽無如人在門或見或不見也魚從龍/鳥從鳳獸從麟龍鳳麟既來為人之畜則其屬見人)
　(自不驚而飛走也龜知人情既來應人知人情善惡/其情不失也然上三靈皆言其長來而族至此應云)
　(龜以為畜而甲族馴狎今獨云知人情者與上三族/相互馬氏曰於龜言人情不失葢龜能逆知人之情)
　(狀而善惡吉凶皆不能逃也澄曰自故/人者其天地之德至此第五節之十九)
故先王秉蓍龜列祭祀瘞繒宣祝嘏辭說設制度故國
有禮官有御事有職禮有序(瘞於例切/繒似仍切)
　(鄭氏曰皆卜筮所造置也埋牲曰瘞幣帛曰繒宣猶/揚也繒或作贈孔氏曰上言龜知人情故此言卜筮)
　(造置之事先聖王將有大事必秉執蓍龜而問吉凶/言蓍者凡卜皆先筮故兼言之陳列祭祀謂郊廟以)
　(下皆用卜筮也瘞謂祀地埋牲也繒之言贈也謂埋/告又贈神也祝嘏有舊辭更宣揚告神也設制度謂)
　(造宫室城隍車旗之屬以上諸事既並用卜筮故國/必有其禮也國既有禮故百官各御其事官既有御)
　(故百事各有職主而凡/所行禮皆有次序也)
故先王患禮之不逹於下也故祭帝於郊所以定天位
也祀社於國所以列地利也祖廟所以本仁也山川所
以儐鬼神也五祀所以本事也故宗祝在廟三公在朝
三老在學王前巫而後史卜筮瞽侑皆在左右王中心
無為也以守至正
　(鄭氏曰患禮不逹患下不信也祭帝於郊以下所以/逹禮於下也宗宗人也瞽樂人也方氏曰禮之始自)
　(天子出終則與民由之然後禮逹而分定患禮之不/逹於下必有以教教以祭祀者使民知畏敬也祭郊)
　(以定天位則天下逹於尊卑之禮矣祀社以列地利/則天下逹於施報之禮矣仁以立人道而人道本乎)
　(祖故曰本仁如是則天下逹於親疎之禮矣我為祭/主於内而山川鬼神在外有賔道故曰儐鬼神如是)
　(則天下逹於興作之禮矣五祀因時以用事故曰本/事如是則天下逹於制度之禮矣廟者神之所存而)
　(宗祝所以事神故在廟朝者政之所出而三公所以/共政故在朝學者教之所寓而三老所以奉敎故在)
　(學不祥却於未然故前巫言行紀於已然故後史以/玉藻考之史有左右而此言後史者對前巫言則為)
　(後而後自分左右也瞽以典樂侑謂侑食以膳夫考/之王日一舉以樂侑食瞽侑者瞽言其人侑言其事)
　(耳孔氏曰天子行臣禮而事天是欲嚴上之禮逹於/下天髙在上故云定天位至尊而猶自祀社是欲報)
　(恩之禮逹於下地出財故云列地利馬氏曰祖廟逺/則殺之以示義近則隆之以示仁離而言之有仁義)
　(之别合而言之皆親親之仁也故祀祖廟所以本仁/山者地之髙川者地之深皆有興作之功而有鬼神)
　(以助其幽故祀山川所以儐鬼神中霤户竈門行制/度所出推之可以治天下之事故祀五祀所以本事)
　(自郊社至五祀皆所以逹於下者以一人之身不能/逹於天下必寄於羣材然後能如此以至於無為而)
　(治也故繼之以宗祝在廟三公在朝三老在學長樂/劉氏曰宗祝在廟執祭祀之禮三公在朝執上下之)
　(禮三老在學執人倫之禮前巫後史卜筮瞽侑皆在/左右除其疑正其行防其失夫如是者欲王之中心)
　(無為也無為矣而曰守至正何也中心不為於意慮/則寂然不動是性之正也澄曰逹自此而通於彼也)
　(承上章之意而言謂聖人凡事問於蓍龜則禮既上/逹於神然猶患其不能下逹於民也故身行上下内)
　(外大小之祭使尊敬孝愛報事諸禮民皆視傚知之/由之則是禮逹於下矣而又隨其所在羣臣各効其)
　(用則王之一心常在中間外無作為事物不撓而得/以守其至正也至正謂不偏之極心不著於四旁也)
故禮行於郊而百神受職焉禮行於社而百貨可極焉
禮行於祖廟而孝慈服焉禮行於山川而報功德焉禮
行於五祀而正法則焉故自郊社祖廟山川五祀義之
修而禮之藏也
　(鄭氏曰言得其禮則神物與人皆應之孔氏曰此論/禮逹於下而見徴應百神天之羣神也王者郊天備)
　(禮則星辰不忒故云受職祀社盡禮則五穀豐稔金/玉露形盡為國家之用故云可極祭廟盡禮而天下)
　(皆服行孝慈祭五祀以禮而天下法則各得其正長/樂陳氏曰百神受職焉者以其大報天而百神莫不)
　(與之也百貨可極焉者以其五土之冝百物資之以/生也孝慈服焉者以其有祝以告人之孝有嘏以告)
　(神之慈也正法則焉者以其有制以正法有度以正/則也澄曰孝慈服焉下闕禮行於山川而報功德焉)
　(十字今補之謂祭山川以禮則皆知山川所出之材/可以興作是為有功徳於民者而報祀之也五祀中)
　(霤在室之中象中央土故祀之於季夏户自内而出/外象春陽之闢而出單扉者陽竒也故犯之於春時)
　(門自外而入内象秋隂之翕而入雙扉者隂偶也故/祀之於秋時竈火之所宅炊㸑以食人象夏氣之養)
　(物故祀之於夏時行人之行動所由象水之流動在/門内户外秋後春前也故祀之於冬時察此制度可)
　(以正法則義者事理之宜禮者儀文之節修謂整葺/無虧闕藏謂在於其中能知五者祭祀之宜禮在其)
　(中矣故曰義之修而禮之蔵也按上文祭郊社祖廟/山川五祀禮也而所以定天位列地利本仁儐鬼神)
　(本事則其義也禮必有義二者不相離然行其禮而/不知其義者有之未有知其義而不能其禮者也此)
　(篇論禮三千餘言反覆推明深逺詳盡而篇首禮義/以為紀中間禮義以為器兩語是以禮義並言至此)
　(又以義之修禮之藏結上起下而竟篇末皆兼/言禮義自故先王秉蓍龜至此第五節之二十)
是故夫禮必本於大一分而為天地轉而為隂陽變而
為四時列而為鬼神其降曰命其官於天也(大音/泰)
　(鄭氏曰聖人象此下之以為教令官猶法也此聖人/所以法於天也孔氏曰此上既言禮藏於郊社天地)
　(之中是故制禮必本於天以為教也大一者謂天地/未分混沌之元氣也極大曰大未分曰一禮之理既)
　(與大一齊故制禮者用之以為教本也元氣既分輕/清為天重濁為地制禮者法之以立尊卑之位天地)
　(既分天之氣運轉為陽地之氣運轉為隂制禮者貴/左以象陽貴右以法隂因陽時而行賞因隂時而行)
　(罰陽氣變為春夏隂氣變為秋冬制禮者吉禮則有/四面之坐凶禮則有恩理節權是法四時也四時變)
　(化生成萬物皆是鬼神之功聖人制禮則陳列鬼神/之功以為教也其降曰命者言聖人制禮皆仰法大)
　(一以下之事而下之以為教令其官於天者結之也/方氏曰隂陽之運周而復始故曰轉春生夏長秋歛)
　(冬藏唯其時也未始有常故曰變虙氏曰官猶主也/長樂陳氏曰凡此皆天造之禮而主之於天也澄曰)
　(此天字該大一天地隂/陽四時鬼神五者而言)
夫禮必本於天動而之地列而之事變而從時協於分
藝其居人也曰養其行之以貨力辭譲飲食冠昬喪祭
射御朝聘(分扶問切/養音義)
　(項氏曰前言禮必本於大一分而為天地此言禮必/本於天動而之地動以形見言之非圎動方静之動)
　(也葢氣始於天形生於地天與地即大一之分也故/曰本於大一分之為天地見一之有兩也又曰本於)
　(天動而之地見兩之本一也澄曰此但言天地不言/大一者天地即大一也列而之事即列而為鬼神也)
　(鬼神者造化之迹陳列於萬物禮之陳列於萬事亦/然變而從時即變而為四時也禮之從時而變亦如)
　(春夏秋冬之變協於分藝即轉而為隂陽也協合也/分分别也藝材能也隂陽二者之别各有所能而禮)
　(之各有分藝與之合也居人猶言在人養鄭注作義/是也儀文為禮在人知其所以然之理為義貨財者)
　(行禮之資筋力者行禮之具辭譲者行禮之實飲食/冠昬喪祭射御朝聘十者禮之名也考之儀禮飲有)
　(鄉飲酒禮食有公食大夫禮冠有士冠禮昬有士昬/禮喪有士喪禮祭有特牲饋食士之祭禮也有少牢)
　(饋食卿大夫之祭禮也射有鄉射禮大射禮御於周/官注見五御之名其禮亡四時朝禮有朝宗覲遇四)
　(名惟覲禮存聘則有聘禮鄭氏曰貨摯幣庭實也力/筋力彊者也孔氏曰辭譲者賔主三辭三譲孟子曰)
　(辭譲禮/之端也)
故禮義也者人之大端也所以講信修睦而固人之肌
膚之㑹筋骸之束也所以養生送死事鬼神之大端也
所以逹天道順人情之大竇也故唯聖人為知禮之不
可以已也故壊國喪家亡人必先去其禮故禮之於人
也猶酒之有糵也君子以厚小人以薄(竇音豆壊音怪/喪息浪切蘖魚)
(列/切)
　(上文言禮而曰其居人也曰義故此承上而以禮義/並言人之百行皆徳性之端形見於外者而禮義乃)
　(四端中之二比百行為大故曰大端肌膚之㑹筋骸/之束言人之形體㑹合也膚最在外肌次之筋又次)
　(之骸最在内以肌合膚以筋束骸四者之聚為身有/禮義則凡所講談皆信實之言几所修為皆睦婣之)
　(行形體莊重皆能堅耐彊立而不怠惰放肆也其於/大倫則生事死葬孝敬追慕亦惟此禮義為大頭緒)
　(也人性之動有愛喜樂欲惡怒哀懼之情以禮義治/之則發皆中節為無所乖戾之和所謂順也情極其)
　(順則不違逆天所與我之性而上逹於天道矣言逹/天道在順人情之上者以大小為序不以先後為序)
　(也竇謂水穴溝口上受泉源下注川流者也三所以/字始言敬身中言明倫終言盡性至命三者皆禮義)
　(之功故唯有聖人能知此禮之不可不為而不已於/為也下愚不肖之人所以壊其國喪其家亡其身者)
　(葢不知此禮之不可去而去之故也壊國謂壊亂之/國喪家謂喪敗之家亡人謂亡身之人以禮治人譬)
　(如以糵釀酒均之為用糵之酒也厚用糵則其酒醇/薄用糵則其酒醨均之為用禮之人也厚於禮則為)
　(君子薄於禮則為小人君子者賢人也雖未能如聖/人之知禮然比之小人則為厚矣小人者鄙夫雖未)
　(至如壊國喪家亡人之去禮然比之君子則為薄矣/其品有四不已於禮者聖人也厚於禮者君子也薄)
　(於禮者小人也去其禮者壊其國喪其家亡其身之/下愚不肖也首句言禮義下文但言禮者省文有禮)
　(則自有義也順人情三字為此條之/體要自此至篇終皆演此順字之意)
故聖王修義之柄禮之序以治人情故人情者聖王之
田也修禮以耕之陳義以種之講學以耨之本仁以聚
之播樂以安之(耨奴/豆切)
　(方氏曰義者所操有宜而不可失故言柄禮者所行/有節而不可亂故言序禮義雖本於人心然有無禮)
　(無義者心動而情亂之也故聖王修其柄與其序還/以治人之情前言禮者君之大柄而此以義為柄禮)
　(者義之質則義之柄亦禮而已孔氏曰柄謂執持而/用者土地是農夫之田人情是聖王之田農夫用耒)
　(耜耕田聖人以禮耕人情農耕既畢以美善種子而/種之聖人以禮正情既畢又須理義以教之農夫種)
　(苗勤力耘耨去草養苗則苗善矣聖王以義教民又/須講學以存是去非則善也鄭氏曰治者去瑕穢養)
　(菁華也修禮以耕和其剛柔也陳義以種樹以善道/也講學以耨去非類也本仁以聚合其所盛也應氏)
　(曰學探千古羣經之奥而思索問辨以求其正猶耨/之去草而耘治益精也仁總百行萬善之全而滋養)
　(培植以豐其成猶穫之揫歛而收取無遺也樂具五/音六律之節而動盪發越以宣其和猶既穫之餘安)
　(坐以食而熙熙自如也播者散布發越之謂澄曰凡/日用常行教以禮之儀文如曲禮内則少儀所記者)
　(使之習行持守防檢其情則情不蕩熾猶以耒耜耕/墾其田則田不荒蕪也禮者所當然之事義者所以)
　(然之理雖習行其事又必敷陳其義使明於所當然/者之所以然則通曉理趣而善端滋長猶耕墾之後)
　(種以嘉穀則漸漸發生萌芽也雖已通曉其義又必/博考前言徃行審問慎思分辨是非不惑於非義之)
　(義則能去其不善而存其善猶苗生之後耨去其草/而獨存其苗也禮之耕義之種學之耨事非一端各)
　(就其枝條而别白之也理雖有萬本在一心及其久/也理之萬殊總聚於一而心德渾全矣是之謂仁然)
　(有彊仁者有利仁者未遽至於安之也欲造安仁之/域非用力所可到惟當涵養以俟其自至樂者養人)
　(性情而變化氣質其功最大播揚歌舞漸染薰陶則/久而自化不自知其至於安也學者格物致知之智)
　(義以學而後其義精仁以樂而後其仁孰始乎禮終/乎樂此聖王執師道以教天下之民其次第如此也)
故禮也者義之實也協諸義而協則禮雖先王未之有
可以義起也義者藝之分仁之節也協於藝講於仁得
之者彊仁者義之本也順之體也得之者尊
　(承上文而釋禮義仁三字禮者其事義者其理事對/理言則事實理虚故曰禮者義之實起作也合之於)
　(義而合則雖昔所未有之禮可就此義而作此禮葢/雖未有其禮而義固在禮之先矣及已有其禮則義)
　(各在禮之内也禮之與義二而一也藝謂所能之事/禮是也故禮為六藝之一禮之分别所冝者為義故)
　(曰義者藝之分仁者全體節猶竹之節裁制各有限/則者為義故曰仁之節以其為藝之分故義能合於)
　(藝講猶明也以其為仁之節故義能明於仁發彊剛/毅足以有執故得義者彊譬之木然各有枝節者為)
　(義共一根本者為仁故曰仁者義之本順者行事順/乎天理略無違逆中庸所謂發而皆中節之和也由)
　(全體之中發為大用之和全體之中仁也大用之和/順也故仁為順之體天爵之尊衆善之長故得仁者)
　(尊以禮與義對則禮者義之實也義者藝之分也以/義與仁對則義者仁之節也仁者義之本也以仁與)
　(順對則仁者順之體也順其仁之用與下文至/篇終極言順之效葢仁之用塞乎兩間者也)
故治國不以禮猶無耜而耕也為禮不本於義猶耕而
弗種也為義而不講之以學猶種而弗耨也講之以學
而不合之以仁猶耨而弗穫也合之以仁而不安之以
樂猶穫而弗食也安之以樂而不逹於順猶食而弗肥
也(耜音/似)
　(此覆解上文五者而以順為極也治國謂治一國之/人情禮之所尊尊其義也禮粗義精精者粗之大故)
　(為禮必本於義也合之以仁謂合聚衆理於一心耕/種耨者非一處穫則合聚而積於一處我稼既同是)
　(也仁而未能安是與仁為二也仁未為我之所有猶/所穫雖已積聚然未得炊米作飯而食之也成於樂)
　(而安於仁則與仁為一矣猶炊飯食之而充其腹矣/仁者體之全於内順者用之逹於外仁之體雖全而)
　(順之用未逹猶既食之後内腹雖充而外體弗肥也/仁之功用彌滿於兩間而無不順則猶食之滋液周)
　(浹於一身而體皆肥也故必逹於/順而後為禮義治人情之極功焉)
四體既正膚革充盈人之肥也父子篤兄弟睦夫婦和
家之肥也大臣法小臣廉官職相序君臣相正國之肥
也天子以徳為車以樂為御諸侯以禮相與大夫以法
相序士以信相考百姓以睦相守天下之肥也是謂大
順
　(四體四肢也既正謂皆肥而無偏瘠之處孔疏以膚/為革外之薄皮革為膚内之厚皮總言一身也氣血)
　(盛肌肉豐而充滿盈溢見於膚革人謂人之一身上/文以一身之肥譬兩間之順故先言此以足上文取)
　(譬之說然後廣言家國天下之順以實所譬也然不/曰家之順國之順天下之順而曰家之肥國之肥天)
　(下之肥者因上文以肥譬順而言也父慈子孝而其/情厚兄友弟恭而其情親夫義婦聽而其情不暌乖)
　(此一家之順大臣有持循小臣有分辨設官以治職/分識以居官不相紊亂君以禮使臣臣以忠事君非)
　(相為賜此一國之順天子有德以安民之居如車之/承載有樂以和民之心如御之調適諸侯邦交互相)
　(施報大夫言行俱有律度庶士忠順各無欺偽百姓/出入相友守望相助疾病相扶持此天下之順家國)
　(天下一一皆/順故曰大順)
大順者所以養生送死事鬼神之常也故事大積焉而
不苑並行而不繆細行而不失深而通茂而有間連而
不相及也動而不相害也此順之至也(苑于粉切/繆音謬)
　(養生送死事鬼神人道之始終備矣生而養之死而/葬之亡而祭之各以其禮不悖於道是之謂常常則)
　(順反常則非順故大順者人道之常也孔氏曰前雖/明家國天下之順而局於條目順理廣被無所不在)
　(此更總說其事一切生死鬼神無不用順為常孔子/答無違之問云生事死葬及祭之皆以禮是也鄭氏)
　(曰言人皆明於禮無有蓄亂滯合者各得其分理順/其職也熊氏曰此普據天下萬事有大有細有深有)
　(茂有連有動人皆明理順各得分理所以大小淺深/並合其宜是順之至極也蔣氏曰治至於大順此聖)
　(人御世之極功而以為養生送死之常事不過即常/事以言順事莫不有積也積而至於滯則苑所從生)
　(事莫不有並也並而不能齊則謬所從起事莫不有/細也細而不能曲中於理則瑣碎之失所由萌至於)
　(深逺而不通於情茂盛而無以為别連則有相及之/迹動則有相害之形天地萬物亦安能各安其位而)
　(不相奪聖人制天下事物之宜使之相聚而有以相/使相因而有以相成相羣而有以相養相雜而有以)
　(相别豈容有一事不中節一物不安分者此大順之/功用注推聖人之功以為人明於禮無有蓄亂滯合)
　(各得其分順其職言極有理澄曰鄭注蓄亂滯合葢/謂蔵蓄逆亂之不順而澀滯其協合之順也王氏曰)
　(此極言大順之理庶事大積者以順處之各有其序/可以無苑結矣迭施並行者以順施之各得其冝可)
　(以無錯謬矣其細行者以順為之可以無過失矣幽/逺謂之深其勢易隔惟順則其情必通衆多謂之茂)
　(其勢易雜惟順則其分有間連則易以相干惟順則/同而異不相及也動則易以相違惟順則異而同不)
　(相害也天下之大順至此極矣山隂陸氏曰凡積善/苑並行善繆細行善失深宜不通茂宜無間連喜相)
　(及動喜相害唯順/之至然後異此)
故明於順然後能守危也故禮之不同也不豐也不殺
也所以持情而合危也(殺所/戒切)
　(危者順之反不順則違逆違逆者危道也舉世之人/皆明於順則上下分定事物各當可以保守而不至)
　(於危凡名位不同禮亦異數卑賤者不可加豐尊貴/者不可减殺各安其素所以維持人情不使過度而)
　(可以和協其危也合謂和/協和協者順危者不順也)
故聖王所以順山者不使居川不使渚者居中原而弗
敝也用水火金木飲食必時合男女頒爵位必當年德
用民必順故無水旱昆蟲之災民無凶饑妖孽之疾故
天不愛其道地不愛其寳人不愛其情故天降膏露地
出醴泉山出器車河出馬圖鳳凰麒麟皆在郊棷龜龍
在宫沼其餘鳥獸之卵胎皆可俯而闚也則是無故先
王能修禮以逹義體信以逹順故此順之實也(當丁浪/切孽魚)
(列切棷音藪闚缺規切則是無故/體信以逹順故二句並故字句絶)
　(延平周氏曰父子篤兄弟睦以下言順之人也大積/而不苑以下言順之道也山者不使居川以下言順)
　(之事也有是人有是道行是事則其效足以致祥鄭/氏曰小洲曰渚廣平曰原山者利其禽獸渚者利其)
　(魚鹽中原利其五穀使各居其所不易其利若民失/其業則勞敝矣用水謂漁人以時漁為梁春獻鼈蜃)
　(秋獻龜魚也用火謂司爟四時變國火以救時疾及/季春出火季秋納火也用金謂卝人以時取金玉錫)
　(石也用木謂山虞仲冬斬陽木仲夏斬隂木飲食謂/食齊視春時羮齊視夏時醬齊視秋時飲齊視冬時)
　(合男女頒爵位謂媒氏令男三十而娶女二十而嫁/司士稽士任進退其爵禄也用民必順謂不奪農時)
　(昆蟲之災螟螽之屬也應氏曰用水若藏氷頒氷止/水蕩水之屬皆是王氏曰水火金木土穀為六府飲)
　(食則兼土穀而言也孔氏曰合男女使當其年頒爵/位必當其德長樂陳氏曰山川渚原之居不易其利)
　(使之各適其適而不敝焉此因地之利以順之也水/火金木飲食之用必時此因天之時以順之也合男)
　(女頒爵禄以至用民此因人之理以順之也夫唯因/地之利因天之時因人之理而致順故國無災民無)
　(疾也澄曰前文是謂大順順之至也明於順皆謂一/世之順至此言聖王所以順又本於禮義治人情之)
　(君師而言聖王之行順道以教天下之大順者其事/非一此聊舉其大槩耳居民之順因於地時物之順)
　(因於天婚姻任使力役之順因於人因天地人以行/順道故天地人之應亦順而天地不生水旱昆蟲之)
　(災人不罹凶饑妖孽之疾凶謂疫厲饑謂荒歉草木/等怪為妖飛走等怪為孽然大順之世天地人之應)
　(不止於無咎徴而已而又有休徴也天降膏露河出/馬圗天之不愛其道也地出醴泉山出器車地之不)
　(愛具寳也靈物畢至飛走皆馴人之不愛其情也膏/露露之味其甘如膏也醴泉泉之味其醇如醴也器)
　(車按禮緯云其政太平山車垂鉤謂山木自成車材/不揉治而自圎曲也河圗羲皇時河出龍馬背有旋)
　(毛如圗其數後一六前二七左三八右四九中五十/也郊棷郊之棷也宫沼宫之沼也民淳徳厚正性之)
　(情發見比於赤子無所忮害有知之物不起驚猜與/人狎習四靈常在人間鳥獸亦不畏避人無異家畜)
　(巢穴在於低處人可俛首下窺而知其有卵有胎也/是無故猶云此無他大順之應如此則此亦無他故)
　(而使之然葢由先聖王能修治其禮而逹之於禮之/義以教天下之人體實理於心而逹之於一身之順)
　(充而為家國天下之順之故也遂至天地人物同一/大順焉夫順理淵微初無形象今兩間嘉瑞昭然顯)
　(著此順之實迹可見者故曰此順之實也自是故夫/禮必本於大一至此第五節之二十一朱子曰信是)
　(實理順是和氣體信是致中之意逹順是致和之意/體信是忠逹順是恕體信是無一豪之偽逹順是發)
　(而皆中節體信是真實無/妄逹順是萬物各得其所)
　　　右記論禮之辭凡五節
　
　
　
　
　
　
　禮記纂言卷二十五
欽定四庫全書
　禮記纂言卷二十六　　　　元　吳澄　撰
　　禮噐
　　(張子曰禮運云者語其逹也禮器云/者語其成也達與成體與用之道也)
禮噐是故大備大備盛德也禮釋回增美質措則正施
則行其在人也如竹箭之有筠也如松栢之有心也二
者居天下之大端矣故貫四時而不改柯易棄故君子
有禮則外諧而内無怨故物無不懷仁鬼神饗德(筠云/貧切)
(柯古/何切)
　(張子曰禮噐言禮大體完備若成噐然措則正者言/不動思慮放下無事時亦不失於正施則行是利用)
　(也必大備乃利用禮噐者亦是成章也不成章則有/窒礙不達處禮未噐則亦有不達處陸氏曰釋囬增)
　(羙質領惡而全好也鄭氏曰釋猶去也囬邪僻也措/置也箭篠也端本也竹箭松栢四物於天下最得氣)
　(之本或柔刃於外或和澤於内用此不變傷也人之/得禮亦然孔氏曰竹大竹也筠竹外青皮人經夷險)
　(不夑其德由於有禮如竹箭四時葱翠由外有筠也/如松栢陵寒鬱茂由内心貞和也貫經也外諧内無)
　(怨者君子内外俱美外柔刃如筠故於外與人諧和/内和澤如松心故於内無怨内外協服物無不悉歸)
　(於仁物既懷仁故/鬼神亦饗德也)
○先王之立禮也有本有文忠信禮之本也義理禮之
文也無本不立無文不行
　(孔氏曰此因上外内諧和遂云忠者内盡於心也信/者外不欺於物也内盡於心故與物無怨外不欺物)
　(故與物相諧也得理合宜是其文也張子曰本則與/天地同道仁自生義義之體即是禮故有文是則一)
　(本也禮噐從無文不行以下極其文至繊至悉禮運/大抵説大德敦化形噐外之事禮噐大抵説小德川)
　(流之事極/其詳察)
禮也者合於天時設於地財順於鬼神合於人心理萬
物者也是故天時有生也地理有宜也人官有能也物
曲有利也故天不生地不養君子不以為禮鬼神弗饗
也居山以魚鼈為禮居澤以鹿豕為禮君子謂之不知
禮
　(鄭氏曰天不生謂非其時物也地不養謂非此地所/生也不順其鄉之所有謂之不知禮也孔氏曰合天)
　(時即依於四時及豐儉隨時也財物也所設用物為/禮各是其土地之物也鬼神助天地為化祀之必順)
　(不濫逆也雖合天㑹地順於鬼神又須與人心符合/其禮乃行若能事事如上則行葦得所豚魚戴賴是)
　(萬物各得其理也天之四時各有所生若春獻韭卵/夏薦麥魚是也地之分理各有所宜若髙田宜黍稷)
　(下田宜稻麥是也人居其官各有所能若司徒奉牛/司馬奉羊及庖人治庖祝治尊爼是也萬物委曲各)
　(有所利若麯蘖利為酒醴絲竹利為琴笙是也天不/生謂非時之物若夏橘寒𤓰及李梅冬實之屬地不)
　(養若山之魚鱉澤之鹿豕君子不以為禮是不合人/心鬼神弗饗是不順鬼神也方氏曰以陽生於子故)
　(祀天於冬之日至以隂生於午故祭地於夏之日至/以飲養陽氣故饗禘於春以食養隂氣故食嘗於秋)
　(此禮所以合於天時者也黍稷之馨足以為簠簋之/實水土之品足以為籩豆之薦貨無常以示逺物之)
　(致幣無方以别土地之宜此禮所以設於地財者也/以天之髙故燔柴於壇以地之深故瘞埋於坎以魂)
　(氣歸于天故焫蕭以求陽以形魄歸于地故祼鬯以/求隂此理所以順於鬼神者也以人莫不有男女之)
　(别故制為冠昏之禮以人莫不有君臣之分故制為/朝覲之禮莫不有追逺之心故制為喪祭之禮莫不)
　(有合歡之情故制為燕饗之禮此禮所以合於人心/者也火田必於昆蟲未蟄之時罻羅必在鳩化為鷹)
　(之後獺祭魚然後漁人入澤梁豺祭獸然後田獵此/禮所以理萬物者也禮本乎天而還以事天出乎人)
　(而還以治人則是以天合天以人合人者也故於天/人皆曰合地則效法焉故曰設鬼神不可遺也故曰)
　(順萬物有成理也故曰理然上言鬼神而下不言者/以天地兼之也若韭生於春黍生於秋稻生於冬所)
　(謂天時有生也山林則宜毛川澤則宜鱗丘陵則宜/羽墳衍則宜莢所謂地理有宜也籧篨蒙璆戚施直)
　(鎛聾瞶司火瞽矇脩聲所謂人官有能也水之潤下/火之炎上木之曲直金之從革所謂物曲有利也以)
　(天所不生者為禮則逆天之時矣以地所不養者為/禮則逆地之理矣天時地理之不可逆如此則人官)
　(物曲固可知言地所不養之物而/不及天所生者亦舉此以見彼也)
故必舉其定國之數以為禮之大經禮之大倫以地廣
狹禮之薄厚與年之上下是故年雖大殺衆不匡懼則
上之制禮也節矣(殺色/界切)
　(鄭氏曰定國之數謂地物所出多少廣狹謂貢賦之/常差上下用年之豐凶也殺謂穀不孰匡猶恐也節)
　(言用之有節也孔氏曰禮物必鄉之所有故有國者/必書其國内所生物多少定數以為國之大法經法)
　(也倫猶例也制禮之大例又宜隨地廣狹為法即貢/賦之常差也禮之薄厚與年之上下者多少隨年豐)
　(荒也廣狹隨地而賦豐凶隨時而斂/衆之不恐並由君制禮有節故也)
○禮時為大順次之體次之宜次之稱次之堯授舜舜
授禹湯放桀武王伐紂時也詩云匪革其猶聿追來孝
天地之祭宗廟之事父子之道君臣之義倫也社稷山
川之事鬼神之祭體也喪祭之用賔客之交義也羔豚
而祭百官皆足大牢而祭不必有餘此之謂稱也(稱尺/證切)
(後皆同革/紀力切)
　(項氏曰時者天地之大運順者人道之大倫體者其/支體宜者其義理稱者其度數五者自綦大至綦細)
　(也陳氏曰時在天順體宜稱在人在天者大在人者/小故時為大順次之體次之宜次之稱次之堯授舜)
　(舜授禹天與賢也湯放桀武王伐紂天吏也順天者/存逆天者亡時之所以為大也天地之祭則有所尊)
　(宗廟之事則有所親天地宗廟尊親之倫也父子君/臣尊卑之倫也社稷山川地祗之祀人鬼天神之祭)
　(三者之體固異葢天神則以陽為體地祗則以隂為/體人鬼則䰟以陽為體魄以隂為體也喪之用則不)
　(儉其親祭之用則必盡其物賔之交則禮殺客之交/則禮隆皆從其義而已羔豚而祭薄也宜若不足而)
　(百官皆足大牢而祭豐也宜若有餘而不必有餘者/求其稱而已順主仁體主禮宜與稱主義其所主雖)
　(殊而其為禮一也胡氏曰宜合宜稱各當分澄曰稱/如權之稱物使各當其分者智也方氏曰天之運之)
　(謂時人之倫之謂順形之辨之謂體事之義之謂宜/物之平之謂稱堯舜以德而授受湯武以兵而放伐)
　(非人力之能為葢天運然也故謂之時引詩者言武/王聿追文王之道以趨時也天地宗廟父子君臣出)
　(乎自然之理而人則順而叙之故謂之倫社稷山川/鬼神自有形以至於無形莫不各有所辨故謂之體)
　(王制大夫士無田則薦謂用羔豚言薦而已乃謂之/祭者盖别而言之則有薦祭之異以事神言之則薦)
　(亦可謂/之祭也)
諸侯以龜為寳以圭為瑞家不寳龜不蔵圭不臺門言
有稱也
　(鄭氏曰古者貨貝寳龜大夫以下有貨耳瑞信也諸/侯執瑞孤卿以下執贄孔氏曰此復明上文稱次之)
　(之事諸侯有保土之重宜須占詳吉凶故得以龜為/寳圭兼五等玉也諸侯之於天子也猶天子之於天)
　(也天子得天之物謂之瑞故諸侯受封於天子而與/之玉亦謂為瑞也書云輯五瑞又曰班瑞於羣后是)
　(也此云圭不云璧從可知也家卿大夫也大夫卑輕/不得寳龜故臧文仲居蔡為僣也卿大夫不執玉故)
　(不藏圭兩邊築闍為基基上起屋曰臺門諸侯有保/捍之重故為臺門大夫輕故不得也言有稱者結上)
　(文得與不得各有所稱也澄曰上文言時順體宜稱/五者既覆解之矣此一小節又再説稱也以足上意)
　(葢稱之意廣故言之至再下文推/言稱宜醴順時而言稱者亦獨詳)
○禮有以多為貴者天子七廟諸侯五大夫三士一天
子之豆二十有六諸公十有六諸侯十有二上大夫八
下大夫六諸侯七介七牢大夫五介五牢天子之席五
重諸侯之席三重大夫再重天子崩七月而葬五重八
翣諸侯五月而葬三重六翣大夫三月而葬再重四翣
此以多為貴也(重直龍切/翣所甲切)
　(鄭氏曰豆之數謂天子朔食諸侯相食及食大夫公/食大夫禮曰宰夫自東房薦豆六聘禮致饔餼於上)
　(大夫堂上八豆周禮公之豆四十東西夾各十有二/侯伯之豆三十有二東西夾各十子男之豆二十有)
　(四東西夾各六諸侯七介七牢者周之侯伯也大夫/五介五牢者侯伯之卿使聘者也周禮上公九介九)
　(牢侯伯七介七牢子男五介五牢聘義上公七介諸/侯五介子男三介乃謂其使者也天子葬五重者謂)
　(抗木為茵也葬者抗木在上茵在下士䘮禮抗木横/三縮二加抗席三如茵用疏布緇剪有幅亦縮二横)
　(三此士之禮一重者以此差之上公四重孔氏曰天/子德尊廟多為稱諸侯德薄廟少為稱士一廟據下)
　(士言若適士則二廟也十六十二謂更相朝時堂上/之豆數禮有正羞庶羞掌客云公豆四十又云食四)
　(十則豆盛正羞食謂庶羞也此上大夫八下大夫六/皆為正羞而天子二十六豆亦正羞也介副也牢大)
　(牢也諸侯朝天子天子以大牢禮賜之周禮公九介/九牢侯伯七子男五今言七舉中言之也大行人云)
　(凡卿大夫士之禮各下其君二等侯伯七介七牢其/臣既降二等故卿大夫五介五牢亦舉中言之也其)
　(介數得下其君二等若牢則以爵等五等之卿同牢/今言五者據侯伯之卿降君二等其餘牢禮則否諸)
　(侯三重謂相朝時賔主皆然三重則四席也儀禮之/例一種席皆稱重凡席有兩則稱二重有一則稱一)
　(重與棺重别也古者椁累木於其四邊上下不周致/茵於椁下所以藉棺用淺色緇布為之每一幅輒合)
　(縫為囊將茅莠及香草著其中如今有絮褥也每縮/二横三為一重下棺之後先加折於壙上以承抗席)
　(折猶庪也方鑿連木為之葢如牀縮者三横者五無/簀於上加抗木抗木之上加抗席三此為一重如是)
　(者五則為五重/以抗載於上)
有以少為貴者天子無介祭天特牲天子適諸侯諸侯
膳以犢諸侯相朝灌用鬱鬯無籩豆之薦大夫聘禮以
脯醢天子一食諸侯再大夫士三食力無數大路繁纓
一就次路繁纓七就圭璋特琥璜爵鬼神之祭單席諸
侯視朝大夫特士旅之此以少為貴也(朝音潮食音嗣/繁歩干切琥音)
(虎璜/音黄)
　(鄭氏曰天子無介無客禮也灌獻也一食再食三食/謂告飽也食力謂工商農也大路繁纓一就殷祭天)
　(之車也周禮王之五路玉路繁纓十有二就金路九/就象路七就革路五就木路翦繁鵠纓圭璋特朝聘)
　(以為瑞無幣帛也琥璜爵者天子酬諸侯諸侯相酬/以此玉将幣也大夫特士旅之謂君揖之孔氏曰天)
　(子以天下為家既不為賔客故無介也其實餘事亦/有介副故鬯人共介鬯是天子臨鬼神使介執鬯也)
　(祭天特牲者特一也天神尊貴質故祭止一特也諸/侯事天子如天子事天故天子廵狩適諸侯境諸侯)
　(奉膳亦止一牛而已諸侯相朝謂五等諸侯自相朝/也天子祭天諸侯膳天子皆無鬱鬯諸侯自相朝朝)
　(饗禮畢未饗食之前主君酌鬱鬯之酒以儐賔上於/下曰禮敵者曰儐案大行人云上公王禮再祼而酢)
　(則諸侯朝天子天子灌亦用鬱鬯此特云諸侯相朝/者據以少為貴諸侯於天子無鬱鬯諸侯相朝則設)
　(鬱鬯而無殽也大夫聘禮以脯醢者大夫出使行聘/禮畢主國禮之酌以酒而又有脯醢是味稍多也天)
　(子一食者食猶飱也尊者以徳為飽不在食味故每/一飱輒告飽待勸之乃更飱諸侯再飱而告飽勸乃)
　(又食士告轉疏故少牢特牢皆三飯告飽也食力謂/工商農庶人也以其無徳不仕無禄代耕力作以得)
　(食故云食力以飽為度不須告勸故飱無數也大路/繁纓一就者殷尚質以木為車乗以祭天謂之大路)
　(繁謂馬腹帶也纓鞅也染絲而織之曰罽五色一匝/曰就就成也言五色匝則一成車既樸素馬亦少飾)
　(止一就也次路殷之第三路也共卑用故就多也然/郊特牲去大路一就先路三就次路五就而此云七)
　(就故注以此七就為誤圭璋特者謂不用他物嫓之/也聘禮行饗之時則璧以帛琮以錦是如束帛小行)
　(人云以玉合六幣注云二王之後享后皮馬不上堂/唯圭璋持升堂亦此義也琥璜爵者琥璜是玉劣於)
　(圭璋者也天子饗諸侯或諸侯自相饗行禮至酬酒/時則有幣將送酬爵又有琥璜之玉將幣故云琥璜)
　(爵也琥璜既賤不能特達故附爵乃通也案聘禮賔/之幣束帛乗馬人致食以侑幣則諸侯於聘賔唯用)
　(束帛乘馬皆不用玉今琥璜送爵故知是天子酬諸/侯諸侯自相酬也鬼神單席者神道異人不假多重)
　(故單席也特猶獨也旅衆也大夫則君人揖之士則/不問多少共一揖之也陳氏曰諸侯膳天子以犢以)
　(天子祭天之禮事天子也諸侯相朝灌用鬱鬯以人/敬神之禮敬諸侯也用鬱鬯無籩豆之薦者謂其用)
　(鬱鬯之時而無籩豆也君子食徳小人食力食徳則/謀道故食以薄食力則謀食故食以厚此天子至士)
　(所以有一食再食三食之數而食力者無數也不待/酬爵而特達於天子者圭璋也必待酬爵而不可以)
　(特達者琥璜也周官之法祀先王之席如朝覲饗祔/之數而天神之祭則藁秸而已此言鬼神之祭單席)
　(者非周制也諸侯視朝大夫特揖士旅之者葢大夫/之德尊而士之德卑德尊者寡故特揖德卑者衆故)
　(旅揖而已諸侯之視朝如此至於天子則不然周官/之司士云孤卿特揖大夫以其等旅揖士旁三揖方)
　(氏曰繁纓葢路馬之飾一就言五色一匝葢色至於/五而後備也色謂之就猶樂謂之成與大路繁纓一)
　(就次路繁纓七就者殷尚質故就之少者為大就之/多者為次也至於周則以多者為貴故玉路則十有)
　(再就然郊特牲言大路繁纓一就先路三就次路五/就而此則言次路七就何也葢彼所謂五就者指繼)
　(先路之次路也此所謂七就者指繼次路而又次者/也顧命於革路象路通謂之次路亦若是而已且自)
　(上而下降殺以兩由一以至三由三以至五由五以/至七固其理也以周路之有五則殷路固不止於三)
　(矣二篇所言亦互相備爾考之於書周所謂大路者/非此所謂大路也周以玉路為大此則木路為大爾)
　(周所謂先路次路者非此所謂先路次路也周以行/之前後為先與次此則以等之上下為先與次爾席)
　(所以行禮自天子而降其重數或以五或以三或以/再至於禮鬼神則一重而已故曰鬼神之祭單席陸)
　(氏曰繁纓如字繁纓言其文之繁也巾車曰玉路樊/纓十有再就謂之繁纓以此冕之玉一名繁露與此)
　(同義士喪禮曰馬纓三就則所謂就者其纓而已鄭/氏讀繁如鞶帶之鞶非是又新説曰天地之祭各兩)
　(牲有降之者有祀之者燔柴於泰壇瘞理於泰折實/牲體焉所以降之在始祭之時也掃地而祭羞牲體)
　(焉所以祀之在正祭之時也故牛人曰凡祭祀共其/饗牛求牛饗牛祀神之牛也求牛降神之牛也降神)
　(之牛於天則騂犢於地則黝牲各從其類也祀神之/牛於天用蒼於地用黄各象其功也此經特牲葢言)
　(饗牛/而已)
有以大為貴者宫室之量噐皿之度棺椁之厚丘封之
大此以大為貴也(量音/亮)
　(方氏曰周官典命宫室以命數為節自上公至子男/或以九或以五各有差此宫室以大為貴也天子之)
　(路謂之大路弓謂之大弓斗謂之大斗房謂之大房/此噐皿以大為貴也尊者之棺至於四重卑者止於)
　(一重椁則周於棺此棺椁以大為貴也周官冢人以/爵等為丘封之度此丘封以大為貴也量言其所容)
　(度言其所至度量宫室噐皿皆有之於宫室言量於/噐皿言度互相備也既曰噐又曰皿者若車旗之屬)
　(可謂之噐而不可謂之皿若籩豆之屬正謂之皿亦/可謂之噐此大小之辨也既曰丘又曰封者自積土)
　(言之則曰丘自度土言之則曰封曰丘則必髙矣曰/封則不必髙也故王公曰丘諸侯曰封此亦大小之)
　(辨/也)
有以小為貴者宗廟之祭貴者獻以爵賤者獻以散尊
者舉觶卑者舉角五獻之尊門外缶門内壺君尊瓦甒
此以小為貴也(觶支豉切/甒音武)
　(鄭氏曰凡觴一升曰爵二升曰觚三升曰觶四升曰/角五升曰散五獻子男之饗禮也壺大一石瓦甒五)
　(斗缶大小未聞也易曰尊酒簋貳用缶孔氏曰案郊/特牲云主人獻尸用角佐食洗散以獻尸是尊者小)
　(卑者大案天子諸侯及大夫皆獻尸以爵無賤者獻/以散之文禮文散亡畧不具也特牲主人獻尸用角)
　(者下大夫也尊者舉觶卑者舉角者案特牲少牢禮/尸入舉奠觶是尊者舉觶主人受尸酢受角飲者是)
　(卑者舉角此是士禮天子諸侯祭禮亡文不具也凡/王饗臣及其自相饗行禮獻數各隨其命子男五命)
　(五獻以小為貴也缶在門外則大於壺矣凡饗有酒/其列尊之法缶盛酒在門外壺在門内君尊謂子男)
　(尊也小尊近君大尊在門是以小為貴也方氏曰獻/謂獻之於尸也舉謂自舉而飲也貴賤以位言尊卑)
　(以體言獻爵者主人獻散者佐食主人之與佐食則/有貴賤之别焉故以位言之舉觶者皇尸舉角者主)
　(人皇尸之與主人特有尊卑之别耳故以體言之於/瓦甒言君尊則知壺缶為飲諸臣之尊於甒言瓦則)
　(知壺缶皆瓦矣爾雅言盎謂之缶雖不言其所容以/筭法推之掬四謂之豆積之至於缶二謂之鍾則缶)
　(葢四石之名也缶之名雖同缶之用則不一有用之/以盛酒者若坎所謂用缶是也有用之以汲水者若)
　(比所謂盈缶是矣有用之以節樂者若離所謂鼔缶/是矣陸氏曰貴者獻以爵賤者獻以散所謂尸飲五)
　(君洗玉爵獻卿尸飲九以散爵獻士尊者舉觶卑者/舉角者凡妥尸天子舉斚諸侯舉角則卿舉觶大夫)
　(舉角與若特牲饋食酳尸以角旅酬更以觶與此經/不同者葢卑者以大為貴然則此經所言葢天子諸)
　(侯之儀也周官子男饗禮五獻則所謂五獻之尊主/饗禮與言子男以見公侯舉祭在前舉饗在後亦言)
　(之序燕禮司宫尊于東楹之西兩方壺豈所謂門内/壺者邪公尊瓦大在尊南南上豈所謂君尊瓦甒者)
　(邪士旅食于門而兩圜壺豈所謂門外/缶者邪圜壺雖非缶其陳設之序則然)
有以髙為貴者天子之堂九尺諸侯七尺大夫五尺士
三尺天子諸侯臺門此以髙為貴也
　(孔氏曰天子堂九尺此周法也案考工紀殷人重屋/堂崇三尺鄭差之云夏髙一尺故知此九尺者周法)
　(也周氏曰天子之堂九尺非周制也周之上公以九/為節則天子當以十二為節也天子諸侯皆臺門而)
　(天子門以五諸侯/以三乃其别也)
有以下為貴者至敬不壇埽地而祭天子諸侯之尊廢
禁大夫士棜禁此以下為貴也(棜於/據切)
　(鄭氏曰廢猶去也棜斯禁也謂之棜者無足有似於/棜大夫用斯禁士用棜禁禁如今方案隋長局足髙)
　(三寸孔氏曰至敬不壇埽地而祭者此謂祭五方之/天初則燔柴於泰壇燔柴訖於壇下埽地而設正祭)
　(此周法也廢禁者廢去其禁司尊彛鬱鬯之尊用舟/以乗之其犧象等六尊皆無用舟又燕禮諸侯之法)
　(瓦大兩有豐是無禁也棜長四尺廣二尺四寸深五/寸無足赤中畫青雲氣菱茗華為飾禁長四尺廣二)
　(尺四寸通局足髙三寸漆赤中畫青雲氣菱茗華為/飾刻其足為褰帷之形也棜是轝名如今大木轝上)
　(有四周下無足今大夫斯禁亦無足似木轝之棜少/牢司宫尊兩甒于房户之間同棜是周公時已名斯)
　(禁為棜也玉藻云大夫側尊用棜則斯禁也兩壼斯/禁是大夫用斯禁也玉藻云士用禁士冠禮士昏禮)
　(承尊皆用禁是士用禁也鄉射是士禮而用斯禁者/以禮樂賢從大夫也特牲亦是士禮而云棜禁在東)
　(序者尚厭飫故得與大夫同也陳氏曰棜雖差異於/禁而鄉飲酒禮亦謂之斯禁盖天子諸侯之尊有罍)
　(有舟謂雷動以時則有鼔物之利否則有害物之災/舟善操之則有載濟之利否則有覆溺之患所以為)
　(戒也大夫士之尊命之禁所以禁之也徳尊者有戒/而無禁徳卑者戒而又禁之所以無彛酒之過方氏)
　(曰棜也禁也皆所以為酒戒曰棜則欲其不流曰禁/則欲其不犯合而言之棜亦禁也猶之旗常通謂之)
　(九旗也且有足者為禁無足者為棜有足則髙無足/則下至廢禁則又下矣陸氏曰廢讀如廢敦廢爵之)
　(廢無足曰廢豐似豆而卑非有足者也故豐亦或謂/之廢禁謂之廢固亦以去為義廢敦言䘮無所事敦)
　(也廢爵言䘮無所事爵也廢禁/天子諸侯之尊無所事禁也)
禮有以文為貴者天子龍衮諸侯黼大夫黻士𤣥衣纁
裳天子之冕朱緑藻十有二旒諸侯九上大夫七下大
夫五士三此以文為貴也(卷與衮同黼音甫/黻音弗纁惠云切)
　(鄭氏曰此祭冕服也朱緑似夏殷禮也周禮天子五/采藻孔氏曰人君因天之文章以表於德德多則文)
　(備故天子龍衮諸侯以下又稍少也然周禮上公亦/衮侯伯鷩子男毳孤卿絺大夫𤣥士爵弁𤣥衣纁裳)
　(今言諸侯黼大夫黻雜明夏殷禮也但夏殷衣有日/月星辰山龍今云龍衮者舉多文為首耳日月之文)
　(不及龍也朱緑藻十有二旒亦是夏禮也周藻五采/也十二謂旒數也諸侯九以下亦夏殷也周家旒數)
　(隨命數又士但爵弁無旒也熊氏曰朱緑以下是夏/殷禮其天子龍衮諸侯黼大夫黻等皆周法無嫌諸)
　(侯雖九章七章以下其中有黼也孤絺冕而下其中/有黻特舉黼黻而言耳故詩采菽云𤣥衮及黼是特)
　(言黼也詩終南美秦襄公黻衣繡裳是特言黻也陳/氏曰天子不言大裘曰龍衮主以文為貴諸侯之服)
　(雖自衮冕而下然其德貴乎能斷故言黼亦舉其下/言之卿大夫之服自𤣥冕而下其章有黻故曰黻以)
　(其徳貴乎能辨也天子之冕朱緑藻十有二旒諸侯/九上大夫七下大夫五士三則制與弁師不同異代)
　(之禮也葢藻潔而文衆采如之故曰藻水流趨下旒/冕之垂者如之故曰旒藻或作繅以絲為之或作璪)
　(以玉貫之也繅旒或謂之繁露以其象然也漢制天/子繅旒前長後短諸臣繅旒有前無後非古也方氏)
　(曰藻必五采特曰朱緑則舉其華者以該之也亦與/雜帶君朱緑同義陸氏曰天子舉龍衮其次舉黼又)
　(其次舉黻又其次舉𤣥衣纁裳葢言之法如以辭而/已矣是諸侯無藻火大夫無黼士無黻也若天子上)
　(士服/𤣥冕)
有以素為貴者至敬無文父黨無容大圭不琢大羮不
和大路素而越席犧尊䟽布鼐樿杓此以素為貴也(琢/辰)
(轉切又丁角切大羮音泰和胡臥切越音活犧/音莎又如字鼏莫歴切樿章善切杓市約切)
　(鄭氏曰大圭長三尺杼上終葵首琢當為篆字之誤/也明堂位曰大路殷路也鼐或作幂樿木白理也孔)
　(氏曰至敬謂敬之至極祭天服用大裘是無文也父圭/黨謂父之族黨以質素事無有折旋揖譲之容也大)
　(天子朝日月之圭尚質故無琢桓蒲之又大羮肉汁/也不和無鹽梅也大古初變腥但煮肉而飲其汁未)
　(知調和後人祭既重古但盛肉汁謂之大羮大路殷/祭天車也越席蒲席也祭天質素故素車蒲席也祭)
　(天用陶匏葢以瓦為尊畫犧羽於上或用犧形為尊/是夏殷禮也䟽麤也鼏覆也謂郊天時以麤布為巾)
　(以覆尊也貴素故用白理木為杓陳氏曰八尊所以/祭天地故尚質六彛所以祭宗廟故尚文則䟽布之)
　(所幂唯/尊而已)
孔子曰禮不可不省也禮不同不豐不殺此之謂也葢
言稱也(殺所/戒切)
　(鄭氏曰省察也不同言異也孔氏曰此引孔子語證/上諸事也馬氏曰自禮以多為貴而至於禮以素為)
　(貴皆禮之寓於形名度數之間其用不同者有如此/也其用雖不同要之歸於稱則一也故豐之而不以)
　(為有餘殺之而不以為不足唯/其稱而已此為禮不可不察也)
禮之以多為貴者以其外心者也德發揚詡萬物大理
物博如此則得不以多為貴乎故君子樂其發也禮之
以少為貴者以其内心者也德産之致也精㣲觀天下
之物無可以稱其德者如此則得不以少為貴乎是故
君子慎其獨也(詡况矩切樂五孝/切又音洛下同)
　(鄭氏曰外心用心於外其德在表也詡猶普也徧也/發猶見也内心用心於内其德在内致緻宻也物無)
　(可稱其德者萬物皆天所生孰可奉薦以稱也孔氏/曰外心謂起自朝廷廣及九州四海王者宜發揚德)
　(音普徧萬物樂得其禮發見於外也德天地之德也/産生也方氏曰天地之大德曰生天地之物皆德之)
　(所生也故曰德産物生之迹雖粗而其道則致精物/生之迹雖顯而其道則致微故曰德産之致也精微)
　(德之所致如此觀天下之物固無可以稱其德者矣/周氏曰外用其心者出而應物者也内用其心者入)
　(而藏於密者也馬氏曰聖人之德得之於中而發揚/於外足以普徧萬物言貴多則曰大曰髙曰文在其)
　(中矣觀天下之物無可以稱其徳特脩誠以事之而/已言貴少則曰小曰下曰素在其中矣樂其發者樂)
　(其德之發於外也慎其/獨者身致其誠而已)
古之聖人内之為尊外之為樂少之為貴多之為美是
故先王之制禮也不可多也不可寡也唯其稱也
　(孔氏曰天不可外報所以内極敬慎而其理為尊外/心接物廣大故外極繁富而其事可樂方氏曰内外)
　(以心言多少以物言稱其内心則以少為貴故不可/多稱其外心則以多為貴故不可寡此先王制禮之)
　(道/也)
是故君子大牢而祭謂之禮匹士大牢而祭謂之攘(攘/如)
(羊/切)
　(鄭氏曰君子謂大夫以上孔氏曰禮既須稱中則得/禮僭則盜竊大夫常祭少牢遣奠及卒哭祔用大牢)
　(匹士士也士常祭特豚遣奠及卒哭祔加一等少牢/方氏曰諸侯謂之君大夫謂之子匹士猶匹夫匹婦)
　(匹偶士以其有夫婦之偶而已夫禄厚者用禮隆禄/薄者用禮殺凡以稱已之有無而後可為故以是言)
　(之馬氏曰攘者非/其有而取之也)
管仲鏤簋朱紘山節藻梲君子以為濫矣(鏤力豆切簋/音軌紘音宏)
(梲章/悦切)
　(方氏曰濫者溢而無所制之謂鄭氏曰濫亦盜竊也/鏤簋謂刻而飾之大夫刻為龜耳諸侯飾以象天子)
　(飾以玉朱紘天子冕之紘也諸侯青組紘大夫士當/緇組紘纁邊栭謂之節梁上楹謂之梲宫室之飾士)
　(首本大夫逹棱諸侯斲而礱之天子加密石焉無畫/山藻之禮也孔氏曰管仲齊大夫也簋黍稷噐鏤簋)
　(朱紘天子之飾明堂位云山節藻/梲天子廟飾此管仲僭為之也)
晏平仲祀其先人豚肩不揜豆澣衣濯冠以朝君子以
為隘矣(澣户/管切)
　(鄭氏曰隘猶狹陋也祀不以少牢與無田者同不盈/禮也大夫士有田則祭無田則薦澣衣濯冠儉不務)
　(新孔氏曰晏平仲齊大夫名嬰大夫祭用少牢士用/特豚而平仲今用豚豚又過小併豚兩肩不揜豆也)
　(必言肩者周人貴肩也肩在爼今云豆喻/其小假豆言之其實在爼不在豆也)
是故君子之行禮也不可不慎也衆之紀也紀散而衆
亂孔子曰我戰則克祭則受福葢得其道矣
　(鄭氏曰言二大夫皆非也紀絲縷之數克勝也孔氏/曰戰勝祭受福二句相連故合引之也張子曰孔子)
　(謂我戰則克聖人有不戰戰豈容至敗衂凡興師必/各有名師非尊主庇民皆無名也若止謂仗義者為)
　(勝則子産叔向軰舉兵亦莫有不義聖人之戰無敗/若周孔相對則何如唯有不戰知彼知己一有不及)
　(則戰矣祭必受福福者百順之名孔子所以交於神/明者必别有道凡祭祀之末告利成利之為言順利)
　(通逹内盡志外盡物於祭祀之事順利皆達也舊以/利為養養乃其間一事耳澄曰自禮有以多為貴者)
　(至此凡十五小/節皆言稱之事)
○君子曰祭祀不祈不麾蚤不樂葆大不善嘉事牲不
及肥大薦不美多品(麾毁皮切蚤音早/葆音保又保毛切)
　(方氏曰以其言得於當時之君子故稱君子曰與左/氏所稱同義鄭氏曰祈求也詩云自求多福福由已)
　(耳祭祀不為求福也麾之言快也祭有時不以先之/為快也葆之言褒也葆大謂噐幣也孔氏曰凡祭祀)
　(本為感踐霜露設祭以存親非為祈福報也周禮設/六祈之科非福之常也蚤謂先時也不以霜露未至)
　(而光時蚤設為快也褒崇髙之稱也祭之噐幣大小/長短自有常宜幣通丈八尺豆盛四升不以貴者貪)
　(髙大為之也嘉事冠昬也人生二十成人自宜冠三/十嗣世自宜昬若無親者昬三月祭以告廟冠畢埽)
　(地而祭禰並是有為而然非謂善之而設祭牲不及/肥大者謂郊牛之角繭栗宗廟角握社稷角尺各有)
　(所宜不必並及肥大薦不美多品者薦祭品味各/有其定不以多為美故郊特牲而社稷大牢也)
孔子曰臧文仲安知禮夏父弗綦逆祀而弗止也燔柴
於奥夫奥者老婦之祭也盛於盆尊於瓶(綦音忌奥音/㸑下同夫音)
(扶盛音成/瓶歩丁切)
　(鄭氏曰文仲魯公子彄之曽孫臧孫辰也莊文之間/為大夫文二年八月丁卯大祀于大廟躋僖公始逆)
　(祀是夏父弗綦為宗人之為也奥當為㸑字之誤也/或作竈禮尸卒食而祭饎㸑饔㸑也時人以為祭火)
　(神乃燔柴老婦先炊者也盆瓶炊噐也明此祭先炊/非祭火神燔柴似失之孔氏曰僖公閔公俱是荘公)
　(之子閔小僖大閔為君時僖為臣閔少而死後乃立/僖僖死其子文公立弗綦為宗伯典禮佞文公云吾)
　(見新鬼大故鬼小以閔置僖下是臣在君上為逆亂/昭穆文仲不能諫止故為不知禮禮祭㸑神言其有)
　(功於人人得飲食故祭報之弗綦謂是火神燔柴祭/之文仲又不能諫止又為不知禮㸑者是老婦之祭)
　(其祭卑唯盛食於盆盛酒於瓶卑賤若此何得燔柴/祭之故注謂奥當為㸑也祝融并奥及㸑三者不同)
　(祝融古火官之長五祀之神祀於郊奥者正是竈之/神常祀在夏以老婦配之有爼及籩豆設於竈陘又)
　(延尸入奥㸑者宗廟祭後直祭先炊老婦之神在於/㸑竈三者所以不同也周氏曰先炊之有祭猶牧之)
　(有先牧而嗇之有先嗇也澄曰自君子/曰祭祀不祈至此二小節言宜之事)
○禮也者猶體也體不備君子謂之不成人設之不當
猶不備也(當丁/浪切)
　(體謂身之百體成謂完全人身之百體皆備乃為完/全之人若缺其一體則非全人矣設謂所置之處言)
　(耳目鼻口手足各在其處也設之不當謂若眉在眼/下口在鼻上或手之指短足之指長之類皆為不當)
　(不當則雖備/猶不備也)
禮有大有小有顯有微大者不可損小者不可益顯者
不可揜微者不可大也故經禮三百曲禮三千其致一
也
　(上既以體喻禮此遂言禮之三百三千皆不可缺如/人之百體也凡禮大小顯微之俱有者猶人身百體)
　(之俱備也損之益之揜之大之則俱不可者猶人百/體之設各有定處不可易置也損謂減削其大而使)
　(之小益謂增補其小而使之大揜謂葢藏其顯而使/之微大謂充廓其微而使之顯也致謂至極或大或)
　(小或顯或微其餘共有三千三百之多其為禮之至/極則一爾不可有所去取亦如人之百體一一皆當)
　(愛養也孔氏曰禮有大者謂有大及多為貴也有小/者謂有小及少為貴也有顯者謂有髙及文為貴也)
　(有微者謂有素及下為貴也方氏曰體有上下有左/右各有所用不可易也易則無用故曰設之不當猶)
　(不備也以多之為美故大者不可損以為小以少之/為貴故小者不可益以為大以外之為樂故顯者不)
　(可揜以為微以内之為尊故㣲者不可大以為顯也/馬氏曰百骸九竅具然後足以為人大小精麤備然)
　(後足以為禮經禮者曲禮之總曲禮者經禮之/别至於三百三千之多者皆慮其禮之不備也)
未有入室而不由尸者
　(又以户喻禮行道者必由乎禮如入室者必由乎户/此禮之為體所以有一之不可或缺而或不當者也)
　(自禮也者猶體也至/此三小節言體之事)
○君子之於禮也有所竭情盡慎致其敬而誠若有美
而文而誠若
　(鄭氏曰若順也竭情盡慎謂以少小下素為貴也美/而文謂以多大髙文為貴也孔氏曰求竭己情盡其)
　(戒慎致其恭敬内也威儀之美文章顯著外也澄曰/若者句末之助辭猶易之出涕沱若戚嗟若若字雖)
　(不訓順然或内或外各以其誠其於人道之倫為順/也沈氏曰表裏相稱内外相似之謂若即誠意而發)
　(為禮文故謂之若今人禮文多溢於誠意則為偽/矣陸氏曰誠之所在常自若也不為質文加損)
君子之於禮也有經而等也有直而行也有曲而殺也
有順而討也有順而摭也有摲而播也有推而進也有
放而文也有放而不致也(殺所戒切摭之石切/摲所監切放方往切)
　(鄭氏曰經而等若天子下至士庶人為父母三年直/而行若始死哭踊無節也曲而殺若父在為母期也)
　(順而討若天子以十二公以九侯伯以七子男以五/為節討猶去也順而摭若君沐梁大夫沐稷士沐梁)
　(摲而播謂芟殺有所與也摲之言芟也若祭者貴賤/皆有所得不使虚也推而進若王者之後得用天子)
　(之禮放而文若天子之服象日月以至黼黻放而不/致若諸侯自山龍以下孔氏曰經常也直謂任已而)
　(行順猶順序自天子以下轉相降差是順序而稍去/之也摭猶拾取也君沐粱士畢不嫌是拾君之禮而)
　(用之播布也謂君祭而臣助下至胞翟悉有所得是/芟上貴之分以布徧於下也放法也法天以為文也)
　(致極也諸侯以下亦有放法而不得極也方氏曰經/而等謂順理之常無貴賤一也三年之䘮男有昬女)
　(有嫁是矣直而行謂行吾誠於内而無所屈若凶事/不詔至敬無文是矣曲而殺者謂為所隆者厭而不)
　(得伸若父在為母期卿燕不以卿為賔長是矣順而/討者謂順人之情而有法以治之也若順君臣之義)
　(以治朝廷順父子之情以治閨門是矣順而摭者謂/順人情而有所取若孔子純儉以從衆拜下以從禮)
　(是矣摲而播者謂摲此以播於彼若旅酬之逮賤餕/餘之逮下是矣推而進若兄弟子猶己子是矣放而)
　(文謂觀象放法以致其飾若天子之服龍衮冕其旗/大常是矣放而不致若諸侯之服自驚冕而下其旗)
　(自龍而下是矣項氏曰有經而等經謂不變等謂同/也禮以變為文以不同爲節同而不變則若父母之)
　(䘮自天子達於庶人皆一等是也此章凡九條皆以/反對為文獨經而等無反對者此外八條皆變而不)
　(同即此一條之反對也先儒以順而討為對非也順/而討自與順而摭為對脱簡誤在末耳討去也摭取)
　(也順而去謂自上而下毎法减去以去為順此以多/為貴者也順而取謂自上而下毎等取加以加為順)
　(此以多為貴者也取猶君取一臣取二之取澄曰凡/此九條皆順其自然之倫九條之次今依項説更定)
　(自君子之於禮也至/此二小節言順之事)
○三代之禮一也民共由之
　(鄭氏曰孔子曰殷因於夏禮所損益可知也周因於/殷禮所損益可知也由用也澄曰共由猶云通行言)
　(夏殷周三代之時禮之儀文雖小有損益而其所以/爲禮者則一故天下之民皆可通行葢損益而異者)
　(禮之文耳禮之本則相/因不變而無不同也)
或素或青夏造殷因
　(鄭氏曰素尚白青尚黑也言所尚雖異禮則相因耳/澄曰所尚之色雖有或素或青之異然禮之本則夏)
　(造作於前殷因襲於後無不同者方氏曰或素或青/言質文之相變也言素則知青之為文言青則知素)
　(之為質言殷之因夏則/周之因殷從可知矣)
夏立尸而卒祭殷坐尸周坐尸詔侑武方其禮亦然其
道一也(武音/無)
　(鄭氏曰夏禮尸有事乃坐殷無事猶坐周亦坐尸因/於殷也武當為無聲之誤也方猶常也告尸行節勸)
　(尸食飲無常若孝子之為也孝子就養無方孔氏曰/夏禮質言尸是人人不可乆坐神坐故唯飲食時暫)
　(坐非飲食則尸倚立以至祭竟也殷因夏禮而損其/不坐之禮葢為常坐之法是殷轉文也殷人坐尸周)
　(因坐之詔告也侑勸也子事父母就養無方在宗廟/之中禮主於孝凡預助祭皆得告尸威儀勸尸飲食)
　(無常人也按特牲延尸及詔侑相尸之禮皆是祝官/則是有常而云無常者謂但是祝官皆得為之不常)
　(用一祝也周禮大祝下大夫二人上士四人小祝中/士八人下士十有六人就此衆祝之中皆得相侑尸)
　(也方氏曰夏立尸而殷坐尸殷雖坐尸而詔侑未必/無方周則文又備不唯坐尸而且詔侑無方也澄曰)
　(言尸之或立或坐殷異於夏詔侑或有方或無方周/異於殷曰亦然者言亦如上文或素或青之不同也)
　(繼之曰其道一也言坐立及有方無方雖不同而其/敬祭之道則一也道即禮也此句與上文三代之禮)
　(一也一句/相始終)
周旅酬六尸曾子曰周禮其猶醵與(醵其庶切又其/約切與音餘)
　(鄭氏曰旅酬使之相酌也后稷之尸發爵不受旅合/錢飲酒為醵旅酬相酌似之孔氏曰六尸謂祫祭時)
　(聚羣廟之主於大祖后稷廟中后稷在室西壁東向/為發爵之主不與子孫酬酢餘尸凡六在后稷之東)
　(南北對為昭穆更相次序以酬也殷但坐尸未有旅/酬而周益之然大祫多主唯云六尸者毁廟但有主)
　(無尸也凡斂錢飲酒必合均遍與旅酬相似故曽子/引世事證周禮陸氏曰按周九廟而旅酬六尸盖言)
　(成康之世文武親未盡猶在七廟之數澄曰此承上/文言周之異於殷者不但詔侑無方之禮又有旅酬)
　(六尸之禮也而又引曽子釋周旅酬之言于後以/結之自三代之禮一也至此四小節言時之事)
○君子曰禮之近人情者非其至者也郊血大饗腥三
獻爓一獻孰(爓似/廉切)
　(鄭氏曰近人情者䙝而逺之者敬郊祭天也大饗祫/祭先王也三獻祭社稷五祀一獻祭羣小祀也爓沉)
　(肉於湯也血腥爓孰逺近備古今也尊者先逺差降/而下至小祀孰而已孔氏曰血為逺腥次之爓稍近)
　(孰最近逺者古近者今一祭之中兼有此事按宗伯/祭廟以祼鬯為始祭社稷五祀以血為始凡郊與大)
　(饗三獻之屬正祭之時皆有血有腥有爓有孰此云/郊血是郊有血也郊特牲云血毛告幽全是宗廟有)
　(血也宗伯云以血祭祭社稷五祀是三獻有血也楚/語云禘郊則有全蒸是祭天有孰也有孰則有腥可)
　(知也宗伯云以肆獻祼享先王是大饗有生有孰也/此云三獻爓宗伯云以血祭祭社稷五祀既有血有)
　(爓明有腥有孰可知也皇氏曰郊天與大饗三獻並/有血腥爓孰今此據設之先後郊則先設血後設腥)
　(與爓孰雖以郊為主其祭天皆然也大饗之時血與/腥同時俱薦當朝事迎尸於户外薦血腥也雖以大)
　(饗為主其宗廟之祭皆然也其三獻之祭血腥與爓/一時同薦凡薦爓之時皆在薦腥之後但社稷五祀)
　(初祭降神之時已埋血宗伯之文是也至正祭薦爓/之時又薦血此文是也若羣小祀之屬唯有薦孰無)
　(血腥爓也以其神卑故耳先薦者設之在前後進者/設之居後沈氏曰祭禮有腥燖孰三獻舊説謂腥爓)
　(備大古中古之禮予以為不然先王之於死者以為/無知則不仁以為有知則不智薦可食之孰所以為)
　(仁不可食之腥爓所以為智又一說謂腥爓以鬼道/接之饋食以人道接之致疑也一或謂鬼神嗜腥爓)
　(此雖出於異説聖人知鬼神/之情狀或有此理未可致詰)
是故君子之於禮也非作而致其情也此有由始也是
故七介以相見也不然則已慤三辭三譲而至不然則
已蹙故魯人將有事於上帝必先有事於頖宫晉人將
有事於河必先有事於惡池齊人將有事於泰山必先
有事於配林三月繫七日戒三日宿慎之至也故禮有
擯詔樂有相歩温之至也(蹙子六切又音促頖與泮同/惡音呼池大河切相息亮切)
(温紆/運切)
　(鄭氏曰作起也己猶甚也慤蹙愿貌大愿則辭不見/情無由至也魯以周公之故得郊祀上帝與周同先)
　(有事於頖宫告后稷也告之者將以配天先仁也呼/池漚夷并州川也配林林名繫繫牲于牢也戒散齊)
　(也宿致齊也將有祭祀之事必先敬慎如此不敢切/也擯詔告道賔主者也相歩扶工也皆為温籍重禮)
　(也孔氏曰君子行禮當有積漸非是徒起而致己之/情皆有所由以為始也魯人無后稷之廟今將祭天)
　(先告后稷是先告卑後祭尊也先告呼池配林然後/祭河及泰山此皆積漸從小至大之義也繫牲于牢)
　(芻之三月祭前十日七日散齊三日宿齊積漸敬慎/不敢逼切也賔主相見有擯相詔告作樂之人無目)
　(有扶相行歩温藉之至極也皇氏曰温謂承藉凡玉/以物緼裹承籍君子亦以威儀擯相以自承籍也方)
　(氏曰禮之情常直而畧禮之文常曲而詳情文相須/不可以偏廢禮之作也豈徒直情而徑行哉亦必有)
　(所由始以曲為之文而已由始言有所先也以其有/所先而不遽作故能委曲以成其文焉自七介相見)
　(而下至温之至皆其事也相見必以介者所以達其/情辭譲而後至者所以舒其行初曰禮辭再曰固辭)
　(三曰終辭則讓亦由是也有事謂祭也將有事於大/必先有事於小焉所謂有由始也擯於賔執事以奉)
　(主者也詔於主𫝊命以告賔者也相歩則相瞽之歩/者賔主相接而後禮行瞽相相資而後樂作則緩而)
　(不廹和而無乖/故曰温之至也)
禮也者反本脩古不忘其初者也故凶事不詔朝事以
樂醴酒之用𤣥酒之尚割刀之用鸞刀之貴莞簟之安
而藁鞂之設是故先王之制禮也必有主也故可述而
多學也(莞音官藁古老/切鞂江八切)
　(鄭氏曰哭泣由中非由人也朝廷養賢以樂樂之二/者反本也醴酒以下三者脩古也有主謂本與古可)
　(述而多學以本與古求之而已孔氏曰孝子親䘮痛/由心發故啼號哭泣不待外告而哀自至朝事謂朝)
　(廷之事以樂奏音樂也醴酒五齊第二酒也𤣥酒水/也尚上也割刀今刀也鸞刀古刀也今刀便利古刀)
　(遲緩莞簟今之席也槀鞂除穗粒取稈藁為席祭祀/𤣥酒在醴酒之上宗廟不用今刀而用古刀郊祭不)
　(用莞簟之安而設藁鞂之麤席皆脩古也方氏曰本/者末之初古者今之初本末一物追還之而已故曰)
　(反古今異時必有損益故曰脩凶事䘮禮朝事吉禮/凶事不詔則朝事必詔可知朝事以樂則凶事無樂)
　(可知朝事之籩豆以象朝事親其所進祭之始也祭/義曰樂以迎來正謂是矣禮有儐詔所以示相接之)
　(文也凶事則用情而已故不詔樂以侑食所以盡事/生之歡也祭則如在焉故亦以樂夫於凶事則用情)
　(朝事則如在豈非反本者乎主猶賔主之主衆之所/從故也葢本者末之主古者今之主少則得多則惑)
　(以其有主則雖多不/惑故可述而多學也)
○君子曰無節於内者觀物弗之察矣欲察物而不由
禮弗之得矣故作事不以禮弗之敬矣出言不以禮弗
之信矣故曰禮也者物之致也
　(鄭氏曰致之言至也極也孔氏曰内猶心也物萬物/也察分辨也外欲觀察萬物而心不由禮則察物不)
　(能得也無禮不為民物敬信故禮為萬物之至極也/馬氏曰觀物在目必有主於心觀物在於心心不可)
　(以無節所以節之者禮而已方氏曰節者即物自然/而為之制者也能度彼者以吾有度也能量彼者以)
　(吾有量也苟無節於内則所存乎己者未定何恃而/觀彼哉禮者體物以制節者也由禮乃能得物之情)
　(也/)
是故昔先王之制禮也因其財物而致其義焉爾故作
大事必順天時為朝夕必放於日月為髙必因丘陵為
下必因川澤是故天時雨澤君子達亹亹焉(亹亡/匪切)
　(鄭氏曰大事祭事也春秋傳曰啟蟄而郊龍見而雩/始殺而嘗閉蟄而烝丘陵謂冬至祭天於圜丘之上)
　(川澤謂夏至祭地於方澤之中達猶皆也亹亹勉勉/也君子愛物見天雨澤皆勉勉勸樂孔氏曰自作大)
　(事以下皆因財物之事為朝謂天子春分之旦朝日/於東門之外為夕謂秋分之夕祀月於西門之外亦)
　(順天之時也天地感祭而降雨澤人君愛物生而勉/勉勸樂所以與天地合德也方氏曰因其財物於外)
　(以致其義於内葢先王制禮之意也大事若春有祠/夏有禴秋有嘗冬有烝此因其財物以致大事之義)
　(以日之出於朝也朝日於王宫之壇以月之見於夕/也夕月於夜明之坎此因其財物以致朝夕之義也)
　(因山之髙而為事髙之禮因川澤之下而為事下之/禮此因其財物以致髙下之義然此皆財物之大者)
　(悉而論之凡天之所生苟可以為禮者莫非財物也/財物固皆天之所生天之所以生之者存乎時雨之)
　(澤天時雨澤君子逹亹亹者為其足以致其義故也/亹亹言勸勉於禮達言君子之人皆如是也馬氏曰)
　(天時雨澤君子勉勉樂之而不/倦者樂其生財得以行其禮也)
是故昔先王尚有德尊有道任有能舉賢而置之聚衆
而誓之
　(鄭氏曰古者將有大事必選賢誓衆重事也孔氏曰/此明舉賢任能敬事天地遂致龜龍降集寒暑順時)
　(至將祭之時選舉賢能置之祭位則射以擇士是也/又聚集其衆而誓戒之其有不恭則服天刑是也方)
　(氏曰射義天子將祭必先習射於澤澤者所以擇士/也射中者得與於祭不中者不得與於祭此舉賢而)
　(置之也郊特牲曰獻命庫門之内戒百官也大廟之/命戒百姓也此聚衆而誓之也澄按賢謂有德有道)
　(者衆謂/有能者)
是故因天事天因地事地因名山升中于天因吉土以
饗帝于郊升中于天而鳳凰降龜龍假饗帝於郊而風
雨節寒暑時是故聖人南面而立而天下大治(假音/格)
　(鄭氏曰天髙因髙者以事也地下因下者以事也名/山名猶大也升上也升中于天而鳯凰降龜龍假謂)
　(隂陽氣和而致象物也饗帝于郊而風雨節寒暑時/謂五行之氣和而庶徵得其序也孔氏曰因天事天)
　(因地事地上文為髙必因邱陵為下必因川澤是也/方氏曰告天謂之升中因名山而升中因其髙以告)
　(天也吉土卜土之吉者以為之兆也小宗伯言兆五/帝於四郊是也四靈之物至五行之氣和聖人夫何)
　(為哉故南面而立而天下大治也馬氏曰升中于天/謂升中心之誠於天澄曰因天因地言毎嵗圜邱方)
　(澤之正祭因名山因吉土言告祭之禮非常祭也書/言至于岱宗柴望詩言􁃋其髙山盖廵狩之時登髙)
　(山以告祭天也所以必登髙山者盖人望見天之蒼/蒼唯山頂與相接連故以在地之人徃就天之髙而)
　(登彼名山以升達心中之誠于天也告祭之禮或掃/除郊野之平地為墠覬得在天之神來就地之卑而)
　(降此吉土以歆饗人間之祭于郊也人之受於天者/謂之中天之宰扵人者謂之帝在人曰中在天曰帝)
　(其實一也故此登彼降上下交相感應焉本無彼此/亦無上下姑以人目所視而言之也享帝與饗帝不)
　(同享帝者以下人而祭享其上易言聖人烹以享上/帝是也饗帝者以上神而歆饗其下記言唯聖人為)
　(能饗帝是也但享饗二字多通用故讀者易惑升中/于天者下地之人徃與上天之神接鳳凰龜龍地之)
　(物也人之品彚也故其祥由升中而致人之感乎天/者也饗帝于郊者上天之神來與下地之人接風雨)
　(寒暑天之氣也神之造化也故其和由饗帝而致天/之應乎人者也二者之感應各有所屬鳯凰自空中)
　(飛下人間故曰降龜龍自水中出至地上故曰假風/雨不過多亦不太少故曰節當寒而寒當暑而暑故)
　(曰時此數語至精非㡬於知道者不能及後世登封/泰山承襲升中于天之説而誤下禪梁父承襲饗帝)
　(于郊之說而誤或以饗帝于郊為/兆五帝于四郊非也彼乃常祭爾)
天道至教聖人至德廟堂之上罍尊在阼犧尊在西廟
堂之下縣鼔在西應鼓在東君在阼夫人在房大明生
於東月生於西此隂陽之分夫婦之位也君西酌犧象
夫人東酌罍尊禮交動乎上樂交應乎下和之至也(罍/音)
(雷縣音𤣥/分扶問切)
　(鄭氏曰至教至德目下事也天子諸侯有左右房西/酌犧象象日出東方而西行也東酌罍尊象月出西)
　(方而東行也孔氏曰此明天道用教以示人聖人則/放之以為德故君立于阼以象日夫人在西房以象)
　(月罍尊在阼夫人所酌也犧尊在西君所酌也縣鼓/謂大鼓也在西方縣之應鼓謂小鼔也在東方縣之)
　(罍尊在阼階堂上犧尊在西階堂上故君於阼階西/嚮酌犧尊夫人扵西房之前東嚮酌罍尊禮交動乎)
　(上者謂君與夫人酌獻之禮交相動扵堂上也樂交/應乎下者謂縣鼔應鼓交相應於堂下也上下禮樂)
　(交相應㑹和諧之至極也馬氏曰天道至教非無德/也聖人至德非無教也大明生於東月生於西此至)
　(教之一端耳君西酌犧象夫人東酌罍尊此至德之/一端耳方氏曰分位定而天人不交不可以致和故)
　(廟堂之上罍尊在東者陽也夫入位則在房而東酌/罍尊以隂而上交乎陽也犧象在西者隂也君位在)
　(阼而西酌犧象以陽而下交乎隂也此禮所以交動/乎上也廟堂之下大鼓以倡始陽道也其位則在西)
　(是以陽交乎隂也應鼔以和終隂道也其位則在東/是以隂上交乎陽也此樂所以交應乎下也隂陽交)
　(通天人和同故曰和之至也周氏曰雷陽也牛隂也/故罍在左而犧尊在右者隂陽之位也以縣鼓而對)
　(應鼔則應鼓非縣乃提之者也以應鼔而對縣鼔則/縣鼓非應乃倡之者也倡者為陽和者為隂故縣鼔)
　(在右而應鼔在左者隂陽之配也君在東阼所以祖/日之生於東夫人在西房所以祖月之生扵西此隂)
　(陽之位也君在東階而西酌犧象所以祖日之西行/夫人在西房而東酌罍尊所以祖月之東行此隂陽)
　(之配/也)
禮也者反其所自生樂也者樂其所自成是故先王之
制禮也以節事脩樂以道志故觀其禮樂而治亂可知
也蘧伯玉曰君子之人達故觀其噐而知其工之巧觀
其發而知其人之知故曰君子慎其所以與人者
　(鄭氏曰自由也蘧伯玉衛大夫名瑗孔氏曰據王業/之初故云所自生據王業之末故云所自成以禮為)
　(反本故用以節萬事樂以成王業故脩以道己志能/以禮節事以樂道志則國治不爾則國亂觀噐之善)
　(惡而知工匠巧拙觀人之發動所為而知其有知禮/樂猶是也禮正而樂和則知其國治禮慢而樂滛則)
　(知其國亂也禮樂者與人交接之具君子治國謹慎/其所以與人相接者馬氏曰自非智足以及則不能)
　(達君子之達其明足以照之則噐之巧拙發之智愚/皆不能逃扵視聽之内葢達者觀微以知著察往以)
　(知來/也)
大廟之内敬矣君親牽牲大夫贊幣而從君親制祭夫
人薦盎君親割牲夫人薦酒卿大夫從君命婦從夫人
洞洞乎其敬也屬屬乎其忠也勿勿乎其欲其饗之也
納牲詔於庭血毛詔於室羮定詔於堂三詔皆不同位
葢道求而未之得也設祭于堂為祊乎外故曰於彼乎
於此乎(屬之玉切定丁/罄切祊百彭切)
　(鄭氏曰納牲於庭當用幣告神而殺牲故君牽牲大/夫以幣從也親制祭謂朝事進血膋時所制者制肝)
　(洗於鬱鬯以祭扵室及主也親割牲謂進牲孰體時/勿勿猶勉勉也肉謂之羹道猶言也設祭之饌于堂)
　(人君禮然為祊乎外明日之繹祭也謂之祊者於廟/門之旁因名焉其祭之禮既設祭於室而事尸於堂)
　(孝子求神非一處也孔氏曰祼鬯既訖君出廟門迎/牲牽牲而納於庭大夫贊佐執幣而從君君乃用幣)
　(告神而殺牲也殺牲已畢進血腥之時君斷制牲肝/洗於鬱鬯入以祭神於室於此之時夫人薦盎齊以)
　(獻之侯伯子男朝踐君不獻故夫人薦盎薦孰時君/親割牲體於時君亦不獻故夫人薦酒卿大夫從君)
　(謂制祭割牲之時也命婦從夫人謂薦盎薦酒之時/也洞洞質慤之貌屬屬專一之貌中心勉勉乎欲望)
　(神之歆饗也詔告也謂牲入在庭以幣告神殺牲取/血及毛入以告神於室羹肉湆也定孰肉也謂煑肉)
　(既孰將迎尸主入室乃先以爼盛之告神扵堂是薦/孰未食之前也三詔不同位者求而未得故扵三處)
　(求之也設祭謂薦腥爓之時設此所薦饌於堂為祊/謂明日繹祭在廟門外之西也不知此神於彼堂乎)
　(扵此祊乎古語有此記者引以結之此一節論侯伯/子男祭宗廟之事方氏曰君子無所不用其敬然扵)
　(大廟之事尤見其敬制祭薦盎朝事之時也割牲薦/酒饋食之時也朝事以神事之故制祭以腥而薦以)
　(齊饋食以人事之故割牲以孰而薦以酒然君以盎/齊饋食而夫人用之扵朝踐君以酒羨尸而夫人用)
　(之於饋食者葢禮殺扵君故也牲自外至而納之故/詔於庭以庭在室之外故也血毛告幽全之物故詔)
　(於室以室比庭為幽故也羮定則事以人道神明之/也故詔於堂以堂比室為明故也三詔求之而曰求)
　(而未之得特疑其如此故以葢言之設祭於堂言正/祭之時也為祊乎外言索祭之時也祭言其事祊言)
　(其所謂之祊者祝祭求神/以此為所在之方故也)
一獻質三獻文五獻察七獻神
　(鄭氏曰一獻祭羣小祀也三獻祭社稷五祀也五獻/祭四望山川也察明也七獻祭先公也孔氏曰羣小)
　(祀最卑其禮質畧社稷五祀稍尊比羣小祀禮儀為/文四望山川既尊則明察先公之廟轉尊則神靈按)
　(周禮司服職𤣥冕一章祭羣小祀絺冕三章祭社稷/五祀毳冕五章祭四望山川鷩冕七章饗先公熊氏)
　(曰此社稷三獻卑於四望山川而大宗伯職云以血/祭祭社稷五嶽又大司樂祭社稷奏大蔟祀四望奏)
　(姑洗又禮緯云社稷牛角握五嶽四瀆角尺以此言/之則社稷尊扵四望山川而獻與衣服卑者葢獻與)
　(衣服從神之尊卑其餘處尊者以其有功與地同類/故進之在上也長樂陳氏曰周禮大祀次祀小祀見)
　(於肆師大祭中祭小祭見於酒正大宗伯所辨天地/五帝先王之類大祀也社稷五祀五嶽之類中祀也)
　(四方百物之類小祀也大祀獻多小祀獻寡則社稷/所獻宜加扵山川也先王祭服各有象類則絺冕三)
　(章以祭社稷者非卑之於山川也以社稷之所上止/於利人故服粉米以稱之則獻數不繫於服章矣且)
　(賔客之禮士一獻卿大夫三獻子男五獻侯伯七獻/上公九獻而王饗諸侯自子男五獻以至諸侯長十)
　(有再獻皆服鷩/㦲鄭氏以三獻)　(七章而已孰謂獻數必繋於服章/祭社稷五祀五獻為祭四望山川)
　(誤矣羣小祀則四方百物之類也其牲色龎其牲體/疈辜其祼噐用散其舞兵舞帗舞或不興舞山川四)
　(望則其兆位各因其郊與其方其牲各因其方之色/祼則用蜃玉則兩圭有邸與璋邸射舞則兵舞與羽)
　(舞奏姑洗歌南吕舞大㲈奏蕤賔歌函鍾舞大夏社/稷則其牲黝其祭血祼以大罍鼔以靈鼔舞以帗舞)
　(奏大蔟歌應鍾舞咸池其禮樂辨異如此則獻數不/同宜矣葢禮畧故質禮加故文察則其事地也察矣)
　(神則其事祖也神矣一獻孰則於人情為近故曰質/三獻爓則扵人漸逺故曰文三獻爓則五獻其血乎)
　(禮所謂血祭/社稷是也)
大饗其王事與三牲魚腊四海九州之美味也籩豆之
薦四時之和氣也内金示和也束帛加璧尊德也龜為
前列先知也金次之見情也丹漆絲纊竹箭與衆共財
也其餘無常貨各以其國之所有則致逺物也其出也
肆夏而送之葢重禮也(與音餘内音納見/賢遍切纊音曠)
　(鄭氏曰大饗謂盛其饌與貢祫祭先王也内金内之/庭實先設之金從革性和荆揚二州貢金三品是也)
　(束帛加璧貢享所執致命者君子於玉比德焉龜知/事情者陳於庭在前荆州納錫大龜是也金照物故)
　(云見情金有兩義先入後設也丹漆絲纊竹箭萬民/皆有此物荆州貢丹兖州貢漆絲豫州貢纊揚州貢)
　(篠簜其餘謂九州之外夷服鎮服蕃服之國周禮九/州之外謂之蕃國世一見各以其所貴寳為贄其出)
　(也謂諸侯之賔禮畢而出作樂以節之肆夏當為陔/夏孔氏曰此明天子大饗之事諸侯各貢其方物奉)
　(助祭之禮饗謂饗祭先王饗中之大謂祫也諸侯祫/祭不可致九州物唯王者乃然故云其王事歟三牲)
　(魚腊諸侯所貢故云九州之美味籩豆之薦亦諸侯/所貢實扵籩豆四時和氣所生也諸侯内金以為庭)
　(實示其柔和金能從革束帛加璧者謂朝而行饗之/時以束帛加璧於上以君子之徳與玉相似尊之也)
　(龜為前列者布庭實之時以龜有靈知在衆物之前/而為列先其有知也金次之者陳列此金次在龜後)
　(以金能照物露見其情先云内金示和是先入陳在/龜後是後設龜金之後布陳丹之與漆也絲也纊也)
　(竹也箭也與天下衆人共有此財故諸侯來朝而貢/之陳列在下以上所陳謂九州之内諸侯其餘外國)
　(無常貢之貨各以其所貴寳為贄則招致逺物也馬/氏曰大饗者三年一祫羣廟之主而合食於大祖之)
　(廟方氏曰司服以九章之衮冕饗先王則大饗為九/獻矣九獻之事獨王得備故曰大饗其王事歟三牲)
　(牛羊豕也魚腊薧魚也三牲魚腊天産也天産所以/作隂德故以味為主而曰美味味為隂也籩豆之薦)
　(地産也地産所以作陽德故以氣為主而曰和氣氣/為陽也龜北方之蟲北方主知灼之以卜可知來物)
　(長樂陳氏曰王行大饗之禮四海諸侯各以其職來/祭其祭而入也各貢國之所有以脩職其畢而出也)
　(王奏肆夏之樂而送之肆夏天子所以饗元侯也以/饗元侯之樂送來祭之諸侯重也待使臣歌皇華以)
　(送待帥臣歌采薇以送於大饗言肆夏以送之則有/送而無迎臣之而弗賔故也於燕饗言賔入門而奏)
　(肆夏則有迎而無送賔而弗臣故也新安王氏曰鄭/謂肆夏當作陔夏按大司樂王出入奏王夏尸出入)
　(奏肆夏而大饗諸侯則諸侯出入奏肆夏考其意享/則賔出奏肆夏重賔也燕則有無筭爵恐其醉而失)
　(禮故奏陔夏戒之也然則助祭之後出廟門疑奏肆/夏不奏陔夏禮謂助祭之後無筭爵禮畢客醉而出)
　(宜奏陔夏故燕禮大射賔出皆奏陔夏明不失禮其/説不然饗扵廟燕於寝故曰享以訓恭儉其禮意主)
　(於嚴燕以示慈恵其禮意主於歡為有無爵筭故也/廟中之享必不至醉享於廟燕不於廟安得奏陔夏)
　(以警其/失禮乎)
祀帝於郊敬之至也宗廟之祭仁之至也喪禮忠之至
也備服噐仁之至也賔客之用幣義之至也故君子欲
觀仁義之道禮其本也
　(鄭氏曰敬之至言就而祭之不敢致也仁之至仁㤙/也父子主㤙也喪禮謂哭踊袒襲也服噐謂小歛大)
　(歛之衣服葬之明噐用幣謂來賻賵欲觀仁義之道/禮其本者言禮有節於内可以觀也方氏曰逺而尊)
　(者主乎敬近而親者主乎愛祀帝於郊所以為敬祭/親於廟所以為仁仲尼燕居曰郊社所以仁鬼神則)
　(郊無非仁也要之以敬為主耳記曰大廟之内敬矣/則廟無非敬也要之以仁為主耳馬氏曰人死斯惡)
　(之矣無能斯倍之矣故先王為之禮使民不惡不倍/而盡心於死者三日而歛凡附於身者必誠必信三)
　(月而𦵏凡附於棺者必誠必信故曰忠之至也/禮生扵仁義因其禮行之際仁義存其中也)
○君子曰甘受和白受采忠信之人可以學禮苟無忠
信之人則禮不虗道是以得其人之為貴也(和户/卧切)
　(孔氏曰其人即忠信之人也鄭氏/曰道由也馬氏曰道之為言行也)
孔子曰誦詩三百不足以一獻一獻之禮不足以大饗
大饗之禮不足以大旅大旅具矣不足以饗帝毋輕議
禮
　(鄭氏曰誦詩三百喻習多言而不學禮也大旅祭五/帝也饗帝祭天毋輕議禮謂若誦詩者不可以彊言)
　(禮孔氏曰一獻祭羣小祀不學禮則不能行大饗謂/祫祭宗廟其禮又繁大旅是緫祭五帝天人道隔其)
　(禮轉難大旅又不如郊天之備祀天重於旅帝延平/周氏曰誦詩三百不足以一獻禮略者猶且有所不)
　(足則其禮之愈詳者愈有所不足矣方氏曰禮有大/小故行之有難易此愈大者所以愈難焉行其事者)
　(其難如此則言其義者可/不重乎故曰毋輕議禮)
子路為季氏宰季氏祭逮闇而祭日不足繼之以燭雖
有彊力之容肅敬之心皆倦怠矣有司跛倚以臨祭其
為不敬大矣它日祭子路與室事交乎户堂事交乎階
質眀而始行事晏朝而退孔子聞之曰誰謂由也而不
知禮乎(跛彼義切倚於/綺切朝音潮)
　(鄭氏曰宰治邑吏也季氏祭謂舊時也倦怠以其乆/也偏任為跛依物為倚室事祭時堂事儐尸也孔氏)
　(曰逮及也言季氏祭於宗廟及至日闇而行祭禮祭/祀未終日已昬沒故云日不足繼日明以燭也其後)
　(祭子路與行禮正祭之時事尸在室外將饌至户内/人於户受饌設於尸前相交承接在於户也正祭後)
　(儐尸之時事尸於堂在下之人送饌至階堂上之人/於階受取是交乎階也質正也晏晚也正明始行事)
　(朝正饗晚禮畢而退言敬而能速也子路好勇時人/多不尚其所為故孔子明之誰謂由也而不知禮言)
　(其知禮也張子曰室事交乎户堂事交乎階亦通達/連續之義也方氏曰君子之行禮固不欲速又惡乎)
　(乆而怠焉禮以敬為主故也昔周人祭日以朝及闇/季氏之於魯其亦習周之文而不知其意者歟及子)
　(路行之乃能速而敬焉雖不必合於先王之文然亦/可謂知禮之意且能救一時之弊此孔子所以善之)
　(也彊力即聘義所謂彊有力是也肅則不怠敬則不/慢彊力動乎外故以容言之肅敬存乎中故以心言)
　(之執事者内外異位乃以内而交乎外上下異等乃/以上而交乎下則尤易為力矣山隂陸氏曰子路有)
　(為為之也即無/為是圖速者也)
　　　右記論禮之辭凡十
　禮記纂言卷二十六
欽定四庫全書
　禮記纂言卷二十六　　　　元　吳澄　撰
　　禮噐
　　(張子曰禮運云者語其逹也禮器云/者語其成也達與成體與用之道也)
禮噐是故大備大備盛德也禮釋回增美質措則正施
則行其在人也如竹箭之有筠也如松栢之有心也二
者居天下之大端矣故貫四時而不改柯易棄故君子
有禮則外諧而内無怨故物無不懷仁鬼神饗德(筠云/貧切)
(柯古/何切)
　(張子曰禮噐言禮大體完備若成噐然措則正者言/不動思慮放下無事時亦不失於正施則行是利用)
　(也必大備乃利用禮噐者亦是成章也不成章則有/窒礙不達處禮未噐則亦有不達處陸氏曰釋囬增)
　(羙質領惡而全好也鄭氏曰釋猶去也囬邪僻也措/置也箭篠也端本也竹箭松栢四物於天下最得氣)
　(之本或柔刃於外或和澤於内用此不變傷也人之/得禮亦然孔氏曰竹大竹也筠竹外青皮人經夷險)
　(不夑其德由於有禮如竹箭四時葱翠由外有筠也/如松栢陵寒鬱茂由内心貞和也貫經也外諧内無)
　(怨者君子内外俱美外柔刃如筠故於外與人諧和/内和澤如松心故於内無怨内外協服物無不悉歸)
　(於仁物既懷仁故/鬼神亦饗德也)
○先王之立禮也有本有文忠信禮之本也義理禮之
文也無本不立無文不行
　(孔氏曰此因上外内諧和遂云忠者内盡於心也信/者外不欺於物也内盡於心故與物無怨外不欺物)
　(故與物相諧也得理合宜是其文也張子曰本則與/天地同道仁自生義義之體即是禮故有文是則一)
　(本也禮噐從無文不行以下極其文至繊至悉禮運/大抵説大德敦化形噐外之事禮噐大抵説小德川)
　(流之事極/其詳察)
禮也者合於天時設於地財順於鬼神合於人心理萬
物者也是故天時有生也地理有宜也人官有能也物
曲有利也故天不生地不養君子不以為禮鬼神弗饗
也居山以魚鼈為禮居澤以鹿豕為禮君子謂之不知
禮
　(鄭氏曰天不生謂非其時物也地不養謂非此地所/生也不順其鄉之所有謂之不知禮也孔氏曰合天)
　(時即依於四時及豐儉隨時也財物也所設用物為/禮各是其土地之物也鬼神助天地為化祀之必順)
　(不濫逆也雖合天㑹地順於鬼神又須與人心符合/其禮乃行若能事事如上則行葦得所豚魚戴賴是)
　(萬物各得其理也天之四時各有所生若春獻韭卵/夏薦麥魚是也地之分理各有所宜若髙田宜黍稷)
　(下田宜稻麥是也人居其官各有所能若司徒奉牛/司馬奉羊及庖人治庖祝治尊爼是也萬物委曲各)
　(有所利若麯蘖利為酒醴絲竹利為琴笙是也天不/生謂非時之物若夏橘寒𤓰及李梅冬實之屬地不)
　(養若山之魚鱉澤之鹿豕君子不以為禮是不合人/心鬼神弗饗是不順鬼神也方氏曰以陽生於子故)
　(祀天於冬之日至以隂生於午故祭地於夏之日至/以飲養陽氣故饗禘於春以食養隂氣故食嘗於秋)
　(此禮所以合於天時者也黍稷之馨足以為簠簋之/實水土之品足以為籩豆之薦貨無常以示逺物之)
　(致幣無方以别土地之宜此禮所以設於地財者也/以天之髙故燔柴於壇以地之深故瘞埋於坎以魂)
　(氣歸于天故焫蕭以求陽以形魄歸于地故祼鬯以/求隂此理所以順於鬼神者也以人莫不有男女之)
　(别故制為冠昏之禮以人莫不有君臣之分故制為/朝覲之禮莫不有追逺之心故制為喪祭之禮莫不)
　(有合歡之情故制為燕饗之禮此禮所以合於人心/者也火田必於昆蟲未蟄之時罻羅必在鳩化為鷹)
　(之後獺祭魚然後漁人入澤梁豺祭獸然後田獵此/禮所以理萬物者也禮本乎天而還以事天出乎人)
　(而還以治人則是以天合天以人合人者也故於天/人皆曰合地則效法焉故曰設鬼神不可遺也故曰)
　(順萬物有成理也故曰理然上言鬼神而下不言者/以天地兼之也若韭生於春黍生於秋稻生於冬所)
　(謂天時有生也山林則宜毛川澤則宜鱗丘陵則宜/羽墳衍則宜莢所謂地理有宜也籧篨蒙璆戚施直)
　(鎛聾瞶司火瞽矇脩聲所謂人官有能也水之潤下/火之炎上木之曲直金之從革所謂物曲有利也以)
　(天所不生者為禮則逆天之時矣以地所不養者為/禮則逆地之理矣天時地理之不可逆如此則人官)
　(物曲固可知言地所不養之物而/不及天所生者亦舉此以見彼也)
故必舉其定國之數以為禮之大經禮之大倫以地廣
狹禮之薄厚與年之上下是故年雖大殺衆不匡懼則
上之制禮也節矣(殺色/界切)
　(鄭氏曰定國之數謂地物所出多少廣狹謂貢賦之/常差上下用年之豐凶也殺謂穀不孰匡猶恐也節)
　(言用之有節也孔氏曰禮物必鄉之所有故有國者/必書其國内所生物多少定數以為國之大法經法)
　(也倫猶例也制禮之大例又宜隨地廣狹為法即貢/賦之常差也禮之薄厚與年之上下者多少隨年豐)
　(荒也廣狹隨地而賦豐凶隨時而斂/衆之不恐並由君制禮有節故也)
○禮時為大順次之體次之宜次之稱次之堯授舜舜
授禹湯放桀武王伐紂時也詩云匪革其猶聿追來孝
天地之祭宗廟之事父子之道君臣之義倫也社稷山
川之事鬼神之祭體也喪祭之用賔客之交義也羔豚
而祭百官皆足大牢而祭不必有餘此之謂稱也(稱尺/證切)
(後皆同革/紀力切)
　(項氏曰時者天地之大運順者人道之大倫體者其/支體宜者其義理稱者其度數五者自綦大至綦細)
　(也陳氏曰時在天順體宜稱在人在天者大在人者/小故時為大順次之體次之宜次之稱次之堯授舜)
　(舜授禹天與賢也湯放桀武王伐紂天吏也順天者/存逆天者亡時之所以為大也天地之祭則有所尊)
　(宗廟之事則有所親天地宗廟尊親之倫也父子君/臣尊卑之倫也社稷山川地祗之祀人鬼天神之祭)
　(三者之體固異葢天神則以陽為體地祗則以隂為/體人鬼則䰟以陽為體魄以隂為體也喪之用則不)
　(儉其親祭之用則必盡其物賔之交則禮殺客之交/則禮隆皆從其義而已羔豚而祭薄也宜若不足而)
　(百官皆足大牢而祭豐也宜若有餘而不必有餘者/求其稱而已順主仁體主禮宜與稱主義其所主雖)
　(殊而其為禮一也胡氏曰宜合宜稱各當分澄曰稱/如權之稱物使各當其分者智也方氏曰天之運之)
　(謂時人之倫之謂順形之辨之謂體事之義之謂宜/物之平之謂稱堯舜以德而授受湯武以兵而放伐)
　(非人力之能為葢天運然也故謂之時引詩者言武/王聿追文王之道以趨時也天地宗廟父子君臣出)
　(乎自然之理而人則順而叙之故謂之倫社稷山川/鬼神自有形以至於無形莫不各有所辨故謂之體)
　(王制大夫士無田則薦謂用羔豚言薦而已乃謂之/祭者盖别而言之則有薦祭之異以事神言之則薦)
　(亦可謂/之祭也)
諸侯以龜為寳以圭為瑞家不寳龜不蔵圭不臺門言
有稱也
　(鄭氏曰古者貨貝寳龜大夫以下有貨耳瑞信也諸/侯執瑞孤卿以下執贄孔氏曰此復明上文稱次之)
　(之事諸侯有保土之重宜須占詳吉凶故得以龜為/寳圭兼五等玉也諸侯之於天子也猶天子之於天)
　(也天子得天之物謂之瑞故諸侯受封於天子而與/之玉亦謂為瑞也書云輯五瑞又曰班瑞於羣后是)
　(也此云圭不云璧從可知也家卿大夫也大夫卑輕/不得寳龜故臧文仲居蔡為僣也卿大夫不執玉故)
　(不藏圭兩邊築闍為基基上起屋曰臺門諸侯有保/捍之重故為臺門大夫輕故不得也言有稱者結上)
　(文得與不得各有所稱也澄曰上文言時順體宜稱/五者既覆解之矣此一小節又再説稱也以足上意)
　(葢稱之意廣故言之至再下文推/言稱宜醴順時而言稱者亦獨詳)
○禮有以多為貴者天子七廟諸侯五大夫三士一天
子之豆二十有六諸公十有六諸侯十有二上大夫八
下大夫六諸侯七介七牢大夫五介五牢天子之席五
重諸侯之席三重大夫再重天子崩七月而葬五重八
翣諸侯五月而葬三重六翣大夫三月而葬再重四翣
此以多為貴也(重直龍切/翣所甲切)
　(鄭氏曰豆之數謂天子朔食諸侯相食及食大夫公/食大夫禮曰宰夫自東房薦豆六聘禮致饔餼於上)
　(大夫堂上八豆周禮公之豆四十東西夾各十有二/侯伯之豆三十有二東西夾各十子男之豆二十有)
　(四東西夾各六諸侯七介七牢者周之侯伯也大夫/五介五牢者侯伯之卿使聘者也周禮上公九介九)
　(牢侯伯七介七牢子男五介五牢聘義上公七介諸/侯五介子男三介乃謂其使者也天子葬五重者謂)
　(抗木為茵也葬者抗木在上茵在下士䘮禮抗木横/三縮二加抗席三如茵用疏布緇剪有幅亦縮二横)
　(三此士之禮一重者以此差之上公四重孔氏曰天/子德尊廟多為稱諸侯德薄廟少為稱士一廟據下)
　(士言若適士則二廟也十六十二謂更相朝時堂上/之豆數禮有正羞庶羞掌客云公豆四十又云食四)
　(十則豆盛正羞食謂庶羞也此上大夫八下大夫六/皆為正羞而天子二十六豆亦正羞也介副也牢大)
　(牢也諸侯朝天子天子以大牢禮賜之周禮公九介/九牢侯伯七子男五今言七舉中言之也大行人云)
　(凡卿大夫士之禮各下其君二等侯伯七介七牢其/臣既降二等故卿大夫五介五牢亦舉中言之也其)
　(介數得下其君二等若牢則以爵等五等之卿同牢/今言五者據侯伯之卿降君二等其餘牢禮則否諸)
　(侯三重謂相朝時賔主皆然三重則四席也儀禮之/例一種席皆稱重凡席有兩則稱二重有一則稱一)
　(重與棺重别也古者椁累木於其四邊上下不周致/茵於椁下所以藉棺用淺色緇布為之每一幅輒合)
　(縫為囊將茅莠及香草著其中如今有絮褥也每縮/二横三為一重下棺之後先加折於壙上以承抗席)
　(折猶庪也方鑿連木為之葢如牀縮者三横者五無/簀於上加抗木抗木之上加抗席三此為一重如是)
　(者五則為五重/以抗載於上)
有以少為貴者天子無介祭天特牲天子適諸侯諸侯
膳以犢諸侯相朝灌用鬱鬯無籩豆之薦大夫聘禮以
脯醢天子一食諸侯再大夫士三食力無數大路繁纓
一就次路繁纓七就圭璋特琥璜爵鬼神之祭單席諸
侯視朝大夫特士旅之此以少為貴也(朝音潮食音嗣/繁歩干切琥音)
(虎璜/音黄)
　(鄭氏曰天子無介無客禮也灌獻也一食再食三食/謂告飽也食力謂工商農也大路繁纓一就殷祭天)
　(之車也周禮王之五路玉路繁纓十有二就金路九/就象路七就革路五就木路翦繁鵠纓圭璋特朝聘)
　(以為瑞無幣帛也琥璜爵者天子酬諸侯諸侯相酬/以此玉将幣也大夫特士旅之謂君揖之孔氏曰天)
　(子以天下為家既不為賔客故無介也其實餘事亦/有介副故鬯人共介鬯是天子臨鬼神使介執鬯也)
　(祭天特牲者特一也天神尊貴質故祭止一特也諸/侯事天子如天子事天故天子廵狩適諸侯境諸侯)
　(奉膳亦止一牛而已諸侯相朝謂五等諸侯自相朝/也天子祭天諸侯膳天子皆無鬱鬯諸侯自相朝朝)
　(饗禮畢未饗食之前主君酌鬱鬯之酒以儐賔上於/下曰禮敵者曰儐案大行人云上公王禮再祼而酢)
　(則諸侯朝天子天子灌亦用鬱鬯此特云諸侯相朝/者據以少為貴諸侯於天子無鬱鬯諸侯相朝則設)
　(鬱鬯而無殽也大夫聘禮以脯醢者大夫出使行聘/禮畢主國禮之酌以酒而又有脯醢是味稍多也天)
　(子一食者食猶飱也尊者以徳為飽不在食味故每/一飱輒告飽待勸之乃更飱諸侯再飱而告飽勸乃)
　(又食士告轉疏故少牢特牢皆三飯告飽也食力謂/工商農庶人也以其無徳不仕無禄代耕力作以得)
　(食故云食力以飽為度不須告勸故飱無數也大路/繁纓一就者殷尚質以木為車乗以祭天謂之大路)
　(繁謂馬腹帶也纓鞅也染絲而織之曰罽五色一匝/曰就就成也言五色匝則一成車既樸素馬亦少飾)
　(止一就也次路殷之第三路也共卑用故就多也然/郊特牲去大路一就先路三就次路五就而此云七)
　(就故注以此七就為誤圭璋特者謂不用他物嫓之/也聘禮行饗之時則璧以帛琮以錦是如束帛小行)
　(人云以玉合六幣注云二王之後享后皮馬不上堂/唯圭璋持升堂亦此義也琥璜爵者琥璜是玉劣於)
　(圭璋者也天子饗諸侯或諸侯自相饗行禮至酬酒/時則有幣將送酬爵又有琥璜之玉將幣故云琥璜)
　(爵也琥璜既賤不能特達故附爵乃通也案聘禮賔/之幣束帛乗馬人致食以侑幣則諸侯於聘賔唯用)
　(束帛乘馬皆不用玉今琥璜送爵故知是天子酬諸/侯諸侯自相酬也鬼神單席者神道異人不假多重)
　(故單席也特猶獨也旅衆也大夫則君人揖之士則/不問多少共一揖之也陳氏曰諸侯膳天子以犢以)
　(天子祭天之禮事天子也諸侯相朝灌用鬱鬯以人/敬神之禮敬諸侯也用鬱鬯無籩豆之薦者謂其用)
　(鬱鬯之時而無籩豆也君子食徳小人食力食徳則/謀道故食以薄食力則謀食故食以厚此天子至士)
　(所以有一食再食三食之數而食力者無數也不待/酬爵而特達於天子者圭璋也必待酬爵而不可以)
　(特達者琥璜也周官之法祀先王之席如朝覲饗祔/之數而天神之祭則藁秸而已此言鬼神之祭單席)
　(者非周制也諸侯視朝大夫特揖士旅之者葢大夫/之德尊而士之德卑德尊者寡故特揖德卑者衆故)
　(旅揖而已諸侯之視朝如此至於天子則不然周官/之司士云孤卿特揖大夫以其等旅揖士旁三揖方)
　(氏曰繁纓葢路馬之飾一就言五色一匝葢色至於/五而後備也色謂之就猶樂謂之成與大路繁纓一)
　(就次路繁纓七就者殷尚質故就之少者為大就之/多者為次也至於周則以多者為貴故玉路則十有)
　(再就然郊特牲言大路繁纓一就先路三就次路五/就而此則言次路七就何也葢彼所謂五就者指繼)
　(先路之次路也此所謂七就者指繼次路而又次者/也顧命於革路象路通謂之次路亦若是而已且自)
　(上而下降殺以兩由一以至三由三以至五由五以/至七固其理也以周路之有五則殷路固不止於三)
　(矣二篇所言亦互相備爾考之於書周所謂大路者/非此所謂大路也周以玉路為大此則木路為大爾)
　(周所謂先路次路者非此所謂先路次路也周以行/之前後為先與次此則以等之上下為先與次爾席)
　(所以行禮自天子而降其重數或以五或以三或以/再至於禮鬼神則一重而已故曰鬼神之祭單席陸)
　(氏曰繁纓如字繁纓言其文之繁也巾車曰玉路樊/纓十有再就謂之繁纓以此冕之玉一名繁露與此)
　(同義士喪禮曰馬纓三就則所謂就者其纓而已鄭/氏讀繁如鞶帶之鞶非是又新説曰天地之祭各兩)
　(牲有降之者有祀之者燔柴於泰壇瘞理於泰折實/牲體焉所以降之在始祭之時也掃地而祭羞牲體)
　(焉所以祀之在正祭之時也故牛人曰凡祭祀共其/饗牛求牛饗牛祀神之牛也求牛降神之牛也降神)
　(之牛於天則騂犢於地則黝牲各從其類也祀神之/牛於天用蒼於地用黄各象其功也此經特牲葢言)
　(饗牛/而已)
有以大為貴者宫室之量噐皿之度棺椁之厚丘封之
大此以大為貴也(量音/亮)
　(方氏曰周官典命宫室以命數為節自上公至子男/或以九或以五各有差此宫室以大為貴也天子之)
　(路謂之大路弓謂之大弓斗謂之大斗房謂之大房/此噐皿以大為貴也尊者之棺至於四重卑者止於)
　(一重椁則周於棺此棺椁以大為貴也周官冢人以/爵等為丘封之度此丘封以大為貴也量言其所容)
　(度言其所至度量宫室噐皿皆有之於宫室言量於/噐皿言度互相備也既曰噐又曰皿者若車旗之屬)
　(可謂之噐而不可謂之皿若籩豆之屬正謂之皿亦/可謂之噐此大小之辨也既曰丘又曰封者自積土)
　(言之則曰丘自度土言之則曰封曰丘則必髙矣曰/封則不必髙也故王公曰丘諸侯曰封此亦大小之)
　(辨/也)
有以小為貴者宗廟之祭貴者獻以爵賤者獻以散尊
者舉觶卑者舉角五獻之尊門外缶門内壺君尊瓦甒
此以小為貴也(觶支豉切/甒音武)
　(鄭氏曰凡觴一升曰爵二升曰觚三升曰觶四升曰/角五升曰散五獻子男之饗禮也壺大一石瓦甒五)
　(斗缶大小未聞也易曰尊酒簋貳用缶孔氏曰案郊/特牲云主人獻尸用角佐食洗散以獻尸是尊者小)
　(卑者大案天子諸侯及大夫皆獻尸以爵無賤者獻/以散之文禮文散亡畧不具也特牲主人獻尸用角)
　(者下大夫也尊者舉觶卑者舉角者案特牲少牢禮/尸入舉奠觶是尊者舉觶主人受尸酢受角飲者是)
　(卑者舉角此是士禮天子諸侯祭禮亡文不具也凡/王饗臣及其自相饗行禮獻數各隨其命子男五命)
　(五獻以小為貴也缶在門外則大於壺矣凡饗有酒/其列尊之法缶盛酒在門外壺在門内君尊謂子男)
　(尊也小尊近君大尊在門是以小為貴也方氏曰獻/謂獻之於尸也舉謂自舉而飲也貴賤以位言尊卑)
　(以體言獻爵者主人獻散者佐食主人之與佐食則/有貴賤之别焉故以位言之舉觶者皇尸舉角者主)
　(人皇尸之與主人特有尊卑之别耳故以體言之於/瓦甒言君尊則知壺缶為飲諸臣之尊於甒言瓦則)
　(知壺缶皆瓦矣爾雅言盎謂之缶雖不言其所容以/筭法推之掬四謂之豆積之至於缶二謂之鍾則缶)
　(葢四石之名也缶之名雖同缶之用則不一有用之/以盛酒者若坎所謂用缶是也有用之以汲水者若)
　(比所謂盈缶是矣有用之以節樂者若離所謂鼔缶/是矣陸氏曰貴者獻以爵賤者獻以散所謂尸飲五)
　(君洗玉爵獻卿尸飲九以散爵獻士尊者舉觶卑者/舉角者凡妥尸天子舉斚諸侯舉角則卿舉觶大夫)
　(舉角與若特牲饋食酳尸以角旅酬更以觶與此經/不同者葢卑者以大為貴然則此經所言葢天子諸)
　(侯之儀也周官子男饗禮五獻則所謂五獻之尊主/饗禮與言子男以見公侯舉祭在前舉饗在後亦言)
　(之序燕禮司宫尊于東楹之西兩方壺豈所謂門内/壺者邪公尊瓦大在尊南南上豈所謂君尊瓦甒者)
　(邪士旅食于門而兩圜壺豈所謂門外/缶者邪圜壺雖非缶其陳設之序則然)
有以髙為貴者天子之堂九尺諸侯七尺大夫五尺士
三尺天子諸侯臺門此以髙為貴也
　(孔氏曰天子堂九尺此周法也案考工紀殷人重屋/堂崇三尺鄭差之云夏髙一尺故知此九尺者周法)
　(也周氏曰天子之堂九尺非周制也周之上公以九/為節則天子當以十二為節也天子諸侯皆臺門而)
　(天子門以五諸侯/以三乃其别也)
有以下為貴者至敬不壇埽地而祭天子諸侯之尊廢
禁大夫士棜禁此以下為貴也(棜於/據切)
　(鄭氏曰廢猶去也棜斯禁也謂之棜者無足有似於/棜大夫用斯禁士用棜禁禁如今方案隋長局足髙)
　(三寸孔氏曰至敬不壇埽地而祭者此謂祭五方之/天初則燔柴於泰壇燔柴訖於壇下埽地而設正祭)
　(此周法也廢禁者廢去其禁司尊彛鬱鬯之尊用舟/以乗之其犧象等六尊皆無用舟又燕禮諸侯之法)
　(瓦大兩有豐是無禁也棜長四尺廣二尺四寸深五/寸無足赤中畫青雲氣菱茗華為飾禁長四尺廣二)
　(尺四寸通局足髙三寸漆赤中畫青雲氣菱茗華為/飾刻其足為褰帷之形也棜是轝名如今大木轝上)
　(有四周下無足今大夫斯禁亦無足似木轝之棜少/牢司宫尊兩甒于房户之間同棜是周公時已名斯)
　(禁為棜也玉藻云大夫側尊用棜則斯禁也兩壼斯/禁是大夫用斯禁也玉藻云士用禁士冠禮士昏禮)
　(承尊皆用禁是士用禁也鄉射是士禮而用斯禁者/以禮樂賢從大夫也特牲亦是士禮而云棜禁在東)
　(序者尚厭飫故得與大夫同也陳氏曰棜雖差異於/禁而鄉飲酒禮亦謂之斯禁盖天子諸侯之尊有罍)
　(有舟謂雷動以時則有鼔物之利否則有害物之災/舟善操之則有載濟之利否則有覆溺之患所以為)
　(戒也大夫士之尊命之禁所以禁之也徳尊者有戒/而無禁徳卑者戒而又禁之所以無彛酒之過方氏)
　(曰棜也禁也皆所以為酒戒曰棜則欲其不流曰禁/則欲其不犯合而言之棜亦禁也猶之旗常通謂之)
　(九旗也且有足者為禁無足者為棜有足則髙無足/則下至廢禁則又下矣陸氏曰廢讀如廢敦廢爵之)
　(廢無足曰廢豐似豆而卑非有足者也故豐亦或謂/之廢禁謂之廢固亦以去為義廢敦言䘮無所事敦)
　(也廢爵言䘮無所事爵也廢禁/天子諸侯之尊無所事禁也)
禮有以文為貴者天子龍衮諸侯黼大夫黻士𤣥衣纁
裳天子之冕朱緑藻十有二旒諸侯九上大夫七下大
夫五士三此以文為貴也(卷與衮同黼音甫/黻音弗纁惠云切)
　(鄭氏曰此祭冕服也朱緑似夏殷禮也周禮天子五/采藻孔氏曰人君因天之文章以表於德德多則文)
　(備故天子龍衮諸侯以下又稍少也然周禮上公亦/衮侯伯鷩子男毳孤卿絺大夫𤣥士爵弁𤣥衣纁裳)
　(今言諸侯黼大夫黻雜明夏殷禮也但夏殷衣有日/月星辰山龍今云龍衮者舉多文為首耳日月之文)
　(不及龍也朱緑藻十有二旒亦是夏禮也周藻五采/也十二謂旒數也諸侯九以下亦夏殷也周家旒數)
　(隨命數又士但爵弁無旒也熊氏曰朱緑以下是夏/殷禮其天子龍衮諸侯黼大夫黻等皆周法無嫌諸)
　(侯雖九章七章以下其中有黼也孤絺冕而下其中/有黻特舉黼黻而言耳故詩采菽云𤣥衮及黼是特)
　(言黼也詩終南美秦襄公黻衣繡裳是特言黻也陳/氏曰天子不言大裘曰龍衮主以文為貴諸侯之服)
　(雖自衮冕而下然其德貴乎能斷故言黼亦舉其下/言之卿大夫之服自𤣥冕而下其章有黻故曰黻以)
　(其徳貴乎能辨也天子之冕朱緑藻十有二旒諸侯/九上大夫七下大夫五士三則制與弁師不同異代)
　(之禮也葢藻潔而文衆采如之故曰藻水流趨下旒/冕之垂者如之故曰旒藻或作繅以絲為之或作璪)
　(以玉貫之也繅旒或謂之繁露以其象然也漢制天/子繅旒前長後短諸臣繅旒有前無後非古也方氏)
　(曰藻必五采特曰朱緑則舉其華者以該之也亦與/雜帶君朱緑同義陸氏曰天子舉龍衮其次舉黼又)
　(其次舉黻又其次舉𤣥衣纁裳葢言之法如以辭而/已矣是諸侯無藻火大夫無黼士無黻也若天子上)
　(士服/𤣥冕)
有以素為貴者至敬無文父黨無容大圭不琢大羮不
和大路素而越席犧尊䟽布鼐樿杓此以素為貴也(琢/辰)
(轉切又丁角切大羮音泰和胡臥切越音活犧/音莎又如字鼏莫歴切樿章善切杓市約切)
　(鄭氏曰大圭長三尺杼上終葵首琢當為篆字之誤/也明堂位曰大路殷路也鼐或作幂樿木白理也孔)
　(氏曰至敬謂敬之至極祭天服用大裘是無文也父圭/黨謂父之族黨以質素事無有折旋揖譲之容也大)
　(天子朝日月之圭尚質故無琢桓蒲之又大羮肉汁/也不和無鹽梅也大古初變腥但煮肉而飲其汁未)
　(知調和後人祭既重古但盛肉汁謂之大羮大路殷/祭天車也越席蒲席也祭天質素故素車蒲席也祭)
　(天用陶匏葢以瓦為尊畫犧羽於上或用犧形為尊/是夏殷禮也䟽麤也鼏覆也謂郊天時以麤布為巾)
　(以覆尊也貴素故用白理木為杓陳氏曰八尊所以/祭天地故尚質六彛所以祭宗廟故尚文則䟽布之)
　(所幂唯/尊而已)
孔子曰禮不可不省也禮不同不豐不殺此之謂也葢
言稱也(殺所/戒切)
　(鄭氏曰省察也不同言異也孔氏曰此引孔子語證/上諸事也馬氏曰自禮以多為貴而至於禮以素為)
　(貴皆禮之寓於形名度數之間其用不同者有如此/也其用雖不同要之歸於稱則一也故豐之而不以)
　(為有餘殺之而不以為不足唯/其稱而已此為禮不可不察也)
禮之以多為貴者以其外心者也德發揚詡萬物大理
物博如此則得不以多為貴乎故君子樂其發也禮之
以少為貴者以其内心者也德産之致也精㣲觀天下
之物無可以稱其德者如此則得不以少為貴乎是故
君子慎其獨也(詡况矩切樂五孝/切又音洛下同)
　(鄭氏曰外心用心於外其德在表也詡猶普也徧也/發猶見也内心用心於内其德在内致緻宻也物無)
　(可稱其德者萬物皆天所生孰可奉薦以稱也孔氏/曰外心謂起自朝廷廣及九州四海王者宜發揚德)
　(音普徧萬物樂得其禮發見於外也德天地之德也/産生也方氏曰天地之大德曰生天地之物皆德之)
　(所生也故曰德産物生之迹雖粗而其道則致精物/生之迹雖顯而其道則致微故曰德産之致也精微)
　(德之所致如此觀天下之物固無可以稱其德者矣/周氏曰外用其心者出而應物者也内用其心者入)
　(而藏於密者也馬氏曰聖人之德得之於中而發揚/於外足以普徧萬物言貴多則曰大曰髙曰文在其)
　(中矣觀天下之物無可以稱其徳特脩誠以事之而/已言貴少則曰小曰下曰素在其中矣樂其發者樂)
　(其德之發於外也慎其/獨者身致其誠而已)
古之聖人内之為尊外之為樂少之為貴多之為美是
故先王之制禮也不可多也不可寡也唯其稱也
　(孔氏曰天不可外報所以内極敬慎而其理為尊外/心接物廣大故外極繁富而其事可樂方氏曰内外)
　(以心言多少以物言稱其内心則以少為貴故不可/多稱其外心則以多為貴故不可寡此先王制禮之)
　(道/也)
是故君子大牢而祭謂之禮匹士大牢而祭謂之攘(攘/如)
(羊/切)
　(鄭氏曰君子謂大夫以上孔氏曰禮既須稱中則得/禮僭則盜竊大夫常祭少牢遣奠及卒哭祔用大牢)
　(匹士士也士常祭特豚遣奠及卒哭祔加一等少牢/方氏曰諸侯謂之君大夫謂之子匹士猶匹夫匹婦)
　(匹偶士以其有夫婦之偶而已夫禄厚者用禮隆禄/薄者用禮殺凡以稱已之有無而後可為故以是言)
　(之馬氏曰攘者非/其有而取之也)
管仲鏤簋朱紘山節藻梲君子以為濫矣(鏤力豆切簋/音軌紘音宏)
(梲章/悦切)
　(方氏曰濫者溢而無所制之謂鄭氏曰濫亦盜竊也/鏤簋謂刻而飾之大夫刻為龜耳諸侯飾以象天子)
　(飾以玉朱紘天子冕之紘也諸侯青組紘大夫士當/緇組紘纁邊栭謂之節梁上楹謂之梲宫室之飾士)
　(首本大夫逹棱諸侯斲而礱之天子加密石焉無畫/山藻之禮也孔氏曰管仲齊大夫也簋黍稷噐鏤簋)
　(朱紘天子之飾明堂位云山節藻/梲天子廟飾此管仲僭為之也)
晏平仲祀其先人豚肩不揜豆澣衣濯冠以朝君子以
為隘矣(澣户/管切)
　(鄭氏曰隘猶狹陋也祀不以少牢與無田者同不盈/禮也大夫士有田則祭無田則薦澣衣濯冠儉不務)
　(新孔氏曰晏平仲齊大夫名嬰大夫祭用少牢士用/特豚而平仲今用豚豚又過小併豚兩肩不揜豆也)
　(必言肩者周人貴肩也肩在爼今云豆喻/其小假豆言之其實在爼不在豆也)
是故君子之行禮也不可不慎也衆之紀也紀散而衆
亂孔子曰我戰則克祭則受福葢得其道矣
　(鄭氏曰言二大夫皆非也紀絲縷之數克勝也孔氏/曰戰勝祭受福二句相連故合引之也張子曰孔子)
　(謂我戰則克聖人有不戰戰豈容至敗衂凡興師必/各有名師非尊主庇民皆無名也若止謂仗義者為)
　(勝則子産叔向軰舉兵亦莫有不義聖人之戰無敗/若周孔相對則何如唯有不戰知彼知己一有不及)
　(則戰矣祭必受福福者百順之名孔子所以交於神/明者必别有道凡祭祀之末告利成利之為言順利)
　(通逹内盡志外盡物於祭祀之事順利皆達也舊以/利為養養乃其間一事耳澄曰自禮有以多為貴者)
　(至此凡十五小/節皆言稱之事)
○君子曰祭祀不祈不麾蚤不樂葆大不善嘉事牲不
及肥大薦不美多品(麾毁皮切蚤音早/葆音保又保毛切)
　(方氏曰以其言得於當時之君子故稱君子曰與左/氏所稱同義鄭氏曰祈求也詩云自求多福福由已)
　(耳祭祀不為求福也麾之言快也祭有時不以先之/為快也葆之言褒也葆大謂噐幣也孔氏曰凡祭祀)
　(本為感踐霜露設祭以存親非為祈福報也周禮設/六祈之科非福之常也蚤謂先時也不以霜露未至)
　(而光時蚤設為快也褒崇髙之稱也祭之噐幣大小/長短自有常宜幣通丈八尺豆盛四升不以貴者貪)
　(髙大為之也嘉事冠昬也人生二十成人自宜冠三/十嗣世自宜昬若無親者昬三月祭以告廟冠畢埽)
　(地而祭禰並是有為而然非謂善之而設祭牲不及/肥大者謂郊牛之角繭栗宗廟角握社稷角尺各有)
　(所宜不必並及肥大薦不美多品者薦祭品味各/有其定不以多為美故郊特牲而社稷大牢也)
孔子曰臧文仲安知禮夏父弗綦逆祀而弗止也燔柴
於奥夫奥者老婦之祭也盛於盆尊於瓶(綦音忌奥音/㸑下同夫音)
(扶盛音成/瓶歩丁切)
　(鄭氏曰文仲魯公子彄之曽孫臧孫辰也莊文之間/為大夫文二年八月丁卯大祀于大廟躋僖公始逆)
　(祀是夏父弗綦為宗人之為也奥當為㸑字之誤也/或作竈禮尸卒食而祭饎㸑饔㸑也時人以為祭火)
　(神乃燔柴老婦先炊者也盆瓶炊噐也明此祭先炊/非祭火神燔柴似失之孔氏曰僖公閔公俱是荘公)
　(之子閔小僖大閔為君時僖為臣閔少而死後乃立/僖僖死其子文公立弗綦為宗伯典禮佞文公云吾)
　(見新鬼大故鬼小以閔置僖下是臣在君上為逆亂/昭穆文仲不能諫止故為不知禮禮祭㸑神言其有)
　(功於人人得飲食故祭報之弗綦謂是火神燔柴祭/之文仲又不能諫止又為不知禮㸑者是老婦之祭)
　(其祭卑唯盛食於盆盛酒於瓶卑賤若此何得燔柴/祭之故注謂奥當為㸑也祝融并奥及㸑三者不同)
　(祝融古火官之長五祀之神祀於郊奥者正是竈之/神常祀在夏以老婦配之有爼及籩豆設於竈陘又)
　(延尸入奥㸑者宗廟祭後直祭先炊老婦之神在於/㸑竈三者所以不同也周氏曰先炊之有祭猶牧之)
　(有先牧而嗇之有先嗇也澄曰自君子/曰祭祀不祈至此二小節言宜之事)
○禮也者猶體也體不備君子謂之不成人設之不當
猶不備也(當丁/浪切)
　(體謂身之百體成謂完全人身之百體皆備乃為完/全之人若缺其一體則非全人矣設謂所置之處言)
　(耳目鼻口手足各在其處也設之不當謂若眉在眼/下口在鼻上或手之指短足之指長之類皆為不當)
　(不當則雖備/猶不備也)
禮有大有小有顯有微大者不可損小者不可益顯者
不可揜微者不可大也故經禮三百曲禮三千其致一
也
　(上既以體喻禮此遂言禮之三百三千皆不可缺如/人之百體也凡禮大小顯微之俱有者猶人身百體)
　(之俱備也損之益之揜之大之則俱不可者猶人百/體之設各有定處不可易置也損謂減削其大而使)
　(之小益謂增補其小而使之大揜謂葢藏其顯而使/之微大謂充廓其微而使之顯也致謂至極或大或)
　(小或顯或微其餘共有三千三百之多其為禮之至/極則一爾不可有所去取亦如人之百體一一皆當)
　(愛養也孔氏曰禮有大者謂有大及多為貴也有小/者謂有小及少為貴也有顯者謂有髙及文為貴也)
　(有微者謂有素及下為貴也方氏曰體有上下有左/右各有所用不可易也易則無用故曰設之不當猶)
　(不備也以多之為美故大者不可損以為小以少之/為貴故小者不可益以為大以外之為樂故顯者不)
　(可揜以為微以内之為尊故㣲者不可大以為顯也/馬氏曰百骸九竅具然後足以為人大小精麤備然)
　(後足以為禮經禮者曲禮之總曲禮者經禮之/别至於三百三千之多者皆慮其禮之不備也)
未有入室而不由尸者
　(又以户喻禮行道者必由乎禮如入室者必由乎户/此禮之為體所以有一之不可或缺而或不當者也)
　(自禮也者猶體也至/此三小節言體之事)
○君子之於禮也有所竭情盡慎致其敬而誠若有美
而文而誠若
　(鄭氏曰若順也竭情盡慎謂以少小下素為貴也美/而文謂以多大髙文為貴也孔氏曰求竭己情盡其)
　(戒慎致其恭敬内也威儀之美文章顯著外也澄曰/若者句末之助辭猶易之出涕沱若戚嗟若若字雖)
　(不訓順然或内或外各以其誠其於人道之倫為順/也沈氏曰表裏相稱内外相似之謂若即誠意而發)
　(為禮文故謂之若今人禮文多溢於誠意則為偽/矣陸氏曰誠之所在常自若也不為質文加損)
君子之於禮也有經而等也有直而行也有曲而殺也
有順而討也有順而摭也有摲而播也有推而進也有
放而文也有放而不致也(殺所戒切摭之石切/摲所監切放方往切)
　(鄭氏曰經而等若天子下至士庶人為父母三年直/而行若始死哭踊無節也曲而殺若父在為母期也)
　(順而討若天子以十二公以九侯伯以七子男以五/為節討猶去也順而摭若君沐梁大夫沐稷士沐梁)
　(摲而播謂芟殺有所與也摲之言芟也若祭者貴賤/皆有所得不使虚也推而進若王者之後得用天子)
　(之禮放而文若天子之服象日月以至黼黻放而不/致若諸侯自山龍以下孔氏曰經常也直謂任已而)
　(行順猶順序自天子以下轉相降差是順序而稍去/之也摭猶拾取也君沐粱士畢不嫌是拾君之禮而)
　(用之播布也謂君祭而臣助下至胞翟悉有所得是/芟上貴之分以布徧於下也放法也法天以為文也)
　(致極也諸侯以下亦有放法而不得極也方氏曰經/而等謂順理之常無貴賤一也三年之䘮男有昬女)
　(有嫁是矣直而行謂行吾誠於内而無所屈若凶事/不詔至敬無文是矣曲而殺者謂為所隆者厭而不)
　(得伸若父在為母期卿燕不以卿為賔長是矣順而/討者謂順人之情而有法以治之也若順君臣之義)
　(以治朝廷順父子之情以治閨門是矣順而摭者謂/順人情而有所取若孔子純儉以從衆拜下以從禮)
　(是矣摲而播者謂摲此以播於彼若旅酬之逮賤餕/餘之逮下是矣推而進若兄弟子猶己子是矣放而)
　(文謂觀象放法以致其飾若天子之服龍衮冕其旗/大常是矣放而不致若諸侯之服自驚冕而下其旗)
　(自龍而下是矣項氏曰有經而等經謂不變等謂同/也禮以變為文以不同爲節同而不變則若父母之)
　(䘮自天子達於庶人皆一等是也此章凡九條皆以/反對為文獨經而等無反對者此外八條皆變而不)
　(同即此一條之反對也先儒以順而討為對非也順/而討自與順而摭為對脱簡誤在末耳討去也摭取)
　(也順而去謂自上而下毎法减去以去為順此以多/為貴者也順而取謂自上而下毎等取加以加為順)
　(此以多為貴者也取猶君取一臣取二之取澄曰凡/此九條皆順其自然之倫九條之次今依項説更定)
　(自君子之於禮也至/此二小節言順之事)
○三代之禮一也民共由之
　(鄭氏曰孔子曰殷因於夏禮所損益可知也周因於/殷禮所損益可知也由用也澄曰共由猶云通行言)
　(夏殷周三代之時禮之儀文雖小有損益而其所以/爲禮者則一故天下之民皆可通行葢損益而異者)
　(禮之文耳禮之本則相/因不變而無不同也)
或素或青夏造殷因
　(鄭氏曰素尚白青尚黑也言所尚雖異禮則相因耳/澄曰所尚之色雖有或素或青之異然禮之本則夏)
　(造作於前殷因襲於後無不同者方氏曰或素或青/言質文之相變也言素則知青之為文言青則知素)
　(之為質言殷之因夏則/周之因殷從可知矣)
夏立尸而卒祭殷坐尸周坐尸詔侑武方其禮亦然其
道一也(武音/無)
　(鄭氏曰夏禮尸有事乃坐殷無事猶坐周亦坐尸因/於殷也武當為無聲之誤也方猶常也告尸行節勸)
　(尸食飲無常若孝子之為也孝子就養無方孔氏曰/夏禮質言尸是人人不可乆坐神坐故唯飲食時暫)
　(坐非飲食則尸倚立以至祭竟也殷因夏禮而損其/不坐之禮葢為常坐之法是殷轉文也殷人坐尸周)
　(因坐之詔告也侑勸也子事父母就養無方在宗廟/之中禮主於孝凡預助祭皆得告尸威儀勸尸飲食)
　(無常人也按特牲延尸及詔侑相尸之禮皆是祝官/則是有常而云無常者謂但是祝官皆得為之不常)
　(用一祝也周禮大祝下大夫二人上士四人小祝中/士八人下士十有六人就此衆祝之中皆得相侑尸)
　(也方氏曰夏立尸而殷坐尸殷雖坐尸而詔侑未必/無方周則文又備不唯坐尸而且詔侑無方也澄曰)
　(言尸之或立或坐殷異於夏詔侑或有方或無方周/異於殷曰亦然者言亦如上文或素或青之不同也)
　(繼之曰其道一也言坐立及有方無方雖不同而其/敬祭之道則一也道即禮也此句與上文三代之禮)
　(一也一句/相始終)
周旅酬六尸曾子曰周禮其猶醵與(醵其庶切又其/約切與音餘)
　(鄭氏曰旅酬使之相酌也后稷之尸發爵不受旅合/錢飲酒為醵旅酬相酌似之孔氏曰六尸謂祫祭時)
　(聚羣廟之主於大祖后稷廟中后稷在室西壁東向/為發爵之主不與子孫酬酢餘尸凡六在后稷之東)
　(南北對為昭穆更相次序以酬也殷但坐尸未有旅/酬而周益之然大祫多主唯云六尸者毁廟但有主)
　(無尸也凡斂錢飲酒必合均遍與旅酬相似故曽子/引世事證周禮陸氏曰按周九廟而旅酬六尸盖言)
　(成康之世文武親未盡猶在七廟之數澄曰此承上/文言周之異於殷者不但詔侑無方之禮又有旅酬)
　(六尸之禮也而又引曽子釋周旅酬之言于後以/結之自三代之禮一也至此四小節言時之事)
○君子曰禮之近人情者非其至者也郊血大饗腥三
獻爓一獻孰(爓似/廉切)
　(鄭氏曰近人情者䙝而逺之者敬郊祭天也大饗祫/祭先王也三獻祭社稷五祀一獻祭羣小祀也爓沉)
　(肉於湯也血腥爓孰逺近備古今也尊者先逺差降/而下至小祀孰而已孔氏曰血為逺腥次之爓稍近)
　(孰最近逺者古近者今一祭之中兼有此事按宗伯/祭廟以祼鬯為始祭社稷五祀以血為始凡郊與大)
　(饗三獻之屬正祭之時皆有血有腥有爓有孰此云/郊血是郊有血也郊特牲云血毛告幽全是宗廟有)
　(血也宗伯云以血祭祭社稷五祀是三獻有血也楚/語云禘郊則有全蒸是祭天有孰也有孰則有腥可)
　(知也宗伯云以肆獻祼享先王是大饗有生有孰也/此云三獻爓宗伯云以血祭祭社稷五祀既有血有)
　(爓明有腥有孰可知也皇氏曰郊天與大饗三獻並/有血腥爓孰今此據設之先後郊則先設血後設腥)
　(與爓孰雖以郊為主其祭天皆然也大饗之時血與/腥同時俱薦當朝事迎尸於户外薦血腥也雖以大)
　(饗為主其宗廟之祭皆然也其三獻之祭血腥與爓/一時同薦凡薦爓之時皆在薦腥之後但社稷五祀)
　(初祭降神之時已埋血宗伯之文是也至正祭薦爓/之時又薦血此文是也若羣小祀之屬唯有薦孰無)
　(血腥爓也以其神卑故耳先薦者設之在前後進者/設之居後沈氏曰祭禮有腥燖孰三獻舊説謂腥爓)
　(備大古中古之禮予以為不然先王之於死者以為/無知則不仁以為有知則不智薦可食之孰所以為)
　(仁不可食之腥爓所以為智又一說謂腥爓以鬼道/接之饋食以人道接之致疑也一或謂鬼神嗜腥爓)
　(此雖出於異説聖人知鬼神/之情狀或有此理未可致詰)
是故君子之於禮也非作而致其情也此有由始也是
故七介以相見也不然則已慤三辭三譲而至不然則
已蹙故魯人將有事於上帝必先有事於頖宫晉人將
有事於河必先有事於惡池齊人將有事於泰山必先
有事於配林三月繫七日戒三日宿慎之至也故禮有
擯詔樂有相歩温之至也(蹙子六切又音促頖與泮同/惡音呼池大河切相息亮切)
(温紆/運切)
　(鄭氏曰作起也己猶甚也慤蹙愿貌大愿則辭不見/情無由至也魯以周公之故得郊祀上帝與周同先)
　(有事於頖宫告后稷也告之者將以配天先仁也呼/池漚夷并州川也配林林名繫繫牲于牢也戒散齊)
　(也宿致齊也將有祭祀之事必先敬慎如此不敢切/也擯詔告道賔主者也相歩扶工也皆為温籍重禮)
　(也孔氏曰君子行禮當有積漸非是徒起而致己之/情皆有所由以為始也魯人無后稷之廟今將祭天)
　(先告后稷是先告卑後祭尊也先告呼池配林然後/祭河及泰山此皆積漸從小至大之義也繫牲于牢)
　(芻之三月祭前十日七日散齊三日宿齊積漸敬慎/不敢逼切也賔主相見有擯相詔告作樂之人無目)
　(有扶相行歩温藉之至極也皇氏曰温謂承藉凡玉/以物緼裹承籍君子亦以威儀擯相以自承籍也方)
　(氏曰禮之情常直而畧禮之文常曲而詳情文相須/不可以偏廢禮之作也豈徒直情而徑行哉亦必有)
　(所由始以曲為之文而已由始言有所先也以其有/所先而不遽作故能委曲以成其文焉自七介相見)
　(而下至温之至皆其事也相見必以介者所以達其/情辭譲而後至者所以舒其行初曰禮辭再曰固辭)
　(三曰終辭則讓亦由是也有事謂祭也將有事於大/必先有事於小焉所謂有由始也擯於賔執事以奉)
　(主者也詔於主𫝊命以告賔者也相歩則相瞽之歩/者賔主相接而後禮行瞽相相資而後樂作則緩而)
　(不廹和而無乖/故曰温之至也)
禮也者反本脩古不忘其初者也故凶事不詔朝事以
樂醴酒之用𤣥酒之尚割刀之用鸞刀之貴莞簟之安
而藁鞂之設是故先王之制禮也必有主也故可述而
多學也(莞音官藁古老/切鞂江八切)
　(鄭氏曰哭泣由中非由人也朝廷養賢以樂樂之二/者反本也醴酒以下三者脩古也有主謂本與古可)
　(述而多學以本與古求之而已孔氏曰孝子親䘮痛/由心發故啼號哭泣不待外告而哀自至朝事謂朝)
　(廷之事以樂奏音樂也醴酒五齊第二酒也𤣥酒水/也尚上也割刀今刀也鸞刀古刀也今刀便利古刀)
　(遲緩莞簟今之席也槀鞂除穗粒取稈藁為席祭祀/𤣥酒在醴酒之上宗廟不用今刀而用古刀郊祭不)
　(用莞簟之安而設藁鞂之麤席皆脩古也方氏曰本/者末之初古者今之初本末一物追還之而已故曰)
　(反古今異時必有損益故曰脩凶事䘮禮朝事吉禮/凶事不詔則朝事必詔可知朝事以樂則凶事無樂)
　(可知朝事之籩豆以象朝事親其所進祭之始也祭/義曰樂以迎來正謂是矣禮有儐詔所以示相接之)
　(文也凶事則用情而已故不詔樂以侑食所以盡事/生之歡也祭則如在焉故亦以樂夫於凶事則用情)
　(朝事則如在豈非反本者乎主猶賔主之主衆之所/從故也葢本者末之主古者今之主少則得多則惑)
　(以其有主則雖多不/惑故可述而多學也)
○君子曰無節於内者觀物弗之察矣欲察物而不由
禮弗之得矣故作事不以禮弗之敬矣出言不以禮弗
之信矣故曰禮也者物之致也
　(鄭氏曰致之言至也極也孔氏曰内猶心也物萬物/也察分辨也外欲觀察萬物而心不由禮則察物不)
　(能得也無禮不為民物敬信故禮為萬物之至極也/馬氏曰觀物在目必有主於心觀物在於心心不可)
　(以無節所以節之者禮而已方氏曰節者即物自然/而為之制者也能度彼者以吾有度也能量彼者以)
　(吾有量也苟無節於内則所存乎己者未定何恃而/觀彼哉禮者體物以制節者也由禮乃能得物之情)
　(也/)
是故昔先王之制禮也因其財物而致其義焉爾故作
大事必順天時為朝夕必放於日月為髙必因丘陵為
下必因川澤是故天時雨澤君子達亹亹焉(亹亡/匪切)
　(鄭氏曰大事祭事也春秋傳曰啟蟄而郊龍見而雩/始殺而嘗閉蟄而烝丘陵謂冬至祭天於圜丘之上)
　(川澤謂夏至祭地於方澤之中達猶皆也亹亹勉勉/也君子愛物見天雨澤皆勉勉勸樂孔氏曰自作大)
　(事以下皆因財物之事為朝謂天子春分之旦朝日/於東門之外為夕謂秋分之夕祀月於西門之外亦)
　(順天之時也天地感祭而降雨澤人君愛物生而勉/勉勸樂所以與天地合德也方氏曰因其財物於外)
　(以致其義於内葢先王制禮之意也大事若春有祠/夏有禴秋有嘗冬有烝此因其財物以致大事之義)
　(以日之出於朝也朝日於王宫之壇以月之見於夕/也夕月於夜明之坎此因其財物以致朝夕之義也)
　(因山之髙而為事髙之禮因川澤之下而為事下之/禮此因其財物以致髙下之義然此皆財物之大者)
　(悉而論之凡天之所生苟可以為禮者莫非財物也/財物固皆天之所生天之所以生之者存乎時雨之)
　(澤天時雨澤君子逹亹亹者為其足以致其義故也/亹亹言勸勉於禮達言君子之人皆如是也馬氏曰)
　(天時雨澤君子勉勉樂之而不/倦者樂其生財得以行其禮也)
是故昔先王尚有德尊有道任有能舉賢而置之聚衆
而誓之
　(鄭氏曰古者將有大事必選賢誓衆重事也孔氏曰/此明舉賢任能敬事天地遂致龜龍降集寒暑順時)
　(至將祭之時選舉賢能置之祭位則射以擇士是也/又聚集其衆而誓戒之其有不恭則服天刑是也方)
　(氏曰射義天子將祭必先習射於澤澤者所以擇士/也射中者得與於祭不中者不得與於祭此舉賢而)
　(置之也郊特牲曰獻命庫門之内戒百官也大廟之/命戒百姓也此聚衆而誓之也澄按賢謂有德有道)
　(者衆謂/有能者)
是故因天事天因地事地因名山升中于天因吉土以
饗帝于郊升中于天而鳳凰降龜龍假饗帝於郊而風
雨節寒暑時是故聖人南面而立而天下大治(假音/格)
　(鄭氏曰天髙因髙者以事也地下因下者以事也名/山名猶大也升上也升中于天而鳯凰降龜龍假謂)
　(隂陽氣和而致象物也饗帝于郊而風雨節寒暑時/謂五行之氣和而庶徵得其序也孔氏曰因天事天)
　(因地事地上文為髙必因邱陵為下必因川澤是也/方氏曰告天謂之升中因名山而升中因其髙以告)
　(天也吉土卜土之吉者以為之兆也小宗伯言兆五/帝於四郊是也四靈之物至五行之氣和聖人夫何)
　(為哉故南面而立而天下大治也馬氏曰升中于天/謂升中心之誠於天澄曰因天因地言毎嵗圜邱方)
　(澤之正祭因名山因吉土言告祭之禮非常祭也書/言至于岱宗柴望詩言􁃋其髙山盖廵狩之時登髙)
　(山以告祭天也所以必登髙山者盖人望見天之蒼/蒼唯山頂與相接連故以在地之人徃就天之髙而)
　(登彼名山以升達心中之誠于天也告祭之禮或掃/除郊野之平地為墠覬得在天之神來就地之卑而)
　(降此吉土以歆饗人間之祭于郊也人之受於天者/謂之中天之宰扵人者謂之帝在人曰中在天曰帝)
　(其實一也故此登彼降上下交相感應焉本無彼此/亦無上下姑以人目所視而言之也享帝與饗帝不)
　(同享帝者以下人而祭享其上易言聖人烹以享上/帝是也饗帝者以上神而歆饗其下記言唯聖人為)
　(能饗帝是也但享饗二字多通用故讀者易惑升中/于天者下地之人徃與上天之神接鳳凰龜龍地之)
　(物也人之品彚也故其祥由升中而致人之感乎天/者也饗帝于郊者上天之神來與下地之人接風雨)
　(寒暑天之氣也神之造化也故其和由饗帝而致天/之應乎人者也二者之感應各有所屬鳯凰自空中)
　(飛下人間故曰降龜龍自水中出至地上故曰假風/雨不過多亦不太少故曰節當寒而寒當暑而暑故)
　(曰時此數語至精非㡬於知道者不能及後世登封/泰山承襲升中于天之説而誤下禪梁父承襲饗帝)
　(于郊之說而誤或以饗帝于郊為/兆五帝于四郊非也彼乃常祭爾)
天道至教聖人至德廟堂之上罍尊在阼犧尊在西廟
堂之下縣鼔在西應鼓在東君在阼夫人在房大明生
於東月生於西此隂陽之分夫婦之位也君西酌犧象
夫人東酌罍尊禮交動乎上樂交應乎下和之至也(罍/音)
(雷縣音𤣥/分扶問切)
　(鄭氏曰至教至德目下事也天子諸侯有左右房西/酌犧象象日出東方而西行也東酌罍尊象月出西)
　(方而東行也孔氏曰此明天道用教以示人聖人則/放之以為德故君立于阼以象日夫人在西房以象)
　(月罍尊在阼夫人所酌也犧尊在西君所酌也縣鼓/謂大鼓也在西方縣之應鼓謂小鼔也在東方縣之)
　(罍尊在阼階堂上犧尊在西階堂上故君於阼階西/嚮酌犧尊夫人扵西房之前東嚮酌罍尊禮交動乎)
　(上者謂君與夫人酌獻之禮交相動扵堂上也樂交/應乎下者謂縣鼔應鼓交相應於堂下也上下禮樂)
　(交相應㑹和諧之至極也馬氏曰天道至教非無德/也聖人至德非無教也大明生於東月生於西此至)
　(教之一端耳君西酌犧象夫人東酌罍尊此至德之/一端耳方氏曰分位定而天人不交不可以致和故)
　(廟堂之上罍尊在東者陽也夫入位則在房而東酌/罍尊以隂而上交乎陽也犧象在西者隂也君位在)
　(阼而西酌犧象以陽而下交乎隂也此禮所以交動/乎上也廟堂之下大鼓以倡始陽道也其位則在西)
　(是以陽交乎隂也應鼔以和終隂道也其位則在東/是以隂上交乎陽也此樂所以交應乎下也隂陽交)
　(通天人和同故曰和之至也周氏曰雷陽也牛隂也/故罍在左而犧尊在右者隂陽之位也以縣鼓而對)
　(應鼔則應鼓非縣乃提之者也以應鼔而對縣鼔則/縣鼓非應乃倡之者也倡者為陽和者為隂故縣鼔)
　(在右而應鼔在左者隂陽之配也君在東阼所以祖/日之生於東夫人在西房所以祖月之生扵西此隂)
　(陽之位也君在東階而西酌犧象所以祖日之西行/夫人在西房而東酌罍尊所以祖月之東行此隂陽)
　(之配/也)
禮也者反其所自生樂也者樂其所自成是故先王之
制禮也以節事脩樂以道志故觀其禮樂而治亂可知
也蘧伯玉曰君子之人達故觀其噐而知其工之巧觀
其發而知其人之知故曰君子慎其所以與人者
　(鄭氏曰自由也蘧伯玉衛大夫名瑗孔氏曰據王業/之初故云所自生據王業之末故云所自成以禮為)
　(反本故用以節萬事樂以成王業故脩以道己志能/以禮節事以樂道志則國治不爾則國亂觀噐之善)
　(惡而知工匠巧拙觀人之發動所為而知其有知禮/樂猶是也禮正而樂和則知其國治禮慢而樂滛則)
　(知其國亂也禮樂者與人交接之具君子治國謹慎/其所以與人相接者馬氏曰自非智足以及則不能)
　(達君子之達其明足以照之則噐之巧拙發之智愚/皆不能逃扵視聽之内葢達者觀微以知著察往以)
　(知來/也)
大廟之内敬矣君親牽牲大夫贊幣而從君親制祭夫
人薦盎君親割牲夫人薦酒卿大夫從君命婦從夫人
洞洞乎其敬也屬屬乎其忠也勿勿乎其欲其饗之也
納牲詔於庭血毛詔於室羮定詔於堂三詔皆不同位
葢道求而未之得也設祭于堂為祊乎外故曰於彼乎
於此乎(屬之玉切定丁/罄切祊百彭切)
　(鄭氏曰納牲於庭當用幣告神而殺牲故君牽牲大/夫以幣從也親制祭謂朝事進血膋時所制者制肝)
　(洗於鬱鬯以祭扵室及主也親割牲謂進牲孰體時/勿勿猶勉勉也肉謂之羹道猶言也設祭之饌于堂)
　(人君禮然為祊乎外明日之繹祭也謂之祊者於廟/門之旁因名焉其祭之禮既設祭於室而事尸於堂)
　(孝子求神非一處也孔氏曰祼鬯既訖君出廟門迎/牲牽牲而納於庭大夫贊佐執幣而從君君乃用幣)
　(告神而殺牲也殺牲已畢進血腥之時君斷制牲肝/洗於鬱鬯入以祭神於室於此之時夫人薦盎齊以)
　(獻之侯伯子男朝踐君不獻故夫人薦盎薦孰時君/親割牲體於時君亦不獻故夫人薦酒卿大夫從君)
　(謂制祭割牲之時也命婦從夫人謂薦盎薦酒之時/也洞洞質慤之貌屬屬專一之貌中心勉勉乎欲望)
　(神之歆饗也詔告也謂牲入在庭以幣告神殺牲取/血及毛入以告神於室羹肉湆也定孰肉也謂煑肉)
　(既孰將迎尸主入室乃先以爼盛之告神扵堂是薦/孰未食之前也三詔不同位者求而未得故扵三處)
　(求之也設祭謂薦腥爓之時設此所薦饌於堂為祊/謂明日繹祭在廟門外之西也不知此神於彼堂乎)
　(扵此祊乎古語有此記者引以結之此一節論侯伯/子男祭宗廟之事方氏曰君子無所不用其敬然扵)
　(大廟之事尤見其敬制祭薦盎朝事之時也割牲薦/酒饋食之時也朝事以神事之故制祭以腥而薦以)
　(齊饋食以人事之故割牲以孰而薦以酒然君以盎/齊饋食而夫人用之扵朝踐君以酒羨尸而夫人用)
　(之於饋食者葢禮殺扵君故也牲自外至而納之故/詔於庭以庭在室之外故也血毛告幽全之物故詔)
　(於室以室比庭為幽故也羮定則事以人道神明之/也故詔於堂以堂比室為明故也三詔求之而曰求)
　(而未之得特疑其如此故以葢言之設祭於堂言正/祭之時也為祊乎外言索祭之時也祭言其事祊言)
　(其所謂之祊者祝祭求神/以此為所在之方故也)
一獻質三獻文五獻察七獻神
　(鄭氏曰一獻祭羣小祀也三獻祭社稷五祀也五獻/祭四望山川也察明也七獻祭先公也孔氏曰羣小)
　(祀最卑其禮質畧社稷五祀稍尊比羣小祀禮儀為/文四望山川既尊則明察先公之廟轉尊則神靈按)
　(周禮司服職𤣥冕一章祭羣小祀絺冕三章祭社稷/五祀毳冕五章祭四望山川鷩冕七章饗先公熊氏)
　(曰此社稷三獻卑於四望山川而大宗伯職云以血/祭祭社稷五嶽又大司樂祭社稷奏大蔟祀四望奏)
　(姑洗又禮緯云社稷牛角握五嶽四瀆角尺以此言/之則社稷尊扵四望山川而獻與衣服卑者葢獻與)
　(衣服從神之尊卑其餘處尊者以其有功與地同類/故進之在上也長樂陳氏曰周禮大祀次祀小祀見)
　(於肆師大祭中祭小祭見於酒正大宗伯所辨天地/五帝先王之類大祀也社稷五祀五嶽之類中祀也)
　(四方百物之類小祀也大祀獻多小祀獻寡則社稷/所獻宜加扵山川也先王祭服各有象類則絺冕三)
　(章以祭社稷者非卑之於山川也以社稷之所上止/於利人故服粉米以稱之則獻數不繫於服章矣且)
　(賔客之禮士一獻卿大夫三獻子男五獻侯伯七獻/上公九獻而王饗諸侯自子男五獻以至諸侯長十)
　(有再獻皆服鷩/㦲鄭氏以三獻)　(七章而已孰謂獻數必繋於服章/祭社稷五祀五獻為祭四望山川)
　(誤矣羣小祀則四方百物之類也其牲色龎其牲體/疈辜其祼噐用散其舞兵舞帗舞或不興舞山川四)
　(望則其兆位各因其郊與其方其牲各因其方之色/祼則用蜃玉則兩圭有邸與璋邸射舞則兵舞與羽)
　(舞奏姑洗歌南吕舞大㲈奏蕤賔歌函鍾舞大夏社/稷則其牲黝其祭血祼以大罍鼔以靈鼔舞以帗舞)
　(奏大蔟歌應鍾舞咸池其禮樂辨異如此則獻數不/同宜矣葢禮畧故質禮加故文察則其事地也察矣)
　(神則其事祖也神矣一獻孰則於人情為近故曰質/三獻爓則扵人漸逺故曰文三獻爓則五獻其血乎)
　(禮所謂血祭/社稷是也)
大饗其王事與三牲魚腊四海九州之美味也籩豆之
薦四時之和氣也内金示和也束帛加璧尊德也龜為
前列先知也金次之見情也丹漆絲纊竹箭與衆共財
也其餘無常貨各以其國之所有則致逺物也其出也
肆夏而送之葢重禮也(與音餘内音納見/賢遍切纊音曠)
　(鄭氏曰大饗謂盛其饌與貢祫祭先王也内金内之/庭實先設之金從革性和荆揚二州貢金三品是也)
　(束帛加璧貢享所執致命者君子於玉比德焉龜知/事情者陳於庭在前荆州納錫大龜是也金照物故)
　(云見情金有兩義先入後設也丹漆絲纊竹箭萬民/皆有此物荆州貢丹兖州貢漆絲豫州貢纊揚州貢)
　(篠簜其餘謂九州之外夷服鎮服蕃服之國周禮九/州之外謂之蕃國世一見各以其所貴寳為贄其出)
　(也謂諸侯之賔禮畢而出作樂以節之肆夏當為陔/夏孔氏曰此明天子大饗之事諸侯各貢其方物奉)
　(助祭之禮饗謂饗祭先王饗中之大謂祫也諸侯祫/祭不可致九州物唯王者乃然故云其王事歟三牲)
　(魚腊諸侯所貢故云九州之美味籩豆之薦亦諸侯/所貢實扵籩豆四時和氣所生也諸侯内金以為庭)
　(實示其柔和金能從革束帛加璧者謂朝而行饗之/時以束帛加璧於上以君子之徳與玉相似尊之也)
　(龜為前列者布庭實之時以龜有靈知在衆物之前/而為列先其有知也金次之者陳列此金次在龜後)
　(以金能照物露見其情先云内金示和是先入陳在/龜後是後設龜金之後布陳丹之與漆也絲也纊也)
　(竹也箭也與天下衆人共有此財故諸侯來朝而貢/之陳列在下以上所陳謂九州之内諸侯其餘外國)
　(無常貢之貨各以其所貴寳為贄則招致逺物也馬/氏曰大饗者三年一祫羣廟之主而合食於大祖之)
　(廟方氏曰司服以九章之衮冕饗先王則大饗為九/獻矣九獻之事獨王得備故曰大饗其王事歟三牲)
　(牛羊豕也魚腊薧魚也三牲魚腊天産也天産所以/作隂德故以味為主而曰美味味為隂也籩豆之薦)
　(地産也地産所以作陽德故以氣為主而曰和氣氣/為陽也龜北方之蟲北方主知灼之以卜可知來物)
　(長樂陳氏曰王行大饗之禮四海諸侯各以其職來/祭其祭而入也各貢國之所有以脩職其畢而出也)
　(王奏肆夏之樂而送之肆夏天子所以饗元侯也以/饗元侯之樂送來祭之諸侯重也待使臣歌皇華以)
　(送待帥臣歌采薇以送於大饗言肆夏以送之則有/送而無迎臣之而弗賔故也於燕饗言賔入門而奏)
　(肆夏則有迎而無送賔而弗臣故也新安王氏曰鄭/謂肆夏當作陔夏按大司樂王出入奏王夏尸出入)
　(奏肆夏而大饗諸侯則諸侯出入奏肆夏考其意享/則賔出奏肆夏重賔也燕則有無筭爵恐其醉而失)
　(禮故奏陔夏戒之也然則助祭之後出廟門疑奏肆/夏不奏陔夏禮謂助祭之後無筭爵禮畢客醉而出)
　(宜奏陔夏故燕禮大射賔出皆奏陔夏明不失禮其/説不然饗扵廟燕於寝故曰享以訓恭儉其禮意主)
　(於嚴燕以示慈恵其禮意主於歡為有無爵筭故也/廟中之享必不至醉享於廟燕不於廟安得奏陔夏)
　(以警其/失禮乎)
祀帝於郊敬之至也宗廟之祭仁之至也喪禮忠之至
也備服噐仁之至也賔客之用幣義之至也故君子欲
觀仁義之道禮其本也
　(鄭氏曰敬之至言就而祭之不敢致也仁之至仁㤙/也父子主㤙也喪禮謂哭踊袒襲也服噐謂小歛大)
　(歛之衣服葬之明噐用幣謂來賻賵欲觀仁義之道/禮其本者言禮有節於内可以觀也方氏曰逺而尊)
　(者主乎敬近而親者主乎愛祀帝於郊所以為敬祭/親於廟所以為仁仲尼燕居曰郊社所以仁鬼神則)
　(郊無非仁也要之以敬為主耳記曰大廟之内敬矣/則廟無非敬也要之以仁為主耳馬氏曰人死斯惡)
　(之矣無能斯倍之矣故先王為之禮使民不惡不倍/而盡心於死者三日而歛凡附於身者必誠必信三)
　(月而𦵏凡附於棺者必誠必信故曰忠之至也/禮生扵仁義因其禮行之際仁義存其中也)
○君子曰甘受和白受采忠信之人可以學禮苟無忠
信之人則禮不虗道是以得其人之為貴也(和户/卧切)
　(孔氏曰其人即忠信之人也鄭氏/曰道由也馬氏曰道之為言行也)
孔子曰誦詩三百不足以一獻一獻之禮不足以大饗
大饗之禮不足以大旅大旅具矣不足以饗帝毋輕議
禮
　(鄭氏曰誦詩三百喻習多言而不學禮也大旅祭五/帝也饗帝祭天毋輕議禮謂若誦詩者不可以彊言)
　(禮孔氏曰一獻祭羣小祀不學禮則不能行大饗謂/祫祭宗廟其禮又繁大旅是緫祭五帝天人道隔其)
　(禮轉難大旅又不如郊天之備祀天重於旅帝延平/周氏曰誦詩三百不足以一獻禮略者猶且有所不)
　(足則其禮之愈詳者愈有所不足矣方氏曰禮有大/小故行之有難易此愈大者所以愈難焉行其事者)
　(其難如此則言其義者可/不重乎故曰毋輕議禮)
子路為季氏宰季氏祭逮闇而祭日不足繼之以燭雖
有彊力之容肅敬之心皆倦怠矣有司跛倚以臨祭其
為不敬大矣它日祭子路與室事交乎户堂事交乎階
質眀而始行事晏朝而退孔子聞之曰誰謂由也而不
知禮乎(跛彼義切倚於/綺切朝音潮)
　(鄭氏曰宰治邑吏也季氏祭謂舊時也倦怠以其乆/也偏任為跛依物為倚室事祭時堂事儐尸也孔氏)
　(曰逮及也言季氏祭於宗廟及至日闇而行祭禮祭/祀未終日已昬沒故云日不足繼日明以燭也其後)
　(祭子路與行禮正祭之時事尸在室外將饌至户内/人於户受饌設於尸前相交承接在於户也正祭後)
　(儐尸之時事尸於堂在下之人送饌至階堂上之人/於階受取是交乎階也質正也晏晚也正明始行事)
　(朝正饗晚禮畢而退言敬而能速也子路好勇時人/多不尚其所為故孔子明之誰謂由也而不知禮言)
　(其知禮也張子曰室事交乎户堂事交乎階亦通達/連續之義也方氏曰君子之行禮固不欲速又惡乎)
　(乆而怠焉禮以敬為主故也昔周人祭日以朝及闇/季氏之於魯其亦習周之文而不知其意者歟及子)
　(路行之乃能速而敬焉雖不必合於先王之文然亦/可謂知禮之意且能救一時之弊此孔子所以善之)
　(也彊力即聘義所謂彊有力是也肅則不怠敬則不/慢彊力動乎外故以容言之肅敬存乎中故以心言)
　(之執事者内外異位乃以内而交乎外上下異等乃/以上而交乎下則尤易為力矣山隂陸氏曰子路有)
　(為為之也即無/為是圖速者也)
　　　右記論禮之辭凡十
　禮記纂言卷二十六
欽定四庫全書
　禮記纂言卷二十七　　　　元　吳澄　撰
　　經解
　　(此篇四節第一節解説六經之所以教故以經解/名篇皇氏曰解者分析之名分析經教不同故云)
　　(經解六經其教雖異總以/禮為本故記者録入於禮)
孔子曰入其國其教可知也
　(鄭氏曰觀其風俗/則知其所以教)
其為人也温柔敦厚詩教也䟽通知逺書教也廣博易
良樂教也絜静精微易教也恭儉荘敬禮教也屬辭比
事春秋教也(易良以豉切屬/音燭比毗志切)
　(此以下葢記者之言篇首先引夫子一語而推廣其/義謂入到此國見其國内之為人如此則知此國之)
　(君以此經教其民也温者如春陽不嚴冷也柔者能/婉順不剛戾也敦猶篤也厚謂不佻薄詩優游感諷)
　(辭不廹切不直訐人過而隂道人於善䟽謂開明通/謂透徹書載古先帝王之事使人心識明徹上知乆)
　(逺樂之聲容噐物非一甚為廣博悉須備具而其大/要則以消融查滓蕩滌邪穢使人心境平易歸於善)
　(良易剖判人事之吉凶如水清瑩照見底裏而擬議/天道之幽深未易窺測恭謂不慢侮儉謂不縱肆荘)
　(謂外儀之整敬謂内心之一聮屬聖筆所修之辭比/並各國所行之事或事同而辭異或事異而辭同即)
　(此而觀可得聖意方氏曰荘子云詩以道志書以道/事禮以道行樂以道和易以道隂陽春秋以道名分)
　(孔氏曰詩為樂章詩樂是一而教别者若以聲容干/戚教人是樂教也若以詩辭美刺諷諭教人是詩教)
　(也長樂劉氏曰凡此六者言周道雖衰而諸侯之為/國猶有如此者亦文武之遺風餘烈也若文武之道)
　(出自天子而行之諸侯則四/海同風非有國異其教也)
故詩之失愚書之失誣樂之失奢易之失賊禮之失煩
春秋之失亂
　(鄭氏曰失謂不能節其教也詩敦厚近愚書知逺近/誣澄曰愚如所謂告以井有人焉而從之者也誣如)
　(所謂盡信書不如無書者是也噐物聲容之美盛或/流於侈靡探索天道之幽深或害於心思儀文繁縟)
　(或煩勞而使人厭義利參差或棼亂而使人惑馬氏/曰六經之道無失也其失者由上之教有以失之)
其為人也温柔敦厚而不愚則深於詩者也疏通知逺
而不誣則深於書者也廣博易良而不奢則深於樂者
也絜静精微而不賊則深於易者也恭儉荘敬而不煩
則深於禮者也屬辭比事而不亂則深於春秋者也
　(鄭氏曰言深者既能以教又防其失應氏曰樂正崇/四術則先王之詩書禮樂其設教固己乆易雖用於)
　(卜筮而精微之理非初學所可語春秋雖公其紀載/而䇿書亦非民庶所得盡窺故易象春秋韓宣子適)
　(魯始得見之則諸侯之教未必盡備六者葢自夫子/刪定讚繫筆削之餘而後傳習滋廣經術流行既廣)
　(其傳又慮其敝故有此言澄謂先王但以詩書禮樂/為教而未嘗以易春秋為教况春秋作於獲麟之年)
　(筆削僅終而夫子没矣豈有夫子自言以春秋立/教之亊澄故以為記者之言而非夫子之言也)
○天子者與天地參故德配天地兼利萬物與日月並
明明照四海而不遺微小
　(篇首一節言入其國知其教葢諸侯之事此一節則/言天子之事天子謂有聖人之德而居天子之位者)
　(也與天地參謂與天地合其德也德配天地德極其/大矣而天地之間雖萬物之至衆至多悉皆兼利焉)
　(則其德之周於小者又如此與日月並明謂與日月/合其明也明照四海明極其大矣而四海之内雖一)
　(物之甚微甚小亦皆不遺焉則其明之周於小者又/如此方氏曰與天地參故能德配天地兼利萬物與)
　(日月並明故能明/照四海不遺㣲小)
其在朝廷則道仁聖禮義之序燕處則聽雅頌之音行
歩則有環珮之聲升車則有鸞和之音居處有禮進退
有度百官得其宜萬事得其序詩云淑人君子其儀不
忒其儀不忒正是四國此之謂也(朝音/潮)
　(鄭氏曰道猶言也環珮佩環佩玉也所以為行節環/取其無窮止玉則比徳焉孔子佩象環五寸人君之)
　(環其制未聞鸞和皆鈴鸞在衡和在軾前所以為車/行節升車則馬動馬動則鸞鳴鸞鳴則和應居處朝)
　(廷與燕處也進退行歩與升車也孔氏曰朝祀所乗/之車鸞在衡若田獵之車則鸞在鑣異於乗車也方)
　(氏曰朝廷向明而治之時也燕處向晦而息之時也/單出為聲雜比為音或曰聲或曰音互相備也禮所)
　(以體上下居處則有上下之位故曰禮度所以度長/短進退則有長短之象故曰度百官化之而用舍得)
　(宜萬事從之而先後得序也澄曰仁聖禮義性之四/徳聖者生知之智無所不通者也在朝廷臨莅羣臣)
　(議論政事口之所道無非性中之德苟非四徳則口/不道謂無龎雜之言也序謂言之有次第也上文謂)
　(天子與天地合德日月合明葢以大德敦化者言此/謂天子之一静一動其庸言庸行無不合道以至用)
　(人處事無一不當葢以小徳川流者言詩曹風鳲鳩/之篇自其在朝廷以下皆言盛徳之威儀不差忒故)
　(能正四方諸侯之/國而為天子也)
○發號出令而民恱謂之和上下相親謂之仁民不求
其所欲而得之謂之信除去天地之害謂之義義與信
和與仁霸王之噐也有治民之意而無其噐則不成(去/羌)
(吕切王/于况切)
　(號謂徵召令謂命戒號令便於民則民悦以不乖戾/故謂之和上親其下如父之愛子下親其上如子之)
　(愛父交相親愛故謂之仁民所願欲不待下求於上/而上自以是與其下如四時之有信不速自至故曰)
　(信除去天地之害如堯平水患之類此事理之宜故/曰義和仁信義皆謂施於有政如噐之可操執苟徒)
　(有治民之意而無此噐則是雖有不忍人之心而無/不忍人之政也不成謂不完成也然四者之噐又須)
　(有禮故雖有政必有禮以齊之故下文遂推説禮之/功用霸者諸侯之長王者天子之稱此篇第一節言)
　(諸侯之教第二節言天子之徳故於此緫言之而曰/霸王之噐孔氏曰欲作事物必先利其噐霸王必須)
　(義信和仁也鄭氏曰噐謂所操以/作事者也義信和仁皆存乎禮)
禮之於正國也猶衡之於輕重也繩墨之於曲直也規
矩之於方圜也故衡誠縣不可欺以輕重繩墨誠陳不
可欺以曲直規矩誠設不可欺以方圜君子審禮不可
誣以姦詐是故隆禮由禮謂之有方之士不隆禮不由
禮謂之無方之民敬讓之道也故以奉宗廟則敬以入
朝廷則貴賤有位以處室家則父子親兄弟和以處鄉
里則長幼有序孔子曰安上治民莫善於禮此之謂也
(縣音𤣥長/知長切)
　(鄭氏曰衡稱也縣謂鍾也陳設謂彈畫也澄曰衡繩/規矩者制噐之則禮以正一國之民猶衡繩規矩以)
　(正噐物也噐物必正之於五則然後其輕重曲直方/圜皆得其實而不可欺罔君子謂在上之人兼霸王)
　(而言審猶言詳定也君子詳定此禮以齊其民則民/之善惡情實畢露其從於禮者為善違於禮者為惡)
　(雖姦詐之徒欲作偽以欺罔其上而不可也誣謂欺/罔也隆者其崇重之心由者其踐行之迹方猶法也)
　(有方之士謂持守理法之善人以其善故加以羙稱/而謂之士無方之民謂逾越理法之惡人以其惡故)
　(儕於編氓而謂之民葢禮者敬讓之道也人皆由禮/則凡奉宗廟者皆敬先入朝廷者皆敬貴處室家者)
　(皆讓父兄處鄉里者皆讓長老敬讓之道達於宗廟/朝廷室家鄉里故上為下之所敬讓而居上者不危)
　(不危則安矣民知君之當敬讓而為民者不亂不亂/則治矣其安其治皆由有禮而然故曰莫善於禮記)
　(者推言禮之功用而引/孔子之言以結之也)
○故朝覲之禮所以明君臣之義也聘問之禮所以使
諸侯相尊敬也喪祭之禮所以明臣子之恩也鄉飲酒
之禮所以明長幼之序也昬姻之禮所以明男女之别
也夫禮禁亂之所由生猶坊止水之所自來也故以舊
坊為無所用而壊之者必有水敗以舊禮為無所用而
去之者必有亂患(别彼列切夫/音扶坊音房)
　(鄭氏曰春見曰朝小聘曰問其篇今亡㛰姻謂嫁娶/也婿曰婚妻曰姻自亦由也方氏曰君臣之亂生扵)
　(無義故以朝覲之禮禁之諸侯之亂生於不相尊敬/故以聘問之禮禁之臣子之亂生於無恩故以喪祭)
　(之禮禁之以至鄉飲酒之施於長幼婚姻之施於男/女義亦若是故曰禮禁亂之所由生也夫坊積土而)
　(成故以比禮水之為物小有浸潤大有淪胥故以比/亂周官行人凡諸侯之邦交嵗相問殷相聘故聘問)
　(之禮所以使諸侯相尊敬三年之喪四時之祭臣子/之所以報君父故喪祭之禮所以明臣子之恩孔氏)
　(曰禮扵亂生之處則豫禁之堤坊止約水從來之處/則豫障之坊壊則水必來敗産業禮敗則必有亂患)
故婚姻之禮廢則夫婦之道苦而滛辟之罪多矣鄉飲
酒之禮廢則長幼之序失而爭鬭之獄繁矣喪祭之禮
廢則臣子之恩薄而倍死忘生者衆矣聘覲之禮廢則
君臣之位失諸侯之行惡而倍畔侵陵之敗起矣故禮
之教化也微其止邪也於未形使人日徙善逺罪而不
自知也是以先王隆之也易曰君子慎始差若豪釐繆
以千里此之謂也(辟匹亦切行下孟切/逺于萬切差初佳切)
　(鄭氏曰苦謂不至不答之屬孔氏曰不至謂夫親迎/而女不至不答謂夫不答於婦鄉飲酒禮明長幼相)
　(敬讓若廢不行則尊卑無序故争鬭之獄繁多也喪/祭之禮所以教朂臣子恩情使死者不見背違生者)
　(常相存念若廢不行則臣子恩薄而死者見背生者/被遺忘矣倍畔謂倍畔天子侵陵謂侵陵鄰國此覆)
　(説前文據人倫急切者在前先婚姻次鄉飲酒乃至/聘覲也后林葉氏曰微者形而未大也教以使人傚)
　(化以使人遷故徙善而不自知未形者有形之兆也/則人知舍彼以就此故逺罪而不自知澄曰微謂未)
　(顯未形謂未見前言隆禮下之人崇重此禮也此言/隆之上之人崇重此禮也禮之導人為善每在善㡬)
　(方動之初其禁人為惡亦在惡㡬未見之時非若其/它法令刑罰之屬待其顯見而後勸率懲遏之也故)
　(又引易以證之而為第四節之結語始謂其初未顯/未見之時慎謂宜及此時以禮導其善防其惡不可)
　(失此㡬也儻或不然不於其始而教之止之其差雖/若豪釐之近言其差甚小至於既顯既見而後教之)
　(止之則難為力其繆乃有千里之逺言其繆甚大/也山隂陸氏曰引易今無之葢連山歸蔵之辭)
　　　右記論禮之辭凡四節
　
　
　
　
　
　
　
　
　
　
　
　
　
　
　禮記纂言卷二十七
欽定四庫全書
　禮記纂言卷二十七　　　　元　吳澄　撰
　　經解
　　(此篇四節第一節解説六經之所以教故以經解/名篇皇氏曰解者分析之名分析經教不同故云)
　　(經解六經其教雖異總以/禮為本故記者録入於禮)
孔子曰入其國其教可知也
　(鄭氏曰觀其風俗/則知其所以教)
其為人也温柔敦厚詩教也䟽通知逺書教也廣博易
良樂教也絜静精微易教也恭儉荘敬禮教也屬辭比
事春秋教也(易良以豉切屬/音燭比毗志切)
　(此以下葢記者之言篇首先引夫子一語而推廣其/義謂入到此國見其國内之為人如此則知此國之)
　(君以此經教其民也温者如春陽不嚴冷也柔者能/婉順不剛戾也敦猶篤也厚謂不佻薄詩優游感諷)
　(辭不廹切不直訐人過而隂道人於善䟽謂開明通/謂透徹書載古先帝王之事使人心識明徹上知乆)
　(逺樂之聲容噐物非一甚為廣博悉須備具而其大/要則以消融查滓蕩滌邪穢使人心境平易歸於善)
　(良易剖判人事之吉凶如水清瑩照見底裏而擬議/天道之幽深未易窺測恭謂不慢侮儉謂不縱肆荘)
　(謂外儀之整敬謂内心之一聮屬聖筆所修之辭比/並各國所行之事或事同而辭異或事異而辭同即)
　(此而觀可得聖意方氏曰荘子云詩以道志書以道/事禮以道行樂以道和易以道隂陽春秋以道名分)
　(孔氏曰詩為樂章詩樂是一而教别者若以聲容干/戚教人是樂教也若以詩辭美刺諷諭教人是詩教)
　(也長樂劉氏曰凡此六者言周道雖衰而諸侯之為/國猶有如此者亦文武之遺風餘烈也若文武之道)
　(出自天子而行之諸侯則四/海同風非有國異其教也)
故詩之失愚書之失誣樂之失奢易之失賊禮之失煩
春秋之失亂
　(鄭氏曰失謂不能節其教也詩敦厚近愚書知逺近/誣澄曰愚如所謂告以井有人焉而從之者也誣如)
　(所謂盡信書不如無書者是也噐物聲容之美盛或/流於侈靡探索天道之幽深或害於心思儀文繁縟)
　(或煩勞而使人厭義利參差或棼亂而使人惑馬氏/曰六經之道無失也其失者由上之教有以失之)
其為人也温柔敦厚而不愚則深於詩者也疏通知逺
而不誣則深於書者也廣博易良而不奢則深於樂者
也絜静精微而不賊則深於易者也恭儉荘敬而不煩
則深於禮者也屬辭比事而不亂則深於春秋者也
　(鄭氏曰言深者既能以教又防其失應氏曰樂正崇/四術則先王之詩書禮樂其設教固己乆易雖用於)
　(卜筮而精微之理非初學所可語春秋雖公其紀載/而䇿書亦非民庶所得盡窺故易象春秋韓宣子適)
　(魯始得見之則諸侯之教未必盡備六者葢自夫子/刪定讚繫筆削之餘而後傳習滋廣經術流行既廣)
　(其傳又慮其敝故有此言澄謂先王但以詩書禮樂/為教而未嘗以易春秋為教况春秋作於獲麟之年)
　(筆削僅終而夫子没矣豈有夫子自言以春秋立/教之亊澄故以為記者之言而非夫子之言也)
○天子者與天地參故德配天地兼利萬物與日月並
明明照四海而不遺微小
　(篇首一節言入其國知其教葢諸侯之事此一節則/言天子之事天子謂有聖人之德而居天子之位者)
　(也與天地參謂與天地合其德也德配天地德極其/大矣而天地之間雖萬物之至衆至多悉皆兼利焉)
　(則其德之周於小者又如此與日月並明謂與日月/合其明也明照四海明極其大矣而四海之内雖一)
　(物之甚微甚小亦皆不遺焉則其明之周於小者又/如此方氏曰與天地參故能德配天地兼利萬物與)
　(日月並明故能明/照四海不遺㣲小)
其在朝廷則道仁聖禮義之序燕處則聽雅頌之音行
歩則有環珮之聲升車則有鸞和之音居處有禮進退
有度百官得其宜萬事得其序詩云淑人君子其儀不
忒其儀不忒正是四國此之謂也(朝音/潮)
　(鄭氏曰道猶言也環珮佩環佩玉也所以為行節環/取其無窮止玉則比徳焉孔子佩象環五寸人君之)
　(環其制未聞鸞和皆鈴鸞在衡和在軾前所以為車/行節升車則馬動馬動則鸞鳴鸞鳴則和應居處朝)
　(廷與燕處也進退行歩與升車也孔氏曰朝祀所乗/之車鸞在衡若田獵之車則鸞在鑣異於乗車也方)
　(氏曰朝廷向明而治之時也燕處向晦而息之時也/單出為聲雜比為音或曰聲或曰音互相備也禮所)
　(以體上下居處則有上下之位故曰禮度所以度長/短進退則有長短之象故曰度百官化之而用舍得)
　(宜萬事從之而先後得序也澄曰仁聖禮義性之四/徳聖者生知之智無所不通者也在朝廷臨莅羣臣)
　(議論政事口之所道無非性中之德苟非四徳則口/不道謂無龎雜之言也序謂言之有次第也上文謂)
　(天子與天地合德日月合明葢以大德敦化者言此/謂天子之一静一動其庸言庸行無不合道以至用)
　(人處事無一不當葢以小徳川流者言詩曹風鳲鳩/之篇自其在朝廷以下皆言盛徳之威儀不差忒故)
　(能正四方諸侯之/國而為天子也)
○發號出令而民恱謂之和上下相親謂之仁民不求
其所欲而得之謂之信除去天地之害謂之義義與信
和與仁霸王之噐也有治民之意而無其噐則不成(去/羌)
(吕切王/于况切)
　(號謂徵召令謂命戒號令便於民則民悦以不乖戾/故謂之和上親其下如父之愛子下親其上如子之)
　(愛父交相親愛故謂之仁民所願欲不待下求於上/而上自以是與其下如四時之有信不速自至故曰)
　(信除去天地之害如堯平水患之類此事理之宜故/曰義和仁信義皆謂施於有政如噐之可操執苟徒)
　(有治民之意而無此噐則是雖有不忍人之心而無/不忍人之政也不成謂不完成也然四者之噐又須)
　(有禮故雖有政必有禮以齊之故下文遂推説禮之/功用霸者諸侯之長王者天子之稱此篇第一節言)
　(諸侯之教第二節言天子之徳故於此緫言之而曰/霸王之噐孔氏曰欲作事物必先利其噐霸王必須)
　(義信和仁也鄭氏曰噐謂所操以/作事者也義信和仁皆存乎禮)
禮之於正國也猶衡之於輕重也繩墨之於曲直也規
矩之於方圜也故衡誠縣不可欺以輕重繩墨誠陳不
可欺以曲直規矩誠設不可欺以方圜君子審禮不可
誣以姦詐是故隆禮由禮謂之有方之士不隆禮不由
禮謂之無方之民敬讓之道也故以奉宗廟則敬以入
朝廷則貴賤有位以處室家則父子親兄弟和以處鄉
里則長幼有序孔子曰安上治民莫善於禮此之謂也
(縣音𤣥長/知長切)
　(鄭氏曰衡稱也縣謂鍾也陳設謂彈畫也澄曰衡繩/規矩者制噐之則禮以正一國之民猶衡繩規矩以)
　(正噐物也噐物必正之於五則然後其輕重曲直方/圜皆得其實而不可欺罔君子謂在上之人兼霸王)
　(而言審猶言詳定也君子詳定此禮以齊其民則民/之善惡情實畢露其從於禮者為善違於禮者為惡)
　(雖姦詐之徒欲作偽以欺罔其上而不可也誣謂欺/罔也隆者其崇重之心由者其踐行之迹方猶法也)
　(有方之士謂持守理法之善人以其善故加以羙稱/而謂之士無方之民謂逾越理法之惡人以其惡故)
　(儕於編氓而謂之民葢禮者敬讓之道也人皆由禮/則凡奉宗廟者皆敬先入朝廷者皆敬貴處室家者)
　(皆讓父兄處鄉里者皆讓長老敬讓之道達於宗廟/朝廷室家鄉里故上為下之所敬讓而居上者不危)
　(不危則安矣民知君之當敬讓而為民者不亂不亂/則治矣其安其治皆由有禮而然故曰莫善於禮記)
　(者推言禮之功用而引/孔子之言以結之也)
○故朝覲之禮所以明君臣之義也聘問之禮所以使
諸侯相尊敬也喪祭之禮所以明臣子之恩也鄉飲酒
之禮所以明長幼之序也昬姻之禮所以明男女之别
也夫禮禁亂之所由生猶坊止水之所自來也故以舊
坊為無所用而壊之者必有水敗以舊禮為無所用而
去之者必有亂患(别彼列切夫/音扶坊音房)
　(鄭氏曰春見曰朝小聘曰問其篇今亡㛰姻謂嫁娶/也婿曰婚妻曰姻自亦由也方氏曰君臣之亂生扵)
　(無義故以朝覲之禮禁之諸侯之亂生於不相尊敬/故以聘問之禮禁之臣子之亂生於無恩故以喪祭)
　(之禮禁之以至鄉飲酒之施於長幼婚姻之施於男/女義亦若是故曰禮禁亂之所由生也夫坊積土而)
　(成故以比禮水之為物小有浸潤大有淪胥故以比/亂周官行人凡諸侯之邦交嵗相問殷相聘故聘問)
　(之禮所以使諸侯相尊敬三年之喪四時之祭臣子/之所以報君父故喪祭之禮所以明臣子之恩孔氏)
　(曰禮扵亂生之處則豫禁之堤坊止約水從來之處/則豫障之坊壊則水必來敗産業禮敗則必有亂患)
故婚姻之禮廢則夫婦之道苦而滛辟之罪多矣鄉飲
酒之禮廢則長幼之序失而爭鬭之獄繁矣喪祭之禮
廢則臣子之恩薄而倍死忘生者衆矣聘覲之禮廢則
君臣之位失諸侯之行惡而倍畔侵陵之敗起矣故禮
之教化也微其止邪也於未形使人日徙善逺罪而不
自知也是以先王隆之也易曰君子慎始差若豪釐繆
以千里此之謂也(辟匹亦切行下孟切/逺于萬切差初佳切)
　(鄭氏曰苦謂不至不答之屬孔氏曰不至謂夫親迎/而女不至不答謂夫不答於婦鄉飲酒禮明長幼相)
　(敬讓若廢不行則尊卑無序故争鬭之獄繁多也喪/祭之禮所以教朂臣子恩情使死者不見背違生者)
　(常相存念若廢不行則臣子恩薄而死者見背生者/被遺忘矣倍畔謂倍畔天子侵陵謂侵陵鄰國此覆)
　(説前文據人倫急切者在前先婚姻次鄉飲酒乃至/聘覲也后林葉氏曰微者形而未大也教以使人傚)
　(化以使人遷故徙善而不自知未形者有形之兆也/則人知舍彼以就此故逺罪而不自知澄曰微謂未)
　(顯未形謂未見前言隆禮下之人崇重此禮也此言/隆之上之人崇重此禮也禮之導人為善每在善㡬)
　(方動之初其禁人為惡亦在惡㡬未見之時非若其/它法令刑罰之屬待其顯見而後勸率懲遏之也故)
　(又引易以證之而為第四節之結語始謂其初未顯/未見之時慎謂宜及此時以禮導其善防其惡不可)
　(失此㡬也儻或不然不於其始而教之止之其差雖/若豪釐之近言其差甚小至於既顯既見而後教之)
　(止之則難為力其繆乃有千里之逺言其繆甚大/也山隂陸氏曰引易今無之葢連山歸蔵之辭)
　　　右記論禮之辭凡四節
　
　
　
　
　
　
　
　
　
　
　
　
　
　
　禮記纂言卷二十七
欽定四庫全書
　禮記纂言卷二十八　　　　元　呉澄　撰
　　哀公問
　　(以篇首三字名篇孔氏曰/哀公二問一問禮二問政)
哀公問於孔子曰大禮何如君子之言禮何其尊也孔
子曰丘也小人不足以知禮
　(孔氏曰禮之所用廣大故云大/禮鄭氏曰不足以知禮謙也)
君曰否吾子言之也孔子曰丘聞之民之所由生禮為
大
　(孔氏曰否止其謙也方氏曰夫禮失之者死得之者/生故曰民之所由生澄曰禮為大夫子所以答哀公)
　(大禮之問也下/文乃詳言之)
非禮無以節事天地之神也非禮無以辨君臣上下長
幼之位也非禮無以别男女父子兄弟之親昬姻䟽數
之交也君子以此之為尊敬然然後以其所能教百姓
不廢其㑹節(長知兩切别彼/列切數色角切)
　(馬氏曰禮莫重於祭祭莫重於天地故以事天地之/神為先節者事天地各以其位各以其噐各以其時)
　(皆有節也方氏曰天地言神則下所言者人而已君/臣上下長幼有貴賤尊卑先後之位故以位言男女)
　(父子兄弟皆門内之治也故以親言婚姻則二姓之/所合䟽數則朋友之所會故以交言禮之所用如此)
　(其大君子安得不尊敬其事乎以其所能教百姓謂/以身教也㑹節觀其㑹通而為之節文也澄曰分之)
　(嚴者外自君臣始非君臣則有上下非上下則有長/幼其位雖異而異之中有同焉所當辨也情之厚者)
　(内自男女始因男女而有父子因父子而有兄弟其/親雖同而同之中有異焉所當别也婦黨曰婚婿黨)
　(曰姻自家内之兄弟而推以及異姓之兄弟也閒見/曰䟽亟見曰數自逺外之長幼而推以及㳺從之長)
　(幼也其交亦有别焉於神之大祭則舉二以包其餘/扵人之大倫則衍五而至扵八此者指節事辨别之)
　(禮而言然者如此也謂君子以此禮之敬事大神辨/别大倫故尊敬之如此所以答哀公言禮何其尊之)
　(問也君子先能自行其所尊敬之禮然後推己所能/以教百姓使之亦不廢其㑹節禮者嘉美之㑹㑹節)
　(謂行禮之節次也不廢者禮不下庶/人隨其所得行者行之不責其備也)
有成事然後治其雕鏤文章黼黻以嗣
　(鄭氏曰有成事者謂君子使百姓不廢此上三事之/期節三事行扵民有成功乃續治文飾以為尊卑之)
　(差澄曰有成謂無毁缺也事即行禮之事雕鏤文章/黼黻謂車旗噐服之飾有等有儀者也嗣繼續也君)
　(子以禮教民民從其教於禮之事既無毁缺然後制/儀等之飾以示民而繼續所教也必用車旗噐服之)
　(儀等以繼續身教之禮者猶孟子言既竭目力/而繼之以規矩既竭耳力而繼之以六律也)
其順之然後言其喪筭備其鼎爼設其豕腊修其宗廟
嵗時以敬祭祀以序宗族即安其居節
　(其者将然之辭順謂民皆由禮知禮有順無逆也然/後又教之以喪祭之禮葢君子之於民以所能教之)
　(以儀等嗣之皆施於生人者也生人之禮略備則教/之事死如事生焉慎終扵喪追逺扵祭皆事死之禮)
　(也言謂載之禮經以曉諭人也喪筭筭謂數也服之/精麤經之大小變除之久近哭踊之多寡凡此等類)
　(皆有其數凶奠吉祭並有鼎爼豕腊葢兼凶吉二禮/言之宗廟嵗時祭祀則專言吉禮也序宗族謂祭後)
　(之燕居節謂居處之節居田居邑各隨其時居渚居/山各適其宜是也既言喪祭而就安其居節先之以)
　(哀死而終之以樂生也洪範八政三曰祀四曰司空/司空者居民之官見哀死樂生之政相聫屬也方氏)
　(曰鼎爼祭噐也豕腊祭物也宗廟祭所也物不止豕/腊噐不止鼎爼各舉其一爾嵗時以敬祭祀孝經所)
　(謂春秋祭祀以時思之也以序宗族祭統所謂昭與/昭齒穆與穆齒也孔氏曰祭祀之末同姓燕飲㑹序)
　(宗族/也)
醜其衣服卑其宫室車不雕㡬噐不刻鏤食不貳味以
與民同利昔之君子之行禮者如此(㡬音/祈)
　(醜猶惡也禹之惡衣服卑宫室是也不雕㡬不刻鏤/言質素不事華飾雖國家豐盛之時亦如少儀所言)
　(國家敝靡之時也不貳味禹之菲飲食也上文三然/後皆教民以禮之事此五句遂言持身以儉之事葢)
　(能持身以儉則用財有節而不重斂故家給人足民/不迫窶則行禮也易富而後可教也方氏曰儉者不)
　(奪人故能與民同利孔氏曰君不奢飾與百/姓同其利古昔君子行禮如此刺今不然)
公曰今之君子胡莫之行也孔子曰今之君子好實無
厭滛德不倦荒怠敖慢固民是盡午其衆以伐有道求
得當欲不以其所昔之用民者由前今之用民者由後
今之君子莫為禮也(好呼報切厭於豔切敖五/報切午五故切當丁浪切)
　(鄭氏曰實猶富也滛放也午其衆逆其族類也當猶/稱也由前用上所言由後用下所言澄曰上所言謂)
　(非禮無以節事天地之神至與民同利也下所言謂/好實無厭至不以其所也孔氏曰實謂財貨充實貪)
　(婪好貨不知厭足使人財力扵是盡竭専意自縱不/順衆心守道者被害求其所得必須稱己所欲方氏)
　(曰好實無厭貪而不知足也滛德不倦過而不能改/也荒於事故其心怠傲於物故其心慢固民是盡謂)
　(盡民之力而不計其勞盡民之財而不計其費也衆/者人之所順而反午之有道者人之所尊而反伐之)
　(求其得而當所欲不顧義理也動皆失其所故曰不/以其所用民即君子也以其有君國子民之位故以)
　(用民/言之)
○孔子侍坐於哀公哀公曰敢問人道誰為大孔子愀
然作色而對曰君之及此言也百姓之徳也固臣敢無
辭而對人道政為大(愀七/小切)
　(鄭氏曰愀然變動貌作猶變也徳猶福也山隂陸氏/曰言百姓隂受其賜也輔氏曰辭謂辭説澄曰人道)
　(謂治人之道政者行事以正人之不/正治人之道不過如此故曰政為大)
公曰敢問何謂為政孔子對曰政者正也君為正則百
姓從政矣君之所為百姓之所從也君所不為百姓何
從
　(正謂身之所為任理而無邪僻身先正而發扵事則/民從之葢百姓所從在君身所為若君身不自為正)
　(雖有政以正之百姓何能從之㢤大學/傳所謂所令反其所好而民不從是也)
公曰敢問為政如之何孔子對曰夫婦别父子親君臣
嚴三者正則庶物從之矣(别彼/列切)
　(鄭氏曰庶物猶衆事也澄曰昔齊景公問政夫子答/以君君臣臣父父子子今答哀公之問又先之以夫)
　(婦别夫婦父子君臣三綱也三綱人倫之大者庶物/諸事之小者大者先正則小者從而正矣政之所謂)
　(正者/如此)
公曰寡人雖無似也願聞所以行三言之道可得聞乎
孔子對曰古之為政愛人為大所以治愛人禮為大所
以治禮敬為大敬之至矣大㛰為大大㛰至矣大㛰既
至冕而親迎親之也親之也者親之也是故君子興敬
為親舍敬是遺親也弗愛不親弗敬不正愛與敬其政
之本與(迎逆敬切舍/音捨與音餘)
　(鄭氏曰無似猶言不肖大昬國君娶禮興敬為親言/相敬則親孔氏曰人有禮則生所以治愛人非禮不)
　(可禮以敬為主敬有大小第敬之極至大昬又為大/也國君雖尊服冕服以自迎欲親此婦也所以親此)
　(婦欲使婦亦親己也興敬為親言君子冕而親迎興/起敬心為欲相親捨去敬心是遺棄相親之道也若)
　(不愛重而自親迎則夫婦之情不相親矣不敬扵婦/則室家之道不正矣親愛則仁也尊敬則義也仁義)
　(政教之本也方氏曰禮以敬為至而大昬又為至焉/故曰敬之至矣大昬既為敬之至故雖諸侯之尊亦)
　(冕而親迎也迎必冕所以致其敬迎必親所以致其/親己親其人乃所以使人之親己故曰親之也者親)
　(之也冕而親迎可謂敬矣不由此無以合二姓之好/故曰興敬為親舍敬是遺親弗愛則無以相合而其)
　(親䟽弗敬則無以相别而其情䙝愛敬之道始於夫/婦之間充之而徳教加於百姓刑于四海故曰其政)
　(之本與輔氏曰夫婦始也父子内也君臣外也問所/以致三者之道則哀公亦善學矣冕而親迎躬親之)
　(也躬親之者所以致其親愛之意也是興敬所以為/親也舍敬則是遺親矣彼以䙝為親者未要其終也)
　(唯敬以為親則愛得其正故能愛與敬則夫婦别父/子親君臣嚴矣而大昬又其緫也澄曰治猶治水之)
　(治謂整理之也君之為政欲使人各遂其生而已故/曰愛人有禮則人各安其分不至争亂而得遂其生)
　(是禮者所以愛人也親迎之親己自親行也下親之/之親合比為一也親之也者親之也輔氏之説差優)
　(考之春秋經傳哀公不見有昬聘夫人之事而禮記/言哀公以妾為妻則是哀公未嘗行大昬之禮故夫)
　(子因其問政/而言及於此)
公曰寡人願有言然冕而親迎不己重乎孔子愀然作
色而對曰合二姓之好以繼先聖之後以為天地宗廟
社稷之主君何謂己重乎(好呼/報切)
　(輔氏曰願有言然者疑似之意不敢以為是也鄭氏/曰己猶大也恠親迎服祭服先聖周公也澄曰言配)
　(合二姓為夫婦以繼續先聖周公之後祭祀之時君/為外主夫人為内主故曰為天地宗廟社稷之主諸)
　(侯不得祭天地此泛言之因及天子爾天地社稷之/祭后夫人不與以宗伯攝獻是亦后夫人為之主也)
公曰寡人固不固焉得聞此言也寡人欲問不得其辭
請少進孔子曰天地不合萬物不生大昬萬世之嗣也
君何謂己重焉(焉得於/䖍切)
　(皇氏曰固不固二固皆為固陋上固言己之固陋下/固言若不固陋則不問焉得聞此言哉山隂陸氏曰)
　(寡人固句澄曰或云上固字如孟子我固有之之固/如中庸固聰明睿知之固猶言故也素也葢固陋不)
　(知所以問人若非素來固陋無知何得因問而得聞/此言也此答辭與上一節意同方氏曰心有欲問之)
　(事而口無能問之辭故曰欲問不得其辭請少進猶/言請益也天地合而後萬物生猶之二姓合而後人)
　(道成大昬傳萬世之嗣/則親迎之禮不為過矣)
孔子遂言曰内以治宗廟之禮足以配天地之神明出
以治直言之禮足以立上下之敬物耻足以振之國耻
足以興之為政先禮禮其政之本與
　(孔子既答哀公之問意有未盡者又自推廣言之鄭/氏曰宗廟之禮祭宗廟也夫婦之位配天地直猶正)
　(也正言謂出政教也昬義曰天子聴外治后聴内職/是也物猶事也事耻臣耻也振猶救也國耻君耻也)
　(君臣之行有可耻者禮足以救之足以興復之馬氏/曰物耻耻之小也昔弛而今起謂之振國耻耻之大)
　(也昔廢而今舉謂之興方氏曰婦人不與外事而曰/出以治直言之禮者葢夫聽外治婦聽内職家齊而)
　(後國治也石林葉氏曰夫婦正則名正而言順故出/則足以治直言之禮推而廣之君臣父子皆正故以)
　(立上下之敬至於事之廢墜可耻者足以振之國/之衰弱可耻者足以興之為政之本孰先扵此乎)
孔子遂言曰昔三代明王之政必敬其妻子也有道妻
也者親之主也敢不敬與子也者親之後也敢不敬與
君子無不敬也敬身為大身也者親之枝也敢不敬與
不能敬其身是傷其親傷其親是傷其本傷其本枝從
而亡三者百姓之象也身以及身子以及子妃以及妃
君行此三者則愾乎天下矣大王之道也如此國家順
矣(愾許氣切/大王音泰)
　(孔氏曰有道謂三代敬其妻子必有道理方氏曰妻/主於内子以著代身之於親猶木之有枝親之扵身)
　(猶木之有本相須共體又非特為主為後而已尤不/敢不敬也若道而不徑舟而不㳺惡言不出忿言不)
　(反皆敬身之道也延平周氏曰妻者親之主子者親/之後身者親之枝敬此三者乃敬其親也石林葉氏)
　(曰三者君行扵上而民傚於下故曰百姓之象也百/姓象其行莫不敬其身亦莫不敬其妻子所謂愾乎)
　(天下也大王愛厥妃然至扵内無怨女外無曠夫葢/得扵政矣鄭氏曰愾猶至也澄曰象猶云所傚法也)
　(君能敬身敬妻子而百姓傚法之亦能敬其身與妻/子是君能敬其身以及百姓之身敬其子以及百姓)
　(之子敬其妃以及百姓之妃也國家順謂一/家一國之人皆能敬此三者其心和順也)
公曰敢問何謂敬身孔子對曰君子過言則民作辭過
動則民作則君子言不過辭動不過則百姓不命而敬
恭如是則能敬其身能敬其身則能成其親矣
　(孔氏曰哀公因上言敬身故問敬身之事孔子對以/敬身之理鄭氏曰則法也民者化君者也君之言雖)
　(過民猶稱其辭君之行雖過民猶以為法方氏曰辭/者言之文則者動之法言動之過而民猶以為辭以)
　(為則言行可以不慎乎馬氏曰言動者身之所宜慎/也擬之而後言則無過言議之而後動則無過動上)
　(者人之所視傚不命而民敬恭能敬月之效也能敬/其身則能立身揚名以顯父母故能成其親澄曰過)
　(謂差失敬身者慎於言動不使差失君上一身百姓/之儀表言動者身教也命令者言教也君身之言動)
　(無過則百姓視傚不待教命而自能敬恭敬恭者亦/如君之敬其身也成猶言完全也親者身之本此身)
　(能敬則人推本於其親是/使其親亦為完全之人也)
公曰敢問何謂成親孔子對曰君子也者人之成名也
百姓歸之名謂之君子之子是使其親為君子也是為
成其親之名也已
　(石林葉氏曰天子諸侯謂之君卿大夫謂之子以爵/言也無其爵而可以君國子民者亦謂之君子以徳)
　(言也方氏曰君子者君國子民之稱達則居是位窮/則全是德如是則成而無虧矣故曰人之成名也澄)
　(曰君子者成人之名以其人之完全無虧而以是名/之也吾能敬身而百姓推本吾身所自遂謂吾親為)
　(君子君子二字之名完全其親者之名也葢言以其/親之德完全無虧而得是名也君子者成其親之名)
　(猶言君子者成/德之名云爾)
孔子遂言曰古之為政愛人為大不能愛人不能有其
身不能有其身不能安土不能安土不能樂天不能樂
天不能成其身(樂音/洛)
　(愛人者天下之人與吾同一氣故均愛之有其身謂/吾身所愛於天者能全所付而有之也能全所付則)
　(隨其所處之地而能安故曰安土能安土則此身常/在天理中及爾出王及爾㳺衍無入而不自得故曰)
　(樂天夫如是盡性踐形者也全身/體大用於身無一虧缺故曰成)
公曰敢問何謂成身孔子對曰不過乎物
　(鄭氏曰物猶事也澄曰不過乎物者處事皆無差失/也苟事有一之差失則此身不可謂完全而無虧矣)
公曰敢問君子何貴乎天道也孔子對曰貴其不已如
日月東西相從而不已也是天道也不閉其乆是天道
也無為而物成是天道也已成而明是天道也
　(公又因樂天二字而問天道詩云維天之命於穆不/已子思曰天之所以為天也葢天道之可貴在扵不)
　(已日月東西相從姑指人所共見者而言不已之一/事耳故以如言之閉謂閉塞不通天之運行不已雖)
　(數千萬年之乆未嘗閉塞每嵗生物完成而不見其/有為之之迹物已完成則粲然著明而可見此三者)
　(皆言天道/不已之妙)
公曰寡人憃愚㝠煩子志之心也孔子憱然辟席而對
曰仁人不過乎物孝子不過乎物是故仁人之事親也
如事天事天如事親是故孝子成身(憃昌容切蹴子/六切辟音避)
　(鄭氏曰志讀為識識知也言憃愚㝠煩不能明理此/子之心所知也蹴然敬貌澄曰憃謂無所覺愚謂蒙)
　(昧㝠謂無所見煩謂惑亂志或讀如字言我之不明/子固志記扵心而知之矣葢謂聽孔子所對之言無)
　(所了解也蹴然不安貌孔子承君之謙抑故蹴然不/安避席起立而後對孔子既以不過乎物四字答哀)
　(公成身之問矣扵此又申言之仁人者能全心徳之/人孝子者善事父母之子仁人盡人道孝子盡子道)
　(故並無差失之事事親如事天者孝子也事天如事/親者仁人也然仁人能兼孝子之行故先言其事親)
　(如事天而後言其事天如事親孝子雖未必能盡仁/人之道然其事親也無一事之差失故亦可謂之成)
　(身真氏曰先儒作西銘即事親以明事天之道大畧/謂天予我以是理而我悖之天之不才子也具人之)
　(形而盡人之性天之克肖子也事親如事天孝/子事也而孔子以為仁人葢孝之至則仁矣)
公曰寡人既聞此言也無如後罪何孔子對曰君之及
此言也是臣之福也
　(孔氏曰哀公問畢有謙退之辭謂寡人既聞子之言/勤力而行但己之才弱無柰後日有罪失何孔子答)
　(以君懼後罪是臣之福鄭/氏曰善哀公及此言也)
　　　右記問答及福之辭
　
　
　
　
　
　
　
　
　
　
　禮記纂言卷二十八
欽定四庫全書
　禮記纂言卷二十八　　　　元　呉澄　撰
　　哀公問
　　(以篇首三字名篇孔氏曰/哀公二問一問禮二問政)
哀公問於孔子曰大禮何如君子之言禮何其尊也孔
子曰丘也小人不足以知禮
　(孔氏曰禮之所用廣大故云大/禮鄭氏曰不足以知禮謙也)
君曰否吾子言之也孔子曰丘聞之民之所由生禮為
大
　(孔氏曰否止其謙也方氏曰夫禮失之者死得之者/生故曰民之所由生澄曰禮為大夫子所以答哀公)
　(大禮之問也下/文乃詳言之)
非禮無以節事天地之神也非禮無以辨君臣上下長
幼之位也非禮無以别男女父子兄弟之親昬姻䟽數
之交也君子以此之為尊敬然然後以其所能教百姓
不廢其㑹節(長知兩切别彼/列切數色角切)
　(馬氏曰禮莫重於祭祭莫重於天地故以事天地之/神為先節者事天地各以其位各以其噐各以其時)
　(皆有節也方氏曰天地言神則下所言者人而已君/臣上下長幼有貴賤尊卑先後之位故以位言男女)
　(父子兄弟皆門内之治也故以親言婚姻則二姓之/所合䟽數則朋友之所會故以交言禮之所用如此)
　(其大君子安得不尊敬其事乎以其所能教百姓謂/以身教也㑹節觀其㑹通而為之節文也澄曰分之)
　(嚴者外自君臣始非君臣則有上下非上下則有長/幼其位雖異而異之中有同焉所當辨也情之厚者)
　(内自男女始因男女而有父子因父子而有兄弟其/親雖同而同之中有異焉所當别也婦黨曰婚婿黨)
　(曰姻自家内之兄弟而推以及異姓之兄弟也閒見/曰䟽亟見曰數自逺外之長幼而推以及㳺從之長)
　(幼也其交亦有别焉於神之大祭則舉二以包其餘/扵人之大倫則衍五而至扵八此者指節事辨别之)
　(禮而言然者如此也謂君子以此禮之敬事大神辨/别大倫故尊敬之如此所以答哀公言禮何其尊之)
　(問也君子先能自行其所尊敬之禮然後推己所能/以教百姓使之亦不廢其㑹節禮者嘉美之㑹㑹節)
　(謂行禮之節次也不廢者禮不下庶/人隨其所得行者行之不責其備也)
有成事然後治其雕鏤文章黼黻以嗣
　(鄭氏曰有成事者謂君子使百姓不廢此上三事之/期節三事行扵民有成功乃續治文飾以為尊卑之)
　(差澄曰有成謂無毁缺也事即行禮之事雕鏤文章/黼黻謂車旗噐服之飾有等有儀者也嗣繼續也君)
　(子以禮教民民從其教於禮之事既無毁缺然後制/儀等之飾以示民而繼續所教也必用車旗噐服之)
　(儀等以繼續身教之禮者猶孟子言既竭目力/而繼之以規矩既竭耳力而繼之以六律也)
其順之然後言其喪筭備其鼎爼設其豕腊修其宗廟
嵗時以敬祭祀以序宗族即安其居節
　(其者将然之辭順謂民皆由禮知禮有順無逆也然/後又教之以喪祭之禮葢君子之於民以所能教之)
　(以儀等嗣之皆施於生人者也生人之禮略備則教/之事死如事生焉慎終扵喪追逺扵祭皆事死之禮)
　(也言謂載之禮經以曉諭人也喪筭筭謂數也服之/精麤經之大小變除之久近哭踊之多寡凡此等類)
　(皆有其數凶奠吉祭並有鼎爼豕腊葢兼凶吉二禮/言之宗廟嵗時祭祀則專言吉禮也序宗族謂祭後)
　(之燕居節謂居處之節居田居邑各隨其時居渚居/山各適其宜是也既言喪祭而就安其居節先之以)
　(哀死而終之以樂生也洪範八政三曰祀四曰司空/司空者居民之官見哀死樂生之政相聫屬也方氏)
　(曰鼎爼祭噐也豕腊祭物也宗廟祭所也物不止豕/腊噐不止鼎爼各舉其一爾嵗時以敬祭祀孝經所)
　(謂春秋祭祀以時思之也以序宗族祭統所謂昭與/昭齒穆與穆齒也孔氏曰祭祀之末同姓燕飲㑹序)
　(宗族/也)
醜其衣服卑其宫室車不雕㡬噐不刻鏤食不貳味以
與民同利昔之君子之行禮者如此(㡬音/祈)
　(醜猶惡也禹之惡衣服卑宫室是也不雕㡬不刻鏤/言質素不事華飾雖國家豐盛之時亦如少儀所言)
　(國家敝靡之時也不貳味禹之菲飲食也上文三然/後皆教民以禮之事此五句遂言持身以儉之事葢)
　(能持身以儉則用財有節而不重斂故家給人足民/不迫窶則行禮也易富而後可教也方氏曰儉者不)
　(奪人故能與民同利孔氏曰君不奢飾與百/姓同其利古昔君子行禮如此刺今不然)
公曰今之君子胡莫之行也孔子曰今之君子好實無
厭滛德不倦荒怠敖慢固民是盡午其衆以伐有道求
得當欲不以其所昔之用民者由前今之用民者由後
今之君子莫為禮也(好呼報切厭於豔切敖五/報切午五故切當丁浪切)
　(鄭氏曰實猶富也滛放也午其衆逆其族類也當猶/稱也由前用上所言由後用下所言澄曰上所言謂)
　(非禮無以節事天地之神至與民同利也下所言謂/好實無厭至不以其所也孔氏曰實謂財貨充實貪)
　(婪好貨不知厭足使人財力扵是盡竭専意自縱不/順衆心守道者被害求其所得必須稱己所欲方氏)
　(曰好實無厭貪而不知足也滛德不倦過而不能改/也荒於事故其心怠傲於物故其心慢固民是盡謂)
　(盡民之力而不計其勞盡民之財而不計其費也衆/者人之所順而反午之有道者人之所尊而反伐之)
　(求其得而當所欲不顧義理也動皆失其所故曰不/以其所用民即君子也以其有君國子民之位故以)
　(用民/言之)
○孔子侍坐於哀公哀公曰敢問人道誰為大孔子愀
然作色而對曰君之及此言也百姓之徳也固臣敢無
辭而對人道政為大(愀七/小切)
　(鄭氏曰愀然變動貌作猶變也徳猶福也山隂陸氏/曰言百姓隂受其賜也輔氏曰辭謂辭説澄曰人道)
　(謂治人之道政者行事以正人之不/正治人之道不過如此故曰政為大)
公曰敢問何謂為政孔子對曰政者正也君為正則百
姓從政矣君之所為百姓之所從也君所不為百姓何
從
　(正謂身之所為任理而無邪僻身先正而發扵事則/民從之葢百姓所從在君身所為若君身不自為正)
　(雖有政以正之百姓何能從之㢤大學/傳所謂所令反其所好而民不從是也)
公曰敢問為政如之何孔子對曰夫婦别父子親君臣
嚴三者正則庶物從之矣(别彼/列切)
　(鄭氏曰庶物猶衆事也澄曰昔齊景公問政夫子答/以君君臣臣父父子子今答哀公之問又先之以夫)
　(婦别夫婦父子君臣三綱也三綱人倫之大者庶物/諸事之小者大者先正則小者從而正矣政之所謂)
　(正者/如此)
公曰寡人雖無似也願聞所以行三言之道可得聞乎
孔子對曰古之為政愛人為大所以治愛人禮為大所
以治禮敬為大敬之至矣大㛰為大大㛰至矣大㛰既
至冕而親迎親之也親之也者親之也是故君子興敬
為親舍敬是遺親也弗愛不親弗敬不正愛與敬其政
之本與(迎逆敬切舍/音捨與音餘)
　(鄭氏曰無似猶言不肖大昬國君娶禮興敬為親言/相敬則親孔氏曰人有禮則生所以治愛人非禮不)
　(可禮以敬為主敬有大小第敬之極至大昬又為大/也國君雖尊服冕服以自迎欲親此婦也所以親此)
　(婦欲使婦亦親己也興敬為親言君子冕而親迎興/起敬心為欲相親捨去敬心是遺棄相親之道也若)
　(不愛重而自親迎則夫婦之情不相親矣不敬扵婦/則室家之道不正矣親愛則仁也尊敬則義也仁義)
　(政教之本也方氏曰禮以敬為至而大昬又為至焉/故曰敬之至矣大昬既為敬之至故雖諸侯之尊亦)
　(冕而親迎也迎必冕所以致其敬迎必親所以致其/親己親其人乃所以使人之親己故曰親之也者親)
　(之也冕而親迎可謂敬矣不由此無以合二姓之好/故曰興敬為親舍敬是遺親弗愛則無以相合而其)
　(親䟽弗敬則無以相别而其情䙝愛敬之道始於夫/婦之間充之而徳教加於百姓刑于四海故曰其政)
　(之本與輔氏曰夫婦始也父子内也君臣外也問所/以致三者之道則哀公亦善學矣冕而親迎躬親之)
　(也躬親之者所以致其親愛之意也是興敬所以為/親也舍敬則是遺親矣彼以䙝為親者未要其終也)
　(唯敬以為親則愛得其正故能愛與敬則夫婦别父/子親君臣嚴矣而大昬又其緫也澄曰治猶治水之)
　(治謂整理之也君之為政欲使人各遂其生而已故/曰愛人有禮則人各安其分不至争亂而得遂其生)
　(是禮者所以愛人也親迎之親己自親行也下親之/之親合比為一也親之也者親之也輔氏之説差優)
　(考之春秋經傳哀公不見有昬聘夫人之事而禮記/言哀公以妾為妻則是哀公未嘗行大昬之禮故夫)
　(子因其問政/而言及於此)
公曰寡人願有言然冕而親迎不己重乎孔子愀然作
色而對曰合二姓之好以繼先聖之後以為天地宗廟
社稷之主君何謂己重乎(好呼/報切)
　(輔氏曰願有言然者疑似之意不敢以為是也鄭氏/曰己猶大也恠親迎服祭服先聖周公也澄曰言配)
　(合二姓為夫婦以繼續先聖周公之後祭祀之時君/為外主夫人為内主故曰為天地宗廟社稷之主諸)
　(侯不得祭天地此泛言之因及天子爾天地社稷之/祭后夫人不與以宗伯攝獻是亦后夫人為之主也)
公曰寡人固不固焉得聞此言也寡人欲問不得其辭
請少進孔子曰天地不合萬物不生大昬萬世之嗣也
君何謂己重焉(焉得於/䖍切)
　(皇氏曰固不固二固皆為固陋上固言己之固陋下/固言若不固陋則不問焉得聞此言哉山隂陸氏曰)
　(寡人固句澄曰或云上固字如孟子我固有之之固/如中庸固聰明睿知之固猶言故也素也葢固陋不)
　(知所以問人若非素來固陋無知何得因問而得聞/此言也此答辭與上一節意同方氏曰心有欲問之)
　(事而口無能問之辭故曰欲問不得其辭請少進猶/言請益也天地合而後萬物生猶之二姓合而後人)
　(道成大昬傳萬世之嗣/則親迎之禮不為過矣)
孔子遂言曰内以治宗廟之禮足以配天地之神明出
以治直言之禮足以立上下之敬物耻足以振之國耻
足以興之為政先禮禮其政之本與
　(孔子既答哀公之問意有未盡者又自推廣言之鄭/氏曰宗廟之禮祭宗廟也夫婦之位配天地直猶正)
　(也正言謂出政教也昬義曰天子聴外治后聴内職/是也物猶事也事耻臣耻也振猶救也國耻君耻也)
　(君臣之行有可耻者禮足以救之足以興復之馬氏/曰物耻耻之小也昔弛而今起謂之振國耻耻之大)
　(也昔廢而今舉謂之興方氏曰婦人不與外事而曰/出以治直言之禮者葢夫聽外治婦聽内職家齊而)
　(後國治也石林葉氏曰夫婦正則名正而言順故出/則足以治直言之禮推而廣之君臣父子皆正故以)
　(立上下之敬至於事之廢墜可耻者足以振之國/之衰弱可耻者足以興之為政之本孰先扵此乎)
孔子遂言曰昔三代明王之政必敬其妻子也有道妻
也者親之主也敢不敬與子也者親之後也敢不敬與
君子無不敬也敬身為大身也者親之枝也敢不敬與
不能敬其身是傷其親傷其親是傷其本傷其本枝從
而亡三者百姓之象也身以及身子以及子妃以及妃
君行此三者則愾乎天下矣大王之道也如此國家順
矣(愾許氣切/大王音泰)
　(孔氏曰有道謂三代敬其妻子必有道理方氏曰妻/主於内子以著代身之於親猶木之有枝親之扵身)
　(猶木之有本相須共體又非特為主為後而已尤不/敢不敬也若道而不徑舟而不㳺惡言不出忿言不)
　(反皆敬身之道也延平周氏曰妻者親之主子者親/之後身者親之枝敬此三者乃敬其親也石林葉氏)
　(曰三者君行扵上而民傚於下故曰百姓之象也百/姓象其行莫不敬其身亦莫不敬其妻子所謂愾乎)
　(天下也大王愛厥妃然至扵内無怨女外無曠夫葢/得扵政矣鄭氏曰愾猶至也澄曰象猶云所傚法也)
　(君能敬身敬妻子而百姓傚法之亦能敬其身與妻/子是君能敬其身以及百姓之身敬其子以及百姓)
　(之子敬其妃以及百姓之妃也國家順謂一/家一國之人皆能敬此三者其心和順也)
公曰敢問何謂敬身孔子對曰君子過言則民作辭過
動則民作則君子言不過辭動不過則百姓不命而敬
恭如是則能敬其身能敬其身則能成其親矣
　(孔氏曰哀公因上言敬身故問敬身之事孔子對以/敬身之理鄭氏曰則法也民者化君者也君之言雖)
　(過民猶稱其辭君之行雖過民猶以為法方氏曰辭/者言之文則者動之法言動之過而民猶以為辭以)
　(為則言行可以不慎乎馬氏曰言動者身之所宜慎/也擬之而後言則無過言議之而後動則無過動上)
　(者人之所視傚不命而民敬恭能敬月之效也能敬/其身則能立身揚名以顯父母故能成其親澄曰過)
　(謂差失敬身者慎於言動不使差失君上一身百姓/之儀表言動者身教也命令者言教也君身之言動)
　(無過則百姓視傚不待教命而自能敬恭敬恭者亦/如君之敬其身也成猶言完全也親者身之本此身)
　(能敬則人推本於其親是/使其親亦為完全之人也)
公曰敢問何謂成親孔子對曰君子也者人之成名也
百姓歸之名謂之君子之子是使其親為君子也是為
成其親之名也已
　(石林葉氏曰天子諸侯謂之君卿大夫謂之子以爵/言也無其爵而可以君國子民者亦謂之君子以徳)
　(言也方氏曰君子者君國子民之稱達則居是位窮/則全是德如是則成而無虧矣故曰人之成名也澄)
　(曰君子者成人之名以其人之完全無虧而以是名/之也吾能敬身而百姓推本吾身所自遂謂吾親為)
　(君子君子二字之名完全其親者之名也葢言以其/親之德完全無虧而得是名也君子者成其親之名)
　(猶言君子者成/德之名云爾)
孔子遂言曰古之為政愛人為大不能愛人不能有其
身不能有其身不能安土不能安土不能樂天不能樂
天不能成其身(樂音/洛)
　(愛人者天下之人與吾同一氣故均愛之有其身謂/吾身所愛於天者能全所付而有之也能全所付則)
　(隨其所處之地而能安故曰安土能安土則此身常/在天理中及爾出王及爾㳺衍無入而不自得故曰)
　(樂天夫如是盡性踐形者也全身/體大用於身無一虧缺故曰成)
公曰敢問何謂成身孔子對曰不過乎物
　(鄭氏曰物猶事也澄曰不過乎物者處事皆無差失/也苟事有一之差失則此身不可謂完全而無虧矣)
公曰敢問君子何貴乎天道也孔子對曰貴其不已如
日月東西相從而不已也是天道也不閉其乆是天道
也無為而物成是天道也已成而明是天道也
　(公又因樂天二字而問天道詩云維天之命於穆不/已子思曰天之所以為天也葢天道之可貴在扵不)
　(已日月東西相從姑指人所共見者而言不已之一/事耳故以如言之閉謂閉塞不通天之運行不已雖)
　(數千萬年之乆未嘗閉塞每嵗生物完成而不見其/有為之之迹物已完成則粲然著明而可見此三者)
　(皆言天道/不已之妙)
公曰寡人憃愚㝠煩子志之心也孔子憱然辟席而對
曰仁人不過乎物孝子不過乎物是故仁人之事親也
如事天事天如事親是故孝子成身(憃昌容切蹴子/六切辟音避)
　(鄭氏曰志讀為識識知也言憃愚㝠煩不能明理此/子之心所知也蹴然敬貌澄曰憃謂無所覺愚謂蒙)
　(昧㝠謂無所見煩謂惑亂志或讀如字言我之不明/子固志記扵心而知之矣葢謂聽孔子所對之言無)
　(所了解也蹴然不安貌孔子承君之謙抑故蹴然不/安避席起立而後對孔子既以不過乎物四字答哀)
　(公成身之問矣扵此又申言之仁人者能全心徳之/人孝子者善事父母之子仁人盡人道孝子盡子道)
　(故並無差失之事事親如事天者孝子也事天如事/親者仁人也然仁人能兼孝子之行故先言其事親)
　(如事天而後言其事天如事親孝子雖未必能盡仁/人之道然其事親也無一事之差失故亦可謂之成)
　(身真氏曰先儒作西銘即事親以明事天之道大畧/謂天予我以是理而我悖之天之不才子也具人之)
　(形而盡人之性天之克肖子也事親如事天孝/子事也而孔子以為仁人葢孝之至則仁矣)
公曰寡人既聞此言也無如後罪何孔子對曰君之及
此言也是臣之福也
　(孔氏曰哀公問畢有謙退之辭謂寡人既聞子之言/勤力而行但己之才弱無柰後日有罪失何孔子答)
　(以君懼後罪是臣之福鄭/氏曰善哀公及此言也)
　　　右記問答及福之辭
　
　
　
　
　
　
　
　
　
　
　禮記纂言卷二十八
欽定四庫全書
　禮記纂言巻二十九　　　　元　吳澄　撰
　　仲尼燕居
　　(取篇首四字為名山隂陸氏曰退朝曰燕退燕曰/閒言禮燕居之事也言詩閒居之事也燕居稱仲)
　　(尼閒居稱/孔子以此)
仲尼燕居子張子貢言游侍縱言至於禮子曰居女三
人者吾語女禮使女以禮周流無不徧也(女音汝/語去聲)
　(鄭氏曰言游言偃子游也縱言汎説事居女三人者/女三人且坐也凡與尊者言更端則起澄曰居坐也)
　(侍謂侍坐三人侍夫子坐夫子汎言及禮三人者起/立夫子使之載坐而語之以禮也孔氏曰周流謂周)
　(旋流轉無不徧於天下也方氏曰周言其/不虧流言其不滯周流則其用無所不徧)
子貢越席而對曰敢問何如子曰敬而不中禮謂之野
恭而不中禮謂之給勇而不中禮謂之逆(中貞/仲切)
　(方氏曰三人侍坐之序子張為首子貢為次言游為/末子張未對而子貢對焉所以為越席敬言其心恭)
　(言其貌心敬而不中禮則文辭寡故謂之野貎恭而/不中禮則文辭多故謂之給給論語所謂口給也澄)
　(曰中心雖敬而不中禮節則行或朴野而近固外貌/雖恭而不中禮節則言或捷給而近佞彊勇鋭進而)
　(不中禮節則陵躐雜施而不順序故謂之逆給者指/子貢之失也輔氏曰越席而對己違於禮矣故以敬)
　(㳟勇不中禮撓之敬恭勇皆徳也然不中禮/則皆陷於惡則人固不可不以禮周旋也)
子曰給奪慈仁
　(上既言野給逆三失矣此又特言給之一失者為子/貢言也仁者内心慈愛重厚寡言取給於口者失其)
　(本心葢木訥近仁巧言鮮仁也輔氏曰徇外者忘内/故復以給奪慈仁教之鄭氏曰子貢辨近於給奪猶)
　(亂/也)
子曰師爾過而商也不及子産猶衆人之母也能食之
不能教也(食音嗣/後同)
　(既特言子貢之失此又特言子張之失卜商雖不在/坐并言之者以其不及與子張之過相反也子産母)
　(道有餘父道不足有餘者為過不足者為不及師商/二人而一過一不及子産一人而有過亦有不及故)
　(因言師商之過不及而并言之朱子曰子張才髙意/廣而好為苟難故常過子夏篤信謹守而規模狹隘)
　(故常/不及)
子貢越席而對曰敢問將何以為此中者也子曰禮乎
禮夫禮所以制中也(夫音/扶)
　(中者無過不及之謂制者裁也子貢見夫子言師商/之過不及遂問夫子何以得為無過無不及之中而)
　(夫子答以禮也葢禮有節以禮裁制之使中其節則/無過亦無不及矣先云禮乎者設為問辭後云禮者)
　(設為答/辭也)
子貢退言游進曰敢問禮也者領惡而全好者與子曰
然然則何如子曰郊社之義所以仁鬼神也嘗禘之禮所
以仁昭穆也饋奠之禮所以仁死䘮也射鄉之禮所以
仁鄉黨也食饗之禮所以仁賔客也(與音余/喪去聲)
　(鄭氏曰領猶治也好善也應氏曰領謂揔攬收拾之/也惡者收斂而無餘則好者渾全而無虧矣澄曰上)
　(言以禮制中損其過益其不及葢因其氣質之偏而/除治之所謂領惡也下言仁鬼神至仁賔客葢因其)
　(徳性之善而充周之所謂全好也禮有吉凶軍賔嘉/五禮其經葢有三百此扵吉禮止言郊社嘗禘凶禮)
　(止言饋奠嘉禮止言射鄉食饗賔軍二禮則言不及/之葢舉其要以該其餘也郊社之尊敬報本嘗禘之)
　(孝愛追養饋奠之情文致哀射鄉之儀節閑習食饗/之恩意隆厚皆温然慈良之心所發見故謂之仁能)
　(此五者則其餘諸禮皆可能也五禮先吉禮故以吉/凶嘉為序儀禮篇次則先輕後重若依儀禮之次則)
　(此五者之目食一饗二鄉三射四饋奠五嘗六禘七/社八郊九也孔氏曰仁謂仁恩相存念也饋奠謂人)
　(之初死設此饋食之奠射謂鄉射鄉謂鄉飲酒方氏/曰先郊社後嘗禘尊親之序也先嘗禘後饋奠吉凶)
　(之序也先饋奠後射鄉重輕之序也先射鄉後食饗/衆寡之序也義者禮之所尊故特扵郊社言義而自)
　(嘗禘以下/皆言禮也)
子曰明乎郊社之義嘗禘之禮治國其如指諸掌而已
乎是故以之居處有禮故長幼辨也以之閨門之内有
禮故三族和也以之朝廷有禮故官爵序也以之田獵
有禮故戎事閑也以之軍旅有禮故武功成也是故宫
室得其度量鼎得其象味得其時樂得其節車得其式
鬼神得其饗喪紀得其哀辨説得其黨官得其體政事
得其施加於身而錯於前凡衆之動得其宜(長知兩切/朝音潮量)
(音諒錯/七故切)
　(夫子既以五者之禮答子㳺之問矣而又更端自言/以盡其意上所言之禮有五此但言郊社嘗禘而不)
　(復言饋奠射鄉食饗者葢舉其二則三者在其中明/此五者之禮義則治國之事易易爾遂推其功效如)
　(下所云居處謂羣居聚處在宗戚朋友鄉黨之間皆/是閨門之内謂一家之中三族謂父子兄弟官爵序)
　(謂貴賤有等田獵以講武教戰戎事閑習其效也軍/旅以全師克敵武功成完其效也猶恐五者所該未)
　(盡則又析言居室用噐食味耳所聽之樂身所乗之/車皆合禮制祭祀而鬼神來饗居喪而哀中其節教)
　(學辨說之所言從其事類官屬之所職皆稱政事之/所施皆當亦是得禮之效猶恐十者所該未盡則又)
　(揔言一切加被於吾身錯置於吾前者凡衆事之舉/動無一不得其宜亦皆得禮之效也五者之所以仁)
　(止言吉凶嘉三禮而此推言禮之效則曰田獵軍旅/見其足以兼軍禮也郊社嘗禘所以仁天地人之鬼)
　(神而此又言鬼神得其饗言明彼郊社嘗禘推而用/之於羣小祀則鬼神皆饗也饋奠所以仁其已死喪)
　(之親而此又言䘮紀得其哀饋奠止是䘮禮中之一/事䘮紀則溥言初䘮以至終喪一一合禮制也前言)
　(朝廷有禮謂君相主治朝廷用人各當才徳故貴賤/有序後言官得其體謂官屬分任一職如人身之一)
　(體者也上一條答子游以五仁者本也此一條推言/五有十一得者效也鄭氏曰治國指諸掌言易知也)
　(郊社嘗禘尊卑之事有治國之象焉辨别也凡言得/者得法於禮也量豆區斗斛也味酸苦之屬也四時)
　(有所多及獻所宜也辨禮之説謂禮樂之官教學者/黨類也體尊卑異而合同孔氏曰度謂髙下大小得)
　(禮之度數象謂斛斗之量三牲之鼎各得其禮之法/象按春秋左氏昭三年傳云齊舊四量四升為豆各)
　(自其四以登於釡註云四豆為區四區為釜又律厯/志十升為斗十斗為斛味得其時周禮食醫春多酸)
　(夏多苦秋多辛冬多醎又獸人春獻狼夏獻糜是也/樂得其節謂樂曲之節䘮紀謂五服親疏各得其哀)
　(情也辨說謂分辨論說詩書禮樂之等各得其黨類/不乖事之義理官得其體謂設官分職各得其尊卑)
　(之體猶若長官與屬官亦尊卑異而共掌一事政事/言布政治事各得所施之處錯置也衆謂萬事也以)
　(禮加身而錯之於前萬事動用皆得其所宜也方氏/曰車得其式者作之乗之皆得其式也有六等之數)
　(此作車之得其式也辨五路之用此乗車之得其式/也式者用節之謂也加於身以禮加於身也錯於前)
　(以禮錯於前也無所不用禮故動皆得其宜也/所謂凡衆者衆則不一凡則揔而一之之詞也)
子曰禮者何也即事之治也君子有其事必有其治治
國而無禮譬猶瞽之無相與倀倀乎其何之譬如終夜
有求扵幽室之中非燭何見若無禮則手足無所錯耳
目無所加進退揖讓無所制是故以之居處則長幼失
其别閨門三族失其和朝廷官爵失其序田獵戎事失
其䇿軍旅武功失其制宫室失其度量鼎失其象味失
其時樂失其節車失其式鬼神失其饗䘮紀失其哀辨
說失其黨官失其體政事失其施加扵身而錯於前凡
衆之動失其宜如此則無以祖洽扵衆也(相息亮切/倀勑良切)
　(此又覆說上一條之言治者使之不亂也即事之治/即其事而治之以禮也有其事必有其治之之禮治)
　(國而無禮則其事必亂而不能治如無目之人無相/者前導旁扶則不能有所往如黑暗之時在黑暗之)
　(地無燭以照則不能有所見無禮則手足皆妄動故/曰無所錯耳目皆妄聼妄視故曰無所加進退揖讓)
　(無以裁制而使之中節别即辨也䇿謂講武教戰之/謀䇿制謂全師克敵之法制孔氏曰前明諸事得禮)
　(則有功此明諸事失禮則有害每事失禮則無以/為衆人倡始而使和合也鄭氏曰祖始也洽合也)
子曰慎聽之女三人者吾語女禮猶有九焉大饗有四
焉苟知此矣雖在畎畆之中事之聖人已兩君相見揖
讓而入門入門而縣興揖讓而升堂升堂而樂闋升歌
清廟下管象武夏籥序興陳其薦爼序其禮樂備其百
官如此而后君子知仁焉行中規還中矩和鸞中采齊
客出以雍徹以振羽是故君子無物而不在禮矣入門
而金作示情也升歌清廟示徳也下而管象示事也是
故古之君子不必親相與言也以禮樂相示而已(女音/汝畎)
(古犬切縣音𤣥闋古穴切籥音/藥中貞仲切還音旋齊在私切)
　(此以上夫子為子游言五者之禮之功效至此則揔/命三人使同慎聼謂吾語汝以禮曰仁鬼神曰仁昭)
　(穆曰仁死䘮曰仁鄉黨曰仁賔客其禮有五然不止/有此五者猶有九焉九者大饗有四并前之五共為)
　(九也仁鬼神以下之五是就諸禮之中緫其凡而言/大饗之四是就一禮之中分其目而言苟能知此九)
　(者則雖窮而在下處畎畝之中無聖人之位而其所/知之禮固皆聖人之事已大饗者諸侯相朝既朝而)
　(饗之之禮也禮有饗有食有燕饗禮重於食燕諸侯/饗諸侯視諸侯饗大夫之禮為大故曰大饗大饗之)
　(禮大節有四初迎賔一也次獻賔二也次樂賔三也/終送賔四也揖讓入門而縣興此迎賔時也揖讓升)
　(堂而樂闋此獻賔時也獻畢工入堂上弦瑟而歌清/廟歌畢堂下吹管而迭興象舞夏籥之二舞此樂賔)
　(時也禮畢而賔出則以雍徹之詩振羽之詩歌而送/之此大饗之四禮也薦爼謂獻賔之時所陳禮樂謂)
　(自初及終所行之禮節所奏之樂章先後皆有序也/百官謂執禮服役之職備具而無缺也於斯時也見)
　(莫藹然親厚相愛之心故曰知仁焉中規矩采齊汎/言迎送行禮之時歩行車行俱有儀則也雍者周頌)
　(篇名祭畢則歌此詩以徹噐因名其詩為雍徹振羽/者周頌振鷺之詩迎賔獻賔樂賔之時既以有禮而)
　(知其仁及至送賔之時禮已畢矣而其仁如初無少/減殺於其送賔之有禮見君子無一事不在扵禮言)
　(其心存於禮無時不然也示情示徳示事覆解上文/行禮之意示事謂示以武文迭用之事孔疏謂下管)
　(象武之上少升歌清廟一句因下文覆解而知其說/之然客出句絶以雍徹以振羽各以三字為句舊讀)
　(雍字句絶又讀徹以振羽為句者非鄭氏曰大饗謂/饗諸侯來朝者也縣興金作也下謂堂下也象武武)
　(舞也夏籥文舞也序更也堂下吹管舞文武之樂更/起也采齊雍振羽皆樂章也振羽振鷺也金作示情)
　(也賔主人各以情相示也示徳相示以徳也清廟頌/文王之徳示事相示以事也武象武王之大事也)
子曰禮也者理也樂也者節也君子無理不動無節不
作不能詩於禮繆不能樂於禮素薄於徳於禮虚
　(禮也者循理之序也樂也者中節之和也鄭氏曰繆/誤也素猶質也歌詩所以通禮意也作樂所以同成)
　(禮文也崇徳所以實禮行也孔氏曰詩能通達情意/不能習詩則扵禮錯繆樂有音聲綴兆文飾扵禮不)
　(能習樂則於禮樸素内心厚扵徳則外充實若内徳/淺薄則外禮空虚陳氏曰興扵詩者未有不及於禮)
　(不能詩則於禮必失之無序能無繆乎知樂者未有/不幾於禮不能樂則於禮必失之無文能無素乎人)
　(而薄於徳則於禮必/失之無實能無虚乎)
子曰制度在禮文為在禮行之其在人乎
　(陸氏曰制度在禮凡以為節不豐不殺是也文為在/禮凡以為文不華不俚是也周氏曰文言也為行也)
　(馬氏曰制度者文為之體文為者制度之用簠簋爼/豆所謂制度也升降上下所謂文為也制度文為皆)
　(禮之法也徒法不能自行故行之在人方氏曰中庸/曰禮儀三百威儀三千待其人然後行澄曰此葢承)
　(上文薄於徳於禮虚之言而中之人謂有徳之人禮/噐曰苟非其人禮不虚道輔氏曰行禮雖在人而所)
　(謂人者必興扵詩成於樂厚於/徳然後可不然非所謂其人也)
子貢越席而對曰敢問䕫其窮與子曰古之人與古之
人也達扵禮而不達於樂謂之素達於樂而不達扵禮
謂之偏夫䕫達於樂而不達於禮是以傳扵此名也古
之人也(與音余/夫音扶)
　(鄭氏曰䕫其窮與見其不達於禮素與偏俱不備耳/孔氏曰素謂朴素偏謂不備具澄曰夫子既言不能)
　(樂者於禮素薄於徳者於禮虚又言行禮在有徳之/人子貢意謂䕫既能樂又非薄徳何縁但聞其達樂)
　(不聞其達禮故問䕫之於禮其果不達與窮謂不達/也古謂年代乆逺不能詳知其人先曰古之人與者)
　(自為問辭後曰古之人也者自為荅辭也夫子謂禮/樂二事專能其一不能兼全者曰素曰偏均為不備)
　(然今人謂䕫逹於樂而不逹於禮者葢䕫當時為典/樂之官專守一職故但傳其逹樂之名而莫知其達)
　(禮與否也若當時命為禮官安知其不達於禮也/既是年代乆逺之人莫可詳知則不可臆説也)
子張問政子曰師乎前吾語女乎君子明扵禮樂舉而
錯之而已子張復問子曰師爾以為必鋪几筵升降酌
獻酬酢然後謂之禮乎爾以為必行綴兆興羽籥作鍾
鼓然後謂之樂乎言而履之禮也行而樂之樂也君子
力此二者以南面而立夫是以天下太平也諸侯朝萬
物服體而百官莫敢不承事矣禮之所興衆之所治也
禮之所廢衆之所亂也目巧之室則有奥阼席則有上
下車則有左右行則有隨立則有序古之義也室而無
奥阼則亂於堂室也席而無上下則亂於席上也車而
無左右則亂於車也行而無隨則亂扵塗也立而無序
則亂扵位也昔聖帝明王諸侯辨貴賤長幼逺近男女
外内莫敢相踰越皆由此塗出也(語去聲女音汝復符/后切綴貞劣切樂之)
(音洛夫音扶朝/音潮長知兩切)
　(方氏曰明於禮樂之道然後能舉而錯之扵政禮足/以正人之身樂足以正人之心政者正也子張問政)
　(故孔子以是答之論語曰禮云禮云玉帛云乎㢤樂/云樂云鐘鼓云乎哉故不必鋪几筵之類然後為禮)
　(行綴兆之類然後為樂也言而履之謂踐言行而樂/之謂安行力此二者謂力行此禮樂而施於有政也)
　(欲施扵有政非明於禮樂而有其位焉固不可故曰/以南面而立夫是以天下太平也作室者工而工有)
　(巧巧之運存乎目故曰目巧之室隅有奥尊者所處/别扵卑階有阼主人所歴别於賔所謂室有奥阼也)
　(席或以南方為上或以西方為上所謂席有上下也/乗車之法君在左勇士在右所謂車有左右也父之)
　(齒隨行五年以長則肩隨之所謂行有隨也天子南/鄉而立自公侯而下各有位焉所謂立有序也然則)
　(古人之禮至扵如是者豈徒從亊於文為㦲亦各有/義存焉爾故曰古之義也踰越皆過也鄭氏曰言禮)
　(樂足以為政也所治所以治也所亂所以亂也孔氏/曰力謂勉力萬物服體服謂屈服體謂形體言飛走)
　(動植來為瑞應也古之義也者自古以來禮樂之意/也由此塗出者言能使貴賤長幼男女殊别外内莫)
　(敢踰越者皆由此禮樂之道而出也澄曰錯置也舉/而錯之謂如手舉一物置之一處也貴賤以爵言長)
　(幼以齒言逺近言夏五服周九服之界域男女/言一身之别外内言一家之限此塗謂禮也)
三子者既得聞此言也於夫子昭然若發矇矣(矇音/蒙)
　(鄭氏曰昭然若發矇曉禮樂不可廢改之意也澄曰/矇謂以巾冪其目發者徹而去之也此篇子貢問者)
　(三子游問者一子張問者一夫子既答其問而又自/言者七三子侍坐皆得共聞故紀者於篇終緫結之)
　(謂三子者既得聞此十二條之言昭/然有見如人徹去其蔽目之物然也)
　　　右記問答及禮之辭
　
　
　
　
　
　
　禮記纂言巻二十九
欽定四庫全書
　禮記纂言巻二十九　　　　元　吳澄　撰
　　仲尼燕居
　　(取篇首四字為名山隂陸氏曰退朝曰燕退燕曰/閒言禮燕居之事也言詩閒居之事也燕居稱仲)
　　(尼閒居稱/孔子以此)
仲尼燕居子張子貢言游侍縱言至於禮子曰居女三
人者吾語女禮使女以禮周流無不徧也(女音汝/語去聲)
　(鄭氏曰言游言偃子游也縱言汎説事居女三人者/女三人且坐也凡與尊者言更端則起澄曰居坐也)
　(侍謂侍坐三人侍夫子坐夫子汎言及禮三人者起/立夫子使之載坐而語之以禮也孔氏曰周流謂周)
　(旋流轉無不徧於天下也方氏曰周言其/不虧流言其不滯周流則其用無所不徧)
子貢越席而對曰敢問何如子曰敬而不中禮謂之野
恭而不中禮謂之給勇而不中禮謂之逆(中貞/仲切)
　(方氏曰三人侍坐之序子張為首子貢為次言游為/末子張未對而子貢對焉所以為越席敬言其心恭)
　(言其貌心敬而不中禮則文辭寡故謂之野貎恭而/不中禮則文辭多故謂之給給論語所謂口給也澄)
　(曰中心雖敬而不中禮節則行或朴野而近固外貌/雖恭而不中禮節則言或捷給而近佞彊勇鋭進而)
　(不中禮節則陵躐雜施而不順序故謂之逆給者指/子貢之失也輔氏曰越席而對己違於禮矣故以敬)
　(㳟勇不中禮撓之敬恭勇皆徳也然不中禮/則皆陷於惡則人固不可不以禮周旋也)
子曰給奪慈仁
　(上既言野給逆三失矣此又特言給之一失者為子/貢言也仁者内心慈愛重厚寡言取給於口者失其)
　(本心葢木訥近仁巧言鮮仁也輔氏曰徇外者忘内/故復以給奪慈仁教之鄭氏曰子貢辨近於給奪猶)
　(亂/也)
子曰師爾過而商也不及子産猶衆人之母也能食之
不能教也(食音嗣/後同)
　(既特言子貢之失此又特言子張之失卜商雖不在/坐并言之者以其不及與子張之過相反也子産母)
　(道有餘父道不足有餘者為過不足者為不及師商/二人而一過一不及子産一人而有過亦有不及故)
　(因言師商之過不及而并言之朱子曰子張才髙意/廣而好為苟難故常過子夏篤信謹守而規模狹隘)
　(故常/不及)
子貢越席而對曰敢問將何以為此中者也子曰禮乎
禮夫禮所以制中也(夫音/扶)
　(中者無過不及之謂制者裁也子貢見夫子言師商/之過不及遂問夫子何以得為無過無不及之中而)
　(夫子答以禮也葢禮有節以禮裁制之使中其節則/無過亦無不及矣先云禮乎者設為問辭後云禮者)
　(設為答/辭也)
子貢退言游進曰敢問禮也者領惡而全好者與子曰
然然則何如子曰郊社之義所以仁鬼神也嘗禘之禮所
以仁昭穆也饋奠之禮所以仁死䘮也射鄉之禮所以
仁鄉黨也食饗之禮所以仁賔客也(與音余/喪去聲)
　(鄭氏曰領猶治也好善也應氏曰領謂揔攬收拾之/也惡者收斂而無餘則好者渾全而無虧矣澄曰上)
　(言以禮制中損其過益其不及葢因其氣質之偏而/除治之所謂領惡也下言仁鬼神至仁賔客葢因其)
　(徳性之善而充周之所謂全好也禮有吉凶軍賔嘉/五禮其經葢有三百此扵吉禮止言郊社嘗禘凶禮)
　(止言饋奠嘉禮止言射鄉食饗賔軍二禮則言不及/之葢舉其要以該其餘也郊社之尊敬報本嘗禘之)
　(孝愛追養饋奠之情文致哀射鄉之儀節閑習食饗/之恩意隆厚皆温然慈良之心所發見故謂之仁能)
　(此五者則其餘諸禮皆可能也五禮先吉禮故以吉/凶嘉為序儀禮篇次則先輕後重若依儀禮之次則)
　(此五者之目食一饗二鄉三射四饋奠五嘗六禘七/社八郊九也孔氏曰仁謂仁恩相存念也饋奠謂人)
　(之初死設此饋食之奠射謂鄉射鄉謂鄉飲酒方氏/曰先郊社後嘗禘尊親之序也先嘗禘後饋奠吉凶)
　(之序也先饋奠後射鄉重輕之序也先射鄉後食饗/衆寡之序也義者禮之所尊故特扵郊社言義而自)
　(嘗禘以下/皆言禮也)
子曰明乎郊社之義嘗禘之禮治國其如指諸掌而已
乎是故以之居處有禮故長幼辨也以之閨門之内有
禮故三族和也以之朝廷有禮故官爵序也以之田獵
有禮故戎事閑也以之軍旅有禮故武功成也是故宫
室得其度量鼎得其象味得其時樂得其節車得其式
鬼神得其饗喪紀得其哀辨説得其黨官得其體政事
得其施加於身而錯於前凡衆之動得其宜(長知兩切/朝音潮量)
(音諒錯/七故切)
　(夫子既以五者之禮答子㳺之問矣而又更端自言/以盡其意上所言之禮有五此但言郊社嘗禘而不)
　(復言饋奠射鄉食饗者葢舉其二則三者在其中明/此五者之禮義則治國之事易易爾遂推其功效如)
　(下所云居處謂羣居聚處在宗戚朋友鄉黨之間皆/是閨門之内謂一家之中三族謂父子兄弟官爵序)
　(謂貴賤有等田獵以講武教戰戎事閑習其效也軍/旅以全師克敵武功成完其效也猶恐五者所該未)
　(盡則又析言居室用噐食味耳所聽之樂身所乗之/車皆合禮制祭祀而鬼神來饗居喪而哀中其節教)
　(學辨說之所言從其事類官屬之所職皆稱政事之/所施皆當亦是得禮之效猶恐十者所該未盡則又)
　(揔言一切加被於吾身錯置於吾前者凡衆事之舉/動無一不得其宜亦皆得禮之效也五者之所以仁)
　(止言吉凶嘉三禮而此推言禮之效則曰田獵軍旅/見其足以兼軍禮也郊社嘗禘所以仁天地人之鬼)
　(神而此又言鬼神得其饗言明彼郊社嘗禘推而用/之於羣小祀則鬼神皆饗也饋奠所以仁其已死喪)
　(之親而此又言䘮紀得其哀饋奠止是䘮禮中之一/事䘮紀則溥言初䘮以至終喪一一合禮制也前言)
　(朝廷有禮謂君相主治朝廷用人各當才徳故貴賤/有序後言官得其體謂官屬分任一職如人身之一)
　(體者也上一條答子游以五仁者本也此一條推言/五有十一得者效也鄭氏曰治國指諸掌言易知也)
　(郊社嘗禘尊卑之事有治國之象焉辨别也凡言得/者得法於禮也量豆區斗斛也味酸苦之屬也四時)
　(有所多及獻所宜也辨禮之説謂禮樂之官教學者/黨類也體尊卑異而合同孔氏曰度謂髙下大小得)
　(禮之度數象謂斛斗之量三牲之鼎各得其禮之法/象按春秋左氏昭三年傳云齊舊四量四升為豆各)
　(自其四以登於釡註云四豆為區四區為釜又律厯/志十升為斗十斗為斛味得其時周禮食醫春多酸)
　(夏多苦秋多辛冬多醎又獸人春獻狼夏獻糜是也/樂得其節謂樂曲之節䘮紀謂五服親疏各得其哀)
　(情也辨說謂分辨論說詩書禮樂之等各得其黨類/不乖事之義理官得其體謂設官分職各得其尊卑)
　(之體猶若長官與屬官亦尊卑異而共掌一事政事/言布政治事各得所施之處錯置也衆謂萬事也以)
　(禮加身而錯之於前萬事動用皆得其所宜也方氏/曰車得其式者作之乗之皆得其式也有六等之數)
　(此作車之得其式也辨五路之用此乗車之得其式/也式者用節之謂也加於身以禮加於身也錯於前)
　(以禮錯於前也無所不用禮故動皆得其宜也/所謂凡衆者衆則不一凡則揔而一之之詞也)
子曰禮者何也即事之治也君子有其事必有其治治
國而無禮譬猶瞽之無相與倀倀乎其何之譬如終夜
有求扵幽室之中非燭何見若無禮則手足無所錯耳
目無所加進退揖讓無所制是故以之居處則長幼失
其别閨門三族失其和朝廷官爵失其序田獵戎事失
其䇿軍旅武功失其制宫室失其度量鼎失其象味失
其時樂失其節車失其式鬼神失其饗䘮紀失其哀辨
說失其黨官失其體政事失其施加扵身而錯於前凡
衆之動失其宜如此則無以祖洽扵衆也(相息亮切/倀勑良切)
　(此又覆說上一條之言治者使之不亂也即事之治/即其事而治之以禮也有其事必有其治之之禮治)
　(國而無禮則其事必亂而不能治如無目之人無相/者前導旁扶則不能有所往如黑暗之時在黑暗之)
　(地無燭以照則不能有所見無禮則手足皆妄動故/曰無所錯耳目皆妄聼妄視故曰無所加進退揖讓)
　(無以裁制而使之中節别即辨也䇿謂講武教戰之/謀䇿制謂全師克敵之法制孔氏曰前明諸事得禮)
　(則有功此明諸事失禮則有害每事失禮則無以/為衆人倡始而使和合也鄭氏曰祖始也洽合也)
子曰慎聽之女三人者吾語女禮猶有九焉大饗有四
焉苟知此矣雖在畎畆之中事之聖人已兩君相見揖
讓而入門入門而縣興揖讓而升堂升堂而樂闋升歌
清廟下管象武夏籥序興陳其薦爼序其禮樂備其百
官如此而后君子知仁焉行中規還中矩和鸞中采齊
客出以雍徹以振羽是故君子無物而不在禮矣入門
而金作示情也升歌清廟示徳也下而管象示事也是
故古之君子不必親相與言也以禮樂相示而已(女音/汝畎)
(古犬切縣音𤣥闋古穴切籥音/藥中貞仲切還音旋齊在私切)
　(此以上夫子為子游言五者之禮之功效至此則揔/命三人使同慎聼謂吾語汝以禮曰仁鬼神曰仁昭)
　(穆曰仁死䘮曰仁鄉黨曰仁賔客其禮有五然不止/有此五者猶有九焉九者大饗有四并前之五共為)
　(九也仁鬼神以下之五是就諸禮之中緫其凡而言/大饗之四是就一禮之中分其目而言苟能知此九)
　(者則雖窮而在下處畎畝之中無聖人之位而其所/知之禮固皆聖人之事已大饗者諸侯相朝既朝而)
　(饗之之禮也禮有饗有食有燕饗禮重於食燕諸侯/饗諸侯視諸侯饗大夫之禮為大故曰大饗大饗之)
　(禮大節有四初迎賔一也次獻賔二也次樂賔三也/終送賔四也揖讓入門而縣興此迎賔時也揖讓升)
　(堂而樂闋此獻賔時也獻畢工入堂上弦瑟而歌清/廟歌畢堂下吹管而迭興象舞夏籥之二舞此樂賔)
　(時也禮畢而賔出則以雍徹之詩振羽之詩歌而送/之此大饗之四禮也薦爼謂獻賔之時所陳禮樂謂)
　(自初及終所行之禮節所奏之樂章先後皆有序也/百官謂執禮服役之職備具而無缺也於斯時也見)
　(莫藹然親厚相愛之心故曰知仁焉中規矩采齊汎/言迎送行禮之時歩行車行俱有儀則也雍者周頌)
　(篇名祭畢則歌此詩以徹噐因名其詩為雍徹振羽/者周頌振鷺之詩迎賔獻賔樂賔之時既以有禮而)
　(知其仁及至送賔之時禮已畢矣而其仁如初無少/減殺於其送賔之有禮見君子無一事不在扵禮言)
　(其心存於禮無時不然也示情示徳示事覆解上文/行禮之意示事謂示以武文迭用之事孔疏謂下管)
　(象武之上少升歌清廟一句因下文覆解而知其說/之然客出句絶以雍徹以振羽各以三字為句舊讀)
　(雍字句絶又讀徹以振羽為句者非鄭氏曰大饗謂/饗諸侯來朝者也縣興金作也下謂堂下也象武武)
　(舞也夏籥文舞也序更也堂下吹管舞文武之樂更/起也采齊雍振羽皆樂章也振羽振鷺也金作示情)
　(也賔主人各以情相示也示徳相示以徳也清廟頌/文王之徳示事相示以事也武象武王之大事也)
子曰禮也者理也樂也者節也君子無理不動無節不
作不能詩於禮繆不能樂於禮素薄於徳於禮虚
　(禮也者循理之序也樂也者中節之和也鄭氏曰繆/誤也素猶質也歌詩所以通禮意也作樂所以同成)
　(禮文也崇徳所以實禮行也孔氏曰詩能通達情意/不能習詩則扵禮錯繆樂有音聲綴兆文飾扵禮不)
　(能習樂則於禮樸素内心厚扵徳則外充實若内徳/淺薄則外禮空虚陳氏曰興扵詩者未有不及於禮)
　(不能詩則於禮必失之無序能無繆乎知樂者未有/不幾於禮不能樂則於禮必失之無文能無素乎人)
　(而薄於徳則於禮必/失之無實能無虚乎)
子曰制度在禮文為在禮行之其在人乎
　(陸氏曰制度在禮凡以為節不豐不殺是也文為在/禮凡以為文不華不俚是也周氏曰文言也為行也)
　(馬氏曰制度者文為之體文為者制度之用簠簋爼/豆所謂制度也升降上下所謂文為也制度文為皆)
　(禮之法也徒法不能自行故行之在人方氏曰中庸/曰禮儀三百威儀三千待其人然後行澄曰此葢承)
　(上文薄於徳於禮虚之言而中之人謂有徳之人禮/噐曰苟非其人禮不虚道輔氏曰行禮雖在人而所)
　(謂人者必興扵詩成於樂厚於/徳然後可不然非所謂其人也)
子貢越席而對曰敢問䕫其窮與子曰古之人與古之
人也達扵禮而不達於樂謂之素達於樂而不達扵禮
謂之偏夫䕫達於樂而不達於禮是以傳扵此名也古
之人也(與音余/夫音扶)
　(鄭氏曰䕫其窮與見其不達於禮素與偏俱不備耳/孔氏曰素謂朴素偏謂不備具澄曰夫子既言不能)
　(樂者於禮素薄於徳者於禮虚又言行禮在有徳之/人子貢意謂䕫既能樂又非薄徳何縁但聞其達樂)
　(不聞其達禮故問䕫之於禮其果不達與窮謂不達/也古謂年代乆逺不能詳知其人先曰古之人與者)
　(自為問辭後曰古之人也者自為荅辭也夫子謂禮/樂二事專能其一不能兼全者曰素曰偏均為不備)
　(然今人謂䕫逹於樂而不逹於禮者葢䕫當時為典/樂之官專守一職故但傳其逹樂之名而莫知其達)
　(禮與否也若當時命為禮官安知其不達於禮也/既是年代乆逺之人莫可詳知則不可臆説也)
子張問政子曰師乎前吾語女乎君子明扵禮樂舉而
錯之而已子張復問子曰師爾以為必鋪几筵升降酌
獻酬酢然後謂之禮乎爾以為必行綴兆興羽籥作鍾
鼓然後謂之樂乎言而履之禮也行而樂之樂也君子
力此二者以南面而立夫是以天下太平也諸侯朝萬
物服體而百官莫敢不承事矣禮之所興衆之所治也
禮之所廢衆之所亂也目巧之室則有奥阼席則有上
下車則有左右行則有隨立則有序古之義也室而無
奥阼則亂於堂室也席而無上下則亂於席上也車而
無左右則亂於車也行而無隨則亂扵塗也立而無序
則亂扵位也昔聖帝明王諸侯辨貴賤長幼逺近男女
外内莫敢相踰越皆由此塗出也(語去聲女音汝復符/后切綴貞劣切樂之)
(音洛夫音扶朝/音潮長知兩切)
　(方氏曰明於禮樂之道然後能舉而錯之扵政禮足/以正人之身樂足以正人之心政者正也子張問政)
　(故孔子以是答之論語曰禮云禮云玉帛云乎㢤樂/云樂云鐘鼓云乎哉故不必鋪几筵之類然後為禮)
　(行綴兆之類然後為樂也言而履之謂踐言行而樂/之謂安行力此二者謂力行此禮樂而施於有政也)
　(欲施扵有政非明於禮樂而有其位焉固不可故曰/以南面而立夫是以天下太平也作室者工而工有)
　(巧巧之運存乎目故曰目巧之室隅有奥尊者所處/别扵卑階有阼主人所歴别於賔所謂室有奥阼也)
　(席或以南方為上或以西方為上所謂席有上下也/乗車之法君在左勇士在右所謂車有左右也父之)
　(齒隨行五年以長則肩隨之所謂行有隨也天子南/鄉而立自公侯而下各有位焉所謂立有序也然則)
　(古人之禮至扵如是者豈徒從亊於文為㦲亦各有/義存焉爾故曰古之義也踰越皆過也鄭氏曰言禮)
　(樂足以為政也所治所以治也所亂所以亂也孔氏/曰力謂勉力萬物服體服謂屈服體謂形體言飛走)
　(動植來為瑞應也古之義也者自古以來禮樂之意/也由此塗出者言能使貴賤長幼男女殊别外内莫)
　(敢踰越者皆由此禮樂之道而出也澄曰錯置也舉/而錯之謂如手舉一物置之一處也貴賤以爵言長)
　(幼以齒言逺近言夏五服周九服之界域男女/言一身之别外内言一家之限此塗謂禮也)
三子者既得聞此言也於夫子昭然若發矇矣(矇音/蒙)
　(鄭氏曰昭然若發矇曉禮樂不可廢改之意也澄曰/矇謂以巾冪其目發者徹而去之也此篇子貢問者)
　(三子游問者一子張問者一夫子既答其問而又自/言者七三子侍坐皆得共聞故紀者於篇終緫結之)
　(謂三子者既得聞此十二條之言昭/然有見如人徹去其蔽目之物然也)
　　　右記問答及禮之辭
　
　
　
　
　
　
　禮記纂言巻二十九
欽定四庫全書
　禮記纂言卷三十　　　　　元　吳澄　撰
　　孔子閒居
　　(孔氏曰退燕/避人曰閒)
孔子閒居子夏侍子夏曰敢問詩云凱弟君子民之父
母何如斯可謂民之父母矣孔子曰夫民之父母乎必
逹於禮樂之原以致五至而行三無以横於天下四方
有敗必先知之此之謂民之父母矣(閒音閑凱邱改切/弟徒禮切夫音扶)
　(鄭氏曰凱弟樂易也原猶本也横充也敗謂禍烖也/方氏曰五至由粗以入精故曰致三無自内以逹外)
　(故曰行横于天下者以是道廣被于天下也敗者成/之對不言成者思患而豫防敗尤在乎先知也孔氏)
　(曰五至三無通幽逹微觀微知著豫見禍害使民免/離四方有福亦先知此主為民除害故舉敗言之廣)
　(安游氏曰有敗而先知先事備敗使害不及民逹於/天下為慶善吉祥之福使民富夀康寧非樂易之君)
　(子為之/父母哉)
子夏曰民之父母既得而聞之矣敢問何謂五至孔子
曰志之所至詩亦至焉詩之所至禮亦至焉禮之所至
樂亦至焉樂之所至哀亦至焉哀樂相生是故正明目
而視之不可得而見也傾耳而聽之不可得而聞也志
氣塞乎天地此之謂五至(哀樂/音洛)
　(志謂心所存主一志字貫下四者詩謂使民各逹其/情禮謂使民各得其理樂謂使民各樂其樂哀謂使)
　(民各哀其哀吾志之所到能使民各逹其情各得其/理各樂其樂各哀其哀而天下平矣此志所到人之)
　(耳目不得而見聞而充塞乎天地之間如此方謂之/逹禮樂之原非豈弟君子不能也郭氏曰至者至於)
　(民也民之父母者推其所有以與民共之人耳不能/聞目不能見行之在心也塞滿也吕氏曰聽欲傾耳)
　(視欲正目明字衍也應氏曰五至三無其目雖多不/出禮樂二者而已志與詩其感發之始至者周流乎)
　(精神之運者也無者/超乎形迹之表者也)
子夏曰五至既得而聞之矣敢問何謂三無孔子曰無
聲之樂無體之禮無服之喪此之謂三無
　(三無不言志不言詩蓋志行乎三者之中能是三者/則民之情無不逹矣所謂禮樂之原非真有形而後)
　(為禮有聲而後為樂有喪服而後為哀故以三無言/之吕氏曰無聲之樂和之至者也無體之禮敬之至)
　(者也無服之喪/哀之至者也)
子夏曰三無既得略而聞之矣敢問何詩近之孔子曰
夙夜其命宥宻無聲之樂也威儀逮逮不可選也無體
之禮也凡民有喪匍匐救之無服之喪也(其命音基逮/大計切選宣)
(面切匍音蒲/匐蒲北切)
　(鄭氏曰子夏於意未察求其類於詩詩長人情也游/氏曰文王夙夜基周家之命寛廣静宻天下之樂孰)
　(大於此禮不在升降揖讓之間而在不可選擇之際/凡民有喪匍匐救之言其慈愛以仁存心也輔氏曰)
　(古之所引詩各以其意之所取而言之讀者各隨其/事以觀之夙夜基命則無時不和逮逮不可選則無)
　(動而不節匍匐救之/哀不必見於服也)
子夏曰言則大矣美矣盛矣言盡於此而已乎孔子曰
何為其然也君子之服之也猶有五起焉
　(鄭氏曰服習也君子習讀此詩起此之義其説有五/也澄曰五起不大相逺只是一節稍進一節而已楊)
　(氏曰禮樂之原即五至五/至即三無三無即五起)
子夏曰何如孔子曰無聲之樂氣志不違無體之禮威
儀遲遲無服之喪内恕孔悲無聲之樂氣志既得無體
之禮威儀翼翼無服之喪施及四國無聲之樂氣志既
從無體之禮上下和同無服之喪以畜萬邦無聲之樂
日聞四方無體之禮日就月將無服之喪純徳孔明無
聲之樂氣志既起無體之禮施及四海無服之喪施于
孫子(施以豉切下同畜/許六切聞音問)
　(孔氏曰此五節從輕以漸至於重初言不違民但不/違君之氣志而已二云既得言君之氣志得於下三)
　(云既從民所從也四云日聞四方及於逺也五云既/起是興起也是微至著初時威儀遲遲但舒遲而已)
　(二則翼翼而恭敬三則上下和同無不從也四則日/就月將漸興進也五則施及四海所及逺也初則内)
　(恕孔悲謂親族之内悲哀其處近也二則施及四國/所被逺也三則以畜萬邦皆為孝也四則純徳孔明)
　(益甚也五則施于孫子垂後世者也吕氏曰無聲之/樂在於氣志無體之禮在於威儀氣志與物不違則)
　(固樂矣於禮既得則尤樂矣於道既合則愈樂矣然/則雖曰無聲日聞四方矣是故天下樂之氣志既起)
　(也威儀和而緩則無急廹之態矣敬而肅則無怠慢/之容矣上下和同則無乖異之變矣然則雖曰無體)
　(而小者日就大者月將矣是故一人行之施及四海/也若夫無服之喪本由内恕孔悲則視人之喪猶己)
　(之喪也既推是心施及四國必由是道以畜萬邦厥/今純徳孔明其後施于孫子此仁之至也氣志既充)
　(威儀既備而篤於仁然後三無五起之義可得而盡/矣周氏曰無聲之中獨有樂焉至樂也無體之中獨)
　(有敬焉至敬也無喪之中獨有哀焉至哀也至樂不/離乎氣志而氣志既起者至樂之終也至敬不離乎)
　(威儀而施及四海者至敬之終也至哀不/離乎内恕而施於孫子者至哀之終也)
子夏曰三王之徳參於天地敢問何如斯可謂參天地
矣孔子曰奉三無私以勞天下(勞力/到切)
　(鄭氏曰三王謂禹湯文武也參天地者其徳與天地/為三也勞勞來也澄曰勞謂安其居節其力使勞者)
　(得休/息也)
子夏曰敢問何謂三無私孔子曰天無私覆地無私載
日月無私照奉斯三者以勞天下此之謂三無私
　(方氏曰天之髙也凡在下者無不覆地之厚也凡在/上者無不載日月之明也凡容光者無不照故曰無)
　(私/)
其在詩曰帝命不違至於湯齊湯降不遲聖敬日齊昭
假遲遲上帝是祗帝命式于九圍是湯之徳也(日齊音/躋假音)
(格/)
　(朱子曰商之先祖既有明徳天命來嘗去之以至於/湯湯之生也應期而降適當其時其聖敬又日躋升)
　(以至昭格于天乆而不息惟上帝是敬故帝命之使/為法於九州也應氏曰商詩言先世積徳之盛帝命)
　(相應而不違至于湯而氣數適與之齊故湯生於此/時而不遲也降猶自天而降也湯雖應運不遲而惟)
　(急於日新之徳其昭著感假遲遲不廹惟帝是敬/故帝命之以為法於天下是其奉天而無私也)
天有四時春秋冬夏風雨霜露無非教也地載神氣風
霆流形庻物露生無非教也清明在躬氣志如神耆欲
將至有開必先天降時雨山川出雲(神氣之下舊重出/神氣風霆四字今)
(刪/之)
　(鄭氏曰言天之施化収殺地之載生萬物此非有所/私也無非教者皆人君所當奉行以為政教清明在)
　(躬氣志如神謂聖人也耆欲將至謂其王天下之期/將至也神有以開之必先為之生賢知之輔佐若天)
　(將降時雨山川為之先出雲矣吕氏曰此衍神氣風/霆四字蓋天有四時運行於上地載神氣動作於下)
　(春夏秋冬風雨霜露所以釋天有四時也風霆流形/庻物露生所以釋地載神氣也春秋執生殺之機冬)
　(夏極隂陽之用風雨霜露施於庻物者皆可取法無/非教也風之動蕩霆之震耀流形於下化育庻物使)
　(皆呈露發生者亦可取法無非教也然風霆猶風雨/皆神氣也降於天載於地以成化育者也獨於地言)
　(之則以流形而可見也清而明者天之徳也以天徳/在躬故氣志如神孟子曰中天下而立定四海之民)
　(君子樂之所謂者欲將至有開於興王必先以生賢/有開於興王譬猶天降時雨也必先以生賢譬猶山)
　(川出雲也張氏曰耆欲猶言福澤也雨之將作山川/須出雲蓋一氣耳澄曰教謂天地之政令聖人之清)
　(明與天地同徳故其如神也亦如天地之政令及將/興王則天地必先為之朕兆蓋天地聖人合一無二)
　(故其交相/感應如此)
其在詩曰嵩髙維嶽峻極于天惟嶽降神生甫及申惟
申及甫維周之翰四國于蕃四方于宣此文武之徳也
　(鄭氏曰峻髙大也翰幹也言周道將興五嶽為之生/賢輔佐仲山甫及申伯為周之幹臣天下之蕃衛宣)
　(徳於四方以成其王功此宣王詩也文武之徳如此/而詩無以言之取類以明義也魏氏曰孔子閒居之)
　(篇不知孰為之而其言天地之神為風雨霜露為風/霆流形凡示人於覆載間者無非至教此義之至精)
　(者也繼之曰清明在躬氣志如神又舉詩以明之曰/惟嶽降神生甫及申終之曰此文武之徳也蓋自天)
　(地山川之神氣鍾而為人是心清明與宇宙之流行/發見者實同一原又推本而取之有如甫申之生乃)
　(繇十世而上文武二王積徳所感嗚呼人之此心與/天地山川相為流通固也而人物之生又係乎時數)
　(清明之感山川英靈之㑹祖宗徳澤之積是豈數數/然哉真有以關盛衰之運當消長之數矣澄曰周初)
　(人才衆多此文武將興之祥借申甫以喻周初所生/之賢魏氏謂甫申之生由文武二王積徳所感此以)
　(辭害意者非引詩假借之/意然其言精深故兼取之)
三代之王也必先其令聞(聞音/問)
　(鄭氏曰令善也言以明/徳善聞天乃命之王也)
詩云明明天子令聞不已三代之徳也弛其文徳協此
四國大王之徳也(大音/泰)
　(鄭氏曰不已不倦止也弛施也恊和也大王文王之/祖周道將興始有令聞吕氏曰奉三無私以勞天下)
　(而得賢佐則必有令聞矣先以令聞慰服人心然後/可以興王業故三代之王必皆先之也江漢之詩曰)
　(明明天子令聞不已矢其文徳洽此四國以矢為弛/以洽為協聲之誤也此亦宣王之詩而謂明明天子)
　(令聞不已為三代之徳矢其文徳洽此四國為大王/之徳皆取類言之也此篇始論為民父母之道終論)
　(參於天地之徳致五至行三無者為民父母之道也/奉三無私以勞天下者參於天地之徳也然王者必)
　(得賢佐有令聞然後可以施為故以崧髙江漢之詩/申言之陸氏曰帝命不違至于湯齊正湯之詩也故)
　(曰是湯之徳也崧髙惟嶽峻極于天非文武之詩也/故曰此文武之徳也矢其文徳洽此四國非大王之)
　(詩也然大王於此猶有未優故曰太王之徳也三代/之徳倣此蓋言三代則非止禹湯文武澄曰文徳浹)
　(洽於四國亦是令聞大王之遷岐也邠人曰仁人也/不可失也從之者如歸市其令聞之孚於人者如此)
子夏蹶然而起負牆而立曰弟子敢不承乎(蹶居/衛切)
　(鄭氏曰承奉承不失墜也起/負牆者所問竟辟後來者)
　　　右記問答及禮之辭
　
　
　
　
　
　
　
　
　
　
　禮記纂言卷三十
欽定四庫全書
　禮記纂言卷三十　　　　　元　吳澄　撰
　　孔子閒居
　　(孔氏曰退燕/避人曰閒)
孔子閒居子夏侍子夏曰敢問詩云凱弟君子民之父
母何如斯可謂民之父母矣孔子曰夫民之父母乎必
逹於禮樂之原以致五至而行三無以横於天下四方
有敗必先知之此之謂民之父母矣(閒音閑凱邱改切/弟徒禮切夫音扶)
　(鄭氏曰凱弟樂易也原猶本也横充也敗謂禍烖也/方氏曰五至由粗以入精故曰致三無自内以逹外)
　(故曰行横于天下者以是道廣被于天下也敗者成/之對不言成者思患而豫防敗尤在乎先知也孔氏)
　(曰五至三無通幽逹微觀微知著豫見禍害使民免/離四方有福亦先知此主為民除害故舉敗言之廣)
　(安游氏曰有敗而先知先事備敗使害不及民逹於/天下為慶善吉祥之福使民富夀康寧非樂易之君)
　(子為之/父母哉)
子夏曰民之父母既得而聞之矣敢問何謂五至孔子
曰志之所至詩亦至焉詩之所至禮亦至焉禮之所至
樂亦至焉樂之所至哀亦至焉哀樂相生是故正明目
而視之不可得而見也傾耳而聽之不可得而聞也志
氣塞乎天地此之謂五至(哀樂/音洛)
　(志謂心所存主一志字貫下四者詩謂使民各逹其/情禮謂使民各得其理樂謂使民各樂其樂哀謂使)
　(民各哀其哀吾志之所到能使民各逹其情各得其/理各樂其樂各哀其哀而天下平矣此志所到人之)
　(耳目不得而見聞而充塞乎天地之間如此方謂之/逹禮樂之原非豈弟君子不能也郭氏曰至者至於)
　(民也民之父母者推其所有以與民共之人耳不能/聞目不能見行之在心也塞滿也吕氏曰聽欲傾耳)
　(視欲正目明字衍也應氏曰五至三無其目雖多不/出禮樂二者而已志與詩其感發之始至者周流乎)
　(精神之運者也無者/超乎形迹之表者也)
子夏曰五至既得而聞之矣敢問何謂三無孔子曰無
聲之樂無體之禮無服之喪此之謂三無
　(三無不言志不言詩蓋志行乎三者之中能是三者/則民之情無不逹矣所謂禮樂之原非真有形而後)
　(為禮有聲而後為樂有喪服而後為哀故以三無言/之吕氏曰無聲之樂和之至者也無體之禮敬之至)
　(者也無服之喪/哀之至者也)
子夏曰三無既得略而聞之矣敢問何詩近之孔子曰
夙夜其命宥宻無聲之樂也威儀逮逮不可選也無體
之禮也凡民有喪匍匐救之無服之喪也(其命音基逮/大計切選宣)
(面切匍音蒲/匐蒲北切)
　(鄭氏曰子夏於意未察求其類於詩詩長人情也游/氏曰文王夙夜基周家之命寛廣静宻天下之樂孰)
　(大於此禮不在升降揖讓之間而在不可選擇之際/凡民有喪匍匐救之言其慈愛以仁存心也輔氏曰)
　(古之所引詩各以其意之所取而言之讀者各隨其/事以觀之夙夜基命則無時不和逮逮不可選則無)
　(動而不節匍匐救之/哀不必見於服也)
子夏曰言則大矣美矣盛矣言盡於此而已乎孔子曰
何為其然也君子之服之也猶有五起焉
　(鄭氏曰服習也君子習讀此詩起此之義其説有五/也澄曰五起不大相逺只是一節稍進一節而已楊)
　(氏曰禮樂之原即五至五/至即三無三無即五起)
子夏曰何如孔子曰無聲之樂氣志不違無體之禮威
儀遲遲無服之喪内恕孔悲無聲之樂氣志既得無體
之禮威儀翼翼無服之喪施及四國無聲之樂氣志既
從無體之禮上下和同無服之喪以畜萬邦無聲之樂
日聞四方無體之禮日就月將無服之喪純徳孔明無
聲之樂氣志既起無體之禮施及四海無服之喪施于
孫子(施以豉切下同畜/許六切聞音問)
　(孔氏曰此五節從輕以漸至於重初言不違民但不/違君之氣志而已二云既得言君之氣志得於下三)
　(云既從民所從也四云日聞四方及於逺也五云既/起是興起也是微至著初時威儀遲遲但舒遲而已)
　(二則翼翼而恭敬三則上下和同無不從也四則日/就月將漸興進也五則施及四海所及逺也初則内)
　(恕孔悲謂親族之内悲哀其處近也二則施及四國/所被逺也三則以畜萬邦皆為孝也四則純徳孔明)
　(益甚也五則施于孫子垂後世者也吕氏曰無聲之/樂在於氣志無體之禮在於威儀氣志與物不違則)
　(固樂矣於禮既得則尤樂矣於道既合則愈樂矣然/則雖曰無聲日聞四方矣是故天下樂之氣志既起)
　(也威儀和而緩則無急廹之態矣敬而肅則無怠慢/之容矣上下和同則無乖異之變矣然則雖曰無體)
　(而小者日就大者月將矣是故一人行之施及四海/也若夫無服之喪本由内恕孔悲則視人之喪猶己)
　(之喪也既推是心施及四國必由是道以畜萬邦厥/今純徳孔明其後施于孫子此仁之至也氣志既充)
　(威儀既備而篤於仁然後三無五起之義可得而盡/矣周氏曰無聲之中獨有樂焉至樂也無體之中獨)
　(有敬焉至敬也無喪之中獨有哀焉至哀也至樂不/離乎氣志而氣志既起者至樂之終也至敬不離乎)
　(威儀而施及四海者至敬之終也至哀不/離乎内恕而施於孫子者至哀之終也)
子夏曰三王之徳參於天地敢問何如斯可謂參天地
矣孔子曰奉三無私以勞天下(勞力/到切)
　(鄭氏曰三王謂禹湯文武也參天地者其徳與天地/為三也勞勞來也澄曰勞謂安其居節其力使勞者)
　(得休/息也)
子夏曰敢問何謂三無私孔子曰天無私覆地無私載
日月無私照奉斯三者以勞天下此之謂三無私
　(方氏曰天之髙也凡在下者無不覆地之厚也凡在/上者無不載日月之明也凡容光者無不照故曰無)
　(私/)
其在詩曰帝命不違至於湯齊湯降不遲聖敬日齊昭
假遲遲上帝是祗帝命式于九圍是湯之徳也(日齊音/躋假音)
(格/)
　(朱子曰商之先祖既有明徳天命來嘗去之以至於/湯湯之生也應期而降適當其時其聖敬又日躋升)
　(以至昭格于天乆而不息惟上帝是敬故帝命之使/為法於九州也應氏曰商詩言先世積徳之盛帝命)
　(相應而不違至于湯而氣數適與之齊故湯生於此/時而不遲也降猶自天而降也湯雖應運不遲而惟)
　(急於日新之徳其昭著感假遲遲不廹惟帝是敬/故帝命之以為法於天下是其奉天而無私也)
天有四時春秋冬夏風雨霜露無非教也地載神氣風
霆流形庻物露生無非教也清明在躬氣志如神耆欲
將至有開必先天降時雨山川出雲(神氣之下舊重出/神氣風霆四字今)
(刪/之)
　(鄭氏曰言天之施化収殺地之載生萬物此非有所/私也無非教者皆人君所當奉行以為政教清明在)
　(躬氣志如神謂聖人也耆欲將至謂其王天下之期/將至也神有以開之必先為之生賢知之輔佐若天)
　(將降時雨山川為之先出雲矣吕氏曰此衍神氣風/霆四字蓋天有四時運行於上地載神氣動作於下)
　(春夏秋冬風雨霜露所以釋天有四時也風霆流形/庻物露生所以釋地載神氣也春秋執生殺之機冬)
　(夏極隂陽之用風雨霜露施於庻物者皆可取法無/非教也風之動蕩霆之震耀流形於下化育庻物使)
　(皆呈露發生者亦可取法無非教也然風霆猶風雨/皆神氣也降於天載於地以成化育者也獨於地言)
　(之則以流形而可見也清而明者天之徳也以天徳/在躬故氣志如神孟子曰中天下而立定四海之民)
　(君子樂之所謂者欲將至有開於興王必先以生賢/有開於興王譬猶天降時雨也必先以生賢譬猶山)
　(川出雲也張氏曰耆欲猶言福澤也雨之將作山川/須出雲蓋一氣耳澄曰教謂天地之政令聖人之清)
　(明與天地同徳故其如神也亦如天地之政令及將/興王則天地必先為之朕兆蓋天地聖人合一無二)
　(故其交相/感應如此)
其在詩曰嵩髙維嶽峻極于天惟嶽降神生甫及申惟
申及甫維周之翰四國于蕃四方于宣此文武之徳也
　(鄭氏曰峻髙大也翰幹也言周道將興五嶽為之生/賢輔佐仲山甫及申伯為周之幹臣天下之蕃衛宣)
　(徳於四方以成其王功此宣王詩也文武之徳如此/而詩無以言之取類以明義也魏氏曰孔子閒居之)
　(篇不知孰為之而其言天地之神為風雨霜露為風/霆流形凡示人於覆載間者無非至教此義之至精)
　(者也繼之曰清明在躬氣志如神又舉詩以明之曰/惟嶽降神生甫及申終之曰此文武之徳也蓋自天)
　(地山川之神氣鍾而為人是心清明與宇宙之流行/發見者實同一原又推本而取之有如甫申之生乃)
　(繇十世而上文武二王積徳所感嗚呼人之此心與/天地山川相為流通固也而人物之生又係乎時數)
　(清明之感山川英靈之㑹祖宗徳澤之積是豈數數/然哉真有以關盛衰之運當消長之數矣澄曰周初)
　(人才衆多此文武將興之祥借申甫以喻周初所生/之賢魏氏謂甫申之生由文武二王積徳所感此以)
　(辭害意者非引詩假借之/意然其言精深故兼取之)
三代之王也必先其令聞(聞音/問)
　(鄭氏曰令善也言以明/徳善聞天乃命之王也)
詩云明明天子令聞不已三代之徳也弛其文徳協此
四國大王之徳也(大音/泰)
　(鄭氏曰不已不倦止也弛施也恊和也大王文王之/祖周道將興始有令聞吕氏曰奉三無私以勞天下)
　(而得賢佐則必有令聞矣先以令聞慰服人心然後/可以興王業故三代之王必皆先之也江漢之詩曰)
　(明明天子令聞不已矢其文徳洽此四國以矢為弛/以洽為協聲之誤也此亦宣王之詩而謂明明天子)
　(令聞不已為三代之徳矢其文徳洽此四國為大王/之徳皆取類言之也此篇始論為民父母之道終論)
　(參於天地之徳致五至行三無者為民父母之道也/奉三無私以勞天下者參於天地之徳也然王者必)
　(得賢佐有令聞然後可以施為故以崧髙江漢之詩/申言之陸氏曰帝命不違至于湯齊正湯之詩也故)
　(曰是湯之徳也崧髙惟嶽峻極于天非文武之詩也/故曰此文武之徳也矢其文徳洽此四國非大王之)
　(詩也然大王於此猶有未優故曰太王之徳也三代/之徳倣此蓋言三代則非止禹湯文武澄曰文徳浹)
　(洽於四國亦是令聞大王之遷岐也邠人曰仁人也/不可失也從之者如歸市其令聞之孚於人者如此)
子夏蹶然而起負牆而立曰弟子敢不承乎(蹶居/衛切)
　(鄭氏曰承奉承不失墜也起/負牆者所問竟辟後來者)
　　　右記問答及禮之辭
　
　
　
　
　
　
　
　
　
　
　禮記纂言卷三十
欽定四庫全書
　禮記纂言卷三十一　　　　元　吳澄　撰
　　坊記
　　(此篇所記每章皆取以/禮坊民之義故曰坊記)
子言之君子之道辟則坊與坊民之所不足者也大為
之坊民猶踰之故君子禮以坊徳刑以坊滛命以坊欲
(辟音譬舊讀為邪/僻之僻與音餘)
　(張子曰君子之道辟則坊與辟讀如譬喻之譬下云/禮刑命即君子之道也徳逸徳也孔氏曰君子坊民)
　(之過譬如坊之礙水坊民之所不足釋立坊之義也/禮以坊民徳之失制刑以坊民之滛邪法令以坊民)
　(之貪欲鄭氏曰大為之坊民猶踰之言/嚴其禁尚不能止况不禁乎命謂教令)
○子云小人貧斯約富斯驕約斯盜驕斯亂禮者因人
之情而為之節文以為民坊者也故聖人之制富貴也
使民富不足以驕貧不至於約貴不慊於上故亂益亡
(慊口/簟切)
　(鄭氏曰約猶窮也此節文者謂農有田里之差士有/爵命之級也慊恨不滿之貌也孔氏曰聖人之制為)
　(富貴貧賤之法制富者居室丈尺俎豆衣服之事各/有法度不至驕也為貧者制農田百畝桑麻自贍比)
　(閭相賙不令至於約也貴謂卿士之屬制其禄秩隨/功爵而施則貴臣無慊恨君禄爵之薄也益漸也亡)
　(無也為亂之道漸無/也不云賤從可知也)
○子云貧而好樂富而好禮衆而以寧者天下其幾矣
詩云民之貪亂寧為荼毒故制國不過千乗都城不過
百雉家富不過百乗以此坊民諸侯猶有畔者(好古報/切下同)
(樂音洛乗/繩證切)
　(鄭氏曰大族衆家恒多為亂天下其幾矣言如此者/寡也寧安也民之貪亂寧為荼毒言民之貪為亂者)
　(安其荼毒之行髙一丈長三丈為雉百雉為長三百/丈方五百歩此謂大都三國之一方氏曰制國不過)
　(千乗即孔子所謂千乗之國是也千乗之國即百里/之國也井田之法方里為井井十為乗百里之國適)
　(千乗也都城不過百雉即左氏所謂都城過百雉國/之害也都蓋公卿王子弟所食之采地雉則五堵也)
　(百雉則其城五百堵矣家富不過百乗即孟子所謂/百乗之賦也千乗百乗皆以所出之賦言之也乗以)
　(車之多少言雉以城之廣狹言或言其多少或言其/廣狹互相備也於國言制於家言富皆謂制其富也)
　(亦互相備所坊之事不止於民每以民為言者蓋民/以不足於坊之之道故坊之設也以民為主若夫君)
　(子能以禮自坊則無/俟乎人為之坊矣)
○子云夫禮者所以章疑别微以為民坊者也故貴賤
有等衣服有别朝廷有位則民有所讓(夫音扶别彼列/切下同朝音潮)
(下/同)
　(孔氏曰疑謂是非不决微謂幽隠不著方氏曰貴賤/有上下之等衣服有隆殺之别朝廷有尊卑之位有)
　(等有别有位則各安其分而不争矣葉氏曰章疑異/於决疑疑者似同而異章言顯也决言其成也别微)
　(異於明微微者似有而無别言其有辨也明言其既/著也以其顯疑故貴賤有等以其别微故衣服有别)
　(貴賤以爵列也爵以詔徳觀其貴賤則知徳之厚薄/也衣服以功賜也服以顯庸觀其衣服則知其功之)
　(有大小也至於朝廷有位則爵命衣服所自/居也民之視其位則知其定分而行遜避矣)
○子云天無二日土無二王家無二主尊無二上示民
有君臣之别也春秋不稱楚越之王喪禮君不稱天大
夫不稱君恐民之惑也詩云相彼盍旦尚猶患之(相息/亮切)
(盍音/渇)
　(鄭氏曰楚越之君僣號稱王不稱其喪謂不書𦵏也/春秋傳曰吳楚之君不書𦵏辟其僣號也臣者天君)
　(稱天子為天王稱諸侯不言天公辟王也大夫有臣/者稱之曰主不言君辟諸侯也此言皆為使民疑惑)
　(不知孰者尊也盍旦夜鳴求旦之鳥也求不可得也/人猶惡其欲反晝夜而亂晦明况於臣之僣君求不)
　(可得之類亂上下惑衆也孔氏曰曷旦欲反夜而為/旦猶臣之奢僣欲反下而為上也此逸詩方氏曰盍)
　(旦即月令所謂鶡旦盍何不也何/不旦是求旦而已故名之以此)
○子云君不與同姓同車與異姓同車不同服示民不
嫌也以此坊民民猶得同姓以弑其君
　(鄭氏曰同姓者謂先王先公子孫有繼及之道者也/其非此則無嫌也僕右恒朝服君則各以時事唯在)
　(軍同/服爾)
○子云君子辭貴不辭賤辭富不辭貧則亂益亡故君
子與其使食浮於人也寧使人浮於食
　(鄭氏曰亂益亡亡無也食謂禄也在上曰浮禄勝已/則近貪已勝禄則近亷方氏曰賤不貪貴貧不慕富)
　(則無爭奪之禍矣故亂益亡夫權輿之無餘不害為/賢者伐檀之素餐君子所不為故君子與其使食浮)
　(於人也寧使人浮於食此亦辭富/貴之道也浮與行浮於名之浮同)
○子云觴酒豆肉讓而受惡民猶犯齒袵席之上讓而
坐下民猶犯貴朝廷之位讓而就賤民猶犯君詩云民
之無良相怨一方受爵不讓至于已斯亡
　(鄭氏曰犯猶僣也齒年也禮六十以上籩豆有加貴/秩異者良善也言無善之人善遥相怨貪爵禄好得)
　(無讓以至亡已孔氏曰相怨一方共相怨恨各在一/方不相徃來方氏曰禮以卧者為袵坐者為席合言)
　(之一/也)
○子云君子貴人而賤己先人而後已則民作讓故稱
人之君曰君自稱其君曰寡君
　(鄭氏曰寡君猶言少徳之君言之謙方氏曰貴人/而賤己則不驕先人而後已則不争故民作讓)
○子云利禄先死者而後生者則民不偝先亡者而後
存者則民可以託詩云先君之思以畜寡人以此坊民
民猶偝死而號無告(偝音背下同畜許/六切號户羔切)
　(孔氏曰死之與生並合俱得先與死者而後生者則/民皆不偝於死者亡謂身為國事亡在外先與在外)
　(亡者而後與國内存者則民皆仁厚可以大事相付/託也方氏曰死謂為國家死其事者亡謂為國家亡)
　(而在外者利禄之所施不必及其身也録其人之功/以及其親族而已若周官以其養死政之老與其孤)
　(禮言去國三世爵禄有列於朝之類皆是也以死者/君之心猶所不忘則民勤於孝思矣故曰民不偝以)
　(亡者君之心猶所不絶則民勉於忠義矣故/曰民可以託號無告者呼而無所告訴也)
○子云有國家者貴人而賤禄則民興讓尚技而賤車
則民興藝故君子約言小人先言(技其/綺切)
　(鄭氏曰言人君貴尚賢者能者而不吝於班禄賜車/服則讓道興賢者能者人所服也技猶藝也君子約)
　(言小人先言言人尚徳不尚言也約與先互言耳君/子約則小人多矣小人先則君子後矣澄曰讓謂賢)
　(者之徳藝謂能者之技方氏曰貴人而賤禄尚技而/賤車皆謂任賢使能錫與之而無所吝也人謂賢者)
　(技謂能者也言禄則爵可知言車則馬可知上之所/化如此不徒事乎空言而已故繼之以君子約言小)
　(人先/言)
○子云上酌民言則下天上施上不酌民言則犯也下
不天上施則亂也故君子信讓以涖百姓則民之報禮
重詩云先民有言詢于芻蕘(施始䜴切涖音/利蕘如遥切)
　(鄭氏曰酌猶取也取衆民之言以為政教則得民心/得民心則恩澤所加民愛之如天矣言其尊也涖臨)
　(也報禮重者猶言能死其難先民謂上古之君也詢/謀也芻蕘下民之事也言古之人君將有政教必謀)
　(之於庻民乃施之孔氏曰上不取民言違戾於下則/民人怨怒以犯於上也下不天上施言下不仰君如)
　(天敬上之恩澤則禍亂之事/起也引詩證上酌民言之事)
○子云善則稱人過則稱己則民不争善則稱人過則
稱己則怨益亡詩云爾卜爾筮履無咎言
　(言在上者善稱人過稱己則民化之亦以善譲人而/不與人争也又且人不怨己也引詩㫁章證人不怨)
　(己之/意)
○子云善則稱人過則稱己則民讓善詩云考卜惟王
度是鎬京惟龜正之武王成之(度徒/洛切)
　(讓善與上章不争同孔氏曰歸美他人/詩無其證故引此歸美於君以證之)
○子云善則稱君過則稱己則民作忠君陳曰爾有嘉
謀嘉猷入告爾君于内女乃順之于外曰此謀此猷惟
我君之徳於乎是惟良顯哉(女音汝於音/烏乎火吳切)
　(言人臣善稱君過稱己則民化之皆興起而盡忠於/君引書君陳證歸美於君之事於乎歎辭是謂如此)
　(也言臣能如此則是良/臣而君之名亦顯也)
○子云善則稱親過則稱己則民作孝大誓曰予克紂
非予武惟朕文考無罪紂克予非朕文考有罪惟予小
子無良(大音/泰)
　(言人子善稱親過稱己則民化之皆興起/而孝於親引書泰誓證歸美於親之事)
○子云君子弛其親之過而敬其美論語曰三年無改
於父之道可謂孝矣髙宗云三年其惟不言言乃讙(弛/式)
(氏切讙/注音歡)
　(鄭氏曰弛猶棄忘也孝子不藏識父母之過不以己/善駮親之過也髙宗殷王武丁也名篇在尚書三年)
　(不言有父小乙喪之時也讙當為歡其既言天下皆/歡喜樂其政教也方氏曰子為父隠所謂弛其過也)
　(善則稱親所/謂敬其美也)
○子云從命不忿微諫不倦勞而不怨可謂孝矣詩云
孝子不匱(匱其/愧切)
　(鄭氏曰微諫不倦者子於父母尚和順不用諤諤論/語曰事父母幾諫見志不從又敬不違内則曰父母)
　(有過下氣怡色柔聲以諫諫若不入起敬起孝悦則/復諫此所謂不倦匱乏也孝子無乏止之時馬氏曰)
　(從命不忿愛也/微諫不倦敬也)
○子云睦於父母之黨可謂孝矣故君子因睦以合族
詩云此令兄弟綽綽有裕不令兄弟交相為瘉(瘉羊/主切)
　(鄭氏曰睦厚也黨猶親也合族謂與族人燕與族人/食令善也綽綽寛裕貌也交猶更也瘉病也方氏曰)
　(於父母之黨猶且睦之况/父母乎故曰可謂孝矣)
○子云於父之執可以乗其車不可以衣其衣君子以
廣孝也(以衣於/既切)
　(鄭氏曰父之執與父執志同者也可以乗其車車於/身差逺也方氏曰衣於身最宻前言君與異姓同車)
　(不同服亦以是夫孝所以事父也於父之執猶/且如此則孝之所及廣矣故曰君子以廣孝也)
○子云小人皆能養其親君子不敬何以辨(養羊/尚切)
　(鄭氏曰辨别也方氏曰論語曰今之孝者是/謂能養至於犬馬皆能有養不敬何以别乎)
○子云父子不同位以厚敬也書云厥辟不辟忝厥祖
(辟並必/亦切)
　(鄭氏曰同位尊卑等為其相褻厥其也辟君也忝辱/也為君不君與臣子相䙝則辱先祖矣君父之道宜)
　(尊嚴孔氏曰言為人父不自尊嚴而與卑下相凟亦/累其先祖因君見父也方氏曰此言父子不同位曲)
　(禮言父子不同席席言所坐之席位言所立之/位坐立雖不同其所以辨尊卑之位則一也)
○子云父母在不稱老言孝不言慈閨門之内戲而不
歎君子以此坊民民猶有薄於孝而厚於慈
　(方氏曰父母在不稱老與曲禮恒言不稱老同義孝/所以愛親慈所以愛子言孝不言慈者慮其厚於子)
　(而薄於親故也悦樂之者戲也感傷之者歎也閨門/之内欲其和而已故戲而不歎鄭氏曰孝上施言慈)
　(則嫌下流也戲謂孺子言笑者也孟子曰舜年/五十而不失其孺子之心歎謂有憂戚之聲也)
○子云長民者朝廷敬老則民作孝(長知/兩切)
　(鄭氏曰長民謂天子諸侯也方氏曰敬老為其/近於親而孝所以事親也故敬老則民作孝)
○子云祭祀之有尸也宗廟之有主也示民有事也脩
宗廟敬祀事教民追孝也以此坊民民猶忘其親
　(鄭氏曰有事有所事也方氏曰尸用於祭祀之時主/藏於宗廟之内故於祭祀言有尸宗廟言有主也為)
　(尸以象其生為主以寓其存經曰事死如事生事亡/知事存此所以言示民有事也追孝與祭統言追養)
　(繼孝同義程子曰祭非/主則無依非尸則無享)
○子云敬則用祭器故君子不以菲廢禮不以美没禮
故食禮主人親饋則客祭主人不親饋則客不祭故君
子苟無禮雖美不食焉易曰東鄰殺牛不如西鄰之禴
祭實受其福詩云既醉以酒既飽以徳以此示民民猶
争利而忘義(菲芳鬼切食禮音嗣饋其/位切禴音藥寔與實同)
　(鄭氏曰祭器籩豆簋鉶之屬也有敬事於賔客則用/之謂饗食也盤盂之屬謂燕器禮主敬廢滅之是不)
　(敬也既濟離下坎上離為牛坎為豕西鄰禴祭則用/豕喻奢而慢不若儉而敬也引詩者言君子饗燕非)
　(専為酒肴亦以觀威儀講徳美也孔氏曰菲薄也没/過也君子不以貧寠菲薄廢禮不行不可以財物豐)
　(多華美没過於禮方氏曰此篇所/記坊者十六而於此獨曰示民)
○子云七日戒三日齊承一人焉以為尸過之者趨走
以教敬也醴酒在室醍酒在堂澄酒在下示民不滛也
尸飲三衆賔飲一示民有上下也因其酒肉聚其宗族
以教民睦也故堂上觀乎室堂下觀乎上詩云禮儀卒
度笑語卒獲(齊側皆切醍音/體卒度如字)
　(鄭氏曰戒謂散齊也承猶事也澄酒清酒也三酒尚/質不尚味滛猶貪也上下猶尊卑也主人主婦上賔)
　(獻尸乃後主人降洗爵獻賔也因其酒肉聚其宗族/言祭有酒肉羣昭羣穆皆至而獻酬之咸有薦俎也)
　(堂上觀乎室堂下觀乎上謂祭時肅敬之威儀也卒/盡也獲得也言在廟中者不失其禮儀皆歡喜得其)
　(節也孔氏曰澄酒謂澄齊也以其清於醴齊醍齊故/云清酒也以此三齊皆云酒故知澄酒為澄齊也禮)
　(運云𤣥酒在室醴酒在户粢醍在堂澄酒在下彼陳/酒事故鄭分釋澄為沈齊酒為三酒以此云示民不)
　(滛故知非三酒以三酒味厚美故也味薄者在上味/厚者在下貴薄賤厚示民不貪滛於味也堂上者觀)
　(望在室之人以取法堂下者觀望堂上之人以為則/言上下内外更相傚法方氏曰質在上文在下示民)
　(以此豈有況湎之禍哉故曰示民不滛也尸飲三衆/賔飲一謂祭祀獻酬之時也尊者飲多而卑者飲少)
　(故曰示民/有上下也)
○子云賔禮每進以讓喪禮每加以逺浴於中霤飯於
牖下小斂於户内大斂於阼殯於客位祖於庭葬於墓
所以示逺也(霤力救切飯扶/晩切牖音酉)
　(孔氏曰案鄉飲酒禮主人迎賔至門三辭至階三讓/皆主人先入先登是毎進以讓也鄭氏曰每加以逺)
　(逺之所以崇敬也阼或為堂方氏曰/自浴於中霤而下皆䘮禮示逺之事)
○殷人弔於壙周人弔於家示民不偝也子云死民之
卒事也吾從周以此坊民諸侯猶有薨而不𦵏者(壙古/見切)
　(孔氏曰殷人即壙上而弔於送死太簡周人孝子反/哭至家始弔於送死殷勤是情理備具鄭氏曰周於)
　(送死/尤備)
○子云升自客階受弔於賔位教民追孝也未没喪不
稱君示民不争也故魯春秋記晉喪曰殺其君之子奚
齊及其君卓以此坊民子猶有弑其父者
　(方氏曰既曰客階又曰賔位互言之也鄭氏曰升自/客階受弔賔位謂反哭時也既𦵏矣猶不由阼階不)
　(忍即父位也未没喪没終也春秋傳曰諸侯於其封/内三年稱子至其臣子踰年則謂之君矣奚齊與卓)
　(子皆獻公之子也獻公卒其言奚齊殺明年而卓子/弑孔氏曰卓子踰年弑而經書弑其君是踰年稱君)
○子云孝以事君弟以事長示民不貳也故君子有君
不謀仕唯卜之日稱二君喪父三年䘮君三年示民不
疑也父母在不敢有其身不敢私其財示民有上下也
故天子四海之内無客禮莫敢為主焉故君適其臣升
自阼階即位於堂示民不敢有其室也父母在饋獻不
及車馬示民不敢専也以此坊民民猶忘其親而貳其
君(䘮父䘮君/並平聲)
　(鄭氏曰示民不貳不自貳於尊者也君子有君謂君/之子父在者也不謀仕嫌速為政也卜之日謂君有)
　(故而為之卜也二當為貳唯卜之時辭得曰君之貳/某爾示民不疑不疑於君之尊也君無骨肉之親不)
　(重其服至尊不明也不敢有其身有猶専也父母在/身及財皆當統於父母也不敢有其室臣亦統於君)
　(也車馬害物之重者孔氏曰君子謂國君之子君在/若謀仕宦似欲速為仕也陸氏曰卜之日卜仕之日)
　(也卜仕之日君臣未定故稱二君以卜若云秦可晉/可也輔氏曰有君則不謀仕無君則三月可弔也示)
　(民不貳則忠孝無貳心示民不疑則君親無異事子/不敢有其身臣不敢有其室一心也貳其君謂不以)
　(事親者事/其君也)
○子云禮之先幣帛也欲民之先事而後禄也先財而
後禮則民利無辭而行情則民争故君子於有饋者弗
能見則不視其饋易曰不耕穫不菑畬凶以此坊民民
猶貴禄而賤行(賤行下/孟切)
　(鄭氏曰禮謂所執之贄以見者也既相見乃奉幣帛/以脩好也或云禮之先辭而後幣帛也先財而後禮)
　(則民利財幣帛也利猶貪也無辭而行情辭辭讓也/情主私欲也於有饋者弗能見則不視其饋饋遺也)
　(不能見謂有疾也不視猶不内也不耕穫不菑畬凶/言必先種之乃得穫若先菑乃得畬也安有無事而)
　(取利者乎賤行行猶事也言務得其禄不務其事孔/氏曰先相見是先事後幣帛是後禄也先用財而後)
　(行禮民則化之貪於財與人相見無辭讓之禮直行/已情則有利欲故民争也君子於有饋者不能見其)
　(所饋之人則不/納其所饋之物)
○子云君子不盡利以遺民詩云彼有遺秉此有不斂
穧伊寡婦之利故君子仕則不稼田則不漁食時不力
珍大夫不坐羊士不坐犬詩云采葑采菲無以下體徳
音莫違及爾同死以此坊民民猶忘義而争利以亡其
身(遺民去聲遺秉平聲斂上/聲穧子賜切葑芳容切)
　(鄭氏曰不盡利以遺民不與民争利也遺秉不斂穧/言穫者之遺餘捃拾所以為利食時謂食四時之膳)
　(力猶務也天子諸侯有秩膳古者殺牲食其肉坐其/皮不坐犬羊是無故不殺之葑蔓菁也陳宋之間謂)
　(之葑菲䔰類也下體謂其根也采葑菲之菜者采其/葉而可食無以其根美則并取之苦則棄之并取之)
　(是盡利也孔氏曰言君子不盡竭其利當以遺利遺/與民也田稼既多穫刈促遽彼處有遺秉把此處有)
　(不斂之穧束與寡婦捃拾以為利證以利遺民也不/力珍不用力務求珍羞谷風記者引詩斷章取義凡)
　(二意一則據其根善無得并取其根無盡利也一則/據其根惡無得并棄其葉不求備也方氏曰祭饗則)
　(皮毛並用豈可坐之坐之則是無故而殺之也坐若/左氏所謂食其肉寢其皮是矣不言豕則以有剛鬛)
　(不宜坐/故也)
○子云夫禮坊民所滛章民之别使民無嫌以為民紀
者也故男女無媒不交無幣不相見恐男女之無别也
以此坊民民猶有自獻其身詩云伐柯如之何匪斧不
克取妻如之何匪媒不得蓺麻如之何横從其畝取妻
如之何必告父母(取七樹切後/同從子容切)
　(鄭氏曰滛猶貪也章明也嫌嫌疑也無媒不交無幣/不相見重男女之㑹所以逺别之於禽獸也有幣者)
　(必有媒有媒者不必有幣仲春之月㑹男女之時不/必待幣也自獻其身獻猶進也方氏曰恐民之或滛)
　(故禮坊之使有限恐民之無别故禮章之使自明若/是則天下之情無可嫌者足以為之紀矣媒所以通)
　(相交之情幣所以將相見之禮自獻其身則無俟/乎媒幣矣輔氏曰不曰綱而曰紀紀之事衆也)
○子云取妻不取同姓以厚别也故買妾不知其姓則
卜之以此坊民魯春秋猶去夫人之姓曰吳其死曰孟
子卒(去起/吕切)
　(鄭氏曰妾言買者以其賤同之於衆物也士庻之妾/恒多凡庸有不知其姓者吳泰伯之後魯同姓也昭)
　(公娶焉去姫曰吳而已至其死亦畧云孟子卒不書/夫人某氏薨孟子蓋其字孔氏曰妾不知姓但避其)
　(㐫害唯卜其姓吉乃取之依春秋例當云夫/人姫氏薨以諱取同姓故止云孟子卒也)
○子云禮非祭男女不交爵以此坊民陽侯猶殺繆侯
而竊其夫人故大饗廢夫人之禮(殺音弑一如/字繆音穆)
　(鄭氏曰交爵謂相獻酢陽侯繆侯同姓也以貪夫人/之色至殺君而立其國未聞大饗饗諸侯來朝者夫)
　(人之禮使人攝孔氏曰男女非因祭祀不得相聚㑹/也特牲饋食禮云主婦獻尸尸酢主婦是非祭不交)
　(爵也陽侯繆侯是兩君之諡未聞何國大饗之時夫/人與君同饗於賔繆侯及夫人共出饗賔陽侯是繆)
　(侯同姓之國見繆侯夫人之美乃殺繆侯而取其夫/人又簒其國而自立故大饗不使夫人預其禮也以)
　(此言之則陽侯以前大饗夫人出饗鄰國之君得有/男女交爵也此云非祭不交爵者蓋王饗諸侯及諸)
　(侯自相饗同姓則后夫人親獻異姓則使人攝獻故/内宰職云凡賔客之祼獻瑶爵皆贊注云謂王同姓)
　(及二王之後來朝覲王以鬰鬯禮之后以瑶爵亞獻/也自陽侯殺繆侯其後夫人獻禮遂廢並使人攝也)
○子云寡婦之子不有見焉則弗友也君子以辟逺也
故朋友之交主人不在不有大故則不入其門以此坊
民民猶以色厚於徳(見賢遍切辟音避/逺去聲下逺色同)
　(鄭氏曰有見謂睹其才藝/同志為友大故䘮病也)
○子云好徳如好色諸侯不下漁色故君子逺色以為
民紀故男女授受不親御婦人則進左手姑姊妹女子
子已嫁而反男子不與同席而坐寡婦不夜哭婦人疾
問之不問其疾以此坊民民猶有滛泆而亂於族(好呼/報切)
(泆音/逸)
　(鄭氏曰好徳如好色此句似不足論語曰未見好徳/如好色疾時人厚於色之甚而薄於徳也不下漁色)
　(不内取於國中也内取國中為下漁色昏禮始納采/謂采擇其可者也國君而内取象捕魚然中網取之)
　(是無所擇也男女授受不親不以手相與也内則曰/非祭非䘮不相授器其相授則女授以篚其無篚則)
　(皆坐奠之而後取之御婦人則進左手者御者在右/前左手則身微背之也女子十年不出嫁及成人可)
　(以出矣猶不與男子共席而坐逺别也寡婦不夜哭/嫌思人道婦人不問其疾嫌媚畧之也問増損而已)
　(亂於族犯/非妃匹也)
○子云昏禮婿親迎見於舅姑舅姑承子以授婿恐事
之違也以此坊民婦猶有不至者(迎魚/敬切)
　(鄭氏曰舅姑妻之父母也妻之父為外舅妻之母為/外姑父戒女曰夙夜無違命母戒女曰毋違宫事不)
　(至不親夫以孝舅姑孔氏曰婿親迎之時見婦之父/母婦之父母承奉女子以付授於婿而戒之恐此女)
　(子於昏事乖違也方氏曰昏禮父母戒女毋違命毋/違宫事故曰恐事之違也不至謂違婦事而有所不)
　(至/也)
　　　右記汎論之辭凡三十九節
　
　
　
　
　
　
　
　
　
　禮記纂言卷三十一
欽定四庫全書
　禮記纂言卷三十一　　　　元　吳澄　撰
　　坊記
　　(此篇所記每章皆取以/禮坊民之義故曰坊記)
子言之君子之道辟則坊與坊民之所不足者也大為
之坊民猶踰之故君子禮以坊徳刑以坊滛命以坊欲
(辟音譬舊讀為邪/僻之僻與音餘)
　(張子曰君子之道辟則坊與辟讀如譬喻之譬下云/禮刑命即君子之道也徳逸徳也孔氏曰君子坊民)
　(之過譬如坊之礙水坊民之所不足釋立坊之義也/禮以坊民徳之失制刑以坊民之滛邪法令以坊民)
　(之貪欲鄭氏曰大為之坊民猶踰之言/嚴其禁尚不能止况不禁乎命謂教令)
○子云小人貧斯約富斯驕約斯盜驕斯亂禮者因人
之情而為之節文以為民坊者也故聖人之制富貴也
使民富不足以驕貧不至於約貴不慊於上故亂益亡
(慊口/簟切)
　(鄭氏曰約猶窮也此節文者謂農有田里之差士有/爵命之級也慊恨不滿之貌也孔氏曰聖人之制為)
　(富貴貧賤之法制富者居室丈尺俎豆衣服之事各/有法度不至驕也為貧者制農田百畝桑麻自贍比)
　(閭相賙不令至於約也貴謂卿士之屬制其禄秩隨/功爵而施則貴臣無慊恨君禄爵之薄也益漸也亡)
　(無也為亂之道漸無/也不云賤從可知也)
○子云貧而好樂富而好禮衆而以寧者天下其幾矣
詩云民之貪亂寧為荼毒故制國不過千乗都城不過
百雉家富不過百乗以此坊民諸侯猶有畔者(好古報/切下同)
(樂音洛乗/繩證切)
　(鄭氏曰大族衆家恒多為亂天下其幾矣言如此者/寡也寧安也民之貪亂寧為荼毒言民之貪為亂者)
　(安其荼毒之行髙一丈長三丈為雉百雉為長三百/丈方五百歩此謂大都三國之一方氏曰制國不過)
　(千乗即孔子所謂千乗之國是也千乗之國即百里/之國也井田之法方里為井井十為乗百里之國適)
　(千乗也都城不過百雉即左氏所謂都城過百雉國/之害也都蓋公卿王子弟所食之采地雉則五堵也)
　(百雉則其城五百堵矣家富不過百乗即孟子所謂/百乗之賦也千乗百乗皆以所出之賦言之也乗以)
　(車之多少言雉以城之廣狹言或言其多少或言其/廣狹互相備也於國言制於家言富皆謂制其富也)
　(亦互相備所坊之事不止於民每以民為言者蓋民/以不足於坊之之道故坊之設也以民為主若夫君)
　(子能以禮自坊則無/俟乎人為之坊矣)
○子云夫禮者所以章疑别微以為民坊者也故貴賤
有等衣服有别朝廷有位則民有所讓(夫音扶别彼列/切下同朝音潮)
(下/同)
　(孔氏曰疑謂是非不决微謂幽隠不著方氏曰貴賤/有上下之等衣服有隆殺之别朝廷有尊卑之位有)
　(等有别有位則各安其分而不争矣葉氏曰章疑異/於决疑疑者似同而異章言顯也决言其成也别微)
　(異於明微微者似有而無别言其有辨也明言其既/著也以其顯疑故貴賤有等以其别微故衣服有别)
　(貴賤以爵列也爵以詔徳觀其貴賤則知徳之厚薄/也衣服以功賜也服以顯庸觀其衣服則知其功之)
　(有大小也至於朝廷有位則爵命衣服所自/居也民之視其位則知其定分而行遜避矣)
○子云天無二日土無二王家無二主尊無二上示民
有君臣之别也春秋不稱楚越之王喪禮君不稱天大
夫不稱君恐民之惑也詩云相彼盍旦尚猶患之(相息/亮切)
(盍音/渇)
　(鄭氏曰楚越之君僣號稱王不稱其喪謂不書𦵏也/春秋傳曰吳楚之君不書𦵏辟其僣號也臣者天君)
　(稱天子為天王稱諸侯不言天公辟王也大夫有臣/者稱之曰主不言君辟諸侯也此言皆為使民疑惑)
　(不知孰者尊也盍旦夜鳴求旦之鳥也求不可得也/人猶惡其欲反晝夜而亂晦明况於臣之僣君求不)
　(可得之類亂上下惑衆也孔氏曰曷旦欲反夜而為/旦猶臣之奢僣欲反下而為上也此逸詩方氏曰盍)
　(旦即月令所謂鶡旦盍何不也何/不旦是求旦而已故名之以此)
○子云君不與同姓同車與異姓同車不同服示民不
嫌也以此坊民民猶得同姓以弑其君
　(鄭氏曰同姓者謂先王先公子孫有繼及之道者也/其非此則無嫌也僕右恒朝服君則各以時事唯在)
　(軍同/服爾)
○子云君子辭貴不辭賤辭富不辭貧則亂益亡故君
子與其使食浮於人也寧使人浮於食
　(鄭氏曰亂益亡亡無也食謂禄也在上曰浮禄勝已/則近貪已勝禄則近亷方氏曰賤不貪貴貧不慕富)
　(則無爭奪之禍矣故亂益亡夫權輿之無餘不害為/賢者伐檀之素餐君子所不為故君子與其使食浮)
　(於人也寧使人浮於食此亦辭富/貴之道也浮與行浮於名之浮同)
○子云觴酒豆肉讓而受惡民猶犯齒袵席之上讓而
坐下民猶犯貴朝廷之位讓而就賤民猶犯君詩云民
之無良相怨一方受爵不讓至于已斯亡
　(鄭氏曰犯猶僣也齒年也禮六十以上籩豆有加貴/秩異者良善也言無善之人善遥相怨貪爵禄好得)
　(無讓以至亡已孔氏曰相怨一方共相怨恨各在一/方不相徃來方氏曰禮以卧者為袵坐者為席合言)
　(之一/也)
○子云君子貴人而賤己先人而後已則民作讓故稱
人之君曰君自稱其君曰寡君
　(鄭氏曰寡君猶言少徳之君言之謙方氏曰貴人/而賤己則不驕先人而後已則不争故民作讓)
○子云利禄先死者而後生者則民不偝先亡者而後
存者則民可以託詩云先君之思以畜寡人以此坊民
民猶偝死而號無告(偝音背下同畜許/六切號户羔切)
　(孔氏曰死之與生並合俱得先與死者而後生者則/民皆不偝於死者亡謂身為國事亡在外先與在外)
　(亡者而後與國内存者則民皆仁厚可以大事相付/託也方氏曰死謂為國家死其事者亡謂為國家亡)
　(而在外者利禄之所施不必及其身也録其人之功/以及其親族而已若周官以其養死政之老與其孤)
　(禮言去國三世爵禄有列於朝之類皆是也以死者/君之心猶所不忘則民勤於孝思矣故曰民不偝以)
　(亡者君之心猶所不絶則民勉於忠義矣故/曰民可以託號無告者呼而無所告訴也)
○子云有國家者貴人而賤禄則民興讓尚技而賤車
則民興藝故君子約言小人先言(技其/綺切)
　(鄭氏曰言人君貴尚賢者能者而不吝於班禄賜車/服則讓道興賢者能者人所服也技猶藝也君子約)
　(言小人先言言人尚徳不尚言也約與先互言耳君/子約則小人多矣小人先則君子後矣澄曰讓謂賢)
　(者之徳藝謂能者之技方氏曰貴人而賤禄尚技而/賤車皆謂任賢使能錫與之而無所吝也人謂賢者)
　(技謂能者也言禄則爵可知言車則馬可知上之所/化如此不徒事乎空言而已故繼之以君子約言小)
　(人先/言)
○子云上酌民言則下天上施上不酌民言則犯也下
不天上施則亂也故君子信讓以涖百姓則民之報禮
重詩云先民有言詢于芻蕘(施始䜴切涖音/利蕘如遥切)
　(鄭氏曰酌猶取也取衆民之言以為政教則得民心/得民心則恩澤所加民愛之如天矣言其尊也涖臨)
　(也報禮重者猶言能死其難先民謂上古之君也詢/謀也芻蕘下民之事也言古之人君將有政教必謀)
　(之於庻民乃施之孔氏曰上不取民言違戾於下則/民人怨怒以犯於上也下不天上施言下不仰君如)
　(天敬上之恩澤則禍亂之事/起也引詩證上酌民言之事)
○子云善則稱人過則稱己則民不争善則稱人過則
稱己則怨益亡詩云爾卜爾筮履無咎言
　(言在上者善稱人過稱己則民化之亦以善譲人而/不與人争也又且人不怨己也引詩㫁章證人不怨)
　(己之/意)
○子云善則稱人過則稱己則民讓善詩云考卜惟王
度是鎬京惟龜正之武王成之(度徒/洛切)
　(讓善與上章不争同孔氏曰歸美他人/詩無其證故引此歸美於君以證之)
○子云善則稱君過則稱己則民作忠君陳曰爾有嘉
謀嘉猷入告爾君于内女乃順之于外曰此謀此猷惟
我君之徳於乎是惟良顯哉(女音汝於音/烏乎火吳切)
　(言人臣善稱君過稱己則民化之皆興起而盡忠於/君引書君陳證歸美於君之事於乎歎辭是謂如此)
　(也言臣能如此則是良/臣而君之名亦顯也)
○子云善則稱親過則稱己則民作孝大誓曰予克紂
非予武惟朕文考無罪紂克予非朕文考有罪惟予小
子無良(大音/泰)
　(言人子善稱親過稱己則民化之皆興起/而孝於親引書泰誓證歸美於親之事)
○子云君子弛其親之過而敬其美論語曰三年無改
於父之道可謂孝矣髙宗云三年其惟不言言乃讙(弛/式)
(氏切讙/注音歡)
　(鄭氏曰弛猶棄忘也孝子不藏識父母之過不以己/善駮親之過也髙宗殷王武丁也名篇在尚書三年)
　(不言有父小乙喪之時也讙當為歡其既言天下皆/歡喜樂其政教也方氏曰子為父隠所謂弛其過也)
　(善則稱親所/謂敬其美也)
○子云從命不忿微諫不倦勞而不怨可謂孝矣詩云
孝子不匱(匱其/愧切)
　(鄭氏曰微諫不倦者子於父母尚和順不用諤諤論/語曰事父母幾諫見志不從又敬不違内則曰父母)
　(有過下氣怡色柔聲以諫諫若不入起敬起孝悦則/復諫此所謂不倦匱乏也孝子無乏止之時馬氏曰)
　(從命不忿愛也/微諫不倦敬也)
○子云睦於父母之黨可謂孝矣故君子因睦以合族
詩云此令兄弟綽綽有裕不令兄弟交相為瘉(瘉羊/主切)
　(鄭氏曰睦厚也黨猶親也合族謂與族人燕與族人/食令善也綽綽寛裕貌也交猶更也瘉病也方氏曰)
　(於父母之黨猶且睦之况/父母乎故曰可謂孝矣)
○子云於父之執可以乗其車不可以衣其衣君子以
廣孝也(以衣於/既切)
　(鄭氏曰父之執與父執志同者也可以乗其車車於/身差逺也方氏曰衣於身最宻前言君與異姓同車)
　(不同服亦以是夫孝所以事父也於父之執猶/且如此則孝之所及廣矣故曰君子以廣孝也)
○子云小人皆能養其親君子不敬何以辨(養羊/尚切)
　(鄭氏曰辨别也方氏曰論語曰今之孝者是/謂能養至於犬馬皆能有養不敬何以别乎)
○子云父子不同位以厚敬也書云厥辟不辟忝厥祖
(辟並必/亦切)
　(鄭氏曰同位尊卑等為其相褻厥其也辟君也忝辱/也為君不君與臣子相䙝則辱先祖矣君父之道宜)
　(尊嚴孔氏曰言為人父不自尊嚴而與卑下相凟亦/累其先祖因君見父也方氏曰此言父子不同位曲)
　(禮言父子不同席席言所坐之席位言所立之/位坐立雖不同其所以辨尊卑之位則一也)
○子云父母在不稱老言孝不言慈閨門之内戲而不
歎君子以此坊民民猶有薄於孝而厚於慈
　(方氏曰父母在不稱老與曲禮恒言不稱老同義孝/所以愛親慈所以愛子言孝不言慈者慮其厚於子)
　(而薄於親故也悦樂之者戲也感傷之者歎也閨門/之内欲其和而已故戲而不歎鄭氏曰孝上施言慈)
　(則嫌下流也戲謂孺子言笑者也孟子曰舜年/五十而不失其孺子之心歎謂有憂戚之聲也)
○子云長民者朝廷敬老則民作孝(長知/兩切)
　(鄭氏曰長民謂天子諸侯也方氏曰敬老為其/近於親而孝所以事親也故敬老則民作孝)
○子云祭祀之有尸也宗廟之有主也示民有事也脩
宗廟敬祀事教民追孝也以此坊民民猶忘其親
　(鄭氏曰有事有所事也方氏曰尸用於祭祀之時主/藏於宗廟之内故於祭祀言有尸宗廟言有主也為)
　(尸以象其生為主以寓其存經曰事死如事生事亡/知事存此所以言示民有事也追孝與祭統言追養)
　(繼孝同義程子曰祭非/主則無依非尸則無享)
○子云敬則用祭器故君子不以菲廢禮不以美没禮
故食禮主人親饋則客祭主人不親饋則客不祭故君
子苟無禮雖美不食焉易曰東鄰殺牛不如西鄰之禴
祭實受其福詩云既醉以酒既飽以徳以此示民民猶
争利而忘義(菲芳鬼切食禮音嗣饋其/位切禴音藥寔與實同)
　(鄭氏曰祭器籩豆簋鉶之屬也有敬事於賔客則用/之謂饗食也盤盂之屬謂燕器禮主敬廢滅之是不)
　(敬也既濟離下坎上離為牛坎為豕西鄰禴祭則用/豕喻奢而慢不若儉而敬也引詩者言君子饗燕非)
　(専為酒肴亦以觀威儀講徳美也孔氏曰菲薄也没/過也君子不以貧寠菲薄廢禮不行不可以財物豐)
　(多華美没過於禮方氏曰此篇所/記坊者十六而於此獨曰示民)
○子云七日戒三日齊承一人焉以為尸過之者趨走
以教敬也醴酒在室醍酒在堂澄酒在下示民不滛也
尸飲三衆賔飲一示民有上下也因其酒肉聚其宗族
以教民睦也故堂上觀乎室堂下觀乎上詩云禮儀卒
度笑語卒獲(齊側皆切醍音/體卒度如字)
　(鄭氏曰戒謂散齊也承猶事也澄酒清酒也三酒尚/質不尚味滛猶貪也上下猶尊卑也主人主婦上賔)
　(獻尸乃後主人降洗爵獻賔也因其酒肉聚其宗族/言祭有酒肉羣昭羣穆皆至而獻酬之咸有薦俎也)
　(堂上觀乎室堂下觀乎上謂祭時肅敬之威儀也卒/盡也獲得也言在廟中者不失其禮儀皆歡喜得其)
　(節也孔氏曰澄酒謂澄齊也以其清於醴齊醍齊故/云清酒也以此三齊皆云酒故知澄酒為澄齊也禮)
　(運云𤣥酒在室醴酒在户粢醍在堂澄酒在下彼陳/酒事故鄭分釋澄為沈齊酒為三酒以此云示民不)
　(滛故知非三酒以三酒味厚美故也味薄者在上味/厚者在下貴薄賤厚示民不貪滛於味也堂上者觀)
　(望在室之人以取法堂下者觀望堂上之人以為則/言上下内外更相傚法方氏曰質在上文在下示民)
　(以此豈有況湎之禍哉故曰示民不滛也尸飲三衆/賔飲一謂祭祀獻酬之時也尊者飲多而卑者飲少)
　(故曰示民/有上下也)
○子云賔禮每進以讓喪禮每加以逺浴於中霤飯於
牖下小斂於户内大斂於阼殯於客位祖於庭葬於墓
所以示逺也(霤力救切飯扶/晩切牖音酉)
　(孔氏曰案鄉飲酒禮主人迎賔至門三辭至階三讓/皆主人先入先登是毎進以讓也鄭氏曰每加以逺)
　(逺之所以崇敬也阼或為堂方氏曰/自浴於中霤而下皆䘮禮示逺之事)
○殷人弔於壙周人弔於家示民不偝也子云死民之
卒事也吾從周以此坊民諸侯猶有薨而不𦵏者(壙古/見切)
　(孔氏曰殷人即壙上而弔於送死太簡周人孝子反/哭至家始弔於送死殷勤是情理備具鄭氏曰周於)
　(送死/尤備)
○子云升自客階受弔於賔位教民追孝也未没喪不
稱君示民不争也故魯春秋記晉喪曰殺其君之子奚
齊及其君卓以此坊民子猶有弑其父者
　(方氏曰既曰客階又曰賔位互言之也鄭氏曰升自/客階受弔賔位謂反哭時也既𦵏矣猶不由阼階不)
　(忍即父位也未没喪没終也春秋傳曰諸侯於其封/内三年稱子至其臣子踰年則謂之君矣奚齊與卓)
　(子皆獻公之子也獻公卒其言奚齊殺明年而卓子/弑孔氏曰卓子踰年弑而經書弑其君是踰年稱君)
○子云孝以事君弟以事長示民不貳也故君子有君
不謀仕唯卜之日稱二君喪父三年䘮君三年示民不
疑也父母在不敢有其身不敢私其財示民有上下也
故天子四海之内無客禮莫敢為主焉故君適其臣升
自阼階即位於堂示民不敢有其室也父母在饋獻不
及車馬示民不敢専也以此坊民民猶忘其親而貳其
君(䘮父䘮君/並平聲)
　(鄭氏曰示民不貳不自貳於尊者也君子有君謂君/之子父在者也不謀仕嫌速為政也卜之日謂君有)
　(故而為之卜也二當為貳唯卜之時辭得曰君之貳/某爾示民不疑不疑於君之尊也君無骨肉之親不)
　(重其服至尊不明也不敢有其身有猶専也父母在/身及財皆當統於父母也不敢有其室臣亦統於君)
　(也車馬害物之重者孔氏曰君子謂國君之子君在/若謀仕宦似欲速為仕也陸氏曰卜之日卜仕之日)
　(也卜仕之日君臣未定故稱二君以卜若云秦可晉/可也輔氏曰有君則不謀仕無君則三月可弔也示)
　(民不貳則忠孝無貳心示民不疑則君親無異事子/不敢有其身臣不敢有其室一心也貳其君謂不以)
　(事親者事/其君也)
○子云禮之先幣帛也欲民之先事而後禄也先財而
後禮則民利無辭而行情則民争故君子於有饋者弗
能見則不視其饋易曰不耕穫不菑畬凶以此坊民民
猶貴禄而賤行(賤行下/孟切)
　(鄭氏曰禮謂所執之贄以見者也既相見乃奉幣帛/以脩好也或云禮之先辭而後幣帛也先財而後禮)
　(則民利財幣帛也利猶貪也無辭而行情辭辭讓也/情主私欲也於有饋者弗能見則不視其饋饋遺也)
　(不能見謂有疾也不視猶不内也不耕穫不菑畬凶/言必先種之乃得穫若先菑乃得畬也安有無事而)
　(取利者乎賤行行猶事也言務得其禄不務其事孔/氏曰先相見是先事後幣帛是後禄也先用財而後)
　(行禮民則化之貪於財與人相見無辭讓之禮直行/已情則有利欲故民争也君子於有饋者不能見其)
　(所饋之人則不/納其所饋之物)
○子云君子不盡利以遺民詩云彼有遺秉此有不斂
穧伊寡婦之利故君子仕則不稼田則不漁食時不力
珍大夫不坐羊士不坐犬詩云采葑采菲無以下體徳
音莫違及爾同死以此坊民民猶忘義而争利以亡其
身(遺民去聲遺秉平聲斂上/聲穧子賜切葑芳容切)
　(鄭氏曰不盡利以遺民不與民争利也遺秉不斂穧/言穫者之遺餘捃拾所以為利食時謂食四時之膳)
　(力猶務也天子諸侯有秩膳古者殺牲食其肉坐其/皮不坐犬羊是無故不殺之葑蔓菁也陳宋之間謂)
　(之葑菲䔰類也下體謂其根也采葑菲之菜者采其/葉而可食無以其根美則并取之苦則棄之并取之)
　(是盡利也孔氏曰言君子不盡竭其利當以遺利遺/與民也田稼既多穫刈促遽彼處有遺秉把此處有)
　(不斂之穧束與寡婦捃拾以為利證以利遺民也不/力珍不用力務求珍羞谷風記者引詩斷章取義凡)
　(二意一則據其根善無得并取其根無盡利也一則/據其根惡無得并棄其葉不求備也方氏曰祭饗則)
　(皮毛並用豈可坐之坐之則是無故而殺之也坐若/左氏所謂食其肉寢其皮是矣不言豕則以有剛鬛)
　(不宜坐/故也)
○子云夫禮坊民所滛章民之别使民無嫌以為民紀
者也故男女無媒不交無幣不相見恐男女之無别也
以此坊民民猶有自獻其身詩云伐柯如之何匪斧不
克取妻如之何匪媒不得蓺麻如之何横從其畝取妻
如之何必告父母(取七樹切後/同從子容切)
　(鄭氏曰滛猶貪也章明也嫌嫌疑也無媒不交無幣/不相見重男女之㑹所以逺别之於禽獸也有幣者)
　(必有媒有媒者不必有幣仲春之月㑹男女之時不/必待幣也自獻其身獻猶進也方氏曰恐民之或滛)
　(故禮坊之使有限恐民之無别故禮章之使自明若/是則天下之情無可嫌者足以為之紀矣媒所以通)
　(相交之情幣所以將相見之禮自獻其身則無俟/乎媒幣矣輔氏曰不曰綱而曰紀紀之事衆也)
○子云取妻不取同姓以厚别也故買妾不知其姓則
卜之以此坊民魯春秋猶去夫人之姓曰吳其死曰孟
子卒(去起/吕切)
　(鄭氏曰妾言買者以其賤同之於衆物也士庻之妾/恒多凡庸有不知其姓者吳泰伯之後魯同姓也昭)
　(公娶焉去姫曰吳而已至其死亦畧云孟子卒不書/夫人某氏薨孟子蓋其字孔氏曰妾不知姓但避其)
　(㐫害唯卜其姓吉乃取之依春秋例當云夫/人姫氏薨以諱取同姓故止云孟子卒也)
○子云禮非祭男女不交爵以此坊民陽侯猶殺繆侯
而竊其夫人故大饗廢夫人之禮(殺音弑一如/字繆音穆)
　(鄭氏曰交爵謂相獻酢陽侯繆侯同姓也以貪夫人/之色至殺君而立其國未聞大饗饗諸侯來朝者夫)
　(人之禮使人攝孔氏曰男女非因祭祀不得相聚㑹/也特牲饋食禮云主婦獻尸尸酢主婦是非祭不交)
　(爵也陽侯繆侯是兩君之諡未聞何國大饗之時夫/人與君同饗於賔繆侯及夫人共出饗賔陽侯是繆)
　(侯同姓之國見繆侯夫人之美乃殺繆侯而取其夫/人又簒其國而自立故大饗不使夫人預其禮也以)
　(此言之則陽侯以前大饗夫人出饗鄰國之君得有/男女交爵也此云非祭不交爵者蓋王饗諸侯及諸)
　(侯自相饗同姓則后夫人親獻異姓則使人攝獻故/内宰職云凡賔客之祼獻瑶爵皆贊注云謂王同姓)
　(及二王之後來朝覲王以鬰鬯禮之后以瑶爵亞獻/也自陽侯殺繆侯其後夫人獻禮遂廢並使人攝也)
○子云寡婦之子不有見焉則弗友也君子以辟逺也
故朋友之交主人不在不有大故則不入其門以此坊
民民猶以色厚於徳(見賢遍切辟音避/逺去聲下逺色同)
　(鄭氏曰有見謂睹其才藝/同志為友大故䘮病也)
○子云好徳如好色諸侯不下漁色故君子逺色以為
民紀故男女授受不親御婦人則進左手姑姊妹女子
子已嫁而反男子不與同席而坐寡婦不夜哭婦人疾
問之不問其疾以此坊民民猶有滛泆而亂於族(好呼/報切)
(泆音/逸)
　(鄭氏曰好徳如好色此句似不足論語曰未見好徳/如好色疾時人厚於色之甚而薄於徳也不下漁色)
　(不内取於國中也内取國中為下漁色昏禮始納采/謂采擇其可者也國君而内取象捕魚然中網取之)
　(是無所擇也男女授受不親不以手相與也内則曰/非祭非䘮不相授器其相授則女授以篚其無篚則)
　(皆坐奠之而後取之御婦人則進左手者御者在右/前左手則身微背之也女子十年不出嫁及成人可)
　(以出矣猶不與男子共席而坐逺别也寡婦不夜哭/嫌思人道婦人不問其疾嫌媚畧之也問増損而已)
　(亂於族犯/非妃匹也)
○子云昏禮婿親迎見於舅姑舅姑承子以授婿恐事
之違也以此坊民婦猶有不至者(迎魚/敬切)
　(鄭氏曰舅姑妻之父母也妻之父為外舅妻之母為/外姑父戒女曰夙夜無違命母戒女曰毋違宫事不)
　(至不親夫以孝舅姑孔氏曰婿親迎之時見婦之父/母婦之父母承奉女子以付授於婿而戒之恐此女)
　(子於昏事乖違也方氏曰昏禮父母戒女毋違命毋/違宫事故曰恐事之違也不至謂違婦事而有所不)
　(至/也)
　　　右記汎論之辭凡三十九節
　
　
　
　
　
　
　
　
　
　禮記纂言卷三十一
欽定四庫全書
　禮記纂言卷三十二　　　　元　吳澄　撰
　　表記
　　(篇内第十章言仁者天/下之表故以表名篇)
子言之歸乎君子隠而顯不矜而莊不厲而威不言而
信
　(皇氏曰此篇發端起義事之頭首記者詳之故稱子/言之於下更廣開其事或曲説其理則直稱子曰吕)
　(氏曰自此至瀆則不告大指言敬而已歸乎者孔子/歴聘諸侯而莫能用知道之不行將歸老於魯之言)
　(如在陳則曰歸與歸與者也澄曰隠而顯闇然而日/章是也容貌不須矜持而自莊敬顔色不須嚴厲而)
　(自有威儀可畏也不待發為言/語而人自信之信在言前故也)
○子曰君子不失足於人不失色於人不失口於人是
故君子貌足畏也色足憚也言足信也甫刑曰敬忌而
罔有擇言在躬
　(鄭氏曰失謂失其容止之節也忌之言戒也吕氏曰/脩身之要有三貌也色也言也曽子告孟敬子君子)
　(所貴乎道者三容貌辭氣顔色而已冠儀曰禮義之/始在於正容體齊顔色順辭令若巧言令色足恭反)
　(是者也所謂足者舉動是也舉動即貌也主於足故/言足也色者顔色見於靣目者也口者言辭是也脩)
　(此三者敬而已矣不敬則失之故貌敬則/足畏也色敬則足憚也言敬則足信也)
○子曰裼襲之不相因也欲民之毋相瀆也(裼思/歴切)
　(鄭氏曰不相因者以其或以裼為敬或以襲為敬禮/盛者襲執玉龜之屬是也禮不盛者裼受享是也孔)
　(氏曰裼露見裼衣襲重襲上服案聘禮賔初行聘時/賔襲執圭至聘訖受享時賔裼奉束帛加璧案行享)
　(執璧亦是玉於時裼衣者比聘時執玉為輕故也介/禮輕裼而執圭以授賔賔禮重則襲而後受圭是賔)
　(介亦裼襲/不相因)
○子曰祭極敬不繼之以樂朝極辨不繼之以倦(樂音/洛朝)
(音/潮)
　(鄭氏曰極猶盡也辨分别政事也吕氏曰極敬者誠/意至也極辨者節文明也竭吾誠意以求神苟至於)
　(樂則敬弛朝廷之禮别嫌明微正名分辨貴賤之等/敘羣吏之治苟至於倦則入於苟簡應氏曰極者竭)
　(盡而無餘之辭繼者前竭而後承之謂祭一毫不敬/則曠而不接其可以樂而散其志乎朝一事不辨則)
　(紊而不治其可以倦而懈於事乎不繼/之者竭力以畢事而不敢以此終也)
○子曰君子慎以辟禍篤以不揜恭以逺耻(辟音避/逺去聲)
　(吕氏曰慎篤恭三者皆行之敬也慎其行則寡過况/於禍乎暴虎馮河死而不悔者不慎而取禍者也篤)
　(其行則誠著何事於揜乎閒居為不善無所不至及/見君子則揜不善而著其善不篤而好揜者也恭其)
　(行則人敬何事於耻乎侮人者/人亦悔之不恭而近耻者也)
○子曰君子莊敬日彊安肆日偷君子不以一日使其
躬儳焉如不終日(儳在/鑑切)
　(應氏曰収斂則精神内固操存則血氣不浮故日進/於彊宴安則物欲肆行縱肆則膚體懈弛故日趨於)
　(偷儳參差不齊之貌心無所檢束而紛離散亂遂至/儳焉錯出外既散亂而不整内亦拘廹故如不終日)
　(也君子主一以直内而斯須無不莊不敬之態/則心廣體胖泰然自適何至於如不終日乎)
○子曰齊戒以事鬼神擇日月以見君恐民之不敬也
(齊側皆切/見賢遍切)
　(鄭氏曰擇日月以見君謂臣在邑竟者孔氏曰朝廷/之臣每日朝君何云擇日月或出使在外或食邑别)
　(都見君須擇日月也方氏曰玉藻言將適公所宿齊/戒則見君者非不齊戒周官言祭祀前期十日帥執)
　(事而卜日遂戒則事鬼神者非不擇日月而此於鬼/神言齊戒於君言日月者蓋齊戒在人日月在天神)
　(道至幽故主言在人者以明之君道至明故主言在/天者以神之亦各有所當也且神道至幽人之於神)
　(不可瀆也必有事焉然後齊戒故鬼神必言事而不/可以言見君道至明臣之於君無適而非事也必欲)
　(見之乃擇日月故君/止言見而不必言事)
○子曰狎侮死焉而不畏也
　(孔氏曰君子恒行恭敬小人遞相輕狎侮/慢相侵雖有死焉禍害而不知畏懼也)
○子曰無辭不相接也無禮不相見也欲民之毋相䙝
也易曰初筮告再三瀆瀆則不告(䙝息列切/告音梏)
　(鄭氏曰辭所以通情也禮謂贄也瀆之言䙝也孔氏/曰前明小人狎侮至於死亡此明君子無相䙝瀆言)
　(朝聘㑹聚必有言辭以通情意贄幣之禮以示己情/引易蒙卦辭證無相䙝瀆之義吕氏曰辭者相接之)
　(言禮者相見之贄必以辭必以禮者交際不/可苟也苟則䙝䙝則不敬此交所以易䟽也)
○子言之仁者天下之表也義者天下之制也報者天
下之利也
　(鄭氏曰報謂禮也禮尚徃來方氏曰仁足以長人故/曰天下之表義足以方外故曰天下之制表猶君子)
　(表微之表制猶聖人制行之制仁義之表制而繼之/以報之利則報者禮也曲禮曰大上貴徳其次務施)
　(報又曰禮尚徃來則報之為禮固明不/曰禮而曰報者以禮不止於報故也)
○子曰以徳報徳則民有所勸以怨報怨則民有所懲
詩曰無言不讎無徳不報大甲曰民非后無能胥以寧
后非民無以辟四方(辟音/璧)
　(鄭氏曰懲謂創艾讎猶答也大甲湯孫也書以名篇/胥相也馬氏曰徳必報之以徳然後民知有所勸怨)
　(必報之以怨然後民知有所懲言有得失則必讎徳/有吉㓙則必報民非后無能胥以寧是民有徳於后)
　(而必報之后非民無以辟四方則是后有徳於民而/必報之此上下之報也君之於民時使薄斂此上有)
　(以報於下民之於君也出死斷/亡而不偷此下有以報於上也)
○子曰以徳報怨則寛身之仁也以怨報徳則刑戮之
民也
　(方氏曰以徳報怨則忘人之怨雖不足以有懲而衆/將徳之而有裕矣故曰寛身之仁也以怨報徳則忘)
　(人之徳既不足以有所勸而衆且怨之而不容矣故/曰刑戮之民也馬氏曰以徳報徳禮也以徳報怨非)
　(禮也雖其非禮而能以寛自居故謂/之寛身之仁也澄曰或謂仁當作人)
○子曰無欲而好仁者無畏而惡不仁者天下一人而
已矣是故君子議道自已而置法以民(好惡並/去聲)
　(鄭氏曰一人而已喻少也孔氏曰凡人好仁皆有所/欲今無所欲而好仁凡人惡不仁皆有所畏今無所)
　(畏而惡不仁如此者少也君子講道先自已而始已/所能行乃施於人故云置法以民吕氏曰無欲而好)
　(仁無畏而惡不仁所謂性之者也安仁者也天下一/人而已夫子自道也與下所謂中心安仁者天下一)
　(人而已其義同也澄曰言好仁惡/不仁皆非有所為而為之者也)
○子曰仁有三與仁同功而異情與仁同功其仁未可
知也與仁同過然後其仁可知也仁者安仁知者利仁
畏罪者彊仁(彊其/兩切)
　(鄭氏曰仁有三謂安仁利仁彊仁也利仁彊仁功雖/與安仁者同本情則異功者人所貪也過者人所辟)
　(也在過之中非其本情者或有悔者焉吕氏曰仁者/安仁無欲而好仁無畏而惡不仁者也知者利仁有)
　(欲而好仁者也畏罪者彊仁有畏而惡不仁者也三/者之功同歸於仁而其情則異功者齊桓公九合諸)
　(侯一匡天下湯武之舉不過乎是而其情則不同故/其仁未可知也過者有不幸而致焉周公使管叔監)
　(殷管叔以殷畔過於愛兄而已孔子對陳司敗問昭/公知禮過於諱君而已皆出乎情而無偽故其仁可)
　(知/)
仁者右也道者左也仁者人也道者義也厚於仁者薄
於義親而不尊厚於義者薄於仁尊而不親道有至有
義有考至道以王義道以霸考道以為無失
　(又承上文而申其意人身脉候之位右上而左微下/日用動作之便右優而左稍劣仁右義左猶言禮先)
　(樂後志至氣次云爾蓋仁者中心所具之徳體也道/者事物所由之路用也體先用後體至用次故借右)
　(左二字以喻其有分非謂一尊一卑相去懸絶也仁/之為體以此心之在人者言故曰人也道之為用以)
　(事物之義理而言故曰義也人之氣禀得生物之氣/多者仁厚而義薄得収物之氣多者義厚而仁薄仁)
　(者温然之慈惠故人親愛之義者截然之裁制故人/尊敬之道者左也道者義也此二道字專指義而言)
　(至道義道考道三道字兼仁義而言五常之總名也/至道謂道之極至而蔑加者即安仁之聖也義道謂)
　(道之以義而入門者即利仁之賢也考道謂道之以/稽考尋究而後得者即彊仁之人希賢者也全德純)
　(備不學而能仁體混成而包并乎義是為安仁者之/至道隨事詳察篤行乃能一以貫之義理精熟而造)
　(詣乎仁是為利仁者之義道勇敢銳進悉心竭力十/倍百倍其功以徙義求仁而後可與利仁者一是為)
　(彊仁者之考道三者之徳有異因其徳差其位則至/道之聖人可以君天下而為王義道之賢人可以長)
　(諸侯而為霸考道之亞於賢雖未可為諸侯之長亦/可保其諸侯之國而不失或下而為卿大夫士能保)
　(其家能保其身俱可謂之無失者鄭氏云有至下脱/一有字今從之應氏曰至道即仁也至道渾而無迹)
　(故得其渾全精粹以為王義道嚴而有方故得其裁/割斷制以為霸盡稽考之道而事不輕舉焉亦可以)
　(無失/矣)
○子言之仁有數義有長短小大中心􁂋怛愛人之仁
也率法而彊之資仁者也詩云豐水有芑武王豈不仕
貽厥孫謀以燕翼子武王烝哉數世之仁也國風曰我
今不閲皇恤我後終身之仁也(閲音/悦)
　(鄭氏曰資取也數與長短小大互言之耳性仁義者/其數長大取仁義者其數短小芑枸檵也仕之言事)
　(也詒遺也燕安也烝君也言武王豈不念天下之事/乎明豐水之有芑矣乃遺其後世之子孫以善謀以)
　(安翼其子也君哉武王美之也閲猶容也皇暇也恤/憂也言我今尚恐不能自容何暇憂我後之人乎孔)
　(氏曰中心􁂋怛天性自仁者也率法而彊之取仁而/行者也以大雅文王有聲美武王之詩以證性仁者)
　(其數長武王行仁遺及子孫故曰數世之仁又引邶/國風谷風之篇證取仁而行唯在一身何暇憂及後)
　(世是終身之仁也吕氏曰以其誠心愛人故曰愛人/之仁以其有取於外故曰資仁此所發淺深之數也)
　(數世之仁終自之仁此所施逺近之數也故曰仁有/數義有長短小大者義無定體惟其所宜而已宜長)
　(則長宜短則短宜大則大宜小則小如孔子可以仕/則仕可以止則止可以乆則乆可以速則速禮有以)
　(髙為貴者以下為貴者有以大為貴者以小為貴者/之類是也故曰義有長短小大此章論仁而及義者)
　(蓋仁之數是亦義也沈氏曰仁所以有等級著為義/有長短小大也禮運曰義者藝之分仁之節也不可)
　(分仁/義説)
○子曰仁之為器重其為道逺舉者莫能勝也行者莫
能致也取數多者仁也夫勉於仁者不亦難乎是故君
子以義度人則難為人以人望人則賢者可知已矣(勝/音)
(升數色住切夫/音扶度待洛切)
　(方氏曰論語曰士不可以不𢎞毅任重而道逺仁以/為己任不亦重乎死而後已不亦逺乎其言正與此)
　(合鄭氏曰取數多者言計天下之道仁居其多以義/度人言以先王成法儗度人則難中也當以時人相)
　(比方耳張子曰仁道至大不可盡但取分數多者為/仁如九徳徳多者為賢吕氏曰舉莫能勝行莫能致)
　(勉之者之為難也以義度人者盡義以度人者也以/人望人者舉今之人相望也盡義以求人非聖人不)
　(足以當之故難為人舉今之人相望則大賢/愈於小賢小賢愈於不賢故賢著可知已矣)
○子曰中心安仁者天下一人而已矣大雅曰徳輶如
毛民鮮克舉之我儀圗之維仲山甫舉之愛莫助之(輶/音)
(由鮮息/淺切)
　(吕氏曰君子之自待必全盡而後己中心安仁者天/下一人而已聖人之仁也雖未至焉不敢不勉鄭氏)
　(曰輶輕也鮮罕也儀匹也圗謀也愛猶惜也言徳之/輕如毛耳人皆以為重罕能舉行之者作此詩者周)
　(宣王之大臣也言我之匹謀之仲山甫則能舉/行之美之也惜乎時人無能助之者言賢者少)
○小雅曰髙山仰止景行行止子曰詩之好仁如此鄉
道而行中道而廢忘身之老也不知年數之不足也俛
焉日有孳孳斃而後已(景行如字好鄉並去聲/俛音勉孳音兹斃音弊)
　(朱子曰仰瞻望也景行大道也言髙山則可仰大道/則可行澄謂引詩斷章蓋借仰髙山以興行大道也)
　(鄉此大道而行之行至中半力不能進而後止若猶/能進則不止也好仁之甚故力行不輟如此鄭氏曰)
　(中道而廢廢喻力極罷頓不能復行則止也俛焉勤/勞之貌斃仆也孔氏曰古昔聖賢好愛仁徳如此之)
　(甚鄉仁道而行力罷極而始休廢於中道忘己身之/衰老不覺知年數之不足猶行仁不止俛俛焉勤勞)
　(毎日孳孳唯力之斃仆而後己也吕氏曰不以髙矣/美矣為不可跂及而不勉所以不知年數之不足俛)
　(焉日孳孳斃而後己鄉道而行中道而廢謂力不足/者非不為也張子曰不知年數之不足是夭夀不貳)
　(也/)
○子曰仁之難成乆矣人人失其所好故仁者之過易
辭也(易以/䜴切)
　(孔氏曰仁道難成非始今日其來乆矣人人謂天下/衆人由仁道不成無所依恃民人由此不得其志意)
　(之所好若仁道成人皆得所願也鄭氏曰辭猶觧説/也仁者雖有過不為甚矣惟聖人無過方氏曰自人)
　(言之則好莫如仁人能好仁則得其所好矣以其反/此而失其所好此仁所以難成歟苟仁矣雖有過易)
　(辭也况無過乎以仁者之過過於厚故也若周公使/管叔監殷孔子謂昭公知禮非無過也然周公之過)
　(過於愛親孔子之過過於愛君為/君親而有過此其所為易辭也)
○子曰恭近禮儉近仁信近情敬讓以行此雖有過其
不甚矣夫恭寡過情可信儉易容也以此失之者不亦
鮮乎詩云温温恭人惟徳之基
　(孔氏曰禮主於敬故恭近禮儉不曹用無害於物故/近仁言語信實故近情儉易容者儉則寡求故易容)
　(也所引詩大雅抑之篇結上文恭近禮也鄭氏曰不/亦鮮乎言罕以此失之馬氏曰恭則不侮人禮也而)
　(未盡禮之道故近禮儉則不奪人仁也而未盡仁之/道故近仁信則不欺於物情也而未盡情之道故近)
　(情情猶言實也中以恭儉信為守而行之以敬讓故/雖有過其不甚矣恭而不與相競故寡過物之所以)
　(不可信以其虛也有其實則可信儉則寡於欲而易/以處故易容方氏曰得則為當失則為過過之不甚)
　(猶其失之鮮故始言過終又言失吕氏/曰温温恭人雖未成徳斯徳之基矣)
○子曰仁之難成乆矣唯君子能之是故君子不以其
所能者病人不以人之所不能者愧人是故聖人之制
行也不制以己使民有所勸勉愧耻以行其言禮以節
之信以結之容貌以文之衣服以移之朋友以極之欲
民之有壹也小雅曰不愧于人不畏于天(制行下孟切/移昌氏切)
　(鄭氏曰唯君子能之言能成人道者少也病人愧人/謂罪咎之聖人之制行以中人為制則賢者勸勉不)
　(及者愧耻其言乃行也移猶廣大也極致也壹謂專/心於善吕氏曰君子固賢於衆人矣君子之所能衆)
　(人必有不能者矣使衆人傚己之所能則病矣使衆/人自彰其不能則愧矣故聖人制行以立教必與天)
　(下共之以天下之所能行者為之法所以為逹道也/張子曰制行以己非以用乎人孔氏曰朋友以極之)
　(謂相勉勵以極致於道也自禮以節之以下所以欲/民之專心壹意於善道也澄曰上言愧人我愧之也)
　(下言愧耻/彼自愧也)
是故君子服其服則文以君子之容有其容則文以君
子之辭遂其辭則實以君子之徳是故君子耻服其服
而無其容耻有其容而無其辭耻有其辭而無其徳耻
有其徳而無其行是故君子衰絰則有哀色端冕則有
敬色甲胄則有不可辱之色詩云惟鵜在梁不濡其翼
彼記之子不稱其服(衰七雷切鵜音/啼稱繩證切)
　(鄭氏曰遂猶成也無其行謂不行其徳孔氏曰實猶/充也澄曰此言服必有其容容必有其辭辭必有其)
　(徳以三是故發語端第二是故又添行字謂必行之/於外而后徳可見也是故至引詩但言服必有容一)
　(事彼二事/亦猶是也)
○子言之君子之所謂義者貴賤皆有事於天下天子
親耕粢盛秬鬯以事上帝故諸侯勤以輔事於天子(粢/音)
(咨盛音成秬音/巨鬯勅亮切)
　(吕氏曰所謂義者不可以不事事也雖天子必有事/焉况於諸侯乎應氏曰天子竭力致敬以尊乎上帝)
　(則諸侯亦服勤以輔事乎天子孔氏曰天子事上帝/諸侯事天子是貴賤皆有事于天下案小宰注云天)
　(地大神至尊不祼此祭上帝有巨鬯者凡鬯有二若/和之以鬰謂之鬰鬯鬰人所掌是也祭宗廟則用以)
　(灌也若不和鬰謂之秬鬯鬯人所掌是也謂五齊之/酒以秬黍為之以芬芳調暢故言秬鬯得以事上帝)
　(某氏講義曰貴賤皆有事於天下乃君子之所謂義/也天子親耕藉田為粢盛以充簠簋為秬鬯以實尊)
　(彛天子之所以自致者如此為諸侯者所以竭勤勞/駿奔走以輔事天子也天子所以事上帝即諸侯所)
　(以事天子/其義一也)
○子曰下之事上也雖有庇民之大徳不敢有君民之
心仁之厚也是故君子恭儉以求役仁信讓以求役禮
不自尚其事不自尊其身儉於位而寡於欲讓於賢卑
已而尊人小心而畏義求以事君得之自是不得自是
以聽天命詩云莫莫葛藟施於條枚凱弟君子求福不
囘其舜禹文王周公之謂與有君民之大徳有事君之
小心詩云惟此文王小心翼翼昭事上帝聿懐多福厥
徳不回以受方國(庇必利切藟音誄/施以䜴切與音餘)
　(鄭氏曰庇覆也無君民之心是思不出其位役之言/為也得之自是不得自是言不易道徼禄利也樂易)
　(之君子其求福脩徳以俟之不為回邪之行以要之/方四方也受四方之國謂王天下孔氏曰恭敬節儉)
　(以求為仁信實退讓以求為禮不問利禄得之與失/恒行其是不苟易其道也莫莫葛藟此旱麓之詩又)
　(引大明之詩以證上求福不囘也某氏曰恭則不侮/儉則不奪可以求從事於仁信則不疑讓則不争可)
　(以求從事於禮方氏曰恭儉可為仁之用信讓可為/禮之用故以役言求役者求仁禮之役也事雖為人)
　(所尚己未嘗自尚之也身雖為人所尊己未嘗自尊/之也儉於位非貪位也寡於欲非慕禄也讓於賢非)
　(争名也卑已故能尊人小心故能畏義君子之為此/者豈它求哉求以事君而已以是事君而得君者義)
　(也以是事君而不得君者則有命存焉庇民者止足/以覆物君民者又足以命物若舜禹之受禪文王之)
　(受命周公之攝政皆君民之事也雖然豈嘗有是心/哉石林葉氏曰恭儉求役仁故不自尚其事儉於位)
　(寡於欲皆役仁之事也信讓求役禮故不自尊其身/讓於賢卑已以尊人皆役禮之事也小心而畏義求)
　(以事君所以知人得之不得自是以聽天命所以知/天獨言舜禹文王周公者蓋為臣有事君之小心而)
　(天子又薦之於天唯舜禹為有命為臣而有君民之/大徳天子不薦之於天唯文王周公為有義凱弟君)
　(子民之父母求福不囘義也厥徳不囘以受方國命/也若湯武則反其常分亦義之變所以不及言也)
○子曰先王諡以尊名節以壹惠耻名之浮於行也是
故君子不自大其事不自尚其功以求處情過行弗率
以求處厚彰人之善而美人之功以求下賢是故君子
雖自卑而民敬尊之(諡音/示)
　(鄭氏曰諡者行之迹也名者謂聲譽也言先王論行/以為諡以尊名者使聲譽可得而尊言也壹讀為一)
　(惠猶善也言聲譽雖有衆多者即以其行一大善為/諡耳在上曰浮君子勤行成功聲譽踰行是所耻也)
　(率循也過行不復循行猶不貳過也自卑而民敬尊/之言謙者所以成行之徳也孔氏曰列生時之行迹)
　(作諡以尊敬生前之聲名𫝊於後世也大謂誇大既/不欲行過於名故不自誇大其所為之事不自加尚)
　(其所為之功所以求處情實不欲虗為矯飾也張子/曰節以壹惠惠字必是古徳字方氏曰生有名死有)
　(諡有諡則諱其名矣故曰諡以尊名公叔文子之子/請諡而曰請所以易其名是矣諡以誄行而為之然)
　(行不一也有不勝言以所隆者之一端而為之節故/曰節以壹惠若文王之為文武王之為武壹惠之道)
　(也行雖多而節之則名不浮於行矣聲聞過情君子/耻之自大自尚者迹於為故不自大其事不自尚其)
　(功以求處情人之過也多過於薄况過而不改乎故/過行弗率以求處厚蔽人之善害人之功是妬賢而)
　(已故彰人之善美人之功以求下賢凡此皆自卑之/道也揚子曰自下者人髙之易曰卑而不可踰故曰)
　(君子雖自卑/而民敬尊之)
○子曰后稷天下之為烈也豈一手一足哉唯欲行之
浮於名也故自謂便人
　(吕氏曰后稷之教民稼穡無此疆爾界天下之利萬/世之功也其為烈也非一手一足之所能及也然猶)
　(不自以為功自謂便習是事之人而已鄭氏曰烈業/也言后稷造稼穡天下世以為業豈一手一足喻用)
　(之者多無數也孔氏曰上言君耻名浮於行故以后/稷證之自謂便於稼穡之人故實行過於虗名也)
○子言之君子之所謂仁者其難乎詩云凱弟君子民
之父母凱以彊教之弟以悦安之樂而毋荒有禮而親
威莊而安孝慈而敬使民有父之尊有母之親如此而
后可以為民之父母矣非至徳其孰能如此乎(彊其良/切又上)
(聲説音悦/樂音洛)
　(鄭氏曰有父之尊有母之親謂其尊親己如父母吕/氏曰此言君子之仁兼乎尊親先儒訓凱為樂弟為)
　(易此云彊教之悦安之宜若有異詩有凱風周官王/師大獻則奏凱樂左氏𫝊髙陽氏有才子謂之八愷)
　(凱風鼔動長養之風也凱樂戰勝之樂也八凱謂之/才子則性和而有才者也皆有盛彊之意故訓彊兄)
　(弟之弟孝弟之弟皆順也有説下之道故訓悦彊教/之者以道驅之如佚道使民雖勞不怨也説安之者)
　(得其心之謂説以使民民忘其勞説以犯難民忘其/死者也樂悦安也毋荒則有教矣有禮彊教也親則)
　(悦矣威莊彊教也安則悦矣孝慈説也敬則有/教矣彊教則父之尊存焉説安則母之親存焉)
今父之親子也親賢而下無能母之親子也賢則親之
無能則憐之母親而不尊父尊而不親水之於民也親
而不尊火尊而不親土之於民也親而不尊天尊而不
親命之於民也親而不尊鬼尊而不親
　(上言至徳之君子能兼有父母之尊親此則言其各/偏於一而不兼有者鄭氏曰或見尊或見親以其嚴)
　(與恩所尚異也命謂四時政令所以教民勸是也鬼/謂四時祭祀所以訓民事君也孔氏曰下謂下賤之)
　(父主義故於子分别母主恩愛而已吕氏曰尊親之/義自父母而推之當其彊教也則不純以恩故賢則)
　(親之無能則下之當其説安也則有収而無絶故賢/則尊之無能則憐之此父母尊親之異也水者民狎)
　(而翫之火者民望而畏之此水火尊親之異也地近/人可得而履天逺人不可階而升此天地尊親之異)
　(也君之命見於事近人而可行也鬼之道存/諸理逺人而不可私也此人鬼尊親之異也)
○子曰夏道尊命事鬼敬神而逺之近人而忠焉先禄
而後威先賞而後罰親而不尊其民之敝憃而愚喬而
野朴而不文殷人尊神率民以事神先鬼而後禮先罰
而後賞尊而不親其民之敝蕩而不静勝而無耻周人
尊禮尚施事鬼敬神而逺之近人而忠焉其賞罰用爵
列親而不尊其民之敝利而巧文而不慙賊而敝(逺去/聲憃)
(傷容切喬音/驕施去聲)
　(鄭氏曰夏逺鬼神近人謂外宗廟内朝廷也敝謂政/教衰失之時以本不困於刑罰少詐諼也殷人先鬼)
　(後禮謂内宗廟外朝廷也禮者君臣朝㑹凡以贄交/接相施予也以本怵於鬼神虗無之事令其心放蕩)
　(無所定困於刑罰苟勝免而無耻也周賞罰用爵列/以尊卑為差孔氏曰夏尊命謂尊重四時政教之命)
　(使人樂事勸功也夏尚仁恩民承寛裕及其衰末猶/有先世遺風憃愚謂情不澆詭驕野質朴不競文華)
　(如淳朴時也殷代尚虗無故其敝不安静鄭注􁈩串/也習也周人尚禮徃來施㑹之事以其尚禮本數交)
　(接徃來故便利機巧多文辭而無慙愧共相賊害而/困敝以其禮失於煩致然也吕氏曰凡尊之道鬼也)
　(神也威也罰也凡親之道人也命也禮也禄也賞也/施也所尊所先者其尚也所逺所後者其不尚也夏)
　(尚忠忠者奉上故尊命殷尚質質者不欺故尊神周/尚文文者多儀故尊禮逺鬼神而近人者謂外宗廟)
　(而内朝廷修烝嘗而畧盟詛也先鬼而後禮者謂外/朝廷而内宗廟先盟詛而後祭享也賞罰用爵列者)
　(如刑不上大夫禮不下庻人賜君子小人不同日命/夫命婦不躬坐獄訟之類雖至於文亦人情之近厚)
　(者所以親而不尊也先王之政苟無道以教之其末/也不能無敝如清之末至於隘和之末至於不恭也)
　(忠之政使民近人而已不求其所不能知勸於為善/而已不責其所不能尚及其末也人不知進於學故)
　(守其顓蒙不困於刑罰故不為詐諼其民則憃而愚/其風則喬而野其事則朴而不文也喬髙大也如厥)
　(木為喬之喬妄自髙大而無文乃憃愚之風也不必/音為驕也忠之敝至於愚而野故殷人尊神而救之)
　(民知敬於鬼神則莫非誠也誠則質矣尊神者使知/敬於幽先罰者使知敬於明而已及其末也求神於)
　(虗無不可知之域則茫然不知其所安畏威於無所/措手足之地則不知禮義之可貴故其民動而不静)
　(其俗勝而無耻也質之敝尚鬼而逺人至於勝而無/耻故周人尊禮以救之禮人文也人文之著則上下)
　(有等親䟽有辨及其末也溺於文而不求其實徇於/末而不反其本故其事則利而巧近人故苟利尚文)
　(故巧也其俗則文而不慙文勝質而不知義也其民/則賊而敝不反其本故賊於其末不求其實故敝於)
　(虗文也方氏曰近人而忠夏商所同夏之近人本乎/尊命命之所制者簡故敝則喬而野周之近人本乎)
　(尊禮禮之所飾者煩故敝則文而不慙廬陵胡氏曰/緯説云夏以忠其失野救野莫若敬殷以敬其失鬼)
　(救鬼莫若文周以文其失蕩救蕩莫若忠如循環然/周則復始此繆説也三代皆忠三代皆敬三代皆文)
　(夏尊命殷尊神周尊禮所尊不同者時也雖各有敝/而道未嘗不同先儒指禮為朝廷則周人尊禮亦指)
　(朝廷乎宗廟朝廷無非禮也澄曰尊猶尚也所尚者/命令謂教詔其民與之昵近如一家父子然喬如癡)
　(子狎習父母之愛而驕也憃愚喬皆内之無知野朴/不文皆外之無矯飾所尚者鬼神敬畏先靈嚴肅過)
　(於恩愛蕩謂馳心於幽㝠不靜謂不敢自安所尚者/禮義禮有節度儀文而尚徃來施報其心雖忠而殺)
　(於夏其心雖敬而殺於殷蓋外有文飾則與直情徑/行者有間矣如哭踊之有節則非如自然之哀也賊)
　(而敝謂雖貨財筋力之不能勝有/害於己亦敝於虗文而不自反也)
○子曰夏道未瀆辭不求備不大望於民民未厭其親
殷人未瀆禮而求備於民周人彊民未瀆神而賞爵刑
罰窮矣(厭於豔切/彊其兩切)
　(鄭氏曰未瀆辭者謂時王不尚辭民不䙝為也不求/備不大望言其政寛貢税輕也彊民言承殷難變之)
　(敝也賞爵刑罰窮矣言其繁文備設孔氏曰未厭其/親言民無困苦未厭其上下相親之心也未瀆神謂)
　(祭祀有時未褻瀆也夏言未瀆辭則殷瀆辭矣殷言/未瀆禮則周瀆禮矣周言未瀆神則周衰瀆神矣吕)
　(氏曰夏尚忠忠者以行不以言故未瀆辭不求備者/不責人之善故政令簡不大望者不竭人之忠故貢)
　(賦輕此民所以易從而未厭其親也忠之俗衰行雖/脩猶不足以使人信故殷始瀆辭瀆者再三告之如)
　(盤庚三篇是也然殷尚質雖辭之瀆而尚未以繁縟/之文治之故未瀆禮責人之信已必從而後已所以)
　(求備於民也質之俗衰辭雖瀆未足以取信於民故/周始瀆禮分致其辨文致其詳責人也嚴教人以敬)
　(故禮先於祭祀至敬而不祈則未瀆神至周末信詛/盟事祈禱瀆神矣彊民驅之於善從之有爵賞不從)
　(有刑罰故爵賞刑罰窮矣澄曰夏雖尊命而未有言/辭之彊聒不大望於民民未厭其親十字釋上不求)
　(備三字殷雖尊神而未有禮文之繁縟周尊禮則彊/民以其所不能行矣雖敬事鬼神而能逺之則猶未)
　(瀆神也夏先爵賞以勸人之善為急殷先刑罰以懲/人之惡為急周雖用夏之爵賞而不足以勸雖用殷)
　(之刑罰而不足以懲故曰窮矣/蓋承殷之後時愈難治故也)
○子曰虞夏之道寡怨於民殷周之道不勝其敝(勝音/升)
　(孔氏曰虞夏政寛殷周文煩敝敗也鄭氏曰勝猶任/也殷周極文民無耻而巧利後世之政難復也吕氏)
　(曰質者責人也畧故寡怨於民文者責人也/詳民之不從則窮刑賞以驅之故不勝其敝)
○子曰虞夏之質殷周之文至矣虞夏之文不勝其質
殷周之質不勝其文(勝世/證切)
　(鄭氏曰至矣言後有王者其作質文不能易之孔氏/曰至謂至極虞夏雖有其文但文少而質多故不勝)
　(其質殷雖有其質亦質/少而文多故不勝其文)
○子言之曰後世雖有作者虞舜不可及也已矣君天
下生無私死不厚其子子民如父母有􁂋怛之愛有忠
利之教親而尊安而敬威而愛富而有禮惠而能散其
君子尊仁畏義耻費輕實忠而不犯義而順文而静寛
而有辨甫刑曰徳威惟畏徳明惟明非虞帝其孰能如
此乎(􁂋七感切/怛旦逹切)
　(鄭氏曰言既不傳位又無以豐饒於諸臣也耻費不/為辭費出空言也實謂財貨也辨别也猶寛而栗也)
　(徳所威則人皆畏之言服罪也徳所明則人皆尊寵/之言得人也孔氏曰生無私言序爵必以徳子愛於)
　(民如父母愛子也君子謂虞朝之臣君聖臣賢由舜/而然也甫刑今書以明堯徳記者分以結舜徳也吕)
　(氏曰堯蕩蕩乎民無能名舜事堯者也治民之道可/得而言故言治者稱舜而不及堯也三代之道或親)
　(而不尊或尊而不親不免一偏若虞帝則有母之親/故有􁂋怛之愛有父之尊故有忠利之教愛則能安)
　(教則知敬親則愛尊則威也富而有禮者節於物義/也惠而能散者周於物仁也富而有禮故耻費恐用)
　(之不以道也惠而能散故輕實蓋不必藏於己也愛/之至則必忠忠至於犯則不敬敬之至則有義一以)
　(義斷或入於不順則不愛敬主於别别則文文煩則/不静愛主於恩恩則寛寛而踰則無辨天下敬之則)
　(徳威也天下愛之則徳明也澄曰耻費不侈用也輕/實不貪財也澄案坊記表記緇衣三篇蓋一手所記)
　(坊記三十九章緇衣二十四章每章皆稱子云子曰/首章獨稱子言之表記一篇稱子言之者八蓋以五)
　(十三章分為七段毎一段之首又稱子言之至第二/十六章至此凡六章為第五段此章雖居第五段之)
　(終然以其言虞帝之徳故特大其事而/再稱子言之俾異於前四段後二段也)
○子言之事君先資其言拜自獻其身以成其信是故
君有責於其臣臣有死於其言故其受禄不誣其受罪
益寡
　(鄭氏曰資謀也獻猶進也言臣事君必先謀定其言/乃後親進為君言也死其言者竭力於其所言之事)
　(死而不負於事不信曰誣孔氏曰成其信者先謀後/見成其言之信實言善乃受禄是受禄不誣罔也方)
　(氏曰先資其言者先以言為之資也拜謂受其命也/獻謂效其能也獻其身將以行其言也能行其言故)
　(足以成其信臣能任責則非尸禄故受禄不誣臣能/效死則非有罪者矣故受罪益寡人亦或以忠獲罪)
　(此所以不言無罪止言益寡而已應氏曰資馮藉也/古之君子其經世之學皆豫足於胸中至其事君則)
　(前定之規摹先形於言以為藉手而委身以成其信/自獻者非屈身以求售如書之自靖自獻故受命而)
　(無所/愧也)
○子曰事君大言入則望大利小言入則望小利故君
子不以小言受大禄不以大言受小禄易曰不家食吉
　(鄭氏曰大言可以立大事也小言可以立小事也入/謂君受之利禄賞也大禄小禄言臣受禄各用其徳)
　(能也孔氏曰小言受大禄則臣濫大言受小禄則君/重財而薄徳也張子曰利非歸己之利大言入則吾)
　(道可大行是大利也/小言入則可小利)
○子曰事君不下達不尚辭非其人弗自小雅曰靖共
爾位正直是與神之聽之式榖以女(共音恭/女音汝)
　(鄭氏曰不下逹不以私事自通於君也不尚辭不多/出浮華之言也弗自不與自相親孔氏曰所引小明)
　(斷章取義明非善人不與之友也吕氏曰上逹者進/乎髙明如耻其君不及堯舜非堯舜之道不敢陳於)
　(王前者也下逹者趨乎汙下如謂吾君不能逢君之/惡者也尚辭而實不稱則欺其君者也自者所由以)
　(為主者觀近臣以其所主觀逺臣以其所為主主癰/疽與侍人瘠環非其人而自之也三者皆枉已不正)
　(非所謂靖/共正直也)
○子曰事君逺而諫則讇也近而不諫則尸利也(讇與/諂同)
　(孔氏曰與君䟽逺彊欲諫争是諂人望欲自逹祭祀/之尸無言辭而受享祭近臣不諫如尸之受利也吕)
　(氏曰非其職而諫以求自逹故曰讇有言責而不諫/則曠官懐禄固寵主於為利故曰尸利方氏曰逺而)
　(諫似忠而非忠祗以為諂耳近而/不諫似慎而非慎祗以為利耳)
○子曰邇臣守和宰正百官大臣慮四方
　(鄭氏曰邇近也和謂調和君事宰冢宰也主治百官/孔氏曰邇臣親近之臣獻可替否毗賛於君以調和)
　(其事大臣謂二伯州牧亦兼冢宰但冢宰居中故言/正百官耳葉氏曰邇臣三公四輔也有所可有所否)
　(故守和冢宰天官也羣吏廢置所自出故正百官大/臣牧伯也諸侯藩衛所自出故慮四方應氏曰其序)
　(先君徳而後朝廷先/朝廷而後天下也)
○子曰事君欲諫不欲陳詩云心乎愛矣瑕不謂矣中
心藏之何日忘之
　(鄭氏曰陳謂言其過於外瑕之言胡也謂猶告也孔/氏曰瑕不謂矣言何不以事告陳於君也方氏曰陳)
　(善閉邪謂之敬故諫不欲陳陳之則是暴君之過矣/然有犯無隠則陳之矣蓋諫之不從不得已而後陳)
　(焉然則陳者非所欲也故以不欲言之澄曰/引詩中心藏之明不欲陳其過於外之意)
○子曰事君難進而易退則位有序易進而難退則亂
也故君子三揖而進一辭而退以逺亂也(易以䜴切/逺去聲)
　(鄭氏曰亂謂賢否不别三揖而進一辭而退進難者/謂主人之擇已也退速者謂君子之倦也吕氏曰所)
　(謂位有序小徳役大徳小賢役/大賢也所謂亂賢不肖倒置也)
○子曰事君三違而不出竟則利禄也人雖曰不要吾
弗信也(竟音境要/於遥切)
　(鄭氏曰違猶去也利禄言為貪禄留也臣以道去/君至於三而不遂去是貪禄必以其彊與君要也)
○子曰事君慎始而敬終
　(鄭氏曰輕交易絶君子所耻延平周氏曰進以禮所/以慎始退以義所以敬終方氏曰慎始翔而後集敬)
　(終不為/苟去)
○子曰事君可貴可賤可富可貧可生可殺而不可使
為亂
　(鄭氏曰亂謂違廢事君之禮吕氏曰貴賤貧富殺生/君所操以御臣之具也亂者違乎禮義也理義人心)
　(所同然君君臣臣父父子子所以保天下國家也臣/之事君唯命之從及違於禮義則臣得以争於君匹)
　(夫不可奪其志君以我為賢則可處之以富貴以我/為不肖則可處之以貧賤以我為無罪則可生以我)
　(為有罪則可殺六者惟君所命/其不可奪者吾之義理而已)
○子曰事君軍旅不辟難朝廷不辭賤處其位而不履
其事則亂也故君使其臣得志則慎慮而從之否則孰
慮而從之終事而退臣之厚也易曰不事王侯髙尚其
事(辟音避難乃/旦切朝音潮)
　(鄭氏曰履猶行也君使其臣謂使之聘問師役之屬/也慎慮而從之者此己志也欲其必有成也否謂非)
　(己志也孰慮而從之又計於己利害也終事而退非/己志者事成則去也不事王侯言臣致仕而去不復)
　(事君也孔氏曰在軍旅之中不辟危亡之難在朝廷/之中不辟卑賤之所得志謂君使當己之才也終事)
　(謂事畢也既本非己才事竟即辭而退也得志及不/得志並從而無違是臣行之篤厚也引易蠱卦上九)
　(爻辭以證終事而退石林葉氏曰位軍旅則以勇故/不辟難位朝廷則以仁故不辭賤處其位而辟難辭)
　(賤則事不治而亂吕氏曰此篇言亂者有三易進而/難退則亂亂於賢不肖者也不可使為亂亂於理義)
　(者也處其位而不履其事則亂亂於名實者也得志/者合所使之臣素志也否者不合其素志也臣受君)
　(命雖有所合不敢以得志而自滿故慎慮而從之臨/事而懼好謀而成者也有所不合又非所宜辭亦不)
　(敢怨於不得志而不事事故孰慮而從之不辱君命/盡其義而無悔仕而不事事則不恭不得志而不去)
　(則懐懐與不恭皆君子所不由故不得志者雖孰慮/以從事卒事則致為臣而去所以自免而不累乎上)
　(故曰臣之厚也馬氏曰貴與生者人所欲也君使其/臣於所欲之地則必慎慮以從之賤與死者人所惡)
　(也君使其臣於不欲之/地亦必孰慮以從之)
○子曰唯天子受命於天士受命於君故君命順則臣
有順命君命逆則臣有逆命詩曰鵲之姜姜鶉之賁賁
人之無良我以為君(鶉士倫切/賁音奔)
　(鄭氏曰唯當為雖言皆有所受不敢專也臣受順則/行順受逆則行逆如其所受於君則為君不易矣姜)
　(姜賁賁争鬭惡貌良善也孔氏曰此明臣事君不敢/專輒君之出命不可不慎吕氏曰君之命出乎禮義)
　(則為順為臣者將不令而行君之命不出於禮義則/為逆為臣者雖令不從矣此逆命順命之異詩刺衛)
　(君無徳國人耻以為君蓋言君逆天命則臣子亦逆/君之命方氏曰由士以上皆受命於君止以士言者)
　(蓋降於士則有府史胥徒之屬皆其官長所自辟除/其卑不能上逹故不得受命於君也劉氏曰注曰唯)
　(當作雖非也言天子之命在天士之命在君非天命/不為天子非君命不為士也皆有制之己陸氏曰唯)
　(讀如字天子受命於天猶士受命於君所謂士死制/是也胡氏曰順命言遜於汝志也逆命言逆於汝志)
　(也先儒謂逆命/為行逆非也)
○子曰君子不以辭盡人故天下有道則行有枝葉天
下無道則辭有枝葉是故君子於有䘮者之側不能賻
焉則不問其所費於有病者之側不能饋焉則不問其
所欲有客不能館則不問其所舍故君子之接如水小
人之接如醴君子淡以成小人甘以壊小雅曰盜言孔
甘亂是用餤(行去聲賻音/附餤音談)
　(鄭氏曰不問其所費以下皆辟有言而無其實水相/得合而已酒醴相得則敗淡無酸酢少味也接或為)
　(交盜賊也孔甚也餤進也孔氏曰君子之行不可虗/用其辭不以辭盡人言不得以言辭之善謂行亦盡)
　(善也有道之世則所行美好似樹榦之外更有枝葉/無道之世人不誠實但言辭虗美引詩證小人甘以)
　(壊張子曰盡極也取也有道是有實也有實則行有/文章也無實則言有文章也行有文章則莫非實事)
　(也言尚浮華則唯虗辭相譽而已無其實也故君子/問寒則衣之稱美則爵之今言無有實其求益與夫)
　(相親相依之言皆相奉而已吕氏曰枝葉者榦之文/也天下者道則人致文於行禮儀三百威儀三千乃)
　(行之文也故曰行有枝葉天下無道則人致文於辭/詩曰巧言如簧顔之厚矣乃辭之文也辭有枝葉則)
　(有言而無實問所費於䘮者而不能賻問所欲於病/者而不能饋問所舍於客而不能館則其言也不出)
　(於誠心君子耻之故與其不能惠而問之不如不問/之愈也君子之接人也以信而不以苟悦人故如水)
　(淡而可乆於此三者不能惠則不問此交之所以全/而無後怨故曰淡以成小人之接人也苟悦而不以)
　(信故如醴之甘而不可乆於斯三者能問而不能惠/取悦於頃刻而不顧其後此交之所以難保故曰甘)
　(以壊故凡言之甘而不出乎誠心者必將有以盜諸/人傳曰幣重而言甘誘我也甘言入則受其盜故言)
　(盜言孔甘/亂是用餤)
○子曰君子不以口譽人則民作忠故君子問人之寒
則衣之問人之飢則食之稱人之美則爵之國風曰心
之憂矣於我歸説(譽音余衣之於既切食之/音嗣説音悦又始鋭切)
　(鄭氏曰譽繩也問人之寒以下皆為有言不可以無/實於我歸説欲歸其所説忠信之人也孔氏曰繩以)
　(度量於物凡口譽於人亦須量之於心故以譽/為繩此引詩斷章證疾虗言義不與詩相當也)
○子曰口惠而實不至怨菑及其身是故君子與其有
諾責也寧有已怨國風曰言笑晏晏信誓旦旦不思其
反反是不思亦己焉哉(菑音災己怨音/以晏於諫切)
　(鄭氏曰己謂不許也言諾而不與其怨大於不許孔/氏曰諾謂許人物責謂許而不與被責也引詩氓之)
　(篇證許而不與/被人所怨也)
○子曰君子不以色親人情䟽而貌親在小人則穿窬
之盜也與(窬羊朱切/與音余)
　(孔氏曰色親人謂以虗偽善色詐親於人也情䟽貌/親内外乖異心不慤實怕畏於人如細人姦盜也方)
　(氏曰貌雖親而情實䟽恐人之/見其情也又何異穿窬之盜)
○子曰情欲信辭欲巧
　(鄭氏曰巧謂順而悦也孔氏曰欲和順美巧不違於/理與巧言令色者異也應氏曰情之所藴必盡誠辭)
　(之所𤼵必中節周氏曰於内則情欲信於外/則辭欲巧君子之道也苟止於辭巧君子乎)
○子言之昔三代明王皆事天地之神明無非卜筮之
用不敢以其私䙝事上帝是故不犯日月不違卜筮
　(鄭氏曰神明謂羣神也無非卜筮之用言動任卜筮/也日月謂冬夏至正月及四時也所不違者日與牲)
　(尸也吕氏曰郊所以事上帝卜日而用之不敢必其/期也卜牲而養之不敢必期物也是乃不敢以私䙝)
　(事之也日月者如冬日至圜丘以祀天神夏日至方/澤以祀地祗四時迎氣用四立此皆素有定日不用)
　(卜至於它祭祀之當卜日者不可犯此素定之日也/它祭祀之卜日既不犯此素定之日然所卜之日既)
　(卜之吉則不可違故曰不犯日月不違卜筮違之犯/之皆不敬也記曰大饗不問卜此謂日月之素定者)
　(如冬夏之日至之𩔖它則皆/卜如啟蟄而郊郊用辛之𩔖)
○卜筮不相襲也大事有時日小事無時日有筮外事
用剛日内事用柔日不違龜筮子曰牲牷禮樂齊盛是
以無害乎鬼神無怨乎百姓(牷音全齊音/粢盛音成)
　(鄭氏曰襲因也大事有時日有事於大神有常時常/日有事於小神無常時常日臨有事筮之剛日柔日)
　(順隂陽也陽為外隂為内事之外内别乎四郊牷猶/純也方氏曰牲牷天産粢盛地産禮者威儀樂者節)
　(奏於物則有天産地産於事則有威儀節奏事物雖/盡苟或有違於龜筮焉又烏能幽無鬼神之害明無)
　(百姓之怨乎故先王之於祭事不特卜日而又卜尸/不特卜尸而又卜牲也違龜筮而百姓怨者則以鬼)
　(神依人而行故也鬼神有害則百姓有怨可知鬼神/有禍福故曰害百姓有休戚故曰怨石林葉氏曰無)
　(害於鬼神祭則受福無怨乎百姓得其驩/心故先鬼神而後百姓者亦以祭祀為主)
○子曰后稷之祀易富也其辭恭其欲儉其禄及子孫
詩曰后稷兆祀庻無罪悔以迄於今(易以䜴切/迄許汲切)
　(鄭氏曰富之言備也以傳世之禄共儉者之祭易備/也吕氏曰后稷之祀竭力以供粢盛無非誠信故易)
　(備也其祀也永無罪悔以其辭恭其欲儉也以迄于/今至於周推后稷以配天一用后稷之法故其禄及)
　(子孫方氏曰其辭恭則物雖薄而誠足以饗神其欲/儉則物雖少而用足以行禮此祀之所以易富也盛)
　(徳必百世祀故/其禄及子孫)
○子曰大人之器威敬天子無筮諸侯有守筮天子道
以筮諸侯非其國不以筮卜宅寢室天子不卜處大廟
　(鄭氏曰威敬言其用之尊嚴天子無筮謂征伐出師/若廵守也天子至尊大事皆用卜春秋傳曰先王卜)
　(征五年歲襲其祥守筮守國之筮國有事則用之道/以筮者始將出卜之道有小事則用筮諸侯入它國)
　(則不筮不敢問吉㓙於人之國也諸侯受封於天子/因國而國唯宫室欲改易者得卜之耳天子不卜處)
　(大廟不可建國之處吉則宫廟吉可知孔氏曰大人/謂天子所主之器當威嚴敬重不可私襲於小事雜)
　(用也饗時則用燕則不用也天子大事不徒用筮而/已兼用卜也故簭人云國之大事先簭而後卜此云)
　(無筮無徒筮耳不謂全無筮也吕氏曰天子無筮敬/則用祭器則龜與祭器皆大人之器張子曰諸侯適)
　(它國唯卜寢宅而已不卜處大/廟舍諸侯祖廟為常故不卜)
○子曰君子敬則用祭器是以不廢日月不違龜筮以
敬事其君長是以上不瀆於民下不䙝於上(長知/兩切)
　(鄭氏曰敬則用祭器謂朝聘待賔客崇敬不敢用燕/器也上不瀆於民下不䙝於上上之於下以直則下)
　(應之以正不䙝慢也孔氏曰冠昏亦不用燕器左傳/魯襄公冠季武子曰君冠必以祼饗之禮行之是也)
　(吕氏曰君子之事天地鬼神與事其君長其敬一也/故敬則用祭器以事鬼神之敬敬之敬之至也敬則)
　(用祭器則私䙝之用皆以燕器如敦牟巵匜之屬是/也不廢日月者事其君長各有日月如歲之有朝覲)
　(宗遇一日之有朝夕不敢廢也不違龜筮者欲見其/君長及其所貢獻皆卜筮而後進也事天地神明言)
　(不犯日月者以其有素定之日而犯者它祀之卜日/不可犯也此云不廢日月亦有素定之日當行之而)
　(不可廢也如此則上之待下下之事上莫/非敬也故上不瀆於民下不䙝於上也)
　　　右記汎論之辭凡五十三節
　
　
　
　
　
　
　
　
　
　
　
　
　
　
　禮記纂言卷三十二
欽定四庫全書
　禮記纂言卷三十二　　　　元　吳澄　撰
　　表記
　　(篇内第十章言仁者天/下之表故以表名篇)
子言之歸乎君子隠而顯不矜而莊不厲而威不言而
信
　(皇氏曰此篇發端起義事之頭首記者詳之故稱子/言之於下更廣開其事或曲説其理則直稱子曰吕)
　(氏曰自此至瀆則不告大指言敬而已歸乎者孔子/歴聘諸侯而莫能用知道之不行將歸老於魯之言)
　(如在陳則曰歸與歸與者也澄曰隠而顯闇然而日/章是也容貌不須矜持而自莊敬顔色不須嚴厲而)
　(自有威儀可畏也不待發為言/語而人自信之信在言前故也)
○子曰君子不失足於人不失色於人不失口於人是
故君子貌足畏也色足憚也言足信也甫刑曰敬忌而
罔有擇言在躬
　(鄭氏曰失謂失其容止之節也忌之言戒也吕氏曰/脩身之要有三貌也色也言也曽子告孟敬子君子)
　(所貴乎道者三容貌辭氣顔色而已冠儀曰禮義之/始在於正容體齊顔色順辭令若巧言令色足恭反)
　(是者也所謂足者舉動是也舉動即貌也主於足故/言足也色者顔色見於靣目者也口者言辭是也脩)
　(此三者敬而已矣不敬則失之故貌敬則/足畏也色敬則足憚也言敬則足信也)
○子曰裼襲之不相因也欲民之毋相瀆也(裼思/歴切)
　(鄭氏曰不相因者以其或以裼為敬或以襲為敬禮/盛者襲執玉龜之屬是也禮不盛者裼受享是也孔)
　(氏曰裼露見裼衣襲重襲上服案聘禮賔初行聘時/賔襲執圭至聘訖受享時賔裼奉束帛加璧案行享)
　(執璧亦是玉於時裼衣者比聘時執玉為輕故也介/禮輕裼而執圭以授賔賔禮重則襲而後受圭是賔)
　(介亦裼襲/不相因)
○子曰祭極敬不繼之以樂朝極辨不繼之以倦(樂音/洛朝)
(音/潮)
　(鄭氏曰極猶盡也辨分别政事也吕氏曰極敬者誠/意至也極辨者節文明也竭吾誠意以求神苟至於)
　(樂則敬弛朝廷之禮别嫌明微正名分辨貴賤之等/敘羣吏之治苟至於倦則入於苟簡應氏曰極者竭)
　(盡而無餘之辭繼者前竭而後承之謂祭一毫不敬/則曠而不接其可以樂而散其志乎朝一事不辨則)
　(紊而不治其可以倦而懈於事乎不繼/之者竭力以畢事而不敢以此終也)
○子曰君子慎以辟禍篤以不揜恭以逺耻(辟音避/逺去聲)
　(吕氏曰慎篤恭三者皆行之敬也慎其行則寡過况/於禍乎暴虎馮河死而不悔者不慎而取禍者也篤)
　(其行則誠著何事於揜乎閒居為不善無所不至及/見君子則揜不善而著其善不篤而好揜者也恭其)
　(行則人敬何事於耻乎侮人者/人亦悔之不恭而近耻者也)
○子曰君子莊敬日彊安肆日偷君子不以一日使其
躬儳焉如不終日(儳在/鑑切)
　(應氏曰収斂則精神内固操存則血氣不浮故日進/於彊宴安則物欲肆行縱肆則膚體懈弛故日趨於)
　(偷儳參差不齊之貌心無所檢束而紛離散亂遂至/儳焉錯出外既散亂而不整内亦拘廹故如不終日)
　(也君子主一以直内而斯須無不莊不敬之態/則心廣體胖泰然自適何至於如不終日乎)
○子曰齊戒以事鬼神擇日月以見君恐民之不敬也
(齊側皆切/見賢遍切)
　(鄭氏曰擇日月以見君謂臣在邑竟者孔氏曰朝廷/之臣每日朝君何云擇日月或出使在外或食邑别)
　(都見君須擇日月也方氏曰玉藻言將適公所宿齊/戒則見君者非不齊戒周官言祭祀前期十日帥執)
　(事而卜日遂戒則事鬼神者非不擇日月而此於鬼/神言齊戒於君言日月者蓋齊戒在人日月在天神)
　(道至幽故主言在人者以明之君道至明故主言在/天者以神之亦各有所當也且神道至幽人之於神)
　(不可瀆也必有事焉然後齊戒故鬼神必言事而不/可以言見君道至明臣之於君無適而非事也必欲)
　(見之乃擇日月故君/止言見而不必言事)
○子曰狎侮死焉而不畏也
　(孔氏曰君子恒行恭敬小人遞相輕狎侮/慢相侵雖有死焉禍害而不知畏懼也)
○子曰無辭不相接也無禮不相見也欲民之毋相䙝
也易曰初筮告再三瀆瀆則不告(䙝息列切/告音梏)
　(鄭氏曰辭所以通情也禮謂贄也瀆之言䙝也孔氏/曰前明小人狎侮至於死亡此明君子無相䙝瀆言)
　(朝聘㑹聚必有言辭以通情意贄幣之禮以示己情/引易蒙卦辭證無相䙝瀆之義吕氏曰辭者相接之)
　(言禮者相見之贄必以辭必以禮者交際不/可苟也苟則䙝䙝則不敬此交所以易䟽也)
○子言之仁者天下之表也義者天下之制也報者天
下之利也
　(鄭氏曰報謂禮也禮尚徃來方氏曰仁足以長人故/曰天下之表義足以方外故曰天下之制表猶君子)
　(表微之表制猶聖人制行之制仁義之表制而繼之/以報之利則報者禮也曲禮曰大上貴徳其次務施)
　(報又曰禮尚徃來則報之為禮固明不/曰禮而曰報者以禮不止於報故也)
○子曰以徳報徳則民有所勸以怨報怨則民有所懲
詩曰無言不讎無徳不報大甲曰民非后無能胥以寧
后非民無以辟四方(辟音/璧)
　(鄭氏曰懲謂創艾讎猶答也大甲湯孫也書以名篇/胥相也馬氏曰徳必報之以徳然後民知有所勸怨)
　(必報之以怨然後民知有所懲言有得失則必讎徳/有吉㓙則必報民非后無能胥以寧是民有徳於后)
　(而必報之后非民無以辟四方則是后有徳於民而/必報之此上下之報也君之於民時使薄斂此上有)
　(以報於下民之於君也出死斷/亡而不偷此下有以報於上也)
○子曰以徳報怨則寛身之仁也以怨報徳則刑戮之
民也
　(方氏曰以徳報怨則忘人之怨雖不足以有懲而衆/將徳之而有裕矣故曰寛身之仁也以怨報徳則忘)
　(人之徳既不足以有所勸而衆且怨之而不容矣故/曰刑戮之民也馬氏曰以徳報徳禮也以徳報怨非)
　(禮也雖其非禮而能以寛自居故謂/之寛身之仁也澄曰或謂仁當作人)
○子曰無欲而好仁者無畏而惡不仁者天下一人而
已矣是故君子議道自已而置法以民(好惡並/去聲)
　(鄭氏曰一人而已喻少也孔氏曰凡人好仁皆有所/欲今無所欲而好仁凡人惡不仁皆有所畏今無所)
　(畏而惡不仁如此者少也君子講道先自已而始已/所能行乃施於人故云置法以民吕氏曰無欲而好)
　(仁無畏而惡不仁所謂性之者也安仁者也天下一/人而已夫子自道也與下所謂中心安仁者天下一)
　(人而已其義同也澄曰言好仁惡/不仁皆非有所為而為之者也)
○子曰仁有三與仁同功而異情與仁同功其仁未可
知也與仁同過然後其仁可知也仁者安仁知者利仁
畏罪者彊仁(彊其/兩切)
　(鄭氏曰仁有三謂安仁利仁彊仁也利仁彊仁功雖/與安仁者同本情則異功者人所貪也過者人所辟)
　(也在過之中非其本情者或有悔者焉吕氏曰仁者/安仁無欲而好仁無畏而惡不仁者也知者利仁有)
　(欲而好仁者也畏罪者彊仁有畏而惡不仁者也三/者之功同歸於仁而其情則異功者齊桓公九合諸)
　(侯一匡天下湯武之舉不過乎是而其情則不同故/其仁未可知也過者有不幸而致焉周公使管叔監)
　(殷管叔以殷畔過於愛兄而已孔子對陳司敗問昭/公知禮過於諱君而已皆出乎情而無偽故其仁可)
　(知/)
仁者右也道者左也仁者人也道者義也厚於仁者薄
於義親而不尊厚於義者薄於仁尊而不親道有至有
義有考至道以王義道以霸考道以為無失
　(又承上文而申其意人身脉候之位右上而左微下/日用動作之便右優而左稍劣仁右義左猶言禮先)
　(樂後志至氣次云爾蓋仁者中心所具之徳體也道/者事物所由之路用也體先用後體至用次故借右)
　(左二字以喻其有分非謂一尊一卑相去懸絶也仁/之為體以此心之在人者言故曰人也道之為用以)
　(事物之義理而言故曰義也人之氣禀得生物之氣/多者仁厚而義薄得収物之氣多者義厚而仁薄仁)
　(者温然之慈惠故人親愛之義者截然之裁制故人/尊敬之道者左也道者義也此二道字專指義而言)
　(至道義道考道三道字兼仁義而言五常之總名也/至道謂道之極至而蔑加者即安仁之聖也義道謂)
　(道之以義而入門者即利仁之賢也考道謂道之以/稽考尋究而後得者即彊仁之人希賢者也全德純)
　(備不學而能仁體混成而包并乎義是為安仁者之/至道隨事詳察篤行乃能一以貫之義理精熟而造)
　(詣乎仁是為利仁者之義道勇敢銳進悉心竭力十/倍百倍其功以徙義求仁而後可與利仁者一是為)
　(彊仁者之考道三者之徳有異因其徳差其位則至/道之聖人可以君天下而為王義道之賢人可以長)
　(諸侯而為霸考道之亞於賢雖未可為諸侯之長亦/可保其諸侯之國而不失或下而為卿大夫士能保)
　(其家能保其身俱可謂之無失者鄭氏云有至下脱/一有字今從之應氏曰至道即仁也至道渾而無迹)
　(故得其渾全精粹以為王義道嚴而有方故得其裁/割斷制以為霸盡稽考之道而事不輕舉焉亦可以)
　(無失/矣)
○子言之仁有數義有長短小大中心􁂋怛愛人之仁
也率法而彊之資仁者也詩云豐水有芑武王豈不仕
貽厥孫謀以燕翼子武王烝哉數世之仁也國風曰我
今不閲皇恤我後終身之仁也(閲音/悦)
　(鄭氏曰資取也數與長短小大互言之耳性仁義者/其數長大取仁義者其數短小芑枸檵也仕之言事)
　(也詒遺也燕安也烝君也言武王豈不念天下之事/乎明豐水之有芑矣乃遺其後世之子孫以善謀以)
　(安翼其子也君哉武王美之也閲猶容也皇暇也恤/憂也言我今尚恐不能自容何暇憂我後之人乎孔)
　(氏曰中心􁂋怛天性自仁者也率法而彊之取仁而/行者也以大雅文王有聲美武王之詩以證性仁者)
　(其數長武王行仁遺及子孫故曰數世之仁又引邶/國風谷風之篇證取仁而行唯在一身何暇憂及後)
　(世是終身之仁也吕氏曰以其誠心愛人故曰愛人/之仁以其有取於外故曰資仁此所發淺深之數也)
　(數世之仁終自之仁此所施逺近之數也故曰仁有/數義有長短小大者義無定體惟其所宜而已宜長)
　(則長宜短則短宜大則大宜小則小如孔子可以仕/則仕可以止則止可以乆則乆可以速則速禮有以)
　(髙為貴者以下為貴者有以大為貴者以小為貴者/之類是也故曰義有長短小大此章論仁而及義者)
　(蓋仁之數是亦義也沈氏曰仁所以有等級著為義/有長短小大也禮運曰義者藝之分仁之節也不可)
　(分仁/義説)
○子曰仁之為器重其為道逺舉者莫能勝也行者莫
能致也取數多者仁也夫勉於仁者不亦難乎是故君
子以義度人則難為人以人望人則賢者可知已矣(勝/音)
(升數色住切夫/音扶度待洛切)
　(方氏曰論語曰士不可以不𢎞毅任重而道逺仁以/為己任不亦重乎死而後已不亦逺乎其言正與此)
　(合鄭氏曰取數多者言計天下之道仁居其多以義/度人言以先王成法儗度人則難中也當以時人相)
　(比方耳張子曰仁道至大不可盡但取分數多者為/仁如九徳徳多者為賢吕氏曰舉莫能勝行莫能致)
　(勉之者之為難也以義度人者盡義以度人者也以/人望人者舉今之人相望也盡義以求人非聖人不)
　(足以當之故難為人舉今之人相望則大賢/愈於小賢小賢愈於不賢故賢著可知已矣)
○子曰中心安仁者天下一人而已矣大雅曰徳輶如
毛民鮮克舉之我儀圗之維仲山甫舉之愛莫助之(輶/音)
(由鮮息/淺切)
　(吕氏曰君子之自待必全盡而後己中心安仁者天/下一人而已聖人之仁也雖未至焉不敢不勉鄭氏)
　(曰輶輕也鮮罕也儀匹也圗謀也愛猶惜也言徳之/輕如毛耳人皆以為重罕能舉行之者作此詩者周)
　(宣王之大臣也言我之匹謀之仲山甫則能舉/行之美之也惜乎時人無能助之者言賢者少)
○小雅曰髙山仰止景行行止子曰詩之好仁如此鄉
道而行中道而廢忘身之老也不知年數之不足也俛
焉日有孳孳斃而後已(景行如字好鄉並去聲/俛音勉孳音兹斃音弊)
　(朱子曰仰瞻望也景行大道也言髙山則可仰大道/則可行澄謂引詩斷章蓋借仰髙山以興行大道也)
　(鄉此大道而行之行至中半力不能進而後止若猶/能進則不止也好仁之甚故力行不輟如此鄭氏曰)
　(中道而廢廢喻力極罷頓不能復行則止也俛焉勤/勞之貌斃仆也孔氏曰古昔聖賢好愛仁徳如此之)
　(甚鄉仁道而行力罷極而始休廢於中道忘己身之/衰老不覺知年數之不足猶行仁不止俛俛焉勤勞)
　(毎日孳孳唯力之斃仆而後己也吕氏曰不以髙矣/美矣為不可跂及而不勉所以不知年數之不足俛)
　(焉日孳孳斃而後己鄉道而行中道而廢謂力不足/者非不為也張子曰不知年數之不足是夭夀不貳)
　(也/)
○子曰仁之難成乆矣人人失其所好故仁者之過易
辭也(易以/䜴切)
　(孔氏曰仁道難成非始今日其來乆矣人人謂天下/衆人由仁道不成無所依恃民人由此不得其志意)
　(之所好若仁道成人皆得所願也鄭氏曰辭猶觧説/也仁者雖有過不為甚矣惟聖人無過方氏曰自人)
　(言之則好莫如仁人能好仁則得其所好矣以其反/此而失其所好此仁所以難成歟苟仁矣雖有過易)
　(辭也况無過乎以仁者之過過於厚故也若周公使/管叔監殷孔子謂昭公知禮非無過也然周公之過)
　(過於愛親孔子之過過於愛君為/君親而有過此其所為易辭也)
○子曰恭近禮儉近仁信近情敬讓以行此雖有過其
不甚矣夫恭寡過情可信儉易容也以此失之者不亦
鮮乎詩云温温恭人惟徳之基
　(孔氏曰禮主於敬故恭近禮儉不曹用無害於物故/近仁言語信實故近情儉易容者儉則寡求故易容)
　(也所引詩大雅抑之篇結上文恭近禮也鄭氏曰不/亦鮮乎言罕以此失之馬氏曰恭則不侮人禮也而)
　(未盡禮之道故近禮儉則不奪人仁也而未盡仁之/道故近仁信則不欺於物情也而未盡情之道故近)
　(情情猶言實也中以恭儉信為守而行之以敬讓故/雖有過其不甚矣恭而不與相競故寡過物之所以)
　(不可信以其虛也有其實則可信儉則寡於欲而易/以處故易容方氏曰得則為當失則為過過之不甚)
　(猶其失之鮮故始言過終又言失吕氏/曰温温恭人雖未成徳斯徳之基矣)
○子曰仁之難成乆矣唯君子能之是故君子不以其
所能者病人不以人之所不能者愧人是故聖人之制
行也不制以己使民有所勸勉愧耻以行其言禮以節
之信以結之容貌以文之衣服以移之朋友以極之欲
民之有壹也小雅曰不愧于人不畏于天(制行下孟切/移昌氏切)
　(鄭氏曰唯君子能之言能成人道者少也病人愧人/謂罪咎之聖人之制行以中人為制則賢者勸勉不)
　(及者愧耻其言乃行也移猶廣大也極致也壹謂專/心於善吕氏曰君子固賢於衆人矣君子之所能衆)
　(人必有不能者矣使衆人傚己之所能則病矣使衆/人自彰其不能則愧矣故聖人制行以立教必與天)
　(下共之以天下之所能行者為之法所以為逹道也/張子曰制行以己非以用乎人孔氏曰朋友以極之)
　(謂相勉勵以極致於道也自禮以節之以下所以欲/民之專心壹意於善道也澄曰上言愧人我愧之也)
　(下言愧耻/彼自愧也)
是故君子服其服則文以君子之容有其容則文以君
子之辭遂其辭則實以君子之徳是故君子耻服其服
而無其容耻有其容而無其辭耻有其辭而無其徳耻
有其徳而無其行是故君子衰絰則有哀色端冕則有
敬色甲胄則有不可辱之色詩云惟鵜在梁不濡其翼
彼記之子不稱其服(衰七雷切鵜音/啼稱繩證切)
　(鄭氏曰遂猶成也無其行謂不行其徳孔氏曰實猶/充也澄曰此言服必有其容容必有其辭辭必有其)
　(徳以三是故發語端第二是故又添行字謂必行之/於外而后徳可見也是故至引詩但言服必有容一)
　(事彼二事/亦猶是也)
○子言之君子之所謂義者貴賤皆有事於天下天子
親耕粢盛秬鬯以事上帝故諸侯勤以輔事於天子(粢/音)
(咨盛音成秬音/巨鬯勅亮切)
　(吕氏曰所謂義者不可以不事事也雖天子必有事/焉况於諸侯乎應氏曰天子竭力致敬以尊乎上帝)
　(則諸侯亦服勤以輔事乎天子孔氏曰天子事上帝/諸侯事天子是貴賤皆有事于天下案小宰注云天)
　(地大神至尊不祼此祭上帝有巨鬯者凡鬯有二若/和之以鬰謂之鬰鬯鬰人所掌是也祭宗廟則用以)
　(灌也若不和鬰謂之秬鬯鬯人所掌是也謂五齊之/酒以秬黍為之以芬芳調暢故言秬鬯得以事上帝)
　(某氏講義曰貴賤皆有事於天下乃君子之所謂義/也天子親耕藉田為粢盛以充簠簋為秬鬯以實尊)
　(彛天子之所以自致者如此為諸侯者所以竭勤勞/駿奔走以輔事天子也天子所以事上帝即諸侯所)
　(以事天子/其義一也)
○子曰下之事上也雖有庇民之大徳不敢有君民之
心仁之厚也是故君子恭儉以求役仁信讓以求役禮
不自尚其事不自尊其身儉於位而寡於欲讓於賢卑
已而尊人小心而畏義求以事君得之自是不得自是
以聽天命詩云莫莫葛藟施於條枚凱弟君子求福不
囘其舜禹文王周公之謂與有君民之大徳有事君之
小心詩云惟此文王小心翼翼昭事上帝聿懐多福厥
徳不回以受方國(庇必利切藟音誄/施以䜴切與音餘)
　(鄭氏曰庇覆也無君民之心是思不出其位役之言/為也得之自是不得自是言不易道徼禄利也樂易)
　(之君子其求福脩徳以俟之不為回邪之行以要之/方四方也受四方之國謂王天下孔氏曰恭敬節儉)
　(以求為仁信實退讓以求為禮不問利禄得之與失/恒行其是不苟易其道也莫莫葛藟此旱麓之詩又)
　(引大明之詩以證上求福不囘也某氏曰恭則不侮/儉則不奪可以求從事於仁信則不疑讓則不争可)
　(以求從事於禮方氏曰恭儉可為仁之用信讓可為/禮之用故以役言求役者求仁禮之役也事雖為人)
　(所尚己未嘗自尚之也身雖為人所尊己未嘗自尊/之也儉於位非貪位也寡於欲非慕禄也讓於賢非)
　(争名也卑已故能尊人小心故能畏義君子之為此/者豈它求哉求以事君而已以是事君而得君者義)
　(也以是事君而不得君者則有命存焉庇民者止足/以覆物君民者又足以命物若舜禹之受禪文王之)
　(受命周公之攝政皆君民之事也雖然豈嘗有是心/哉石林葉氏曰恭儉求役仁故不自尚其事儉於位)
　(寡於欲皆役仁之事也信讓求役禮故不自尊其身/讓於賢卑已以尊人皆役禮之事也小心而畏義求)
　(以事君所以知人得之不得自是以聽天命所以知/天獨言舜禹文王周公者蓋為臣有事君之小心而)
　(天子又薦之於天唯舜禹為有命為臣而有君民之/大徳天子不薦之於天唯文王周公為有義凱弟君)
　(子民之父母求福不囘義也厥徳不囘以受方國命/也若湯武則反其常分亦義之變所以不及言也)
○子曰先王諡以尊名節以壹惠耻名之浮於行也是
故君子不自大其事不自尚其功以求處情過行弗率
以求處厚彰人之善而美人之功以求下賢是故君子
雖自卑而民敬尊之(諡音/示)
　(鄭氏曰諡者行之迹也名者謂聲譽也言先王論行/以為諡以尊名者使聲譽可得而尊言也壹讀為一)
　(惠猶善也言聲譽雖有衆多者即以其行一大善為/諡耳在上曰浮君子勤行成功聲譽踰行是所耻也)
　(率循也過行不復循行猶不貳過也自卑而民敬尊/之言謙者所以成行之徳也孔氏曰列生時之行迹)
　(作諡以尊敬生前之聲名𫝊於後世也大謂誇大既/不欲行過於名故不自誇大其所為之事不自加尚)
　(其所為之功所以求處情實不欲虗為矯飾也張子/曰節以壹惠惠字必是古徳字方氏曰生有名死有)
　(諡有諡則諱其名矣故曰諡以尊名公叔文子之子/請諡而曰請所以易其名是矣諡以誄行而為之然)
　(行不一也有不勝言以所隆者之一端而為之節故/曰節以壹惠若文王之為文武王之為武壹惠之道)
　(也行雖多而節之則名不浮於行矣聲聞過情君子/耻之自大自尚者迹於為故不自大其事不自尚其)
　(功以求處情人之過也多過於薄况過而不改乎故/過行弗率以求處厚蔽人之善害人之功是妬賢而)
　(已故彰人之善美人之功以求下賢凡此皆自卑之/道也揚子曰自下者人髙之易曰卑而不可踰故曰)
　(君子雖自卑/而民敬尊之)
○子曰后稷天下之為烈也豈一手一足哉唯欲行之
浮於名也故自謂便人
　(吕氏曰后稷之教民稼穡無此疆爾界天下之利萬/世之功也其為烈也非一手一足之所能及也然猶)
　(不自以為功自謂便習是事之人而已鄭氏曰烈業/也言后稷造稼穡天下世以為業豈一手一足喻用)
　(之者多無數也孔氏曰上言君耻名浮於行故以后/稷證之自謂便於稼穡之人故實行過於虗名也)
○子言之君子之所謂仁者其難乎詩云凱弟君子民
之父母凱以彊教之弟以悦安之樂而毋荒有禮而親
威莊而安孝慈而敬使民有父之尊有母之親如此而
后可以為民之父母矣非至徳其孰能如此乎(彊其良/切又上)
(聲説音悦/樂音洛)
　(鄭氏曰有父之尊有母之親謂其尊親己如父母吕/氏曰此言君子之仁兼乎尊親先儒訓凱為樂弟為)
　(易此云彊教之悦安之宜若有異詩有凱風周官王/師大獻則奏凱樂左氏𫝊髙陽氏有才子謂之八愷)
　(凱風鼔動長養之風也凱樂戰勝之樂也八凱謂之/才子則性和而有才者也皆有盛彊之意故訓彊兄)
　(弟之弟孝弟之弟皆順也有説下之道故訓悦彊教/之者以道驅之如佚道使民雖勞不怨也説安之者)
　(得其心之謂説以使民民忘其勞説以犯難民忘其/死者也樂悦安也毋荒則有教矣有禮彊教也親則)
　(悦矣威莊彊教也安則悦矣孝慈説也敬則有/教矣彊教則父之尊存焉説安則母之親存焉)
今父之親子也親賢而下無能母之親子也賢則親之
無能則憐之母親而不尊父尊而不親水之於民也親
而不尊火尊而不親土之於民也親而不尊天尊而不
親命之於民也親而不尊鬼尊而不親
　(上言至徳之君子能兼有父母之尊親此則言其各/偏於一而不兼有者鄭氏曰或見尊或見親以其嚴)
　(與恩所尚異也命謂四時政令所以教民勸是也鬼/謂四時祭祀所以訓民事君也孔氏曰下謂下賤之)
　(父主義故於子分别母主恩愛而已吕氏曰尊親之/義自父母而推之當其彊教也則不純以恩故賢則)
　(親之無能則下之當其説安也則有収而無絶故賢/則尊之無能則憐之此父母尊親之異也水者民狎)
　(而翫之火者民望而畏之此水火尊親之異也地近/人可得而履天逺人不可階而升此天地尊親之異)
　(也君之命見於事近人而可行也鬼之道存/諸理逺人而不可私也此人鬼尊親之異也)
○子曰夏道尊命事鬼敬神而逺之近人而忠焉先禄
而後威先賞而後罰親而不尊其民之敝憃而愚喬而
野朴而不文殷人尊神率民以事神先鬼而後禮先罰
而後賞尊而不親其民之敝蕩而不静勝而無耻周人
尊禮尚施事鬼敬神而逺之近人而忠焉其賞罰用爵
列親而不尊其民之敝利而巧文而不慙賊而敝(逺去/聲憃)
(傷容切喬音/驕施去聲)
　(鄭氏曰夏逺鬼神近人謂外宗廟内朝廷也敝謂政/教衰失之時以本不困於刑罰少詐諼也殷人先鬼)
　(後禮謂内宗廟外朝廷也禮者君臣朝㑹凡以贄交/接相施予也以本怵於鬼神虗無之事令其心放蕩)
　(無所定困於刑罰苟勝免而無耻也周賞罰用爵列/以尊卑為差孔氏曰夏尊命謂尊重四時政教之命)
　(使人樂事勸功也夏尚仁恩民承寛裕及其衰末猶/有先世遺風憃愚謂情不澆詭驕野質朴不競文華)
　(如淳朴時也殷代尚虗無故其敝不安静鄭注􁈩串/也習也周人尚禮徃來施㑹之事以其尚禮本數交)
　(接徃來故便利機巧多文辭而無慙愧共相賊害而/困敝以其禮失於煩致然也吕氏曰凡尊之道鬼也)
　(神也威也罰也凡親之道人也命也禮也禄也賞也/施也所尊所先者其尚也所逺所後者其不尚也夏)
　(尚忠忠者奉上故尊命殷尚質質者不欺故尊神周/尚文文者多儀故尊禮逺鬼神而近人者謂外宗廟)
　(而内朝廷修烝嘗而畧盟詛也先鬼而後禮者謂外/朝廷而内宗廟先盟詛而後祭享也賞罰用爵列者)
　(如刑不上大夫禮不下庻人賜君子小人不同日命/夫命婦不躬坐獄訟之類雖至於文亦人情之近厚)
　(者所以親而不尊也先王之政苟無道以教之其末/也不能無敝如清之末至於隘和之末至於不恭也)
　(忠之政使民近人而已不求其所不能知勸於為善/而已不責其所不能尚及其末也人不知進於學故)
　(守其顓蒙不困於刑罰故不為詐諼其民則憃而愚/其風則喬而野其事則朴而不文也喬髙大也如厥)
　(木為喬之喬妄自髙大而無文乃憃愚之風也不必/音為驕也忠之敝至於愚而野故殷人尊神而救之)
　(民知敬於鬼神則莫非誠也誠則質矣尊神者使知/敬於幽先罰者使知敬於明而已及其末也求神於)
　(虗無不可知之域則茫然不知其所安畏威於無所/措手足之地則不知禮義之可貴故其民動而不静)
　(其俗勝而無耻也質之敝尚鬼而逺人至於勝而無/耻故周人尊禮以救之禮人文也人文之著則上下)
　(有等親䟽有辨及其末也溺於文而不求其實徇於/末而不反其本故其事則利而巧近人故苟利尚文)
　(故巧也其俗則文而不慙文勝質而不知義也其民/則賊而敝不反其本故賊於其末不求其實故敝於)
　(虗文也方氏曰近人而忠夏商所同夏之近人本乎/尊命命之所制者簡故敝則喬而野周之近人本乎)
　(尊禮禮之所飾者煩故敝則文而不慙廬陵胡氏曰/緯説云夏以忠其失野救野莫若敬殷以敬其失鬼)
　(救鬼莫若文周以文其失蕩救蕩莫若忠如循環然/周則復始此繆説也三代皆忠三代皆敬三代皆文)
　(夏尊命殷尊神周尊禮所尊不同者時也雖各有敝/而道未嘗不同先儒指禮為朝廷則周人尊禮亦指)
　(朝廷乎宗廟朝廷無非禮也澄曰尊猶尚也所尚者/命令謂教詔其民與之昵近如一家父子然喬如癡)
　(子狎習父母之愛而驕也憃愚喬皆内之無知野朴/不文皆外之無矯飾所尚者鬼神敬畏先靈嚴肅過)
　(於恩愛蕩謂馳心於幽㝠不靜謂不敢自安所尚者/禮義禮有節度儀文而尚徃來施報其心雖忠而殺)
　(於夏其心雖敬而殺於殷蓋外有文飾則與直情徑/行者有間矣如哭踊之有節則非如自然之哀也賊)
　(而敝謂雖貨財筋力之不能勝有/害於己亦敝於虗文而不自反也)
○子曰夏道未瀆辭不求備不大望於民民未厭其親
殷人未瀆禮而求備於民周人彊民未瀆神而賞爵刑
罰窮矣(厭於豔切/彊其兩切)
　(鄭氏曰未瀆辭者謂時王不尚辭民不䙝為也不求/備不大望言其政寛貢税輕也彊民言承殷難變之)
　(敝也賞爵刑罰窮矣言其繁文備設孔氏曰未厭其/親言民無困苦未厭其上下相親之心也未瀆神謂)
　(祭祀有時未褻瀆也夏言未瀆辭則殷瀆辭矣殷言/未瀆禮則周瀆禮矣周言未瀆神則周衰瀆神矣吕)
　(氏曰夏尚忠忠者以行不以言故未瀆辭不求備者/不責人之善故政令簡不大望者不竭人之忠故貢)
　(賦輕此民所以易從而未厭其親也忠之俗衰行雖/脩猶不足以使人信故殷始瀆辭瀆者再三告之如)
　(盤庚三篇是也然殷尚質雖辭之瀆而尚未以繁縟/之文治之故未瀆禮責人之信已必從而後已所以)
　(求備於民也質之俗衰辭雖瀆未足以取信於民故/周始瀆禮分致其辨文致其詳責人也嚴教人以敬)
　(故禮先於祭祀至敬而不祈則未瀆神至周末信詛/盟事祈禱瀆神矣彊民驅之於善從之有爵賞不從)
　(有刑罰故爵賞刑罰窮矣澄曰夏雖尊命而未有言/辭之彊聒不大望於民民未厭其親十字釋上不求)
　(備三字殷雖尊神而未有禮文之繁縟周尊禮則彊/民以其所不能行矣雖敬事鬼神而能逺之則猶未)
　(瀆神也夏先爵賞以勸人之善為急殷先刑罰以懲/人之惡為急周雖用夏之爵賞而不足以勸雖用殷)
　(之刑罰而不足以懲故曰窮矣/蓋承殷之後時愈難治故也)
○子曰虞夏之道寡怨於民殷周之道不勝其敝(勝音/升)
　(孔氏曰虞夏政寛殷周文煩敝敗也鄭氏曰勝猶任/也殷周極文民無耻而巧利後世之政難復也吕氏)
　(曰質者責人也畧故寡怨於民文者責人也/詳民之不從則窮刑賞以驅之故不勝其敝)
○子曰虞夏之質殷周之文至矣虞夏之文不勝其質
殷周之質不勝其文(勝世/證切)
　(鄭氏曰至矣言後有王者其作質文不能易之孔氏/曰至謂至極虞夏雖有其文但文少而質多故不勝)
　(其質殷雖有其質亦質/少而文多故不勝其文)
○子言之曰後世雖有作者虞舜不可及也已矣君天
下生無私死不厚其子子民如父母有􁂋怛之愛有忠
利之教親而尊安而敬威而愛富而有禮惠而能散其
君子尊仁畏義耻費輕實忠而不犯義而順文而静寛
而有辨甫刑曰徳威惟畏徳明惟明非虞帝其孰能如
此乎(􁂋七感切/怛旦逹切)
　(鄭氏曰言既不傳位又無以豐饒於諸臣也耻費不/為辭費出空言也實謂財貨也辨别也猶寛而栗也)
　(徳所威則人皆畏之言服罪也徳所明則人皆尊寵/之言得人也孔氏曰生無私言序爵必以徳子愛於)
　(民如父母愛子也君子謂虞朝之臣君聖臣賢由舜/而然也甫刑今書以明堯徳記者分以結舜徳也吕)
　(氏曰堯蕩蕩乎民無能名舜事堯者也治民之道可/得而言故言治者稱舜而不及堯也三代之道或親)
　(而不尊或尊而不親不免一偏若虞帝則有母之親/故有􁂋怛之愛有父之尊故有忠利之教愛則能安)
　(教則知敬親則愛尊則威也富而有禮者節於物義/也惠而能散者周於物仁也富而有禮故耻費恐用)
　(之不以道也惠而能散故輕實蓋不必藏於己也愛/之至則必忠忠至於犯則不敬敬之至則有義一以)
　(義斷或入於不順則不愛敬主於别别則文文煩則/不静愛主於恩恩則寛寛而踰則無辨天下敬之則)
　(徳威也天下愛之則徳明也澄曰耻費不侈用也輕/實不貪財也澄案坊記表記緇衣三篇蓋一手所記)
　(坊記三十九章緇衣二十四章每章皆稱子云子曰/首章獨稱子言之表記一篇稱子言之者八蓋以五)
　(十三章分為七段毎一段之首又稱子言之至第二/十六章至此凡六章為第五段此章雖居第五段之)
　(終然以其言虞帝之徳故特大其事而/再稱子言之俾異於前四段後二段也)
○子言之事君先資其言拜自獻其身以成其信是故
君有責於其臣臣有死於其言故其受禄不誣其受罪
益寡
　(鄭氏曰資謀也獻猶進也言臣事君必先謀定其言/乃後親進為君言也死其言者竭力於其所言之事)
　(死而不負於事不信曰誣孔氏曰成其信者先謀後/見成其言之信實言善乃受禄是受禄不誣罔也方)
　(氏曰先資其言者先以言為之資也拜謂受其命也/獻謂效其能也獻其身將以行其言也能行其言故)
　(足以成其信臣能任責則非尸禄故受禄不誣臣能/效死則非有罪者矣故受罪益寡人亦或以忠獲罪)
　(此所以不言無罪止言益寡而已應氏曰資馮藉也/古之君子其經世之學皆豫足於胸中至其事君則)
　(前定之規摹先形於言以為藉手而委身以成其信/自獻者非屈身以求售如書之自靖自獻故受命而)
　(無所/愧也)
○子曰事君大言入則望大利小言入則望小利故君
子不以小言受大禄不以大言受小禄易曰不家食吉
　(鄭氏曰大言可以立大事也小言可以立小事也入/謂君受之利禄賞也大禄小禄言臣受禄各用其徳)
　(能也孔氏曰小言受大禄則臣濫大言受小禄則君/重財而薄徳也張子曰利非歸己之利大言入則吾)
　(道可大行是大利也/小言入則可小利)
○子曰事君不下達不尚辭非其人弗自小雅曰靖共
爾位正直是與神之聽之式榖以女(共音恭/女音汝)
　(鄭氏曰不下逹不以私事自通於君也不尚辭不多/出浮華之言也弗自不與自相親孔氏曰所引小明)
　(斷章取義明非善人不與之友也吕氏曰上逹者進/乎髙明如耻其君不及堯舜非堯舜之道不敢陳於)
　(王前者也下逹者趨乎汙下如謂吾君不能逢君之/惡者也尚辭而實不稱則欺其君者也自者所由以)
　(為主者觀近臣以其所主觀逺臣以其所為主主癰/疽與侍人瘠環非其人而自之也三者皆枉已不正)
　(非所謂靖/共正直也)
○子曰事君逺而諫則讇也近而不諫則尸利也(讇與/諂同)
　(孔氏曰與君䟽逺彊欲諫争是諂人望欲自逹祭祀/之尸無言辭而受享祭近臣不諫如尸之受利也吕)
　(氏曰非其職而諫以求自逹故曰讇有言責而不諫/則曠官懐禄固寵主於為利故曰尸利方氏曰逺而)
　(諫似忠而非忠祗以為諂耳近而/不諫似慎而非慎祗以為利耳)
○子曰邇臣守和宰正百官大臣慮四方
　(鄭氏曰邇近也和謂調和君事宰冢宰也主治百官/孔氏曰邇臣親近之臣獻可替否毗賛於君以調和)
　(其事大臣謂二伯州牧亦兼冢宰但冢宰居中故言/正百官耳葉氏曰邇臣三公四輔也有所可有所否)
　(故守和冢宰天官也羣吏廢置所自出故正百官大/臣牧伯也諸侯藩衛所自出故慮四方應氏曰其序)
　(先君徳而後朝廷先/朝廷而後天下也)
○子曰事君欲諫不欲陳詩云心乎愛矣瑕不謂矣中
心藏之何日忘之
　(鄭氏曰陳謂言其過於外瑕之言胡也謂猶告也孔/氏曰瑕不謂矣言何不以事告陳於君也方氏曰陳)
　(善閉邪謂之敬故諫不欲陳陳之則是暴君之過矣/然有犯無隠則陳之矣蓋諫之不從不得已而後陳)
　(焉然則陳者非所欲也故以不欲言之澄曰/引詩中心藏之明不欲陳其過於外之意)
○子曰事君難進而易退則位有序易進而難退則亂
也故君子三揖而進一辭而退以逺亂也(易以䜴切/逺去聲)
　(鄭氏曰亂謂賢否不别三揖而進一辭而退進難者/謂主人之擇已也退速者謂君子之倦也吕氏曰所)
　(謂位有序小徳役大徳小賢役/大賢也所謂亂賢不肖倒置也)
○子曰事君三違而不出竟則利禄也人雖曰不要吾
弗信也(竟音境要/於遥切)
　(鄭氏曰違猶去也利禄言為貪禄留也臣以道去/君至於三而不遂去是貪禄必以其彊與君要也)
○子曰事君慎始而敬終
　(鄭氏曰輕交易絶君子所耻延平周氏曰進以禮所/以慎始退以義所以敬終方氏曰慎始翔而後集敬)
　(終不為/苟去)
○子曰事君可貴可賤可富可貧可生可殺而不可使
為亂
　(鄭氏曰亂謂違廢事君之禮吕氏曰貴賤貧富殺生/君所操以御臣之具也亂者違乎禮義也理義人心)
　(所同然君君臣臣父父子子所以保天下國家也臣/之事君唯命之從及違於禮義則臣得以争於君匹)
　(夫不可奪其志君以我為賢則可處之以富貴以我/為不肖則可處之以貧賤以我為無罪則可生以我)
　(為有罪則可殺六者惟君所命/其不可奪者吾之義理而已)
○子曰事君軍旅不辟難朝廷不辭賤處其位而不履
其事則亂也故君使其臣得志則慎慮而從之否則孰
慮而從之終事而退臣之厚也易曰不事王侯髙尚其
事(辟音避難乃/旦切朝音潮)
　(鄭氏曰履猶行也君使其臣謂使之聘問師役之屬/也慎慮而從之者此己志也欲其必有成也否謂非)
　(己志也孰慮而從之又計於己利害也終事而退非/己志者事成則去也不事王侯言臣致仕而去不復)
　(事君也孔氏曰在軍旅之中不辟危亡之難在朝廷/之中不辟卑賤之所得志謂君使當己之才也終事)
　(謂事畢也既本非己才事竟即辭而退也得志及不/得志並從而無違是臣行之篤厚也引易蠱卦上九)
　(爻辭以證終事而退石林葉氏曰位軍旅則以勇故/不辟難位朝廷則以仁故不辭賤處其位而辟難辭)
　(賤則事不治而亂吕氏曰此篇言亂者有三易進而/難退則亂亂於賢不肖者也不可使為亂亂於理義)
　(者也處其位而不履其事則亂亂於名實者也得志/者合所使之臣素志也否者不合其素志也臣受君)
　(命雖有所合不敢以得志而自滿故慎慮而從之臨/事而懼好謀而成者也有所不合又非所宜辭亦不)
　(敢怨於不得志而不事事故孰慮而從之不辱君命/盡其義而無悔仕而不事事則不恭不得志而不去)
　(則懐懐與不恭皆君子所不由故不得志者雖孰慮/以從事卒事則致為臣而去所以自免而不累乎上)
　(故曰臣之厚也馬氏曰貴與生者人所欲也君使其/臣於所欲之地則必慎慮以從之賤與死者人所惡)
　(也君使其臣於不欲之/地亦必孰慮以從之)
○子曰唯天子受命於天士受命於君故君命順則臣
有順命君命逆則臣有逆命詩曰鵲之姜姜鶉之賁賁
人之無良我以為君(鶉士倫切/賁音奔)
　(鄭氏曰唯當為雖言皆有所受不敢專也臣受順則/行順受逆則行逆如其所受於君則為君不易矣姜)
　(姜賁賁争鬭惡貌良善也孔氏曰此明臣事君不敢/專輒君之出命不可不慎吕氏曰君之命出乎禮義)
　(則為順為臣者將不令而行君之命不出於禮義則/為逆為臣者雖令不從矣此逆命順命之異詩刺衛)
　(君無徳國人耻以為君蓋言君逆天命則臣子亦逆/君之命方氏曰由士以上皆受命於君止以士言者)
　(蓋降於士則有府史胥徒之屬皆其官長所自辟除/其卑不能上逹故不得受命於君也劉氏曰注曰唯)
　(當作雖非也言天子之命在天士之命在君非天命/不為天子非君命不為士也皆有制之己陸氏曰唯)
　(讀如字天子受命於天猶士受命於君所謂士死制/是也胡氏曰順命言遜於汝志也逆命言逆於汝志)
　(也先儒謂逆命/為行逆非也)
○子曰君子不以辭盡人故天下有道則行有枝葉天
下無道則辭有枝葉是故君子於有䘮者之側不能賻
焉則不問其所費於有病者之側不能饋焉則不問其
所欲有客不能館則不問其所舍故君子之接如水小
人之接如醴君子淡以成小人甘以壊小雅曰盜言孔
甘亂是用餤(行去聲賻音/附餤音談)
　(鄭氏曰不問其所費以下皆辟有言而無其實水相/得合而已酒醴相得則敗淡無酸酢少味也接或為)
　(交盜賊也孔甚也餤進也孔氏曰君子之行不可虗/用其辭不以辭盡人言不得以言辭之善謂行亦盡)
　(善也有道之世則所行美好似樹榦之外更有枝葉/無道之世人不誠實但言辭虗美引詩證小人甘以)
　(壊張子曰盡極也取也有道是有實也有實則行有/文章也無實則言有文章也行有文章則莫非實事)
　(也言尚浮華則唯虗辭相譽而已無其實也故君子/問寒則衣之稱美則爵之今言無有實其求益與夫)
　(相親相依之言皆相奉而已吕氏曰枝葉者榦之文/也天下者道則人致文於行禮儀三百威儀三千乃)
　(行之文也故曰行有枝葉天下無道則人致文於辭/詩曰巧言如簧顔之厚矣乃辭之文也辭有枝葉則)
　(有言而無實問所費於䘮者而不能賻問所欲於病/者而不能饋問所舍於客而不能館則其言也不出)
　(於誠心君子耻之故與其不能惠而問之不如不問/之愈也君子之接人也以信而不以苟悦人故如水)
　(淡而可乆於此三者不能惠則不問此交之所以全/而無後怨故曰淡以成小人之接人也苟悦而不以)
　(信故如醴之甘而不可乆於斯三者能問而不能惠/取悦於頃刻而不顧其後此交之所以難保故曰甘)
　(以壊故凡言之甘而不出乎誠心者必將有以盜諸/人傳曰幣重而言甘誘我也甘言入則受其盜故言)
　(盜言孔甘/亂是用餤)
○子曰君子不以口譽人則民作忠故君子問人之寒
則衣之問人之飢則食之稱人之美則爵之國風曰心
之憂矣於我歸説(譽音余衣之於既切食之/音嗣説音悦又始鋭切)
　(鄭氏曰譽繩也問人之寒以下皆為有言不可以無/實於我歸説欲歸其所説忠信之人也孔氏曰繩以)
　(度量於物凡口譽於人亦須量之於心故以譽/為繩此引詩斷章證疾虗言義不與詩相當也)
○子曰口惠而實不至怨菑及其身是故君子與其有
諾責也寧有已怨國風曰言笑晏晏信誓旦旦不思其
反反是不思亦己焉哉(菑音災己怨音/以晏於諫切)
　(鄭氏曰己謂不許也言諾而不與其怨大於不許孔/氏曰諾謂許人物責謂許而不與被責也引詩氓之)
　(篇證許而不與/被人所怨也)
○子曰君子不以色親人情䟽而貌親在小人則穿窬
之盜也與(窬羊朱切/與音余)
　(孔氏曰色親人謂以虗偽善色詐親於人也情䟽貌/親内外乖異心不慤實怕畏於人如細人姦盜也方)
　(氏曰貌雖親而情實䟽恐人之/見其情也又何異穿窬之盜)
○子曰情欲信辭欲巧
　(鄭氏曰巧謂順而悦也孔氏曰欲和順美巧不違於/理與巧言令色者異也應氏曰情之所藴必盡誠辭)
　(之所𤼵必中節周氏曰於内則情欲信於外/則辭欲巧君子之道也苟止於辭巧君子乎)
○子言之昔三代明王皆事天地之神明無非卜筮之
用不敢以其私䙝事上帝是故不犯日月不違卜筮
　(鄭氏曰神明謂羣神也無非卜筮之用言動任卜筮/也日月謂冬夏至正月及四時也所不違者日與牲)
　(尸也吕氏曰郊所以事上帝卜日而用之不敢必其/期也卜牲而養之不敢必期物也是乃不敢以私䙝)
　(事之也日月者如冬日至圜丘以祀天神夏日至方/澤以祀地祗四時迎氣用四立此皆素有定日不用)
　(卜至於它祭祀之當卜日者不可犯此素定之日也/它祭祀之卜日既不犯此素定之日然所卜之日既)
　(卜之吉則不可違故曰不犯日月不違卜筮違之犯/之皆不敬也記曰大饗不問卜此謂日月之素定者)
　(如冬夏之日至之𩔖它則皆/卜如啟蟄而郊郊用辛之𩔖)
○卜筮不相襲也大事有時日小事無時日有筮外事
用剛日内事用柔日不違龜筮子曰牲牷禮樂齊盛是
以無害乎鬼神無怨乎百姓(牷音全齊音/粢盛音成)
　(鄭氏曰襲因也大事有時日有事於大神有常時常/日有事於小神無常時常日臨有事筮之剛日柔日)
　(順隂陽也陽為外隂為内事之外内别乎四郊牷猶/純也方氏曰牲牷天産粢盛地産禮者威儀樂者節)
　(奏於物則有天産地産於事則有威儀節奏事物雖/盡苟或有違於龜筮焉又烏能幽無鬼神之害明無)
　(百姓之怨乎故先王之於祭事不特卜日而又卜尸/不特卜尸而又卜牲也違龜筮而百姓怨者則以鬼)
　(神依人而行故也鬼神有害則百姓有怨可知鬼神/有禍福故曰害百姓有休戚故曰怨石林葉氏曰無)
　(害於鬼神祭則受福無怨乎百姓得其驩/心故先鬼神而後百姓者亦以祭祀為主)
○子曰后稷之祀易富也其辭恭其欲儉其禄及子孫
詩曰后稷兆祀庻無罪悔以迄於今(易以䜴切/迄許汲切)
　(鄭氏曰富之言備也以傳世之禄共儉者之祭易備/也吕氏曰后稷之祀竭力以供粢盛無非誠信故易)
　(備也其祀也永無罪悔以其辭恭其欲儉也以迄于/今至於周推后稷以配天一用后稷之法故其禄及)
　(子孫方氏曰其辭恭則物雖薄而誠足以饗神其欲/儉則物雖少而用足以行禮此祀之所以易富也盛)
　(徳必百世祀故/其禄及子孫)
○子曰大人之器威敬天子無筮諸侯有守筮天子道
以筮諸侯非其國不以筮卜宅寢室天子不卜處大廟
　(鄭氏曰威敬言其用之尊嚴天子無筮謂征伐出師/若廵守也天子至尊大事皆用卜春秋傳曰先王卜)
　(征五年歲襲其祥守筮守國之筮國有事則用之道/以筮者始將出卜之道有小事則用筮諸侯入它國)
　(則不筮不敢問吉㓙於人之國也諸侯受封於天子/因國而國唯宫室欲改易者得卜之耳天子不卜處)
　(大廟不可建國之處吉則宫廟吉可知孔氏曰大人/謂天子所主之器當威嚴敬重不可私襲於小事雜)
　(用也饗時則用燕則不用也天子大事不徒用筮而/已兼用卜也故簭人云國之大事先簭而後卜此云)
　(無筮無徒筮耳不謂全無筮也吕氏曰天子無筮敬/則用祭器則龜與祭器皆大人之器張子曰諸侯適)
　(它國唯卜寢宅而已不卜處大/廟舍諸侯祖廟為常故不卜)
○子曰君子敬則用祭器是以不廢日月不違龜筮以
敬事其君長是以上不瀆於民下不䙝於上(長知/兩切)
　(鄭氏曰敬則用祭器謂朝聘待賔客崇敬不敢用燕/器也上不瀆於民下不䙝於上上之於下以直則下)
　(應之以正不䙝慢也孔氏曰冠昏亦不用燕器左傳/魯襄公冠季武子曰君冠必以祼饗之禮行之是也)
　(吕氏曰君子之事天地鬼神與事其君長其敬一也/故敬則用祭器以事鬼神之敬敬之敬之至也敬則)
　(用祭器則私䙝之用皆以燕器如敦牟巵匜之屬是/也不廢日月者事其君長各有日月如歲之有朝覲)
　(宗遇一日之有朝夕不敢廢也不違龜筮者欲見其/君長及其所貢獻皆卜筮而後進也事天地神明言)
　(不犯日月者以其有素定之日而犯者它祀之卜日/不可犯也此云不廢日月亦有素定之日當行之而)
　(不可廢也如此則上之待下下之事上莫/非敬也故上不瀆於民下不䙝於上也)
　　　右記汎論之辭凡五十三節
　
　
　
　
　
　
　
　
　
　
　
　
　
　
　禮記纂言卷三十二
欽定四庫全書
　禮記纂言卷三十三　　　　元　呉澄　撰
　　緇衣
　　(陸氏曰劉獻云公孫尼子所作吕氏曰/篇中有好賢如緇衣之言故以是名篇)
子言之曰為上易事也為下易知也則刑不煩矣(易以/䜴切)
　(鄭氏曰言君不苛虐臣無姦心則刑可以措孔氏曰/居上以正理御物則臣事之易臣下無姦詐則君知)
　(其情易也吕氏曰上好信則民莫敢不用情易事者/好信故也易知者莫敢不用情故也上以機心待民)
　(則民亦以機心報上上下之交機心相勝姦生/詐起犯者莫之勝禁欲刑之不煩不可得矣)
○子曰好賢如緇衣惡惡如巷伯則爵不瀆而民作愿
刑不試而民咸服大雅曰儀刑文王萬邦作孚(好呼報/切惡惡)
(上烏路切/下如字)
　(鄭氏曰緇衣巷伯皆詩篇名緇衣好賢之甚巷伯惡/惡之甚爵不瀆者不輕爵人試用也咸皆也刑法也)
　(孚信也儀法文王之德而行之則天下無不為信也/孔氏曰瀆濫也愿慤也吕氏曰雖好善而無誠好之)
　(心則雖賞不勸雖惡惡而無誠惡之心則雖刑不懼/好賢必如緇衣之篤則人知上之誠好賢不必爵命)
　(之數勸而民起愿惡惡必如巷伯之深則人/知上之誠惡惡不必刑罰之施用而民畏服)
○子曰夫民教之以德齊之以禮則民有格心教之以
政齊之以刑則民有遯心故君民者子以愛之則民親
之信以結之則民不倍恭以涖之則民有孫心甫刑曰
苗民匪用命制以刑惟作五虐之刑曰法是以民有惡
徳而遂絶其世也(夫音扶/孫音遜)
　(鄭氏曰格來也遯逃也涖臨也孫順也甫刑尚書名/匪非也命謂政令也高辛氏之末諸侯有三苗者作)
　(亂其治民不用政令專制御以嚴刑乃作五虐蚩尤/之刑以是為法於是民皆為惡起倍畔也三苗由此)
　(見滅無後世葉氏曰德禮者化民之本也使其自服/故有格心格言其至也刑政者治民之末也彊其必)
　(從故有遯心遯言其藏也心藏於内而外服之迫之/以刑政之嚴而已仁以愛之信以結之所謂教之以)
　(德也恭以涖之所謂齊之以禮也德不/止於一故有仁有信禮則恭而已矣)
○子曰下之事上也不從其所令從其所行上好是物
下必有甚焉者故上之所好惡不可不慎也是民之表
也(好去聲下/同惡去聲)
　(鄭氏曰不從其令言民化行不拘於言甚者甚於君/也民之從君如景逐表陳氏曰言之化人也淺故不)
　(從其所令行之感人也深故從其所行故好惡出於/正則彼皆從而正好惡出於非則彼皆從而非猶表)
　(端而景端表枉而景/枉也故謂民之表)
○子曰禹立三年百姓以仁遂焉豈必盡仁詩云赫赫
師尹民具爾瞻甫刑云一人有慶兆民賴之大雅曰成
王之孚下土之式
　(鄭氏曰遂猶達也言百姓傚禹為仁非本/性能仁也孚信也式法也皆言化君也)
○子曰上好仁則下之為仁爭先人故長民者章志貞
教尊仁以子愛百姓民致行己以說其上矣詩云有梏
徳行四國順之(長知兩切後同/說音悦梏音角)
　(鄭氏曰章明也貞正也民致行己者民之行皆盡己/心梏大也直也孔氏曰上好仁則下皆為仁争欲先)
　(他人為君者當章明己志為貞正之教尊敬仁道以/子愛百姓則民致盡行仁之意以悦樂其上矣吕氏)
　(曰章志者明吾好惡以示之貞教者立不可易之道/以教之所示所教尊仁而已好仁惡不仁所以示之)
　(也明人倫於上教之使順不使之不順所以教之也/所謂民致行己以悦其上如子從父母之命盡心力)
　(以奉之不/忍違也)
○子曰王言如絲其出如綸王言如綸其出如綍故大
人不倡㳺言可言也不可行君子弗言也可行也不可
言君子弗行也則民言不危行而行不危言矣詩云淑
愼爾止不諐于儀(綍音弗倡昌尚切行而行/不皆下孟切後同諐音愆)
　(鄭氏曰綸今有秩嗇夫所佩也綍引棺索也游猶浮/也不可用之言也危猶高也言不高於行行不高於)
　(言言行相應也淑善也諐過也言善慎汝之容止不/可過於禮之威儀也孔氏曰王者出言下所傚之其)
　(事漸大不可不慎綸麤於絲綍麤於綸按漢百官表/鄉有秩嗇夫掌獄訟張華云綸如宛轉繩尊大之人)
　(不可倡道此浮㳺虚漫之言恐人依象之澄曰綸以/絲合為小䋲可用以釣吕氏曰如絲如綸如綍言其)
　(端甚㣲其末甚大也綸綬也大於絲矣綍大索也大/於綸矣大人者王公也游言者無根不定之言也為)
　(人上者倡之以誠慤篤實之言天下猶有姦欺以罔/上者苟以無根不實之言倡之則天下蕩然虚浮之)
　(風作矣可不愼乎言不高於行言之必可行也行不/高於言必為可繼之道也詩言善慎其容止不過於)
　(先王曲禮之儀引以/證言行之不可過也)
○子曰君子道人以言而禁人以行故言必慮其所終
而行必稽其所敝則民謹於言而慎於行詩云慎爾出
話敬爾威儀大雅曰穆穆文王於緝熈敬止(話胡快切/於音烏)
　(鄭氏曰禁猶謹也稽猶攷也議也話善言也緝熈皆/明也澄曰道人謂吾所言者始得言之也禁人謂吾)
　(所不行者不得行之也言以道人故不敢輕言而必/慮其所終行以禁人故不敢輕行而必稽其所敝不)
　(輕言以道之則民謹於言矣不輕行以禁之則民慎/於行矣出話言也威儀行也敬止言文王於言於行)
　(無一不/敬也)
○子曰長民者衣服不貳從容有常以齊其民則民德
壹詩曰彼都人士狐裘黄黄其容不改出言有章行歸
于周萬民所望(從七凶切/望平聲)
　(鄭氏曰貳不壹也章文章也孔氏曰從容有常謂舉/動有常度壹謂齊一不參差馬氏曰處人之上其衣)
　(服容貌亦不可以無常然後/民望其容貌而其德歸於一)
○子曰為上可望而知也為下可述而志也則君不疑
於其臣而臣不惑於其君矣尹吉曰惟尹躬及湯咸有
壹德詩云淑人君子其儀不忒(吉音/告)
　(鄭氏曰志猶知也吉當為告咸皆也君臣皆有壹德/不貳則無疑惑也孔氏曰可望而知謂貌不藏情望)
　(見其貌則知其情可述而志謂臣下率誠奉上其行/可述叙而知吕氏曰可望而知可述而志皆謂德歸)
　(於一無二三也可望而知者不言而諭也可述而志/者可稱述而志之於書也若上有深阻難測之意則)
　(雖言而未諭下有隐匿不忠之/情則雖言不可信况於志乎)
○子曰有國者章善􁉚惡以示民厚則民情不貳詩云
靖共爾位好是正直(􁉚丁但切後同共/音恭好去聲下同)
　(鄭氏曰章明也􁉚病也孔氏曰有善以賞章明之有/惡以刑􁉚病之吕氏曰善居其厚惡居其薄所以示)
　(民厚也好善惡惡則民壹歸於理義民情所/以不貳也居位者惟正直是好則民德壹)
○子曰上人疑則百姓惑下難知則君長勞故君民者
章好以示民俗慎惡以御民之淫則民不惑矣臣儀行
不重辭不援其所不及不煩其所不知則君不勞矣詩
云上帝板板下民卒􁉚小雅曰匪其止共惟王之卭(好/惡)
(並如字又去聲儀注讀為義/行如字援音袁卭其恭切)
　(孔氏曰君上多疑貳則百姓疑惑下懷欺詐則在上/治之勞苦也不重辭不尚虚辭也不援引其君行所)
　(不能及之事不煩亂君所不知之事則君不勞苦鄭/氏曰儀當為義言臣義事則行也上帝喻君也板板)
　(辟也卒盡也􁉚病也此君使民惑之詩匪非也卭勞/也言臣不止於恭敬其職唯使王之勞此臣使君勞)
　(之詩也胡氏曰上懐疑則民惑於好惡下不易知則/君勞於聽察故君當明好惡以示民臣不可彊君以)
　(所難知難行之事葉氏曰上以誠示人則百姓雖賤/可以無惑下以姦㒺上則君長雖尊亦必至於勞示)
　(之以好惡而使知禁則民無惑矣/以行為法而不重辭則君不勞矣)
○子曰政之不行也教之不成也爵禄不足勸也刑罰
不足恥也故上不可以䙝刑而輕爵康誥曰敬明乃罰
甫刑曰播刑之不廸(䙝息/列切)
　(皇氏曰言在上政令所以不行教化所以不成者秪/由君上爵禄加於小人不足勸人為善刑罰加於無)
　(罪之人不足恥其為惡賞罰失所故政不行教不成/也孔氏曰賞罰不可輕䙝康誥云刑罰必敬而明之)
　(甫刑戒羣臣言所監者皆是伯夷布刑之道引之證/重刑之義鄭氏曰播猶施也不衍字迪道也馬氏曰)
　(政教者爵禄刑罰之本爵禄刑罰者政教之一端政/已行教已成天下暁然知善惡之所在故加之爵禄)
　(暁然知善之可勉加之刑罰暁然知惡之可恥世衰/道㣲政教不立雖加以爵賞而不足勸加以刑罰而)
　(不足恥葢不知善惡之所在故也當此之時為上者/不可以䙝刑而輕爵當以政教先之也賞罰者古人)
　(有之而非所先也陳氏曰政不行教不成失其本而/區區於爵禄刑罰之末則不足以勸其為善輕爵以)
　(予人猶無益也不足以恥其為惡䙝刑以加物猶不/足禁也敬明乃罰者敬以致其謹明以致其察不可)
　(䙝刑之意也政不行教不成/而䙝刑則所謂播刑之不迪)
○子曰大臣不親百姓不寜則忠敬不足而富貴已過
也大臣不治而邇臣比矣故大臣不可不敬也是民之
表也邇臣不可不慎也是民之道也君毋以小謀大毋
以逺言近毋以内圖外則大臣不怨邇臣不疾而逺臣
不蔽矣葉公之顧命曰毋以小謀敗大作毋以嬖御人
疾荘后毋以嬖御士疾荘士大夫卿士(比毗志切毋音/無葉舒渉切)
　(鄭氏曰邇近也言近以見逺言大以見小互言比私/相親也民之道言民循從也圖亦謀也言凡謀之當)
　(各於其黨於其黨知其過審也邇臣不疾疾猶非也/葉公楚縣公葉公子高也臨死遺書曰顧命小謀小)
　(臣之謀也大作大臣之所為也嬖御人愛妾也荘后/適夫人齊荘得禮者嬖御士愛臣也荘士亦謂士之)
　(齊荘得禮者今為大夫卿士孔氏曰大臣離貳不與/上親政教煩苛百姓不寜是臣不忠於君君不敬於)
　(臣所以致然由君與臣富貴已過極也大臣不肯為/君理治職事由邇臣與上相親比也君無與小臣而)
　(謀大臣之事無以遠臣共言近臣之事無以内臣共/謀外臣之事所以然者小大之臣意殊逺近之臣不)
　(同恐各為朋黨彼此交争轉相陷害故不圗謀若能/如此則内外情通小大意合大臣不怨恨於君也近)
　(臣不為人所非毁逺臣不被障蔽也吕氏曰大臣不/親民疑於所任百姓所以不寜葢由臣之忠不足於)
　(君則君之敬不足於臣徒富貴之而無信任之意猶/犬馬畜之而弗敬也事至於此必有邇臣嬖寵奪大)
　(臣之柄而不得治其事故曰大臣不治而邇臣比矣/表者民所望也道者民所從也大臣尊嚴國之政令)
　(存焉民之所望以為表不敬則國命輕矣邇臣寵眤/君之好惡繫焉民之所從以為道不慎則風俗壞矣)
　(使小臣謀大臣則大臣怨乎不以使遠臣間近臣則/近臣疾其君使内之寵臣圖四方宣力之士則逺臣)
　(之賢蔽而不聞三者任臣之大害也葉公之顧命以/證此三事長樂陳氏曰大臣權重常見謀於小臣小)
　(臣之謀得行則大臣退故怨近臣所親任常見言於/逺臣逺臣之言或聴則近臣疎故疾外臣逺於王易)
　(為内臣所圗矣内臣之圗得用則外臣之功業不上/達於王故蔽謀者名實未審從而謀之圗如圗土地)
　(之圗合内外逺近而周圖之小臣之於大臣𫝑不足/以圖之也其所以擠陷之可謀而已若内臣之於外)
　(臣則𫝑足以圗之故於小大言謀内外言圗怨生於/心疾作於外疾不如怨之深也故於大臣言怨邇臣)
　(言疾方氏曰大臣者君之所尊待之不可不敬邇臣/者君之所親擇之不可不慎馬氏曰民之表者人之)
　(所資以為正民之道者民之所由也石林葉氏曰大/臣牧伯也與之訃議未定不可以小謀敗之近臣四)
　(輔三公也與之論道而有為亦不可以逺言間之外/臣諸侯也與之同守天下以經理邦國亦不可以内)
　(寵圖之葢任不貳則賢者得以盡其傚故大臣不敗/謀則無怨於心近臣之言無間則不敢非其上外臣)
　(之議得以自通則不蔽於下山隂陸氏/曰變夫人言后葢是時徐楚亦僣稱后)
○子曰大人不親其所賢而信其所賤民是以親失而
教是以煩詩云彼求我則如不我得執我仇仇亦不我
力君陳曰未見聖若已弗克見既見聖亦不克由聖
　(鄭氏曰親失失其所當親也教煩由信賤也賤者無/壹德也詩言君始求我如恐不得我既得我持我仇)
　(仇然堅固亦不力用我是不親信我也克能也由用/也孔氏曰在上不親任其所賢有德之人而信用其)
　(所賤無德者則民傚於上失其所當親唯親羣小政/教所以煩亂也所引詩書證不親其所賢也方氏曰)
　(人失其所親信而民化之亦然雖教/之亦有所不勝秪所以為煩而已)
○子曰小人溺於水君子溺於口大人溺於民皆在其
所䙝也夫水近於人而溺人德易狎而難親也易以溺
人口費而煩易出難悔易以溺人夫民閉於人而有鄙
心可敬不可慢易以溺人故君子不可以不慎也大甲
曰毋越厥命以自覆也若虞機張徃省括于厥度則釋
兊命曰惟口起羞惟甲胄起兵惟衣裳在笥惟干戈省
厥躬大甲曰天作孽可違也自作孽不可以逭尹吉曰
惟尹躬天見於西邑夏自周有終相亦惟終(夫音扶易/去聲費芳)
(貴切兊音說孽魚列切逭乎/亂切天見天讀作先相去聲)
　(鄭氏曰皆在其所䙝人不溺於所敬者溺謂覆没不/能自理出也水近人故或泳之游之䙝慢而無戒心)
　(以取溺焉費猶惠也言口多空言煩數也過言一出/駟馬不能及不可悔也口舌所覆一如溺矣民不通)
　(於人道而心鄙詐難卒告諭人君敬慎以臨之則可/若陵虐而慢之分崩怨叛君無所尊亦如溺矣故君)
　(子不可不慎慎所可䙝乃不溺矣越之為言蹷也覆/敗也言無自顛蹷女之政教以自毁敗虞主田獵之)
　(地者也機弩牙也度謂所擬射也虞人之射禽弩已/張從機間視括與所射參相得乃後釋弦發矢為政)
　(亦當以己心參於羣臣及萬民可乃後施也兊命兊/當為說傅說作書以命髙宗亦尚書篇名也羞猶辱)
　(也惟口起羞當慎言語也惟甲胄起兵當慎軍旅之/事也違猶避也逭逃也尹吉亦尹誥也天當為先忠)
　(信為周相助也謂臣也伊尹言見夏之先君臣皆忠/信以自終伊尹始仕於夏此時就湯矣夏之邑在亳)
　(西吕氏曰小人謂民君子謂士大夫也大人謂王公/也凡人所以覆没於患禍不能以自出者皆在其易)
　(而䙝之也水至柔之物民狎而翫之則雖巨川深淵/而不戒此取溺之道也德易狎而難親者謂水之德)
　(也先儒乃以是德為人之德謂有德者亦如水然易/狎難親豈德之謂邪方論溺水溺口溺民三者之别)
　(無庸以有德厠其間也與人交際不能無言古之君/子辭達而已不費而煩於己則費於人則煩不能無)
　(過過言之甚至於害德喪身以覆邦家易出而不可/悔非口之溺人乎民至愚至賤乃知者貴者之所易)
　(也唯愚也故閉於心而不可以理喻惟賤也故有鄙/心多怨而無恥為王公者慢而不敬則輕身輕上無)
　(所不至此民之所以溺人也馬氏曰德易/狎而難親此釋水近於人而溺人之意也)
○子曰民以君為心君以民為體心荘則體舒心肅則
容敬心好之身必安之君好之民必欲之心以體全亦
以體傷君以民存亦以民亡詩云昔吾有先正其言明
且清國家以寜都邑以成庻民以生誰能秉國成不自
為正卒勞百姓君雅曰夏日暑雨小民惟曰怨資冬祁
寒小民亦惟曰怨(雅音/牙)
　(方氏曰民以君為心者言好惡從於君也君以民為/體者言休戚同於民也體雖致用於外然由乎心之)
　(所使故曰心好之身必安之心雖為主於内然資乎/體之所保故曰心以體全亦以體傷孔氏曰詩人稱)
　(昔吾之有先君正長其教令之言分明清潔國家所/以安也都邑所以成也庻人所以生也此逸詩也鄭)
　(氏曰誰能秉國成傷今無此人也成邦之八成也誰/能秉行之不自以所為者正盡勞來百姓憂念之者)
　(與疾時大臣專功争美雅書作牙假借字也君牙周/穆王司徒作尙書篇名也資當為至齊魯之語也祁)
　(之言是也齊西偏之語也夏日暑雨小民怨天至冬/是寒小民又怨天言民恒多怨為其君難陳氏曰為)
　(人上謂之先正以其正身而正天下也幽王不然權/移於下故詩人傷之曰誰能秉國成不能秉國成則)
　(政出多門而不自為政矣政多門則多事百姓所以/勞也天之於民厚矣而寒暑之過正雨𤾉之失中民)
　(猶怨咨則為上/者可不敬乎)
○子曰下之事上也身不正言不信則義不壹行無𩔖
也
　(鄭氏曰𩔖謂比式方氏曰身不正故義不壹言不信/故行無𩔖不壹謂不能專於其身也無𩔖謂無以副)
　(於其言也長樂陳氏曰身正然後無好異之行是以/行有𩔖身不正則動皆反常其形於可見之行者斯)
　(無𩔖言信然後有不可移之義是以義主於壹/不信則德二三其見於事君之義者斯不一)
○子曰言有物而行有格也是以生則不可奪志死則
不可奪名故君子多聞質而守之多志質而親之精知
略而行之君陳曰出入自爾師虞庻言同詩云淑人君
子其儀一也(知如/字)
　(孔氏曰下之事上當守其一言須有徴驗行須有法/式言行不妄守死善道名志俱善欲奪不可也質而)
　(守之親之略而行之皆謂聞見雖多執守簡要也引/君陳成王戒君陳之言詩曹風鳲鳩之篇證為政須)
　(齊一也吕氏曰多聞所聞欲博也多志多見而識之/也質正也不敢信已質衆人之所同然後用之也守)
　(之者服膺而勿失也親之者問學不厭也由多聞多/知而得之又當精思以求其至約而行之故曰精知)
　(略而行之略約也出入自爾師虞庻言同此言當謀/之於衆取其同然也淑人君子其儀一也此言君子)
　(之行卒歸/於一也)
○子曰唯君子能好其正小人毒其正故君子之朋友
有鄉其惡有方是故邇者不惑而逺者不疑也詩云君
子好仇(正注讀/為匹)
　(鄭氏曰正當為匹匹謂知識朋友鄉方喻輩𩔖也小/人徼利其友無常也仇匹也孔氏曰此明朋匹之事)
　(以下云君子好仇故知正為匹君子所親朋友及所/惡之人皆有輩𩔖故善者與之交不以榮枯為異不)
　(善者則憎惡之言有常也好惡有定可望貌而知故/近不惑而逺不疑也引周南關雎之詩斷章以好人)
　(為匹也吕氏曰先儒以正為匹只作正字亦可胡氏/曰君子正直是與故好之小人惡直醜正故毒之陳)
　(氏曰君子取友必端故能好其正小人其交皆其𩔖/而已故毒其正君子好之小人毒之道相異也鄉也)
　(方也言其所聚善惡各以𩔖而善不同於惡惡不同/於善故能成其信是以朋友之邇者信而不惑逺者)
　(亦信而不疑邇者不惑儒行所謂並立則樂相下不/厭也逺者不疑儒行所謂乆不相見聞流言不信其)
　(行也方氏曰君子非特其身正而已於正人又能好/而與之小人非特身不正而已於正人又且毒而害)
　(之此君子小人好惡之辯也馬氏曰君子之朋友有/鄉所謂直也諒也多聞也其惡有方所謂便辟也善)
　(柔也便/佞也)
○子曰輕絶貧賤而重絶富貴則好賢不堅而惡惡不
著也人雖曰不利吾不信也詩云朋友攸攝攝以威儀
　(孔氏曰此明朋友之道唯善是仇以威儀相攝佐也/賢而貧賤則輕絶之是好賢不堅惡而富貴則重絶)
　(之是惡惡不著如/此者是貪利之人)
○子曰私惠不歸德君子不自留焉詩云人之好我示
我周行
　(鄭氏曰私惠謂不以公禮相慶賀時以小物相問遺/也言其物不可以為德則君子不以身留此人也相)
　(恵以䙝瀆邪僻之物是為不歸於德孔氏曰君子唯/德是與不自留不用留意於此等之人也澄曰言雖)
　(有私䙝之恩惠而不歸於徳行/則君子不肯以身留於此也)
○子曰苟有車必見其軾苟有衣必見其敝人苟或言
之必聞其聲苟或行之必見其成葛覃曰服之無射(射/音)
(亦/)
　(鄭氏曰言凡人舉事必有後驗也見其軾謂載也敝/敗衣也衣式在内新時不見孔氏曰人言行必慎其)
　(所終也吕氏曰登車而有所禮則憑式有式則有車/無車則何所憑而式之乎衣之乆必有敝有衣然後)
　(可敝無衣則何敝之有言必有聲行必有成亦猶是/也葢誠者物之終始不誠無物服之無射言寔有是)
　(服乃可乆服而無厭也山隂陸氏曰軾言前敝計後/澄曰此言君子之學先必有其聲後必有其成乃為)
　(有其/實也)
○子曰言從而行之則言不可飾也行從而言之則行
不可飾也故君子寡言而行以成其信則民不得大其
美而小其惡詩云白圭之玷尚可磨也斯言之玷不可
為也小雅曰允也君子展也大成君奭曰昔在上帝周
田觀文王之德其集大命於厥躬(行從則行並去聲寡/音顧又如字奭音釋)
(周田觀注讀為割申/勸今讀為用申勸)
　(鄭氏曰從猶随也寡當為顧不得大其美而小其惡/謂以行為驗虚言無益於善也玷缺也言圭之缺尚)
　(可磨而平之言之缺無如之何允信展誠也奭召公/名尚書篇名古文周田觀文王為割申勸寜王今博)
　(士讀為厥亂勸寜王古文似近之割之言葢也言文/王有誠信之德天葢申勸之集大命於其身謂命之)
　(使王天下也孔氏曰言在於先而後隨以行之則言/須實行在於前言随於後則行須實言行皆不可虚)
　(飾也君子言行相副則人於美惡大小不得増減皆/驗於行也吕氏曰飾言而言者所言非信故不可行)
　(飾行而行者所行必偽故不可言陸氏曰寡讀如字/言之必踐之是以寡民雖欲虚美隐惡不得也馬氏)
　(曰言易以出故寡言行難以成故敏行君子寡言而/行以成其信則有其寔也在上有其實則在下者亦)
　(以其實應美之小不敢大惡之大/不敢小不敢誣其善惡之名也)
○子曰南人有言曰人而無恒不可以為卜筮古之遺
言與龜筮猶不能知也而况於人乎詩云我龜既厭不
我告猶兊命曰爵無及惡德民立而正事純而祭祀是
為不敬事煩則亂事神則難易曰不恒其德或承之羞
偵婦人吉夫子㓙(與音餘兊音/悦偵音貞)
　(孔氏曰南人殷掌卜之官龜筮猶不能得知無恒之/人而况於凡人乎鄭氏曰恒常也不可為卜筮言卦)
　(兆不能見其情定其吉凶也告猶猶道也龜厭之不/告以吉凶之道也言君祭祀賜諸臣爵毋與惡德之)
　(人也民将立以為正言放效之疾事皆如是而以祭/祀是不敬鬼神也惡德之人使事鬼神又難以得福)
　(純或為煩羞猶辱也偵問也問正於人為偵婦人從/人者也以問正為常德則吉男子當專行餘事而以)
　(問正為常德是亦無恒之人也吕氏曰鬼神之理至/虚而善應齊戒潔誠虚心以求之猶有不應將以二)
　(三不定之私意瀆而求之其可得乎我龜既厭不我/告猶所謂瀆則不告所引說命之文與書不同又引)
　(恒六五爻辭與此篇義不類恐亦衍文澄曰為卜筮/謂為卜筮之人與論語作巫醫意同夫卜筮小技爾)
　(蓍龜無情此以誠感彼自靈應能知其理斯可使為/其事無恒之人雜念不誠雖叩不驗故不可使龜筮)
　(無情而易知者尚不能知况人有情而難知也則豈/可使無恒之人為治人之事乎引詩證夫子之言謂)
　(龜亦厭此無恒者而不以吉凶告之惡德無恒者也/純作煩為是謂無恒之人行事煩雜以之為祭祀則)
　(為不敬葢事煩雜則心惑亂而不誠一故難以祀神/也德謂婦人主中饋飲食婦人惟酒食是議其職有)
　(恒儻不恒其職則出而或有代其承進膳羞者矣故/必能恒其飲食之事而正主之則為不失婦職而吉)
　(夫子凶者夫子非以主飲食為恒者也引/書易又廣夫子所以不取無恒者之義)
　　　右記汎論之辭凡二十五節
　
　
　禮記纂言卷三十三
欽定四庫全書
　禮記纂言卷三十三　　　　元　呉澄　撰
　　緇衣
　　(陸氏曰劉獻云公孫尼子所作吕氏曰/篇中有好賢如緇衣之言故以是名篇)
子言之曰為上易事也為下易知也則刑不煩矣(易以/䜴切)
　(鄭氏曰言君不苛虐臣無姦心則刑可以措孔氏曰/居上以正理御物則臣事之易臣下無姦詐則君知)
　(其情易也吕氏曰上好信則民莫敢不用情易事者/好信故也易知者莫敢不用情故也上以機心待民)
　(則民亦以機心報上上下之交機心相勝姦生/詐起犯者莫之勝禁欲刑之不煩不可得矣)
○子曰好賢如緇衣惡惡如巷伯則爵不瀆而民作愿
刑不試而民咸服大雅曰儀刑文王萬邦作孚(好呼報/切惡惡)
(上烏路切/下如字)
　(鄭氏曰緇衣巷伯皆詩篇名緇衣好賢之甚巷伯惡/惡之甚爵不瀆者不輕爵人試用也咸皆也刑法也)
　(孚信也儀法文王之德而行之則天下無不為信也/孔氏曰瀆濫也愿慤也吕氏曰雖好善而無誠好之)
　(心則雖賞不勸雖惡惡而無誠惡之心則雖刑不懼/好賢必如緇衣之篤則人知上之誠好賢不必爵命)
　(之數勸而民起愿惡惡必如巷伯之深則人/知上之誠惡惡不必刑罰之施用而民畏服)
○子曰夫民教之以德齊之以禮則民有格心教之以
政齊之以刑則民有遯心故君民者子以愛之則民親
之信以結之則民不倍恭以涖之則民有孫心甫刑曰
苗民匪用命制以刑惟作五虐之刑曰法是以民有惡
徳而遂絶其世也(夫音扶/孫音遜)
　(鄭氏曰格來也遯逃也涖臨也孫順也甫刑尚書名/匪非也命謂政令也高辛氏之末諸侯有三苗者作)
　(亂其治民不用政令專制御以嚴刑乃作五虐蚩尤/之刑以是為法於是民皆為惡起倍畔也三苗由此)
　(見滅無後世葉氏曰德禮者化民之本也使其自服/故有格心格言其至也刑政者治民之末也彊其必)
　(從故有遯心遯言其藏也心藏於内而外服之迫之/以刑政之嚴而已仁以愛之信以結之所謂教之以)
　(德也恭以涖之所謂齊之以禮也德不/止於一故有仁有信禮則恭而已矣)
○子曰下之事上也不從其所令從其所行上好是物
下必有甚焉者故上之所好惡不可不慎也是民之表
也(好去聲下/同惡去聲)
　(鄭氏曰不從其令言民化行不拘於言甚者甚於君/也民之從君如景逐表陳氏曰言之化人也淺故不)
　(從其所令行之感人也深故從其所行故好惡出於/正則彼皆從而正好惡出於非則彼皆從而非猶表)
　(端而景端表枉而景/枉也故謂民之表)
○子曰禹立三年百姓以仁遂焉豈必盡仁詩云赫赫
師尹民具爾瞻甫刑云一人有慶兆民賴之大雅曰成
王之孚下土之式
　(鄭氏曰遂猶達也言百姓傚禹為仁非本/性能仁也孚信也式法也皆言化君也)
○子曰上好仁則下之為仁爭先人故長民者章志貞
教尊仁以子愛百姓民致行己以說其上矣詩云有梏
徳行四國順之(長知兩切後同/說音悦梏音角)
　(鄭氏曰章明也貞正也民致行己者民之行皆盡己/心梏大也直也孔氏曰上好仁則下皆為仁争欲先)
　(他人為君者當章明己志為貞正之教尊敬仁道以/子愛百姓則民致盡行仁之意以悦樂其上矣吕氏)
　(曰章志者明吾好惡以示之貞教者立不可易之道/以教之所示所教尊仁而已好仁惡不仁所以示之)
　(也明人倫於上教之使順不使之不順所以教之也/所謂民致行己以悦其上如子從父母之命盡心力)
　(以奉之不/忍違也)
○子曰王言如絲其出如綸王言如綸其出如綍故大
人不倡㳺言可言也不可行君子弗言也可行也不可
言君子弗行也則民言不危行而行不危言矣詩云淑
愼爾止不諐于儀(綍音弗倡昌尚切行而行/不皆下孟切後同諐音愆)
　(鄭氏曰綸今有秩嗇夫所佩也綍引棺索也游猶浮/也不可用之言也危猶高也言不高於行行不高於)
　(言言行相應也淑善也諐過也言善慎汝之容止不/可過於禮之威儀也孔氏曰王者出言下所傚之其)
　(事漸大不可不慎綸麤於絲綍麤於綸按漢百官表/鄉有秩嗇夫掌獄訟張華云綸如宛轉繩尊大之人)
　(不可倡道此浮㳺虚漫之言恐人依象之澄曰綸以/絲合為小䋲可用以釣吕氏曰如絲如綸如綍言其)
　(端甚㣲其末甚大也綸綬也大於絲矣綍大索也大/於綸矣大人者王公也游言者無根不定之言也為)
　(人上者倡之以誠慤篤實之言天下猶有姦欺以罔/上者苟以無根不實之言倡之則天下蕩然虚浮之)
　(風作矣可不愼乎言不高於行言之必可行也行不/高於言必為可繼之道也詩言善慎其容止不過於)
　(先王曲禮之儀引以/證言行之不可過也)
○子曰君子道人以言而禁人以行故言必慮其所終
而行必稽其所敝則民謹於言而慎於行詩云慎爾出
話敬爾威儀大雅曰穆穆文王於緝熈敬止(話胡快切/於音烏)
　(鄭氏曰禁猶謹也稽猶攷也議也話善言也緝熈皆/明也澄曰道人謂吾所言者始得言之也禁人謂吾)
　(所不行者不得行之也言以道人故不敢輕言而必/慮其所終行以禁人故不敢輕行而必稽其所敝不)
　(輕言以道之則民謹於言矣不輕行以禁之則民慎/於行矣出話言也威儀行也敬止言文王於言於行)
　(無一不/敬也)
○子曰長民者衣服不貳從容有常以齊其民則民德
壹詩曰彼都人士狐裘黄黄其容不改出言有章行歸
于周萬民所望(從七凶切/望平聲)
　(鄭氏曰貳不壹也章文章也孔氏曰從容有常謂舉/動有常度壹謂齊一不參差馬氏曰處人之上其衣)
　(服容貌亦不可以無常然後/民望其容貌而其德歸於一)
○子曰為上可望而知也為下可述而志也則君不疑
於其臣而臣不惑於其君矣尹吉曰惟尹躬及湯咸有
壹德詩云淑人君子其儀不忒(吉音/告)
　(鄭氏曰志猶知也吉當為告咸皆也君臣皆有壹德/不貳則無疑惑也孔氏曰可望而知謂貌不藏情望)
　(見其貌則知其情可述而志謂臣下率誠奉上其行/可述叙而知吕氏曰可望而知可述而志皆謂德歸)
　(於一無二三也可望而知者不言而諭也可述而志/者可稱述而志之於書也若上有深阻難測之意則)
　(雖言而未諭下有隐匿不忠之/情則雖言不可信况於志乎)
○子曰有國者章善􁉚惡以示民厚則民情不貳詩云
靖共爾位好是正直(􁉚丁但切後同共/音恭好去聲下同)
　(鄭氏曰章明也􁉚病也孔氏曰有善以賞章明之有/惡以刑􁉚病之吕氏曰善居其厚惡居其薄所以示)
　(民厚也好善惡惡則民壹歸於理義民情所/以不貳也居位者惟正直是好則民德壹)
○子曰上人疑則百姓惑下難知則君長勞故君民者
章好以示民俗慎惡以御民之淫則民不惑矣臣儀行
不重辭不援其所不及不煩其所不知則君不勞矣詩
云上帝板板下民卒􁉚小雅曰匪其止共惟王之卭(好/惡)
(並如字又去聲儀注讀為義/行如字援音袁卭其恭切)
　(孔氏曰君上多疑貳則百姓疑惑下懷欺詐則在上/治之勞苦也不重辭不尚虚辭也不援引其君行所)
　(不能及之事不煩亂君所不知之事則君不勞苦鄭/氏曰儀當為義言臣義事則行也上帝喻君也板板)
　(辟也卒盡也􁉚病也此君使民惑之詩匪非也卭勞/也言臣不止於恭敬其職唯使王之勞此臣使君勞)
　(之詩也胡氏曰上懐疑則民惑於好惡下不易知則/君勞於聽察故君當明好惡以示民臣不可彊君以)
　(所難知難行之事葉氏曰上以誠示人則百姓雖賤/可以無惑下以姦㒺上則君長雖尊亦必至於勞示)
　(之以好惡而使知禁則民無惑矣/以行為法而不重辭則君不勞矣)
○子曰政之不行也教之不成也爵禄不足勸也刑罰
不足恥也故上不可以䙝刑而輕爵康誥曰敬明乃罰
甫刑曰播刑之不廸(䙝息/列切)
　(皇氏曰言在上政令所以不行教化所以不成者秪/由君上爵禄加於小人不足勸人為善刑罰加於無)
　(罪之人不足恥其為惡賞罰失所故政不行教不成/也孔氏曰賞罰不可輕䙝康誥云刑罰必敬而明之)
　(甫刑戒羣臣言所監者皆是伯夷布刑之道引之證/重刑之義鄭氏曰播猶施也不衍字迪道也馬氏曰)
　(政教者爵禄刑罰之本爵禄刑罰者政教之一端政/已行教已成天下暁然知善惡之所在故加之爵禄)
　(暁然知善之可勉加之刑罰暁然知惡之可恥世衰/道㣲政教不立雖加以爵賞而不足勸加以刑罰而)
　(不足恥葢不知善惡之所在故也當此之時為上者/不可以䙝刑而輕爵當以政教先之也賞罰者古人)
　(有之而非所先也陳氏曰政不行教不成失其本而/區區於爵禄刑罰之末則不足以勸其為善輕爵以)
　(予人猶無益也不足以恥其為惡䙝刑以加物猶不/足禁也敬明乃罰者敬以致其謹明以致其察不可)
　(䙝刑之意也政不行教不成/而䙝刑則所謂播刑之不迪)
○子曰大臣不親百姓不寜則忠敬不足而富貴已過
也大臣不治而邇臣比矣故大臣不可不敬也是民之
表也邇臣不可不慎也是民之道也君毋以小謀大毋
以逺言近毋以内圖外則大臣不怨邇臣不疾而逺臣
不蔽矣葉公之顧命曰毋以小謀敗大作毋以嬖御人
疾荘后毋以嬖御士疾荘士大夫卿士(比毗志切毋音/無葉舒渉切)
　(鄭氏曰邇近也言近以見逺言大以見小互言比私/相親也民之道言民循從也圖亦謀也言凡謀之當)
　(各於其黨於其黨知其過審也邇臣不疾疾猶非也/葉公楚縣公葉公子高也臨死遺書曰顧命小謀小)
　(臣之謀也大作大臣之所為也嬖御人愛妾也荘后/適夫人齊荘得禮者嬖御士愛臣也荘士亦謂士之)
　(齊荘得禮者今為大夫卿士孔氏曰大臣離貳不與/上親政教煩苛百姓不寜是臣不忠於君君不敬於)
　(臣所以致然由君與臣富貴已過極也大臣不肯為/君理治職事由邇臣與上相親比也君無與小臣而)
　(謀大臣之事無以遠臣共言近臣之事無以内臣共/謀外臣之事所以然者小大之臣意殊逺近之臣不)
　(同恐各為朋黨彼此交争轉相陷害故不圗謀若能/如此則内外情通小大意合大臣不怨恨於君也近)
　(臣不為人所非毁逺臣不被障蔽也吕氏曰大臣不/親民疑於所任百姓所以不寜葢由臣之忠不足於)
　(君則君之敬不足於臣徒富貴之而無信任之意猶/犬馬畜之而弗敬也事至於此必有邇臣嬖寵奪大)
　(臣之柄而不得治其事故曰大臣不治而邇臣比矣/表者民所望也道者民所從也大臣尊嚴國之政令)
　(存焉民之所望以為表不敬則國命輕矣邇臣寵眤/君之好惡繫焉民之所從以為道不慎則風俗壞矣)
　(使小臣謀大臣則大臣怨乎不以使遠臣間近臣則/近臣疾其君使内之寵臣圖四方宣力之士則逺臣)
　(之賢蔽而不聞三者任臣之大害也葉公之顧命以/證此三事長樂陳氏曰大臣權重常見謀於小臣小)
　(臣之謀得行則大臣退故怨近臣所親任常見言於/逺臣逺臣之言或聴則近臣疎故疾外臣逺於王易)
　(為内臣所圗矣内臣之圗得用則外臣之功業不上/達於王故蔽謀者名實未審從而謀之圗如圗土地)
　(之圗合内外逺近而周圖之小臣之於大臣𫝑不足/以圖之也其所以擠陷之可謀而已若内臣之於外)
　(臣則𫝑足以圗之故於小大言謀内外言圗怨生於/心疾作於外疾不如怨之深也故於大臣言怨邇臣)
　(言疾方氏曰大臣者君之所尊待之不可不敬邇臣/者君之所親擇之不可不慎馬氏曰民之表者人之)
　(所資以為正民之道者民之所由也石林葉氏曰大/臣牧伯也與之訃議未定不可以小謀敗之近臣四)
　(輔三公也與之論道而有為亦不可以逺言間之外/臣諸侯也與之同守天下以經理邦國亦不可以内)
　(寵圖之葢任不貳則賢者得以盡其傚故大臣不敗/謀則無怨於心近臣之言無間則不敢非其上外臣)
　(之議得以自通則不蔽於下山隂陸氏/曰變夫人言后葢是時徐楚亦僣稱后)
○子曰大人不親其所賢而信其所賤民是以親失而
教是以煩詩云彼求我則如不我得執我仇仇亦不我
力君陳曰未見聖若已弗克見既見聖亦不克由聖
　(鄭氏曰親失失其所當親也教煩由信賤也賤者無/壹德也詩言君始求我如恐不得我既得我持我仇)
　(仇然堅固亦不力用我是不親信我也克能也由用/也孔氏曰在上不親任其所賢有德之人而信用其)
　(所賤無德者則民傚於上失其所當親唯親羣小政/教所以煩亂也所引詩書證不親其所賢也方氏曰)
　(人失其所親信而民化之亦然雖教/之亦有所不勝秪所以為煩而已)
○子曰小人溺於水君子溺於口大人溺於民皆在其
所䙝也夫水近於人而溺人德易狎而難親也易以溺
人口費而煩易出難悔易以溺人夫民閉於人而有鄙
心可敬不可慢易以溺人故君子不可以不慎也大甲
曰毋越厥命以自覆也若虞機張徃省括于厥度則釋
兊命曰惟口起羞惟甲胄起兵惟衣裳在笥惟干戈省
厥躬大甲曰天作孽可違也自作孽不可以逭尹吉曰
惟尹躬天見於西邑夏自周有終相亦惟終(夫音扶易/去聲費芳)
(貴切兊音說孽魚列切逭乎/亂切天見天讀作先相去聲)
　(鄭氏曰皆在其所䙝人不溺於所敬者溺謂覆没不/能自理出也水近人故或泳之游之䙝慢而無戒心)
　(以取溺焉費猶惠也言口多空言煩數也過言一出/駟馬不能及不可悔也口舌所覆一如溺矣民不通)
　(於人道而心鄙詐難卒告諭人君敬慎以臨之則可/若陵虐而慢之分崩怨叛君無所尊亦如溺矣故君)
　(子不可不慎慎所可䙝乃不溺矣越之為言蹷也覆/敗也言無自顛蹷女之政教以自毁敗虞主田獵之)
　(地者也機弩牙也度謂所擬射也虞人之射禽弩已/張從機間視括與所射參相得乃後釋弦發矢為政)
　(亦當以己心參於羣臣及萬民可乃後施也兊命兊/當為說傅說作書以命髙宗亦尚書篇名也羞猶辱)
　(也惟口起羞當慎言語也惟甲胄起兵當慎軍旅之/事也違猶避也逭逃也尹吉亦尹誥也天當為先忠)
　(信為周相助也謂臣也伊尹言見夏之先君臣皆忠/信以自終伊尹始仕於夏此時就湯矣夏之邑在亳)
　(西吕氏曰小人謂民君子謂士大夫也大人謂王公/也凡人所以覆没於患禍不能以自出者皆在其易)
　(而䙝之也水至柔之物民狎而翫之則雖巨川深淵/而不戒此取溺之道也德易狎而難親者謂水之德)
　(也先儒乃以是德為人之德謂有德者亦如水然易/狎難親豈德之謂邪方論溺水溺口溺民三者之别)
　(無庸以有德厠其間也與人交際不能無言古之君/子辭達而已不費而煩於己則費於人則煩不能無)
　(過過言之甚至於害德喪身以覆邦家易出而不可/悔非口之溺人乎民至愚至賤乃知者貴者之所易)
　(也唯愚也故閉於心而不可以理喻惟賤也故有鄙/心多怨而無恥為王公者慢而不敬則輕身輕上無)
　(所不至此民之所以溺人也馬氏曰德易/狎而難親此釋水近於人而溺人之意也)
○子曰民以君為心君以民為體心荘則體舒心肅則
容敬心好之身必安之君好之民必欲之心以體全亦
以體傷君以民存亦以民亡詩云昔吾有先正其言明
且清國家以寜都邑以成庻民以生誰能秉國成不自
為正卒勞百姓君雅曰夏日暑雨小民惟曰怨資冬祁
寒小民亦惟曰怨(雅音/牙)
　(方氏曰民以君為心者言好惡從於君也君以民為/體者言休戚同於民也體雖致用於外然由乎心之)
　(所使故曰心好之身必安之心雖為主於内然資乎/體之所保故曰心以體全亦以體傷孔氏曰詩人稱)
　(昔吾之有先君正長其教令之言分明清潔國家所/以安也都邑所以成也庻人所以生也此逸詩也鄭)
　(氏曰誰能秉國成傷今無此人也成邦之八成也誰/能秉行之不自以所為者正盡勞來百姓憂念之者)
　(與疾時大臣專功争美雅書作牙假借字也君牙周/穆王司徒作尙書篇名也資當為至齊魯之語也祁)
　(之言是也齊西偏之語也夏日暑雨小民怨天至冬/是寒小民又怨天言民恒多怨為其君難陳氏曰為)
　(人上謂之先正以其正身而正天下也幽王不然權/移於下故詩人傷之曰誰能秉國成不能秉國成則)
　(政出多門而不自為政矣政多門則多事百姓所以/勞也天之於民厚矣而寒暑之過正雨𤾉之失中民)
　(猶怨咨則為上/者可不敬乎)
○子曰下之事上也身不正言不信則義不壹行無𩔖
也
　(鄭氏曰𩔖謂比式方氏曰身不正故義不壹言不信/故行無𩔖不壹謂不能專於其身也無𩔖謂無以副)
　(於其言也長樂陳氏曰身正然後無好異之行是以/行有𩔖身不正則動皆反常其形於可見之行者斯)
　(無𩔖言信然後有不可移之義是以義主於壹/不信則德二三其見於事君之義者斯不一)
○子曰言有物而行有格也是以生則不可奪志死則
不可奪名故君子多聞質而守之多志質而親之精知
略而行之君陳曰出入自爾師虞庻言同詩云淑人君
子其儀一也(知如/字)
　(孔氏曰下之事上當守其一言須有徴驗行須有法/式言行不妄守死善道名志俱善欲奪不可也質而)
　(守之親之略而行之皆謂聞見雖多執守簡要也引/君陳成王戒君陳之言詩曹風鳲鳩之篇證為政須)
　(齊一也吕氏曰多聞所聞欲博也多志多見而識之/也質正也不敢信已質衆人之所同然後用之也守)
　(之者服膺而勿失也親之者問學不厭也由多聞多/知而得之又當精思以求其至約而行之故曰精知)
　(略而行之略約也出入自爾師虞庻言同此言當謀/之於衆取其同然也淑人君子其儀一也此言君子)
　(之行卒歸/於一也)
○子曰唯君子能好其正小人毒其正故君子之朋友
有鄉其惡有方是故邇者不惑而逺者不疑也詩云君
子好仇(正注讀/為匹)
　(鄭氏曰正當為匹匹謂知識朋友鄉方喻輩𩔖也小/人徼利其友無常也仇匹也孔氏曰此明朋匹之事)
　(以下云君子好仇故知正為匹君子所親朋友及所/惡之人皆有輩𩔖故善者與之交不以榮枯為異不)
　(善者則憎惡之言有常也好惡有定可望貌而知故/近不惑而逺不疑也引周南關雎之詩斷章以好人)
　(為匹也吕氏曰先儒以正為匹只作正字亦可胡氏/曰君子正直是與故好之小人惡直醜正故毒之陳)
　(氏曰君子取友必端故能好其正小人其交皆其𩔖/而已故毒其正君子好之小人毒之道相異也鄉也)
　(方也言其所聚善惡各以𩔖而善不同於惡惡不同/於善故能成其信是以朋友之邇者信而不惑逺者)
　(亦信而不疑邇者不惑儒行所謂並立則樂相下不/厭也逺者不疑儒行所謂乆不相見聞流言不信其)
　(行也方氏曰君子非特其身正而已於正人又能好/而與之小人非特身不正而已於正人又且毒而害)
　(之此君子小人好惡之辯也馬氏曰君子之朋友有/鄉所謂直也諒也多聞也其惡有方所謂便辟也善)
　(柔也便/佞也)
○子曰輕絶貧賤而重絶富貴則好賢不堅而惡惡不
著也人雖曰不利吾不信也詩云朋友攸攝攝以威儀
　(孔氏曰此明朋友之道唯善是仇以威儀相攝佐也/賢而貧賤則輕絶之是好賢不堅惡而富貴則重絶)
　(之是惡惡不著如/此者是貪利之人)
○子曰私惠不歸德君子不自留焉詩云人之好我示
我周行
　(鄭氏曰私惠謂不以公禮相慶賀時以小物相問遺/也言其物不可以為德則君子不以身留此人也相)
　(恵以䙝瀆邪僻之物是為不歸於德孔氏曰君子唯/德是與不自留不用留意於此等之人也澄曰言雖)
　(有私䙝之恩惠而不歸於徳行/則君子不肯以身留於此也)
○子曰苟有車必見其軾苟有衣必見其敝人苟或言
之必聞其聲苟或行之必見其成葛覃曰服之無射(射/音)
(亦/)
　(鄭氏曰言凡人舉事必有後驗也見其軾謂載也敝/敗衣也衣式在内新時不見孔氏曰人言行必慎其)
　(所終也吕氏曰登車而有所禮則憑式有式則有車/無車則何所憑而式之乎衣之乆必有敝有衣然後)
　(可敝無衣則何敝之有言必有聲行必有成亦猶是/也葢誠者物之終始不誠無物服之無射言寔有是)
　(服乃可乆服而無厭也山隂陸氏曰軾言前敝計後/澄曰此言君子之學先必有其聲後必有其成乃為)
　(有其/實也)
○子曰言從而行之則言不可飾也行從而言之則行
不可飾也故君子寡言而行以成其信則民不得大其
美而小其惡詩云白圭之玷尚可磨也斯言之玷不可
為也小雅曰允也君子展也大成君奭曰昔在上帝周
田觀文王之德其集大命於厥躬(行從則行並去聲寡/音顧又如字奭音釋)
(周田觀注讀為割申/勸今讀為用申勸)
　(鄭氏曰從猶随也寡當為顧不得大其美而小其惡/謂以行為驗虚言無益於善也玷缺也言圭之缺尚)
　(可磨而平之言之缺無如之何允信展誠也奭召公/名尚書篇名古文周田觀文王為割申勸寜王今博)
　(士讀為厥亂勸寜王古文似近之割之言葢也言文/王有誠信之德天葢申勸之集大命於其身謂命之)
　(使王天下也孔氏曰言在於先而後隨以行之則言/須實行在於前言随於後則行須實言行皆不可虚)
　(飾也君子言行相副則人於美惡大小不得増減皆/驗於行也吕氏曰飾言而言者所言非信故不可行)
　(飾行而行者所行必偽故不可言陸氏曰寡讀如字/言之必踐之是以寡民雖欲虚美隐惡不得也馬氏)
　(曰言易以出故寡言行難以成故敏行君子寡言而/行以成其信則有其寔也在上有其實則在下者亦)
　(以其實應美之小不敢大惡之大/不敢小不敢誣其善惡之名也)
○子曰南人有言曰人而無恒不可以為卜筮古之遺
言與龜筮猶不能知也而况於人乎詩云我龜既厭不
我告猶兊命曰爵無及惡德民立而正事純而祭祀是
為不敬事煩則亂事神則難易曰不恒其德或承之羞
偵婦人吉夫子㓙(與音餘兊音/悦偵音貞)
　(孔氏曰南人殷掌卜之官龜筮猶不能得知無恒之/人而况於凡人乎鄭氏曰恒常也不可為卜筮言卦)
　(兆不能見其情定其吉凶也告猶猶道也龜厭之不/告以吉凶之道也言君祭祀賜諸臣爵毋與惡德之)
　(人也民将立以為正言放效之疾事皆如是而以祭/祀是不敬鬼神也惡德之人使事鬼神又難以得福)
　(純或為煩羞猶辱也偵問也問正於人為偵婦人從/人者也以問正為常德則吉男子當專行餘事而以)
　(問正為常德是亦無恒之人也吕氏曰鬼神之理至/虚而善應齊戒潔誠虚心以求之猶有不應將以二)
　(三不定之私意瀆而求之其可得乎我龜既厭不我/告猶所謂瀆則不告所引說命之文與書不同又引)
　(恒六五爻辭與此篇義不類恐亦衍文澄曰為卜筮/謂為卜筮之人與論語作巫醫意同夫卜筮小技爾)
　(蓍龜無情此以誠感彼自靈應能知其理斯可使為/其事無恒之人雜念不誠雖叩不驗故不可使龜筮)
　(無情而易知者尚不能知况人有情而難知也則豈/可使無恒之人為治人之事乎引詩證夫子之言謂)
　(龜亦厭此無恒者而不以吉凶告之惡德無恒者也/純作煩為是謂無恒之人行事煩雜以之為祭祀則)
　(為不敬葢事煩雜則心惑亂而不誠一故難以祀神/也德謂婦人主中饋飲食婦人惟酒食是議其職有)
　(恒儻不恒其職則出而或有代其承進膳羞者矣故/必能恒其飲食之事而正主之則為不失婦職而吉)
　(夫子凶者夫子非以主飲食為恒者也引/書易又廣夫子所以不取無恒者之義)
　　　右記汎論之辭凡二十五節
　
　
　禮記纂言卷三十三
欽定四庫全書
　禮記纂言卷三十四　　　　　元　吳澄　撰
　　儒行
　　(孔氏曰夫子自衛反魯哀公館於孔子問以儒行/記者録之以為儒行之篇孔子說儒凡十七條十)
　　(五條皆明賢人之儒其第十六則明聖人之儒其/十七條則夫子自謂也吕氏曰魯哀公問孔子儒)
　　(服孔子不對因問儒行孔子厯言之今考其書言/儒者之行誠有是事也謂孔子言之則可疑也儒)
　　(者之行一出於義理皆吾性分之所當為非以自/多求勝於天下也此篇之説有矜大勝人之氣少)
　　(雍容深厚之風似與不知者力争於一旦竊意末/世儒者將以自尊其教有道者不為也雖然其言)
　　(儒者之行不合於義理者殊寡學者果踐其言亦不/愧於為儒矣此先儒所以存於篇今日講解所以)
　　(不敢/廢也)
魯哀公問於孔子曰夫子之服其儒服與孔子對曰丘
少居魯衣逢掖之衣長居宋冠章甫之冠丘聞之也君
子之學也博其服也鄉丘不知儒服(與音餘少詩照切/衣逢於既切長知)
(兩切冠章/古亂切)
　(鄭氏曰哀公館孔子見其服與士大夫異又與庶人/不同疑為儒服而問之也逢猶大也大掖之衣大袂)
　(禪衣也此君子有道藝者所衣也孔子生魯長而之/宋而冠焉宋其祖所出也衣少所居之服冠長所居)
　(之冠是之謂鄉言不知儒服非哀公志不在於儒乃/今問其服庻人禪衣袂二尺二寸袪尺二寸孔氏曰)
　(臣朝於君應著朝服而著常服者孔子自衛新還哀/公館之非是常朝故衣冠異也掖謂肘掖禮大夫以)
　(上其服侈袂鄭注司服云侈之者半而益一袂三尺/三寸袪尺八寸朝祭之服必表裏不禪也孔子若依)
　(尋常侈袂之服則哀公無由怪之以其大袂襌衣異/於士大夫常服故問之夫子著襌衣與庻人同其袂)
　(大與庻人異故謂衣縫掖是大𬒮深衣也吕氏曰逢/掖魯衣也章甫宋冠也少居魯則衣魯之衣長居宋)
　(則冠宋之冠因其俗而已非苟異於人也故曰其服/也鄉方氏曰學也博無狹其所居也其服也鄉不忘)
　(其所/本也)
哀公曰敢問儒行孔子對曰遽數之不能終其物悉數
之乃留更僕未可終也(行下孟切後以意求之不再音/遽其據切數色主切更古衡切)
　(鄭氏曰遽猶卒也物猶事也僕大僕也君燕朝則正/位當擯相更之者為乆將倦使之相代孔氏曰孔子)
　(答言儒行深逺非可造次若急說則不能盡事若委/細悉說之則乃大乆僕侍疲倦宜更代之未可終也)
　(者若不代僕/則未可盡也)
哀公命席孔子侍曰儒有席上之珍以待聘夙夜彊學
以待問懷忠信以待舉力行以待取其自立有如此者
　(鄭氏曰為孔子布席於堂與之坐也君適其臣升自/阼階所在如主方氏曰命席與之坐也侍侍坐對之)
　(也席所以藉物曲禮謂執玉有藉席以藉之則所藉/之物居上故謂之席上晏氏曰君子比德於玉故稱)
　(珍方其藏器於身則玉韞於匵中及其待時而動則/珍陳於席上故曰席上之珍以待聘日出而作夙在)
　(日出之前於此而學是先衆人而有作也日入而息/夜在日入之後於此而學是後衆人而未息也席上)
　(之珍則其德可貴夙夜彊學則其道可尊二者有師/道焉故曰待聘待問懷忠信則其言有物力行則其)
　(行有常二者有臣道焉故云待舉待取雖有為師為/臣之道而未嘗屈道以伸身必待彼之聘問舉取然)
　(後徐起而應之故曰自立吕氏曰席上之珍自貴而/待賈者也講學於閒燕從容乎席上而自貴以待天)
　(下之用彊學以待問懐忠信以待舉力行以待取皆/我自立而有待也德之可貴者人必禮之學之博者)
　(人必問之忠信可任者人必舉之力行可使者人必/取之此四者之别孔氏曰如此者言如此在上諸事)
　(也/)
儒有衣冠中動作慎其大讓如慢小讓如偽大則如威
小則如愧其難進而易退也粥粥若無能也其容貌有如
此者(易以䜴切下險/易同粥章六切)
　(鄭氏曰中中間謂不嚴厲也如慢如偽言之不愊怛/也如威如愧如有所畏孔氏曰儒者所服衣冠在常)
　(人中不自異也人以大物與己已讓此大物辭貌寛/緩如傲慢然讓小物如詐偽亦謂寛緩不急切言儒)
　(不以利動也如威如愧皆謂重慎自貶損粥粥柔弱/專愚之貌鄭注愊怛忽切之意吕氏曰衣冠中謂其)
　(服也鄉不異於衆不流於俗動作慎則非禮勿履辭/其大者若自尊以驕人然非自尊也尊道也辭其小)
　(者若矯飾而不出於情然非矯飾也欲由禮也尊道/而不屈於世若有所威由禮而不犯非禮若有所愧)
　(翔而後集非義則不就所以難進色斯舉矣禮貌未/衰言弗行也則去之所以易退其容貌如此非容貌)
　(之可貴德可貴而已張子曰衣冠中讀為之仲反謂/衣冠中於禮也事有大小如譲位讓國是大讓也誠)
　(然而讓如湯之讓天下豈為飾而已直是不受故似/慢也若夫飲食辭辟之間是小譲也如偽為之以為)
　(儀耳未必實譲晏氏曰衣冠中者中於禮非先王之/法服不敢服也動作慎者慎於事非先王之德行不)
　(敢行也大讓者祿之以天下弗顧繫馬千駟弗視故/如慢如威小譲者觴酒豆肉譲而受惡衽席之上讓)
　(而就賤故如偽如愧難進者進以禮也禮主於敬故/三揖而進不亦難乎伊尹之三聘是已易退者退以)
　(義也義主於斷故一辭而退不亦易乎仲尼之不脱/冕是已是皆動容周旋而可見者故曰容貌陸氏曰)
　(大則小則猶言大譲小讓讀如敬慎威儀維民之則/之則澄曰則謂守法不踰閑也於事之大者如有所)
　(畏而不敢為於事之小/者如有所恥而不肯為)
儒有居處齊難其坐起恭敬言必先信行必中正道塗
不争險易之利冬夏不争隂陽之和愛其死以有待也
飬其身以有為也其備豫有如此者(齊側皆切/難乃旦切)
　(鄭氏曰齊難齊荘可畏難也行不争道止不選䖏所/以逺鬭訟孔氏曰塗路也行道路不與人爭平易之)
　(地而避險阻以利己冬温夏涼是隂陽之和䖏此世/人所競惟儒者譲而不争也張子曰居處齊難齊者)
　(齊荘難者恭慎也其難其慎必先信思可信則言是/先信也行必中正乃可行諸後是皆偹豫之道也陸)
　(氏曰難猶戒也洗心曰齊防患曰雖晏氏曰居䖏齊/難者端荘而不敢易坐起恭敬者謹飭而不敢慢言)
　(必失信者無妄言行必中正者無詖行道塗不争險/易之利者不以地利便已而移害於人冬夏不争隂)
　(陽之和者不以天道適已而移乖於人愛其死者非/樂夀而哀夭也葢將以俟天之時故曰有待飬其身)
　(者非豐已而忘物也葢將以行己之道故曰有為方/氏曰居䖏齊難則人斯齊難之矣坐起恭敬則人斯)
　(恭敬之矣言先信則人斯取信矣行中正則人斯取/正矣以至不争其利故人資其利不争其和故人飲)
　(其和愛其死故足以有待飬其身故足以有為若/是則非有待物之備先為之豫故不足以致此)
儒有不寳金玉而忠信以為寳不祈土地立義以為土
地不祈多積多文以為富難得而易祿也易祿而難畜
也非時不見不亦難得乎非義不合不亦難畜乎先勞
而後祿不亦易祿乎其近人有如此者(畜許六切/見賢遍切)
　(鄭氏曰祈求也立義以為土地以義自居也難畜雖/以非義乆留也勞猶事也積或為貨孔氏曰儒懷忠)
　(信而與人交不貪金玉而與人競人則親而近之積/積聚財物也非道之世則不仕是難得也先事後食)
　(是易祿也無義則去是難畜也胡氏曰立義以為土/地非義不䖏也故君子履仁而䖏義晏氏曰易曰何)
　(以聚人曰財夫金玉土地多積與夫祿利皆財也衆/人之近人以此而已儒者之近人則異於是方氏曰)
　(衆人之近人也或以金玉或以土地或以多積或見/之不以時或合之不以義而儒者之近人則有異焉)
儒有委之以貨財淹之以樂好見利不虧其義劫之以
衆沮之以兵見死不更其守鷙蟲攫搏不程勇者引重
鼎不程其力徃者不悔來者不豫過言不再流言不極
不斷其威不習其謀其特立有如此者(淹於廉切樂五/孝切好呼報切)
(劫居業切鷙音至攫俱/縛切搏音博斷音短)
　(鄭氏曰淹謂浸漬之劫劫脅也沮謂恐怖之也鷙蟲/猛鳥猛獸也字從鳥鷙省聲也程猶量也重鼎大鼎)
　(也搏猶引重不量勇力堪之與否當之則徃也雖有/負者後不悔也其所未見亦不豫備平行自若也不)
　(再猶不更也不極不問所從出也孔氏曰蟲鳥獸通/名以脚取之謂之攫以翼擊之謂之搏攫搏引鼎喻)
　(儒者遇艱難之事遇則行之不豫度量也此挺特而/立有異於衆之事方氏曰貨財也樂好也人之所利)
　(者見利而徇則虧其義矣不虧其義是不徇利也衆/言人之多兵言器之利見死而懼則更其守矣不更)
　(其守是不懼死也不程勇以况儒者勇足以犯難而/無所顧也不程其力以况儒者材足以任事而有所)
　(勝也徃者不悔非有所吝而不改也為其動足以當/理而未嘗悔來者不豫非有所忽而不防也為其機)
　(足以應變而不必豫爾過言不免乎出一之為甚矧/可貳乎流言不免乎聞必止之以知詎可窮乎威無)
　(所屈人不能斷而絶之謀有所定已不必習而成之/凡此非特然而立乎吕氏曰見利不虧其義見死不)
　(更其守所謂富貴不能滛貧賤不能移威武不能屈/鷙蟲攫搏不程勇者自反而縮千萬人吾徃矣其勇)
　(也非慮勝而後動也引重鼎不程其力仁之為器重/舉者莫能勝其自任也不知其力之不足也張子曰)
　(鷙蟲攫搏不程勇者引重鼎不程其力與勉焉日有/孳孳不知年數之不及斃而後已同義於問道亦然)
　(當事亦然如子路者亦無愧於此矣過言不再不貳/過也流言不極者不更深思極慮也不斷其威讀為)
　(剛斷之斷不習其謀斷與習皆臨事斷習也不斷不/習言威常著謀常足不臨時旋安排也此所謂能特)
　(立者也晏氏曰暴虎者尚勇而不尚義人皆以為勇/吾則不程計其勇扛鼎者尚力而不尚德人皆以為)
　(有力吾則不程計其力先儒謂儒者遇鷙蟲即攫搏/之見重鼎即引之不程量堪當如是則一勇之夫豈)
　(儒者之事哉胡氏曰鷙蟲攫搏雖猛引/重鼎雖有力然不敢與儒者較量勇力)
儒有可親而不可劫也可近而不可迫也可殺而不可
辱也其居䖏不淫其飲食不溽其過失可微辯而不可
面數也其剛毅有如此者(溽音/辱)
　(鄭氏曰滛謂傾邪恣滋味為溽孔氏曰儒性剛儉飲/食常質吕氏曰以義交者雖疎逺必親非義加之雖)
　(彊禦不畏故可親可近可殺而不可劫迫辱也淫侈/溢也溽濃厚也其過失可微辯而不可面數也此一)
　(句疑尚氣好勝之言於義理不合所貴於儒者以見/義必為聞過而改也何謂可㣲辯而不可面數待人)
　(可矣自待則不可也子路聞過則喜苟有過失雖怨/罵且將受之况面數乎方氏曰微辯者諷諭之也面)
　(數者斥指之也居䖏不淫飲食不溽而以為剛毅何/也葢淫於居䖏溽於飲食皆人之慾也孔子曰棖也)
　(慾焉/得剛)
儒有忠信以為甲胄禮義以為干櫓戴仁而行抱義而
處雖有暴政不更其所其自立有如此者
　(鄭氏曰甲鎧胄兠鍪也干櫓小盾大盾也孔氏曰甲/胄干櫓所以禦患難儒者以忠信禮義禦患難謂有)
　(忠信禮義則人不敢侵侮也戴仁而行仁之盛抱義/而䖏義不離身雖有暴政不更改其志操逈然自成)
　(立也與前自立文同意異彼謂彊學力行而自脩立/此謂獨懐仁義忠信也吕氏曰忠信禮義所以禦人)
　(之欺侮猶甲胄干櫓可以捍患也行則尊仁居則守/義所以自信者篤雖暴政加之有所不變也自立之)
　(至者也首章言自立論其所學所行足以待天下之/用而不窮此章言自立論其所信所守足以更天下)
　(之變而不易二者皆自立/也有本末先後之差焉)
儒有一畝之宫環堵之室篳門圭窬蓬户甕牖易衣而
出并日而食上答之不敢以疑上不答不敢以諂其仕
有如此者(窬音/豆)
　(鄭氏曰宫謂墻垣也環堵面一堵也五版為堵五堵/為雉篳門荆竹織門也圭窬門旁窬也穿墻為之如)
　(圭矣并日而食二日用一日食也上答之謂君應用/其言孔氏曰徑一歩長百歩為畝若折而方之則東)
　(西南北各十歩為宅也墻方六文故云一畝之宫環/謂周廻也東西南北唯一堵篳門柴門蓬户謂編蓬)
　(為户又以蓬塞門謂之蓬户甕牖忩圓如甕口又云/以敗甕口為牖易衣謂更相衣合家共一衣出則更)
　(著之也君應答而用其言已則竭力不敢猜疑言而/君不用則静黙不敢諂媚求進此明儒者仕宦能自)
　(執其操也吕氏曰儒者之仕將以事道也然有時乎/為貧食其力以求免死而已故為貧者非事道事道)
　(者不為貧二者不可亂也居之陋飬之至不足窮至/于是而不悔所守之篤也上之答不答繫乎知不知)
　(雖窮如是上苟知之則必以是道自期不疑乎上之/未信而有所屈葢事道不為貧也上苟不知則以力)
　(事人求其食以免死不輕進以求合也葢為貧者非/事道也君不知而自獻其身君不問而自告其謀枉)
　(尋直尺彊聒/而不舍諂也)
儒有今人與居古人與稽今世行之後世以為楷適弗
逢世上弗援下弗推䜛諂之民有比黨而危之者身可
危也而志不可奪也雖危起居竟信其志猶將不㤀百
姓之病也其憂思有如此者(援音袁推昌誰切比毗/志切信音申思息嗣切)
　(鄭氏曰稽猶合也古人與合則不合於今人也援猶/引也取也推猶進也舉也危欲毁害之也起居猶舉)
　(事動作信讀如屈伸之伸猶圖也孔氏曰楷法式也/雖危起居雖比黨之民共危之而行事舉動能終伸)
　(己之志謀不變易也此明儒者雖身不居明代猶能/憂思愛及於人也吕氏曰尚友於古人為法於後世)
　(知之事也身可危志不可奪義之事也猶将不忘百/姓之病仁之事也葉氏曰友一鄉一國之善士今人)
　(與居也誦其詩讀其書不知其人可乎又論其世古/人與稽也適弗逢世而援推者天也䜛諂之民比黨)
　(而危之者人也起居雖危竟伸其志天與人莫之/奪也胡氏曰稽猶考也澄曰猶將如云尚且也)
儒有博學而不窮篤行而不倦幽居而不淫上通而不
困禮之以和為貴忠信之美優游之法舉賢而容衆毁
方而瓦合其寛裕有如此者(篤行下/孟切)
　(鄭氏曰不窮不止也幽居謂獨䖏時也上通謂仕道/達於君也既仕則不困於道德不足也美忠信法和)
　(柔毁方而瓦合去己之大圭角下與衆人小合也必/瓦合者亦君子為道不逺人孔氏曰滛謂傾邪人有)
　(忠信則已美之人和柔則已法之見賢思齊是慕賢/汎愛一切是容衆方謂物之方正有圭角鋒芒也毁)
　(己之圭角與瓦礫而相合謂屈己同凡吕氏曰學不/已故不窮徳可乆故不倦窮不失義故不滛達不動)
　(心故不困以忠信為美以優游之事為己法毁方瓦/合與物同也陶者之為瓦必圎而割分之故分之則)
　(瓦合之則圎而不失其瓦之質謂之瓦合方氏曰不/滛言節有守而不至於過不困言財有餘而不至於)
　(乏禮之體則貴節禮之用則貴和不言體/之節止言用之和者主寛裕言之故也)
儒有内稱不辟親外舉不辟怨程功積事推賢而進達
之不望其報君得其志苟利國家不求富貴其舉賢援
能有如此者(辟音/避)
　(孔氏曰稱舉也不辟親若祁奚舉子不辟怨若祁奚/舉讎儒者欲舉人必程效其功積累其事知其賢乃)
　(推而進逹之不求望其報也輔助其君使君得其志/所欲此推賢逹士唯苟在利益國家不自求富貴也)
　(吕氏曰望報於人求冨/貴於己小人之道也)
儒有聞善以相告也見善以相示也爵位相先也患難
相死也乆相待也逺相致也其任舉有如此者(難乃/旦切)
　(鄭氏曰相先猶相譲也乆相待謂其友乆在下不升/已則待之乃進也逺相致者謂已得明君而仕友在)
　(小國不得志則相致達也孔氏曰逺相致逺相招致/也此儒者任舉同類前謂䟽逺者此謂親近者吕氏)
　(曰舉賢援能儒者所以待天下之士也任舉者儒者/所以待其朋友而已天下之士推賢而後舉樂與同)
　(天下之治者也朋友則非特是也必同其好惡故聞/善以相告見善以相示必同其憂樂故爵位相先患)
　(難相死彼雖居下不待之同升則不升彼雖䟽逺不/致之同進則不進此任用朋友加重於天下之士者)
　(義有厚薄也方氏曰聞善聞善言也見善見善行也/所受之命謂之爵所居之官謂之位任舉相任以事)
　(相舉以職上言彼賢而我舉之彼能而我/援之此則更相任舉而已此其所以異)
儒有澡身而浴徳陳言而伏靜而正之上弗知也麤而
翹之又不急為也不臨深而為髙不加少而為多世治
不輕世亂不沮同弗與異弗非也其特立獨行有如此
者(麤七奴切翹祁饒/切獨行下孟切)
　(孔氏曰澡身謂澡潔其身不染濁也浴徳謂沐浴於/徳以德自清也鄭氏曰麤猶疏也微也不臨深而為)
　(髙臨衆不以己位尊自振貴也不加少而為多謀爭/不以己小勝自矜大也吕氏曰澡身浴徳正已也陳)
　(言入告嘉謀也伏者閉而不出之謂静而正之正救/其惡在於未形也故曰上弗知也麤而翹之者以其)
　(事之麤者㣲發其端而為之兆兆足以行則進不足/以行則去孔子所以未嘗終於三年淹故曰又不急)
　(為也所以事其君者先其未發而止其為惡先為之/兆以嘗其為善此衆人所未識也所以治其已者有)
　(君無實若虚不自髙且自多此衆人所不能也所以/行於世者無治亂之異所以接於人者無異同之間)
　(一於義理而已此衆人所不為也葢特立獨行所以/異於衆人者如此陸氏曰陳言而伏者雖㣲有所陳)
　(當伏其㫖靜而正之上弗知者孟子三見齊宣王不言/事曰我先攻其邪心也麤而翹之者誎有精有粗婉而)
　(㣲激之為精麤而翹發之為麤孟子曰是不可磯也盖/㣲切以激之謂之磯也又不可急為也夫如是豈可以)
　(遽哉不以彼深故自上臨之以為髙不以彼少故自下/加之以為多晏氏曰澡潔其身而不汚於世俗浴清其)
　(徳而不汨於嗜慾陳言而伏者其言雖顯而其身則隐/所謂伏其身而不見也世治則人務進以求利吾則未)
　(嘗妄動故曰不輕世亂則皆自屈以避害吾則未嘗變/節故曰不沮儒行一篇兩言自立者其立不因於人也)
　(一言特立者其立能出乎衆也又言特立獨行者其立/既能出乎衆而所行又不同乎流俗也馬氏曰立見於)
　(有守行見於有為特猶獨也自立與特立固異/矣自立以對人言之也特立以對衆言之也)
儒有上不臣天子下不事諸侯慎静而尚寛彊毅以與
人博學以知服近文章砥厲廉隅雖分國如錙銖不臣
不仕其規為有如此者
　(孔氏曰不臣天子伯夷叔齊是也不事諸侯長沮桀/溺是也鄭氏曰彊毅以與人不苟屈以順之也君分)
　(國以禄之視之輕如錙銖八两曰錙陸氏曰慎静失/之狹吝彊毅失之拒人博學以知句斷博而不能明)
　(了者多矣吕氏曰慎静而尚寛則有度也彊毅以與/人則有守也博學以知則有本也服近文章則有文)
　(也砥厲廉隅則有節也兼是五者非其義也非其道/也禄之以天下弗顧也澄曰服近言如衣服服之而)
　(常近身也猶曰被服儒術云爾舊以服字屬之上句/者非馬氏曰服與中庸所謂得一善則拳拳服膺之)
　(意同方氏曰學雖博苟不知服而行之則亦聖讀而/庸行亷猶陛之廉隅猶城之隅皆有分際以况君子)
　(之不苟合砥以平之厲以利之則脩治之謂也晏氏/曰慎静而寛者仁彊毅與人者義博學知服者智質)
　(本文末於文章近之而已不以文勝質也砥厲者以/石治金之事於廉隅而砥厲者磨礲而成君子之器)
　(外有備成之文内有脩潔之行所以雖分/國如錙銖不肯委質而為臣詘道而為臣)
儒有合志同方營道同術並立則樂相下不厭乆不相
見聞流言不信其行本方立義同而進不同而退其交
友有如此者(樂音洛厭於艶/切行下孟切)
　(孔氏曰方法也經營道義同齊於術同術則同方也/但合志同方據所懐志意營道同術據所習道藝並)
　(立謂同仕朋友乆不相見聞流謗之言欲譛毁之已/則不信也其行所本必方正所立必存義朋友所為)
　(與已同則進而從之不與已同則退而避之以上十/五儒所陳之事亦有前後乖異者葢儒包百行事非)
　(一揆量事制宜隨機而發雖或不同無所恠也晏氏/曰方言趨向之地術言脩為之業士志於道是志必)
　(在於道道不外於志也故始焉合志而趨向者不殊/則終焉營道而脩為者一致矣方氏曰並立則樂以)
　(其無忌心相下不厭以其有孫心澄曰案韓文其行/屬上句論語曰聽其言而信其行謂雖聞流言毁其)
　(行而已不以其行為信如此也義所以方/外以方為本而立其義朋友以義合者也)
温良者仁之本也敬慎者仁之地也寛裕者仁之作也
孫接者仁之能也禮節者仁之貌也言談者仁之文也
歌樂者仁之和也分散者仁之施也儒皆兼此而有之
猶且不敢言仁也其尊譲有如此者(孫音遜施/始䜴切)
　(鄭氏曰此兼上十五儒葢聖人之儒行也孔氏曰温/良之性是仁之本地所以居止萬物仁者動作必寛)
　(裕遜接謂遜以接物禮節是外貌言談是文章歌樂/是其和悅分散蓄積而振貧窮是仁之恩施也方氏)
　(曰温良得於中故以為本敬慎發於外故以為地寛/則不迫裕則有餘仁無本不立故首以本有本然後)
　(可以有行故繼以地有行則有所事故繼以作作則/見其所能故繼以能有所能則形於外故繼以貌形)
　(於貌則必有所飾故繼以文有其文則無乖於物故/繼以和有所和則其餘足以利物故繼以施陳氏曰)
　(禮樂資仁以立待仁以行儒行論儒者十五而以仁/與禮樂終焉則成人之道盡於此矣澄曰自敬慎孫)
　(接而禮節言談皆仁之所以為禮也自温良寛裕而/歌樂分散皆仁之所以為樂也尊譲謂其德可尊而)
　(能謙/讓)
儒有不隕穫於貧賤不充詘於富貴不慁君王不累長
上不閔有司故曰儒(隕云敏切穫户郭切詘求/勿切慁胡困切累力偽切)
　(鄭氏曰隕穫困迫失志之貌充詘喜失節之貌慁猶/辱也累猶係也閔病也言不為天子諸侯卿大夫羣)
　(吏所困迫而違道孔子自謂也晏氏曰隕如籜之隕/而飄零穫如禾之穫而枯槁不隕穫於貧賤是貧賤)
　(不能移也充則以滿而必溢詘則以高而必危不充/詘於富貴是富貴不能淫也事父孝故忠可移於君)
　(所以不慁君王事兄弟故順可移於長所以不累長/上居家理故治可移於官所以不閔有司不慁君王)
　(者不為汚吏以取辱君王也不累長上者不為過行/以連及於長上也不閔有司者不被明刑以見憐於)
　(有司也陸氏曰隕不穫也充不詘也言雖不隕於貧/賤亦不穫於貧賤雖不充於富貴亦不詘於富貴儒)
　(者之行始於自立故初一曰自立五事所以脩身也/而脩身自貌始故次二曰容貌曾子曰動容貌斯逺)
　(暴慢矣然亦不可不備豫故三曰備豫備豫者治己/重以周而或失於太嚴嚴則人不親故四曰近人近)
　(人矣又惡其無特操故繼之以特立特立則剛毅剛/毅則自立故繼之以剛毅自立前言於道能自立此)
　(言於事能自立如是而仕可也故繼之以仕仕則不/能無憂故繼之以憂思憂思或失之過故繼之以寛)
　(裕夫欲寛裕豈可以無助為之也故繼之以舉賢援/能舉賢援能不能任之猶不舉不援也故繼之以任)
　(舉於任舉則疑若有待也故繼之以特立獨行如是/雖不仕吾弗愧也故繼之以規為凡此雖在我亦交)
　(友之力也是故繼之以交友儒行至於此/備盡矣守之以譲而已故繼之以尊譲)
今衆人之命儒也妄常以儒相詬病孔子至舎哀公館
之聞此言也言加信行加義終没吾世不敢以儒為戲
(詬呼候切/又音遘)
　(鄭氏曰妄之言無也詬病猶耻辱也儒行之作葢孔/子自衛初返魯時也孔子歸至其舍哀公就而以禮)
　(館之孔氏曰命名也言今世衆人名之為儒者無有/常人但遭人則謂之儒耳今之為儒是相耻辱時世)
　(如此故哀公輕儒也言加信行加義是記者之說終/沒吾世不敢以儒為戲是哀公之言記者述而録之)
　(方氏曰今衆人之命儒也妄以其妄故常為人相詬/以言相病以行也晏氏曰衆人之命儒也妄為其非)
　(真儒也故或慢罵而相耻或深疾而相病澄曰鄭氏/讀妄為無固非方氏雖不改讀而以妄屬上句常屬)
　(下句亦非妄常猶曰妄庸言今世衆人不識凡名之/為儒者皆妄人常人耳故為人所輕賤苟名之曰儒)
　(是以此名詬病之也終没吾/世亦記者之言而吾哀公耳)
　　　右記論儒之辭
　
　
　
　
　
　
　
　
　
　
　
　
　禮記纂言卷三十四
欽定四庫全書
　禮記纂言卷三十四　　　　　元　吳澄　撰
　　儒行
　　(孔氏曰夫子自衛反魯哀公館於孔子問以儒行/記者録之以為儒行之篇孔子說儒凡十七條十)
　　(五條皆明賢人之儒其第十六則明聖人之儒其/十七條則夫子自謂也吕氏曰魯哀公問孔子儒)
　　(服孔子不對因問儒行孔子厯言之今考其書言/儒者之行誠有是事也謂孔子言之則可疑也儒)
　　(者之行一出於義理皆吾性分之所當為非以自/多求勝於天下也此篇之説有矜大勝人之氣少)
　　(雍容深厚之風似與不知者力争於一旦竊意末/世儒者將以自尊其教有道者不為也雖然其言)
　　(儒者之行不合於義理者殊寡學者果踐其言亦不/愧於為儒矣此先儒所以存於篇今日講解所以)
　　(不敢/廢也)
魯哀公問於孔子曰夫子之服其儒服與孔子對曰丘
少居魯衣逢掖之衣長居宋冠章甫之冠丘聞之也君
子之學也博其服也鄉丘不知儒服(與音餘少詩照切/衣逢於既切長知)
(兩切冠章/古亂切)
　(鄭氏曰哀公館孔子見其服與士大夫異又與庶人/不同疑為儒服而問之也逢猶大也大掖之衣大袂)
　(禪衣也此君子有道藝者所衣也孔子生魯長而之/宋而冠焉宋其祖所出也衣少所居之服冠長所居)
　(之冠是之謂鄉言不知儒服非哀公志不在於儒乃/今問其服庻人禪衣袂二尺二寸袪尺二寸孔氏曰)
　(臣朝於君應著朝服而著常服者孔子自衛新還哀/公館之非是常朝故衣冠異也掖謂肘掖禮大夫以)
　(上其服侈袂鄭注司服云侈之者半而益一袂三尺/三寸袪尺八寸朝祭之服必表裏不禪也孔子若依)
　(尋常侈袂之服則哀公無由怪之以其大袂襌衣異/於士大夫常服故問之夫子著襌衣與庻人同其袂)
　(大與庻人異故謂衣縫掖是大𬒮深衣也吕氏曰逢/掖魯衣也章甫宋冠也少居魯則衣魯之衣長居宋)
　(則冠宋之冠因其俗而已非苟異於人也故曰其服/也鄉方氏曰學也博無狹其所居也其服也鄉不忘)
　(其所/本也)
哀公曰敢問儒行孔子對曰遽數之不能終其物悉數
之乃留更僕未可終也(行下孟切後以意求之不再音/遽其據切數色主切更古衡切)
　(鄭氏曰遽猶卒也物猶事也僕大僕也君燕朝則正/位當擯相更之者為乆將倦使之相代孔氏曰孔子)
　(答言儒行深逺非可造次若急說則不能盡事若委/細悉說之則乃大乆僕侍疲倦宜更代之未可終也)
　(者若不代僕/則未可盡也)
哀公命席孔子侍曰儒有席上之珍以待聘夙夜彊學
以待問懷忠信以待舉力行以待取其自立有如此者
　(鄭氏曰為孔子布席於堂與之坐也君適其臣升自/阼階所在如主方氏曰命席與之坐也侍侍坐對之)
　(也席所以藉物曲禮謂執玉有藉席以藉之則所藉/之物居上故謂之席上晏氏曰君子比德於玉故稱)
　(珍方其藏器於身則玉韞於匵中及其待時而動則/珍陳於席上故曰席上之珍以待聘日出而作夙在)
　(日出之前於此而學是先衆人而有作也日入而息/夜在日入之後於此而學是後衆人而未息也席上)
　(之珍則其德可貴夙夜彊學則其道可尊二者有師/道焉故曰待聘待問懷忠信則其言有物力行則其)
　(行有常二者有臣道焉故云待舉待取雖有為師為/臣之道而未嘗屈道以伸身必待彼之聘問舉取然)
　(後徐起而應之故曰自立吕氏曰席上之珍自貴而/待賈者也講學於閒燕從容乎席上而自貴以待天)
　(下之用彊學以待問懐忠信以待舉力行以待取皆/我自立而有待也德之可貴者人必禮之學之博者)
　(人必問之忠信可任者人必舉之力行可使者人必/取之此四者之别孔氏曰如此者言如此在上諸事)
　(也/)
儒有衣冠中動作慎其大讓如慢小讓如偽大則如威
小則如愧其難進而易退也粥粥若無能也其容貌有如
此者(易以䜴切下險/易同粥章六切)
　(鄭氏曰中中間謂不嚴厲也如慢如偽言之不愊怛/也如威如愧如有所畏孔氏曰儒者所服衣冠在常)
　(人中不自異也人以大物與己已讓此大物辭貌寛/緩如傲慢然讓小物如詐偽亦謂寛緩不急切言儒)
　(不以利動也如威如愧皆謂重慎自貶損粥粥柔弱/專愚之貌鄭注愊怛忽切之意吕氏曰衣冠中謂其)
　(服也鄉不異於衆不流於俗動作慎則非禮勿履辭/其大者若自尊以驕人然非自尊也尊道也辭其小)
　(者若矯飾而不出於情然非矯飾也欲由禮也尊道/而不屈於世若有所威由禮而不犯非禮若有所愧)
　(翔而後集非義則不就所以難進色斯舉矣禮貌未/衰言弗行也則去之所以易退其容貌如此非容貌)
　(之可貴德可貴而已張子曰衣冠中讀為之仲反謂/衣冠中於禮也事有大小如譲位讓國是大讓也誠)
　(然而讓如湯之讓天下豈為飾而已直是不受故似/慢也若夫飲食辭辟之間是小譲也如偽為之以為)
　(儀耳未必實譲晏氏曰衣冠中者中於禮非先王之/法服不敢服也動作慎者慎於事非先王之德行不)
　(敢行也大讓者祿之以天下弗顧繫馬千駟弗視故/如慢如威小譲者觴酒豆肉譲而受惡衽席之上讓)
　(而就賤故如偽如愧難進者進以禮也禮主於敬故/三揖而進不亦難乎伊尹之三聘是已易退者退以)
　(義也義主於斷故一辭而退不亦易乎仲尼之不脱/冕是已是皆動容周旋而可見者故曰容貌陸氏曰)
　(大則小則猶言大譲小讓讀如敬慎威儀維民之則/之則澄曰則謂守法不踰閑也於事之大者如有所)
　(畏而不敢為於事之小/者如有所恥而不肯為)
儒有居處齊難其坐起恭敬言必先信行必中正道塗
不争險易之利冬夏不争隂陽之和愛其死以有待也
飬其身以有為也其備豫有如此者(齊側皆切/難乃旦切)
　(鄭氏曰齊難齊荘可畏難也行不争道止不選䖏所/以逺鬭訟孔氏曰塗路也行道路不與人爭平易之)
　(地而避險阻以利己冬温夏涼是隂陽之和䖏此世/人所競惟儒者譲而不争也張子曰居處齊難齊者)
　(齊荘難者恭慎也其難其慎必先信思可信則言是/先信也行必中正乃可行諸後是皆偹豫之道也陸)
　(氏曰難猶戒也洗心曰齊防患曰雖晏氏曰居䖏齊/難者端荘而不敢易坐起恭敬者謹飭而不敢慢言)
　(必失信者無妄言行必中正者無詖行道塗不争險/易之利者不以地利便已而移害於人冬夏不争隂)
　(陽之和者不以天道適已而移乖於人愛其死者非/樂夀而哀夭也葢將以俟天之時故曰有待飬其身)
　(者非豐已而忘物也葢將以行己之道故曰有為方/氏曰居䖏齊難則人斯齊難之矣坐起恭敬則人斯)
　(恭敬之矣言先信則人斯取信矣行中正則人斯取/正矣以至不争其利故人資其利不争其和故人飲)
　(其和愛其死故足以有待飬其身故足以有為若/是則非有待物之備先為之豫故不足以致此)
儒有不寳金玉而忠信以為寳不祈土地立義以為土
地不祈多積多文以為富難得而易祿也易祿而難畜
也非時不見不亦難得乎非義不合不亦難畜乎先勞
而後祿不亦易祿乎其近人有如此者(畜許六切/見賢遍切)
　(鄭氏曰祈求也立義以為土地以義自居也難畜雖/以非義乆留也勞猶事也積或為貨孔氏曰儒懷忠)
　(信而與人交不貪金玉而與人競人則親而近之積/積聚財物也非道之世則不仕是難得也先事後食)
　(是易祿也無義則去是難畜也胡氏曰立義以為土/地非義不䖏也故君子履仁而䖏義晏氏曰易曰何)
　(以聚人曰財夫金玉土地多積與夫祿利皆財也衆/人之近人以此而已儒者之近人則異於是方氏曰)
　(衆人之近人也或以金玉或以土地或以多積或見/之不以時或合之不以義而儒者之近人則有異焉)
儒有委之以貨財淹之以樂好見利不虧其義劫之以
衆沮之以兵見死不更其守鷙蟲攫搏不程勇者引重
鼎不程其力徃者不悔來者不豫過言不再流言不極
不斷其威不習其謀其特立有如此者(淹於廉切樂五/孝切好呼報切)
(劫居業切鷙音至攫俱/縛切搏音博斷音短)
　(鄭氏曰淹謂浸漬之劫劫脅也沮謂恐怖之也鷙蟲/猛鳥猛獸也字從鳥鷙省聲也程猶量也重鼎大鼎)
　(也搏猶引重不量勇力堪之與否當之則徃也雖有/負者後不悔也其所未見亦不豫備平行自若也不)
　(再猶不更也不極不問所從出也孔氏曰蟲鳥獸通/名以脚取之謂之攫以翼擊之謂之搏攫搏引鼎喻)
　(儒者遇艱難之事遇則行之不豫度量也此挺特而/立有異於衆之事方氏曰貨財也樂好也人之所利)
　(者見利而徇則虧其義矣不虧其義是不徇利也衆/言人之多兵言器之利見死而懼則更其守矣不更)
　(其守是不懼死也不程勇以况儒者勇足以犯難而/無所顧也不程其力以况儒者材足以任事而有所)
　(勝也徃者不悔非有所吝而不改也為其動足以當/理而未嘗悔來者不豫非有所忽而不防也為其機)
　(足以應變而不必豫爾過言不免乎出一之為甚矧/可貳乎流言不免乎聞必止之以知詎可窮乎威無)
　(所屈人不能斷而絶之謀有所定已不必習而成之/凡此非特然而立乎吕氏曰見利不虧其義見死不)
　(更其守所謂富貴不能滛貧賤不能移威武不能屈/鷙蟲攫搏不程勇者自反而縮千萬人吾徃矣其勇)
　(也非慮勝而後動也引重鼎不程其力仁之為器重/舉者莫能勝其自任也不知其力之不足也張子曰)
　(鷙蟲攫搏不程勇者引重鼎不程其力與勉焉日有/孳孳不知年數之不及斃而後已同義於問道亦然)
　(當事亦然如子路者亦無愧於此矣過言不再不貳/過也流言不極者不更深思極慮也不斷其威讀為)
　(剛斷之斷不習其謀斷與習皆臨事斷習也不斷不/習言威常著謀常足不臨時旋安排也此所謂能特)
　(立者也晏氏曰暴虎者尚勇而不尚義人皆以為勇/吾則不程計其勇扛鼎者尚力而不尚德人皆以為)
　(有力吾則不程計其力先儒謂儒者遇鷙蟲即攫搏/之見重鼎即引之不程量堪當如是則一勇之夫豈)
　(儒者之事哉胡氏曰鷙蟲攫搏雖猛引/重鼎雖有力然不敢與儒者較量勇力)
儒有可親而不可劫也可近而不可迫也可殺而不可
辱也其居䖏不淫其飲食不溽其過失可微辯而不可
面數也其剛毅有如此者(溽音/辱)
　(鄭氏曰滛謂傾邪恣滋味為溽孔氏曰儒性剛儉飲/食常質吕氏曰以義交者雖疎逺必親非義加之雖)
　(彊禦不畏故可親可近可殺而不可劫迫辱也淫侈/溢也溽濃厚也其過失可微辯而不可面數也此一)
　(句疑尚氣好勝之言於義理不合所貴於儒者以見/義必為聞過而改也何謂可㣲辯而不可面數待人)
　(可矣自待則不可也子路聞過則喜苟有過失雖怨/罵且將受之况面數乎方氏曰微辯者諷諭之也面)
　(數者斥指之也居䖏不淫飲食不溽而以為剛毅何/也葢淫於居䖏溽於飲食皆人之慾也孔子曰棖也)
　(慾焉/得剛)
儒有忠信以為甲胄禮義以為干櫓戴仁而行抱義而
處雖有暴政不更其所其自立有如此者
　(鄭氏曰甲鎧胄兠鍪也干櫓小盾大盾也孔氏曰甲/胄干櫓所以禦患難儒者以忠信禮義禦患難謂有)
　(忠信禮義則人不敢侵侮也戴仁而行仁之盛抱義/而䖏義不離身雖有暴政不更改其志操逈然自成)
　(立也與前自立文同意異彼謂彊學力行而自脩立/此謂獨懐仁義忠信也吕氏曰忠信禮義所以禦人)
　(之欺侮猶甲胄干櫓可以捍患也行則尊仁居則守/義所以自信者篤雖暴政加之有所不變也自立之)
　(至者也首章言自立論其所學所行足以待天下之/用而不窮此章言自立論其所信所守足以更天下)
　(之變而不易二者皆自立/也有本末先後之差焉)
儒有一畝之宫環堵之室篳門圭窬蓬户甕牖易衣而
出并日而食上答之不敢以疑上不答不敢以諂其仕
有如此者(窬音/豆)
　(鄭氏曰宫謂墻垣也環堵面一堵也五版為堵五堵/為雉篳門荆竹織門也圭窬門旁窬也穿墻為之如)
　(圭矣并日而食二日用一日食也上答之謂君應用/其言孔氏曰徑一歩長百歩為畝若折而方之則東)
　(西南北各十歩為宅也墻方六文故云一畝之宫環/謂周廻也東西南北唯一堵篳門柴門蓬户謂編蓬)
　(為户又以蓬塞門謂之蓬户甕牖忩圓如甕口又云/以敗甕口為牖易衣謂更相衣合家共一衣出則更)
　(著之也君應答而用其言已則竭力不敢猜疑言而/君不用則静黙不敢諂媚求進此明儒者仕宦能自)
　(執其操也吕氏曰儒者之仕將以事道也然有時乎/為貧食其力以求免死而已故為貧者非事道事道)
　(者不為貧二者不可亂也居之陋飬之至不足窮至/于是而不悔所守之篤也上之答不答繫乎知不知)
　(雖窮如是上苟知之則必以是道自期不疑乎上之/未信而有所屈葢事道不為貧也上苟不知則以力)
　(事人求其食以免死不輕進以求合也葢為貧者非/事道也君不知而自獻其身君不問而自告其謀枉)
　(尋直尺彊聒/而不舍諂也)
儒有今人與居古人與稽今世行之後世以為楷適弗
逢世上弗援下弗推䜛諂之民有比黨而危之者身可
危也而志不可奪也雖危起居竟信其志猶將不㤀百
姓之病也其憂思有如此者(援音袁推昌誰切比毗/志切信音申思息嗣切)
　(鄭氏曰稽猶合也古人與合則不合於今人也援猶/引也取也推猶進也舉也危欲毁害之也起居猶舉)
　(事動作信讀如屈伸之伸猶圖也孔氏曰楷法式也/雖危起居雖比黨之民共危之而行事舉動能終伸)
　(己之志謀不變易也此明儒者雖身不居明代猶能/憂思愛及於人也吕氏曰尚友於古人為法於後世)
　(知之事也身可危志不可奪義之事也猶将不忘百/姓之病仁之事也葉氏曰友一鄉一國之善士今人)
　(與居也誦其詩讀其書不知其人可乎又論其世古/人與稽也適弗逢世而援推者天也䜛諂之民比黨)
　(而危之者人也起居雖危竟伸其志天與人莫之/奪也胡氏曰稽猶考也澄曰猶將如云尚且也)
儒有博學而不窮篤行而不倦幽居而不淫上通而不
困禮之以和為貴忠信之美優游之法舉賢而容衆毁
方而瓦合其寛裕有如此者(篤行下/孟切)
　(鄭氏曰不窮不止也幽居謂獨䖏時也上通謂仕道/達於君也既仕則不困於道德不足也美忠信法和)
　(柔毁方而瓦合去己之大圭角下與衆人小合也必/瓦合者亦君子為道不逺人孔氏曰滛謂傾邪人有)
　(忠信則已美之人和柔則已法之見賢思齊是慕賢/汎愛一切是容衆方謂物之方正有圭角鋒芒也毁)
　(己之圭角與瓦礫而相合謂屈己同凡吕氏曰學不/已故不窮徳可乆故不倦窮不失義故不滛達不動)
　(心故不困以忠信為美以優游之事為己法毁方瓦/合與物同也陶者之為瓦必圎而割分之故分之則)
　(瓦合之則圎而不失其瓦之質謂之瓦合方氏曰不/滛言節有守而不至於過不困言財有餘而不至於)
　(乏禮之體則貴節禮之用則貴和不言體/之節止言用之和者主寛裕言之故也)
儒有内稱不辟親外舉不辟怨程功積事推賢而進達
之不望其報君得其志苟利國家不求富貴其舉賢援
能有如此者(辟音/避)
　(孔氏曰稱舉也不辟親若祁奚舉子不辟怨若祁奚/舉讎儒者欲舉人必程效其功積累其事知其賢乃)
　(推而進逹之不求望其報也輔助其君使君得其志/所欲此推賢逹士唯苟在利益國家不自求富貴也)
　(吕氏曰望報於人求冨/貴於己小人之道也)
儒有聞善以相告也見善以相示也爵位相先也患難
相死也乆相待也逺相致也其任舉有如此者(難乃/旦切)
　(鄭氏曰相先猶相譲也乆相待謂其友乆在下不升/已則待之乃進也逺相致者謂已得明君而仕友在)
　(小國不得志則相致達也孔氏曰逺相致逺相招致/也此儒者任舉同類前謂䟽逺者此謂親近者吕氏)
　(曰舉賢援能儒者所以待天下之士也任舉者儒者/所以待其朋友而已天下之士推賢而後舉樂與同)
　(天下之治者也朋友則非特是也必同其好惡故聞/善以相告見善以相示必同其憂樂故爵位相先患)
　(難相死彼雖居下不待之同升則不升彼雖䟽逺不/致之同進則不進此任用朋友加重於天下之士者)
　(義有厚薄也方氏曰聞善聞善言也見善見善行也/所受之命謂之爵所居之官謂之位任舉相任以事)
　(相舉以職上言彼賢而我舉之彼能而我/援之此則更相任舉而已此其所以異)
儒有澡身而浴徳陳言而伏靜而正之上弗知也麤而
翹之又不急為也不臨深而為髙不加少而為多世治
不輕世亂不沮同弗與異弗非也其特立獨行有如此
者(麤七奴切翹祁饒/切獨行下孟切)
　(孔氏曰澡身謂澡潔其身不染濁也浴徳謂沐浴於/徳以德自清也鄭氏曰麤猶疏也微也不臨深而為)
　(髙臨衆不以己位尊自振貴也不加少而為多謀爭/不以己小勝自矜大也吕氏曰澡身浴徳正已也陳)
　(言入告嘉謀也伏者閉而不出之謂静而正之正救/其惡在於未形也故曰上弗知也麤而翹之者以其)
　(事之麤者㣲發其端而為之兆兆足以行則進不足/以行則去孔子所以未嘗終於三年淹故曰又不急)
　(為也所以事其君者先其未發而止其為惡先為之/兆以嘗其為善此衆人所未識也所以治其已者有)
　(君無實若虚不自髙且自多此衆人所不能也所以/行於世者無治亂之異所以接於人者無異同之間)
　(一於義理而已此衆人所不為也葢特立獨行所以/異於衆人者如此陸氏曰陳言而伏者雖㣲有所陳)
　(當伏其㫖靜而正之上弗知者孟子三見齊宣王不言/事曰我先攻其邪心也麤而翹之者誎有精有粗婉而)
　(㣲激之為精麤而翹發之為麤孟子曰是不可磯也盖/㣲切以激之謂之磯也又不可急為也夫如是豈可以)
　(遽哉不以彼深故自上臨之以為髙不以彼少故自下/加之以為多晏氏曰澡潔其身而不汚於世俗浴清其)
　(徳而不汨於嗜慾陳言而伏者其言雖顯而其身則隐/所謂伏其身而不見也世治則人務進以求利吾則未)
　(嘗妄動故曰不輕世亂則皆自屈以避害吾則未嘗變/節故曰不沮儒行一篇兩言自立者其立不因於人也)
　(一言特立者其立能出乎衆也又言特立獨行者其立/既能出乎衆而所行又不同乎流俗也馬氏曰立見於)
　(有守行見於有為特猶獨也自立與特立固異/矣自立以對人言之也特立以對衆言之也)
儒有上不臣天子下不事諸侯慎静而尚寛彊毅以與
人博學以知服近文章砥厲廉隅雖分國如錙銖不臣
不仕其規為有如此者
　(孔氏曰不臣天子伯夷叔齊是也不事諸侯長沮桀/溺是也鄭氏曰彊毅以與人不苟屈以順之也君分)
　(國以禄之視之輕如錙銖八两曰錙陸氏曰慎静失/之狹吝彊毅失之拒人博學以知句斷博而不能明)
　(了者多矣吕氏曰慎静而尚寛則有度也彊毅以與/人則有守也博學以知則有本也服近文章則有文)
　(也砥厲廉隅則有節也兼是五者非其義也非其道/也禄之以天下弗顧也澄曰服近言如衣服服之而)
　(常近身也猶曰被服儒術云爾舊以服字屬之上句/者非馬氏曰服與中庸所謂得一善則拳拳服膺之)
　(意同方氏曰學雖博苟不知服而行之則亦聖讀而/庸行亷猶陛之廉隅猶城之隅皆有分際以况君子)
　(之不苟合砥以平之厲以利之則脩治之謂也晏氏/曰慎静而寛者仁彊毅與人者義博學知服者智質)
　(本文末於文章近之而已不以文勝質也砥厲者以/石治金之事於廉隅而砥厲者磨礲而成君子之器)
　(外有備成之文内有脩潔之行所以雖分/國如錙銖不肯委質而為臣詘道而為臣)
儒有合志同方營道同術並立則樂相下不厭乆不相
見聞流言不信其行本方立義同而進不同而退其交
友有如此者(樂音洛厭於艶/切行下孟切)
　(孔氏曰方法也經營道義同齊於術同術則同方也/但合志同方據所懐志意營道同術據所習道藝並)
　(立謂同仕朋友乆不相見聞流謗之言欲譛毁之已/則不信也其行所本必方正所立必存義朋友所為)
　(與已同則進而從之不與已同則退而避之以上十/五儒所陳之事亦有前後乖異者葢儒包百行事非)
　(一揆量事制宜隨機而發雖或不同無所恠也晏氏/曰方言趨向之地術言脩為之業士志於道是志必)
　(在於道道不外於志也故始焉合志而趨向者不殊/則終焉營道而脩為者一致矣方氏曰並立則樂以)
　(其無忌心相下不厭以其有孫心澄曰案韓文其行/屬上句論語曰聽其言而信其行謂雖聞流言毁其)
　(行而已不以其行為信如此也義所以方/外以方為本而立其義朋友以義合者也)
温良者仁之本也敬慎者仁之地也寛裕者仁之作也
孫接者仁之能也禮節者仁之貌也言談者仁之文也
歌樂者仁之和也分散者仁之施也儒皆兼此而有之
猶且不敢言仁也其尊譲有如此者(孫音遜施/始䜴切)
　(鄭氏曰此兼上十五儒葢聖人之儒行也孔氏曰温/良之性是仁之本地所以居止萬物仁者動作必寛)
　(裕遜接謂遜以接物禮節是外貌言談是文章歌樂/是其和悅分散蓄積而振貧窮是仁之恩施也方氏)
　(曰温良得於中故以為本敬慎發於外故以為地寛/則不迫裕則有餘仁無本不立故首以本有本然後)
　(可以有行故繼以地有行則有所事故繼以作作則/見其所能故繼以能有所能則形於外故繼以貌形)
　(於貌則必有所飾故繼以文有其文則無乖於物故/繼以和有所和則其餘足以利物故繼以施陳氏曰)
　(禮樂資仁以立待仁以行儒行論儒者十五而以仁/與禮樂終焉則成人之道盡於此矣澄曰自敬慎孫)
　(接而禮節言談皆仁之所以為禮也自温良寛裕而/歌樂分散皆仁之所以為樂也尊譲謂其德可尊而)
　(能謙/讓)
儒有不隕穫於貧賤不充詘於富貴不慁君王不累長
上不閔有司故曰儒(隕云敏切穫户郭切詘求/勿切慁胡困切累力偽切)
　(鄭氏曰隕穫困迫失志之貌充詘喜失節之貌慁猶/辱也累猶係也閔病也言不為天子諸侯卿大夫羣)
　(吏所困迫而違道孔子自謂也晏氏曰隕如籜之隕/而飄零穫如禾之穫而枯槁不隕穫於貧賤是貧賤)
　(不能移也充則以滿而必溢詘則以高而必危不充/詘於富貴是富貴不能淫也事父孝故忠可移於君)
　(所以不慁君王事兄弟故順可移於長所以不累長/上居家理故治可移於官所以不閔有司不慁君王)
　(者不為汚吏以取辱君王也不累長上者不為過行/以連及於長上也不閔有司者不被明刑以見憐於)
　(有司也陸氏曰隕不穫也充不詘也言雖不隕於貧/賤亦不穫於貧賤雖不充於富貴亦不詘於富貴儒)
　(者之行始於自立故初一曰自立五事所以脩身也/而脩身自貌始故次二曰容貌曾子曰動容貌斯逺)
　(暴慢矣然亦不可不備豫故三曰備豫備豫者治己/重以周而或失於太嚴嚴則人不親故四曰近人近)
　(人矣又惡其無特操故繼之以特立特立則剛毅剛/毅則自立故繼之以剛毅自立前言於道能自立此)
　(言於事能自立如是而仕可也故繼之以仕仕則不/能無憂故繼之以憂思憂思或失之過故繼之以寛)
　(裕夫欲寛裕豈可以無助為之也故繼之以舉賢援/能舉賢援能不能任之猶不舉不援也故繼之以任)
　(舉於任舉則疑若有待也故繼之以特立獨行如是/雖不仕吾弗愧也故繼之以規為凡此雖在我亦交)
　(友之力也是故繼之以交友儒行至於此/備盡矣守之以譲而已故繼之以尊譲)
今衆人之命儒也妄常以儒相詬病孔子至舎哀公館
之聞此言也言加信行加義終没吾世不敢以儒為戲
(詬呼候切/又音遘)
　(鄭氏曰妄之言無也詬病猶耻辱也儒行之作葢孔/子自衛初返魯時也孔子歸至其舍哀公就而以禮)
　(館之孔氏曰命名也言今世衆人名之為儒者無有/常人但遭人則謂之儒耳今之為儒是相耻辱時世)
　(如此故哀公輕儒也言加信行加義是記者之說終/沒吾世不敢以儒為戲是哀公之言記者述而録之)
　(方氏曰今衆人之命儒也妄以其妄故常為人相詬/以言相病以行也晏氏曰衆人之命儒也妄為其非)
　(真儒也故或慢罵而相耻或深疾而相病澄曰鄭氏/讀妄為無固非方氏雖不改讀而以妄屬上句常屬)
　(下句亦非妄常猶曰妄庸言今世衆人不識凡名之/為儒者皆妄人常人耳故為人所輕賤苟名之曰儒)
　(是以此名詬病之也終没吾/世亦記者之言而吾哀公耳)
　　　右記論儒之辭
　
　
　
　
　
　
　
　
　
　
　
　
　禮記纂言卷三十四
欽定四庫全書
　禮記纂言卷三十五　　　　元　吳澄　撰
　　學記
　　(記古者建學/教人之事)
發慮憲求善良足以謏聞不足以動衆就賢體逺足以
動衆未足以化民君子如欲化民成俗其必由學乎(謏/音)
(小聞/去聲)
　(發與内則發慮同慮謂心所計畫憲法也求與求仁/之求同善謂性所固有充善之至為良如良知良能)
　(良心之良謏與小同聞謂聲譽聞於人動與論語動/之斯和中庸動則變孟子不誠未有能動之動同謂)
　(能感動人也就如就有道之就就賢謂友善士體如/體羣臣之體謂用人惟己人之有技若己有之也逺)
　(賢之在逺者謂友天下之善士也化猶所過者化之/化謂民日遷善而不知為之者學謂設為學校庠序)
　(以教之言發心之慮而合於法求性之善而全其良/此能修已矣而未能及人也就賢師友而兼有衆善)
　(則有諸中形諸外足以感動衆人而未能使之化也/必有學校庠序之教開導誘掖薰陶涵養使之耳濡)
　(目染之深日漸月漬之乆則民之遷善不期然而然/人人有士君子之行而成美俗矣長樂陳氏曰動則)
　(變變則化動之所終為化化之所始為動永嘉戴氏/曰學校不立教養闕然天下之人雖欲為善而無所)
　(考徳問業故化民成俗必由學/校其所及者廣所傳者逺也)
○玉不琢不成器人不學不知道是故古之王者建國
君民教學為先兊命曰念終始典于學其此之謂乎(兊/音)
(說/)
　(鄭氏曰教學謂内則設師保以教使國子學焉外則/有大學庠序之官典經也言學之不舍業也孔氏曰)
　(明教學事重不可暫廢故引說命而證之澄曰治玉/曰琢玉質雖美然不以玉工琢之則不能成有用之)
　(器學之為言效也道者人倫日用所當行之路人性/所固有然惟上知之資生而知之無所虧欠大賢已)
　(下知而不徧百姓之愚由而不知苟非有以教之使/之效乎先覺者則不能知人倫日用所當行之道何)
　(如也古者建王國天子自君其畿内之民又建侯國/命諸侯各君其封内之民其民飽煖逸居而無以教)
　(之則近於禽獸故天子諸侯之國皆必建學立師以/教其民使之知有理義子游宰小邑猶且以弦歌教)
　(民夫子問而子游引昔者所聞君子學道則愛人小/人學道則易使之語以對蓋教民者使之學而知道)
　(也典常也說命所言謂人之為學念念不忘自始及/終當有常而不間斷此引之謂君之教民為學亦當)
　(終始有常而/不暫廢也)
○雖有嘉肴弗食不知其㫖也雖有至道弗學不知其
善也是故學然後知不足教然後知困知不足然後能
自反也知困然後能自强也故曰教學相長也兊命曰
學學半其此之謂乎(强上聲又平聲長知兩/切學學上音效下如字)
　(肴肉未去骨骨肉相雜者學學上學讀作效教也鄭/氏曰㫖美也學則睹己行之所短教則見己道之所)
　(未逹自反求諸己也自强修業不敢倦也學學半言/學人乃益己之學半孔氏曰此明教學相益馬氏曰)
　(自反而得之則優於教矣是以學長教也能/自强而興之則進於學矣是以教長學也)
○古之教者家有塾黨有庠術有序國有學(術音/遂)
　(鄭氏曰術當為遂古者仕焉而已者歸教於閭里朝/夕坐於門門側之室謂之塾五百家為黨萬二千五)
　(百家為遂黨屬於鄉遂在逺郊之外孔氏曰古謂上/代也百里之内二十五家為閭同一巷巷首有門門)
　(邊有塾民在家之時朝夕出入恒受教於塾里中之/有道徳仕而年老退歸者為里右師次為左師新榖)
　(已入餘子皆入學距冬至四十五日始出學上老平/明坐於右塾庻老坐於左塾餘子畢出然後歸反亦)
　(如之此家有塾也庠序皆學名於黨中立學教閭中/所升也於遂中立學教黨學所升也六鄉之内五家)
　(為比五比為閭四閭為族五族為黨五黨為州五州/為鄉六遂之内五家為鄰五鄰為里四里為酇五酇)
　(為鄙五鄙為縣五縣為遂今此六鄉舉黨六遂舉序/則閭里以上皆有學可知其比與鄰近上五家不必)
　(有學國謂天子所都及諸侯國中周禮天子立四代/學以教世子羣后之子及鄉中俊選所升之士諸侯)
　(但立時王之學澄曰鄉飲酒迎賓于庠門之外則鄉/學亦稱庠不但黨有庠也州長言射于州序則州之)
　(學亦稱序不但遂有序也黨正言飲酒于序則黨之/學亦稱為序孟子言殷曰序周曰庠則不分所在之)
　(地然則曰庠曰序蓋鄉遂州縣黨鄙之學可通稱之/也真氏曰按古教法其近民者教彌數故二十五家)
　(為閭閭有塾民朝夕處焉四閭為族則歲之讀法者/十有四士生斯時不待舍去桑梓而有學有師敬敏)
　(任恤則閭胥書之孝弟睦婣則族師書之其所以教/又皆因性誘民而納諸至善之域禮鎔樂冶以成其)
　(徳達其材古者教人之功蓋如此今之世里於民最/近而無學士常輕去土著而事逺遊行之修窳無所)
　(於考至其設教則以琢辭鎪句為巧詭聖僻説為能/非惟無以淑其人抑且重斵喪之也朱子曰古者比)
　(閭之學則鄉老坐於門而察其出入春夏耕耘餘/時肄業其來學也有時既受學則退而習於其家)
比年入學中年考校一年視離經辨志三年視敬業樂
羣五年視博習親師七年視論學取友謂之小成九年
知類通逹强立而不反謂之大成夫然後足以化民易
俗近者說服而逺者懐之此大學之道也記曰蛾子時
術之其此之謂乎(比音彼又備中去聲樂五孝切/夫音扶下同說音悦蛾音蟻)
　(鄭氏曰比年入學者毎歲來入也中猶間也離經斷/句絶也辨志謂别其心意所趨鄉也知類知事義之)
　(比也强立臨事不惑也不反不違失師道也逺者懐/之懐來也安也蛾蚍蜉也蚍蜉之子㣲蟲爾時術蚍)
　(蜉之所為其功乃復成大垤孔氏曰間一歲一年三/年五年七年之類是也考校於年終考視其業也七)
　(年之學其業小故曰小成九年則知義理事類通逹/無疑强立不反則是大學聖賢之道蛾子時時術學)
　(銜土而成大垤猶學者時時學問而成大道澄曰按/考校與周官大比不同考校者謂九年大成以前每)
　(間一歲教者察視其學業之進何如大比者謂九年/大成之後毎三年則鄉大夫大比其徳行道藝而賔)
　(興之也初入學一年於歲終視其讀經斷句而分别/其志之果向學與否敬業者謂於所讀之經而專心)
　(致志樂羣者如食而已知其味樂與同居之羣共講/肄之此於三年之歲終察視之博習謂所學經外又)
　(能汎及它經傳授師説服膺不失而親近其師惟恐/或離也此於五年之歲終察視之論學謂義理已明)
　(能論説學之是非識人品髙下而取其善者以為友/此於七年之歲終察視之以上皆小學之事九年則)
　(十五入大學之次年自始入小學之年而通數之為/九年也能知事理而推其類由此以通逹於彼猶子)
　(貢之聞一知二此大學致知之功也强立謂守之堅/固不反謂其已能者不退轉此大學力行之效也若)
　(此而教則可化其民使之為賢能而移易其俗人人/有士君子之行也故近而被其教者既皆心説而服)
　(逺而聞其風者亦/且懐而慕之也)
○大學始教皮弁祭菜示敬道也宵雅肄三官其始也
入學鼔篋孫其業也夏楚二物収其威也未卜禘不視
學游其志也時觀而弗語存其心也幼者聽而勿問學
不躐等也此七者教之大倫也記曰凡學官先事士先
志其此之謂乎(宵音消肄以二切孫去聲下同夏古/雅切觀去聲語去聲學不躐等音效)
　(鄭氏曰皮弁天子之朝朝服也祭菜禮先聖先師菜/謂芹藻之屬宵雅宵之言小也肄習也習小雅之三)
　(謂鹿鳴四牡皇皇者華也此皆君臣宴樂相勞和之/詩為始學者習之所以勸之以官且取上下相和厚)
　(也鼔篋擊鼔警衆乃發篋出所治經業也孫猶恭順/也夏楚夏榎也楚荆也二者所以扑撻犯禮者收謂)
　(収歛整齊之威威儀也時觀而弗語使之憤悱然後/啓發也學不躐等學教也教之長稺倫理也自大學)
　(始教至此其義七也官居官者也士學士也澄曰古/者始入學必釋菜於先聖先師故大學始初之教有)
　(司先服皮弁服行釋菜禮蓋示學者以敬先聖先師/之道也常服𤣥冠今加服皮弁芹藻之菜簡質而潔)
　(皆示敬也學者將以居官任事也誦詩者必欲其逹/於政而能專對小雅三詩皆言為君使之事使之肄)
　(習蓋教以官事於其始也入學必先擊鼔而後發篋/者欲遜譲其志而不忽遽也朴作教刑所以収整其)
　(威儀也禘者時祭之名非五年大禘之禘蓋周之春/祭名祠周之前春祭名禘見王制郊特牲或云禘即)
　(祠字之誤視學謂考試學者經業或君親徃或有司/為之非天子大視學之禮也待時祭後乃視學不欲)
　(急廹使學者得以優游其志而學也觀示也語告也/時復有以示之而弗與之語使之存其心以致思也)
　(幼者但聽長者講説不得輒問蓋教之之法不可踰/越等級也官謂己仕者士謂未仕者己仕者先教之)
　(以居官之事未仕者/先教之以為士之志)
○大學之教也時教必有正業退息必有居學
　(時教謂春夏秋冬四時之教業謂所學之事正業謂/春學樂夏學詩秋學禮冬讀書各當其時正所當學)
　(之事也退謂進受正業既畢而退也息謂燕閒之時/居學謂私居所學之事也非正受業於學官者如下)
　(文操縵博依/之類是也)
不學操縵不能安弦不學博依不能安詩不學雜服不
能安禮不興其藝不能樂學(操七刀切縵末旦切依舊/讀上聲今讀如字興去聲)
(或平聲樂/學五孝切)
　(縵亦絲樂之屬蓋燕樂也周官鐘師磬師皆掌縵樂/鄭氏以操縵為雜弄安者便習而無所勉强也弦琴)
　(瑟之屬春時學樂八音皆學弦者舉八音之一而言/博廣也依謂歌者必依五聲之清濁而髙下其音節)
　(所謂聲依永也詩樂歌之辭夏時所學也雜者諸多/不一之名服如服勞之服雜服謂在身所行非一端)
　(如曲禮三千之威儀皆是禮者經禮三百之節文秋/時所學也興如詩六義之興引導於前而興起之也)
　(藝猶技也即操縵博依雜服等藝以退息之居學而/言也樂謂心好之而耽玩不厭學即春所學之弦夏)
　(所學之詩秋所學之禮也此謂既受正業而退息之/時又有居學之事學操縵則習於調弦學博依則孰)
　(於聲歌學雜服則孰於威儀而於弦於詩於禮自然/便習而不待勉强矣蓋不興起於居學之藝則生踈)
　(澁滯不能耽好/正業之學也)
故君子之於學也藏焉脩焉息焉遊焉夫然故安其學
而親其師樂其友而信其道是以雖離師輔而不反也
兊命曰敬孫務時敏厥脩乃來其此之謂乎(樂其友音/洛離去聲)
　(藏謂入學受業時藏其身於所學之官若東序若瞽/宗若上庠等處也脩謂治其正業息謂退息私居時)
　(遊者玩物適情之謂學操縵等藝是也安其學即上/文安弦安詩安禮之安於藏之時脩其業於息之時)
　(遊其學則己之獨學獨得者便習無强而安又且益/親其所從之師人之同學同得者歡欣交暢而樂又)
　(且益信其所聞之道安其學於親其師之先信其道/於樂其友之後則雖已離去師友而所守堅固不復)
　(變移也敬遜謂宅心惟一序以進而不傷於廹急務/時敏謂専力不二勤勉以求而不失於怠緩如此則)
　(其所脩日有新益/方來而未已也)
○今之教者呻其佔畢多其訊言及于數進而不顧其
安使人不由其誠教人不盡其材其施之也悖其求之
也佛夫然故隠其學而疾其師苦其難而不知其益也
雖終其業其去之必速教之不刑其此之由乎(呻音申/佔尺占)
(切訊音信數音朔/佛扶弗切去如字)
　(呻吟也佔視也簡謂之畢訊告也及于猶曰至于也/數進謂數數進之誠實也才謂所能施施教也求猶)
　(責也隠謂暗而不明也悖逆皆謂反逆而不順言今/之師誦其所視之簡多其所告之辭學者未可以進)
　(而又進之不顧其所學已安與否也實知此一理而/後使之别窮一理是謂由其誠能行此一事而後教)
　(之别為一事是謂盡其材否則是使之不由其實教/之不盡其能也不觀其己知己能而進之以未知未)
　(能是其施教於人者先後失宜故曰悖不俟其自知/自能而强之以必知必能是其求責於人者淺深莫)
　(辨故曰佛如是則莫能明其所受於師之學不願親/其師而反疾其師矣已知己行者未能安則苦其難)
　(進之以其所未可雖欲益之而彼不能知其益也縱/使强益俾終受其業然所知非乆必又昏忘所行非)
　(乆必又遺失故曰其去之必速鄭氏曰刑猶成也謂/教人不成者由此輔氏曰刑猶儀刑之刑其教不足)
　(為人之/儀刑也)
○大學之法禁於未發之謂豫當其可之謂時不陵節
而施之謂孫相觀而善之謂摩此四者教之所由興也
　(鄭氏曰未發情欲未生孔氏曰逆防於未發之前故/云豫時可受教故云時朱子曰禁於未發謂預為之)
　(防當其可謂適當其可告之時長樂陳氏曰豫救失/於未然之前時長善於可教之際澄曰陵猶越也節)
　(如竹之節俟其能此事然後又教一事則為順叙而/不叢併相觀謂甲觀乙乙觀甲此有未善觀彼所善)
　(而效之則此亦善矣摩如兩石相摩互相資藉程子/曰朋友講習莫如相觀而善之益多澄謂此四者三)
　(屬於師一/屬於友)
𤼵然後禁則扞格而不勝時過然後學則勤苦而難成
雜施而不孫則壊亂而不脩獨學而無友則孤陋而寡
聞燕朋逆其師燕辟廢其學此六者教之所由廢也(扞/胡)
(半切格黠客切勝音升/壊如字舊音怪辟音譬)
　(扞格謂抵拒勝猶堪也燕猶䙝也辟猶語也不禁之/於未發待其已發然後禁之則受教者抵拒而不堪)
　(其禁制教之必當其可以受教之時至于其時已過/則其聰明知慮己不及昔學之雖勤苦而難得完成)
　(也學者須是已能一事然後再學一事若無節次雜/然施之而不順序則所學多端必皆隳毁棼亂而不)
　(脩治也學者雖是羣居共學相觀而善互有所益若/獨自為學則孤單僻陋而所聞者寡師帥以正者也)
　(若身親䙝慢之朋則染習不正必至於違逆其師學/者於無益之言勿聽若耳聞䙝慢之語則無益有損)
　(必至於荒廢其學朱子曰燕朋謂私䙝之朋損者三/友之類大戴記保𫝊篇作左右之習反其師燕辟謂)
　(私䙝之談無益於學而反有所害也澄謂前四者教/所由興在師者三在學者一後六者教之所由廢在)
　(師者三在學者三方氏曰教之興止於四廢至/於六者以見所由興者常少所由廢者常多也)
君子既知教之所由興又知教之所由廢然後可以為
人師也故君子之教喻也道而弗牽强而弗抑開而弗
逹道而弗牽則和强而弗抑則易開而弗逹則思和易
以思可謂善喻矣(强上聲易以/䜴切下同)
　(喻以言曉之也道謂引導其前牽猶拽也强謂激勉/之抑猶偪也開謂發其端倪逹謂通透至於底裏言)
　(知前四者為教之所由以興又知前六者為教之所/由以廢則可以為師而教人矣故其教而曉喻之也)
　(但引導其前使之自進而不以力拽之以速其進則/受教者不至於乖戾激勉其志使之自能而不以力)
　(偪之以速其能則受教者不至於艱難但開發其端/倪而不盡言以直透於底裏則受教者必須致思而)
　(自得之於學者之情不乖而和不難而易俾/思而後得如此則可謂善於教而喻人者矣)
學者有四失教者必知之人之學也或失則多或失則
寡或失則易或失則止此四者心之莫同也知其心然
後能救其失也教也者長善而救其失者也(長知/兩切)
　(延平周氏曰失則多者知之所以過失則寡者愚之/所以不及失則易者賢之所以過失則止者不肖之)
　(所以不及東萊吕氏曰多才有餘者寡才不足者易/俊快者止鈍遲者四者心之莫同病各自别知其心)
　(然後能救其失譬如醫者要識他病處方始隨證用/藥若不識學者之病去它病上加添無縁得成就長)
　(樂陳氏曰多者約之以禮寡者博之以文易者抑之/以自反止者勉之以自强此救其失也澄曰學者有)
　(所善則教之者使之増益加進以長其善學者有所/失則教者使之減省除去以救其失此一節皆言學)
　(者之失所/當捄者)
善歌者使人繼其聲善教者使人繼其志其言也約而
逹微而臧罕譬而喻可謂繼志矣
　(朱子曰繼聲繼志者皆謂微發其端而不究其説使/人有所玩索而自得之也約而逹微而臧罕譬而喻)
　(三者皆不務多言而使人自得之意澄曰善於歌者/倡起其聲而不終曲使人和而嘆之以繼續其聲然)
　(後歌者之聲終善於教者開示其志而不盡言使人/思而繹之以繼續其志然後教者之志盡故教者之)
　(言雖至約不繁而能使人通之雖至㣲不顯而能使/人善之雖少所取譬而能使人曉之逹之為通如樊)
　(遲未逹之逹臧之為善如王曰善哉言乎之善喻之/為曉如夷子憮然曰命之矣是也三者皆不盡言而)
　(使學者自思繹而得之者約微罕喻教者之不盡言/也逹臧喻學者之能自得也如此可謂能使人繼其)
　(志者/矣)
君子知至學之難易而知其美惡然後能博喻能博喻
然後能為師能為師然後能為長能為長然後能為君
故師也者所以學為君也是故擇師不可不慎也記曰
三王四代唯其師此之謂乎
　(張子曰知學者至于學之難易及知其資質之美惡/故能教人長樂陳氏曰學有精粗故其至有難易質)
　(有美惡則其喻有淺深知美而喻之則有以長人之/善知惡而喻之則有以救人之失澄曰知其難易美)
　(惡故能隨其髙下淺深而喻之各有攸當不局於一/途所謂博喻也教人能各得其宜則治人亦能各得)
　(其宜故能為教人之師者小而一官之長大而一國/之君皆能為之也朱子曰能為師以教人則能為君)
　(以治人擇師不可以不慎言能為君者其人難得故/不可不擇也孔氏曰師有君徳弟子就師學為君之)
　(徳故宜慎擇其師三王謂夏殷周四代則加虞雖皆/聖人無不擇師為慎故云唯其師引舊記結此擇師)
　(之重/也)
○凡學之道嚴師為難師嚴然後道尊道尊然後民知
敬學是故君之所不臣於其臣者二當其為尸則弗臣
也當其為師則弗臣也大學之禮雖詔於天子無北面
所以尊師也
　(鄭氏曰嚴尊敬也武王踐祚問黄帝顓頊之道存乎/師尚父曰在丹書王齋三日端冕師尚父亦端冕奉)
　(書而入負屏而立王下堂南面師尚父曰先王之道/不北面王行西折而南東面師尚父西面道書之言)
　(孔氏曰雖天子必尊師并言尸者欲見尊師與尸同/也詔誥也天子雖至尊當告詔之時不使師北面永)
　(嘉戴氏曰此為人君尊師言以人君而尊師若此學/者可知矣古人行禮有教化存焉嚴師所以尊道尊)
　(道則民知敬學帥天下之人而皆知敬學天下豈不/大治故先王養老尊賢之義非特為其人也所以令)
　(衆庻見也慶源輔氏曰凡學之道則非獨君也嚴師/為難蓋言盡嚴師之道為難爾能盡嚴師之道則師)
　(始嚴師所以傳道師嚴則道自尊道未嘗/不尊因其尊而尊之則繫乎人之嚴師也)
善學者師逸而功倍又從而庸之不善學者師勞而功
半又從而怨之
　(鄭氏曰從隨也庸功也孔氏曰善學者謂聰明易入/師逸豫而己之所觧又倍於他人恒言師特加功於)
　(己不善學者已闇鈍故師勤苦而功裁半於它人又/怨師不盡意於我也方氏曰以其有功於我故庸之)
　(慶源輔氏曰顔子曰夫子循循然善誘人博我以文/約我以禮欲罷不能既竭吾才如有所立卓爾雖欲)
　(從之末由也己所謂又從而庸之也公孫丑曰道若/登天然似不可及也何不使彼為可幾及而日孳孳)
　(也所謂又從/而怨之也)
善問者如攻堅木先其易者後其節目及其乆也相説
以解不善問者反此善待問者如撞鐘叩之以小者則
小鳴叩之以大者則大鳴待其從容然後盡其聲不善
答問者反此此皆進學之道也(説如字舊音悦解音蟹/撞秦江切叩音口從舊)
(音舂方/七容切)
　(朱子曰善問者如攻堅木先其易者後其節目非特/善問讀書求義理之法皆然置其難處先理㑹其易)
　(處易處通則堅節自迎刃而解矣若先其難者則刃/頓斧傷而木終不可攻縱使能攻而費工竭力無自)
　(然説而解之之功終亦無益於事也説如字解音蟹/蓋義理相説之乆其難處自能觸發解散也從容謂)
　(聲之餘韻從容而將盡者也言必答盡所問之意然/後止也方氏曰節木理之剛者説卦所謂堅多節是)
　(矣目木理之精者弓人所謂斵目必荼是矣皆至堅/難攻之處也苟先其易攻之處則其難者亦相説以)
　(解矣從非牽也容非廹也待其從容然後盡其聲則/隨其所感而為之應進之以漸而不以頓也善問者)
　(則足以進己之學善待問者則足/以進人之學故曰皆進學之道)
記問之學不足以為人師必也其聽語乎力不能問然
後語之語之而不知雖舍之可也(語去聲/舍上聲)
　(因上文善答問不善答問而又言此鄭氏曰記問謂/豫誦雜難雜説至講時為學者論之或師不心觧或)
　(學者所未能問聽語必待其問乃説之舍之須後孔/氏曰記問謂逆記它人雜問聽問謂聽問者之語依)
　(問為説也受業者才力不能見問待其憤悱之間然/後語之語之不能知且舍住待後更語之也慶源輔)
　(氏曰記問之學據已所有以告/人聽語者因人之所疑以啓之)
○良冶之子必學為裘良弓之子必學為箕始駕馬者
反之車在馬前君子察於此三者可以有志於學矣
　(鄭氏曰必學為裘仍見其家錮補穿鑿之器也補器/者其金柔乃合有似於為裘必學為箕仍見其家撓)
　(角幹也撓角幹者其材宜調調乃三體相勝有似於/為楊栁之箕也孔氏曰學者數見數習則善故三譬)
　(之良善也冶鑄冶也善冶之家子弟見其父兄世業/使金鐡柔合以補破器皆令全好故學為裘補續獸)
　(皮片片相合以至完全也為弓之家使角幹撓屈調/和成弓故其子弟亦學取栁和柔撓之成箕也駕馬)
　(之法大馬本駕在車前今馬子始學駕車繫隨車後/而行故云反之車在馬前所以然者此駒未曾駕車)
　(若忽駕之必驚奔今以大馬牽車於前使駒日日見/車之行慣習而後駕之則不驚也學者亦須先教小)
　(事如操縵之屬然後示其業則易成也上三事皆/須積習非一日所成君子察此則可有志於學也)
古之學者比物醜類
　(鄭氏曰醜猶比也比物醜類以事相况澄曰/言此以申上文箕裘弓冶駕馬三者之譬)
○鼓無當於五聲五聲弗得不和水無當於五色五色
弗得不章學無當於五官五官弗得不治師無當於五
服五服弗得不親君子曰大徳不官大道不器大信不
約大時不齊察於此四者可以有志於本矣(當去聲約/如字又音)
(要/)
　(鼓革音之樂當猶主也凡樂金石絲竹匏土各具宫/商角徵羽五聲惟革音於五聲之内不偏主於一聲)
　(然五聲之樂若無革音則不相協合是鼔者五聲之/本也水謂清水凡繪畫之采各分青赤黄白黑五色)
　(惟水於五色之中不偏主於一色然五色之采苟非/水漬則不可彰施是水者五色之本也治官禮官政)
　(官刑官事官五官之職各有所治惟司徒以徳行道/義教民於五官所治無所不學不専主於學何官也)
　(然非為學之人則不能治五官之治是學者五官之/本也斬衰齊衰大功小功緦麻五等之服各有所親)
　(師雖尊喪之若喪父而無服不主於服何服也然非/得師之教則不能親五服之親是師者五服之本也)
　(既言四事之有其本又以君子曰申明其義小徳亦/有可取如官之各有所職徳之大者無所不宜非如)
　(一官之但專一職而已故曰不官小道亦有可觀如/器之各有所用道之大者無所不可非如一器之但)
　(適一用而已故曰不器人之有信許諾盟誓事事必/須要約此信之小者爾聖賢心徳相孚相契是謂大)
　(信何以要約為哉天之有時春夏秋冬歲歲無不齊/同此時之小者爾古今氣運或治或亂是謂大時豈)
　(可以齊同測哉然則不官者官之本不器者器之本/不約者約之本不齊者齊之本君子察此則可以有)
　(志於/本也)
三王之祭川也皆先河而後海或源也或委也此之謂
務本(委去/聲)
　(河海皆川也水之來處曰源水之聚處曰委夏商周/三王之世其祭川也皆先祭河而後祭海蓋以其或)
　(為源或為委故也河在海之上流為川之源故先之/海受河之下流為川之委故後之源即本也此又言)
　(本之當先以申上文大/徳大道太信大時之意)
　　　右記論學之辭凡十一節
　
　禮記纂言卷三十五
欽定四庫全書
　禮記纂言卷三十五　　　　元　吳澄　撰
　　學記
　　(記古者建學/教人之事)
發慮憲求善良足以謏聞不足以動衆就賢體逺足以
動衆未足以化民君子如欲化民成俗其必由學乎(謏/音)
(小聞/去聲)
　(發與内則發慮同慮謂心所計畫憲法也求與求仁/之求同善謂性所固有充善之至為良如良知良能)
　(良心之良謏與小同聞謂聲譽聞於人動與論語動/之斯和中庸動則變孟子不誠未有能動之動同謂)
　(能感動人也就如就有道之就就賢謂友善士體如/體羣臣之體謂用人惟己人之有技若己有之也逺)
　(賢之在逺者謂友天下之善士也化猶所過者化之/化謂民日遷善而不知為之者學謂設為學校庠序)
　(以教之言發心之慮而合於法求性之善而全其良/此能修已矣而未能及人也就賢師友而兼有衆善)
　(則有諸中形諸外足以感動衆人而未能使之化也/必有學校庠序之教開導誘掖薰陶涵養使之耳濡)
　(目染之深日漸月漬之乆則民之遷善不期然而然/人人有士君子之行而成美俗矣長樂陳氏曰動則)
　(變變則化動之所終為化化之所始為動永嘉戴氏/曰學校不立教養闕然天下之人雖欲為善而無所)
　(考徳問業故化民成俗必由學/校其所及者廣所傳者逺也)
○玉不琢不成器人不學不知道是故古之王者建國
君民教學為先兊命曰念終始典于學其此之謂乎(兊/音)
(說/)
　(鄭氏曰教學謂内則設師保以教使國子學焉外則/有大學庠序之官典經也言學之不舍業也孔氏曰)
　(明教學事重不可暫廢故引說命而證之澄曰治玉/曰琢玉質雖美然不以玉工琢之則不能成有用之)
　(器學之為言效也道者人倫日用所當行之路人性/所固有然惟上知之資生而知之無所虧欠大賢已)
　(下知而不徧百姓之愚由而不知苟非有以教之使/之效乎先覺者則不能知人倫日用所當行之道何)
　(如也古者建王國天子自君其畿内之民又建侯國/命諸侯各君其封内之民其民飽煖逸居而無以教)
　(之則近於禽獸故天子諸侯之國皆必建學立師以/教其民使之知有理義子游宰小邑猶且以弦歌教)
　(民夫子問而子游引昔者所聞君子學道則愛人小/人學道則易使之語以對蓋教民者使之學而知道)
　(也典常也說命所言謂人之為學念念不忘自始及/終當有常而不間斷此引之謂君之教民為學亦當)
　(終始有常而/不暫廢也)
○雖有嘉肴弗食不知其㫖也雖有至道弗學不知其
善也是故學然後知不足教然後知困知不足然後能
自反也知困然後能自强也故曰教學相長也兊命曰
學學半其此之謂乎(强上聲又平聲長知兩/切學學上音效下如字)
　(肴肉未去骨骨肉相雜者學學上學讀作效教也鄭/氏曰㫖美也學則睹己行之所短教則見己道之所)
　(未逹自反求諸己也自强修業不敢倦也學學半言/學人乃益己之學半孔氏曰此明教學相益馬氏曰)
　(自反而得之則優於教矣是以學長教也能/自强而興之則進於學矣是以教長學也)
○古之教者家有塾黨有庠術有序國有學(術音/遂)
　(鄭氏曰術當為遂古者仕焉而已者歸教於閭里朝/夕坐於門門側之室謂之塾五百家為黨萬二千五)
　(百家為遂黨屬於鄉遂在逺郊之外孔氏曰古謂上/代也百里之内二十五家為閭同一巷巷首有門門)
　(邊有塾民在家之時朝夕出入恒受教於塾里中之/有道徳仕而年老退歸者為里右師次為左師新榖)
　(已入餘子皆入學距冬至四十五日始出學上老平/明坐於右塾庻老坐於左塾餘子畢出然後歸反亦)
　(如之此家有塾也庠序皆學名於黨中立學教閭中/所升也於遂中立學教黨學所升也六鄉之内五家)
　(為比五比為閭四閭為族五族為黨五黨為州五州/為鄉六遂之内五家為鄰五鄰為里四里為酇五酇)
　(為鄙五鄙為縣五縣為遂今此六鄉舉黨六遂舉序/則閭里以上皆有學可知其比與鄰近上五家不必)
　(有學國謂天子所都及諸侯國中周禮天子立四代/學以教世子羣后之子及鄉中俊選所升之士諸侯)
　(但立時王之學澄曰鄉飲酒迎賓于庠門之外則鄉/學亦稱庠不但黨有庠也州長言射于州序則州之)
　(學亦稱序不但遂有序也黨正言飲酒于序則黨之/學亦稱為序孟子言殷曰序周曰庠則不分所在之)
　(地然則曰庠曰序蓋鄉遂州縣黨鄙之學可通稱之/也真氏曰按古教法其近民者教彌數故二十五家)
　(為閭閭有塾民朝夕處焉四閭為族則歲之讀法者/十有四士生斯時不待舍去桑梓而有學有師敬敏)
　(任恤則閭胥書之孝弟睦婣則族師書之其所以教/又皆因性誘民而納諸至善之域禮鎔樂冶以成其)
　(徳達其材古者教人之功蓋如此今之世里於民最/近而無學士常輕去土著而事逺遊行之修窳無所)
　(於考至其設教則以琢辭鎪句為巧詭聖僻説為能/非惟無以淑其人抑且重斵喪之也朱子曰古者比)
　(閭之學則鄉老坐於門而察其出入春夏耕耘餘/時肄業其來學也有時既受學則退而習於其家)
比年入學中年考校一年視離經辨志三年視敬業樂
羣五年視博習親師七年視論學取友謂之小成九年
知類通逹强立而不反謂之大成夫然後足以化民易
俗近者說服而逺者懐之此大學之道也記曰蛾子時
術之其此之謂乎(比音彼又備中去聲樂五孝切/夫音扶下同說音悦蛾音蟻)
　(鄭氏曰比年入學者毎歲來入也中猶間也離經斷/句絶也辨志謂别其心意所趨鄉也知類知事義之)
　(比也强立臨事不惑也不反不違失師道也逺者懐/之懐來也安也蛾蚍蜉也蚍蜉之子㣲蟲爾時術蚍)
　(蜉之所為其功乃復成大垤孔氏曰間一歲一年三/年五年七年之類是也考校於年終考視其業也七)
　(年之學其業小故曰小成九年則知義理事類通逹/無疑强立不反則是大學聖賢之道蛾子時時術學)
　(銜土而成大垤猶學者時時學問而成大道澄曰按/考校與周官大比不同考校者謂九年大成以前每)
　(間一歲教者察視其學業之進何如大比者謂九年/大成之後毎三年則鄉大夫大比其徳行道藝而賔)
　(興之也初入學一年於歲終視其讀經斷句而分别/其志之果向學與否敬業者謂於所讀之經而專心)
　(致志樂羣者如食而已知其味樂與同居之羣共講/肄之此於三年之歲終察視之博習謂所學經外又)
　(能汎及它經傳授師説服膺不失而親近其師惟恐/或離也此於五年之歲終察視之論學謂義理已明)
　(能論説學之是非識人品髙下而取其善者以為友/此於七年之歲終察視之以上皆小學之事九年則)
　(十五入大學之次年自始入小學之年而通數之為/九年也能知事理而推其類由此以通逹於彼猶子)
　(貢之聞一知二此大學致知之功也强立謂守之堅/固不反謂其已能者不退轉此大學力行之效也若)
　(此而教則可化其民使之為賢能而移易其俗人人/有士君子之行也故近而被其教者既皆心説而服)
　(逺而聞其風者亦/且懐而慕之也)
○大學始教皮弁祭菜示敬道也宵雅肄三官其始也
入學鼔篋孫其業也夏楚二物収其威也未卜禘不視
學游其志也時觀而弗語存其心也幼者聽而勿問學
不躐等也此七者教之大倫也記曰凡學官先事士先
志其此之謂乎(宵音消肄以二切孫去聲下同夏古/雅切觀去聲語去聲學不躐等音效)
　(鄭氏曰皮弁天子之朝朝服也祭菜禮先聖先師菜/謂芹藻之屬宵雅宵之言小也肄習也習小雅之三)
　(謂鹿鳴四牡皇皇者華也此皆君臣宴樂相勞和之/詩為始學者習之所以勸之以官且取上下相和厚)
　(也鼔篋擊鼔警衆乃發篋出所治經業也孫猶恭順/也夏楚夏榎也楚荆也二者所以扑撻犯禮者收謂)
　(収歛整齊之威威儀也時觀而弗語使之憤悱然後/啓發也學不躐等學教也教之長稺倫理也自大學)
　(始教至此其義七也官居官者也士學士也澄曰古/者始入學必釋菜於先聖先師故大學始初之教有)
　(司先服皮弁服行釋菜禮蓋示學者以敬先聖先師/之道也常服𤣥冠今加服皮弁芹藻之菜簡質而潔)
　(皆示敬也學者將以居官任事也誦詩者必欲其逹/於政而能專對小雅三詩皆言為君使之事使之肄)
　(習蓋教以官事於其始也入學必先擊鼔而後發篋/者欲遜譲其志而不忽遽也朴作教刑所以収整其)
　(威儀也禘者時祭之名非五年大禘之禘蓋周之春/祭名祠周之前春祭名禘見王制郊特牲或云禘即)
　(祠字之誤視學謂考試學者經業或君親徃或有司/為之非天子大視學之禮也待時祭後乃視學不欲)
　(急廹使學者得以優游其志而學也觀示也語告也/時復有以示之而弗與之語使之存其心以致思也)
　(幼者但聽長者講説不得輒問蓋教之之法不可踰/越等級也官謂己仕者士謂未仕者己仕者先教之)
　(以居官之事未仕者/先教之以為士之志)
○大學之教也時教必有正業退息必有居學
　(時教謂春夏秋冬四時之教業謂所學之事正業謂/春學樂夏學詩秋學禮冬讀書各當其時正所當學)
　(之事也退謂進受正業既畢而退也息謂燕閒之時/居學謂私居所學之事也非正受業於學官者如下)
　(文操縵博依/之類是也)
不學操縵不能安弦不學博依不能安詩不學雜服不
能安禮不興其藝不能樂學(操七刀切縵末旦切依舊/讀上聲今讀如字興去聲)
(或平聲樂/學五孝切)
　(縵亦絲樂之屬蓋燕樂也周官鐘師磬師皆掌縵樂/鄭氏以操縵為雜弄安者便習而無所勉强也弦琴)
　(瑟之屬春時學樂八音皆學弦者舉八音之一而言/博廣也依謂歌者必依五聲之清濁而髙下其音節)
　(所謂聲依永也詩樂歌之辭夏時所學也雜者諸多/不一之名服如服勞之服雜服謂在身所行非一端)
　(如曲禮三千之威儀皆是禮者經禮三百之節文秋/時所學也興如詩六義之興引導於前而興起之也)
　(藝猶技也即操縵博依雜服等藝以退息之居學而/言也樂謂心好之而耽玩不厭學即春所學之弦夏)
　(所學之詩秋所學之禮也此謂既受正業而退息之/時又有居學之事學操縵則習於調弦學博依則孰)
　(於聲歌學雜服則孰於威儀而於弦於詩於禮自然/便習而不待勉强矣蓋不興起於居學之藝則生踈)
　(澁滯不能耽好/正業之學也)
故君子之於學也藏焉脩焉息焉遊焉夫然故安其學
而親其師樂其友而信其道是以雖離師輔而不反也
兊命曰敬孫務時敏厥脩乃來其此之謂乎(樂其友音/洛離去聲)
　(藏謂入學受業時藏其身於所學之官若東序若瞽/宗若上庠等處也脩謂治其正業息謂退息私居時)
　(遊者玩物適情之謂學操縵等藝是也安其學即上/文安弦安詩安禮之安於藏之時脩其業於息之時)
　(遊其學則己之獨學獨得者便習無强而安又且益/親其所從之師人之同學同得者歡欣交暢而樂又)
　(且益信其所聞之道安其學於親其師之先信其道/於樂其友之後則雖已離去師友而所守堅固不復)
　(變移也敬遜謂宅心惟一序以進而不傷於廹急務/時敏謂専力不二勤勉以求而不失於怠緩如此則)
　(其所脩日有新益/方來而未已也)
○今之教者呻其佔畢多其訊言及于數進而不顧其
安使人不由其誠教人不盡其材其施之也悖其求之
也佛夫然故隠其學而疾其師苦其難而不知其益也
雖終其業其去之必速教之不刑其此之由乎(呻音申/佔尺占)
(切訊音信數音朔/佛扶弗切去如字)
　(呻吟也佔視也簡謂之畢訊告也及于猶曰至于也/數進謂數數進之誠實也才謂所能施施教也求猶)
　(責也隠謂暗而不明也悖逆皆謂反逆而不順言今/之師誦其所視之簡多其所告之辭學者未可以進)
　(而又進之不顧其所學已安與否也實知此一理而/後使之别窮一理是謂由其誠能行此一事而後教)
　(之别為一事是謂盡其材否則是使之不由其實教/之不盡其能也不觀其己知己能而進之以未知未)
　(能是其施教於人者先後失宜故曰悖不俟其自知/自能而强之以必知必能是其求責於人者淺深莫)
　(辨故曰佛如是則莫能明其所受於師之學不願親/其師而反疾其師矣已知己行者未能安則苦其難)
　(進之以其所未可雖欲益之而彼不能知其益也縱/使强益俾終受其業然所知非乆必又昏忘所行非)
　(乆必又遺失故曰其去之必速鄭氏曰刑猶成也謂/教人不成者由此輔氏曰刑猶儀刑之刑其教不足)
　(為人之/儀刑也)
○大學之法禁於未發之謂豫當其可之謂時不陵節
而施之謂孫相觀而善之謂摩此四者教之所由興也
　(鄭氏曰未發情欲未生孔氏曰逆防於未發之前故/云豫時可受教故云時朱子曰禁於未發謂預為之)
　(防當其可謂適當其可告之時長樂陳氏曰豫救失/於未然之前時長善於可教之際澄曰陵猶越也節)
　(如竹之節俟其能此事然後又教一事則為順叙而/不叢併相觀謂甲觀乙乙觀甲此有未善觀彼所善)
　(而效之則此亦善矣摩如兩石相摩互相資藉程子/曰朋友講習莫如相觀而善之益多澄謂此四者三)
　(屬於師一/屬於友)
𤼵然後禁則扞格而不勝時過然後學則勤苦而難成
雜施而不孫則壊亂而不脩獨學而無友則孤陋而寡
聞燕朋逆其師燕辟廢其學此六者教之所由廢也(扞/胡)
(半切格黠客切勝音升/壊如字舊音怪辟音譬)
　(扞格謂抵拒勝猶堪也燕猶䙝也辟猶語也不禁之/於未發待其已發然後禁之則受教者抵拒而不堪)
　(其禁制教之必當其可以受教之時至于其時已過/則其聰明知慮己不及昔學之雖勤苦而難得完成)
　(也學者須是已能一事然後再學一事若無節次雜/然施之而不順序則所學多端必皆隳毁棼亂而不)
　(脩治也學者雖是羣居共學相觀而善互有所益若/獨自為學則孤單僻陋而所聞者寡師帥以正者也)
　(若身親䙝慢之朋則染習不正必至於違逆其師學/者於無益之言勿聽若耳聞䙝慢之語則無益有損)
　(必至於荒廢其學朱子曰燕朋謂私䙝之朋損者三/友之類大戴記保𫝊篇作左右之習反其師燕辟謂)
　(私䙝之談無益於學而反有所害也澄謂前四者教/所由興在師者三在學者一後六者教之所由廢在)
　(師者三在學者三方氏曰教之興止於四廢至/於六者以見所由興者常少所由廢者常多也)
君子既知教之所由興又知教之所由廢然後可以為
人師也故君子之教喻也道而弗牽强而弗抑開而弗
逹道而弗牽則和强而弗抑則易開而弗逹則思和易
以思可謂善喻矣(强上聲易以/䜴切下同)
　(喻以言曉之也道謂引導其前牽猶拽也强謂激勉/之抑猶偪也開謂發其端倪逹謂通透至於底裏言)
　(知前四者為教之所由以興又知前六者為教之所/由以廢則可以為師而教人矣故其教而曉喻之也)
　(但引導其前使之自進而不以力拽之以速其進則/受教者不至於乖戾激勉其志使之自能而不以力)
　(偪之以速其能則受教者不至於艱難但開發其端/倪而不盡言以直透於底裏則受教者必須致思而)
　(自得之於學者之情不乖而和不難而易俾/思而後得如此則可謂善於教而喻人者矣)
學者有四失教者必知之人之學也或失則多或失則
寡或失則易或失則止此四者心之莫同也知其心然
後能救其失也教也者長善而救其失者也(長知/兩切)
　(延平周氏曰失則多者知之所以過失則寡者愚之/所以不及失則易者賢之所以過失則止者不肖之)
　(所以不及東萊吕氏曰多才有餘者寡才不足者易/俊快者止鈍遲者四者心之莫同病各自别知其心)
　(然後能救其失譬如醫者要識他病處方始隨證用/藥若不識學者之病去它病上加添無縁得成就長)
　(樂陳氏曰多者約之以禮寡者博之以文易者抑之/以自反止者勉之以自强此救其失也澄曰學者有)
　(所善則教之者使之増益加進以長其善學者有所/失則教者使之減省除去以救其失此一節皆言學)
　(者之失所/當捄者)
善歌者使人繼其聲善教者使人繼其志其言也約而
逹微而臧罕譬而喻可謂繼志矣
　(朱子曰繼聲繼志者皆謂微發其端而不究其説使/人有所玩索而自得之也約而逹微而臧罕譬而喻)
　(三者皆不務多言而使人自得之意澄曰善於歌者/倡起其聲而不終曲使人和而嘆之以繼續其聲然)
　(後歌者之聲終善於教者開示其志而不盡言使人/思而繹之以繼續其志然後教者之志盡故教者之)
　(言雖至約不繁而能使人通之雖至㣲不顯而能使/人善之雖少所取譬而能使人曉之逹之為通如樊)
　(遲未逹之逹臧之為善如王曰善哉言乎之善喻之/為曉如夷子憮然曰命之矣是也三者皆不盡言而)
　(使學者自思繹而得之者約微罕喻教者之不盡言/也逹臧喻學者之能自得也如此可謂能使人繼其)
　(志者/矣)
君子知至學之難易而知其美惡然後能博喻能博喻
然後能為師能為師然後能為長能為長然後能為君
故師也者所以學為君也是故擇師不可不慎也記曰
三王四代唯其師此之謂乎
　(張子曰知學者至于學之難易及知其資質之美惡/故能教人長樂陳氏曰學有精粗故其至有難易質)
　(有美惡則其喻有淺深知美而喻之則有以長人之/善知惡而喻之則有以救人之失澄曰知其難易美)
　(惡故能隨其髙下淺深而喻之各有攸當不局於一/途所謂博喻也教人能各得其宜則治人亦能各得)
　(其宜故能為教人之師者小而一官之長大而一國/之君皆能為之也朱子曰能為師以教人則能為君)
　(以治人擇師不可以不慎言能為君者其人難得故/不可不擇也孔氏曰師有君徳弟子就師學為君之)
　(徳故宜慎擇其師三王謂夏殷周四代則加虞雖皆/聖人無不擇師為慎故云唯其師引舊記結此擇師)
　(之重/也)
○凡學之道嚴師為難師嚴然後道尊道尊然後民知
敬學是故君之所不臣於其臣者二當其為尸則弗臣
也當其為師則弗臣也大學之禮雖詔於天子無北面
所以尊師也
　(鄭氏曰嚴尊敬也武王踐祚問黄帝顓頊之道存乎/師尚父曰在丹書王齋三日端冕師尚父亦端冕奉)
　(書而入負屏而立王下堂南面師尚父曰先王之道/不北面王行西折而南東面師尚父西面道書之言)
　(孔氏曰雖天子必尊師并言尸者欲見尊師與尸同/也詔誥也天子雖至尊當告詔之時不使師北面永)
　(嘉戴氏曰此為人君尊師言以人君而尊師若此學/者可知矣古人行禮有教化存焉嚴師所以尊道尊)
　(道則民知敬學帥天下之人而皆知敬學天下豈不/大治故先王養老尊賢之義非特為其人也所以令)
　(衆庻見也慶源輔氏曰凡學之道則非獨君也嚴師/為難蓋言盡嚴師之道為難爾能盡嚴師之道則師)
　(始嚴師所以傳道師嚴則道自尊道未嘗/不尊因其尊而尊之則繫乎人之嚴師也)
善學者師逸而功倍又從而庸之不善學者師勞而功
半又從而怨之
　(鄭氏曰從隨也庸功也孔氏曰善學者謂聰明易入/師逸豫而己之所觧又倍於他人恒言師特加功於)
　(己不善學者已闇鈍故師勤苦而功裁半於它人又/怨師不盡意於我也方氏曰以其有功於我故庸之)
　(慶源輔氏曰顔子曰夫子循循然善誘人博我以文/約我以禮欲罷不能既竭吾才如有所立卓爾雖欲)
　(從之末由也己所謂又從而庸之也公孫丑曰道若/登天然似不可及也何不使彼為可幾及而日孳孳)
　(也所謂又從/而怨之也)
善問者如攻堅木先其易者後其節目及其乆也相説
以解不善問者反此善待問者如撞鐘叩之以小者則
小鳴叩之以大者則大鳴待其從容然後盡其聲不善
答問者反此此皆進學之道也(説如字舊音悦解音蟹/撞秦江切叩音口從舊)
(音舂方/七容切)
　(朱子曰善問者如攻堅木先其易者後其節目非特/善問讀書求義理之法皆然置其難處先理㑹其易)
　(處易處通則堅節自迎刃而解矣若先其難者則刃/頓斧傷而木終不可攻縱使能攻而費工竭力無自)
　(然説而解之之功終亦無益於事也説如字解音蟹/蓋義理相説之乆其難處自能觸發解散也從容謂)
　(聲之餘韻從容而將盡者也言必答盡所問之意然/後止也方氏曰節木理之剛者説卦所謂堅多節是)
　(矣目木理之精者弓人所謂斵目必荼是矣皆至堅/難攻之處也苟先其易攻之處則其難者亦相説以)
　(解矣從非牽也容非廹也待其從容然後盡其聲則/隨其所感而為之應進之以漸而不以頓也善問者)
　(則足以進己之學善待問者則足/以進人之學故曰皆進學之道)
記問之學不足以為人師必也其聽語乎力不能問然
後語之語之而不知雖舍之可也(語去聲/舍上聲)
　(因上文善答問不善答問而又言此鄭氏曰記問謂/豫誦雜難雜説至講時為學者論之或師不心觧或)
　(學者所未能問聽語必待其問乃説之舍之須後孔/氏曰記問謂逆記它人雜問聽問謂聽問者之語依)
　(問為説也受業者才力不能見問待其憤悱之間然/後語之語之不能知且舍住待後更語之也慶源輔)
　(氏曰記問之學據已所有以告/人聽語者因人之所疑以啓之)
○良冶之子必學為裘良弓之子必學為箕始駕馬者
反之車在馬前君子察於此三者可以有志於學矣
　(鄭氏曰必學為裘仍見其家錮補穿鑿之器也補器/者其金柔乃合有似於為裘必學為箕仍見其家撓)
　(角幹也撓角幹者其材宜調調乃三體相勝有似於/為楊栁之箕也孔氏曰學者數見數習則善故三譬)
　(之良善也冶鑄冶也善冶之家子弟見其父兄世業/使金鐡柔合以補破器皆令全好故學為裘補續獸)
　(皮片片相合以至完全也為弓之家使角幹撓屈調/和成弓故其子弟亦學取栁和柔撓之成箕也駕馬)
　(之法大馬本駕在車前今馬子始學駕車繫隨車後/而行故云反之車在馬前所以然者此駒未曾駕車)
　(若忽駕之必驚奔今以大馬牽車於前使駒日日見/車之行慣習而後駕之則不驚也學者亦須先教小)
　(事如操縵之屬然後示其業則易成也上三事皆/須積習非一日所成君子察此則可有志於學也)
古之學者比物醜類
　(鄭氏曰醜猶比也比物醜類以事相况澄曰/言此以申上文箕裘弓冶駕馬三者之譬)
○鼓無當於五聲五聲弗得不和水無當於五色五色
弗得不章學無當於五官五官弗得不治師無當於五
服五服弗得不親君子曰大徳不官大道不器大信不
約大時不齊察於此四者可以有志於本矣(當去聲約/如字又音)
(要/)
　(鼓革音之樂當猶主也凡樂金石絲竹匏土各具宫/商角徵羽五聲惟革音於五聲之内不偏主於一聲)
　(然五聲之樂若無革音則不相協合是鼔者五聲之/本也水謂清水凡繪畫之采各分青赤黄白黑五色)
　(惟水於五色之中不偏主於一色然五色之采苟非/水漬則不可彰施是水者五色之本也治官禮官政)
　(官刑官事官五官之職各有所治惟司徒以徳行道/義教民於五官所治無所不學不専主於學何官也)
　(然非為學之人則不能治五官之治是學者五官之/本也斬衰齊衰大功小功緦麻五等之服各有所親)
　(師雖尊喪之若喪父而無服不主於服何服也然非/得師之教則不能親五服之親是師者五服之本也)
　(既言四事之有其本又以君子曰申明其義小徳亦/有可取如官之各有所職徳之大者無所不宜非如)
　(一官之但專一職而已故曰不官小道亦有可觀如/器之各有所用道之大者無所不可非如一器之但)
　(適一用而已故曰不器人之有信許諾盟誓事事必/須要約此信之小者爾聖賢心徳相孚相契是謂大)
　(信何以要約為哉天之有時春夏秋冬歲歲無不齊/同此時之小者爾古今氣運或治或亂是謂大時豈)
　(可以齊同測哉然則不官者官之本不器者器之本/不約者約之本不齊者齊之本君子察此則可以有)
　(志於/本也)
三王之祭川也皆先河而後海或源也或委也此之謂
務本(委去/聲)
　(河海皆川也水之來處曰源水之聚處曰委夏商周/三王之世其祭川也皆先祭河而後祭海蓋以其或)
　(為源或為委故也河在海之上流為川之源故先之/海受河之下流為川之委故後之源即本也此又言)
　(本之當先以申上文大/徳大道太信大時之意)
　　　右記論學之辭凡十一節
　
　禮記纂言卷三十五
欽定四庫全書
　禮記纂言卷三十六　　　　元　吳澄　撰
　　樂記
　　(鄭氏曰樂記者記樂之義孔氏曰劉向校書得樂/記二十三篇今取十一篇合為一入禮記餘十二)
　　(篇其名猶在曰奏樂曰樂器曰樂作曰意始曰樂/穆曰説律曰季札曰樂道曰樂義曰招本曰招頌)
　　(曰竇公是也漢書藝文志曰黄帝至三代樂名有/名周衰禮壞樂無遺法漢興制氏以雅樂聲律世)
　　(為樂官頗能記其鏗鏘鼓舞而不能言其義武帝/時河間獻王與毛生等共采周官及諸子言樂事)
　　(者作樂記其内史丞王度傳之以授常山王禹成/帝時獻二十四卷澄曰禮經之僅存者猶有今儀)
　　(禮十七篇樂經則亡矣其經疑多是聲音樂舞/之節少有辭句可讀誦記識故秦火之後無傳)
　　(諸儒不過能言樂之義而已而劉向所得樂記/二十三篇又與河間獻王所撰二十四卷不同)
　　(其二十三篇内之十一合為一篇者葢亦刪取/要畧非全文也今從孔疏仍分十一章各標舊)
　　(篇名於左其章次先後則重為更定云此篇之/外所餘十二篇及河間獻王之樂記孔氏作疏)
　　(時其書/已冺絶)
凡音之起由人心生也人心之動物使之然也感於物
而動故形於聲聲相應故生變變成方謂之音比音而
樂之及干戚羽旄謂之樂(比皮志切而樂/如字又音洛)
　(鄭氏曰宫商角徴羽雜比曰音單出曰聲形猶見也/樂之器彈其宮則衆宫應然不足樂是以變之使雜)
　(也春秋傳曰若以水濟水誰能食之若琴瑟之専一/誰能聽之方猶文章也干盾也戚斧也武舞所執羽)
　(翟羽也旄旄牛尾也文舞所執孔氏曰音今之歌曲/也以樂器次比音之歌曲播之并及干戚羽旄而舞)
　(之乃謂之樂也案樂師有帗舞有羽舞有皇舞有旄/舞有干舞有人舞長樂陳氏曰樂者心之動也聲者)
　(樂之象也文彩節奏聲之飾也羽籥干戚樂之器也/君子動其本樂其象然後治其飾舉其器音之起由)
　(人心生者其本也形於聲而生變者其象也變成方/者其飾也比音而樂之及干戚羽旄者其器也四者)
　(備矣樂之所由成也周官大司樂以五聲攷八音以/八音節六樂而大合樂焉是樂至舞然後大成也言)
　(變成方謂之音又言樂成文謂之音何也曰文者音/之雜方者音之節音之雜者音之始音之節者音之)
　(終方氏曰宫變生徴徴變生商商變生羽羽變生角/上下相通而成方則雜比之矣故謂之音山隂陸氏)
　(曰音八音也雜有金石絲/竹而無舞焉不得謂之樂)
樂者音之所由生也其本在人心之感於物也是故其
哀心感者其聲噍以殺其樂心感者其聲嘽以緩其喜
心感者其聲發以散其怒心感者其聲粗以厲其敬心
感者其聲直以亷其愛心感者其聲和以柔六者非性
也感於物而后動是故先王慎所以感之者(噍子堯切/殺色界切)
(其樂音洛嘽昌/善切粗音麤)
　(鄭氏曰噍踧也嘽寛綽貌發猶揚也粗麄也孔氏曰/本猶初也物外境也外境痛苦哀感在心故其聲踧)
　(急而速殺外境所善歡樂在心故其聲寛緩外境㑹/心喜悦在心故其聲發揚放散樂是長乆之歡喜是)
　(一時之悦喜與樂别也忽遇惡事恚怒在心則其聲/粗以猛厲也外境所尊嚴敬在心則其聲正直而有)
　(亷隅直謂不邪愛情在心則其聲和調柔軟也長樂/陳氏曰人函天地隂陽五行之氣有哀樂喜怒敬愛)
　(之心哀心感者戚其聲噍以殺樂心感者蕩其聲嘽/以緩喜心感者毗於陽其聲發以散怒心感者毗於)
　(隂其聲粗以厲敬心感者内直外方其聲/直以亷愛心感者内諧外順其聲和以柔)
故禮以道其志樂以和其聲政以一其行刑以防其姦
禮樂刑政其極一也所以同民心而出治道也(行下/孟切)
　(長樂陳氏曰禮自外作而道志於内樂由中出而/和聲於外政以一不齊之行刑以防不軌之姦)
○凡音者生人心者也情動於中故形於聲聲成文謂
之音是故治世之音安以樂其政和亂世之音怨以怒
其政乖亡國之音哀以思其民困聲音之道與政通矣
(思息/吏切)
　(孔氏曰聲之清濁雜比成文乃謂之音方氏曰人安/而樂由政之和人怨而怒由政之乖人哀而思由民)
　(之困政和則其音安樂政乖則其音/怨怒此聲音之道所以與政通也)
宫為君商為臣角為民徴為事羽為物五者不亂則無
怗懘之音矣宫亂則荒其君驕商亂則陂其官壊角亂
則憂其民怨徴亂則哀其事勤羽亂則危其財匱五者
皆亂迭相陵謂之慢如此則國之滅亡無日矣(徴音㫖/怗日亷)
(切懘昌制切陂波/義切匱羣魏切)
　(鄭氏曰五者君臣民事物也凡聲濁者尊清者卑怗/懘敝敗不和貌五者其道亂則其音應而亂荒猶散)
　(也陂/傾也)
鄭衛之音亂世之音也比於慢矣桑間濮上之音亡國
之音也其政散其民流誣上行私而不可止也(比支志/切濮音)
(卜/)
　(鄭氏曰比猶同也濮水之上地有桑間者亡國之音/於此之水出也昔殷紂使師延作靡靡之樂已而自)
　(沈於濮水後師涓過焉夜聞而冩之為晉平公鼔之/桑間在濮陽南誣罔也孔氏曰鄭國之音好濫滛志)
　(衛國之樂促速煩志並亂世之音也雖/亂而未滅亡故云比於慢同前之慢也)
○凡音者生於人心者也樂者通倫理者也是故知聲
而不知音者禽獸是也知音而不知樂者衆庻是也唯
君子為能知樂
　(鄭氏曰倫猶類也理分也禽獸知此為聲耳不知其/宫商之變也八音並作克諧曰樂孔氏曰比音為樂)
　(有金石絲竹干戚羽旄樂得則隂陽和失則羣物亂/是樂能通倫理也隂陽萬物各有倫類分理者也衆)
　(庻知歌曲之音而不知樂/之大理惟君子能知之)
是故審聲以知音審音以知樂審樂以知政而治道備
矣是故不知聲者不可與言音不知音者不可與言樂
知樂則幾於禮矣禮樂皆得謂之有徳徳者得也(幾音/機)
　(鄭氏曰知樂則幾於禮者幾近也聽樂而/知政之得失則能正君臣民事物之理也)
是故樂之隆非極音也食饗之禮非致味也清廟之瑟
朱絃而䟽越壹倡而三嘆有遺音者矣大饗之禮尚𤣥
酒而俎腥魚大羮不和有遺味者矣(食音嗣䟽音踈越/音活荀子如字倡)
(昌亮切和/胡卧切)
　(鄭氏曰隆猶盛也極窮也清廟謂作樂歌清廟也朱/弦練朱弦練則聲濁越瑟底孔也䟽之使聲遲也倡)
　(發歌句也三嘆三人從歎之耳大饗祫祭先王以腥/魚為俎實不臑孰之大羹肉湆不調以鹽菜遺猶餘)
　(也孔氏曰樂之隆盛在移風易俗非崇鐘鼓之音祭/在於孝敬非致美味清廟之瑟謂歌清廟之詩所彈)
　(之瑟也弦不練則體勁而聲清練則弦孰而聲濁瑟/兩頭有孔䟽通之使相連孔小則聲急孔大則聲遲)
　(弦聲既濁瑟音又遲是其質素壹倡之時但有三人/贊嘆之言嘆者少也雖然有遺餘之音以其貴在於)
　(徳人念之不忘也此覆上非極音也𤣥酒在五齊之/上俎有三牲而兼載腥魚謂薦血腥之時至薦孰之)
　(時皆亨之而孰魚則始末不亨故云俎腥魚并肉湆/皆質素之食而大饗設之雖然有遺餘之味人愛之)
　(不忘也此覆上非致味也劉氏曰此言貴本而忘末/遺者忘也棄也清廟之瑟美其徳而忘其音意不主)
　(於音也大饗之禮美其敬而忘其味意不主於味也/朱子曰一唱三歎一人唱而三人和也輔氏曰有遺)
　(音言弗盡其音有遺/味言弗盡其味也)
是故先王之制禮樂也非以極口腹耳目之欲也将以
教民平好惡而反人道之正也(好呼報切惡/烏路切下同)
　(孔氏曰𤣥酒腥魚大羮是非極口腹也朱弦䟽越是/非極耳目也教民均平好惡好者行之惡者避之反)
　(歸人道/之正也)
人生而静天之性也感於物而動性之欲也物至知知
然後好惡形焉好惡無節於内知誘於外不能反躬天
理滅矣
　(朱子曰人受天地之中以生其未感也純粹至善萬/理具焉所謂性也然人心不能無感於物感於物而)
　(動則性之欲者出焉而善惡於是乎分矣性之欲所/謂情也物至而知知之者心之感也好之惡之者情)
　(也形焉者其動也所以好惡而有自然之節者性也/情之好惡本有自然之節唯其不自覺知無所涵養)
　(而大本不立是以天則不明於内外物又從而誘之/此所以流濫放逸而不自知也苟能於此覺其所以)
　(然者而反躬以求之則其流庻乎其可制也不能如/是而唯情是徇則人欲熾盛天理滅息此正天理人)
　(欲之機間不容息處唯反躬自克念念不忘則天理/益明存養自固而外誘不能奪矣廣漢張氏曰性之)
　(欲也言亦性所有也而其要係乎心君宰與不宰耳/心宰則情得其正率乎性之常而不可以欲言心不)
　(宰則情流而陷溺其性專為人欲矣心不宰而情徇/於物故貴於反躬焉平日致知力行無非反躬之功)
　(也/)
夫物之感人無窮而人之好惡無節則是物至而人化
物也人化物也者滅天理而窮人欲者也於是有悖逆
詐偽之心有淫泆作亂之事是故强者脅弱衆者暴寡
知者詐愚勇者苦怯疾病不養老幼孤獨不得其所此
大亂之道也(夫音夫悖布内切泆音逸强/其兩切脅許劫切知音智)
　(朱子曰物之誘人固無窮然亦是自家好惡無節所/以被物誘去若自有主宰如何被誘夫好惡之節天)
　(之所以與我也而至於無節宰制萬物人之所以為/貴也而反化於物焉天理唯恐其存之有未至也而)
　(反滅之人欲唯恐其制之不力也而反窮之則人所/以為人者至是盡矣然天理秉彛終非可殄滅者雖)
　(化物窮欲至於此極苟能反躬以求則天理之本然/者物未嘗滅也但染習已深難覺而易昧難反而易)
　(流非厲知耻之勇而致百倍之功則不足以復其初/耳長樂陳氏曰天理滅則良心亡安得無悖逆詐偽)
　(生於其心乎人欲窮則美行䘮安得無滛泆作亂發/於其事乎夫然後弱者無所恃而為强者所脅寡者)
　(無所附而為衆者所暴愚者無所施而為知者所詐/怯者無所立而為勇者所苦疾病不養而其政散老)
　(幼孤獨不得其所而其民流不能/平好惡不能反人道之正之患也)
是故先王之制禮樂人為之節衰麻哭泣所以節喪紀
也鐘鼓干戚所以和安樂也昏姻冠笄所以别男女也
射鄉食饗所以正交接也(衰七雷切樂音洛冠古亂切/笄音雞别彼列切食音嗣)
　(孔氏曰人為猶為人也言制禮樂為人作法節也方/氏曰人為之節者因人而制為之節也因人之有䘮)
　(紀也故制為衰麻哭泣以節之因人之有安樂也故/制為鐘鼓干戚以和之以至昏姻之於男女射鄉食)
　(饗之於交接亦若是而已且制禮所以為之節也樂/則所以為和也總曰為之節者蓋樂雖和而不流是)
　(乃所以為之節也以至别男女正交接亦無非節而/已延平黄氏曰先王為人化物然後制禮樂朱子曰)
　(人為之節言人/人皆為之節也)
禮節民心樂和民聲政以行之刑以防之禮樂刑政四
逹而不悖則王道備矣
　(孔氏曰政謂用禁令以行禮樂也不行禮樂則以刑/罰防正之四事通逹而不悖逆則王道具備矣金華)
　(邵氏曰越禮棄樂者則有政焉以/使之必行有刑焉以防其或違)
　　　右樂本第一
夫民有血氣心知之性而無哀樂喜怒之常應感起物
而動然後心術形焉(知音/智)
　(鄭氏曰術所由也形猶見也孔氏曰言人有血氣而/有心知其性雖一所感不常物來感己心遂應之而)
　(念慮興動也以其感物而動故心所由之道路形見/也應氏曰喜怒哀樂未發謂之中發而中節謂之和)
　(道心也有血氣心知之性而/無哀樂喜怒之常人心也)
是故志微噍殺之音作而民思憂嘽諧慢易繁文簡節
之音作而民康樂粗厲猛起奮末廣賁之音作而民剛
毅亷直勁正莊誠之音作而民肅敬寛裕肉好順成和
動之音作而民慈愛流辟邪散狄成滌濫之音作而民
滛亂(噍子遥切殺色界切思息吏切嘽昌善切易以豉/切賁扶粉切肉而救切好呼報切辟匹亦切滌大)
(厯/切)
　(鄭氏曰志微意細也吳公子札聽鄭風而曰其細已/甚簡節少易也奮末動使四肢也賁讀為憤憤怒氣)
　(充實也春秋傳曰血氣狡憤肉肥也狄滌徃來疾貌/也濫僣差也此皆民心無常之效也孔氏曰人君志)
　(意微細樂聲噍蹙殺小民感之則悲思憂愁也嘽寛/也諧和也慢流也繁多也康樂也君徳嘽和䟽易樂)
　(音多文采而節奏簡略民所以安樂也君粗䟽威厲/武猛發起奮動手足樂聲廣大憤氣充滿民感之則)
　(性氣剛毅肉言人肉多而體肥謂厚重者也君寛裕/厚重樂音順序而和諧動作民應之而慈愛也君志)
　(流移不静違僻不正放邪散亂樂之曲折音聲疾速/如此則民感之滛亂也此六事皆據君徳及樂音其)
　(意已盡者則一句四字難盡者則兩句八字嘽諧繁/易繁文簡節之類也或六字亷直勁正莊誠是也長)
　(樂陳氏曰憂思哀心所感也康樂樂心所感也剛毅/怒心所感也肅敬敬心所感也慈愛愛心所感也滛)
　(亂喜心所感也其音作而民思憂亡國之音也其音/作而民康樂治世之音也其音作而民滛亂亂世之)
　(音也治世之音居亂亡之中者以謂世治而不知戒/不亡則亂矣此記樂者之微意也夫肉倍好者璧也)
　(好倍肉者瑗也肉好加一旋而不可窮者環也肉好/之音豈其音旋而不可窮耶樂音謂之狄猶夷狄謂)
　(之狄以有禽獸之道也順成之音則其音順而治狄/成之音則其音逆而亂方氏曰慢易者非傲慢之慢)
　(特言其過爾繁文簡節者文雖繁而節則簡也且厲/則蹈厲之厲猛則所守不中正起則作之而不已末)
　(與風滛末疾之末同奮末則手舞足蹈之謂也肉好/猶璧之有肉好然蓋璧外謂之肉實而無隙内謂之)
　(好則虛而已謂其音實而有所養虛而得所好也狄/成言强而成滌濫言滌蕩而泛濫也山隂陸氏曰言)
　(志微以著嘽諧慢易粗厲猛起亷直勁正寛裕肉好/流辟邪散皆志也輔氏曰慢猶緩也對忽之言易謂)
　(和易也平易也繁文所以極其盛簡/易所以著其誠肉好猶俗言美滿也)
是故先王本之情性稽之度數制之禮義合生氣之和
道五常之行使之陽而不散隂而不宻剛氣不怒柔氣
不懾四暢交於中而發作於外皆安其位而不相奪也
(行下孟切/懾之渉切)
　(鄭氏曰生氣隂陽氣也五常五行也宻之言閉也懾/猶恐懼也孔氏曰上既明樂之感人此明先王節人)
　(情性陽主發動失在流散教之使感陽氣者不散隂/主幽静失在閉塞教之使感隂氣者不塞剛不至暴)
　(怒柔不至恐懼隂陽剛柔四者通暢於身而發見動/作於外各得其所是安其位也不相侵犯是不相侵)
　(奪也五常之行若木性仁金性義火性禮水性知土/性信也馬氏曰樂出於人心故本之情性其文則見)
　(於形名度數之間故稽之度數然而制/之不可以不合其宜故制之以禮義)
然後立之學等廣其節奏省其文采以繩徳厚律大小
之稱比終始之序以象事行使親踈貴賤長幼男女之
理皆形見於樂故曰樂觀其深矣(省西領切稱去聲/比毗志切見音現)
　(鄭氏曰等差也各用其才之差學之廣謂増習之省/猶審也文采謂節奏合也繩猶度也小大謂髙聲正)
　(聲之類也終始謂始於宮終於羽以象事行宫為君/商為臣是也皆形見於樂謂同聽之莫不和敬莫不)
　(和順莫不和親孔氏曰先王欲稽之度數制之禮義/非教不可故立之學等文采謂樂之宮商相應若五)
　(采成文也先王制樂以化民由樂聲調和故親䟽之/禮見於樂以樂聲有清濁髙下故貴賤長幼見於樂)
　(以樂聲有隂陽律吕故男女之理見於樂也長樂陳/氏曰節奏文采均聲之飾始博而終約始博之節奏)
　(不可不以廣終約之文采不可以不省以繩徳厚則/能使人復性之静而不逐物之動又何窮人欲滅天)
　(理之有律述此者也比輔此者也樂之體固有小大/用固有終始述以小大之稱則大小相成而無輕重)
　(之不等輔以終始之序則終始相生而無先後之不/倫以此象乎事行則事容有小大終始矣繩徳厚以)
　(為性象事行以為行則越之聲音形之動静一逺一/近而親䟽之理存焉一上一下而貴賤之理存焉一)
　(先一後而長幼之理存焉一内一外而男女之理存/焉能使是理莫不形見於樂豈不原於律小大之稱)
　(此終始之序耶山隂陸氏曰樂觀其深矣若季札觀/樂是也輔氏曰觀乎樂則發人者深矣沈氏曰深言)
　(其妙而難知觀若/大觀在上之觀)
○土敝則草木不長水煩則魚鼈不大氣衰則生物不
遂世亂則禮慝而樂滛(慝土/徳切)
　(鄭氏曰遂猶成也慝穢也孔氏曰敝謂勞敝煩謂煩/擾隂陽之氣衰亂故生物不得遂成慝惡也滛過也)
　(世道衰亂上下無序故禮慝男女無節故樂滛以上/三事皆喻禮慝樂滛也馬氏曰土敝也水煩也氣衰)
　(也所以喻世亂也草木不長魚鼈不/大生物不遂所以喻禮慝樂滛也)
是故其聲哀而不莊樂而不安慢易以犯節流湎以忘
本廣則容姦狹則思欲感條暢之氣而滅和平之徳是
以君子賤之也(易以䜴切/湎綿鮮切)
　(鄭氏曰廣謂聲緩狹謂聲急感動也動人條暢之善/氣使失其所孔氏曰朋滛於家是慢易以犯禮節滛)
　(酗肆虐是流湎以忘根本廣謂節奏䟽緩多有姦滛/之聲狹謂音促則感人思其情欲條逹也暢舒也賤)
　(謂棄而不用也山隂陸氏曰廣失之無法狹失之不/通感動之微也詩云無感我帨兮或言感或言滅相)
　(備也方氏曰哀而不莊故慢易以犯節樂而不安故/流湎以忘本慢則無所敬易則無所戒故犯節流則)
　(不知止湎則有所溺故忘本廣固足以有容所容者/姦聲感人則逆氣應之矣狹固足以有思所思者樂)
　(得其欲則以欲忘道矣平則條而有理和則暢而能/通長樂陳氏曰感動條暢之順氣而殄滅和平之至)
　(徳其何以動四氣之和奮至徳之光乎是以君子賤/之也澄曰哀則不謔狎宜莊也而乃不莊樂則不危)
　(險宜安也而乃不安不莊故/至於慢易不安故至於流湎)
　　　右樂言第二今本第五鄭目録第四史記第六
凡姦聲感人而逆氣應之逆氣成象而滛樂興焉正聲
感人而順氣應之順氣成象而和樂興焉倡和有應回
邪曲直各歸其分而萬物之理各以類相動也(和胡臥/切分去)
(聲/)
　(孔氏曰姦聲感於人而逆氣來應二者相合而成象/滛樂遂興紂作靡靡之聲是也正聲感動於人而順)
　(氣來應二者相合而成象則和樂興若周室太平頌/聲作也聲感人倡也氣應之和也善倡則善和惡倡)
　(則惡和是倡和有應也回謂乖違邪謂邪僻言乖違/邪僻曲之與直各歸其善惡之分限善歸善分惡歸)
　(惡分也善惡各歸其分是萬物之情理各以類自相/感動也方氏曰聲之感人自外而入氣之應聲由中)
　(而出氣之作也不可得而見及其成也乃形見於樂/由其所感者異故其所應者亦異所應者異故所興)
　(者亦異此君子慎其所以感之者單出為聲比音而/樂之然後為樂聲感於上而樂應於下回則有莊邪)
　(則有正又或曲或直/焉此言其聲之别)
是故君子反情以和其志比類以成其行姦聲亂色不
留聰明滛樂慝禮不接心術惰慢邪辟之氣不設於身
體使耳目鼻口心知百體皆由順正以行其義
　(方氏曰情者性之欲反情所以復其性類者人之善/比類所以資諸人反情於内故足以和其志比類於)
　(外故足以成其行李氏曰反情以和其志以内修内/者也比類以成其行以外治外者也姦聲亂色不留)
　(聰明滛樂慝禮不接心術以外治内者也惰慢邪辟/之氣不設於身體以内治外者也夫如是則耳之綦)
　(聲目之綦色鼻之綦臭心知百體之綦快莫不順/而無逆正而無邪矣故曰耳目鼻口皆由順正)
然後發以聲音而文以琴瑟動以干戚飾以羽毛從以
簫管奮至徳之光動四氣之和以著萬物之理
　(鄭氏曰奮猶動也著猶成也孔氏曰謂動發心志以/聲音文飾聲音以琴瑟振動形體以干戚裝飾樂具)
　(以羽旄隨從者樂以簫管用以奮動天地至徳之光/則神明來降感動四時氣序之和謂風雨順寒暑時)
　(以著萬物之理萬物得其所也長樂陳氏曰聲音為/徳音之音琴瑟為徳音之器干戚為武徳之容也羽)
　(旄為文徳之容也從以簫管而為備成之樂則性術/之變盡矣方氏曰如上所言然後可以作樂故此極)
　(言作樂之事聲音者心所生故言發琴瑟者樂之器/故言文干戚所以為武故言動羽旄所以為文故言)
　(飾簫管作於堂下故言從至徳者天地隂陽之徳也/由樂之徳輝有以奮之故其光不滅四時先後以相)
　(濟由樂之徳音有以動之故其和不乖馬氏曰在己/則奮至徳之光在天則動四氣之和在地則著萬物)
　(之理山隂陸氏曰奮猶發也若大章所/以發堯徳之光大韶所以發舜徳之光)
是故清明象天廣大象地終始象四時周旋象風雨五
色成文而不亂八風從律而不姦百度得數而有常小
大相成終始相生倡和清濁迭相為經(還音/旋)
　(鄭氏曰清明謂人聲也廣大謂鐘鼔也周旋象風雨/謂五者五色五行也八風從律應節至也百度百刻)
　(也言日月晝夜不失正也清謂蕤賔至應鐘濁謂黄/鐘至中吕方氏曰清明者樂之聲故象天廣大者樂)
　(之體故象地終始者樂之序故象四時周旋者樂之/節故象風雨合之以柷樂之始也止之以敔樂之終)
　(也既備乃奏樂之固也/以反為文樂之還也)
故樂行而倫清耳目聰明血氣和平移風易俗天下皆
寧
　(鄭氏曰言樂用則正人理和隂陽也倫謂人道也孔/氏曰樂行而倫類清美矣人聽之則耳目聰明血氣)
　(和平變移敝惡之風改革昏亂之俗而天下皆安矣/張子曰正樂既行故人倫之道清不視聽姦亂故視)
　(聽聰明口鼻心知百體皆由順正故血氣和平風移/俗革移是移徙之名易是改易之稱易前之惡俗從)
　(今之善俗上行謂/之風下習謂之俗)
故曰樂者樂也君子樂得其道小人樂得其欲以道制
欲則樂而不亂以欲忘道則惑而不樂
　(鄭氏曰道謂仁義欲謂滛邪也孔氏曰以道制欲則/意得歡樂而不有昏亂以欲忘道則志慮迷惑而不)
　(得歡/樂也)
是故君子反情以和其志廣樂以成其教樂行而民鄉
方可以觀徳矣(鄉許/亮切)
　(黄氏曰反情以和其志則以道制欲/廣樂以成其教則以道制人之欲)
○徳者性之端也樂者徳之華也金石絲竹樂之器也
詩言其志也歌咏其聲也舞動其容也三者本於心然
後樂氣從之
　(鄭氏曰三者本志也聲也容也然無此本於内則不/能為樂也孔氏曰徳在於内樂所以發揚其徳故樂)
　(為徳之光華也非器無以成樂故金石絲竹為樂之/器也詩謂言辭説其志歌謂音曲以歌咏其言辭之)
　(聲哀樂在内必形於外故以舞振動其容樂之體有/此三者輔氏曰端猶孟子所謂四端也華即下文所)
　(謂英華也徳出於性故徳者性之端樂以章徳故樂/者徳之華也樂之氣謂和氣也樂曰陽來豈無氣乎)
是故情深而文明氣盛而化神和順積中而英華發外
唯樂不可以為偽
　(孔氏曰情深為思慮深逺文明謂情由言顯志意藴/積在中故氣盛内志既盛則外感動於物故變化神)
　(通也氣盛謂手舞足蹈是也化神謂動天地感鬼神/也和順積於心中言辭聲音發見是英華發外也此)
　(據正樂若善事積於中則善聲見於外惡事積於中/則惡聲見於外若心惡而望聲之善不可得也故云)
　(唯樂不可以為偽方氏曰情深氣盛則樂之/和順積於中文明化神則樂之英華發於外)
○樂者心之動也聲者樂之象也文采節奏聲之飾也
君子動其本樂其象然後治其飾
　(鄭氏曰文采樂之威儀也孔氏曰自此至反始也廣/明舞之義理與聲音相應心動而有聲聲成而為樂)
　(是樂由心動而成也樂本無體由象而見是聲為樂/之形象聲無曲折則大質素故以文采節奏而飾之)
　(動其本則心之動也樂其象則亦/樂之象也治其飾則亦聲之飾也)
是故先鼔以警戒三歩以見方再始以著徃復亂以飾
歸奮疾而不㧞極幽而不隠獨樂其志不厭其道備舉
其道不私其欲是故情見而義立樂終而徳尊君子以
好善小人以聽過故曰生民之道樂為大焉(見賢/遍切)
　(鄭氏曰先鼔將奏樂先擊鼔以警戒衆也三歩謂將/舞必先三舉足以見其舞之漸也再始以著性武王)
　(除喪至盟津之上紂未可伐還歸二年乃遂伐之武/舞再更始以明伐時再徃也復亂以飾歸謂鳴鐃而)
　(退明以整歸也奮疾謂舞者也極幽謂歌者也孔氏/曰方謂方将欲舞積漸之意也亂治也復謂舞曲終)
　(舞者復其行位而整治也象武王伐紂既畢整飾師/旅而還歸也㧞疾也謂舞者奮迅疾速而不至大疾)
　(歌者坐歌不動是極幽静而聲發起是不隠也世多/違背道理武王獨能樂其志意不違厭其仁義之道)
　(謂恒以道自將也既不違厭道理又能備舉而行之/以利天下不私自恣己之情欲也情見謂武王伐紂)
　(之情見於樂也義立謂武王伐紂之義興立也觀其/樂終則知武王道徳尊盛也君子謂在位者小人謂)
　(士庻之等君子觀武王之樂徳類如此則好行善道/小人觀武王之樂則亦聽伏己之愆過也生養人民)
　(之道樂最為大特舉武王之樂者以其利益最深餘/樂莫及故也長樂劉氏曰大武之作先進三歩以見)
　(其慎伐之方也終而又始所以法天之行徃無不利/也復其位以自治所以警飭其民歸其有極也武王)
　(伐紂徳有極於幽微而舞亦象之不隠蔽也獨樂其/志所以嗣文王而行堯舜之道也天下之民擕老挈)
　(幼以歸之不厭其道之謂也而皆象之以舞焉備舉/二帝三王之道脩而兼用之求以盡斯民之性也不)
　(私武王之所欲也方氏曰方者舞之位舞有四表皆/自南北出故言方作始之未始舞始而北出再始則)
　(周而復始故也始為徃終為復始至於再則徃之義/著矣治亂之謂亂舞亂皆坐復亂則還而治亂故也)
　(徃為出復為歸亂至於復則歸之事飭矣故言飭廬/陵胡氏曰再始謂毎曲一終更發始為之凡再更發)
　(始也長樂陳氏曰獨樂其志不厭其道志以/道寧也備舉其道不私其私以道制欲也)
○樂也者施也禮也者報也樂樂其所生而禮反其所
自始樂章徳禮報情反始也(施始/豉切)
　(鄭氏曰施言樂出而不反禮有徃來也自由也孔氏/曰禮樂之别報施不同作樂使衆庻皆聽之無反報)
　(之意但有恩施而已徃而不來非禮也故禮者言報/也若武王民樂其由武功而生王業即以武名樂以)
　(受施處立名也若祭后稷報其王業之由是禮有報/也章徳報情又覆説報施之意言樂施而不報是章)
　(明其徳也禮有恩則報以人意言之謂之報/情以父子祖孫言之謂之反始其實一也)
所謂大輅者天子之車也龍旂九旒天子之旌也青黑
縁者天子之寳龜也從之以牛羊之羣則所以贈諸侯
也(縁恱/絹切)
　(鄭氏曰贈諸侯謂來朝將去送之以禮孔氏曰此明/禮報之事諸侯守土來朝天子天子以此等物報之)
　(不明樂施者其事易知故畧之大輅金輅也據上公/及同姓諸侯若異姓則象輅四衛則革輅蕃國則木)
　(輅而受於天子搃謂之大輅也龍旂九旒據上公言/之侯伯則七旒子男則五旒寳龜之中並以青黑為)
　(縁天子既與之大輅龍旂及寳龜占兆又從以牛羊/非一故稱羣方氏曰輅即路也此言大輅即金輅以)
　(其贈諸侯者無大於此也玉輅則以祀而不以封焉/牛羊者燕饗之所用則用之末非所先焉故曰從之)
　　　右樂象第三今録第六目録第八史記第七
昔者舜作五弦之琴以歌南風夔始制樂以賞諸侯故
天子之為樂也以賞諸侯之有徳者也徳盛而教尊五
穀時孰然後賞之以樂故其治民勞者其舞行綴逺其
治民逸者其行綴短故觀其舞知其徳聞其諡知其行
也(行户剛切/綴知劣切)
　(鄭氏曰夔欲舜與天下之君共此樂也南風長養之/風也民勞則徳薄酇相去逺舞人少也民逸則徳盛)
　(酇相去近舞人多也諡者行之迹也孔氏曰五弦謂/無文武二弦唯宫商等五弦也案世本神農作琴今)
　(云舜作者特用琴歌南風始自舜或五弦始舜也舞/處之綴一但人多則去之近人少則去之逺觀其舞)
　(之逺近則知其徳之薄厚由舞以表徳也又以諡比/舞聞諡之善則知其行之好惡也長樂陳氏曰賞諸)
　(侯以樂前此無有也此則因夔故以始制言之方氏/曰樂所以象徳諸侯有養民之徳者則賞之故夔始)
　(制樂以賞諸侯之有徳也惟徳盛人所從者衆則其/教尊而人事脩人事脩則天時應故繼之以五穀時)
　(孰徳盛教尊則養其心者至矣五穀時孰則養其形/者至矣諸侯之養民如此天子賞之以樂也不亦宜)
　(乎輔氏曰南風長養萬物猶人君長養萬民舜為天/子而歌此為樂則諸侯之君民者亦當法舜之徳體)
　(南風之意以長養其民故夔因其歌而寫之於金石/絲竹當時諸侯之有養民之徳者則以樂賞之也)
○大章章之也咸池備矣韶繼也夏大也殷周之樂盡
矣
　(鄭氏曰大章堯樂名也咸池黄帝樂名也堯増脩而/用之韶舜樂名夏禹樂名殷周之樂盡矣言盡人事)
　(也石林葉氏曰備者徳之全也盡者聲之極也澄按/此指是言堯舜禹湯武五代之樂鄭氏以咸池為黄)
　(帝樂名非也考周官大司樂黄帝樂名大卷又名雲/門則此所謂大章所謂咸池皆堯樂名也故周官名)
　(堯樂為大咸若使咸池果為黄帝之/樂則豈可次於大章堯樂之後哉)
○天地之道寒暑不時則疾風雨不節則饑教者民之
寒暑也教不時則傷世事者民之風雨也事不節則無
功然後先王之為樂也以法治也善則行象徳矣
　(方氏曰徃來應期之謂時多少得所之謂節寒者冬/之氣暑者夏之氣故言時風雨則散潤於四時之間)
　(而已故言節氣所傷為疾食不足為饑氣由寒暑而/運故不時而疾食由風雨而成故不節則饑教者民)
　(之寒暑欲其得時故也事者民之風雨欲其適節故/也且教以經世苟或不時何異寒暑之成疾乎故曰)
　(傷世事以就功苟或不節何異風雨之致饑乎故曰/無功鄭氏曰以法治以樂為治之法行象徳民之行)
　(順君之徳也孔氏曰以法治者樂善則治得樂不善/則治乖前文教不時事不節是也人君教化美善則)
　(民法象/君徳)
○夫豢豕為酒非以為禍也而獄訟益繁則酒之流生
禍也是故先王因為酒禮壹獻之禮賔主百拜終日飲
酒而不得醉焉此先王之所以備酒禍也故酒食者所
以合歡也樂者所以象徳也禮者所以綴滛也(夫音扶/綴知劣)
(切/)
　(鄭氏曰以榖食犬豕曰豢為作也言豢豕作酒本以/饗祀飬賢而小人飲之善酗以致獄訟也壹獻士飲)
　(酒之禮百拜以喻多綴猶止也孔氏曰人君作樂以/訓民使民法象其徳也制禮以教天下所以綴止滛)
　(邪/也)
是故先王有大事必有禮以哀之有大福必有禮以樂
之哀樂之分皆以禮終(分扶/問切)
　(鄭氏曰大事謂死䘮也長樂陳氏曰先王之於事之/大者必有禮以哀之於福之大者必有禮以樂之死)
　(亡㐫札禍烖天事之大者也圍敗宼亂人事之大者/也大宗伯皆以㓙禮哀之所謂有大事必有禮以哀)
　(之也以脤膰之禮親兄弟之國而與之同福禄以慶/賀之禮親異姓之國而與之同安樂所謂有大福必)
　(有禮以樂之也彼哀而我哀之彼樂而我樂之哀樂/之分雖異情而皆以禮終則禮逹而分定矣馬氏曰)
　(哀樂之分皆以禮終言有禮以終之輔氏曰皆以禮/終則不至於過也黄氏曰皆以禮終故哀樂中其節)
樂也者聖人之所樂也而可以善民心其感人深其移
風易俗故先王著其教焉
　(鄭氏曰著猶立也謂立司樂以下使教國子孔氏曰/樂本從民心來故感動人深風謂水土之風氣有舒)
　(疾剛柔俗謂君上之情欲有好惡趨舍用樂化之故/惡風移改弊俗變易方氏曰君上所化謂之風民下)
　(所習謂之俗遷此之彼為移更有為無曰易應氏曰/自一獻百拜而終日不得醉以至大事大福哀樂有)
　(分皆以禮終蓋因事之風雨以謹夫教之寒暑也百/拜以禮綴滛以禮哀樂以禮無非禮也而曰著樂之)
　(教蓋禮樂初無二理禮不節則樂不流如風雨/不爽則寒暑不成矣著謂尊尚而表顯之也)
　　　右樂施第四目録第三
樂也者情之不可變者也禮也者理之不可易者也樂
統同禮辨異禮樂之説管乎人情矣
　(方氏曰樂之所可變者文情則不可變蓋情主於和/而有常也禮之所可易者制理則不可易蓋理主於)
　(節而有定也鄭氏曰統同同和合也辨異異尊卑也/管猶包也孔氏曰樂主和同則逺近皆合禮主恭敬)
　(則貴賤有序人情不過於此是包管於人/情也應氏曰禮樂之説荀子説字作統)
窮本知變樂之情也著誠去偽禮之經也禮樂偩天地
之情達神明之徳降興上下之神而凝是精粗之體領
父子君臣之節(去起吕切/偩音負)
　(長樂陳氏曰窮人心之本知聲音之變樂之情也誠/者性之徳偽者情之賊著誠去偽則全於天真而不)
　(汨於人偽禮之經也禮釋回増美質領惡而全好與/此同意鄭氏曰偩猶依象也降下也興猶出也凝成)
　(也精粗謂萬物大小也領猶理治也孔氏曰理出於/地尊卑有序是偩依地之情樂出於天逺近和合是)
　(偩依天之情禮樂出於人心與神明和㑹故云逹神/明之徳用之以祭故能降出上下之神謂降上而出)
　(下也又能正其萬物大小之形體理治父子君臣之/節樂使上下相親禮定貴賤長幼是領父子君臣也)
　(朱子曰禮之誠便是樂之本樂只是一體周流禮則/兩个相對著誠與去偽也禮則相刑相尅以此尅彼)
　(樂則相生相長其變無窮樂如晝夜之循環隂陽之/闔闢周流貫通而禮則有向背明暗論其本則一只)
　(是禮則有誠有偽須/以誠尅去偽則誠著)
是故大人舉禮樂則天地將為昭焉天地訢合隂陽相
得煦嫗覆育萬物然後草木茂區萌逹羽翼奮角觡生
蟄蟲昭蘇羽者嫗伏毛者孕鬻胎生者不殰而卵生者
不殈則樂之道歸焉爾(訢音熹煦許具切嫗於具切區/古侯切觡古伯切伏扶又切鬻)
(音育殰音獨/殈呼闃切)
　(鄭氏曰訢讀為熹熹猶蒸也氣曰煦體曰嫗屈生曰/區無䚡曰觡昭蘇昭曉也蟄蟲以發出為曉更息曰)
　(蘇孕任也鬻生也内敗曰殰殈裂也孔氏曰大人舉/用禮樂則天地協和生養萬物為之昭著但天地訢)
　(合以下唯論樂不論禮記者主在於樂樂功既爾禮/亦同也熹謂蒸動樂能感動天地之氣使下降上騰)
　(也言體謂之天地言氣謂之隂陽天地動作則是隂/陽相得也天以氣煦之地以形嫗之是天煦覆而地)
　(嫗育也草木據其成體故云茂區萌據其新生故云/逹區者鉤曲而生出菽豆是也羽翼謂飛鳥之屬皆)
　(得奮動角觡謂走獸之屬悉皆生養䚡謂角外皮滑/澤者鹿角之屬是也蟄伏之蟲埋藏其體近於死今)
　(得昭蘇以闇而遇曉死而更息也長樂陳氏曰胎生/無内敗之殰卵生無外裂之殈方氏曰歸言歸功於)
　(樂也馬氏曰天地生物之功至於如此之妙者皆起/於樂也故曰樂之道歸焉耳山隂陸氏曰區讀如字)
　(岐别為區莊子曰萬物化作萌區有狀蓋萌一而區/二若今茶言一鎗二旗是也輔氏曰區萌當如字陸)
　(氏説優已成曰茂已生曰逹嫗伏孕鬻已遂者得孳/胎不殰卵不殈未生者得生非樂不能使之然故歸)
　(之於樂之道焉耳盍辭也金華邵氏曰歸/焉者謂此可歸之於樂而不可歸之它也)
○樂者非謂黄鐘大吕弦歌干揚也樂之末節也故童
者舞之鋪筵席陳尊俎列籩豆以升降為禮者禮之末
節也故有司掌之樂師辨乎聲詩故北面而弦宗祝辨
乎宗廟之禮故後尸商祝辨乎喪禮故後主人
　(鄭氏曰禮樂之本由人君也禮本著誠去偽樂本窮/本知變辨猶别也正也弦謂鼔琴瑟也後尸居後賛)
　(禮儀此言知本者尊知末者卑孔氏曰此明禮樂有/本本貴末賤黄鐘以下唯是樂器播揚樂聲非聲之)
　(本故童者舞之鋪筵席而下所以飾禮是禮之末節/故有司掌之北面鼔弦言其處卑也宗謂宗人祝謂)
　(大祝但辨曉宗廟詔相之禮故在尸後商祝為習商/禮而為祝者但辨曉死䘮擯相之禮故在主人之後)
　(皆知禮末節故/位處卑賤也)
是故徳成而上藝成而下行成而先事成而後是故先
王有上有下有先有後然後可以有制於天下也
　(鄭氏曰徳三徳也行三行也藝才技也先謂位在上/也後謂位在下也尊卑備乃可制作以為治法孔氏)
　(曰以道徳成就故在上則君上及主人之屬藝術成/就故在下如樂師之屬行成則徳成矣徳在内而行)
　(在外也事成則藝成矣在身謂之藝所為謂之事人/有多少品題先王因其先後使尊卑得分乃可制禮)
　(作樂以/班天下)
　　　右樂情第五今本第七目録第六
樂者為同禮者為異同則相親異則相敬樂勝則流禮
勝則離合情飾貌者禮樂之事也
　(鄭氏曰同謂協好惡異謂别貴賤流謂合行不敬也/離謂析居不和也合情飾貌欲禮樂並行斌斌然也)
　(孔氏曰勝猶過也樂過和同而無禮則流慢無復尊/卑之敬禮過殊隔而無和樂則親屬離析無復骨肉)
　(之愛唯禮樂兼有所以為美合情為樂也樂和其内/是合情也飾貌謂禮也禮以檢跡於外是飾貌也二)
　(者無偏是禮/樂之事也)
禮義立則貴賤等矣樂文同則上下和矣好惡著則賢
不肖别矣刑禁暴爵舉賢則政均矣仁以愛之義以正
之如此則民治行矣
　(鄭氏曰等階級也孔氏曰義宜也禮得其宜則貴賤/各有階級文謂聲成文也樂文諧同則上下自和所)
　(好得其善所惡得其惡則賢不肖自分别矣用刑罰/禁止暴慢用爵賞以舉賢良則政教均平矣用仁以)
　(愛民用義以正惡則民治行矣凡五事也張子曰言/禮樂刑政既均又須仁以愛民義以正民陸氏曰所)
　(謂民治仁義而已輔氏曰行即逹/也民治行謂治民之道逹於下也)
○樂由中出禮自外作樂由中出故静禮自外作故文
大樂必易大禮必簡
　(鄭氏曰由中出和在心也自外作敬在貌也文猶動/也易簡若於清廟大饗然輔氏曰樂由中出原其始)
　(也禮自外作論其形也原其始則樂本於静論其形/則禮必有文靜則必形於動文則必有其本自静而)
　(為動故易自文/而反本故簡)
樂至則無怨禮至則不争揖讓而治天下者禮樂之謂
也暴民不作諸侯賔服兵革不試五刑不用百姓無患
天子不怒如此則樂逹矣合父子之親明長幼之序以
敬四海之内天子如此則禮行矣
　(鄭氏曰至猶逹也行也賔協也試用也孔氏曰樂行/於人由於和故無怨禮行於民由於謙敬故不争民)
　(無怨争則君上無為但揖讓垂拱而天下自治其功/由於禮樂故云禮樂之謂也暴民㓙暴之民不作不)
　(動作也天子如此則禮行者言天子若能使海内如/此則是禮樂興行也樂云逹禮云行者互文也長樂)
　(陳氏曰樂不至不可以言極和禮不至不可以言極/順内極和則不乖於心何怨之有外極順則不逆於)
　(行何争之有樂以治内為同禮以脩外為異同則相/親而無怨異則相敬而不争方氏曰至則無以復加)
　(之謂也暴民不作諸侯賔服則兵革不試五刑不用/然後百姓無患天子不怒此皆和之所致故曰如此)
　(則樂逹矣父子固有親矣禮則合之長幼固有序矣/禮則明之父子得其親長幼得其序四海之内豈有)
　(相慢易者哉故曰以敬四海之内言四海之内/皆相敬此皆節之所致故曰如此則禮行矣)
○大樂與天地同和大禮與天地同節和故百物不失
節故祀天祭地明則有禮樂幽則有鬼神如此則四海
之内合敬同愛矣
　(鄭氏曰同和同節言順天地之氣與其數不失謂不/失其性祀天祭地謂成物有功報焉明則有禮樂教)
　(人者也幽則有鬼神助天地成物者也孔氏曰鄭注/氣觧同和數觧同節天地氣和而生萬物大樂之體)
　(順隂陽律吕生養萬物是與天地同和也天地之形/有髙下小大之限大禮辨尊卑貴賤與天地相似是)
　(與天地同節也和故能生成百物不失其性節故有/尊卑上下祀天祭地相生成之功也聖人能使禮樂)
　(與天地同和節又於明則尊崇禮樂以教人幽則尊/敬鬼神以成物則四海之内合其敬同其愛也馬氏)
　(曰鬼神者徃來乎天地之間以和以節而生萬物者/聖人則合天地之化輔天地之宜而制禮作樂以樂)
　(於人禮者别宜居鬼以從地而近於鬼樂者敦和率/神以從天而近於神故明則有禮樂幽則有鬼神合)
　(敬者禮之事同愛者樂之事禮樂之道得於此則合/敬同愛之效見於彼朱子曰禮主減樂主盈鬼神亦)
　(只是屈伸之義/禮樂鬼神一理)
○禮者殊事合敬者也樂者異文合愛者也禮樂之情
同故明王以相沿也故事與時並名與功偕
　(鄭氏曰㳂猶因述也或作縁事與時並舉事在其時/也名與功偕為名在其功也孔氏曰尊卑有别是殊)
　(事俱行於禮是合敬宫商别調是異文無不歡愛是/合愛禮樂之狀質文雖異樂情主和禮情主敬致治)
　(則同明王所以相因述言前代後代同禮樂之情因/時質文或有損益故云以相㳂也㳂謂因而改革也)
　(事與時並明禮名與功偕明樂事謂聖人所為之事/與所當之時並行名謂樂名偕俱也言聖王制樂之)
　(名與所建之功俱作也聖王雖同禮樂之情/因而脩述但時與功不等故禮與樂亦殊)
故鐘鼔管磬羽籥干戚樂之器也屈伸俯仰綴兆舒疾
樂之文也簠簋俎豆制度文章禮之器也升降上下周
還裼襲禮之文也
　(鄭氏曰綴謂鄼舞者之位也兆其外營域也孔氏曰/周旋謂行禮周回曲旋也裼袒上衣而露裼也襲謂)
　(揜上衣也禮盛者尚質故襲不盛者尚文故裼方氏/曰管在堂下磬在堂上羽籥文舞所執干戚武舞所)
　(執屈伸舞者之身容俯仰舞者之頭容綴兆其位也/舒疾其節也簠簋所以盛地産俎豆所以薦天産制)
　(度者文章之法文章者制度之飾升降言其行上下/言其等周旋言其容裼襲言其服禮樂之文與器畧)
　(見於/此矣)
故知禮樂之情者能作識禮樂之文者能述作者之謂
聖述者之謂明明聖者述作之謂也
　(鄭氏曰述謂訓其義也孔氏曰禮樂之情能窮本知/變著誠去偽故量事制宜而能作也禮樂之文謂屈)
　(伸俯仰升降上下既知其文故能訓説禮樂義理不/能制作禮樂也應氏曰創新開始曰作所以察事物)
　(之幾微而建立其規模制度襲舊成終曰/述所以因前古之遺緒而修明其遺闕也)
○樂者天地之和也禮者天地之序也和故百物皆化
序故羣物皆别樂由天作禮以地制過制則亂過作則
暴明於天地然後能興禮樂也
　(鄭氏曰化猶生也别謂形體異也樂由天作禮以地/制取法天地也過猶誤也暴失文武之意孔氏曰樂)
　(調隂陽是天地之和禮明貴賤是天地之序樂主於/陽是法天而作禮主於隂是法地而制聖人識合天)
　(地則制作不誤若非聖識則必誤誤制禮則尊卑混/亂誤作樂則樂體違暴失文武之意謂文樂武樂雜)
　(亂也馬氏曰明於天地然後興/禮樂者所謂作者之謂聖是也)
論倫無患樂之情也欣喜歡愛樂之官也中正無邪禮
之質也莊敬恭順禮之制也
　(鄭氏曰倫猶類也患害也官猶事也質猶本也孔氏/曰此明禮樂文質不同事為有異樂主和同在心則)
　(論説等倫無相毁害故為樂情在貌則欣喜歡愛故/為樂事内心中正無有邪辟是禮之本質也外貌莊)
　(敬謙恭謹慎是禮之節制也延平周氏曰論倫而無/患者言其和和則樂之情也中正而無邪者言其中)
　(中則禮之質也欣喜歡愛者樂之所司故曰樂之官/也莊敬恭順者禮之所裁故曰禮之制也金華邵氏)
　(曰情實也官職也有此實則有此職質/者本也制者文也有此本則有此文)
若夫禮樂之施於金石越於聲音用於宗廟社稷事乎
山川鬼神則此所與民同也(夫音/扶)
　(鄭氏曰言情官質制先王所專也孔氏曰施於金石/越於聲音明樂也用於宗廟社稷事乎山川鬼神明)
　(禮也馬氏曰情官質制四者雖不同而其一槩皆不/出於一人之身若夫施於金石越於聲音用於宗廟)
　(社稷事乎山川鬼神者不獨在/於一人之身而與天下共之也)
　　　右樂論第六今本目録史記並第二
王者功成作樂治定制禮其功大者其樂備其治辯者
其禮具干戚之舞非備樂也孰亨而祀非逹禮也(辯薄/莧切)
(又音遍亨音/烹又音享)
　(鄭氏曰功成治定同時爾功主於王業治主於教民/辯徧也干戚之舞非備樂者樂以文徳為備若咸池)
　(者孔子曰韶盡美矣又盡善也武盡美矣未盡善也/孰亨而祀非逹禮者逹具也郊特牲曰郊血大饗腥)
　(三獻爓一獻孰至敬不饗味而貴氣臭也孔氏曰樂/云作禮云制者作是動用制是截斷功治有大小故)
　(禮樂亦應以廣狹也樂備謂文徳備具不備謂干戚/之舞禮具則血腥而祭不具謂孰亨而祀周樂干戚)
　(之舞非如舜時文徳之備樂也後世孰亨/牲體而祭祀非如五帝血腥之逹禮也)
五帝殊時不相㳂樂三王異世不相襲禮樂極則憂禮
粗則偏矣及夫敦樂而無憂禮備而不偏者其唯大聖
乎(粗音/麄)
　(鄭氏曰不相㳂襲言其有損益也樂人之所好也害/在滛侉禮人之所勤也害在倦畧敦厚也孔氏曰㳂)
　(因也五帝三王禮樂之情則同明王以相㳂是也此/論禮樂之迹損益有殊隨時而改故不相㳂襲也樂)
　(好而不止放蕩奢佚物極則反樂去憂來又煩手滛/聲慆堙心耳則憂蹙生也禮勞而不堪既生懈倦則)
　(致粗畧偏謂倦畧不周備也及夫厚重於樂知止而/無至於憂行禮安静委曲備具不至倦畧唯大聖之)
　(人能如/此也)
○天髙地下萬物散殊而禮制行矣流而不息合同而
化而樂興焉春作夏長仁也秋斂冬藏義也仁近於樂
義近於禮(長知/兩切)
　(鄭氏曰禮為異樂為同樂法陽而生禮法隂而成孔/氏曰禮以裁制為義故特加制字仁主仁愛樂主和)
　(同故仁近於樂義主斷割禮為節限故義近於禮劉/氏曰髙下散殊各有尊卑小大是天地之道亦有禮)
　(制行於萬物也升降交感流行而不息隂陽合同/而品彚化生是天地之道亦有和樂興於自然也)
樂者敦和率神而從天禮者别宜居鬼而從地故聖人
作樂以應天制禮以配地禮樂明備天地官矣(敦音/純)
　(鄭氏曰敦和樂貴同也率循也從順也别宜禮尚異/也居鬼謂居其所為亦言循之也官猶事也天地各)
　(得其事方氏曰和言氣老子所謂冲氣以為和是也/宜言物易所謂象其物宜是也氣固有和矣樂則敦)
　(之使厚物固有宜矣禮則别之使辨和既敦則莫不/循其禮而無所屈故能率神宜既别則莫不安其處)
　(而有所歸故能居鬼神者陽之盛而天以陽為徳則/樂之敦和率神所以從天鬼者隂之盛而地以隂為)
　(徳則禮之别宜居鬼所以從地聖人以樂之從天也/故作為聲音以應天之陽以禮之從地也故制為文)
　(采以配地之隂於樂言應於禮言配内外之别也馬/氏曰作樂以應天制禮以配地則禮樂明備而天地)
　(各當/其位)
天尊地卑君臣定矣卑髙以陳貴賤位矣動静有常小
大殊矣方以類聚物以羣分則性命不同矣在天成象
在地成形如此則禮者天地之别也(别彼/列切)
　(鄭氏曰卑髙謂山澤也孔氏曰君臣尊卑之貴賤如/山澤之有髙卑也動静謂雷風動散有常也小大小)
　(謂草木春生秋殺昆蟲夏生冬伏大謂常存不隨四/時變化不等故云殊也方謂走蟲禽獸之屬各以類)
　(聚不相雜也物謂植生若草木之屬各有區分自殊/於藪澤者也行蟲有識性故稱方植生無心靈故云)
　(物也萬物各有區分性命之别聖人因此制禮類俗/縁物各隨性命也成象日月星辰也成形植物動物)
　(也聖人制禮是從天地之分别也/鄭注易云類聚羣分謂水火也)
地氣上齊天氣下降隂陽相摩天地相蕩鼔之以雷霆
奮之以風雨動之以四時煖之以日月而百化興焉如
此則樂者天地之和也(齊子兮切蕩大/儻切煖許袁切)
　(鄭氏曰齊讀為躋躋升也摩猶廹也蕩猶動也奮迅/也百化百物化生也孔氏曰地氣上升故天氣下降)
　(與地氣交合積氣從下升在樂象氣故先從地始形/以上為尊在禮象形故從天為初相摩謂隂陽二氣)
　(相廹切相蕩謂天地之氣相感動萬物以氣生而未/發用雷霆以鼔動之得風雨奮迅而出也動之以四)
　(時者萬物生長隨四時而動也煖之以日月者萬物/之生必須日月煖煦之自雷霆至日月皆天地相蕩)
　(之事百物化生由此作/樂者法象天地之和也)
化不時則不生男女無辨則亂升天地之情也
　(鄭氏曰辨别也升成也樂失則害物禮失則亂人孔/氏曰樂以法天化得其時則物生不時則物不生天)
　(之情也禮以法地男女有别則治興無别則亂升地/之情也張氏曰天地之情隨禮樂得失而應之然樂)
　(是氣化故云害物禮是形教故言亂人也長樂陳氏/曰化不時則不生以天地明人事也男女無别則亂)
　(升以人事明天地也馬氏曰化貴其和春先夏秋先/冬亦未嘗不貴其别也男女貴其别兄弟睦夫婦和)
　(亦未嘗不貴其和/也此互文以見意)
及夫禮樂之極乎天而蟠乎地行乎隂陽而通乎鬼神
窮髙極逺而測深厚
　(鄭氏曰極至也蟠猶委也髙逺三辰也深厚山川也/言禮樂之道上至於天下委於地則其間無所不之)
樂著大始而禮居成物著不息者天也著不動者地也
一動一静者天地之間也故聖人曰禮樂云(樂著直畧/切大音泰)
　(鄭氏曰樂著大始著之言處也大始百物之始生也/著不息著不動著猶明白也息猶休止也孔氏曰樂)
　(象於天天為生物之始是樂處大始禮法於地地禀/天氣而成於物是禮居成物顯著明白運生不息者)
　(是天也顯著養物不移動者地也一動一静者動物/飛走蠢動感天之陽氣也静物安伏止静感地之隂)
　(氣也一動一静天地間所有百物也動則動物及雷/風日月之屬也静則植物及山陵之屬也記者引聖)
　(人語云此一章是禮樂法天地也離而言之則樂静/禮動若禮樂合用事則同有動静如天地之間物有)
　(動静也應氏曰自天髙地下至此一章本上繫之文/夫子所以明易也而以是發明禮樂之理非明聖者)
　(深究乎天地之藴而有見/於禮樂之用未能及此)
　　　右樂禮第七今本史記第三目録第五
君子曰禮樂不可斯須去身致樂以治心則易直子諒
之心油然生矣易直子諒之心生則樂樂則安安則乆
乆則天天則神天則不言而信神則不怒而威致樂以
治心者也致禮以治躬則莊敬莊敬則嚴威心中斯須
不和不樂而鄙詐之心入之矣外貌斯須不莊不敬而
易慢之心入之矣(易去/聲)
　(鄭氏曰致猶深審也子讀如不子之子油然新生好/貌也善心生則寡於利欲寡於利欲則樂矣志明行)
　(成不言而見信如天也不怒而見畏如神也樂由中/出故治心躬身也禮自外作故治身鄙詐入之謂利)
　(欲生易平易也孔氏曰易謂和易直謂正直子謂子/愛諒謂誠信油潤澤之貌言樂能感人使四善之心)
　(生心思利欲則形勞神苦善心既生則利欲寡少情/性和樂安而不躁乆則人信之如天畏之如神天有)
　(四時不失故云信神是人所敬畏故云威内心莊嚴/恭敬則人懼之嚴肅威重也不致樂治心心中不調)
　(和喜樂則鄙恡詐偽之心入於内矣不致禮治躬而/外貌不莊嚴恭敬則輕易怠慢之心入於内矣李氏)
　(曰不中則鄙不樂則詐不荘則易不敬則慢不和不/樂不莊不敬生者生於内也鄙詐慢易者入於外者)
　(也朱子曰韓詩外傳子諒作慈良近是天謂體性自/然神謂神妙不測心要平易無艱深險阻所以説不)
　(和不樂則鄙詐之心入之矣不莊不敬則慢易之心/入之矣入之一字正見得外誘使然非本心實有此)
　(惡雖非本有然心既為/所奪而得以為主於内)
故樂也者動於内者也禮也者動於外者也樂極和禮
極順内和而外順則民瞻其顔色而弗與争也望其容
貌而民不生易慢焉故徳煇動於内而民莫不承聽理
發諸外而民莫不承順故曰致禮樂之道舉而措之天
下無難矣(錯音/措)
　(鄭氏曰徳煇顔色潤澤也理容貌之進止也孔氏曰/樂能感人故極和禮以檢貌故極順内和而色和故)
　(民不與争外順而貌順故民不生易慢樂以和心故/徳煇發於内而民莫不承聽奉從禮以治貌故禮發)
　(見於外而民莫不承奉敬順聖王若能詳審極致禮/樂之道舉而錯置於天下悉皆敬從無復有難為之)
　(事/也)
樂也者動於内者也禮也者動於外者也故禮主其減
樂主其盈禮減而進以進為文樂盈而反以反為文禮
減而不進則銷樂盈而不反則放故禮有報而樂有反
禮得其報則樂樂得其反則安禮之報樂之反其義一
也(報音/褒)
　(鄭氏曰禮主其減人所倦也樂主其盈人所歡也進/謂自勉强也反謂自抑止也文猶美也善也放滛於)
　(聲樂不能止也報讀為褒褒猶進也得謂曉其義知/其吉㓙之歸其義一謂俱趨立於中不銷不放也孔)
　(氏曰禮既減損若不勉强自進則禮道銷衰樂主盈/滿不自抑損則樂道流放朱子曰禮主其減者禮主)
　(於樽節退遜檢束然以其難行故須勇猛力進始得/故以進為文樂主其盈者樂主於舒暢發越然一向)
　(如此必至於流蕩故以反為文禮之進樂之反便得/情性之正又曰主減者當進須力行將去主盈者當)
　(反須囘/顧身心)
○夫樂者樂也人情之所不能免也樂必發於聲音形
於動静人之道也聲音動静性術之變盡於此矣
　(鄭氏曰免猶自止也人道人之所為也性術言此出/於性也盡於此不可過孔氏曰樂是人情之所歡樂)
　(所不能自抑退也内心歡樂見於聲音則嗟嘆咏歌/是也形見於動静則手舞足蹈是也是人道自然之)
　(常術謂道路變謂變動言聲音動静是人性/道路之變轉竭盡於此不可過於此度也)
故人不耐無樂樂不耐無形形而不為道不耐無亂(耐/音)
(能/)
　(鄭氏曰形聲音動静也耐古書能字孔氏曰此人自/然之性有喜樂既形於聲音動静而不依道理或歌)
　(舞不節俾晝作夜不能無滛亂之事以至亡國/喪家也輔氏曰形而不為道鄭衛之樂是也)
先王恥其亂故制雅頌之聲以道之使其聲足樂而不
流使其文足論而不息使其曲直繁瘠亷肉節奏足以
感動人之善心而已矣不使放心邪氣得接焉是先王
立樂之方也
　(鄭氏曰流猶滛放也息猶銷也方道也孔氏曰先王/恥惡其亂故立正樂以節之也制為雅頌之聲作之)
　(有節使人愛樂不至流逸放蕩也文謂樂之篇章言/樂徳深逺論量義理而不可止息也曲謂聲音廻曲)
　(直謂聲音放直繁謂繁多瘠謂省約亷謂亷稜肉謂/肥滿凡聲音之宜或須繁多肉滿謂麤大也或須瘠)
　(小亷瘦謂細小也凡樂器大而弦麤者其聲鴻器小/而弦細者其聲殺也節奏謂或作或止則奏之止則)
　(節之言聲音之内或曲或直或繁或瘠或亷或肉或/節或奏隨分而作以㑹其宜使足以感動人之善心)
　(而已既節之以雅頌又調之以律吕貌得其/敬心得其和故放心邪氣不得接於性情矣)
是故樂在宗廟之中君臣上下同聽之則莫不和敬在
族長鄉里之中長幼同聽之則莫不和順在閨門之内
父子兄弟同聽之則莫不和親故樂者審一以定和比
物以飾節節奏合以成文所以合和父子君臣附親萬
民也是先王立樂之方也(比毘/志切)
　(鄭氏曰審一審其人聲也比物謂雜金革土匏之屬/也以成文五聲八音克諧相應和孔氏曰人聲雖一)
　(而所感有喜怒哀樂之殊當須詳審其聲以定調和/之曲比八音之物以飾音曲之節或奏作或節止以)
　(成其五聲之文合和父子君臣者上文和敬和親是/也附親萬民上文和順是也應氏曰一者心也心一)
　(而所應者不一精審宻察於衆理/之中以求其當守一以凝定其和)
故聽其雅頌之聲志意得廣焉執其干戚習其俯仰詘
伸容貌得莊焉行其綴兆要其節奏行列得正焉進退
得齊焉故樂者天地之命中和之紀人情之所不能免
也(詘音屈要平/聲行户剛切)
　(鄭氏曰綴表也所以表行列也兆域也舞者進退所/至也要猶㑹也命教也紀總要之名也孔氏曰雅以)
　(施正道頌以賛成功徳之則滛邪不入故志意得廣/也干戚是威儀之容俯仰詘伸謂動止以禮故容貌)
　(得莊敬也依其綴兆故行列得正隨其節奏故進退/得齊樂感天地之氣是天地之教命樂和律吕之聲)
　(是中和紀綱總要之所人感天地而生又感隂陽之/氣樂既合天地之命協中和之紀感動於人是人情)
　(不能自免也周氏曰樂能官天地故曰天地之命又/能道中和故曰中和之紀大而命天地小而紀中和)
　(而其歸於樂則一而已所謂/樂者人情之所不能免也)
夫樂者先王之所以飾喜也軍旅鈇鉞者先王之所以
飾怒也故先王之喜怒皆得其儕焉喜則天下和之怒
則暴亂者畏之先王之道禮樂可謂盛矣(鈇方/夫切)
　(鄭氏曰儕猶軰類喜怒節之以禮樂則兆民和從而/畏敬之孔氏曰樂以飾喜非樂不樂是喜得儕類鈇)
　(鉞飾怒非怒不横施鈇鉞是怒得其儕類非善不喜/故天下和之非惡不怒故暴亂者畏之上論樂章末)
　(兼云禮樂者以此章首總兼禮樂故以禮樂結之長/樂陳氏曰禮有五軍居一焉以飾喜為樂則飾怒為)
　(禮矣先王之於喜怒未嘗容私皆得其儕/焉由是知先王之道禮樂正其盛者也)
　　　右樂化第八今本第十目録第七
賔牟賈侍坐於孔子孔子與之言及樂曰夫武之備戒
之已乆何也對曰病不得其衆也咏嘆之滛液之何也
對曰恐不逮事也發揚蹈萬之已蚤何也對曰及時事
也武坐致右憲左何也對曰非武坐也聲滛及商何也
對曰非武音也子曰若非武音則何音也對曰有司失
其傳也若非有司失其傳則武王之志荒矣子曰唯丘
之聞諸萇𢎞亦若吾子之言是也(憲音/軒)
　(鄭氏曰武謂周舞也備戒擊鼔警衆也病猶憂也以/不得衆心為憂憂其難也咏嘆滛液歌遲之也恐不)
　(逮事逮及也事戎事也及時事時至武事當施也致/右憲左致謂膝至地也憲讀為軒聲之誤也非武坐)
　(言武之事無坐也非武音言武歌在正其軍不貪商/時人或説其義為貪商也有司典樂者也傳猶説也)
　(荒老耄也言典樂者失其説而時人妄説也萇𢎞周/大夫孔氏曰賔牟姓賈名初論它事次及於樂問是)
　(孔子對是賔牟賈五問五答但三答是二答非夫發/語之端孔子問作樂之前先擊鼔備戒其衆備戒之)
　(後久始作舞何也賈答武樂今舞者乆不即出是象/武王代紂憂不得衆心此答是也孔子又問欲舞之)
　(前其歌聲吟咏之長嘆之其音連延而流液不絶吟/思遲遲是貪羡之貌何也賈答象武王伐紂恐諸侯)
　(不至不及戰事此答是也孔子又問初舞之時手足/即發揚蹈地而猛厲故云已蚤賈以為象武王及時)
　(伐紂戰事此答非也下云發揚蹈厲大公之志故知/非也孔子又問武人何忽有時而坐以右膝致地左)
　(足軒起何也坐跪也致至也軒起也賈答此非是武/人之坐以武法無坐也此答亦非下云武亂皆坐周)
　(召之治故知非也孔子又以時人之意問賈云奏樂/何意有貪商之聲滛貪也孔子大聖應知其非此是)
　(知非而故問也賈以武王應天從人不得已而伐之/何容有貪商之聲故言非武音也孔子因問貪商之)
　(歌何音也賈答典樂者失其傳若非失其傳是武王/荒耄遂有貪商之志也諸於也吾子相親之辭輔氏)
　(曰賈五答皆是賈蓋當時之知樂者也故孔子與/之言及樂而以武樂問之此亦與人為善之一端)
賔牟賈起免席而請曰夫武之備戒之已乆則既聞命
矣敢問遲之遲而又乆何也子曰居吾語女夫樂者象
成者也總干而山立武王之事也發揚蹈厲大公之志
也武亂皆坐周召之治也(語魚據切女/音汝大音泰)
　(鄭氏曰遲之遲謂乆立於綴居猶安坐也成謂已成/之事也綴干持盾也山立猶正立也象武王持盾正)
　(立待諸侯也發揚蹈厲所以象威武時也武舞象戰/鬬也亂謂失行列也夫行列則皆坐象周公召公以)
　(文止武也孔氏曰賔牟賈前所答孔子之問雖為孔/子所許賈猶有不曉者故復請問於孔子也免席避)
　(席也既聞命謂既為孔子所許也問備戒乆立於綴/亦是遲而又乆何意如此孔子為賔牟賈説其將舞)
　(之意言作樂所以放象其成功舞人摠持干盾以正/立似山而不動摇也舞人發揚蹈厲象大公威武鷹)
　(揚之志輔氏曰賈五答而夫子唯之以一言初未嘗/有所辨明也而賈乃起敬免席而請者蓋温良恭儉)
　(讓之徳容有以感動之也賈禮恭辭遜可與之言故/夫子使之居而語之然賈知其一未知其二故孔子)
　(因而發之三句説盡武樂之義此蓋孔子之所自得/者若其得於萇𢎞者則與賈之言合方氏曰亂謂治)
　(其行列之亂大公之志即武王之志也以武莫若大/公故繫之以大公周召之治即武王之治也以文莫)
　(若周召故繫/之以周召)
且夫武始而北出再成而滅商三成而南四成而南國
是疆五成而分周公左召公右六成復綴以崇天子夾
振之而駟伐盛威於中國也分夾而進事蚤濟也久立
於綴以待諸侯之至也(夫音扶復音伏綴/知劣切分扶問切)
　(鄭氏曰成猶奏也毎奏五曲一終為一成始奏象觀/兵盟津時也再奏象克殷時也三奏象克殷有餘力)
　(而反也四奏象南方荆蠻之國侵畔者服也五奏象/周公召公分職而治也六奏象兵還振旅也復綴反)
　(位止也崇充也凡六奏以充武樂也夾振之者王與/大將夾舞者振鐸以為節也駟當為四聲之誤也武)
　(舞戰象也每奏四伐一擊一刺為一伐牧誓曰今日/之事不過四伐五伐分夾而進分猶部曲也事猶為)
　(也濟成也舞者各有部曲之列又夾振之者象用兵/務於早成也乆立於綴象武王伐紂待諸侯也孔氏)
　(曰武始而北出者謂初舞位最在於南頭從第一位/而北出次及第二位復綴以崇者謂最在南第一位)
　(初舞之時從此位入北至六成還反復此位六奏其/曲武樂充備是功成太平周徳充滿於天下也作武)
　(樂時每一奏中而四度擊刺象武王之伐紂四伐也/盛威於中國者象武王之徳盛大威武於中國也熊)
　(氏云前云三歩以見方此是一成也作樂一成而舞/象武王北出觀兵也作樂再成舞者從第二位至第)
　(三位象武王滅商則與前文再始而著徃為一也三/成謂舞者從第三位至第四位極北而南反象武王)
　(克紂而南遷也四成謂武曲四成舞者從北頭第一/位即至第二位象武王伐紂之後南方之國於是疆)
　(理也五成謂從第二位至第三位分為左右象周公/居左召公居右也六成復綴以崇者綴謂南頭初位)
　(舞者從第三位南至本位謂六奏充其舞樂象武王/之徳充滿天下皇氏云武王伐紂之時王與大將親)
　(自執鐸以夾軍衆今作武樂之時令二人振鐸夾舞/者象武王與大將伐紂之時矣張子曰綴兆綴以表)
　(行列兆者場域之限也舞以八佾佾以八人為列則/六十四人也六成者六奏曲終也大凡舞者必於其)
　(中以見其象周始有雍州之地及滅商所得者又有/冀青猶有六州之地既得天下必須鎮撫其諸侯故)
　(三成而南鎮撫南方諸侯也四成則見南方之國皆/疆理而治也五成而分舞列皆分兩阿以象周召分)
　(而治也六成復綴以崇此時必改易衣冠服飾使之/充盛象治定致文也天子夾振而駟伐以舞列分為)
　(左右則摠干者在中夾振鐸而舞列夾而進也駟伐/者必是舞列四出象兵四出也南國是疆之後亦有)
　(不服者淮夷是也其時須當用兵故言盛威於中國/大中國之威也分夾而進夾摠干者也乆立於綴亦)
　(是摠干者立於綴也以待諸侯之至舞中亦必有此/象是舞人四出後改易衣服以待其至也如言將帥)
　(之士使為諸侯必有變服為諸侯而出王氏曰天子/上屬作樂六成尊崇天子之徳也此家語文長樂陳)
　(氏曰先儒謂立四表於郊丘廟廷舞人自南表向二/表為一成自二表至三表為二成自三表至北表為)
　(三成乃轉而南向自一表至二為四成自二表至三/為五成自三表至南表為六成則天神皆降若八變)
　(則又自南而北為七成自二表至三為八成則地祗/皆出若九變又自三表至北表為九成人鬼可得而)
　(禮焉蓋周都商之西南商都周之東北故舞始而北/出則至二表矣此三歩以見方者也再成而滅商則)
　(至三表矣此再始以著徃者也三成而南則至四表/矣家語而南下有反字四成而南國是疆則又自北)
　(而南至二表矣五成而分周公左召公右則至三表/矣此復亂以飾歸者也六成復綴以崇天子則復初)
　(表矣此樂終而徳尊也家語以崇下有其字天子屬/上句蓋武始而北出則出表之東北以商居東北故)
　(也三成而南則入表之西南以周居西南故也方氏/曰復綴以象功成而還歸成武功歸諸天子歸功所)
　(以崇之也故曰以崇天子馬氏曰凡樂之作皆所以/昭天子之徳豈特六成之末始崇天子乎應氏曰武)
　(樂之始終大槩不過乎蚤與乆之兩節而已蹈厲之/已蚤大將之鼓勇也分夾之蚤濟三軍之養勇也備)
　(戒之已乆不敢輕大敵而易進乆立以有待不敢廹/諸侯而速進敏以趨天時而以蚤為貴則動如飄風)
　(之不可禦緩以聽人心而已乆為貴則靜如磐石之/不可摇一急一緩俱不可偏然六成之舞其乆之意)
　(常勝於蚤者聖人無貪利之心/廹而後應不得已而後動也)
且女獨未聞牧野之語乎武王克殷反商未及下車而
封黄帝之後於薊封帝堯之後於祝封帝舜之後於陳
下車而封夏后氏之後於把投殷之後於宋封王子比
干之墓釋箕子之囚使之行商容而復其位庻民弛政
庻士倍禄濟河而西馬散之華山之陽而弗復乗牛散
之桃林之野而弗復服車甲衅而藏之府庫而弗復用
倒載干戈包之以虎皮將帥之士使為諸侯名之曰建
櫜然後天下知武王之不復用兵也(反鄭注音及今讀/如字薊音計行下)
(孟切復音伏弗復扶又切衅許靳/切倒丁老切建其展切櫜音羔)
　(方氏曰反商謂反商之政而復之下文所言皆反商/政之事也山隂陸氏曰投商之後微子也雖謂之投)
　(其實封也澄曰反復也反商謂克殷之後復商盛時/之善政也家語作反商之政古文書云乃反商政政)
　(由舊鄭注以反為及三恪與夏之後皆言封者本無/國而今始封之各令有國也投猶置也天下土地皆)
　(商之所有今周既代商則置殷之後於宋地俾祀其/先王不曰封而曰投者非本無國而今始有國也按)
　(史記家語投皆作封又按荀子武王封微子於宋蓋/杞宋同時而封故朱子詩傳亦以微子為武王所封)
　(史記及尚書序謂武王初封武庚及武庚以畔誅始/封微子非也武庚罪人之子豈當封武王誅紂在天)
　(下公義則為天討在武庚私情則為不共戴天之讐/豈當使之受封也聖人處事必當人情合天理决不)
　(如是惟荀子所言與此樂記合使之行商容家語之/作人鄭氏謂使箕子視商禮樂之官非也延平周氏)
　(以使之連上句讀謂釋箕子而使之為臣亦非也張/氏某曰今衛州所理汲縣即牧野之地薊幽州縣也)
　(陳陳州宛邱縣故陳城把汴州雍邱縣濟河而西武/王伐紂事畢從懐州河陽縣南渡黄河至洛州從洛)
　(城而西歸鎬京也鄭氏曰反當為及及商謂至紂都/牧誓曰至於商郊牧野封謂故無土地者也投舉徙)
　(之辭也積土為封封比干墓崇賢也行猶視也賢者/所處皆令反其居也弛政去其紂時苛政也倍禄復)
　(其紂時薄者也散猶放也桃林在華山旁申鎧也衅/釁字也包干戈以虎皮明能以武服兵也建讀為鞬)
　(兵甲之衣曰櫜鍵櫜言閉藏兵甲也孔氏曰未及下/車言封之速也二王之後其禮大故待下車而封之)
　(倍禄庻士禄薄者倍益之以血塗物為釁也倒載干/戈而還鎬京凡載兵之法皆刃向外今倒載者刃向)
　(國不與常同也虎皮武猛之物也用此虎皮包裹兵/器示武王威猛能自制服天下兵戈或以虎皮有文)
　(欲以見文止武也封將帥之士為諸侯者以報其勞/賞其功也鍵籥牡也櫜兵鎧之櫜也言鎧及兵戈悉)
　(櫜韜之置於府庫而鍵閉/之故云名之曰建櫜也)
散軍而郊射左射貍首右射騶虞而貫革之射息也禆
冕搢笏而虎賁之士説劍也祀乎明堂而民知孝朝覲
然後諸侯知所以臣耕籍然後諸侯知所以敬食三老
五更於大學天子袒而割牲執醬而饋執爵而酳冕而
摠干所以教諸侯之弟也五者天下之大教也(左射右/射食亦)
(切禆婢支切賁音奔説吐活/切食音嗣更古衡切酳音𦙍)
　(鄭氏曰郊射為射宫於郊也左東學也右西學也貍/首騶虞所以歌為節也貫革射穿甲革也搢猶揷也)
　(賁憤怒也文王之廟為明堂耕籍籍田也三老五更/皆老人冕而摠干親在舞位也周名大學曰東膠孔)
　(氏曰此論克商之後修文教也散軍郊射者還鎬京/止武習文也射所以擇士簡徳也貫革所謂革射也)
　(革甲鎧也取甲鎧而張之射穿多重為善春秋傳養/由基射穿七札是也既習禮射於學故貫革之射止)
　(息也禆冕者禆之言埤也天子六服大裘為上其餘/為禆衮冕以下也虎賁言奔走有力如虎六服更朝)
　(故諸侯知為臣之道王耕籍田以供粢盛故諸侯知/敬還國而教也冕而摠干此冕當鷩冕饗先公以饗)
　(射養老之類天子親自養老則諸侯亦然張子曰五/更更疑為叟澄曰以貍首騶虞之樂節易貫革之射)
　(以禆冕搢笏之禮服而易虎賁之劍此偃武而教以/文也祀上帝於文王廟之明堂而以文王配帝此教)
　(以孝其親也春朝秋覲此教以臣其君也躬耕籍田/以供粢盛此教以敬神也食三老五更此教以弟長)
　(也教固多術而文也孝也臣也敬也弟也五者為大/五者天下之大教也一句今本在知所以敬之下今)
　(按當在此總結上文蓋息貫革之射/與説劍乃文教之一事不可分為二)
若此則周道四達禮樂交通則夫武之遲久不亦宜乎
　(方氏曰四逹者東西南北無所不逹也交通者上下/内外無所不通也唯其道四逹故禮樂得以交通焉)
　(周之成功若是之遲歴時若是之/乆也則樂之象成亦宜夫遲乆矣)
　　　右賔牟賈第九史記第十
魏文侯問子夏曰吾端冕而聽古樂則唯恐臥聽鄭衛
之音則不知倦敢問古樂之如彼何也新樂之如此何
也
　(鄭氏曰魏文侯晉大夫畢萬之後僭諸侯者也古樂/先王之正樂也孔氏曰端冕𤣥冕也凡冕服其制皆)
　(正幅袂二尺二寸袪尺二寸故稱端也言古樂何以/朴素如彼使人不貪至於卧新樂何以婉美使人嗜)
　(愛不知/其倦也)
子夏對曰今夫古樂進旅退旅和正以廣弦匏笙簧㑹
守拊鼔始奏以文復亂以武治亂以相訊疾以雅君子
於是語於是道古脩身及家平均天下此古樂之發也
(夫音扶相/息亮切)
　(鄭氏曰旅猶俱也俱進俱退言其齊一也和正以廣/無姦聲也㑹猶合也皆也言衆樂皆待擊鼔乃作文)
　(謂鼔也武謂金也相即拊也亦以節樂拊者以韋為/表裝之以穅穅一名相因以名焉今齊人或謂穅為)
　(相雅亦樂器名也狀如漆桶中有椎孔氏曰古樂進/退如一而不參差樂音和正寛廣而無姦聲弦匏笙)
　(簧其器雖多必㑹合保守待擊拊鼔之類擊鼔必擊/拊始奏樂時先擊鼔舞畢反覆亂理欲退之時則擊)
　(金鐃也金屬西方可為兵器故為武鼔主發動象春/故為文相所以輔相於樂亂理也言治理奏樂之時)
　(先擊相也舞者訊疾奏此雅器以節之君子於此時/語説樂之義理道古亦謂説古樂之道理也君子既)
　(聞古樂近修其身次及其家然後平均天下長樂陳/氏曰堂上弦之以琴瑟堂下匏之以笙簧堂上非特)
　(琴瑟也又㑹守拊焉堂下非特笙簧也又㑹守鼔焉/維清奏象武其文也武奏大武其武也文先之武次)
　(之有安不忘危之意而揖遜征誅之義盡矣干羽之/舞雜然並奏容有失行列而不治甚疾速而不刺者)
　(乎是故治亂以相有文明以節之使之和而不流也/訊疾以雅有法度以正之使之奮而不㧞也樂終於)
　(舞如此則樂終而徳尊言㑹守拊鼔則衆樂待其動/而後作也既曰㑹守拊鼔又曰治亂以相則相非拊)
　(也鄭氏以相為拊誤矣拊書謂之搏拊明堂位謂之/拊搏蓋以其或搏或拊莫適先後也爾雅和樂謂之)
　(節或説節即相也周禮笙師掌教舂牘應雅以教戒/樂蓋樂者正也賔出而舂雅欲其醉而不失正也工)
　(舞而奏雅欲其訊疾而不失正也賔出之奏雅有祴/樂則工舞之奏雅各以其舞之曲歟方氏曰語即大)
　(司樂所謂樂語道即古語也以所作者古之樂故從/而道古之事鄭氏釋樂語曰道者言古以制今蓋謂)
　(是矣脩身及家平均天下言雅樂足以致此也古樂/之發言樂之發見於事者如此平言無上下之偏均)
　(言無逺/近之異)
今夫新樂進俯退俯姦聲以濫溺而不止及優侏儒獶
雜子女不知父子樂終不可以語不可以道古此新樂
之發也(儒音儒獶/乃刀切)
　(鄭氏曰俯猶曲也言不齊一也濫竊也溺而不止聲/滛亂無以治之獶獮猴也言舞音知獮猴戲也亂男)
　(女之尊卑獶或為優孔氏曰俯謂俯僂曲折行伍雜/亂姦邪之聲濫竊不正人所貪溺不可禁止作樂之)
　(時及有俳優侏儒短小之人舞戲如獮猴間雜男女/不復知有父子君臣之禮既與古樂乖違樂雖終不)
　(可語道/於古也)
今君之所問者樂也所好者音也夫樂者與音相近而
不同
　(鄭氏曰言文侯好音而不知樂也鏗鏘之類皆為音/應律乃為樂孔氏曰古樂有音聲律吕今樂亦有音)
　(聲律吕是樂與音相近也樂則徳正心和乃為樂音/則心邪聲亂不得為樂是不同也陳氏曰古以徳音)
　(謂之樂今以溺音為之則非樂也滛濫之音而已是/樂與音固相近而不同也文侯所問在樂所好在音)
　(是知音而不知樂直衆庻之見爾方氏曰有音而後/有樂則樂與音相近而所以為樂者不止於音故曰)
　(近而不同馬氏曰文侯所問雖先王之雅樂而其意/之所存者鄭衛之滛聲也此子夏所以言鄭衛之滛)
　(聲不足以為樂而/可以謂之音而已)
文侯曰敢問何如子夏對曰夫古者天地順而四時當
民有徳而五穀昌疾疢不作而無妖祥此之謂大當然
後聖人作為父子君臣以為紀綱紀綱既正天下大定
天下大定然後正六律和五聲弦歌詩頌此之謂徳音
徳音之謂樂詩云莫其徳音其徳克明克明克類克長
克君王此大邦克順克俾俾于文王其徳靡悔既受帝
祉施于孫子此之謂也(當丁浪切疢敕覲切莫茫伯切/長知兩切王此于况切施于以)
(䜴/切)
　(長樂陳氏曰當四時不忒各當其分也大當三才之/理無適不當也澄曰子夏之意蓋謂樂本於徳聖人)
　(一心之和合天地而天地順一身之和合天地而四/時當一心之和溥萬物而民有徳一身之和溥萬物)
　(而五榖昌萬物皆育特言五榖昌者以切於民食者/言也人之徳皆和而無乖戾之徴則疾疢不作物之)
　(氣皆和而無乖戾之象則無妖祥天地萬物同然一/和故曰大當徳既充盛然後制禮禮不止一事而父)
　(子君臣之倫為大如絲之有紀網之有綱故曰以為/紀綱紀綱先正則衆緒咸理萬目悉張而天下大定)
　(禮既秩序然後作樂則其樂皆由有徳而發為聲音/故曰德音六律五聲弦歌詩頌言樂之事引詩大雅)
　(皇矣篇借義證徳音二字言王季有莫然清浄之徳/而發為莫然清静之音所謂徳者克明克類克長克)
　(君與夫克順克俾是也王季之徳如此此及至於文/王則其徳生知安行而靡有悔靡悔者渾然天成無)
　(少乖戾也有徳者之發為樂音亦猶是春秋左氏傳/曰徳正應和曰莫照臨四方曰明勤施無私曰類數)
　(誨不倦曰長慶賞刑威曰君慈和徧服曰順擇善從/之曰比鄭氏曰俾當為比施延也文王之徳如此故)
　(受天福延於後世輔氏曰天下定而後作樂正六律/可以和五聲和五聲可以弦歌詩頌詩今之風雅頌)
　(今之三頌也引詩言徳音而不言樂樂/之功亦可致此此子夏可語詩之一端)
今君之所好者其溺音乎
　(溺音謂溺人之音聞其音能敗壊人如水之能溺/人也言君之所好乃溺音之音而非徳音之音也)
文侯曰敢問溺音何從出也子夏對曰鄭音好濫滛志
宋音燕女溺志衛音趨數煩志齊音敖辟喬志此四者
皆滛於色而害於徳是以祭祀弗用也(趨音促數音速/敖五報切辟匹)
(亦切喬/音驕)
　(鄭氏曰文侯問溺音何從出玩習之乆不知所由出/也鄭宋齊衛四國皆出此溺音濫濫竊姦聲也燕安)
　(也趨數讀為促速煩勞也祭祀者不用滛樂孔氏曰/濫竊謂男女相偷竊鄭國音樂如此是滛邪之志也)
　(溺没也宋音所好唯女子所以使人志没溺也鄭音/好濫宋音燕女其事一而為别音者濫竊非已儔匹)
　(别相滛竊燕女謂己之妻妾燕安而已所以别於好/濫也四者皆滛於色是衛與齊皆滛聲也而唯云衛)
　(音趨數煩志齊音敖辟喬志不云女色者案衛詩有/桑中淇上是滛佚可知則滛佚之外更有促速煩志)
　(齊詩有哀公荒滛怠慢襄公滛於妹亦女色之外加/以敖辟喬志故摠謂之溺音也周氏曰徳音則能善)
　(其志而溺音則/能亂其志也)
詩云肅雍和鳴先祖是聽夫肅肅敬也雍雍和也夫敬
以和何事不行
　(鄭氏曰言古樂敬且和故無事而不用溺音無所施/澄曰承上文祭祀弗用溺音之意而引詩言必有肅)
　(雍之徳發為和鳴之樂音則先祖聽之而祭祀/可用不特可用以祭祀而皆可行之於諸事也)
為人君者謹其所好惡而已矣君好之則臣為之上行
之則民從之詩云誘民孔易此之謂也(易以/䜴切)
　(廬陵胡氏曰好惡謂好古樂惡新樂也誘謂導之馬/氏曰夫鄭衛之音其效至於如彼而和與敬其效至)
　(於如此則為人君者其好惡不可不慎也君者臣之/倡上者下之儀臣則聽君而和下則視儀而動鄭氏)
　(曰誘進也孔甚也言民從君所好惡進之於/善無難孔氏曰謹行古樂以化民無不從也)
然後聖人作為鞉鼓椌楬壎篪此六者徳音之音也然
後鍾磬竽瑟以和之干戚旄狄以舞之此所以祭先王
之廟所以獻酬酳酢也所以官序貴賤各得其宜也所
以示後世有尊卑長幼之序也(鞉音桃椌苦江切楬苦/瞎切壎許袁切篪直支)
(切竽音于/和如字)
　(方氏曰鞉鼔革音椌楬木音壎土音箎竹音鍾金音/磬石音竽匏音瑟絲音干戚皆武舞旄狄皆文舞八)
　(音備而又干戚旄狄以舞之於是樂成焉故足以祭/先王之廟如下所言諸事也尊卑以上下言長幼以)
　(先後言禮樂之際貴者在上賤者在下貴者常先賤/者常後故官序貴賤各得其宜足以示後世尊卑長)
　(㓜之序也官序即次序也以其所主治故曰官鄭氏/曰六者為本以其聲質也椌楬謂柷敔也官序貴賤)
　(謂尊卑樂器列數有差次孔氏曰周語云革木一聲/無宮商清濁也既用質素為本然後用華美之音以)
　(賛和之使文質相雜聲既文質備矣又用舞以動之/則可以用於宗廟之中若樂九變而鬼神格也又用)
　(於廟中以接納賔客賔入奏肆夏及卒爵而樂闋是/也又用樂别貴賤於朝廷使各得其宜天子八佾諸)
　(侯六佾是也若聞樂知徳施于子孫是示後世使/聽之莫不和順莫不和親是有尊卑長幼之序也)
鍾聲鏗鏗以立號號以立横横以立武君子聽鍾聲則
思武臣石聲磬磬以立辨辨以致死君子聽磬聲則思
死封疆之臣絲聲哀哀以立亷亷以立志君子聽琴瑟
之聲則思志義之臣竹聲濫濫以立㑹㑹以聚衆君子
聽竽笙簫管之聲則思畜聚之臣鼔鼙之聲讙讙以立
動動以進衆君子聽鼔鼙之聲則思將帥之臣君子之
聽音非聽其鏗鏘而已也彼亦有所合之也(鏗苦耕切/號胡到切)
(横苦曠切磬口挺口/定二切濫力敢切)
　(長樂陳氏曰君子聽樂聲而思人之才則有所合而/無所戾蓋鍾聲為兊石聲為乾絲聲為離竹聲為震)
　(鼔鼙為坎鍾磬鼔鼙隂也隂以嚴厲堅勁為事故鍾/象武臣石象死封疆之臣鼔鼙象將帥之臣絲竹陽)
　(也陽以純潔滋養為事故絲象志義之臣竹象畜聚/之臣鄭氏曰號令所以警衆也横充也謂氣作充滿)
　(也石聲磬磬當為整辨謂分明於節義亷亷隅也濫/之意猶擥聚也㑹猶聚也讙以立動聞讙囂則人意)
　(動作合謂以聲合成己之志孔氏曰鍾之聲鏗鏗然/堅剛故可以興立號令號令威嚴則軍士壯氣充滿)
　(而武事可立也石聲輕清故磬磬然能分明辨别既/能明别節義則不愛死也哀謂哀怨絲聲婉妙故哀)
　(怨以哀故能立亷隅不越其分以自立其志也竹聲/既擥聚故能立㑹以聚衆笙以匏為之而在竹聲之)
　(中者但笙以匏為體揷竹於匏匏竹兼有故笙文在/竹也鼔鼙之聲使人意動作故能進發於其衆五者)
　(聲各不同立事有異事隨聲起是聲能立事也君子/聞聲逹事非徒聽其音聲鏗鏘而已彼謂樂聲亦有)
　(以合成己/之志意)
　　　右魏文侯第十今本第八目録第十一史記第
　　　九
子贛見師乙而問焉曰賜聞聲歌各有宜也如賜者宜
何歌也師乙曰乙賤工也何足以問所宜請誦其所聞
而吾子自執焉夫歌者直已而陳徳也動已而天地應
焉四時和焉星辰理焉萬物育焉
　(鄭氏曰子貢孔子弟子師樂官也乙名聲歌各有宜/氣順性也賤工樂人稱工執猶處也直已而陳徳各)
　(因其徳歌所宜孔氏曰歌者當直己身而陳論其徳/已有此徳則宜此歌也歌者運動己徳而天地應四)
　(時和星辰理萬物育和謂隂陽/和理謂不悖逆育謂羣生得所)
故寛而静柔而正者宜歌頌廣大而静䟽逹而信者宜
歌大雅恭儉而好禮者宜歌小雅正直而静亷而謙者
宜歌風肆直而慈愛者宜歌商温良而能斷者宜歌齊
商者五帝之遺聲也商人識之故謂之商齊者三代之
遺聲也齊人識之故謂之齊明乎商之音者臨事而屢
斷明乎齊之音者見利而讓臨事而屢斷勇也見利而
讓義也有勇有義非歌孰能保此(斷丁/亂切)
　(孔氏曰師乙不敢定所宜故請誦所聞之詩頌其成/功徳澤𢎞厚故徳量寛大安靜和柔正直者宜歌之)
　(大雅者歌其大正故志意𢎞大而安静䟽朗通逹而/誠信者宜歌之小雅者小正也故以禮自持以約自)
　(處動不越法者宜歌之正直而静退亷約而謙恭者/宜歌諸侯之風商者五帝之遺聲五帝道大故肆直)
　(慈愛者宜歌之齊三代之遺聲三代干戚所起斷是/非故温良能斷者宜歌之以其肆直慈愛故臨危疑)
　(之事數能斷割是勇也以其温良能斷故見利不私/於己是有義也有勇有義之人非歌聲辨之誰能知)
　(哉方氏曰明者不為物蔽之謂肆直而不蔽於慈愛/是明乎商之音者也故臨事而屢斷以慈愛之蔽在)
　(於無斷故也温良而不蔽於能斷是明乎齊之音者/也故見利而讓以能斷之蔽在於無讓故也有勇乃)
　(能斷事有義乃能讓利蓋勇義人之所/有非明乎歌之音不足以保全之故也)
故歌者上如抗下如隊曲如折止如槀木倨中矩句中
鉤纍纍乎端如貫珠(隊直媿切折之設切槀苦老切倨/音据中之仲切句紀具切鉤古侯)
(切纍力/追切)
　(方氏曰抗言聲之發揚隊言聲之重濁曲言其回轉/而齊也止言其闋後而定也倨則不動不動者方之)
　(體故中矩言其聲之常如此句則不直不直者曲之/體故中鉤言其聲之變如此纍纍乎言其聲相繫屬)
　(端如貫珠言其終始兩/端相貫而各有成也)
故歌之為言也長言之也説之故言之言之不足故長
言之長言之不足故嗟嘆之嗟嘆之不足故不知手之
舞之足之蹈之也
　(鄭氏曰長言之引其聲也嗟嘆和續之/也不知手之舞之足之蹈之歡之至也)
○子貢問樂
　(方氏曰終言子貢問樂蓋題上事/也與文王世子言周公踐祚同義)
　　　右師乙第十一目録第十
　
　
　
　
　
　
　
　
　
　
　
　禮記纂言卷三十六
欽定四庫全書
　禮記纂言卷三十六　　　　元　吳澄　撰
　　樂記
　　(鄭氏曰樂記者記樂之義孔氏曰劉向校書得樂/記二十三篇今取十一篇合為一入禮記餘十二)
　　(篇其名猶在曰奏樂曰樂器曰樂作曰意始曰樂/穆曰説律曰季札曰樂道曰樂義曰招本曰招頌)
　　(曰竇公是也漢書藝文志曰黄帝至三代樂名有/名周衰禮壞樂無遺法漢興制氏以雅樂聲律世)
　　(為樂官頗能記其鏗鏘鼓舞而不能言其義武帝/時河間獻王與毛生等共采周官及諸子言樂事)
　　(者作樂記其内史丞王度傳之以授常山王禹成/帝時獻二十四卷澄曰禮經之僅存者猶有今儀)
　　(禮十七篇樂經則亡矣其經疑多是聲音樂舞/之節少有辭句可讀誦記識故秦火之後無傳)
　　(諸儒不過能言樂之義而已而劉向所得樂記/二十三篇又與河間獻王所撰二十四卷不同)
　　(其二十三篇内之十一合為一篇者葢亦刪取/要畧非全文也今從孔疏仍分十一章各標舊)
　　(篇名於左其章次先後則重為更定云此篇之/外所餘十二篇及河間獻王之樂記孔氏作疏)
　　(時其書/已冺絶)
凡音之起由人心生也人心之動物使之然也感於物
而動故形於聲聲相應故生變變成方謂之音比音而
樂之及干戚羽旄謂之樂(比皮志切而樂/如字又音洛)
　(鄭氏曰宫商角徴羽雜比曰音單出曰聲形猶見也/樂之器彈其宮則衆宫應然不足樂是以變之使雜)
　(也春秋傳曰若以水濟水誰能食之若琴瑟之専一/誰能聽之方猶文章也干盾也戚斧也武舞所執羽)
　(翟羽也旄旄牛尾也文舞所執孔氏曰音今之歌曲/也以樂器次比音之歌曲播之并及干戚羽旄而舞)
　(之乃謂之樂也案樂師有帗舞有羽舞有皇舞有旄/舞有干舞有人舞長樂陳氏曰樂者心之動也聲者)
　(樂之象也文彩節奏聲之飾也羽籥干戚樂之器也/君子動其本樂其象然後治其飾舉其器音之起由)
　(人心生者其本也形於聲而生變者其象也變成方/者其飾也比音而樂之及干戚羽旄者其器也四者)
　(備矣樂之所由成也周官大司樂以五聲攷八音以/八音節六樂而大合樂焉是樂至舞然後大成也言)
　(變成方謂之音又言樂成文謂之音何也曰文者音/之雜方者音之節音之雜者音之始音之節者音之)
　(終方氏曰宫變生徴徴變生商商變生羽羽變生角/上下相通而成方則雜比之矣故謂之音山隂陸氏)
　(曰音八音也雜有金石絲/竹而無舞焉不得謂之樂)
樂者音之所由生也其本在人心之感於物也是故其
哀心感者其聲噍以殺其樂心感者其聲嘽以緩其喜
心感者其聲發以散其怒心感者其聲粗以厲其敬心
感者其聲直以亷其愛心感者其聲和以柔六者非性
也感於物而后動是故先王慎所以感之者(噍子堯切/殺色界切)
(其樂音洛嘽昌/善切粗音麤)
　(鄭氏曰噍踧也嘽寛綽貌發猶揚也粗麄也孔氏曰/本猶初也物外境也外境痛苦哀感在心故其聲踧)
　(急而速殺外境所善歡樂在心故其聲寛緩外境㑹/心喜悦在心故其聲發揚放散樂是長乆之歡喜是)
　(一時之悦喜與樂别也忽遇惡事恚怒在心則其聲/粗以猛厲也外境所尊嚴敬在心則其聲正直而有)
　(亷隅直謂不邪愛情在心則其聲和調柔軟也長樂/陳氏曰人函天地隂陽五行之氣有哀樂喜怒敬愛)
　(之心哀心感者戚其聲噍以殺樂心感者蕩其聲嘽/以緩喜心感者毗於陽其聲發以散怒心感者毗於)
　(隂其聲粗以厲敬心感者内直外方其聲/直以亷愛心感者内諧外順其聲和以柔)
故禮以道其志樂以和其聲政以一其行刑以防其姦
禮樂刑政其極一也所以同民心而出治道也(行下/孟切)
　(長樂陳氏曰禮自外作而道志於内樂由中出而/和聲於外政以一不齊之行刑以防不軌之姦)
○凡音者生人心者也情動於中故形於聲聲成文謂
之音是故治世之音安以樂其政和亂世之音怨以怒
其政乖亡國之音哀以思其民困聲音之道與政通矣
(思息/吏切)
　(孔氏曰聲之清濁雜比成文乃謂之音方氏曰人安/而樂由政之和人怨而怒由政之乖人哀而思由民)
　(之困政和則其音安樂政乖則其音/怨怒此聲音之道所以與政通也)
宫為君商為臣角為民徴為事羽為物五者不亂則無
怗懘之音矣宫亂則荒其君驕商亂則陂其官壊角亂
則憂其民怨徴亂則哀其事勤羽亂則危其財匱五者
皆亂迭相陵謂之慢如此則國之滅亡無日矣(徴音㫖/怗日亷)
(切懘昌制切陂波/義切匱羣魏切)
　(鄭氏曰五者君臣民事物也凡聲濁者尊清者卑怗/懘敝敗不和貌五者其道亂則其音應而亂荒猶散)
　(也陂/傾也)
鄭衛之音亂世之音也比於慢矣桑間濮上之音亡國
之音也其政散其民流誣上行私而不可止也(比支志/切濮音)
(卜/)
　(鄭氏曰比猶同也濮水之上地有桑間者亡國之音/於此之水出也昔殷紂使師延作靡靡之樂已而自)
　(沈於濮水後師涓過焉夜聞而冩之為晉平公鼔之/桑間在濮陽南誣罔也孔氏曰鄭國之音好濫滛志)
　(衛國之樂促速煩志並亂世之音也雖/亂而未滅亡故云比於慢同前之慢也)
○凡音者生於人心者也樂者通倫理者也是故知聲
而不知音者禽獸是也知音而不知樂者衆庻是也唯
君子為能知樂
　(鄭氏曰倫猶類也理分也禽獸知此為聲耳不知其/宫商之變也八音並作克諧曰樂孔氏曰比音為樂)
　(有金石絲竹干戚羽旄樂得則隂陽和失則羣物亂/是樂能通倫理也隂陽萬物各有倫類分理者也衆)
　(庻知歌曲之音而不知樂/之大理惟君子能知之)
是故審聲以知音審音以知樂審樂以知政而治道備
矣是故不知聲者不可與言音不知音者不可與言樂
知樂則幾於禮矣禮樂皆得謂之有徳徳者得也(幾音/機)
　(鄭氏曰知樂則幾於禮者幾近也聽樂而/知政之得失則能正君臣民事物之理也)
是故樂之隆非極音也食饗之禮非致味也清廟之瑟
朱絃而䟽越壹倡而三嘆有遺音者矣大饗之禮尚𤣥
酒而俎腥魚大羮不和有遺味者矣(食音嗣䟽音踈越/音活荀子如字倡)
(昌亮切和/胡卧切)
　(鄭氏曰隆猶盛也極窮也清廟謂作樂歌清廟也朱/弦練朱弦練則聲濁越瑟底孔也䟽之使聲遲也倡)
　(發歌句也三嘆三人從歎之耳大饗祫祭先王以腥/魚為俎實不臑孰之大羹肉湆不調以鹽菜遺猶餘)
　(也孔氏曰樂之隆盛在移風易俗非崇鐘鼓之音祭/在於孝敬非致美味清廟之瑟謂歌清廟之詩所彈)
　(之瑟也弦不練則體勁而聲清練則弦孰而聲濁瑟/兩頭有孔䟽通之使相連孔小則聲急孔大則聲遲)
　(弦聲既濁瑟音又遲是其質素壹倡之時但有三人/贊嘆之言嘆者少也雖然有遺餘之音以其貴在於)
　(徳人念之不忘也此覆上非極音也𤣥酒在五齊之/上俎有三牲而兼載腥魚謂薦血腥之時至薦孰之)
　(時皆亨之而孰魚則始末不亨故云俎腥魚并肉湆/皆質素之食而大饗設之雖然有遺餘之味人愛之)
　(不忘也此覆上非致味也劉氏曰此言貴本而忘末/遺者忘也棄也清廟之瑟美其徳而忘其音意不主)
　(於音也大饗之禮美其敬而忘其味意不主於味也/朱子曰一唱三歎一人唱而三人和也輔氏曰有遺)
　(音言弗盡其音有遺/味言弗盡其味也)
是故先王之制禮樂也非以極口腹耳目之欲也将以
教民平好惡而反人道之正也(好呼報切惡/烏路切下同)
　(孔氏曰𤣥酒腥魚大羮是非極口腹也朱弦䟽越是/非極耳目也教民均平好惡好者行之惡者避之反)
　(歸人道/之正也)
人生而静天之性也感於物而動性之欲也物至知知
然後好惡形焉好惡無節於内知誘於外不能反躬天
理滅矣
　(朱子曰人受天地之中以生其未感也純粹至善萬/理具焉所謂性也然人心不能無感於物感於物而)
　(動則性之欲者出焉而善惡於是乎分矣性之欲所/謂情也物至而知知之者心之感也好之惡之者情)
　(也形焉者其動也所以好惡而有自然之節者性也/情之好惡本有自然之節唯其不自覺知無所涵養)
　(而大本不立是以天則不明於内外物又從而誘之/此所以流濫放逸而不自知也苟能於此覺其所以)
　(然者而反躬以求之則其流庻乎其可制也不能如/是而唯情是徇則人欲熾盛天理滅息此正天理人)
　(欲之機間不容息處唯反躬自克念念不忘則天理/益明存養自固而外誘不能奪矣廣漢張氏曰性之)
　(欲也言亦性所有也而其要係乎心君宰與不宰耳/心宰則情得其正率乎性之常而不可以欲言心不)
　(宰則情流而陷溺其性專為人欲矣心不宰而情徇/於物故貴於反躬焉平日致知力行無非反躬之功)
　(也/)
夫物之感人無窮而人之好惡無節則是物至而人化
物也人化物也者滅天理而窮人欲者也於是有悖逆
詐偽之心有淫泆作亂之事是故强者脅弱衆者暴寡
知者詐愚勇者苦怯疾病不養老幼孤獨不得其所此
大亂之道也(夫音夫悖布内切泆音逸强/其兩切脅許劫切知音智)
　(朱子曰物之誘人固無窮然亦是自家好惡無節所/以被物誘去若自有主宰如何被誘夫好惡之節天)
　(之所以與我也而至於無節宰制萬物人之所以為/貴也而反化於物焉天理唯恐其存之有未至也而)
　(反滅之人欲唯恐其制之不力也而反窮之則人所/以為人者至是盡矣然天理秉彛終非可殄滅者雖)
　(化物窮欲至於此極苟能反躬以求則天理之本然/者物未嘗滅也但染習已深難覺而易昧難反而易)
　(流非厲知耻之勇而致百倍之功則不足以復其初/耳長樂陳氏曰天理滅則良心亡安得無悖逆詐偽)
　(生於其心乎人欲窮則美行䘮安得無滛泆作亂發/於其事乎夫然後弱者無所恃而為强者所脅寡者)
　(無所附而為衆者所暴愚者無所施而為知者所詐/怯者無所立而為勇者所苦疾病不養而其政散老)
　(幼孤獨不得其所而其民流不能/平好惡不能反人道之正之患也)
是故先王之制禮樂人為之節衰麻哭泣所以節喪紀
也鐘鼓干戚所以和安樂也昏姻冠笄所以别男女也
射鄉食饗所以正交接也(衰七雷切樂音洛冠古亂切/笄音雞别彼列切食音嗣)
　(孔氏曰人為猶為人也言制禮樂為人作法節也方/氏曰人為之節者因人而制為之節也因人之有䘮)
　(紀也故制為衰麻哭泣以節之因人之有安樂也故/制為鐘鼓干戚以和之以至昏姻之於男女射鄉食)
　(饗之於交接亦若是而已且制禮所以為之節也樂/則所以為和也總曰為之節者蓋樂雖和而不流是)
　(乃所以為之節也以至别男女正交接亦無非節而/已延平黄氏曰先王為人化物然後制禮樂朱子曰)
　(人為之節言人/人皆為之節也)
禮節民心樂和民聲政以行之刑以防之禮樂刑政四
逹而不悖則王道備矣
　(孔氏曰政謂用禁令以行禮樂也不行禮樂則以刑/罰防正之四事通逹而不悖逆則王道具備矣金華)
　(邵氏曰越禮棄樂者則有政焉以/使之必行有刑焉以防其或違)
　　　右樂本第一
夫民有血氣心知之性而無哀樂喜怒之常應感起物
而動然後心術形焉(知音/智)
　(鄭氏曰術所由也形猶見也孔氏曰言人有血氣而/有心知其性雖一所感不常物來感己心遂應之而)
　(念慮興動也以其感物而動故心所由之道路形見/也應氏曰喜怒哀樂未發謂之中發而中節謂之和)
　(道心也有血氣心知之性而/無哀樂喜怒之常人心也)
是故志微噍殺之音作而民思憂嘽諧慢易繁文簡節
之音作而民康樂粗厲猛起奮末廣賁之音作而民剛
毅亷直勁正莊誠之音作而民肅敬寛裕肉好順成和
動之音作而民慈愛流辟邪散狄成滌濫之音作而民
滛亂(噍子遥切殺色界切思息吏切嘽昌善切易以豉/切賁扶粉切肉而救切好呼報切辟匹亦切滌大)
(厯/切)
　(鄭氏曰志微意細也吳公子札聽鄭風而曰其細已/甚簡節少易也奮末動使四肢也賁讀為憤憤怒氣)
　(充實也春秋傳曰血氣狡憤肉肥也狄滌徃來疾貌/也濫僣差也此皆民心無常之效也孔氏曰人君志)
　(意微細樂聲噍蹙殺小民感之則悲思憂愁也嘽寛/也諧和也慢流也繁多也康樂也君徳嘽和䟽易樂)
　(音多文采而節奏簡略民所以安樂也君粗䟽威厲/武猛發起奮動手足樂聲廣大憤氣充滿民感之則)
　(性氣剛毅肉言人肉多而體肥謂厚重者也君寛裕/厚重樂音順序而和諧動作民應之而慈愛也君志)
　(流移不静違僻不正放邪散亂樂之曲折音聲疾速/如此則民感之滛亂也此六事皆據君徳及樂音其)
　(意已盡者則一句四字難盡者則兩句八字嘽諧繁/易繁文簡節之類也或六字亷直勁正莊誠是也長)
　(樂陳氏曰憂思哀心所感也康樂樂心所感也剛毅/怒心所感也肅敬敬心所感也慈愛愛心所感也滛)
　(亂喜心所感也其音作而民思憂亡國之音也其音/作而民康樂治世之音也其音作而民滛亂亂世之)
　(音也治世之音居亂亡之中者以謂世治而不知戒/不亡則亂矣此記樂者之微意也夫肉倍好者璧也)
　(好倍肉者瑗也肉好加一旋而不可窮者環也肉好/之音豈其音旋而不可窮耶樂音謂之狄猶夷狄謂)
　(之狄以有禽獸之道也順成之音則其音順而治狄/成之音則其音逆而亂方氏曰慢易者非傲慢之慢)
　(特言其過爾繁文簡節者文雖繁而節則簡也且厲/則蹈厲之厲猛則所守不中正起則作之而不已末)
　(與風滛末疾之末同奮末則手舞足蹈之謂也肉好/猶璧之有肉好然蓋璧外謂之肉實而無隙内謂之)
　(好則虛而已謂其音實而有所養虛而得所好也狄/成言强而成滌濫言滌蕩而泛濫也山隂陸氏曰言)
　(志微以著嘽諧慢易粗厲猛起亷直勁正寛裕肉好/流辟邪散皆志也輔氏曰慢猶緩也對忽之言易謂)
　(和易也平易也繁文所以極其盛簡/易所以著其誠肉好猶俗言美滿也)
是故先王本之情性稽之度數制之禮義合生氣之和
道五常之行使之陽而不散隂而不宻剛氣不怒柔氣
不懾四暢交於中而發作於外皆安其位而不相奪也
(行下孟切/懾之渉切)
　(鄭氏曰生氣隂陽氣也五常五行也宻之言閉也懾/猶恐懼也孔氏曰上既明樂之感人此明先王節人)
　(情性陽主發動失在流散教之使感陽氣者不散隂/主幽静失在閉塞教之使感隂氣者不塞剛不至暴)
　(怒柔不至恐懼隂陽剛柔四者通暢於身而發見動/作於外各得其所是安其位也不相侵犯是不相侵)
　(奪也五常之行若木性仁金性義火性禮水性知土/性信也馬氏曰樂出於人心故本之情性其文則見)
　(於形名度數之間故稽之度數然而制/之不可以不合其宜故制之以禮義)
然後立之學等廣其節奏省其文采以繩徳厚律大小
之稱比終始之序以象事行使親踈貴賤長幼男女之
理皆形見於樂故曰樂觀其深矣(省西領切稱去聲/比毗志切見音現)
　(鄭氏曰等差也各用其才之差學之廣謂増習之省/猶審也文采謂節奏合也繩猶度也小大謂髙聲正)
　(聲之類也終始謂始於宮終於羽以象事行宫為君/商為臣是也皆形見於樂謂同聽之莫不和敬莫不)
　(和順莫不和親孔氏曰先王欲稽之度數制之禮義/非教不可故立之學等文采謂樂之宮商相應若五)
　(采成文也先王制樂以化民由樂聲調和故親䟽之/禮見於樂以樂聲有清濁髙下故貴賤長幼見於樂)
　(以樂聲有隂陽律吕故男女之理見於樂也長樂陳/氏曰節奏文采均聲之飾始博而終約始博之節奏)
　(不可不以廣終約之文采不可以不省以繩徳厚則/能使人復性之静而不逐物之動又何窮人欲滅天)
　(理之有律述此者也比輔此者也樂之體固有小大/用固有終始述以小大之稱則大小相成而無輕重)
　(之不等輔以終始之序則終始相生而無先後之不/倫以此象乎事行則事容有小大終始矣繩徳厚以)
　(為性象事行以為行則越之聲音形之動静一逺一/近而親䟽之理存焉一上一下而貴賤之理存焉一)
　(先一後而長幼之理存焉一内一外而男女之理存/焉能使是理莫不形見於樂豈不原於律小大之稱)
　(此終始之序耶山隂陸氏曰樂觀其深矣若季札觀/樂是也輔氏曰觀乎樂則發人者深矣沈氏曰深言)
　(其妙而難知觀若/大觀在上之觀)
○土敝則草木不長水煩則魚鼈不大氣衰則生物不
遂世亂則禮慝而樂滛(慝土/徳切)
　(鄭氏曰遂猶成也慝穢也孔氏曰敝謂勞敝煩謂煩/擾隂陽之氣衰亂故生物不得遂成慝惡也滛過也)
　(世道衰亂上下無序故禮慝男女無節故樂滛以上/三事皆喻禮慝樂滛也馬氏曰土敝也水煩也氣衰)
　(也所以喻世亂也草木不長魚鼈不/大生物不遂所以喻禮慝樂滛也)
是故其聲哀而不莊樂而不安慢易以犯節流湎以忘
本廣則容姦狹則思欲感條暢之氣而滅和平之徳是
以君子賤之也(易以䜴切/湎綿鮮切)
　(鄭氏曰廣謂聲緩狹謂聲急感動也動人條暢之善/氣使失其所孔氏曰朋滛於家是慢易以犯禮節滛)
　(酗肆虐是流湎以忘根本廣謂節奏䟽緩多有姦滛/之聲狹謂音促則感人思其情欲條逹也暢舒也賤)
　(謂棄而不用也山隂陸氏曰廣失之無法狹失之不/通感動之微也詩云無感我帨兮或言感或言滅相)
　(備也方氏曰哀而不莊故慢易以犯節樂而不安故/流湎以忘本慢則無所敬易則無所戒故犯節流則)
　(不知止湎則有所溺故忘本廣固足以有容所容者/姦聲感人則逆氣應之矣狹固足以有思所思者樂)
　(得其欲則以欲忘道矣平則條而有理和則暢而能/通長樂陳氏曰感動條暢之順氣而殄滅和平之至)
　(徳其何以動四氣之和奮至徳之光乎是以君子賤/之也澄曰哀則不謔狎宜莊也而乃不莊樂則不危)
　(險宜安也而乃不安不莊故/至於慢易不安故至於流湎)
　　　右樂言第二今本第五鄭目録第四史記第六
凡姦聲感人而逆氣應之逆氣成象而滛樂興焉正聲
感人而順氣應之順氣成象而和樂興焉倡和有應回
邪曲直各歸其分而萬物之理各以類相動也(和胡臥/切分去)
(聲/)
　(孔氏曰姦聲感於人而逆氣來應二者相合而成象/滛樂遂興紂作靡靡之聲是也正聲感動於人而順)
　(氣來應二者相合而成象則和樂興若周室太平頌/聲作也聲感人倡也氣應之和也善倡則善和惡倡)
　(則惡和是倡和有應也回謂乖違邪謂邪僻言乖違/邪僻曲之與直各歸其善惡之分限善歸善分惡歸)
　(惡分也善惡各歸其分是萬物之情理各以類自相/感動也方氏曰聲之感人自外而入氣之應聲由中)
　(而出氣之作也不可得而見及其成也乃形見於樂/由其所感者異故其所應者亦異所應者異故所興)
　(者亦異此君子慎其所以感之者單出為聲比音而/樂之然後為樂聲感於上而樂應於下回則有莊邪)
　(則有正又或曲或直/焉此言其聲之别)
是故君子反情以和其志比類以成其行姦聲亂色不
留聰明滛樂慝禮不接心術惰慢邪辟之氣不設於身
體使耳目鼻口心知百體皆由順正以行其義
　(方氏曰情者性之欲反情所以復其性類者人之善/比類所以資諸人反情於内故足以和其志比類於)
　(外故足以成其行李氏曰反情以和其志以内修内/者也比類以成其行以外治外者也姦聲亂色不留)
　(聰明滛樂慝禮不接心術以外治内者也惰慢邪辟/之氣不設於身體以内治外者也夫如是則耳之綦)
　(聲目之綦色鼻之綦臭心知百體之綦快莫不順/而無逆正而無邪矣故曰耳目鼻口皆由順正)
然後發以聲音而文以琴瑟動以干戚飾以羽毛從以
簫管奮至徳之光動四氣之和以著萬物之理
　(鄭氏曰奮猶動也著猶成也孔氏曰謂動發心志以/聲音文飾聲音以琴瑟振動形體以干戚裝飾樂具)
　(以羽旄隨從者樂以簫管用以奮動天地至徳之光/則神明來降感動四時氣序之和謂風雨順寒暑時)
　(以著萬物之理萬物得其所也長樂陳氏曰聲音為/徳音之音琴瑟為徳音之器干戚為武徳之容也羽)
　(旄為文徳之容也從以簫管而為備成之樂則性術/之變盡矣方氏曰如上所言然後可以作樂故此極)
　(言作樂之事聲音者心所生故言發琴瑟者樂之器/故言文干戚所以為武故言動羽旄所以為文故言)
　(飾簫管作於堂下故言從至徳者天地隂陽之徳也/由樂之徳輝有以奮之故其光不滅四時先後以相)
　(濟由樂之徳音有以動之故其和不乖馬氏曰在己/則奮至徳之光在天則動四氣之和在地則著萬物)
　(之理山隂陸氏曰奮猶發也若大章所/以發堯徳之光大韶所以發舜徳之光)
是故清明象天廣大象地終始象四時周旋象風雨五
色成文而不亂八風從律而不姦百度得數而有常小
大相成終始相生倡和清濁迭相為經(還音/旋)
　(鄭氏曰清明謂人聲也廣大謂鐘鼔也周旋象風雨/謂五者五色五行也八風從律應節至也百度百刻)
　(也言日月晝夜不失正也清謂蕤賔至應鐘濁謂黄/鐘至中吕方氏曰清明者樂之聲故象天廣大者樂)
　(之體故象地終始者樂之序故象四時周旋者樂之/節故象風雨合之以柷樂之始也止之以敔樂之終)
　(也既備乃奏樂之固也/以反為文樂之還也)
故樂行而倫清耳目聰明血氣和平移風易俗天下皆
寧
　(鄭氏曰言樂用則正人理和隂陽也倫謂人道也孔/氏曰樂行而倫類清美矣人聽之則耳目聰明血氣)
　(和平變移敝惡之風改革昏亂之俗而天下皆安矣/張子曰正樂既行故人倫之道清不視聽姦亂故視)
　(聽聰明口鼻心知百體皆由順正故血氣和平風移/俗革移是移徙之名易是改易之稱易前之惡俗從)
　(今之善俗上行謂/之風下習謂之俗)
故曰樂者樂也君子樂得其道小人樂得其欲以道制
欲則樂而不亂以欲忘道則惑而不樂
　(鄭氏曰道謂仁義欲謂滛邪也孔氏曰以道制欲則/意得歡樂而不有昏亂以欲忘道則志慮迷惑而不)
　(得歡/樂也)
是故君子反情以和其志廣樂以成其教樂行而民鄉
方可以觀徳矣(鄉許/亮切)
　(黄氏曰反情以和其志則以道制欲/廣樂以成其教則以道制人之欲)
○徳者性之端也樂者徳之華也金石絲竹樂之器也
詩言其志也歌咏其聲也舞動其容也三者本於心然
後樂氣從之
　(鄭氏曰三者本志也聲也容也然無此本於内則不/能為樂也孔氏曰徳在於内樂所以發揚其徳故樂)
　(為徳之光華也非器無以成樂故金石絲竹為樂之/器也詩謂言辭説其志歌謂音曲以歌咏其言辭之)
　(聲哀樂在内必形於外故以舞振動其容樂之體有/此三者輔氏曰端猶孟子所謂四端也華即下文所)
　(謂英華也徳出於性故徳者性之端樂以章徳故樂/者徳之華也樂之氣謂和氣也樂曰陽來豈無氣乎)
是故情深而文明氣盛而化神和順積中而英華發外
唯樂不可以為偽
　(孔氏曰情深為思慮深逺文明謂情由言顯志意藴/積在中故氣盛内志既盛則外感動於物故變化神)
　(通也氣盛謂手舞足蹈是也化神謂動天地感鬼神/也和順積於心中言辭聲音發見是英華發外也此)
　(據正樂若善事積於中則善聲見於外惡事積於中/則惡聲見於外若心惡而望聲之善不可得也故云)
　(唯樂不可以為偽方氏曰情深氣盛則樂之/和順積於中文明化神則樂之英華發於外)
○樂者心之動也聲者樂之象也文采節奏聲之飾也
君子動其本樂其象然後治其飾
　(鄭氏曰文采樂之威儀也孔氏曰自此至反始也廣/明舞之義理與聲音相應心動而有聲聲成而為樂)
　(是樂由心動而成也樂本無體由象而見是聲為樂/之形象聲無曲折則大質素故以文采節奏而飾之)
　(動其本則心之動也樂其象則亦/樂之象也治其飾則亦聲之飾也)
是故先鼔以警戒三歩以見方再始以著徃復亂以飾
歸奮疾而不㧞極幽而不隠獨樂其志不厭其道備舉
其道不私其欲是故情見而義立樂終而徳尊君子以
好善小人以聽過故曰生民之道樂為大焉(見賢/遍切)
　(鄭氏曰先鼔將奏樂先擊鼔以警戒衆也三歩謂將/舞必先三舉足以見其舞之漸也再始以著性武王)
　(除喪至盟津之上紂未可伐還歸二年乃遂伐之武/舞再更始以明伐時再徃也復亂以飾歸謂鳴鐃而)
　(退明以整歸也奮疾謂舞者也極幽謂歌者也孔氏/曰方謂方将欲舞積漸之意也亂治也復謂舞曲終)
　(舞者復其行位而整治也象武王伐紂既畢整飾師/旅而還歸也㧞疾也謂舞者奮迅疾速而不至大疾)
　(歌者坐歌不動是極幽静而聲發起是不隠也世多/違背道理武王獨能樂其志意不違厭其仁義之道)
　(謂恒以道自將也既不違厭道理又能備舉而行之/以利天下不私自恣己之情欲也情見謂武王伐紂)
　(之情見於樂也義立謂武王伐紂之義興立也觀其/樂終則知武王道徳尊盛也君子謂在位者小人謂)
　(士庻之等君子觀武王之樂徳類如此則好行善道/小人觀武王之樂則亦聽伏己之愆過也生養人民)
　(之道樂最為大特舉武王之樂者以其利益最深餘/樂莫及故也長樂劉氏曰大武之作先進三歩以見)
　(其慎伐之方也終而又始所以法天之行徃無不利/也復其位以自治所以警飭其民歸其有極也武王)
　(伐紂徳有極於幽微而舞亦象之不隠蔽也獨樂其/志所以嗣文王而行堯舜之道也天下之民擕老挈)
　(幼以歸之不厭其道之謂也而皆象之以舞焉備舉/二帝三王之道脩而兼用之求以盡斯民之性也不)
　(私武王之所欲也方氏曰方者舞之位舞有四表皆/自南北出故言方作始之未始舞始而北出再始則)
　(周而復始故也始為徃終為復始至於再則徃之義/著矣治亂之謂亂舞亂皆坐復亂則還而治亂故也)
　(徃為出復為歸亂至於復則歸之事飭矣故言飭廬/陵胡氏曰再始謂毎曲一終更發始為之凡再更發)
　(始也長樂陳氏曰獨樂其志不厭其道志以/道寧也備舉其道不私其私以道制欲也)
○樂也者施也禮也者報也樂樂其所生而禮反其所
自始樂章徳禮報情反始也(施始/豉切)
　(鄭氏曰施言樂出而不反禮有徃來也自由也孔氏/曰禮樂之别報施不同作樂使衆庻皆聽之無反報)
　(之意但有恩施而已徃而不來非禮也故禮者言報/也若武王民樂其由武功而生王業即以武名樂以)
　(受施處立名也若祭后稷報其王業之由是禮有報/也章徳報情又覆説報施之意言樂施而不報是章)
　(明其徳也禮有恩則報以人意言之謂之報/情以父子祖孫言之謂之反始其實一也)
所謂大輅者天子之車也龍旂九旒天子之旌也青黑
縁者天子之寳龜也從之以牛羊之羣則所以贈諸侯
也(縁恱/絹切)
　(鄭氏曰贈諸侯謂來朝將去送之以禮孔氏曰此明/禮報之事諸侯守土來朝天子天子以此等物報之)
　(不明樂施者其事易知故畧之大輅金輅也據上公/及同姓諸侯若異姓則象輅四衛則革輅蕃國則木)
　(輅而受於天子搃謂之大輅也龍旂九旒據上公言/之侯伯則七旒子男則五旒寳龜之中並以青黑為)
　(縁天子既與之大輅龍旂及寳龜占兆又從以牛羊/非一故稱羣方氏曰輅即路也此言大輅即金輅以)
　(其贈諸侯者無大於此也玉輅則以祀而不以封焉/牛羊者燕饗之所用則用之末非所先焉故曰從之)
　　　右樂象第三今録第六目録第八史記第七
昔者舜作五弦之琴以歌南風夔始制樂以賞諸侯故
天子之為樂也以賞諸侯之有徳者也徳盛而教尊五
穀時孰然後賞之以樂故其治民勞者其舞行綴逺其
治民逸者其行綴短故觀其舞知其徳聞其諡知其行
也(行户剛切/綴知劣切)
　(鄭氏曰夔欲舜與天下之君共此樂也南風長養之/風也民勞則徳薄酇相去逺舞人少也民逸則徳盛)
　(酇相去近舞人多也諡者行之迹也孔氏曰五弦謂/無文武二弦唯宫商等五弦也案世本神農作琴今)
　(云舜作者特用琴歌南風始自舜或五弦始舜也舞/處之綴一但人多則去之近人少則去之逺觀其舞)
　(之逺近則知其徳之薄厚由舞以表徳也又以諡比/舞聞諡之善則知其行之好惡也長樂陳氏曰賞諸)
　(侯以樂前此無有也此則因夔故以始制言之方氏/曰樂所以象徳諸侯有養民之徳者則賞之故夔始)
　(制樂以賞諸侯之有徳也惟徳盛人所從者衆則其/教尊而人事脩人事脩則天時應故繼之以五穀時)
　(孰徳盛教尊則養其心者至矣五穀時孰則養其形/者至矣諸侯之養民如此天子賞之以樂也不亦宜)
　(乎輔氏曰南風長養萬物猶人君長養萬民舜為天/子而歌此為樂則諸侯之君民者亦當法舜之徳體)
　(南風之意以長養其民故夔因其歌而寫之於金石/絲竹當時諸侯之有養民之徳者則以樂賞之也)
○大章章之也咸池備矣韶繼也夏大也殷周之樂盡
矣
　(鄭氏曰大章堯樂名也咸池黄帝樂名也堯増脩而/用之韶舜樂名夏禹樂名殷周之樂盡矣言盡人事)
　(也石林葉氏曰備者徳之全也盡者聲之極也澄按/此指是言堯舜禹湯武五代之樂鄭氏以咸池為黄)
　(帝樂名非也考周官大司樂黄帝樂名大卷又名雲/門則此所謂大章所謂咸池皆堯樂名也故周官名)
　(堯樂為大咸若使咸池果為黄帝之/樂則豈可次於大章堯樂之後哉)
○天地之道寒暑不時則疾風雨不節則饑教者民之
寒暑也教不時則傷世事者民之風雨也事不節則無
功然後先王之為樂也以法治也善則行象徳矣
　(方氏曰徃來應期之謂時多少得所之謂節寒者冬/之氣暑者夏之氣故言時風雨則散潤於四時之間)
　(而已故言節氣所傷為疾食不足為饑氣由寒暑而/運故不時而疾食由風雨而成故不節則饑教者民)
　(之寒暑欲其得時故也事者民之風雨欲其適節故/也且教以經世苟或不時何異寒暑之成疾乎故曰)
　(傷世事以就功苟或不節何異風雨之致饑乎故曰/無功鄭氏曰以法治以樂為治之法行象徳民之行)
　(順君之徳也孔氏曰以法治者樂善則治得樂不善/則治乖前文教不時事不節是也人君教化美善則)
　(民法象/君徳)
○夫豢豕為酒非以為禍也而獄訟益繁則酒之流生
禍也是故先王因為酒禮壹獻之禮賔主百拜終日飲
酒而不得醉焉此先王之所以備酒禍也故酒食者所
以合歡也樂者所以象徳也禮者所以綴滛也(夫音扶/綴知劣)
(切/)
　(鄭氏曰以榖食犬豕曰豢為作也言豢豕作酒本以/饗祀飬賢而小人飲之善酗以致獄訟也壹獻士飲)
　(酒之禮百拜以喻多綴猶止也孔氏曰人君作樂以/訓民使民法象其徳也制禮以教天下所以綴止滛)
　(邪/也)
是故先王有大事必有禮以哀之有大福必有禮以樂
之哀樂之分皆以禮終(分扶/問切)
　(鄭氏曰大事謂死䘮也長樂陳氏曰先王之於事之/大者必有禮以哀之於福之大者必有禮以樂之死)
　(亡㐫札禍烖天事之大者也圍敗宼亂人事之大者/也大宗伯皆以㓙禮哀之所謂有大事必有禮以哀)
　(之也以脤膰之禮親兄弟之國而與之同福禄以慶/賀之禮親異姓之國而與之同安樂所謂有大福必)
　(有禮以樂之也彼哀而我哀之彼樂而我樂之哀樂/之分雖異情而皆以禮終則禮逹而分定矣馬氏曰)
　(哀樂之分皆以禮終言有禮以終之輔氏曰皆以禮/終則不至於過也黄氏曰皆以禮終故哀樂中其節)
樂也者聖人之所樂也而可以善民心其感人深其移
風易俗故先王著其教焉
　(鄭氏曰著猶立也謂立司樂以下使教國子孔氏曰/樂本從民心來故感動人深風謂水土之風氣有舒)
　(疾剛柔俗謂君上之情欲有好惡趨舍用樂化之故/惡風移改弊俗變易方氏曰君上所化謂之風民下)
　(所習謂之俗遷此之彼為移更有為無曰易應氏曰/自一獻百拜而終日不得醉以至大事大福哀樂有)
　(分皆以禮終蓋因事之風雨以謹夫教之寒暑也百/拜以禮綴滛以禮哀樂以禮無非禮也而曰著樂之)
　(教蓋禮樂初無二理禮不節則樂不流如風雨/不爽則寒暑不成矣著謂尊尚而表顯之也)
　　　右樂施第四目録第三
樂也者情之不可變者也禮也者理之不可易者也樂
統同禮辨異禮樂之説管乎人情矣
　(方氏曰樂之所可變者文情則不可變蓋情主於和/而有常也禮之所可易者制理則不可易蓋理主於)
　(節而有定也鄭氏曰統同同和合也辨異異尊卑也/管猶包也孔氏曰樂主和同則逺近皆合禮主恭敬)
　(則貴賤有序人情不過於此是包管於人/情也應氏曰禮樂之説荀子説字作統)
窮本知變樂之情也著誠去偽禮之經也禮樂偩天地
之情達神明之徳降興上下之神而凝是精粗之體領
父子君臣之節(去起吕切/偩音負)
　(長樂陳氏曰窮人心之本知聲音之變樂之情也誠/者性之徳偽者情之賊著誠去偽則全於天真而不)
　(汨於人偽禮之經也禮釋回増美質領惡而全好與/此同意鄭氏曰偩猶依象也降下也興猶出也凝成)
　(也精粗謂萬物大小也領猶理治也孔氏曰理出於/地尊卑有序是偩依地之情樂出於天逺近和合是)
　(偩依天之情禮樂出於人心與神明和㑹故云逹神/明之徳用之以祭故能降出上下之神謂降上而出)
　(下也又能正其萬物大小之形體理治父子君臣之/節樂使上下相親禮定貴賤長幼是領父子君臣也)
　(朱子曰禮之誠便是樂之本樂只是一體周流禮則/兩个相對著誠與去偽也禮則相刑相尅以此尅彼)
　(樂則相生相長其變無窮樂如晝夜之循環隂陽之/闔闢周流貫通而禮則有向背明暗論其本則一只)
　(是禮則有誠有偽須/以誠尅去偽則誠著)
是故大人舉禮樂則天地將為昭焉天地訢合隂陽相
得煦嫗覆育萬物然後草木茂區萌逹羽翼奮角觡生
蟄蟲昭蘇羽者嫗伏毛者孕鬻胎生者不殰而卵生者
不殈則樂之道歸焉爾(訢音熹煦許具切嫗於具切區/古侯切觡古伯切伏扶又切鬻)
(音育殰音獨/殈呼闃切)
　(鄭氏曰訢讀為熹熹猶蒸也氣曰煦體曰嫗屈生曰/區無䚡曰觡昭蘇昭曉也蟄蟲以發出為曉更息曰)
　(蘇孕任也鬻生也内敗曰殰殈裂也孔氏曰大人舉/用禮樂則天地協和生養萬物為之昭著但天地訢)
　(合以下唯論樂不論禮記者主在於樂樂功既爾禮/亦同也熹謂蒸動樂能感動天地之氣使下降上騰)
　(也言體謂之天地言氣謂之隂陽天地動作則是隂/陽相得也天以氣煦之地以形嫗之是天煦覆而地)
　(嫗育也草木據其成體故云茂區萌據其新生故云/逹區者鉤曲而生出菽豆是也羽翼謂飛鳥之屬皆)
　(得奮動角觡謂走獸之屬悉皆生養䚡謂角外皮滑/澤者鹿角之屬是也蟄伏之蟲埋藏其體近於死今)
　(得昭蘇以闇而遇曉死而更息也長樂陳氏曰胎生/無内敗之殰卵生無外裂之殈方氏曰歸言歸功於)
　(樂也馬氏曰天地生物之功至於如此之妙者皆起/於樂也故曰樂之道歸焉耳山隂陸氏曰區讀如字)
　(岐别為區莊子曰萬物化作萌區有狀蓋萌一而區/二若今茶言一鎗二旗是也輔氏曰區萌當如字陸)
　(氏説優已成曰茂已生曰逹嫗伏孕鬻已遂者得孳/胎不殰卵不殈未生者得生非樂不能使之然故歸)
　(之於樂之道焉耳盍辭也金華邵氏曰歸/焉者謂此可歸之於樂而不可歸之它也)
○樂者非謂黄鐘大吕弦歌干揚也樂之末節也故童
者舞之鋪筵席陳尊俎列籩豆以升降為禮者禮之末
節也故有司掌之樂師辨乎聲詩故北面而弦宗祝辨
乎宗廟之禮故後尸商祝辨乎喪禮故後主人
　(鄭氏曰禮樂之本由人君也禮本著誠去偽樂本窮/本知變辨猶别也正也弦謂鼔琴瑟也後尸居後賛)
　(禮儀此言知本者尊知末者卑孔氏曰此明禮樂有/本本貴末賤黄鐘以下唯是樂器播揚樂聲非聲之)
　(本故童者舞之鋪筵席而下所以飾禮是禮之末節/故有司掌之北面鼔弦言其處卑也宗謂宗人祝謂)
　(大祝但辨曉宗廟詔相之禮故在尸後商祝為習商/禮而為祝者但辨曉死䘮擯相之禮故在主人之後)
　(皆知禮末節故/位處卑賤也)
是故徳成而上藝成而下行成而先事成而後是故先
王有上有下有先有後然後可以有制於天下也
　(鄭氏曰徳三徳也行三行也藝才技也先謂位在上/也後謂位在下也尊卑備乃可制作以為治法孔氏)
　(曰以道徳成就故在上則君上及主人之屬藝術成/就故在下如樂師之屬行成則徳成矣徳在内而行)
　(在外也事成則藝成矣在身謂之藝所為謂之事人/有多少品題先王因其先後使尊卑得分乃可制禮)
　(作樂以/班天下)
　　　右樂情第五今本第七目録第六
樂者為同禮者為異同則相親異則相敬樂勝則流禮
勝則離合情飾貌者禮樂之事也
　(鄭氏曰同謂協好惡異謂别貴賤流謂合行不敬也/離謂析居不和也合情飾貌欲禮樂並行斌斌然也)
　(孔氏曰勝猶過也樂過和同而無禮則流慢無復尊/卑之敬禮過殊隔而無和樂則親屬離析無復骨肉)
　(之愛唯禮樂兼有所以為美合情為樂也樂和其内/是合情也飾貌謂禮也禮以檢跡於外是飾貌也二)
　(者無偏是禮/樂之事也)
禮義立則貴賤等矣樂文同則上下和矣好惡著則賢
不肖别矣刑禁暴爵舉賢則政均矣仁以愛之義以正
之如此則民治行矣
　(鄭氏曰等階級也孔氏曰義宜也禮得其宜則貴賤/各有階級文謂聲成文也樂文諧同則上下自和所)
　(好得其善所惡得其惡則賢不肖自分别矣用刑罰/禁止暴慢用爵賞以舉賢良則政教均平矣用仁以)
　(愛民用義以正惡則民治行矣凡五事也張子曰言/禮樂刑政既均又須仁以愛民義以正民陸氏曰所)
　(謂民治仁義而已輔氏曰行即逹/也民治行謂治民之道逹於下也)
○樂由中出禮自外作樂由中出故静禮自外作故文
大樂必易大禮必簡
　(鄭氏曰由中出和在心也自外作敬在貌也文猶動/也易簡若於清廟大饗然輔氏曰樂由中出原其始)
　(也禮自外作論其形也原其始則樂本於静論其形/則禮必有文靜則必形於動文則必有其本自静而)
　(為動故易自文/而反本故簡)
樂至則無怨禮至則不争揖讓而治天下者禮樂之謂
也暴民不作諸侯賔服兵革不試五刑不用百姓無患
天子不怒如此則樂逹矣合父子之親明長幼之序以
敬四海之内天子如此則禮行矣
　(鄭氏曰至猶逹也行也賔協也試用也孔氏曰樂行/於人由於和故無怨禮行於民由於謙敬故不争民)
　(無怨争則君上無為但揖讓垂拱而天下自治其功/由於禮樂故云禮樂之謂也暴民㓙暴之民不作不)
　(動作也天子如此則禮行者言天子若能使海内如/此則是禮樂興行也樂云逹禮云行者互文也長樂)
　(陳氏曰樂不至不可以言極和禮不至不可以言極/順内極和則不乖於心何怨之有外極順則不逆於)
　(行何争之有樂以治内為同禮以脩外為異同則相/親而無怨異則相敬而不争方氏曰至則無以復加)
　(之謂也暴民不作諸侯賔服則兵革不試五刑不用/然後百姓無患天子不怒此皆和之所致故曰如此)
　(則樂逹矣父子固有親矣禮則合之長幼固有序矣/禮則明之父子得其親長幼得其序四海之内豈有)
　(相慢易者哉故曰以敬四海之内言四海之内/皆相敬此皆節之所致故曰如此則禮行矣)
○大樂與天地同和大禮與天地同節和故百物不失
節故祀天祭地明則有禮樂幽則有鬼神如此則四海
之内合敬同愛矣
　(鄭氏曰同和同節言順天地之氣與其數不失謂不/失其性祀天祭地謂成物有功報焉明則有禮樂教)
　(人者也幽則有鬼神助天地成物者也孔氏曰鄭注/氣觧同和數觧同節天地氣和而生萬物大樂之體)
　(順隂陽律吕生養萬物是與天地同和也天地之形/有髙下小大之限大禮辨尊卑貴賤與天地相似是)
　(與天地同節也和故能生成百物不失其性節故有/尊卑上下祀天祭地相生成之功也聖人能使禮樂)
　(與天地同和節又於明則尊崇禮樂以教人幽則尊/敬鬼神以成物則四海之内合其敬同其愛也馬氏)
　(曰鬼神者徃來乎天地之間以和以節而生萬物者/聖人則合天地之化輔天地之宜而制禮作樂以樂)
　(於人禮者别宜居鬼以從地而近於鬼樂者敦和率/神以從天而近於神故明則有禮樂幽則有鬼神合)
　(敬者禮之事同愛者樂之事禮樂之道得於此則合/敬同愛之效見於彼朱子曰禮主減樂主盈鬼神亦)
　(只是屈伸之義/禮樂鬼神一理)
○禮者殊事合敬者也樂者異文合愛者也禮樂之情
同故明王以相沿也故事與時並名與功偕
　(鄭氏曰㳂猶因述也或作縁事與時並舉事在其時/也名與功偕為名在其功也孔氏曰尊卑有别是殊)
　(事俱行於禮是合敬宫商别調是異文無不歡愛是/合愛禮樂之狀質文雖異樂情主和禮情主敬致治)
　(則同明王所以相因述言前代後代同禮樂之情因/時質文或有損益故云以相㳂也㳂謂因而改革也)
　(事與時並明禮名與功偕明樂事謂聖人所為之事/與所當之時並行名謂樂名偕俱也言聖王制樂之)
　(名與所建之功俱作也聖王雖同禮樂之情/因而脩述但時與功不等故禮與樂亦殊)
故鐘鼔管磬羽籥干戚樂之器也屈伸俯仰綴兆舒疾
樂之文也簠簋俎豆制度文章禮之器也升降上下周
還裼襲禮之文也
　(鄭氏曰綴謂鄼舞者之位也兆其外營域也孔氏曰/周旋謂行禮周回曲旋也裼袒上衣而露裼也襲謂)
　(揜上衣也禮盛者尚質故襲不盛者尚文故裼方氏/曰管在堂下磬在堂上羽籥文舞所執干戚武舞所)
　(執屈伸舞者之身容俯仰舞者之頭容綴兆其位也/舒疾其節也簠簋所以盛地産俎豆所以薦天産制)
　(度者文章之法文章者制度之飾升降言其行上下/言其等周旋言其容裼襲言其服禮樂之文與器畧)
　(見於/此矣)
故知禮樂之情者能作識禮樂之文者能述作者之謂
聖述者之謂明明聖者述作之謂也
　(鄭氏曰述謂訓其義也孔氏曰禮樂之情能窮本知/變著誠去偽故量事制宜而能作也禮樂之文謂屈)
　(伸俯仰升降上下既知其文故能訓説禮樂義理不/能制作禮樂也應氏曰創新開始曰作所以察事物)
　(之幾微而建立其規模制度襲舊成終曰/述所以因前古之遺緒而修明其遺闕也)
○樂者天地之和也禮者天地之序也和故百物皆化
序故羣物皆别樂由天作禮以地制過制則亂過作則
暴明於天地然後能興禮樂也
　(鄭氏曰化猶生也别謂形體異也樂由天作禮以地/制取法天地也過猶誤也暴失文武之意孔氏曰樂)
　(調隂陽是天地之和禮明貴賤是天地之序樂主於/陽是法天而作禮主於隂是法地而制聖人識合天)
　(地則制作不誤若非聖識則必誤誤制禮則尊卑混/亂誤作樂則樂體違暴失文武之意謂文樂武樂雜)
　(亂也馬氏曰明於天地然後興/禮樂者所謂作者之謂聖是也)
論倫無患樂之情也欣喜歡愛樂之官也中正無邪禮
之質也莊敬恭順禮之制也
　(鄭氏曰倫猶類也患害也官猶事也質猶本也孔氏/曰此明禮樂文質不同事為有異樂主和同在心則)
　(論説等倫無相毁害故為樂情在貌則欣喜歡愛故/為樂事内心中正無有邪辟是禮之本質也外貌莊)
　(敬謙恭謹慎是禮之節制也延平周氏曰論倫而無/患者言其和和則樂之情也中正而無邪者言其中)
　(中則禮之質也欣喜歡愛者樂之所司故曰樂之官/也莊敬恭順者禮之所裁故曰禮之制也金華邵氏)
　(曰情實也官職也有此實則有此職質/者本也制者文也有此本則有此文)
若夫禮樂之施於金石越於聲音用於宗廟社稷事乎
山川鬼神則此所與民同也(夫音/扶)
　(鄭氏曰言情官質制先王所專也孔氏曰施於金石/越於聲音明樂也用於宗廟社稷事乎山川鬼神明)
　(禮也馬氏曰情官質制四者雖不同而其一槩皆不/出於一人之身若夫施於金石越於聲音用於宗廟)
　(社稷事乎山川鬼神者不獨在/於一人之身而與天下共之也)
　　　右樂論第六今本目録史記並第二
王者功成作樂治定制禮其功大者其樂備其治辯者
其禮具干戚之舞非備樂也孰亨而祀非逹禮也(辯薄/莧切)
(又音遍亨音/烹又音享)
　(鄭氏曰功成治定同時爾功主於王業治主於教民/辯徧也干戚之舞非備樂者樂以文徳為備若咸池)
　(者孔子曰韶盡美矣又盡善也武盡美矣未盡善也/孰亨而祀非逹禮者逹具也郊特牲曰郊血大饗腥)
　(三獻爓一獻孰至敬不饗味而貴氣臭也孔氏曰樂/云作禮云制者作是動用制是截斷功治有大小故)
　(禮樂亦應以廣狹也樂備謂文徳備具不備謂干戚/之舞禮具則血腥而祭不具謂孰亨而祀周樂干戚)
　(之舞非如舜時文徳之備樂也後世孰亨/牲體而祭祀非如五帝血腥之逹禮也)
五帝殊時不相㳂樂三王異世不相襲禮樂極則憂禮
粗則偏矣及夫敦樂而無憂禮備而不偏者其唯大聖
乎(粗音/麄)
　(鄭氏曰不相㳂襲言其有損益也樂人之所好也害/在滛侉禮人之所勤也害在倦畧敦厚也孔氏曰㳂)
　(因也五帝三王禮樂之情則同明王以相㳂是也此/論禮樂之迹損益有殊隨時而改故不相㳂襲也樂)
　(好而不止放蕩奢佚物極則反樂去憂來又煩手滛/聲慆堙心耳則憂蹙生也禮勞而不堪既生懈倦則)
　(致粗畧偏謂倦畧不周備也及夫厚重於樂知止而/無至於憂行禮安静委曲備具不至倦畧唯大聖之)
　(人能如/此也)
○天髙地下萬物散殊而禮制行矣流而不息合同而
化而樂興焉春作夏長仁也秋斂冬藏義也仁近於樂
義近於禮(長知/兩切)
　(鄭氏曰禮為異樂為同樂法陽而生禮法隂而成孔/氏曰禮以裁制為義故特加制字仁主仁愛樂主和)
　(同故仁近於樂義主斷割禮為節限故義近於禮劉/氏曰髙下散殊各有尊卑小大是天地之道亦有禮)
　(制行於萬物也升降交感流行而不息隂陽合同/而品彚化生是天地之道亦有和樂興於自然也)
樂者敦和率神而從天禮者别宜居鬼而從地故聖人
作樂以應天制禮以配地禮樂明備天地官矣(敦音/純)
　(鄭氏曰敦和樂貴同也率循也從順也别宜禮尚異/也居鬼謂居其所為亦言循之也官猶事也天地各)
　(得其事方氏曰和言氣老子所謂冲氣以為和是也/宜言物易所謂象其物宜是也氣固有和矣樂則敦)
　(之使厚物固有宜矣禮則别之使辨和既敦則莫不/循其禮而無所屈故能率神宜既别則莫不安其處)
　(而有所歸故能居鬼神者陽之盛而天以陽為徳則/樂之敦和率神所以從天鬼者隂之盛而地以隂為)
　(徳則禮之别宜居鬼所以從地聖人以樂之從天也/故作為聲音以應天之陽以禮之從地也故制為文)
　(采以配地之隂於樂言應於禮言配内外之别也馬/氏曰作樂以應天制禮以配地則禮樂明備而天地)
　(各當/其位)
天尊地卑君臣定矣卑髙以陳貴賤位矣動静有常小
大殊矣方以類聚物以羣分則性命不同矣在天成象
在地成形如此則禮者天地之别也(别彼/列切)
　(鄭氏曰卑髙謂山澤也孔氏曰君臣尊卑之貴賤如/山澤之有髙卑也動静謂雷風動散有常也小大小)
　(謂草木春生秋殺昆蟲夏生冬伏大謂常存不隨四/時變化不等故云殊也方謂走蟲禽獸之屬各以類)
　(聚不相雜也物謂植生若草木之屬各有區分自殊/於藪澤者也行蟲有識性故稱方植生無心靈故云)
　(物也萬物各有區分性命之别聖人因此制禮類俗/縁物各隨性命也成象日月星辰也成形植物動物)
　(也聖人制禮是從天地之分别也/鄭注易云類聚羣分謂水火也)
地氣上齊天氣下降隂陽相摩天地相蕩鼔之以雷霆
奮之以風雨動之以四時煖之以日月而百化興焉如
此則樂者天地之和也(齊子兮切蕩大/儻切煖許袁切)
　(鄭氏曰齊讀為躋躋升也摩猶廹也蕩猶動也奮迅/也百化百物化生也孔氏曰地氣上升故天氣下降)
　(與地氣交合積氣從下升在樂象氣故先從地始形/以上為尊在禮象形故從天為初相摩謂隂陽二氣)
　(相廹切相蕩謂天地之氣相感動萬物以氣生而未/發用雷霆以鼔動之得風雨奮迅而出也動之以四)
　(時者萬物生長隨四時而動也煖之以日月者萬物/之生必須日月煖煦之自雷霆至日月皆天地相蕩)
　(之事百物化生由此作/樂者法象天地之和也)
化不時則不生男女無辨則亂升天地之情也
　(鄭氏曰辨别也升成也樂失則害物禮失則亂人孔/氏曰樂以法天化得其時則物生不時則物不生天)
　(之情也禮以法地男女有别則治興無别則亂升地/之情也張氏曰天地之情隨禮樂得失而應之然樂)
　(是氣化故云害物禮是形教故言亂人也長樂陳氏/曰化不時則不生以天地明人事也男女無别則亂)
　(升以人事明天地也馬氏曰化貴其和春先夏秋先/冬亦未嘗不貴其别也男女貴其别兄弟睦夫婦和)
　(亦未嘗不貴其和/也此互文以見意)
及夫禮樂之極乎天而蟠乎地行乎隂陽而通乎鬼神
窮髙極逺而測深厚
　(鄭氏曰極至也蟠猶委也髙逺三辰也深厚山川也/言禮樂之道上至於天下委於地則其間無所不之)
樂著大始而禮居成物著不息者天也著不動者地也
一動一静者天地之間也故聖人曰禮樂云(樂著直畧/切大音泰)
　(鄭氏曰樂著大始著之言處也大始百物之始生也/著不息著不動著猶明白也息猶休止也孔氏曰樂)
　(象於天天為生物之始是樂處大始禮法於地地禀/天氣而成於物是禮居成物顯著明白運生不息者)
　(是天也顯著養物不移動者地也一動一静者動物/飛走蠢動感天之陽氣也静物安伏止静感地之隂)
　(氣也一動一静天地間所有百物也動則動物及雷/風日月之屬也静則植物及山陵之屬也記者引聖)
　(人語云此一章是禮樂法天地也離而言之則樂静/禮動若禮樂合用事則同有動静如天地之間物有)
　(動静也應氏曰自天髙地下至此一章本上繫之文/夫子所以明易也而以是發明禮樂之理非明聖者)
　(深究乎天地之藴而有見/於禮樂之用未能及此)
　　　右樂禮第七今本史記第三目録第五
君子曰禮樂不可斯須去身致樂以治心則易直子諒
之心油然生矣易直子諒之心生則樂樂則安安則乆
乆則天天則神天則不言而信神則不怒而威致樂以
治心者也致禮以治躬則莊敬莊敬則嚴威心中斯須
不和不樂而鄙詐之心入之矣外貌斯須不莊不敬而
易慢之心入之矣(易去/聲)
　(鄭氏曰致猶深審也子讀如不子之子油然新生好/貌也善心生則寡於利欲寡於利欲則樂矣志明行)
　(成不言而見信如天也不怒而見畏如神也樂由中/出故治心躬身也禮自外作故治身鄙詐入之謂利)
　(欲生易平易也孔氏曰易謂和易直謂正直子謂子/愛諒謂誠信油潤澤之貌言樂能感人使四善之心)
　(生心思利欲則形勞神苦善心既生則利欲寡少情/性和樂安而不躁乆則人信之如天畏之如神天有)
　(四時不失故云信神是人所敬畏故云威内心莊嚴/恭敬則人懼之嚴肅威重也不致樂治心心中不調)
　(和喜樂則鄙恡詐偽之心入於内矣不致禮治躬而/外貌不莊嚴恭敬則輕易怠慢之心入於内矣李氏)
　(曰不中則鄙不樂則詐不荘則易不敬則慢不和不/樂不莊不敬生者生於内也鄙詐慢易者入於外者)
　(也朱子曰韓詩外傳子諒作慈良近是天謂體性自/然神謂神妙不測心要平易無艱深險阻所以説不)
　(和不樂則鄙詐之心入之矣不莊不敬則慢易之心/入之矣入之一字正見得外誘使然非本心實有此)
　(惡雖非本有然心既為/所奪而得以為主於内)
故樂也者動於内者也禮也者動於外者也樂極和禮
極順内和而外順則民瞻其顔色而弗與争也望其容
貌而民不生易慢焉故徳煇動於内而民莫不承聽理
發諸外而民莫不承順故曰致禮樂之道舉而措之天
下無難矣(錯音/措)
　(鄭氏曰徳煇顔色潤澤也理容貌之進止也孔氏曰/樂能感人故極和禮以檢貌故極順内和而色和故)
　(民不與争外順而貌順故民不生易慢樂以和心故/徳煇發於内而民莫不承聽奉從禮以治貌故禮發)
　(見於外而民莫不承奉敬順聖王若能詳審極致禮/樂之道舉而錯置於天下悉皆敬從無復有難為之)
　(事/也)
樂也者動於内者也禮也者動於外者也故禮主其減
樂主其盈禮減而進以進為文樂盈而反以反為文禮
減而不進則銷樂盈而不反則放故禮有報而樂有反
禮得其報則樂樂得其反則安禮之報樂之反其義一
也(報音/褒)
　(鄭氏曰禮主其減人所倦也樂主其盈人所歡也進/謂自勉强也反謂自抑止也文猶美也善也放滛於)
　(聲樂不能止也報讀為褒褒猶進也得謂曉其義知/其吉㓙之歸其義一謂俱趨立於中不銷不放也孔)
　(氏曰禮既減損若不勉强自進則禮道銷衰樂主盈/滿不自抑損則樂道流放朱子曰禮主其減者禮主)
　(於樽節退遜檢束然以其難行故須勇猛力進始得/故以進為文樂主其盈者樂主於舒暢發越然一向)
　(如此必至於流蕩故以反為文禮之進樂之反便得/情性之正又曰主減者當進須力行將去主盈者當)
　(反須囘/顧身心)
○夫樂者樂也人情之所不能免也樂必發於聲音形
於動静人之道也聲音動静性術之變盡於此矣
　(鄭氏曰免猶自止也人道人之所為也性術言此出/於性也盡於此不可過孔氏曰樂是人情之所歡樂)
　(所不能自抑退也内心歡樂見於聲音則嗟嘆咏歌/是也形見於動静則手舞足蹈是也是人道自然之)
　(常術謂道路變謂變動言聲音動静是人性/道路之變轉竭盡於此不可過於此度也)
故人不耐無樂樂不耐無形形而不為道不耐無亂(耐/音)
(能/)
　(鄭氏曰形聲音動静也耐古書能字孔氏曰此人自/然之性有喜樂既形於聲音動静而不依道理或歌)
　(舞不節俾晝作夜不能無滛亂之事以至亡國/喪家也輔氏曰形而不為道鄭衛之樂是也)
先王恥其亂故制雅頌之聲以道之使其聲足樂而不
流使其文足論而不息使其曲直繁瘠亷肉節奏足以
感動人之善心而已矣不使放心邪氣得接焉是先王
立樂之方也
　(鄭氏曰流猶滛放也息猶銷也方道也孔氏曰先王/恥惡其亂故立正樂以節之也制為雅頌之聲作之)
　(有節使人愛樂不至流逸放蕩也文謂樂之篇章言/樂徳深逺論量義理而不可止息也曲謂聲音廻曲)
　(直謂聲音放直繁謂繁多瘠謂省約亷謂亷稜肉謂/肥滿凡聲音之宜或須繁多肉滿謂麤大也或須瘠)
　(小亷瘦謂細小也凡樂器大而弦麤者其聲鴻器小/而弦細者其聲殺也節奏謂或作或止則奏之止則)
　(節之言聲音之内或曲或直或繁或瘠或亷或肉或/節或奏隨分而作以㑹其宜使足以感動人之善心)
　(而已既節之以雅頌又調之以律吕貌得其/敬心得其和故放心邪氣不得接於性情矣)
是故樂在宗廟之中君臣上下同聽之則莫不和敬在
族長鄉里之中長幼同聽之則莫不和順在閨門之内
父子兄弟同聽之則莫不和親故樂者審一以定和比
物以飾節節奏合以成文所以合和父子君臣附親萬
民也是先王立樂之方也(比毘/志切)
　(鄭氏曰審一審其人聲也比物謂雜金革土匏之屬/也以成文五聲八音克諧相應和孔氏曰人聲雖一)
　(而所感有喜怒哀樂之殊當須詳審其聲以定調和/之曲比八音之物以飾音曲之節或奏作或節止以)
　(成其五聲之文合和父子君臣者上文和敬和親是/也附親萬民上文和順是也應氏曰一者心也心一)
　(而所應者不一精審宻察於衆理/之中以求其當守一以凝定其和)
故聽其雅頌之聲志意得廣焉執其干戚習其俯仰詘
伸容貌得莊焉行其綴兆要其節奏行列得正焉進退
得齊焉故樂者天地之命中和之紀人情之所不能免
也(詘音屈要平/聲行户剛切)
　(鄭氏曰綴表也所以表行列也兆域也舞者進退所/至也要猶㑹也命教也紀總要之名也孔氏曰雅以)
　(施正道頌以賛成功徳之則滛邪不入故志意得廣/也干戚是威儀之容俯仰詘伸謂動止以禮故容貌)
　(得莊敬也依其綴兆故行列得正隨其節奏故進退/得齊樂感天地之氣是天地之教命樂和律吕之聲)
　(是中和紀綱總要之所人感天地而生又感隂陽之/氣樂既合天地之命協中和之紀感動於人是人情)
　(不能自免也周氏曰樂能官天地故曰天地之命又/能道中和故曰中和之紀大而命天地小而紀中和)
　(而其歸於樂則一而已所謂/樂者人情之所不能免也)
夫樂者先王之所以飾喜也軍旅鈇鉞者先王之所以
飾怒也故先王之喜怒皆得其儕焉喜則天下和之怒
則暴亂者畏之先王之道禮樂可謂盛矣(鈇方/夫切)
　(鄭氏曰儕猶軰類喜怒節之以禮樂則兆民和從而/畏敬之孔氏曰樂以飾喜非樂不樂是喜得儕類鈇)
　(鉞飾怒非怒不横施鈇鉞是怒得其儕類非善不喜/故天下和之非惡不怒故暴亂者畏之上論樂章末)
　(兼云禮樂者以此章首總兼禮樂故以禮樂結之長/樂陳氏曰禮有五軍居一焉以飾喜為樂則飾怒為)
　(禮矣先王之於喜怒未嘗容私皆得其儕/焉由是知先王之道禮樂正其盛者也)
　　　右樂化第八今本第十目録第七
賔牟賈侍坐於孔子孔子與之言及樂曰夫武之備戒
之已乆何也對曰病不得其衆也咏嘆之滛液之何也
對曰恐不逮事也發揚蹈萬之已蚤何也對曰及時事
也武坐致右憲左何也對曰非武坐也聲滛及商何也
對曰非武音也子曰若非武音則何音也對曰有司失
其傳也若非有司失其傳則武王之志荒矣子曰唯丘
之聞諸萇𢎞亦若吾子之言是也(憲音/軒)
　(鄭氏曰武謂周舞也備戒擊鼔警衆也病猶憂也以/不得衆心為憂憂其難也咏嘆滛液歌遲之也恐不)
　(逮事逮及也事戎事也及時事時至武事當施也致/右憲左致謂膝至地也憲讀為軒聲之誤也非武坐)
　(言武之事無坐也非武音言武歌在正其軍不貪商/時人或説其義為貪商也有司典樂者也傳猶説也)
　(荒老耄也言典樂者失其説而時人妄説也萇𢎞周/大夫孔氏曰賔牟姓賈名初論它事次及於樂問是)
　(孔子對是賔牟賈五問五答但三答是二答非夫發/語之端孔子問作樂之前先擊鼔備戒其衆備戒之)
　(後久始作舞何也賈答武樂今舞者乆不即出是象/武王代紂憂不得衆心此答是也孔子又問欲舞之)
　(前其歌聲吟咏之長嘆之其音連延而流液不絶吟/思遲遲是貪羡之貌何也賈答象武王伐紂恐諸侯)
　(不至不及戰事此答是也孔子又問初舞之時手足/即發揚蹈地而猛厲故云已蚤賈以為象武王及時)
　(伐紂戰事此答非也下云發揚蹈厲大公之志故知/非也孔子又問武人何忽有時而坐以右膝致地左)
　(足軒起何也坐跪也致至也軒起也賈答此非是武/人之坐以武法無坐也此答亦非下云武亂皆坐周)
　(召之治故知非也孔子又以時人之意問賈云奏樂/何意有貪商之聲滛貪也孔子大聖應知其非此是)
　(知非而故問也賈以武王應天從人不得已而伐之/何容有貪商之聲故言非武音也孔子因問貪商之)
　(歌何音也賈答典樂者失其傳若非失其傳是武王/荒耄遂有貪商之志也諸於也吾子相親之辭輔氏)
　(曰賈五答皆是賈蓋當時之知樂者也故孔子與/之言及樂而以武樂問之此亦與人為善之一端)
賔牟賈起免席而請曰夫武之備戒之已乆則既聞命
矣敢問遲之遲而又乆何也子曰居吾語女夫樂者象
成者也總干而山立武王之事也發揚蹈厲大公之志
也武亂皆坐周召之治也(語魚據切女/音汝大音泰)
　(鄭氏曰遲之遲謂乆立於綴居猶安坐也成謂已成/之事也綴干持盾也山立猶正立也象武王持盾正)
　(立待諸侯也發揚蹈厲所以象威武時也武舞象戰/鬬也亂謂失行列也夫行列則皆坐象周公召公以)
　(文止武也孔氏曰賔牟賈前所答孔子之問雖為孔/子所許賈猶有不曉者故復請問於孔子也免席避)
　(席也既聞命謂既為孔子所許也問備戒乆立於綴/亦是遲而又乆何意如此孔子為賔牟賈説其將舞)
　(之意言作樂所以放象其成功舞人摠持干盾以正/立似山而不動摇也舞人發揚蹈厲象大公威武鷹)
　(揚之志輔氏曰賈五答而夫子唯之以一言初未嘗/有所辨明也而賈乃起敬免席而請者蓋温良恭儉)
　(讓之徳容有以感動之也賈禮恭辭遜可與之言故/夫子使之居而語之然賈知其一未知其二故孔子)
　(因而發之三句説盡武樂之義此蓋孔子之所自得/者若其得於萇𢎞者則與賈之言合方氏曰亂謂治)
　(其行列之亂大公之志即武王之志也以武莫若大/公故繫之以大公周召之治即武王之治也以文莫)
　(若周召故繫/之以周召)
且夫武始而北出再成而滅商三成而南四成而南國
是疆五成而分周公左召公右六成復綴以崇天子夾
振之而駟伐盛威於中國也分夾而進事蚤濟也久立
於綴以待諸侯之至也(夫音扶復音伏綴/知劣切分扶問切)
　(鄭氏曰成猶奏也毎奏五曲一終為一成始奏象觀/兵盟津時也再奏象克殷時也三奏象克殷有餘力)
　(而反也四奏象南方荆蠻之國侵畔者服也五奏象/周公召公分職而治也六奏象兵還振旅也復綴反)
　(位止也崇充也凡六奏以充武樂也夾振之者王與/大將夾舞者振鐸以為節也駟當為四聲之誤也武)
　(舞戰象也每奏四伐一擊一刺為一伐牧誓曰今日/之事不過四伐五伐分夾而進分猶部曲也事猶為)
　(也濟成也舞者各有部曲之列又夾振之者象用兵/務於早成也乆立於綴象武王伐紂待諸侯也孔氏)
　(曰武始而北出者謂初舞位最在於南頭從第一位/而北出次及第二位復綴以崇者謂最在南第一位)
　(初舞之時從此位入北至六成還反復此位六奏其/曲武樂充備是功成太平周徳充滿於天下也作武)
　(樂時每一奏中而四度擊刺象武王之伐紂四伐也/盛威於中國者象武王之徳盛大威武於中國也熊)
　(氏云前云三歩以見方此是一成也作樂一成而舞/象武王北出觀兵也作樂再成舞者從第二位至第)
　(三位象武王滅商則與前文再始而著徃為一也三/成謂舞者從第三位至第四位極北而南反象武王)
　(克紂而南遷也四成謂武曲四成舞者從北頭第一/位即至第二位象武王伐紂之後南方之國於是疆)
　(理也五成謂從第二位至第三位分為左右象周公/居左召公居右也六成復綴以崇者綴謂南頭初位)
　(舞者從第三位南至本位謂六奏充其舞樂象武王/之徳充滿天下皇氏云武王伐紂之時王與大將親)
　(自執鐸以夾軍衆今作武樂之時令二人振鐸夾舞/者象武王與大將伐紂之時矣張子曰綴兆綴以表)
　(行列兆者場域之限也舞以八佾佾以八人為列則/六十四人也六成者六奏曲終也大凡舞者必於其)
　(中以見其象周始有雍州之地及滅商所得者又有/冀青猶有六州之地既得天下必須鎮撫其諸侯故)
　(三成而南鎮撫南方諸侯也四成則見南方之國皆/疆理而治也五成而分舞列皆分兩阿以象周召分)
　(而治也六成復綴以崇此時必改易衣冠服飾使之/充盛象治定致文也天子夾振而駟伐以舞列分為)
　(左右則摠干者在中夾振鐸而舞列夾而進也駟伐/者必是舞列四出象兵四出也南國是疆之後亦有)
　(不服者淮夷是也其時須當用兵故言盛威於中國/大中國之威也分夾而進夾摠干者也乆立於綴亦)
　(是摠干者立於綴也以待諸侯之至舞中亦必有此/象是舞人四出後改易衣服以待其至也如言將帥)
　(之士使為諸侯必有變服為諸侯而出王氏曰天子/上屬作樂六成尊崇天子之徳也此家語文長樂陳)
　(氏曰先儒謂立四表於郊丘廟廷舞人自南表向二/表為一成自二表至三表為二成自三表至北表為)
　(三成乃轉而南向自一表至二為四成自二表至三/為五成自三表至南表為六成則天神皆降若八變)
　(則又自南而北為七成自二表至三為八成則地祗/皆出若九變又自三表至北表為九成人鬼可得而)
　(禮焉蓋周都商之西南商都周之東北故舞始而北/出則至二表矣此三歩以見方者也再成而滅商則)
　(至三表矣此再始以著徃者也三成而南則至四表/矣家語而南下有反字四成而南國是疆則又自北)
　(而南至二表矣五成而分周公左召公右則至三表/矣此復亂以飾歸者也六成復綴以崇天子則復初)
　(表矣此樂終而徳尊也家語以崇下有其字天子屬/上句蓋武始而北出則出表之東北以商居東北故)
　(也三成而南則入表之西南以周居西南故也方氏/曰復綴以象功成而還歸成武功歸諸天子歸功所)
　(以崇之也故曰以崇天子馬氏曰凡樂之作皆所以/昭天子之徳豈特六成之末始崇天子乎應氏曰武)
　(樂之始終大槩不過乎蚤與乆之兩節而已蹈厲之/已蚤大將之鼓勇也分夾之蚤濟三軍之養勇也備)
　(戒之已乆不敢輕大敵而易進乆立以有待不敢廹/諸侯而速進敏以趨天時而以蚤為貴則動如飄風)
　(之不可禦緩以聽人心而已乆為貴則靜如磐石之/不可摇一急一緩俱不可偏然六成之舞其乆之意)
　(常勝於蚤者聖人無貪利之心/廹而後應不得已而後動也)
且女獨未聞牧野之語乎武王克殷反商未及下車而
封黄帝之後於薊封帝堯之後於祝封帝舜之後於陳
下車而封夏后氏之後於把投殷之後於宋封王子比
干之墓釋箕子之囚使之行商容而復其位庻民弛政
庻士倍禄濟河而西馬散之華山之陽而弗復乗牛散
之桃林之野而弗復服車甲衅而藏之府庫而弗復用
倒載干戈包之以虎皮將帥之士使為諸侯名之曰建
櫜然後天下知武王之不復用兵也(反鄭注音及今讀/如字薊音計行下)
(孟切復音伏弗復扶又切衅許靳/切倒丁老切建其展切櫜音羔)
　(方氏曰反商謂反商之政而復之下文所言皆反商/政之事也山隂陸氏曰投商之後微子也雖謂之投)
　(其實封也澄曰反復也反商謂克殷之後復商盛時/之善政也家語作反商之政古文書云乃反商政政)
　(由舊鄭注以反為及三恪與夏之後皆言封者本無/國而今始封之各令有國也投猶置也天下土地皆)
　(商之所有今周既代商則置殷之後於宋地俾祀其/先王不曰封而曰投者非本無國而今始有國也按)
　(史記家語投皆作封又按荀子武王封微子於宋蓋/杞宋同時而封故朱子詩傳亦以微子為武王所封)
　(史記及尚書序謂武王初封武庚及武庚以畔誅始/封微子非也武庚罪人之子豈當封武王誅紂在天)
　(下公義則為天討在武庚私情則為不共戴天之讐/豈當使之受封也聖人處事必當人情合天理决不)
　(如是惟荀子所言與此樂記合使之行商容家語之/作人鄭氏謂使箕子視商禮樂之官非也延平周氏)
　(以使之連上句讀謂釋箕子而使之為臣亦非也張/氏某曰今衛州所理汲縣即牧野之地薊幽州縣也)
　(陳陳州宛邱縣故陳城把汴州雍邱縣濟河而西武/王伐紂事畢從懐州河陽縣南渡黄河至洛州從洛)
　(城而西歸鎬京也鄭氏曰反當為及及商謂至紂都/牧誓曰至於商郊牧野封謂故無土地者也投舉徙)
　(之辭也積土為封封比干墓崇賢也行猶視也賢者/所處皆令反其居也弛政去其紂時苛政也倍禄復)
　(其紂時薄者也散猶放也桃林在華山旁申鎧也衅/釁字也包干戈以虎皮明能以武服兵也建讀為鞬)
　(兵甲之衣曰櫜鍵櫜言閉藏兵甲也孔氏曰未及下/車言封之速也二王之後其禮大故待下車而封之)
　(倍禄庻士禄薄者倍益之以血塗物為釁也倒載干/戈而還鎬京凡載兵之法皆刃向外今倒載者刃向)
　(國不與常同也虎皮武猛之物也用此虎皮包裹兵/器示武王威猛能自制服天下兵戈或以虎皮有文)
　(欲以見文止武也封將帥之士為諸侯者以報其勞/賞其功也鍵籥牡也櫜兵鎧之櫜也言鎧及兵戈悉)
　(櫜韜之置於府庫而鍵閉/之故云名之曰建櫜也)
散軍而郊射左射貍首右射騶虞而貫革之射息也禆
冕搢笏而虎賁之士説劍也祀乎明堂而民知孝朝覲
然後諸侯知所以臣耕籍然後諸侯知所以敬食三老
五更於大學天子袒而割牲執醬而饋執爵而酳冕而
摠干所以教諸侯之弟也五者天下之大教也(左射右/射食亦)
(切禆婢支切賁音奔説吐活/切食音嗣更古衡切酳音𦙍)
　(鄭氏曰郊射為射宫於郊也左東學也右西學也貍/首騶虞所以歌為節也貫革射穿甲革也搢猶揷也)
　(賁憤怒也文王之廟為明堂耕籍籍田也三老五更/皆老人冕而摠干親在舞位也周名大學曰東膠孔)
　(氏曰此論克商之後修文教也散軍郊射者還鎬京/止武習文也射所以擇士簡徳也貫革所謂革射也)
　(革甲鎧也取甲鎧而張之射穿多重為善春秋傳養/由基射穿七札是也既習禮射於學故貫革之射止)
　(息也禆冕者禆之言埤也天子六服大裘為上其餘/為禆衮冕以下也虎賁言奔走有力如虎六服更朝)
　(故諸侯知為臣之道王耕籍田以供粢盛故諸侯知/敬還國而教也冕而摠干此冕當鷩冕饗先公以饗)
　(射養老之類天子親自養老則諸侯亦然張子曰五/更更疑為叟澄曰以貍首騶虞之樂節易貫革之射)
　(以禆冕搢笏之禮服而易虎賁之劍此偃武而教以/文也祀上帝於文王廟之明堂而以文王配帝此教)
　(以孝其親也春朝秋覲此教以臣其君也躬耕籍田/以供粢盛此教以敬神也食三老五更此教以弟長)
　(也教固多術而文也孝也臣也敬也弟也五者為大/五者天下之大教也一句今本在知所以敬之下今)
　(按當在此總結上文蓋息貫革之射/與説劍乃文教之一事不可分為二)
若此則周道四達禮樂交通則夫武之遲久不亦宜乎
　(方氏曰四逹者東西南北無所不逹也交通者上下/内外無所不通也唯其道四逹故禮樂得以交通焉)
　(周之成功若是之遲歴時若是之/乆也則樂之象成亦宜夫遲乆矣)
　　　右賔牟賈第九史記第十
魏文侯問子夏曰吾端冕而聽古樂則唯恐臥聽鄭衛
之音則不知倦敢問古樂之如彼何也新樂之如此何
也
　(鄭氏曰魏文侯晉大夫畢萬之後僭諸侯者也古樂/先王之正樂也孔氏曰端冕𤣥冕也凡冕服其制皆)
　(正幅袂二尺二寸袪尺二寸故稱端也言古樂何以/朴素如彼使人不貪至於卧新樂何以婉美使人嗜)
　(愛不知/其倦也)
子夏對曰今夫古樂進旅退旅和正以廣弦匏笙簧㑹
守拊鼔始奏以文復亂以武治亂以相訊疾以雅君子
於是語於是道古脩身及家平均天下此古樂之發也
(夫音扶相/息亮切)
　(鄭氏曰旅猶俱也俱進俱退言其齊一也和正以廣/無姦聲也㑹猶合也皆也言衆樂皆待擊鼔乃作文)
　(謂鼔也武謂金也相即拊也亦以節樂拊者以韋為/表裝之以穅穅一名相因以名焉今齊人或謂穅為)
　(相雅亦樂器名也狀如漆桶中有椎孔氏曰古樂進/退如一而不參差樂音和正寛廣而無姦聲弦匏笙)
　(簧其器雖多必㑹合保守待擊拊鼔之類擊鼔必擊/拊始奏樂時先擊鼔舞畢反覆亂理欲退之時則擊)
　(金鐃也金屬西方可為兵器故為武鼔主發動象春/故為文相所以輔相於樂亂理也言治理奏樂之時)
　(先擊相也舞者訊疾奏此雅器以節之君子於此時/語説樂之義理道古亦謂説古樂之道理也君子既)
　(聞古樂近修其身次及其家然後平均天下長樂陳/氏曰堂上弦之以琴瑟堂下匏之以笙簧堂上非特)
　(琴瑟也又㑹守拊焉堂下非特笙簧也又㑹守鼔焉/維清奏象武其文也武奏大武其武也文先之武次)
　(之有安不忘危之意而揖遜征誅之義盡矣干羽之/舞雜然並奏容有失行列而不治甚疾速而不刺者)
　(乎是故治亂以相有文明以節之使之和而不流也/訊疾以雅有法度以正之使之奮而不㧞也樂終於)
　(舞如此則樂終而徳尊言㑹守拊鼔則衆樂待其動/而後作也既曰㑹守拊鼔又曰治亂以相則相非拊)
　(也鄭氏以相為拊誤矣拊書謂之搏拊明堂位謂之/拊搏蓋以其或搏或拊莫適先後也爾雅和樂謂之)
　(節或説節即相也周禮笙師掌教舂牘應雅以教戒/樂蓋樂者正也賔出而舂雅欲其醉而不失正也工)
　(舞而奏雅欲其訊疾而不失正也賔出之奏雅有祴/樂則工舞之奏雅各以其舞之曲歟方氏曰語即大)
　(司樂所謂樂語道即古語也以所作者古之樂故從/而道古之事鄭氏釋樂語曰道者言古以制今蓋謂)
　(是矣脩身及家平均天下言雅樂足以致此也古樂/之發言樂之發見於事者如此平言無上下之偏均)
　(言無逺/近之異)
今夫新樂進俯退俯姦聲以濫溺而不止及優侏儒獶
雜子女不知父子樂終不可以語不可以道古此新樂
之發也(儒音儒獶/乃刀切)
　(鄭氏曰俯猶曲也言不齊一也濫竊也溺而不止聲/滛亂無以治之獶獮猴也言舞音知獮猴戲也亂男)
　(女之尊卑獶或為優孔氏曰俯謂俯僂曲折行伍雜/亂姦邪之聲濫竊不正人所貪溺不可禁止作樂之)
　(時及有俳優侏儒短小之人舞戲如獮猴間雜男女/不復知有父子君臣之禮既與古樂乖違樂雖終不)
　(可語道/於古也)
今君之所問者樂也所好者音也夫樂者與音相近而
不同
　(鄭氏曰言文侯好音而不知樂也鏗鏘之類皆為音/應律乃為樂孔氏曰古樂有音聲律吕今樂亦有音)
　(聲律吕是樂與音相近也樂則徳正心和乃為樂音/則心邪聲亂不得為樂是不同也陳氏曰古以徳音)
　(謂之樂今以溺音為之則非樂也滛濫之音而已是/樂與音固相近而不同也文侯所問在樂所好在音)
　(是知音而不知樂直衆庻之見爾方氏曰有音而後/有樂則樂與音相近而所以為樂者不止於音故曰)
　(近而不同馬氏曰文侯所問雖先王之雅樂而其意/之所存者鄭衛之滛聲也此子夏所以言鄭衛之滛)
　(聲不足以為樂而/可以謂之音而已)
文侯曰敢問何如子夏對曰夫古者天地順而四時當
民有徳而五穀昌疾疢不作而無妖祥此之謂大當然
後聖人作為父子君臣以為紀綱紀綱既正天下大定
天下大定然後正六律和五聲弦歌詩頌此之謂徳音
徳音之謂樂詩云莫其徳音其徳克明克明克類克長
克君王此大邦克順克俾俾于文王其徳靡悔既受帝
祉施于孫子此之謂也(當丁浪切疢敕覲切莫茫伯切/長知兩切王此于况切施于以)
(䜴/切)
　(長樂陳氏曰當四時不忒各當其分也大當三才之/理無適不當也澄曰子夏之意蓋謂樂本於徳聖人)
　(一心之和合天地而天地順一身之和合天地而四/時當一心之和溥萬物而民有徳一身之和溥萬物)
　(而五榖昌萬物皆育特言五榖昌者以切於民食者/言也人之徳皆和而無乖戾之徴則疾疢不作物之)
　(氣皆和而無乖戾之象則無妖祥天地萬物同然一/和故曰大當徳既充盛然後制禮禮不止一事而父)
　(子君臣之倫為大如絲之有紀網之有綱故曰以為/紀綱紀綱先正則衆緒咸理萬目悉張而天下大定)
　(禮既秩序然後作樂則其樂皆由有徳而發為聲音/故曰德音六律五聲弦歌詩頌言樂之事引詩大雅)
　(皇矣篇借義證徳音二字言王季有莫然清浄之徳/而發為莫然清静之音所謂徳者克明克類克長克)
　(君與夫克順克俾是也王季之徳如此此及至於文/王則其徳生知安行而靡有悔靡悔者渾然天成無)
　(少乖戾也有徳者之發為樂音亦猶是春秋左氏傳/曰徳正應和曰莫照臨四方曰明勤施無私曰類數)
　(誨不倦曰長慶賞刑威曰君慈和徧服曰順擇善從/之曰比鄭氏曰俾當為比施延也文王之徳如此故)
　(受天福延於後世輔氏曰天下定而後作樂正六律/可以和五聲和五聲可以弦歌詩頌詩今之風雅頌)
　(今之三頌也引詩言徳音而不言樂樂/之功亦可致此此子夏可語詩之一端)
今君之所好者其溺音乎
　(溺音謂溺人之音聞其音能敗壊人如水之能溺/人也言君之所好乃溺音之音而非徳音之音也)
文侯曰敢問溺音何從出也子夏對曰鄭音好濫滛志
宋音燕女溺志衛音趨數煩志齊音敖辟喬志此四者
皆滛於色而害於徳是以祭祀弗用也(趨音促數音速/敖五報切辟匹)
(亦切喬/音驕)
　(鄭氏曰文侯問溺音何從出玩習之乆不知所由出/也鄭宋齊衛四國皆出此溺音濫濫竊姦聲也燕安)
　(也趨數讀為促速煩勞也祭祀者不用滛樂孔氏曰/濫竊謂男女相偷竊鄭國音樂如此是滛邪之志也)
　(溺没也宋音所好唯女子所以使人志没溺也鄭音/好濫宋音燕女其事一而為别音者濫竊非已儔匹)
　(别相滛竊燕女謂己之妻妾燕安而已所以别於好/濫也四者皆滛於色是衛與齊皆滛聲也而唯云衛)
　(音趨數煩志齊音敖辟喬志不云女色者案衛詩有/桑中淇上是滛佚可知則滛佚之外更有促速煩志)
　(齊詩有哀公荒滛怠慢襄公滛於妹亦女色之外加/以敖辟喬志故摠謂之溺音也周氏曰徳音則能善)
　(其志而溺音則/能亂其志也)
詩云肅雍和鳴先祖是聽夫肅肅敬也雍雍和也夫敬
以和何事不行
　(鄭氏曰言古樂敬且和故無事而不用溺音無所施/澄曰承上文祭祀弗用溺音之意而引詩言必有肅)
　(雍之徳發為和鳴之樂音則先祖聽之而祭祀/可用不特可用以祭祀而皆可行之於諸事也)
為人君者謹其所好惡而已矣君好之則臣為之上行
之則民從之詩云誘民孔易此之謂也(易以/䜴切)
　(廬陵胡氏曰好惡謂好古樂惡新樂也誘謂導之馬/氏曰夫鄭衛之音其效至於如彼而和與敬其效至)
　(於如此則為人君者其好惡不可不慎也君者臣之/倡上者下之儀臣則聽君而和下則視儀而動鄭氏)
　(曰誘進也孔甚也言民從君所好惡進之於/善無難孔氏曰謹行古樂以化民無不從也)
然後聖人作為鞉鼓椌楬壎篪此六者徳音之音也然
後鍾磬竽瑟以和之干戚旄狄以舞之此所以祭先王
之廟所以獻酬酳酢也所以官序貴賤各得其宜也所
以示後世有尊卑長幼之序也(鞉音桃椌苦江切楬苦/瞎切壎許袁切篪直支)
(切竽音于/和如字)
　(方氏曰鞉鼔革音椌楬木音壎土音箎竹音鍾金音/磬石音竽匏音瑟絲音干戚皆武舞旄狄皆文舞八)
　(音備而又干戚旄狄以舞之於是樂成焉故足以祭/先王之廟如下所言諸事也尊卑以上下言長幼以)
　(先後言禮樂之際貴者在上賤者在下貴者常先賤/者常後故官序貴賤各得其宜足以示後世尊卑長)
　(㓜之序也官序即次序也以其所主治故曰官鄭氏/曰六者為本以其聲質也椌楬謂柷敔也官序貴賤)
　(謂尊卑樂器列數有差次孔氏曰周語云革木一聲/無宮商清濁也既用質素為本然後用華美之音以)
　(賛和之使文質相雜聲既文質備矣又用舞以動之/則可以用於宗廟之中若樂九變而鬼神格也又用)
　(於廟中以接納賔客賔入奏肆夏及卒爵而樂闋是/也又用樂别貴賤於朝廷使各得其宜天子八佾諸)
　(侯六佾是也若聞樂知徳施于子孫是示後世使/聽之莫不和順莫不和親是有尊卑長幼之序也)
鍾聲鏗鏗以立號號以立横横以立武君子聽鍾聲則
思武臣石聲磬磬以立辨辨以致死君子聽磬聲則思
死封疆之臣絲聲哀哀以立亷亷以立志君子聽琴瑟
之聲則思志義之臣竹聲濫濫以立㑹㑹以聚衆君子
聽竽笙簫管之聲則思畜聚之臣鼔鼙之聲讙讙以立
動動以進衆君子聽鼔鼙之聲則思將帥之臣君子之
聽音非聽其鏗鏘而已也彼亦有所合之也(鏗苦耕切/號胡到切)
(横苦曠切磬口挺口/定二切濫力敢切)
　(長樂陳氏曰君子聽樂聲而思人之才則有所合而/無所戾蓋鍾聲為兊石聲為乾絲聲為離竹聲為震)
　(鼔鼙為坎鍾磬鼔鼙隂也隂以嚴厲堅勁為事故鍾/象武臣石象死封疆之臣鼔鼙象將帥之臣絲竹陽)
　(也陽以純潔滋養為事故絲象志義之臣竹象畜聚/之臣鄭氏曰號令所以警衆也横充也謂氣作充滿)
　(也石聲磬磬當為整辨謂分明於節義亷亷隅也濫/之意猶擥聚也㑹猶聚也讙以立動聞讙囂則人意)
　(動作合謂以聲合成己之志孔氏曰鍾之聲鏗鏗然/堅剛故可以興立號令號令威嚴則軍士壯氣充滿)
　(而武事可立也石聲輕清故磬磬然能分明辨别既/能明别節義則不愛死也哀謂哀怨絲聲婉妙故哀)
　(怨以哀故能立亷隅不越其分以自立其志也竹聲/既擥聚故能立㑹以聚衆笙以匏為之而在竹聲之)
　(中者但笙以匏為體揷竹於匏匏竹兼有故笙文在/竹也鼔鼙之聲使人意動作故能進發於其衆五者)
　(聲各不同立事有異事隨聲起是聲能立事也君子/聞聲逹事非徒聽其音聲鏗鏘而已彼謂樂聲亦有)
　(以合成己/之志意)
　　　右魏文侯第十今本第八目録第十一史記第
　　　九
子贛見師乙而問焉曰賜聞聲歌各有宜也如賜者宜
何歌也師乙曰乙賤工也何足以問所宜請誦其所聞
而吾子自執焉夫歌者直已而陳徳也動已而天地應
焉四時和焉星辰理焉萬物育焉
　(鄭氏曰子貢孔子弟子師樂官也乙名聲歌各有宜/氣順性也賤工樂人稱工執猶處也直已而陳徳各)
　(因其徳歌所宜孔氏曰歌者當直己身而陳論其徳/已有此徳則宜此歌也歌者運動己徳而天地應四)
　(時和星辰理萬物育和謂隂陽/和理謂不悖逆育謂羣生得所)
故寛而静柔而正者宜歌頌廣大而静䟽逹而信者宜
歌大雅恭儉而好禮者宜歌小雅正直而静亷而謙者
宜歌風肆直而慈愛者宜歌商温良而能斷者宜歌齊
商者五帝之遺聲也商人識之故謂之商齊者三代之
遺聲也齊人識之故謂之齊明乎商之音者臨事而屢
斷明乎齊之音者見利而讓臨事而屢斷勇也見利而
讓義也有勇有義非歌孰能保此(斷丁/亂切)
　(孔氏曰師乙不敢定所宜故請誦所聞之詩頌其成/功徳澤𢎞厚故徳量寛大安靜和柔正直者宜歌之)
　(大雅者歌其大正故志意𢎞大而安静䟽朗通逹而/誠信者宜歌之小雅者小正也故以禮自持以約自)
　(處動不越法者宜歌之正直而静退亷約而謙恭者/宜歌諸侯之風商者五帝之遺聲五帝道大故肆直)
　(慈愛者宜歌之齊三代之遺聲三代干戚所起斷是/非故温良能斷者宜歌之以其肆直慈愛故臨危疑)
　(之事數能斷割是勇也以其温良能斷故見利不私/於己是有義也有勇有義之人非歌聲辨之誰能知)
　(哉方氏曰明者不為物蔽之謂肆直而不蔽於慈愛/是明乎商之音者也故臨事而屢斷以慈愛之蔽在)
　(於無斷故也温良而不蔽於能斷是明乎齊之音者/也故見利而讓以能斷之蔽在於無讓故也有勇乃)
　(能斷事有義乃能讓利蓋勇義人之所/有非明乎歌之音不足以保全之故也)
故歌者上如抗下如隊曲如折止如槀木倨中矩句中
鉤纍纍乎端如貫珠(隊直媿切折之設切槀苦老切倨/音据中之仲切句紀具切鉤古侯)
(切纍力/追切)
　(方氏曰抗言聲之發揚隊言聲之重濁曲言其回轉/而齊也止言其闋後而定也倨則不動不動者方之)
　(體故中矩言其聲之常如此句則不直不直者曲之/體故中鉤言其聲之變如此纍纍乎言其聲相繫屬)
　(端如貫珠言其終始兩/端相貫而各有成也)
故歌之為言也長言之也説之故言之言之不足故長
言之長言之不足故嗟嘆之嗟嘆之不足故不知手之
舞之足之蹈之也
　(鄭氏曰長言之引其聲也嗟嘆和續之/也不知手之舞之足之蹈之歡之至也)
○子貢問樂
　(方氏曰終言子貢問樂蓋題上事/也與文王世子言周公踐祚同義)
　　　右師乙第十一目録第十
　
　
　
　
　
　
　
　
　
　
　
　禮記纂言卷三十六
禮記纂言後序
六經聖人親所刪定秦人燔之禮樂二籍俄空焉世惟
周官儀禮廑存而學官罕所傳習漢儒所補戴記列於
五經純駁斑如也註疏又頗傳以緯學經世之誼鬱而
未彰今所宗者陳氏集説而已耳朱子嘗修正三禮未
就惟吳氏纂言倫類明整稽合諸儒異同厥功博哉而
世尠有傳者豈天未興斯文與曷絶之易而續之孔艱
也雖然後有作者稽古立制興世太平兹書雖非盡出
孔氏固周官儀禮之翼也文獻斯存殆將繇是乎攷灋
千古之缺典可舉而行也君子之於禮盖没身焉學者
弗及見古全書幸而此編尚在庶有格言詎可蹔而舍
諸如用于世且將執此以徃矧亡者禮之數也其不亾
者存經禮三百曲禮三千根心所發也蔽以一言曰毋
不敬兹書開卷全經之體要具焉其可忽諸寧國守胡
君東皋爰刻是書嘉與四方士共之屬校題諸簡末先
王之典墜地也久矣庸詎知天之不欲興斯文也而以
是為之兆與君守郡適倥偬多故時廼能崇尚經術其
為政知所先務哉正徳庚辰陽月甲午後學崑山魏校
謹識
禮記纂言後序
六經聖人親所刪定秦人燔之禮樂二籍俄空焉世惟
周官儀禮廑存而學官罕所傳習漢儒所補戴記列於
五經純駁斑如也註疏又頗傳以緯學經世之誼鬱而
未彰今所宗者陳氏集説而已耳朱子嘗修正三禮未
就惟吳氏纂言倫類明整稽合諸儒異同厥功博哉而
世尠有傳者豈天未興斯文與曷絶之易而續之孔艱
也雖然後有作者稽古立制興世太平兹書雖非盡出
孔氏固周官儀禮之翼也文獻斯存殆將繇是乎攷灋
千古之缺典可舉而行也君子之於禮盖没身焉學者
弗及見古全書幸而此編尚在庶有格言詎可蹔而舍
諸如用于世且將執此以徃矧亡者禮之數也其不亾
者存經禮三百曲禮三千根心所發也蔽以一言曰毋
不敬兹書開卷全經之體要具焉其可忽諸寧國守胡
君東皋爰刻是書嘉與四方士共之屬校題諸簡末先
王之典墜地也久矣庸詎知天之不欲興斯文也而以
是為之兆與君守郡適倥偬多故時廼能崇尚經術其
為政知所先務哉正徳庚辰陽月甲午後學崑山魏校
謹識
