#+TITLE: 易緯乾元序制記-漢-鄭玄
#+DATE: 2018-05-12 10:13:30
#+SOURCE: github.com/kanripo/KR1a0168 master 58d8c744                
欽定四庫全書
　易緯乾元序制記　　　　　漢　鄭康成　注
乾元亨利貞道之用也微明所接徳由備也(道之用者道/之所起也備)
(乾為天天豳微萌明之道之所交也/徳由是故備謂經稱元亨利貞也)文王比隆興始霸(文/王)
(比徳於乾之隆盛謂其龍徳長人以善通其嘉/㑹利貞之義乾之以正始霸四方被江漢之上)伐崇作靈
臺受赤雀丹書稱王制命示王意(入戊午蔀二十九年時/有赤雀銜丹書而授之)
(鄭按詩文王萹孔頴達正義引此文作是類謀又引注稱/  康成今故據以為康成所注又上文興始霸原本作興)
(起霸今亦據/正義文改)序錄著卦科合謀(序錄序王録著卦為六十/四卦經科設王令之卦)
言道深微幽虚恢(深㣲幽虚言純/精無形恢大也)乾一言糺圗侯(此一言乾/一守糺猶)
(正侯要終也誤按/此注疑有脱)神爛天地塞(塞滿言乾之神明爛/然滿天地之間也)文王用
其不倦武發修其質素周公用其莭序三聖首乾徳各就
乾元利貞每遺夕惕若厲懼後戒(言三聖俱首乾徳而所有/同異厚當為亨文王自朝)
(至於日昃不遑暇食是乾乾不倦武王承而行之不敢有加/是乾之質素周公制禮作樂光文武之業是乾之莭厚六長)
(人以善嘉會通禮利慎於義幹事能正六徳靡悔/戰戰兢兢三聖同之也  按莭序據注應作莭候)是類摘表
甄符應合命精克慎不合(甄絶三聖俱知天命能挺興衰之/表象及瑞之所應合明天命精㣲)
(之道極慎/不合道也)鈎効紀錄興亡授度(效驗言天能鈎驗五精記其/次第興亡天人皆受法度或)
(爲/授)天子必思易先知萬世爲國著柄(柄本/要也)察之在失之
去每云天命在主摽操(存在去亡操行主王之存亡天/命要主之所行用道興王也)
六十四卦各括精受節以厯紀道(括從絬精受節謂各/用事於諸月以應紀)
(明天道謂寒温/之節與蔵者也)因象著命取佐書以州土之運次衡伍
(因象著命謂叙其世數及名姓取佐捉下輙皆以州土/之運以之卦於土各有卦分相當衡亭行為位之  按)
(此注疑/有脱誤)一嵗十二月三百六十五日四分度之一(文宜/言四)
(分日之一一日/行一度因言度)餘二十(餘小餘即上四/分度之一分數)四分一日以爲
八十分二十爲之(四分一日以爲大分則八十以爲/小分則二十小分四爲一大分)消
息十二月月居六日七分十二月居七十三日一百八
十分居四分(消息十二月正居七十二日通計餘分八/十日四分則七十三日八十分之四也)
三公十二月月居六日七分十二月居七十三日一百
八十分居四分(按此下尚應有九卿一條方/合五徳之數葢有脱文也)二十七大
夫十二月月居六日七分十二月居七十三日一百八
十分居四分八百一十二諸侯十二月月居六日七分
十二月居七十三日一百八十分居四分合德之分(五/徳)
(辟公卿大/夫諸侯也)三十日得三十五(此則五/卦之餘)分三十盡十二月
六十卦餘分適四百二十分五日四分日一(其法以餘/分來乗卦)
(得四百二十以八十餘已則五日四/分日一矣此則方伯不與餘之也矣)辟卦温氣不効六
卦陽物不生土功起(六卦謂泰卦大壯也夬乾姤也盛/陽時温氣不效故陽物不生土功)
(起也○按注姤下尚/當有遯卦疑脱文)三卦陽氣不至疾傷日蝕既(三卦/謂泰)
(大壯夬此陽氣盛息其候决温其/氣不至故辟憂疾日蝕既日矣)六卦不至震水涌(其/上)
(三卦不效後三卦又不效於/是隂乗其陽故地震水涌也)寒氣不效六卦不至冬榮
實物不成夏寒傷生冬温傷成日月不明四時失序萬
物㪚去(六卦謂否觀剥坤復臨盛隂用事而寒氣不效/萬物冬榮實物不成其衝必有大寒傷生物者)
(也/)辟卦七十三日日分之四常風亂先王之法度常風
(常風每卦用事有暴風也○按/正文法度下常風二字疑衍)寒不時所威不得其人
(謂春夏有/寒效也)秋不霜行春令緩刑罰冬不冰行秋令免有
罪春凍不解(亦謂温效/於秋初也)必有受命所亡(謂受命之/君所誅滅)奢侈
過度刑罰妄行百姓急不足困飢作奢此受命所行(言/王)
(者雖有際㑹安/在其行之㑹)辟殺之法十二卦常蒙三十六年殺非
受命所亡也(常不清明非受命所亡言此君臣自相殺/之候○按非受命所亡也應作正文常不)
(清明以下應作注原本以正文混/作注以注混作正文今俱訂正)卦不至爲三年二卦
不至爲六年三卦不至爲九年四卦不至爲十二年五
卦不至爲十五年六卦不至爲十八年七卦不至爲二
十一年八卦不至爲二十四年九卦不至爲二十七年
十卦不至爲三十年十一卦不至爲三十三年十二卦
不至爲三十六年(不至謂温不效/乃不清明也)卦始用事象東風雨
象施于也(按于下疑/有脱字)西方至象作威也南風有罪也(按/有)
(罪上當/有脱字)北風至熟無罪也(按熟疑應作殺葢/以殺變煞而誤者)東北爲雨
西南爲正東南爲温西北爲寒(謂始用事也文按此注/原本混入正  今訂正)
用事東北爲雨西南爲正也東北南西皆風東南温西
北爲寒(皆謂用事日也○按東北南西二句原/本混作注皆謂句混作正文今俱訂正)觀六四
知其正此候及四位之人非獨辟之候卦要法謹察卦
用事日分數當寒者寒當暑者暑當風者風當雨者雨
此平法(二爲升氣五爲降氣升陽爲陽升/隂馬寒降陽爲風降隂爲雨也)謹司六月中
寒温風雨記其日與時發時以驗方來萬全不失一(降/効)
(驗/也)夏升降寒隂三過度涌水爲敗夏升陽降陽温三過
度降雨爲敗(謂六三上六也當/微寒過故爲敗也)坎初冬至廣莫震初春
分明庶離初夏至景風兊初秋分霜下卦候到占法(此/四)
(卦者始效分至二十四氣之/主故候其初用事以占之失)復姓角名宫赤黄色長八
尺一寸三十六世臨姓商名宫黄白色長八尺三寸一
分七十二世泰姓商名宫黄白色長七尺六寸三十六
世(按隋書王劭𫝊稱坤電圖云泰姓商名宫黄色長八/尺六十世與此不同疑此即引坤靈圖原文而𫝊寫)
(互異/者)大壯姓商名角蒼白色長七尺三寸九分百三十
一世右聖人受命瑞應之至聖人殺龍聖人興起河圖
出之者(按此與上下文不相属當有錯誤据隋書王劭/𫝊馬驌繹史引坤靈圖文有聖人受命瑞應先)
(於河瑞應之至聖人殺龍龍不可殺皆/盛氣也云云疑即此文而中有脱落耳)姤姓角名商蒼
白色長六尺三寸二十八世遯姓宫名商黄白色長五
尺九寸八分五十六世否姓宫名商黄白色長五尺六
寸一分七十二世觀姓宫名角蒼白色長五尺三寸二
分百三十世剥姓商名宫黄白色長五尺九寸九分百
二十世古君子得衆人所助聖人興起必乾土故大人
動得中君子受命法地蛇(聖人興起必乾土之中者言/必擇土中而天下也此在簡)
(柝預在此章之載○按毛詩孔疏引坤靈圖云法地之/瑞黄龍中流見於洛又繹史引坤靈圖云君子得衆人)
(之助瑞應先見於陸瑞應之至君子法地蛇不如龍陸/不如河與此文俱相合疑自古君子以下俱當爲坤靈)
(圖之文而中/有脫簡耳)乾姓商名商白色享國百二十　坤姓商
名宫黄色享國百二十　震姓角名蒼色享國七十二
(按名下/脱一字)　巽姓角名角蒼色享國六十四　離姓徵名
徴赤色享國六十四　兊姓商名商白色享國六十四
　坎姓羽名羽黒色享國七十二　艮名宫黄色享國
七十二(按艮字下/脫去二字)　帝者雒書居處法(亦宜有右字以/脫耳○按居處)
(法葢亦雒書緯名以上疑引其詞/而以此語題之故云脱右字也)復始祖受命而王子
孫入其元百六嵗當陽旱不生(此天下故災之常也王/者受命皆有災㑹但言)
(夏者舉一隅小示之也不生物無生者也災其惟以人/軌年除軌數筭盡則厄也甲乙爲飢丙丁爲旱率如此)
(也○按據注則正文應有/夏字疑復即夏之訛也)賢子繼世而立有災方來豫
畜而待之此所謂轉禍爲福天災雖至萬民無飢寒之
色(按以上疑亦坤靈圖/注文而混錯在此者)冬温傷藏日月不明四時失序
萬民㪚失有受者常寒作藏也霜(按此處原/闕一字)深也温賞
予也雨不時特妄賞賜也霜不時殺無罪風不時令妄
出也冬不冰行春令免有罪也春凍不解行冬令執無
罪也西風至作威也南風至免有罪也北風至執無罪
(皆謂卦之不/効逆四時)夏升陽降温三過度雨爲敗(謂九三上九/也當徵而遇)
(過度其敗/宜爲風也)坎初六冬至廣莫風九二小寒六三大寒六
四立春條風九五雨水上六驚蟄震初九春分明庶風
六二清明六三榖雨九四立夏温風六五小滿上六芒
種離初九夏至景風六二小暑九三大暑九四立秋凉
風至六五處暑上九白露兊初九秋分閶闔風霜下九
二寒露六三霜降九四立冬始冰不周風九五小雪上
六大雪也
