#+TITLE: 切韻指掌圖-宋-司馬光
#+DATE: 2018-05-12 10:15:20
#+SOURCE: github.com/kanripo/KR1j0058 master 80df4b20                
切韻指掌圖叙
仁宗皇帝詔翰林學士丁公度李公淑増
崇韻學自許叔重而降凡數十家揔爲集
韻而以賈公昌朝王公洙爲之屬治平四
年予得
㫖繼纂其職書成上之有
詔攽焉嘗因討究之暇科别清濁爲
　以三十六字母列其上推四聲相生之
　縱横上下旁通曲暢律度精密最爲捷
徑名之曰切韻指掌圖嗚呼韻學之廢乆
矣士溺於所習讀書綴文趣了目前
覽古篇竒字往往有含胡囁嚅之狀是殆
天造神授以便學者予不敢秘也涑水
司馬　光書
　　　檢例上
先求上切居何母次求引韻去橫搜(且如/德紅)
(切東字湏先求德字記在端字母下次求/紅字橫過至端字下即是東字它皆倣此)
本眼空時上下取此葉全無前後収見字
偶然又不識平上去入可尋求(東董凍/督是也)
　照禪五母下韻居三等二相侔(第一等/或無引)
(第三等引韻切第二等字/其音相近仄九切掫之類是也)
　　　檢例下
凡切字以上者爲切下者爲韻取同音同
母同韻同等四者皆同謂之音和取脣重
脣輕舌頭舌上齒頭正齒三音中清濁同
者謂之類隔
　謂如德洪切東字先調德字求協聲韻於圖
　中尋德字屬端字母係入聲内第一等眼内
　字又調洪字求協聲韻於圖中尋洪字即自
　洪字橫截過端字母下平聲第一等眼内即
　是東字此乃音和切萬不失一其間有字不
　在本等眼内者必屬類隔及廣通侷狹之例
　與匣喻來日字母下字或不識其字當以飜
　四聲調之一音二音者必有一得也
音和切
　　丁増切登字
　　　　縁用丁字爲切丁字歸端字母
　　　　是舌頭字用増字爲韻増字亦
　　　　是舌頭字所以切登字登字歸
　　　　端字母亦是舌頭字三字俱
　　　　在舌頭詩云音和遞用聲者
　　　　此也
類隔切
　　丁呂切貯字
　　　　縁用丁字爲切丁字歸端字母
　　　　是舌頭字用呂字爲韻呂字亦
　　　　是舌頭字所以切貯字貯字雖
　　　　歸知字母縁知字與端字俱是
　　　　舌頭中純清之字詩云類隔傍
　　　　求韻者此也
辨字母者取其聲音之正立以爲本本立則
聲音由此而生故曰母以三十六字母演三
百八十四聲取子母相生之義是故一氣之
岀清濁有次輕重有倫合之以五音運之若
四時故始牙音春之象也其音角其行木次
曰舌音夏之象也其音徴其行火次曰脣音
季夏之象也其音宫其行土次曰齒音秋之
象也其音商其行金次曰喉音冬之象也其
音羽其行水所謂五音之出猶四時之運者
此也
　　　辨分韻等第歌
　見溪羣疑四等連　端透定泥居兩邊
　知徹澄娘中心納　幫滂四等亦俱全
　更有非敷三等數　中間照審義幽玄
　精清兩頭爲眞的　影曉雙飛亦四全
　來居四等都収後　日應三上是根源
　　　辨内外轉例
内轉者取脣舌牙喉四音更無第二等字唯齒
音方具足外轉者五音四等都具足舊圖以通
　　果宕流深曽八字括内轉六十七韻江蟹
　　効假咸梗八字括外轉一百三十九韻
　　　辨廣通侷狹例
所謂廣通者第三等字通及第四等字也侷狹
者第四等字少第三等字多也
　　　　歌曰
　支脂眞諄蕭仙祭　清宵八韻廣通義
　正齒第二爲其韻　脣牙喉下推尋四(余支切移/撫昭切漂)
　　　　歌曰
　鍾陽蒸魚登麻尤　之虞齊鹽侷狹収
　影喻齒頭四爲韻　却於三上好推求(居容切恭/居悚切拱)
　　　辨獨韻與開合韻例
緫二十圖前六圖係獨韻應所切字不岀
本圖之内其後十四圖係開合韻所切字
多互見如眉箭切面字其面字合在第七
干字圖内明字母下今乃在第八官字圖
内明字母下蓋干與官二韻相爲開合他
皆倣此
　　　辨來日二字母切字例
來日二切則是慿韻與内外轉法也唯有
日字却與泥娘二字母下字相通蓋日字
與舌音是親而相隔也
　　　　　歌曰
　日下三爲韻　音和故莫疑(如六切肉/如精切寧)
　二來娘處取　一四定歸泥(仁頭切羺/日交切鐃)
　　　辨匣喻二字母切字歌
　匣闕三四喻中覔　喻虧一二匣中窮
　上古釋音多具載　當今篇韻少相逢(户歸切幃/于古切户)
　　　雙聲疊韻例
和㑹二字爲切同歸一母只是㑹字更無
切也故號曰雙聲如章灼良略是矣
商量二字爲切同岀一韻只是商字更無
切也故號曰疊韻如灼略章良是矣
　　　　歌曰
　和㑹徒勞切　商量亦莫尋
　驗人端的處　下口便知音

應屬二十六字母下字謂之類隔或切在
幫字母下而韻不可歸者即於非字母下
求之或切在非字母下而韻不可歸者即
於幫字母下求之佗皆倣此蓋幫滂並明
非敷奉微皆脣音端透定泥知徹澄娘皆
舌音精清從心斜照穿牀審禪皆齒音但
分清濁輕重爾




















　　　　音韻之學尚矣敷求古昔若武元之之韻
　　　　銓顔真卿之韻海夏矦詠陽休之之韻
　　　　畧陸慈李舟之切韻以至周研李登吕
　　　　静沈約陸法言顔之推䓁數十家相繼
　　　　裒類
　　　　國朝陳彭年丘雍復刋益之景祐中
　　　　詔丁公度李公㳤典領譔集而宋公祁
　　　　賈公昌朝王公洙咸以一時英彦為之屬
　　　　近丗呉棫韻𥙷程迥韻式又能發眀古
　　　　人用韻之變音韻之書亦備矣然以要
　　　　御詳以一統万譜分臚别㫄通曲暢未
　　　　有若切韻指掌圗之精宻者圗蓋
　　　　先正温國司馬文正公所述也以三十六字
　　　　母緫三百八十四聲列爲二十圗辨闓闔
　　　　以分輕重審清濁以訂虚實極五音六
　　　　律之變分四聲八轉之異遞用則名音
　　　　和(徒紅/切同)傍求則名類隔(𥙷微/切非)同歸一母則
　　　　爲雙聲(和㑹/切㑹)同岀一韻則爲疉韻(商量/切商)
　　　　同韻而分兩切者謂之慿切(乗人切神/丞真切辰)同
　　　　音而分兩韻者謂之慿韻(巨冝切其/巨沂切祈)無字
　　　　則點窠以足之謂之寄聲韻闕則引鄰
　　　　以寓之謂之寄韻按圗以索二百六韻之字
　　　　雖有音無字者猶且聲随口岀而况有
　　　　音有字者乎經典載籍具有音訓
　　　　學者咸遵用之然五方之人語音不類
　　　　故調切歸韻舛常什二三曩以為病
　　　　曁淂此編瞭然在目頓無讀書難字
　　　　過之累亦一快也公嘗被
　　　　命脩纂類篇古文竒字蒐獵該盡
　　　　而留心音韻尤有若斯圗者道徳名
　　　　望一丗儒宗頋扵小學惓惓焉豈一物
　　　　不知君子所恥耶前輩云自従孟子
　　　　知言後唯有揚雄識字多公固雅好
　　　　雄者潜虚之作寔擬太元雄號識竒
　　　　字而不能為字著書或者公以是成雄
　　　　之志歟雖然草太元識竒字雄所有
　　　者公優爲之事業著
　　　三朝製作憲万丗公所有者政恐雄未
　　　能窺其涘耳走於是書有以識公致
　　　廣大盡精微之學囙刻諸梓與衆
　　　共之嘉泰癸亥六月旣望番易
　　　董南一書
　　　　右　先文正公切韻指掌圗近
　　　　印本於婺之䴡澤書院深有𥙷
　宋司馬光撰并序又董南一後序末有温公四世從
　孫跋云刻於紹定庚寅其名則闕此本蓋出呉門顧
　袌盅小讀書􁃟即竹汀日記鈔所謂影南宋槧本也
　按切韻之書以温公指掌圖為最古而温公之圖又
　以此本為最古雖亦不無淆亂如十六圖庚耕當在
　二等登當在一等而竟互倒十八圖之支兩韻四等
　字並列一等皆誤之甚者至十九圖幫母下不字蓋
　在宋時已竄入故孫季昭示兒編論不字當讀逋骨
　切以此書碑彼貝不為據然十圖入聲亦用此韻獨
　無不字是原書本無不字其迹猶未盡泯也攷集韻
　類篇皆温公所修集韻收不字於勿韻弗紐中沒韻
　則不收與廣韻同類篇不方久切又重音四風無切
　方鳩切方副切分物切皆無所謂逋骨切之音是十
　九圖之不字明係竄入季昭攷之未詳誤據為說幸
　留此未經竄入處得以攷見温公之舊則此本誠足
　貴也宋諱惟匡貞朗等尚減筆餘不盡然蓋轉寫失
　之
　　右錄鐵琴銅劍樓藏書目錄一則
