#+TITLE: 詩本音-清-顧炎武
#+DATE: 2018-05-12 10:15:24
#+SOURCE: github.com/kanripo/KR1j0079 master 57cc89ec                
欽定四庫全書　　　　　　經部十
　詩本音　　　　　　　　小學類三(韻書之屬)
提要

　　　　臣等謹案詩本音十卷

國朝顧炎武撰音學五書之一也其書主陳第

　　　　詩無叶韻之説即本經所用之音互相參考
　　　　證以他書明古音原作是讀非由遷就故曰
　　　　本音每詩皆全列經文而注其音於句下與
　　　　今韻合者注曰廣韻某部與今韻異者即注
　　　　曰古音某大抵宻於陳第而疎於江永故永
　　　　作古韻標準駁正此書者頗多然合者十九
　　　　不合者十一當以永書輔此書不能以永書
　　　　廢此書也若毛奇齡之逞博争勝務與炎武
　　　　相詰難則文人相輕之習益不可為定論矣
　　　　乾隆四十五年六月恭校上
　　　　　　　　　　總纂官臣紀昀臣陸錫熊臣孫士毅
　　　　　　　　　　總　校　官　臣　陸費墀
欽定四庫全書
　詩本音卷一　　　　　　　崑山顧炎武撰
國風


周南

闗闗雎鳩　十八尤(言十八尤者此字在唐韻之十八尤部也餘倣此)在河之洲
(十八尤)窈窕淑女君子好逑(十八尤)
參差荇菜左右流(十八尤)之窈窕淑女寤寐求(十八尤)
之(凡詩中語助之辭皆以上文一字為韻如兮也之只矣而哉止思焉我斯且忌猗之類皆不入)
(韻又有二字不入韻者著之乎而是也若特用其一則遂以入韻其君也哉誰昔然矣人之為言胡)
(得焉是也)求之不得(二十五德)寤寐思服(古音蒲北反與匐同考服字詩凡一)
(十七見易三見儀禮三見禮記二見爾雅一見楚辭六見竝同諸子先秦兩漢之書皆然後人誤入)
(一屋韻詳見唐韻正後凡言古音者倣此)悠哉悠哉輾轉反側(二十四職)張　
(弨曰自唐明皇天寶間以隸寫六經遂雜用俗改字如州復加水輾為􁍅譌之類首舉見例别詳詩)
(正字)
參差荇菜左右采(十五海)之窈窕淑女琴瑟友(古音以考友字)
(詩凡十見楚辭一見竝同後人混入四十四有韻)之參差荇菜左右芼(三十七号)
之窈窕淑女鍾鼔樂(陸德明音五教反)三十六效　之

關雎三章一章四句二章章八句

葛之覃兮施于中谷(一屋三燭二韻與木協説見兔罝)維葉萋萋(十二齊)
黄鳥于飛(八微)集于灌木(一屋)其鳴喈喈(十四皆)
葛之覃兮施于中谷(見上)維葉莫莫(十一暮十九鐸二韻)是刈是
濩(十一暮十九鐸二韻)為絺為綌(二十陌)服之無斁　二十二昔(按谷音欲乃臾之)
(入聲莫乃模之入聲濩乃胡之入聲綌乃區之入聲斁乃余之入聲本同一韻後人分屬三四部而其條理遂)
(不可尋矣凡入聲字倣此詳見音論近代入聲之誤條)
言告師氏　四紙(古無平上去入四聲通為一音後倣此詳見音論古人四聲一貫條)言告
言歸(八微)薄汚我私(六脂)薄澣我衣(八微)害澣害否(五旨)
　(考否字詩凡六見易三見楚辭一見竝房以反後人誤於四十四有韻再出)歸寧父母(古音滿以)
(反考母字詩凡一十七見其十六竝同惟蝃蝀二章與雨韻又易繫辭傳如臨父母與度懼故韻要當以滿以)
(反為正後人不知但入四十五厚韻)此章以平上通為一韻　

葛覃三章章六句

采采卷耳不盈頃筐(十陽)嗟我懷人寘彼周行(十一唐)考行　
(字詩凡三十二見書三見易四十四見左傳一見禮記三見孟子一見楚辭十三見竝戸郎反其行列之行行)
(止之行五行之行同是一音後人誤於十二庚韻再出)
陟彼崔嵬(十五灰)我馬虺隤(十五灰)我姑酌彼金罍(十五灰)維
以不永懷(十四皆)
陟彼髙岡(十一唐)我馬玄黃(十一唐)我姑酌彼兕觥(古音灮考觥字)
(詩凡二見竝同後人混入十二庚韻)維以不永傷(十陽)
陟彼砠(九魚)矣我馬瘏(十一模)矣我僕痡(十一模)矣云何吁
(十虞)矣

卷耳四章章四句

南有樛木葛藟纍(六脂)之樂只君子福履綏(六脂)之
南有樛木葛藟荒(十一唐)之樂只君子福履將(十陽)之
南有樛木葛藟縈(十四清)之樂只君子福履成(十四清)之

樛木三章章四句

螽斯羽詵詵(十九臻)兮宜爾子孫振振(十七眞)兮
螽斯羽薨薨(十七登)兮宜爾子孫繩繩(十六蒸)兮
螽斯羽揖揖(二十六緝)兮宜爾子孫蟄蟄(二十六緝)兮

螽斯三章章四句

桃之夭夭灼灼其華(古音敷考華字詩凡八見易一見楚辭一見竝同爾雅華荂也後人)
(誤入九麻韻)之子于歸宜其室家(古音姑考家字詩凡八見書一見左傳二見楚辭一)
(見竝同後人誤入九麻韻)
桃之夭夭有蕡其實(五質)之子于歸宜其家室(五質)
桃之夭夭其葉蓁蓁(十九臻)之子于歸宜其家人(十七眞)

桃夭三章章四句

肅肅兔罝　古音睢後人誤入九麻韻(此詩上下各自為韻罝與夫協丁與城協謂之隔句韻後倣)
(此)椓之丁丁(十三耕)赳赳武夫(十虞)公侯干城(十四清)
肅肅兔罝(見上)施于中逵(六脂)赳赳武夫(見上)公侯好
仇(此字有二音此章音渠之反秦無衣首章音渠猶反後人混入十八尤韻疑古元有二音之字如母戎興)
(難之類然三百篇之中亦不過四五字而已或以為逵當作馗音求與仇字同音甚協而經文未可輙改姑闕)
(所疑)
肅肅兔罝(見上)施于中林(二十一侵)赳赳武夫(見上)公侯腹
心(二十一侵)

兔罝三章章四句

采采芣苢(六止)薄言采(十五海)之采采芣苢(見上)薄言有
(古音以考有字詩凡十二見書一見楚辭一見竝同今四十四有與桺丑等字混為一韻)之
采采芣苢(見上與下苢協)薄言掇(十三末)之采采芣苢(見上)薄
言捋(十三末)之(此章亦可以上入通為一韻下章同)
采采芣苢(見上)薄言袺(十六屑)之采采芣苢(見上)薄言襭
(十六屑)之

芣苢三章章四句

南有喬木不可休(十八尤)思(今文作不可休息陸徳明云本或作休思正義曰詩之大)
(體韻在辭上疑休求為韻二字俱作思宋王應麟詩攷序言漢廣不可休息朱子從韓詩作不可休思小旻是用)
(不集朱子從韓詩作是用不就今本思仍作息就仍作集而集下叶疾救反則非王氏所見之本疑是朱子未)
(定之本也)漢有游女不可求(十八尤)思漢之廣(三十七蕩)矣不可泳
(古音羊向反後人混入四十三映韻)思江之永(古音于兩反後人混入三十八梗韻説文引此作江)
(之羕矣)矣不可方(十陽)思　此章以平上去通為一韻(本字轉上聲音姥則與女字為韻)
(然如此則太巧矣今此類一切不注後倣此但學者當知古人之詩無處無韻不必两句一韻如後人五言之)
(法也)
翹翹錯薪言刈其楚(八語)之子于歸言秣其馬(古音莫補反與)
(姥同考馬字詩凡十四見書一見易一見左傳二見楚辭二見竝同今三十五馬與踝瓦等字混為一韻)漢
之廣(見上)矣不可泳(見上)思江之永(見上)矣不可方(見)
(上)思
翹翹錯薪言刈其蔞(十虞)之子于歸言秣其駒(十虞)漢
之廣(見上)矣不可泳(見上)思江之永(見上)矣不可方(見)
(上)思

漢廣三章章八句

遵彼汝墳伐其條枚(十五灰)未見君子惄如調飢(六脂)
遵彼汝墳伐其條肄(六至)既見君子不我遐棄(六至)
魴魚赬尾(七尾)王室如燬(四紙)雖則如燬(見上)父母孔
邇(四紙)

汝墳三章章四句

麟之趾(六止)振振公子(六止)于嗟麟兮(古人之詩言盡而意長歌止而)
(音不絶也故有句之餘有章之餘句之餘若上篇所謂一字二字之語助是也章之餘如于嗟麟兮其樂只且)
(文王烝哉之類是也記曰言之不足故長言之長言之不足故嗟嘆之凡章之餘皆嗟歎之辭可以不入韻然)
(合三數章而歌之則章之末句未嘗不自為韻也)
麟之定(四十六徑)振振公姓(四十五勁)于嗟麟兮
麟之角(古音禄考角字詩凡三見竝同今一屋韻有此字誤於四覺韻再出)振振公族
(一屋)于嗟麟兮

麟之趾三章章三句

　　　　周南十一篇三十四章百五十九句(舊作周南之國)
　　　　(按宋程大昌曰南者樂名所謂以雅以南者也不得云周南之國今但曰周南)

召南

維鵲有巢維鳩居(九魚)之之子于歸百兩御(王肅讀魚據反)九　
　御(漢儒相傳讀御為迓後人因之以御車之御為魚據反音馭迎御之御為五駕反音迓不知古人牙字不)
(入麻韻其讀迓即同御音今以御迓二字分為兩音而迓字别混入四十禡韻誤)之(此章以平去通為一)
(韻)
維鵲有巢維鳩方(十陽)之之子于歸百兩將(十陽)之
維鵲有巢維鳩盈(十四清)之之子于歸百兩成(十四清)之

鵲巢三章章四句

于以采蘩于沼于沚(六止)于以用之公侯之事(七志此章以)
(上去通為一韻)
于以采蘩于澗之中(一東)于以用之公侯之宫(一東)
被之僮僮(一東)夙夜在公(一東)被之祁祁(六脂)薄言還
歸(八㣲)

采蘩三章章四句

喓喓草蟲(一東)趯趯阜螽(一東)未見君子(六止與止協)憂心
忡忡(一東)亦既見止(六止)亦既覯止(見上)我心則降(古音)
(户工反考降字詩凡四見禮記一見楚辭三見竝同後人分四江韻)
陟彼南山言采其蕨(十月)未見君子(見上)憂心惙惙(十七)
(薛)亦既見止(見上)亦既覯止(見上)我心則説(十七薛此章亦可)
(以上入通為一韻)
陟彼南山言采其薇(八微)未見君子(見上)我心傷悲(六脂)亦
既見止(見上)亦既覯止(見上)我心則夷　六脂(此章亦可以平上通為一韻)

草蟲三章章七句

于以采蘋(十七眞)南澗之濱(十七眞)于以采藻(三十二晧)于彼行
潦(三十二晧)
于以盛之維筐及筥(八語)于以湘之維錡及釜(九麌)
于以奠之宗室牖下(古音戸考下字詩凡一十七見易一十六見書一見禮記六見孟子)
(一見楚辭十四見竝同後人混入三十五馬韻)誰其尸之有齊季女(八語)

采蘋三章章四句

蔽芾甘棠勿翦勿伐(十月)召伯所茇(十三末)
蔽芾甘棠勿翦勿敗(十七夬)召伯所憇(十三祭)
蔽芾甘棠勿翦勿拜(十六怪)召伯所説(十三祭)

甘棠三章章三句

厭浥行露(十三暮)豈不夙夜(古音豫考夜字詩凡七見左傳一見楚辭二見竝同後人)
(混入四十禡韻)謂行多露(見上)
誰謂雀無角(音禄)何以穿我屋(一屋)誰謂女無家(音姑)集　
　傳叶音谷非(此句本不入韻然角屋獄足皆可轉為平聲則家亦未嘗非韻也)何以速我獄
(三燭)雖速我獄(見上)室家不足(三燭)
誰謂鼠無牙(古音吾考牙字詩凡二見竝同後人誤入九麻韻)與家協隔句為韻　何以
穿我墉(三鍾)誰謂女無家　音姑(集傳叶各空反非或問二章之家不入韻三章)
(之家入韻可乎曰奚而不可夫音與音之相從如水之於水火之於火也其在詩之中如風之入於竅穴無微)
(而不逹其發而為歌如四氣之必至而無所逃於天地之間者也故夫子之傳易曰同聲相應而記之言樂也)
(曰聲相應故生變變成方謂之音蘇氏所謂古人之文譬之風行水上自然而成者豈若後世詞人之作字櫛)
(句比而不容有一言之離合者乎且如凱風之南首章入韻而二章不入韻燕燕之及首章三章不入韻而二)
(章入韻於詩多有之矣况此二章之家平入相通固不得謂之非韻也如集傳之説必欲比而同之則不得不)
(以二章之家音谷三章之家音公一家也忽而谷怱而公歌之者難為音聽之者難為耳矣此其病在乎以後)
(代作詩之體求六經之文而厚誣古人以謬悠忽怳不可知不可據之字音也豈其然乎朱子復生其必以愚)
(為知言也夫)何以速我訟(三鍾三用二音)雖速我訟(見上)亦不女從
(三鍾)

行露三章一章三句二章章六句

羔羊之皮(古音婆考皮字詩凡三見左傳二見竝同後人誤入五支韻)素絲五紽(七)
(歌)退食自公委蛇委蛇(古音陀考蛇字詩凡二見楚辭四見竝同後人以委蛇之蛇音)
(弋支反虺蛇之蛇音神遮反分入五支九麻二韻非也)
羔羊之革(古音棘考革字詩凡四見易三見竝同後人混入二十一麥韻)素絲五緎(二十)
(四職)委蛇委蛇自公退食(二十四職)
羔羊之縫(三鍾)素絲五總(一董)委蛇委蛇退食自公(一東)
　(此章以平上通為一韻)

羔羊三章章四句

殷其靁(十五灰與斯子哉協)在南山之陽(十陽)何斯違斯(五支)莫
敢㦯遑(十一唐)振振君子(六止)歸哉歸哉　十六咍(此章以平上通為一韻)
殷其靁(見上)在南山之側(二十四職)何斯違斯(見上)莫敢遑
息(二十四職)振振君子(見上)歸哉歸哉　見上(此章亦可以平上入通為一韻)
(朱子詩音大抵本之吳才老或委之門人編注而其中參錯不合者未之詳定也且如殷其靁側叶莊力反瓠)
(有苦葉子叶奬里反谷風死叶想止反相鼠俟叶羽已反側與力子與里死與止俟與已本一韻也何以云叶)
(頍弁栢叶逋莫反奕懌竝叶弋灼反本文無灼韻中字又何須叶節南山氐音底叶都黎反氐本平聲齊韻中)
(字何須音而又叶野叶上與反不注於燕燕而注於葛生南叶尼心反不注於燕燕凱風而注於株林思叶新)
(齎反来叶陵之反不注於終風而注於雄雉先後之間亦為失次)
殷其靁(見上)在南山之下(音户)何斯違斯(見上)莫或遑
處(八語)振振君子(見上)歸哉歸哉(見上同首章)

殷其靁三章章六句

摽有梅(十五灰與士協)其實七(五質)兮求我庶士(六止)迨其吉
(五質)兮(此章以平上通為一韻)
摽有梅(見上)其實三(二十三談)兮求我庶士(見上)迨其今(二十)
(一侵)兮(同上章)
摽有梅(見上)頃筐塈(六至)之求我庶士(見上)迨其謂(八)
(未)之(此章以平上去通為一韻)

摽有梅三章章四句

嘒彼小星(十五青與征協)三五在東(一東)肅肅宵征(十四清)夙夜
在公(一東)寔命不同(一東)
嘒彼小星(見上)維參與昴　三十一巧(昴字從寅卯之卯以為力求反而從戼者非)
肅肅宵征(見上)抱衾與裯(六豪十八尤二韻)寔命不猶(十八尤)此章　
(以平上通為一韻)

小星二章章五句

江有汜(六止)之子歸不我以(六止)不我以(見上)其後也悔(十四賄十)
(八隊二韻)
江有渚(八語)之子歸不我與(八語)不我與(見上)其後也處(八語)
江有沱(七歌)之子歸不我過(八戈)不我過(見上)其嘯也歌(七歌)

江有汜三章章五句

野有死麕(十七真與春協)白茅包(五肴)之有女懷春(十八諄)吉士
誘(四十四有)之(此章以平上通為一韻)
林有樸樕(一屋)野有死鹿(一屋)白茅純束(三燭)有女如
玉(三燭)
舒而脱脱(十三末)兮無感我帨(十三祭)兮無使尨也吠(二十廢)
(此章以去入通為一韻)

野有死麕三章二章章四句一章三句

何彼襛　三鍾與雝協(今本有作穠者唐石經作襛廣韻襛華又衣厚貌唐張參五經文字曰襛如恭)
(反從禾者訛)矣唐棣之華(音敷)曷不肅雝(三鍾)王姬之車(古音)
(居考車字詩凡七見易二見楚辭一見竝同後人誤於九麻韻再出)
何彼襛矣(六止)華如桃李(六止)平王之孫齊侯之子(六止)
　(首章以襛字為韻二章以矣字為韻古人之文變化不拘如此)
其釣維何維絲伊緡(十七眞)齊侯之子平王之孫(二十三魂)

何彼襛矣三章章四句

彼茁者葭(古音姑後人誤入九麻韻)壹發五豝(古音伯吾反後人誤入九麻韻)于嗟
乎騶虞(十虞)
彼茁者蓬(一東)壹發五豵(一東)于嗟乎騶虞　見上(首章以葭豝)
(虞為韻二章以蓬豵為韻而虞字則合前章集傳不得其解乃以首章之虞叶音牙二章之虞叶五紅反一詩)
(之中而兩變其音及至秦詩權輿之篇則無説矣首章以渠餘輿為韻二章以簋飽為韻而輿字則合前章正)
(與此詩一律雖有善叶者不能以輿而叶簋飽也故愚以為此古人後章韻前章之法不得此説而强求之上)
　句宜其迷謬而不合矣(或曰如騶虞權輿之詩若斷其第二章歌之則其韻何所承乎曰古人歌詩如宗廟)
(朝㑹之樂皆用全篇春秋列國卿大夫賦詩始有斷章如騶虞權輿之詩必無去其首章但斷二章之理且古)
(人之詩有義同而必二章三章者非故為是重㬪之辭也取其被之管弦音長而節舒若一章而止則短促不)
(成節奏必合二三章為一闋故可以後章韻前章也陸深曰詩中有三章而辭義無大相逺者如樛木螽斯)
(之類葢樂之三成猶今之三闋三㬪是已)

騶虞二章章三句

　　　　召南十四篇四十章百七十七句
　詩本音卷一
欽定四庫全書
　詩本音卷二　　　　　　　崑山顧炎武撰
國風


邶

汎彼柏舟(十八尤)亦汎其流(十八尤)耿耿不寐如有隱憂(十八尤)
微我無酒以敖以游　十八尤(此章之酒緑衣首章之衣燕燕三章之及通其四聲則皆)
(入韻恐學者以為繁碎故不注而發其例於此後之善歌者自能知之)
我心匪鑒不可以茹(九御)亦有兄弟不可以據(九御)薄
言往愬(十一暮)逢彼之怒(十姥十一暮二韻)
我心匪石(二十二昔與席協)不可轉(二十八獮)也我心匪席(二十二昔)不
可卷(二十八獮)也威儀棣棣不可選(二十八獮)也
憂心悄悄(三十小)慍于羣小(三十小)覯閔既多受悔不少(三十)
(小)靜言思之寤辟有摽(三十小)
日居月諸胡迭而微(八微)心之憂矣如匪澣衣(八微)
靜言思(七之)之不能奮飛　八微(日居月諸一句之中而自為韻亦歌者所不得而)
(遺也)

柏舟五章章六句

緑兮衣兮緑衣黃裏(六止)心之憂矣(六止)曷維其已(六)
(止)
緑兮衣兮緑衣黃裳(十陽)心之憂矣曷維其亾(十陽)
緑兮絲(七之)兮女所治(七之)兮我思古人俾無訧(古音羽其反後)
(人混入十八尤韻)兮
絺兮綌兮淒其以風(古音方凡反考風字詩凡六見楚辭二見竝同後人誤入一東韻)
我思古人實獲我心(二十一侵)
緑兮四章章四句

燕燕于飛(八微與歸協)差池其羽(九麌)之子于歸(八微)遠送
于野(古音神與反考野字詩凡十三見書一見左傳一見楚辭一見竝同今八語韻有此字誤於三十五)
(馬韻再出)瞻望弗及泣涕如雨(九麌)
燕燕于飛(見上)頡之頏(十一唐)之之子于歸(見上)遠于將
(十陽)之瞻望弗及(二十六緝)佇立以泣(二十六緝)
燕燕于飛(見上)下上其音(二十一侵)之子于歸(見上)逺送于
南　二十二覃(正義曰沈云協句宜乃林反今謂古人韻緩不煩改字)瞻望弗及實勞我
心(二十一侵)
仲氏任只其心塞淵(一先)終温且惠淑愼其身(十七真)先
君之思以朂寡人(十七眞)

燕燕四章章六句

日居月諸照臨下土(十姥)乃如之人兮逝不古處(八語)
胡能有定寧不我顧　十一暮(此章以上去通為一韻)
日居月諸下土是冒(三十七号)乃如之人兮逝不相好(三十七号)
胡能有定寧不我報(三十七号)
日居月諸出自東方(十陽)乃如之人兮德音無良(十陽)
胡能有定俾也可㤀(十陽)
日居月諸東方自出(六術)父兮母兮畜我不卒(六術)胡
能有定報我不述(六術)

日月四章章六句

終風且暴(三十七号)顧我則笑(三十五笑)謔浪笑敖(三十七号)中心是
悼(三十七号)
終風且霾(十四皆)惠然肻來(十六咍)莫往莫來(見上)悠悠我
思(七之)
終風且曀(十二霽)不日有曀(見上)寤言不寐(六至)願言則
嚏(十二霽)
曀曀其陰虺虺其靁(十五灰)寤言不寐願言則懷(十四皆)

終風四章章四句

擊鼓其鏜(十一唐)踊躍用兵(古音必良反考兵字詩凡三見左傳一見禮記一見竝同)
(後人混入十二庚韻)土國城漕我獨南行(戸郎反)
從孫子仲(一送)平陳與宋(二宋)不我以歸憂心有忡(一東)
　(此章以平去通為一韻)
爰居爰處(八語)爰喪其馬(音姥)于以求之于林之下(音)
(戸)
死生契闊(十三末)與子成説(十七薛)執子之手(四十四有)與子偕
老(三十二晧)
于嗟闊(見上)兮不我活(十三末)兮于嗟洵(十八諄)兮不我信
(毛音申十七眞)兮

擊鼓五章章四句

凱風自南(二十二覃)吹彼棘心(二十一侵)棘心夭夭(四宵)母氏劬
勞(六豪)
凱風自南吹彼棘薪(十七真)母氏聖善我無令人(十七真)
爰有寒泉(二仙與人協)在浚之下(音户)有子七人(十七真)母氏
勞苦(十姥)
睍睆黄鳥載好其音(二十一侵)有子七人莫慰母心(二十一侵)

凱風四章章四句

雄雉于飛(八微與懷協)泄泄其羽(九麌)我之懷(十四皆)矣自詒
伊阻(八語)
雄雉于飛下上其音(二十一侵)展矣君子實勞我心(二十一侵)
瞻彼日月悠悠我思(七之)道之云逺曷云能来(十六咍)
百爾君子不知德行(户郎反)不忮不求何用不臧(十一唐)

雄雉四章章四句

匏有苦葉(二十九葉)濟有深涉(二十九葉)深則厲(十三祭)淺則揭(十三)
(祭)
有瀰濟盈(十四清)有鷕雉鳴(十二庚)濟盈不濡軌(古音九後人誤入五)
(旨韻)雉鳴求其牡　莫九反後人誤入四十五厚韻(説文鷕以鳥唯聲舊音以水反傳寫訛為以)
(小元戴侗曰此章上半句瀰與鷕協下半句盈與鳴協亦一句而兩韻也)
雝雝鳴鴈(三十諫)旭日始旦(二十八翰)士如歸妻迨冰未泮(二十)
(九換)
招招舟子(六止)人涉卬否(房以反)人涉卬否(見上)卬須我
友(音以)

匏有苦葉四章章四句

習習谷風(方凡反與心協)以陰以雨(九麌)黽勉同心(二十一侵)不宜
有怒(十姥十一暮二韻)采葑采菲(八微七尾二韻)無以下體(十一薺)德音
莫違(八微)及爾同死　五旨(此章以平上通為一韻)
行道遲遲(六脂)中心有違(八微)不遠伊邇(四紙)薄送我
畿(八微)誰謂荼苦其甘如薺(十一薺)宴爾新昬如兄如弟
　十一薺(此章以平上通為一韻)
涇以渭濁湜湜其沚(六止)宴爾新昬不我屑以(六止)毋
逝我梁毋發我笱(古音矩考笱字詩凡二見竝同後人混入四十五厚韻)我躬不
閲遑恤我後(古音户考後字詩凡八見禮記二見公羊傳一見竝同後人混入四十五厚韻)
就其深矣方之舟(十八尤)之就其淺矣泳之游(十八尤)之何
有何亾(十陽與喪協)黽勉求(十八尤)之凡民有喪(十一唐)匍匐救
(四十九宥)之(此章以平去通為一韻)
不我能慉　一屋(轉音許求反)反以我為讎(十八尤)既阻我德賈用
不售(四十九宥)昔育恐育鞠　一屋　轉音居求反(唐石經凡詩中鞠字自采芑節南山蓼)
(莪之外竝作鞫今但篤公劉瞻卬二詩從之)及爾顚覆(四十九宥一屋二韻)轉音方浮反　既
生既育　一屋(轉音余求反)比予于毒　二沃　轉音徒留反(此章以平去入通為一韻)
我有㫖蓄亦以御冬(二冬)宴爾新昬以我御窮(一東)有
洸有潰(十八隊)既詒我肄(六至)不念昔者伊余來塈(六至)

谷風六章章八句

式微式微(八微)胡不歸(八微)微君之故(十一暮)胡為乎中
露(十一暮)
式微式微(見上)胡不歸(見上)微君之躬(一東)胡為乎泥
中(一東)

式微二章章四句

旄丘之葛(十二曷)兮何誕之節(十六屑)兮叔兮伯兮何多日
(五質)也(伯字不入韻)
何其處(八語)也必有與(八語)也何其乆(古音凡考乆字詩凡三見左傳)
(一見考工記一見孟子一見竝同惟易傳有凡韭二音後人混入四十四有韻)也必有以(六止)
也
狐裘蒙戎(一東)匪車不東(一東)叔兮伯兮靡所與同(一)
(東)
瑣兮尾(七尾)兮流離之子(六止)叔兮伯兮褎如充耳(六)
(止)
旄丘四章章四句

簡兮簡兮方將萬舞(九麌)日之方中在前上處(八語)
碩人俁俁(九麌)公庭萬舞(見上)有力如虎(十姥)執轡如
組(十姥)
左手執籥(十八藥)右手秉翟(二十陌二十三錫二韻)赫如渥赭公言
錫爵　十八藥(赭字不入韻)
山有榛(十九臻)隰有苓(古音力珍反考苓字詩凡二見令字凡四見零字凡一見竝同惟小)
(宛四章脊令之令下以鳴征生字為韻而首句自不入韻也後人誤入十五青韻)云誰之思西
方美人(十七眞)彼美人(見上)兮西方之人(見上)兮

簡兮四章三章章四句一章六句

毖彼泉水亦流于淇(七之)有懷于衞靡日不思(七之)孌
彼諸姬(七之)聊與之謀(古音媒考謀字詩凡九見易一見左傳二見楚辭一見竝同後)
(人混入十八尤韻)
出宿于泲(十一薺)飲餞于禰(十一薺)女子有行逺父母兄弟
(十一薺)問我諸姑遂及伯姊(五㫖)
出㝛于干(二十五寒)飲餞于言(二十二元)載脂載舝(十五鎋轉音害)還車
言邁(十七夬)遄臻于衞(十三祭)不瑕有害　十四泰(此章以去入通為一韻)
我思肥泉(二仙)兹之永歎(二十五寒)思須與漕(六豪)我心悠
悠(十八尤)駕言出遊(十八尤)以寫我憂(十八尤)

泉水四章章六句

出自北門(二十三魂)憂心殷殷(二十一殷)終窶且貧(十七眞)莫知我
艱(二十八山)已焉哉(十六咍)天實為之(七之)謂之何哉(見上按哉之)
(以語助為韻詩中亦或有之李因篤曰當以為何二字為韻為古音譌見下相鼠)
王事適(二十二㫺)我政事一埤益(二十二昔)我我入自外室人交
徧讁(二十一麥)我已焉哉(見上)天實為之(見上)謂之何哉(見)
(上)
玉事敦(鄭氏音都回反)我政事一埤遺(六脂)我我入自外室人
交徧摧(十五灰)我已焉哉(見上)天實為之(見上)謂之何哉
　見上(此章之哉之北風三章之虗邪且皆通上文為一韻)

北門三章章七句

北風其涼(十陽)雨雪其雱(十一唐)惠而好我攜手同行(戸郎)
(反)其虗(九魚)其邪(箋云讀如徐正義曰爾雅作其徐考邪字詩凡二見竝同後人誤入九麻)
(韻)既亟只且(九魚)
北風其喈(十四皆)雨雪其霏(八微)惠而好我攜手同歸(八)
(微)其虗(見上)其邪(見上)既亟只且(見上)
莫赤匪狐(十一模)莫黑匪烏(十一模)惠而好我攜手同車(九)
(魚)其虗(見上)其邪(見上)既亟只且(見上)

北風三章章六句

靜女其姝(十虞)俟我於城隅(十虞)愛而不見搔首踟蹰
(十虞)
靜女其孌(二十八獮)貽我彤管(二十四緩)彤管有煒(七尾)説懌女
美(五㫖)
自牧歸荑(十二齊)洵美且異(七志)匪女之為美(見上)美人
之貽　七之(此章以平上去通為一韻)

靜女三章章四句

新臺有泚(四紙)河水瀰瀰(四紙)燕婉之求籧篨不鮮(古音)
(犀尚書大傳曰西方者何鮮方也西本音先今讀犀鮮本音犀今讀仙二字互誤今鮮字入二仙二十八獮二)
　韻(此章以平上通為一韻)
新臺有洒(古音銑後人誤入十一薺韻)河水浼浼(古音免後人誤入十四賄韻)按洒　
(韓詩作漼浼韓詩作娓今字已改正而猶用韓詩之音誤矣)燕婉之求籧篨不殄(二十)
(七銑)
魚網之設鴻則離(古音羅考離字詩凡二見易二見楚辭三見竝同後人誤入五支韻)
之燕婉之求得此戚施(古音式何反考施字詩凡二見楚辭二見竝同後人誤入五支)
　韻(或問四句二韻而語助之字一有一無在他詩亦有可證者乎曰非獨四句也即三句二句亦有之矣老)
(子曰上士聞道勤而行之中士聞道若存若亾行與亾為韻史記朱虛侯章歌曰深耕溉種立苗欲疏非其種)
(者鋤而去之疏與去為韻此非四句二韻而獨用一之字者乎篤公劉之詩曰何以舟之維玉及瑶鞞琫容刀)
(舟與瑤刀為韻此非三句三韻而獨用一之字者乎載見之詩曰以介睂夀永言保之夀與保為韻桓之詩曰)
(於昭于天皇以間之天與間為韻禮記坊記相彼盇旦尚猶患之旦與患為韻莊子則陽篇不馮其子靈公奪)
(而里之子與里為韻此非二句二韻而獨用一之字者乎古人之文變化不拘若此以今人之見求之猶膠柱)
(而鼔瑟必有所不諧者矣)

新臺三章章四句

二子乘舟汎汎其景(古音於兩反後人混入三十八梗韻)願言思子中心
養養(三十六養)
二子乘舟汎汎其逝(十三祭)願言思子不瑕有害(十四㤗)
二子乘舟二章章四句

　　　　邶國十九篇七十二章三百六十三句

鄘

汎彼柏舟(十八尤與髦協)在彼中河(七歌)髧彼兩髦(六豪)實維
我儀(古音俄考儀字詩凡十見楚辭一見竝同後人誤入五支韻)之死矢靡他(七歌)
母也天(一先)只不諒人(十七眞)只
汎彼柏舟(見上)在彼河側(二十四職)髧彼兩髦(見上)實維我
特(二十五德)之死矢靡慝(二十五德)母也天(見上)只不諒人(見上)
只

柏舟二章章七句

牆有茨不可埽(三十二晧)也中冓之言不可道(三十二晧)也所可
道(見上)也言之醜(四十四有)也
牆有茨不可襄(十陽)也中冓之言不可詳(十陽)也所可
詳(見上)也言之長(十陽)也
牆有茨不可束(三燭)也中冓之言不可讀(一屋)也所可
讀(見上)也言之辱(三燭)也
牆有茨三章章六句

君子偕老副笄六珈(九麻)委委佗佗(七歌)如山如河(七)
(歌)象服是宜(古音魚何反考宜字詩凡九見易一見儀禮一見楚辭一見竝同後人誤入五支韻)
子之不淑云如之何(七歌)
玼(四紙十一薺二韻)兮玼兮其之翟(二十陌二十三錫二韻按簡兮翟與籥爵為韻與)
(此不同當闕)也鬒髪如雲不屑髢(十二霽)也玉之瑱也象之揥
(十三祭)也揚且之皙　二十三鍚(集傳叶征例反似因易大有傳明辨晢也而誤按易傳之晢)
(以折从日音制明也與陳詩明星晢晢之晢同亦作晣此章之皙从析从白音析白也與論語曽皙之皙左傳)
(子皙白皙之皙同今依石經正之轉音為息例反)也胡然而天也胡然而帝(十二)
(霽)也(此章以上去入通為一韻)
瑳兮瑳兮其之展(二十八獮)也蒙彼縐絺是紲袢(二十二元)也子
之清揚揚且之顔(二十七刪)也展如之人兮邦之媛(二十二元三十)
(三線二韻)也(此章以平上通為一韻)

君子偕老三章一章七句一章九句一章八句

爰采唐(十一唐)矣沫之鄉(十陽)矣云誰之思美孟姜(十陽)
矣期我乎桑中(一東)要我乎上宮(一東)送我乎淇之上
(四十一漾與唐鄉姜協)矣(此章以平去通為一韻)
爰采麥(古音莫北反考麥字詩凡五見竝同今二十一麥與獲索等字混為一韻)矣沬之北
(二十五德)矣云誰之思美孟弋(二十四職)矣期我乎桑中(見上)要
我乎上宮(見上)送我乎淇之上(合前章)矣
爰采葑(三鍾)矣沬之東(一東)矣云誰之思美孟庸(三鍾)
矣期我乎桑中(見上)要我乎上宮(見上)送我乎淇之上
(合前章)矣(首章唐鄉姜為一韻中宮為一韻而上字仍協首句二章麥北弋為一韻中宮為一韻三章葑)
(東庸中宮共為一韻而上字仍協首章所謂後章韻前章者也)集傳中叶諸良反宮叶居王反非　

桑中三章章七句

鶉之奔奔鵲之彊彊(十陽)人之無良(十陽)我以為兄(古音)
(虗王反考兄字詩凡五見楚辭一見竝同後人混入十二庚韻)
鵲之彊彊(見上與良協)鶉之奔奔(二十三魂)人之無良(見上)我以
為君(二十文)

鶉之奔奔二章章四句

定之方中(一東)作于楚宮(一東)揆之以日(五質)作于楚
室(五質)樹之榛栗(五質)椅桐梓漆(五質)爰伐琴瑟(七櫛)
升彼虚(九魚)矣以望楚(八語)矣望楚與堂(十一唐)景
山與京(古音疆考京字詩凡十一見左傳一見竝同後人混入十二庚韻)降觀于
桑(十一唐)卜云其吉終然(今本作終焉唐石經作終然按漢光和六年白石神)
(君碑其銘曰卜云其吉終然允臧今從之張衡東京賦卜征考祥終然允淑用此文法)允臧
　十一唐(此章以平上通為一韻)
靈雨既零(古音力珍反説見簡兮)命彼倌人(十七眞)星言夙駕説于
桑田　一先(顔師古註急就章曰古者田陳聲相近故陳敬仲奔齊改為田氏小雅信彼南山維禹甸之)
(韓詩作敶眞韻字古竝通先不必改音也)匪直也人(見上)秉心塞淵(一先)騋
牝三千(一先)

定之方中三章章七句

蝃蝀在東莫之敢指(五旨)女子有行遠父母兄弟(十一薺)
朝隮于西崇朝其雨(九麌)女子有行遠兄弟父母(滿補反説)
(見葛覃)
乃如之人(十七眞)也懷昬姻(十七眞)也大無信(二十一震)也不知
命(古音彌吝反考命字詩凡丸見竝同後人誤入四十三映韻)也(此章以平去通為一韻)

蝃蝀三章章四句

相鼠有皮(音婆)人而無儀(音俄)人而無儀(見上)不死何
為(古音譌考為字詩凡七見易一見楚辭八見竝同後人誤入五支韻)
相鼠有齒(六止)人而無止(六止)人而無止(見上)不死何
俟(六止)
相鼠有體(十一薺)人而無禮(十一薺)人而無禮(見上)胡不遄
死(五旨)

相鼠三章章四句

孑孑干旄(五肴)在浚之郊(五肴)素丝紕(五支)之良馬四
(六至)之彼姝者子何以畀(六至)之(此章以平去通為一韻)
孑孑干旟(九魚)在浚之都(十一模)素絲組(十姥)之良馬五
(十姥)之彼姝者子何以予(九魚八語二韻)之(此章以平上通為一韻)
孑孑干旌(十四清)在浚之城(十四清)素絲祝(一屋)之良馬六
(一屋)之彼姝者子何以告(二沃)之

干旄三章章六句

載馳載驅(十虞)歸唁衛侯(古音胡考矦字詩凡二見左傳一見餱字鍭字詩各一見)
　竝同後人誤分十九矦韻(按此詩自驅馬悠悠以下别是一韻)驅馬悠悠(十八尤)言至
于漕(六豪)大夫跋涉我心則憂(十八尤)
既不我嘉不能旋反(二十阮)視爾不臧我思不遠(二十阮)既
不我嘉不能旋濟(十二霽)視爾不臧我思不閟(六至)
陟彼阿丘(古音去其反考丘字詩凡三見易一見左傳一見楚辭一見竝同後人混入十八尤韻)
(與懷之協)言采其蝱(古音芒後人混入十二庚韻)女子善懷(十四皆)亦各有
行(戸郎反)許人尤之　七之(李因篤曰當以尤為韻尤音羽其反見下)衆稺且狂
(十陽)
我行其野芃芃其麥(莫北反)控于大邦誰因誰極(二十四職)大
夫君子無我有尤(古音羽其反考尤字詩凡二見易六見楚辭三見竝同今十八尤與憂流)
(等字混為一韻)百爾所思(七之)不如我所之　七之(此章亦可以平入通為一韻)

載馳四章二章章六句二章章八句

　　　　鄘國十篇二十九章百七十六句

衞

瞻彼淇奥緑竹猗猗(古音於戈反考猗字詩凡四見竝同後人誤入五支韻)有匪
君子如切如磋(七歌)如琢如磨(八戈)瑟兮僴(二十五澘)兮赫
兮咺(二十阮)兮有匪君子終不可諼(二十二元)兮(此章以平上通為一韻)
瞻彼淇奥緑竹青青(十五青)有匪君子充耳琇瑩(十二庚)會
弁如星(十五青)瑟兮僴(見上)兮赫兮咺(見上)兮有匪君子
終不可諼(見上)兮
瞻彼淇奥緑竹如簀(二十一麥)有匪君子如金如錫(二十三錫)如
圭如璧(二十二昔)寛兮綽(十八藥)兮猗重較(四覺)兮善戲謔(十八)
(藥)兮不為虐(十八藥)兮

淇奥三章章九句

考槃在澗(三十諫)碩人之寛(二十六桓)獨寐寤言(二十二元)永矢弗
諼　二十二元(此章以平去通為一韻)
考槃在阿(七歌)碩人之薖(八戈)獨寐寤歌(七歌)永矢弗
過(八戈)
考槃在陸(一屋)碩人之軸(一屋)獨寐寤㝛(一屋)永矢弗
告(二沃)

考槃三章章四句

碩人其頎(八微)衣錦褧衣(八微)齊侯之子(六止)衞侯之
妻(十二齊)東宮之妹(十八隊)邢侯之姨(六脂)譚公維私(六脂)此　
(章以平上去通為一韻)
手如柔荑(十二齊)膚如凝脂(六脂)領如蝤蠐(十二齊)齒如瓠
犀(十二齊)螓首蛾眉(六脂)巧笑倩(三十二霰)兮美目盼(三十一襇)兮
碩人敖敖(六豪)説于農郊(五肴)四牡有驕(四宵)朱幩鑣
鑣(四宵)翟茀以朝(四宵)大夫夙退無使君勞(六豪)
河水洋洋北流活活(十三末)施罛濊濊(十三末)鱣鮪發發(韓詩)
(作鱍十三末)葭菼揭揭(十七薛)庶姜孼孼(十七薛)庶士有朅(十七薛)

碩人四章章七句

氓(唐石經避廟諱作甿今正)之蚩蚩(七之)抱布貿絲(七之)匪來貿絲
(見上)來即我謀(音媒)送子涉淇(七之)至于頓丘(去其反)匪
我愆期(七之)子無良媒(十五灰)將子無怒秋以為期(見上)
乘彼垝垣(二十二元)以望復關(二十七刪)不見復關(見上)泣涕漣
漣(二仙)既見復關(見上)載笑載言(二十二元)爾卜爾筮體無
咎言(見上)以爾車來以我賄遷(二仙)
桑之未落(十九鐸)其葉沃若(十八藥)于嗟鳩兮無食桑葚(四十)
(七寢)于嗟女兮無與士耽(二十二覃)士之耽(見上)兮猶可説(十七薛)
也女之耽(見上)兮不可説　見上(二説字自為韻)也(此章以平上通為一韻)
桑之落矣其黃而隕(十六軫)自我徂爾三歲食貧(十七眞)淇
水湯湯(十陽)漸車帷裳(十陽)女也不爽(三十六養)士貳其行
(戸郎反)士也㒺極(二十四職)二三其德　二十五德(此章兩以平上通為一韻)
三歲為婦(古音房以反考婦字詩凡三見易一見禮記一見楚辭一見竝同後人混入四十四有韻)
　(與寐遂知之協)靡室勞(六豪三十七号二韻)矣夙興夜寐(六至)靡有朝
(四宵)矣言既遂(六至)矣至于暴(三十七号)矣兄弟不知(五支)
咥其笑(三十五笑)矣靜言思之(七之)躬自悼(三十七号)矣(此章以平上去)
(以平去通為一韻)
及爾偕老老使我怨(二十五願)淇則有岸(二十八翰)隰則有泮(二十)
(九換)總角之宴(三十二霰)言笑晏晏(二十八翰三十諫二韻)信誓旦旦(二十)
(八翰)不思其反(二十阮)反是不思(七之)亦已焉哉(十六咍此章以上)
(去通為一韻)

氓六章章十句

籊籊竹竿以釣于淇(七之)豈不爾思(七之)遠莫致之(七)
(之)
泉源在左淇水在右(古音以考右字詩凡十見禮記一見楚辭一見竝同後人混入四十)
(四有韻)女子有行遠父母兄弟(十一薺)
淇水在右泉源在左(三十二哿)巧笑之瑳(七歌三十二哿二韻)珮玉之
儺　七歌(此章以平上通為一韻)
淇水滺滺(十八尤)檜楫松舟(十八尤)駕言出游(十八尤)以寫我
憂(十八尤)

竹竿四章章四句

芄蘭之支(五支)童子佩觿(五支)雖則佩觿(見上)能不我
知(五支)容兮遂(六至)兮垂帶悸(六至)兮(此章亦可以平去通為一韻)
(古人音部雖寛而用之則宻故同一部而有親疏如此章支觿知平與平為韻遂悸去與去為韻而合之則通)
(為一也干旄二章旟都平與平為韻組五予上與上為韻而合之則通為一也木瓜二章桃瑶平與平為韻報)
(好去與去為韻而合之則通為一也同一聲而有親疏如秦詩黄鳥之首章棘息特為韻穴慄為韻而合之則)
(通為一也分之而不亂合之而不乖可以知其用音之宻矣)
芄蘭之葉(二十九葉)童子佩韘(三十怗)雖則佩韘(見上)能不我
甲(三十二狎)容兮遂(見上)兮垂帶悸(見上)兮

芄蘭二章章六句

誰謂河廣一葦杭(十一唐)之誰謂宋逺跂予望(十陽)之
誰謂河廣曾不容刀(六豪)誰謂宋逺曾不崇朝(四宵)

河廣二章章四句

伯兮朅(十七薛)兮邦之桀(十七薛)兮伯也執殳(十虞)為王前
驅(十虞)
自伯之東(一東)首如飛蓬(一東)豈無膏沐誰適為容(三鍾)
其雨其雨杲杲出日(五質)願言思伯甘心首疾(五質)
焉得諼草言樹之背(十八隊)願言思伯使我心痗(十八隊)

伯兮四章章四句

有狐綏綏在彼淇梁(十陽)心之憂矣之子無裳(十陽)
有狐綏綏在彼淇厲(十三祭)心之憂矣之子無帶(十四泰)
有狐綏綏在彼淇側(二十四職)心之憂矣之子無服(蒲北反)

有狐三章章四句

投我以木瓜(古音孤考瓜字詩凡三見左傳一見竝同後人誤入九麻韻)報之以瓊
琚(九魚)匪報(三十七号)也永以為好(三十七号)也
投我以木桃(六豪)報之以瓊瑤(四宵)匪報(見上)也永以
為好(見上)也(此章以平去通為一韻)
投我以木李(六止)報之以瓊玖(古音几考玖字詩凡二見竝同後人混入四十)
(四有韻)匪報(見上)也永以為好(見上)也

木瓜三章章四句

　　　　衞國十篇三十四章二百三句

王

彼黍離離(音羅與靡協)彼稷之苗(四宵)行邁靡靡(古音摩考靡字詩一)
(見易一見竝同後人誤入四紙韻)中心搖搖(四宵)知我者謂我心憂(十八)
(尤)不知我者謂我何求(十八尤)悠悠蒼天(一先)此何人(十七)
(眞)哉
彼黍離離(見上)彼稷之穗(六至)行邁靡靡(見上)中心如
醉(六至)知我者謂我心憂(見上)不知我者謂我何求(見)
(上)悠悠蒼天(見上)此何人(見上)哉
彼黍離離(見上)彼稷之實(五質)行邁靡靡(見上)中心如
噎(十六屑)知我者謂我心憂(見上)不知我者謂我何求(見)
(上)悠悠蒼天(見上)此何人(見上)哉
黍離三章章十句

君子于役不知其期(七之)曷至哉(十六咍)雞棲于塒(七之)
日之夕矣羊牛下來(十六咍)君子于役如之何勿思(七之)
君子于役不日不月(十月)曷其有佸(十三末)雞棲于桀(十七)
(薛)日之夕矣羊牛下括　十三末(今本或作牛羊非)君子于役苟無
飢渴(十二曷)

君子于役二章章八句

君子陽陽(十陽)左執簧(十一唐)右招我由房(十一唐)其樂只
且(末句説見麟之趾)
君子陶陶(六豪)左執翿(六豪)右招我由敖(六豪)其樂只
且

君子陽陽二章章四句

揚之水(五㫖與子協)不流束薪(十七眞)彼其之子(六止)不與我
戍申(十七眞)懷(十四皆)哉懷(見上)哉曷月予還歸(八㣲)哉
揚之水(見上)不流束楚(八語)彼其之子(見上)不與我戍
甫(九麌)懷(見上)哉懷(見上)哉曷月予還歸(見上)哉
揚之水(見上)不流束蒲(十一模)彼其之子(見上)不與我戍
許(八語)懷(見上)哉懷(見上)哉曷月予還歸(見上)哉(此章以平)
(上通為一韻)

揚之水三章章六句

中谷有蓷暵其乾(二十五寒)矣有女仳離嘅其歎(二十五寒)矣嘅
其歎(見上)矣遇人之艱難(二十五寒)矣
中谷有蓷暵其脩(十八尤)矣有女仳離條其歗(三十四嘯)轉音蕭　
矣條其歗(見上)矣遇人之不淑　一屋(轉音殊聊反)矣(此章以平去入通為)
(一韻)
中谷有蓷暵其溼(二十六緝)矣有女仳離啜其泣(二十六緝)矣啜
其泣(見上)矣何嗟及(二十六緝)矣

中谷有蓷三章章六句

有兔爰爰雉離于羅(七歌)我生之初尚無為(音譌)我生
之後逢此百罹(古音羅考罹字詩凡三見竝同後人誤入五支韻)尚寐無吪(八)
(戈)
有兔爰爰雉離于罦(十八尤)我生之初尚無造(三十二晧)我生
之後逢此百憂(十八尤)尚寐無覺　三十六效(此章以平上去通為一韻)
有兔爰爰雉離于罿(一東)我生之初尚無庸(三鍾)我生
之後逢此百凶(三鍾)尚寐無聰(一東)

兔爰三章章七句

緜緜葛藟(五㫖與弟協)在河之滸(十姥)終逺兄弟(十一齊)謂他
人父(九麌)謂他人父(見上)亦莫我顧　十一暮(此章以上去通為一韻)
緜緜葛藟(見上)在河之涘(六止)終遠兄弟(見上)謂他人
母(滿以反)謂他人母(見上)亦莫我有　音以(此章通為一韻)
緜緜葛藟(見上)在河之漘(十八諄)終遠兄弟(見上)謂他人
昆(三十三魂)謂他人昆(見上)亦莫我聞(二十文)

葛藟三章章六句

彼采葛(十二曷)兮一日不見如三月(十月)兮
彼采蕭(三蕭)兮一日不見如三秋(十八尤)兮
彼采艾(十四泰)兮一日不見如三歲(十三祭)兮

采葛三章章三句

大車檻檻(五十四檻)毳衣如菼(四十九敢)豈不爾思畏子不敢(四十)
(九敢)
大車啍啍(二十三魂)毳衣如璊(二十三魂)豈不爾思畏子不奔(二十)
(三魂)
穀則異室(五質)死則同穴(十六屑)謂予不信有如皦日(五)
(質)

大車三章章四句

丘中有麻(九麻)彼畱子嗟(九麻)彼畱子嗟(見上)將其來
施施(式何反)
丘中有麥(莫北反)彼畱子國(二十五德)彼畱子國(見上)將其來
食(二十四職)
丘中有李(六止)彼畱之子(六止)彼畱之子(見上)貽我佩
玖(音几)

丘中有麻三章章四句

　　　　王國十篇二十八章百六十二句
　詩本音卷二
欽定四庫全書
　詩本音卷三　　　　　　崑山顧炎武撰
國風


鄭

緇衣之宜(魚何反)兮敝予又改為(音譌)兮適子之館(二十九換)
兮還予授子之粲(二十八翰)兮
緇衣之好(三十二晧)兮敝予又改造(三十二晧)兮適子之館(見上)
兮還予授子之粲(見上)兮
緇衣之蓆(二十二昔)兮敝予又改作(十九鐸)兮適子之館(見上)
兮還予授子之粲(見上)兮

緇衣三章章六句(舊作三章章四句今詳敝字當作一句還字當作一句難)


(屬下文當作三章章六句)

將仲子(六止)兮無踰我里(六止)無折我樹杞(六止)豈敢
愛之畏我父母(滿以反)仲可懷(十四皆)也父母之言亦可畏
(八未)也(此章亦可以平上去通為一韻)
將仲子兮無踰我牆(十陽)無折我樹桑(十一唐)豈敢愛之
畏我諸兄(虗王反)仲可懷(見上)也諸兄之言亦可畏(見上)
也
將仲子兮無踰我園(二十二元)無折我樹檀(二十五寒)豈敢愛之
畏人之多言(二十二元)仲可懷(見上)也人之多言亦可畏(見)
(上)也

將仲子三章章八句

叔于田(一先)巷無居人(十七眞)豈無居人(見上)不如叔也
洵美且仁(十七眞)
叔于狩(四十九宥)巷無飮酒(四十四有)豈無飲酒(見上)不如叔也
洵美且好　三十二晧(此章以上去通為一韻)
叔適野(神與反)巷無服馬(音姥)豈無服馬(見上)不如叔也
洵美且武(九麌)

叔于田三章章五句

叔于田乘乘馬(音姥)執轡如組(十姥)兩驂如舞(九麌)叔
在藪(古音色主反考藪字詩一見書一見竝同後人混入四十五厚韻)火烈具舉(八語)
襢裼暴虎(十姥)獻于公所(八語)將叔無狃戒其傷女(八)
(語)
叔于田乘乘黄(十一唐)兩服上襄(十陽)兩驂鴈行(戸郎反)叔
在藪火烈具揚(十陽)叔善射(古音樹考射字詩凡三見一音樹二音豫禮記二見)
(一音樹一音豫孟子一見音樹後人混入四十禡韻)忌又良御(九御)忌抑磬控(一)
(送)忌抑縱送(一送)忌
叔于田乘乘駂　三十二晧(廣韻駂今烏驄今本多誤作鴇)兩服齊首(四十四有)
兩驂如手(四十四有)叔在藪火烈具阜(四十四有)叔馬慢(三十諫)忌
叔發罕(二十三旱)忌抑釋掤(十六蒸)忌抑鬯弓(古音肱考弓字詩凡四見左傳)
(一見楚辭一見竝同後人誤入一東韻)忌

大叔于田三章章十句

清人在彭(古音㫄考彭字詩凡八見竝同後人混入十二庚韻)駟介旁旁(十一唐)二
矛重英(古音央考英字詩凡四見爾雅一見楚辭四見並同後人混入十二庚韻)河上乎翱
翔(十陽)
清人在消(四宵)駟介麃麃(四宵)二矛重喬(四宵)河上乎
逍遙(四宵)
清人在軸　一屋(轉音儔)駟介陶陶(六豪)左旋右抽(十八尤)中
軍作好　三十二晧(此章以平上入通為一韻)

清人三章章四句

羔裘如濡(十虞)洵直且侯(音胡)彼其之子舍命不渝(十)
(虞)
羔裘豹飾(二十四職)孔武有力(二十四職)彼其之子邦之司直(二十)
(四職)
羔裘晏(二十八翰三十諫二韻)兮三英粲(二十八翰)兮彼其之子邦之
彥(三十三線)兮
羔裘三章章四句

遵大路(十一暮)兮摻執子之袪(九魚)兮無我惡(十一暮)兮不
寁故(十一暮)也(此章以平去通為一韻)
遵大路兮摻執子之手(四十四有)兮無我魗(十八尤)兮不寁好
(三十二晧)也(此章以平上通為一韻)

遵大路二章章四句

女曰雞鳴士曰昧旦(二十八翰)子興視夜明星有爛(二十八翰)將
翱將翔弋鳬與鴈(三十諫)
弋言加(九麻)之與子宜(魚何反)之宜言飲酒(四十四有)與子偕
老(三十二晧)琴瑟在御莫不靜好(三十二晧)
知子之來(十六咍)之襍佩以贈　四十八嶝(集傳皆叶入聲按來字或可讀入聲贈)
(字不可讀入聲姑闕之)之知子之順(二十二稕)之襍佩以問(二十三問)之知
子之好(三十七号)之襍佩以報(三十七号)之

女曰雞鳴三章章六句

有女同車(九魚)顔如舜華(音敷)將翱將翔(十陽與姜協)佩玉
瓊琚(九魚)彼美孟姜(十陽)洵美且都(十一模)
有女同行(戸郎反)顏如舜英(音央)將翱將翔(見上)佩玉將
將(十陽)彼美孟姜(見上)德音不㤀　十陽(此章通為一韻)

有女同車二章章六句

山有扶蘇(十一模)隰有荷華(音敷)不見子都(十一模)乃見狂
且(九魚)
山有橋松(三鍾)隰有游龍(三鍾)不見子充(一東)乃見狡
童(一東)

山有扶蘇二章章四句

蘀(十九鐸與伯協)兮蘀(見上)兮風其吹(古音昌戈反後人誤入五支韻)女叔兮
伯(二十陌)兮倡予和(八戈)女
蘀(見上)兮蘀(見上)兮風其漂(四宵)女叔兮伯(見上)兮倡
予要(四宵)女

蘀兮二章章四句

彼狡童兮不與我言(二十二元)兮維子之故使我不能餐(二十)
(五寒)兮
彼狡童兮不與我食(二十四職)兮維子之故使我不能息(二十)
(四職)兮

狡童二章章四句

子惠思我褰裳涉溱(十九臻)子不我思豈無他人(十七眞)狂
童之狂也且(末句無韻葢以二章合而為韻)
子惠思我褰裳涉洧(五旨)子不我思豈無他士(六止)狂
童之狂也且

褰裳二章章五句

子之丰(三鍾)兮俟我乎巷(古音胡貢反考巷字詩一見楚辭一見竝同後人分四絳)
(韻)兮悔予不送(一送)兮(此章以平去通為一韻)
子之昌(七陽)兮俟我乎堂(十一唐)兮悔予不將(十陽)兮
衣錦褧衣裳錦褧裳(十陽)叔兮伯兮駕予與行(戸郎反)
裳錦褧裳衣錦褧衣(八微)叔兮伯兮駕予與歸(八微)

丰四章二章章三句二章章四句

東門之墠(二十八獮)茹藘在阪(二十阮)其室則邇其人甚遠(二十)
(阮)
東門之栗(五質)有踐家室(五質)豈不爾思子不我即(古音)
(子悉反考即字詩凡三見易一見竝同後人别入二十四職韻)

東門之墠二章章四句

風雨淒淒(十二齊)雞鳴喈喈(十四皆)既見君子云胡不夷(六)
(脂)
風雨瀟瀟(三蕭)雞鳴膠膠(五肴)既見君子云胡不瘳(十八)
(尤)
風雨如晦(十八隊)雞鳴不已(六止)既見君子(六止)云胡不
喜　六止(此章以上去通為一韻)

風雨三章章四句

青青子衿(二十一侵)悠悠我心(二十一侵)縱我不往子寧不嗣音
(二十一侵)
青青子佩(十八隊)悠悠我思(七之)縱我不往子寧不來(十六)
　咍(此章以平去通為一韻)
挑兮達(十二曷)兮在城闕(十月)兮一日不見如三月(十月)
兮

子衿三章章四句

揚之水(五㫖與弟協)不流束楚(八語)終鮮兄弟(十一薺)維予與
女(八語)無信人之言人實迋女(見上)
揚之水(見上)不流束薪(十七眞)終鮮兄弟(見上)維予二人
(十七眞)無信人之言(二十二元)人實不信　二十一震(此章以平去通為一韻)

揚之水二章章六句

出其東門(二十三魂)有女如雲(二十文)雖則如雲(見上)匪我思
存(二十三魂)縞衣綦巾(十七眞)聊樂我員(二十文)
出其闉闍(十一模)有女如荼(十一模)雖則如荼(見上)匪我思
且(九魚)縞衣茹藘(九魚)聊可與娯(十虞)

出其東門二章章六句

野有蔓草零露漙　二十五寒(顔師古匡謬正俗曰按呂氏字林作音上兗反)兮有
美一人清揚婉(二十阮)兮邂逅相遇適我願(二十五願)兮(此章以平)
(上去通為一韻)
野有蔓草零露瀼瀼(十陽)有美一人婉如清揚(十陽)邂
逅相遇與子偕臧(十一唐)

野有蔓草二章章六句

溱與洧方渙渙(二十九換)兮士與女方秉蕳(二十八山)兮女曰觀
乎(十一模)士曰既且(九魚)且往觀乎(見上)洧之外洵訏且
樂(十九鐸)維士與女伊其相謔(十八藥)贈之以勺藥(十八藥)此章　
(以平去通為一韻)
溱與洧瀏其清(十四清)矣士與女殷其盈(十四清)矣女曰觀
乎(見上)士曰既且(見上)且往觀乎(見上)洧之外洵訏且
樂(見上)維士與女伊其將謔(見上)贈之以勺藥(見上)

溱洧二章章十二句

　　　　鄭國二十一篇五十三章二百八十九句

齊

雞既鳴(十二庚)矣朝既盈(十四清)矣匪雞則鳴(見上)蒼蠅之
聲(十四清)
東方明(古音彌郎反考明字詩凡十六見書二見易十七見禮記五見爾雅一見楚辭十見竝同後人)
(混入十二庚韻)矣朝既昌(十陽)矣匪東方則明(見上)月出之光
　十一唐(按鳴明二字今人混為一音不知鳴彌平反明彌郎反截然二音而不可互讀也今若此詩用鳴字)
(則以盈聲二字為韻而他詩之用鳴者莫不以平生成征諸字從之用明字則以昌光二字為韻而他詩之用)
(明者莫不以方王將良諸字從之何其宻也謂三百五篇即古人之音書豈不信夫後之混為一音者其亦未)
(嘗學詩耳矣)
蟲飛薨薨(十七登)甘與子同夢(古音莫滕反考夢字詩凡四見竝同後人誤入一東)
(又轉入一送韻)會且歸矣無庶予子憎(十七登)

雞鳴三章章四句

子之還(二十七删二仙二韻)兮遭我乎峱之間(二十八山)兮竝驅從兩
肩一(先)揖我謂我儇(二仙)兮
子之茂(古音耄考茂字詩凡五見爾雅一見竝同後人誤入五十候韻)兮遭我乎峱之
道(三十二晧)兮竝驅從兩牡(莫九反)兮揖我謂我好(三十二晧)兮(此章)
(以上去通為一韻)
子之昌(十陽)兮遭我乎峱之陽(十陽)兮竝驅從兩狼(十一)
(唐)兮揖我謂我臧(十一唐)兮

還三章章四句

俟我於著(九御)乎而充耳以素(十一暮)乎而尚之以瓊華
(音敷)乎而(此章以平去通為一韻)
俟我於庭(十五青)乎而充耳以青(十五青)乎而尚之以瓊瑩
(十二庚)乎而
俟我於堂(十一唐)乎而充耳以黄(十一唐)乎而尚之以瓊英
(音央)乎而

著三章章三句

東方之日(五質)兮彼姝者子在我室(五質)兮在我室(見)
(上)兮履我即(子悉反)兮
東方之月(十月)兮彼姝者子在我闥(十二曷)兮在我闥(見)
(上)兮履我發(十月)兮

東方之日二章章五句

東方未明(彌郎反)顚倒衣裳(十陽)顚之倒(三十七号)之自公召
(三十五笑)之
東方未晞(八微)顚倒裳衣(八微)倒之顚(一先)之自公令
(力珍反説見簡兮)之
折柳樊圃(十姥)狂夫瞿瞿(十遇)不能辰夜　音豫(今本誤作晨依唐)
　石經及國子監註疏本改正(呂氏讀詩記嚴氏詩緝竝與石經文同後不更注)傳曰辰時也　不夙
則莫　十一暮(此章以上去通為一韻)
東方未明三章章四句

南山崔崔(十五灰)雄狐綏綏(六脂)魯道有蕩齊子由歸(八)
(微)既曰歸(見上)止曷又懷(十四皆)止
葛屨五兩(三十六養四十一漾二韻與蕩協)冠緌雙(古音書容反後人分四江韻)止
魯道有蕩(三十七蕩)齊子庸(三鍾)止既曰庸(見上)止曷又從
(三鍾)止
蓺麻如之何(七歌與下何協)衡從其畞(古音滿以反考畝字詩凡十二見竝同後人誤入)
(四十五厚韻)取妻如之何(見上)必告父母(滿以反)既曰告(二沃)
止曷又鞠(一屋)止
析薪如之何(七歌與下何協)匪斧不克(二十五德)取妻如之何(見上)
匪媒不得(二十五德)既曰得(見上)止曷又極(二十四職)止

南山四章章六句

無田甫田(一先與人協)維莠驕驕(四宵)無思遠人(十七眞)勞心
忉忉(六豪)
無田甫田(見上)維莠桀桀(十七薛)無思遠人(見上)勞心怛
怛(十二曷)
婉(二十阮)兮孌(二十八獮)兮總角卝(三十諫)兮未幾見(三十二霰)兮突
而弁(三十三線)兮(此章以上去通為一韻)

甫田三章章四句

盧令令(力珍反按説文引此作盧獜獜獜力珍反正與令同音後人讀郎丁反誤)其人美且
仁(十七眞)
盧重環(二十七删)其人美且鬈(二仙)
盧重鋂(十五灰)其人美且偲(十六咍)

盧令三章章二句

敝笱在梁其魚魴鰥(二十八山)齊子歸止其從如雲(二十文)
敝笱在梁其魚魴鱮(八語)齊子歸止其從如雨(九麌)
敝笱在梁其魚唯唯(五旨)齊子歸止(六止)其從如水(五)
(旨)

敝笱三章章四句

載驅薄薄(十九鐸)簟茀朱鞹(十九鐸)魯道有蕩齊子發夕(二十)
(二昔)
四驪濟濟(十一薺)垂轡濔濔(四紙)魯道有蕩齊子豈弟(十一)
(薺)
汶水湯湯(十陽)行人彭彭(音旁)魯道有蕩(三十七蕩)齊子翱
翔　十陽(此章以平上通為一韻)
汶水滔滔(六豪)行人儦儦(四宵)魯道有蕩齊子游敖(六)
(豪)

載驅四章章四句

猗嗟昌(十陽)兮頎而長(十陽)兮抑若揚(十陽)兮美目揚
(見上)兮巧趨蹌(十陽)兮射則臧(十一唐)兮
猗嗟名(十四清)兮美目清(十四清)兮儀既成(十四清)兮終日射
侯不出正(十四清)兮展我甥(十二庚)兮
猗嗟孌(二十八獮)兮清揚婉(二十阮)兮舞則選(二十八獮三十三線二韻)兮
射則貫(二十九換)兮四矢反(二十阮)兮以禦亂(二十九換)兮(此章以上去通)
(為一韻)

猗嗟三章章六句

　　　　齊國十一篇三十四章百四十三句

魏

糾糾葛屨可以履霜(十陽)摻摻女手可以縫裳(十陽)要
之襋(二十四職)之好人服(蒲北反)之
好人提提(五支)宛然左辟(五寘)佩其象揥(十三祭)維是褊
心是以為刺　五寘(此章以平去通為一韻)

葛履二章一章六句一章五句

彼汾沮洳(九御)言采其莫(十一暮)彼其之子美無度(十一暮)
美無度(見上)殊異乎公路(十一暮)
彼汾一方(十陽)言采其桑(十一唐)彼其之子美如英(音央)
美如英(見上)殊異乎公行(戸郎反)
彼汾一曲(三燭)言采其藚(三燭)彼其之子美如玉(三燭)
美如玉(見上)殊異乎公族(一屋)

汾沮洳三章章六句

園有桃(六豪)其實之殽(五肴)心之憂(十八尤)矣我歌且謠
(四宵)不知我者謂我士也驕　四宵(唐石經作不我知下章同)彼人是
哉(十六咍)子曰何其(七之)心之憂矣其誰知之(七之)其誰
知之(見上)葢亦勿思(七之)
園有棘(二十四職)其實之食(二十四職)心之憂矣聊以行國(二十五徳)
不知我者謂我士也㒺極(二十四職)彼人是哉(見上)子曰何
其(見上)心之憂矣其誰知之(見上)其誰知之(見上)葢亦
勿思(見上)

園有桃二章章十二句

陟彼岵(十姥)兮瞻望父(七麌)兮父曰嗟予子(六止)行役
(李因篤曰父曰母曰兄曰皆至行役為句而子季弟於句半為韻各協下音猶之半句為讀也擊壤歌帝何力)
(於我哉力字與上息食為韻與此正同)夙夜無已(六止)上慎旃哉猶來無
止(六止)
陟彼屺(六止)兮瞻望母(滿以反)兮母曰嗟予季(六至)行役
夙夜無寐(六至)上愼旃哉猶來無棄　六至(此章以上去通為一韻)
陟彼岡(十一唐)兮瞻望兄(虗王反)兮兄曰嗟予弟(十一薺)行役
夙夜必偕(十四皆)上愼旃哉猶來無死　五㫖(此章以平上通為一韻)

陟岵三章章六句

十畞之間(二十八山)兮桑者閑閑(二十八山)兮行與子還(二十七剛二仙)
(二韻)兮
十畝之外(十四泰)兮桑者泄泄(十三祭)兮行與子逝(十三祭)兮

十畞之間二章章三句

坎坎伐檀(二十五寒)兮寘之河之干(二十五寒)兮河水清且漣(二)
(仙)猗不稼不穡胡取禾三百廛(二仙)兮不狩不獵胡瞻
爾庭有縣貆(二十二元)兮彼君子兮不素餐(二十五寒)兮
坎坎伐輻(古音方墨反考輻字詩凡二見竝同後人誤入一屋韻)兮寘之河之側
(二十四職)兮河水清且直(二十四職)猗不稼不穡(二十四職)胡取禾三
百億(二十四職)兮不狩不獵胡瞻爾庭有縣特(二十二徳)兮彼君
子兮不素食(二十四職)兮
坎坎伐輪(十八諄)兮寘之河之漘(十八諄)兮河水清且淪(十八)
(諄)猗不稼不穡胡取禾三百囷(十七眞)兮不狩不獵胡瞻
爾庭有縣鶉(十八諄)兮彼君子兮不素飧(二十三魂)兮

伐檀三章章九句

碩鼠碩鼠(八語)無食我黍(八語)三歲貫女(八語)莫我肯
顧(十一暮)逝將去女(見上)適彼樂土(十姥)樂土樂土(見上)
爰得我所　八語(此章以上去通為一韻)
碩鼠碩鼠(見上與二女協下章同)無食我麥(莫北反)三歲貫女(見上)
莫我肯德(二十五德)逝將去女(見上)適彼樂國(二十五德)樂國樂
國(見上)爰得我直(二十四職)
碩鼠碩鼠(見上)無食我苗(四宵)三歲貫女(見上)莫我肯
勞(六豪)逝將去女(見上)適彼樂郊(五肴)樂郊樂郊(見上)
誰之永號(六豪)

碩鼠三章章八句

　　　　魏國七篇十八章百二十八句

唐

蟋蟀在堂(十一唐與康荒協)歲聿其莫(十一暮)今我不樂日月其
除(九魚九御二韻)無已大康(十一唐)職思其居(九魚)好樂無荒(十一)
(唐)良士瞿瞿　十虞十遇二韻(此章以平去通為一韻)
蟋蟀在堂(見上)歲聿其逝(十三祭)今我不樂日月其邁(十七)
(夬)無已大康(見上)職思其外(十四泰)好樂無荒(見上)良士
蹶蹶(十三祭)
蟋蟀在堂(見上)役車其休(十八尤)今我不樂日月其慆(六)
(豪)無已大康(見上)職思其憂(十八尤)好樂無荒(見上)良士
休休(見上)

蟋蟀三章章八句

山有樞(十虞)隰有榆(十虞)子有衣裳弗曳弗婁(古音閭禮記公)
(羊傳邾婁即此音今十虞韻有此字誤於十九矦韻再出)子有車馬弗馳弗驅(十虞)
宛其死矣他人是愉(十虞)
山有栲(三十二晧)隰有杻(四十四有)子有廷内弗洒弗埽(三十二晧)子
有鐘鼓弗鼓弗考(三十二晧)宛其死矣他人是保(三十二晧)
山有漆(五質)隰有栗(五質)子有酒食何不日鼓瑟(七櫛)
且以喜樂且以永日(五質)宛其死矣他人入室(五質)

山有樞三章章八句

揚之水白石鑿鑿(十九鐸)素衣朱襮(二沃十九鐸二韻)從子于沃
(二沃)既見君子云何不樂(十九鐸)
揚之水白石皓皓(三十二晧)素衣朱繡(四十九宥儀禮士昬禮註引魯詩作綃禮)
(記郊特牲註同)從子于鵠(二沃)既見君子云何其憂(十八尤)此章　
(以平上去入通為一韻)
揚之水白石粼粼(十七眞)我聞有命(彌吝反)不敢以告人(十七)
　眞(此章以平去通為一韻)

揚之水三章二章章六句一章四句

椒聊之實蕃衍盈升(十六蒸)彼其之子碩大無朋(十七登)椒
聊(三蕭)且遠條(三蕭)且
椒聊之實蕃衍盈匊(一屋)彼其之子碩大且篤(二沃)椒
聊(見上)且遠條(見上)且

椒聊二章章六句

綢繆束薪(十七眞)三星在天(一先)今夕何夕見此良人(十七)
(眞)子兮子兮如此良人(見上)何
綢繆束芻(十虞)三星在隅(十虞)今夕何夕見此邂逅(古音)
(胡故反後人混入五十候韻)子兮子兮如此邂逅(見上)何(此章以平去通為一)
(韻)
綢繆束楚(八語)三星在戸(十姥)今夕何夕見此粲者(古音)
(渚考者字詩凡四見楚辭一見竝同後人混入三十五馬韻)子兮子兮如此粲者(見上)
何
綢繆三章章六句

有杕之杜(十姥)其葉湑湑(八語)獨行踽踽(九麌)豈無他
人不如我同父(九麌)嗟行之人胡不比(六至)焉人無兄
弟胡不佽(六至)焉
有杕之杜其葉菁菁(十四清)獨行睘睘(十四清)豈無他人不
如我同姓(四十五勁)嗟行之人胡不比(見上)焉人無兄弟胡
不佽(見上)焉(此章以平去通為一韻)

杕杜二章章九句

羔裘豹袪(九魚)自我人居居(九魚)豈無他人維子之故
　十一暮(此章以平去通為一韻)
羔裘豹褎(四十九宥)自我人究究(四十九宥)豈無他人維子之好
(三十七号)

羔裘二章章四句

肅肅鴇羽(九麌)集于苞栩(九麌)王事靡盬(十姥)不能蓺
稷黍(八語)父母何怙(十姥)悠悠蒼天曷其有所(八語)
肅肅鴇翼(二十四職)集于苞棘(二十四職)王事靡盬不能蓺黍稷
(二十四職)父母何食(二十四職)悠悠蒼天曷其有極(二十四職)
肅肅鴇行(戸郎反)集于苞桑(十一唐)王事靡盬不能蓺稻粱
(十陽)父母何嘗(十陽)悠悠蒼天曷其有常(十陽)

鴇羽三章章七句

豈曰無衣(八微)七(五質)兮不如子之衣　見上(二衣字自為韻)安
且吉(五質)兮
豈曰無衣(見上)六(一屋)兮不如子之衣(見上)安且燠(一)
(屋)兮

無衣二章章四句(舊作章三句今改正)

有杕之杜生于道左(三十二哿)彼君子兮噬肯適我(三十二哿)中
心好之曷飲食之(末二句無韻或以二章合為韻)
有枤之杜生于道周(十八尤)彼君子兮噬肯來游(十八尤)中
心好之曷飲食之

有杕之杜二章章六句

葛生蒙楚(八語)蘞蔓于野(神與反)予美亾此誰與獨處(八)
(語)
葛生蒙棘(二十四職)蘞蔓于域(二十四職)予美亾此誰與獨息(二十)
(四職)
角枕粲(二十八翰)兮錦衾爛(二十八翰)兮予美亾此誰與獨旦(二十)
(八翰)
夏之日冬之夜(音豫)百歲之後(音戸)歸于其居(九魚此章以)
(平上去通為一韻)
冬之夜(見上與後協)夏之日(五質)百歲之後(見上)歸于其室
(五質)

葛生五章章四句

采苓(力珍反)采苓(見上)首陽之巓(一先)人之為言(二十二元)苟
亦無信(二十一震)舍旃(二仙)舍旃(見上)苟亦無然(二仙)人之
為言(見上)胡得焉　二仙(此章以平去通為一韻)
采苦(十姥)采苦(見上)首陽之下(音戸)人之為言苟亦無
與(八語)舍旃(見上)舍旃(見上)苟亦無然(見上)人之為言
(見上)胡得焉(見上)
采葑(三鍾)采葑(見上)首陽之東(一東)人之為言苟亦無
從(三鍾)舍旃(見上)舍旃(見上)苟亦無然(見上)人之為言
(見上)胡得焉(見上)

采苓三章章八句

　　　　唐國十二篇三十三章二百五句
　詩本音卷三
欽定四庫全書
　詩本音卷四　　　　　　　崑山顧炎武撰
國風


秦

有車鄰鄰(十七真)有馬白顛(一先)未見君子寺人之令(力珍)
(反)
阪有漆(五質)隰有栗(五質)既見君子竝坐鼓瑟(七櫛)今
者不樂逝者其耊(十六屑)
阪有桑(十一唐)隰有楊(十陽)既見君子竝坐鼓簧(十一唐)今
者不樂逝者其亡(十陽)

車鄰三章一章四句二章章六句

駟驖孔阜(四十四有)六轡在手(四十四有)公之媚子從公于狩(四十)
　九宥(此章以上去通為一韻)
奉時辰牡辰牡孔碩(二十二昔)公曰左之舍拔則獲(二十一麥)
㳺于北園(二十二元)四馬既閑(二十八山)輶車鸞鑣(四宵)載獫歇
驕(四宵)

駟驖三章章四句

小戎俴收(十八尤)五楘梁輈(十八尤)㳺環脅驅(十虞)隂靷鋈
續　三燭(徐邈音辭屢反今當轉為平聲)文茵暢轂(一屋轉音姑)駕我騏馵
(十遇)言念君子溫其如玊(三燭轉音魚)在其板屋(一屋轉音烏)
亂我心曲　三燭　轉音袪(此章以平去入通為一韻)
四牡孔阜(四十四有)六轡在手(四十四有)騏駵是中騧驪是驂(二十)
(二覃)龍盾之合(二十七合)轉音含　鋈以觼軜(二十七合)轉音南　言念君子
温其在邑(二十六緝轉音烏含反)方何為期胡然我念(五十六㮇)轉　
(音奴占反)之　此章以平去入通為一韻(中字不入韻集傳叶諸仍反非)古人之字必有定音非盡音而　
(可叶也若中字止有竹冲竹仲二反或通為仲字自古及今惟此三音而已集傳於桑中之篇則曰叶諸良反)
(於小戎之篇則曰叶諸仍反何中字之多音哉)
俴駟孔羣(二十文)厹矛鋈錞(釋文一音敦元戴侗六書故曰矛㦸下平鐏也記曰進矛)
(㦸者前其鐓鄭氏曰鋭底曰鐏平底曰鐓經傳亦與錞通用詩云厹矛鋈錞)二十三魂　蒙伐有苑
(二十阮)虎韔鏤膺(十六蒸)交韔二弓(音肱)竹閉緄縢(十七登)言
念君子載寢載興(十六蒸)厭厭良人秩秩徳音(二十一侵)古蒸侵　
(二韻不相通此以音與興韻大明七章以林心與興韻豈方音之不同邪説見音論古詩無叶音條)此章以　
(平上通為一韻)

小戎三章章十句

蒹葭蒼蒼(十一唐)白露為霜(十陽)所謂伊人在水一方(十)
(陽)遡洄從之(七之)道阻且長(十陽)遡㳺從之　見上(二從之自為)
(韻)宛在水中央(十陽)
蒹葭淒淒(十二齊)白露未晞(八微)所謂伊人在水之湄(六)
(脂)遡洄從之(見上)道阻且躋(八微)遡㳺從之(見上)宛在
水中坁　六脂(此章通為一韻)
蒹葭采采(十五海)白露未已(六止)所謂伊人在水之涘(六)
(止)遡洄從之(見上)道阻且右(音以)遡㳺從之(見上)宛在
水中沚　六止(二之字亦可入韻)

蒹葭三章章八句

終南何有(音以與止協)有條有梅(十五灰)君子至止(六止)錦衣
狐裘(古音渠之反考裘字詩凡三見左傳一見禮記一見竝同後人混入十八尤韻)顔如渥丹
其君也哉　十六咍(此章亦可以平上通為一韻)
終南何有(見上)有紀有堂(十一唐)君子至止(見上)黻衣繡
裳(十陽)佩玉將將(十陽)夀考不忘(十陽)

終南二章章六句

交交黄鳥止于棘(二十四職)誰從穆公子車奄息(二十四職)維此
奄息(見上)百夫之特(二十五徳)臨其穴(十六屑)惴惴其慄(五質)
彼蒼者天(一先)殱我良人(十七真)如可贖兮人百其身(十七)
(真)
交交黄鳥止于桑(十一唐)誰從穆公子車仲行(戸郎反)維此
仲行(見上)百夫之防(十陽)臨其穴(見上)惴惴其慄(見上)
彼蒼者天(見上)殱我良人(見上)如可贖兮人百其身(見)
(上)
交交黄鳥止于楚(八語)誰從穆公子車鍼虎(十姥)維此
鍼虎(見上)百夫之禦(八語)臨其穴(見上)惴惴其慄(見上)
彼蒼者天(見上)殱我良人(見上)如可贖兮人百其身(見)
(上)

黄鳥三章章十二句

鴥彼晨風(方凡反)鬱彼北林(二十一侵)未見君子憂心欽欽(二十)
(一侵)如何如何(七歌)忘我實多(七歌)
山有苞櫟(十九鐸二十三錫二韻)隰有六駮(四覺)未見君子憂心
靡樂(十九鐸)如何如何(見上)忘我實多(見上)
山有苞棣(十二霽)隰有樹檖(六至)未見君子憂心如醉(六)
(至)如何如何(見上)忘我實多(見上)

晨風三章章六句

豈曰無衣(八微與師協)與子同袍(六豪)王于興師(六脂)修我
戈矛(十八尤)與子同仇(十八尤説見兔罝)
豈曰無衣(見上)與子同澤(二十陌)王于興師(見上)修我矛
㦸(二十陌)與子偕作(十九鐸)
豈曰無衣(見上)與子同裳(十陽)王于興師(見上)修我甲
兵(必良反)與子偕行(户郎反)

無衣三章章五句

我送舅氏(四紙與之協)曰至渭陽(十陽)何以贈之(七之)路車
乗黄　十一唐(此章以平上通為一韻)
我送舅氏(見上)悠悠我思(七之)何以贈之(見上)瓊瑰玉
佩　十八隊(此章以平上去通為一韻)

渭陽二章章四句

於我乎夏屋渠渠(九魚)今也每食無餘(九魚)于嗟乎不
承權輿(九魚)
於我乎每食四簋(古音九考簋字詩凡二見易一見竝同後人誤入五㫖韻)今也每
食不飽(三十一巧)于嗟乎不承權輿(合上聲説見騶虞)

權輿二章章三句(舊作二章章五句今詳於我乎三字文義未終難以絶句)


(當作二章章三句)

　　　　秦國十篇二十七章百七十七句

陳

子之湯(十一唐四十二宕二韻)兮宛丘之上(四十一漾)兮洵有情兮而
無望(四十一漾)兮
坎其擊鼓(十姥)宛丘之下(音户)無冬無夏(古音户考夏字詩凡二見)
(書一見禮記一見竝同後人混入三十五馬四十禡二韻)值其鷺羽(九麌)
坎其擊缶(四十四有)宛丘之道(三十二晧)無冬無夏值其鷺翿(三十)
　七号(此章以上去通為一韻)

宛丘三章章四句

東門之枌宛丘之栩(九麌)子仲之子婆娑其下(音户)
穀旦于差(古音磋考差字詩一見楚辭一見竝同後人誤入五支十三佳二韻今以九麻韻為正)
南方之原不績其麻(九麻)市也婆娑(七歌)
穀旦于逝(十三祭)越以鬷邁(十七夬)視爾如荍(四宵)貽我握
椒(四宵)

東門之枌三章章四句

衡門之下可以棲遲(六脂)泌之洋洋可以樂(毛公作樂鄭氏作􁈛)
(力召反説文云􁈛治也唐石經依鄭作􁈛)飢(六脂)
豈其食魚必河之魴(十陽)豈其取妻必齊之姜(十陽)
豈其食魚必河之鯉(六止)豈其取妻必宋之子(六止)

衡門三章章四句

東門之池(古音沱考池字詩凡三見楚辭一見竝同後人誤入五支韻)可以漚麻(九)
(麻)彼美淑姬可與晤歌(七歌)
東門之池可以漚紵(八語)彼美淑姬可與晤語(八語)
東門之池可以漚菅(二十七删)彼美淑姬可與晤言(二十二元)

東門之池三章章四句

東門之楊(十陽)其葉牂牂(十一唐)昬以為期明星煌煌(十一)
(唐)
東門之楊其葉肺肺(十四泰)昬以為期明星晢晢(十三祭)晢音　
(制説見君子偕老皙字下)

東門之楊二章章四句

墓門有棘斧以斯(五支)之夫也不良國人知(五支)之知
而不已(六止)誰昔然矣　六止(此章亦可以平上通為一韻)
墓門有梅有鴞萃(六至)止夫也不良歌以訊(釋文訊又作誶徐音)
(息悴反廣韻六至部中有誶字引此詩作歌以誶止楚辭章句引此亦作誶予不顧考雨無正四章亦以訊與)
(退遂瘁為韻明是誶字之誤皇矣執訊連連本又作誶禮記樂記多其訊言本又作誶古人以二字通用莊子)
(虞人逐而誶之註一作訊文選王僧達和琅邪王依古詩聊誶興亡言李善本作訊後漢書黨錮傳帝亦頗誶)
(其占誶一作訊荀子行逺疾速而不可託訊與偪塞忌置為韻張衡思玄賦慎竈顯於言天兮占水火而妄訊)
(與内對為韻左思魏都賦翩翩黄鳥銜書來訊與匱粹溢出秩器室蒞日位為韻)之訊予不顧
(十一暮)顛倒思予　九魚八語二韻(顔師古匡謬正俗曰予當讀如與不當讀如余詩楚辭皆無)
(余音陸徳明禮記音義曰予一人依字音羊汝反鄭云余予古今字則同音餘按予字如楚辭離騷女䫋之嬋)
(媛兮申申其詈予曰鮌婞直以亡身兮終然殀乎羽之野紛總總其離合兮班陸離其上下吾令帝閽開闗兮)
(倚閶闔而望予忽吾行此流沙兮遵赤水而容與麾蛟龍使梁津兮詔西皇使涉予九歌湘夫人帝子降兮北)
(渚目眇眇兮愁予嫋嫋兮秋風洞庭波兮木葉下大司命君迥翔兮以下踰空桑兮從女紛總總兮九州何夀)
(夭兮在予少司命秋蘭兮蘪蕪羅生兮堂下緑葉兮素華芳菲菲兮襲予河伯子交手兮東行送美人兮南浦)
(波滔滔兮來迎魚鱗鱗兮媵予山鬼杳冥冥兮羌晝晦東風飄兮神靈雨留靈修兮憺忘歸嵗既晏兮孰華予)
(皆讀如與而逺㳺命天閽其開關兮排閶闔而望予召豐隆使先導兮問太㣲之所居集重陽以入帝宫兮造)
(旬始而觀清都則讀如余顔氏之説亦為未盡)此章以平去通為一韻　

墓門二章章六句

防有鵲巢(五肴)邛有㫖苕(三蕭)誰侜予美心焉忉忉(六)
(豪)
中唐有甓(二十三錫)邛有㫖鷊(二十三錫)誰侜予美心焉惕惕(二十)
(三錫)

防有鵲巢二章章四句

月出皎(二十九篠)兮佼人僚(三十小)兮舒窈糾(四十六黝)兮勞心悄
(三十小)兮
月出皓(三十二晧)兮佼人懰(四十四有)兮舒懮受(四十四有)兮勞心慅
(三十二晧)兮
月出照(三十五笑)兮佼人燎(三十五笑)兮舒夭紹(三十小)兮勞心慘
　五經文字作懆　三十二晧(毛晃曰詩小雅白華篇念子懆懆陸音七倒反又引説文七感反云亦作慘北)
(山詩或慘慘劬勞陸音七感反字亦作懆葢俗書懆與慘更互訛舛陸氏不加辯正而互音之非也白華詩懆)
(字當作草慥二音不當作七感反字作慘者亦非北山詩慘字當作七感反字不當作懆又陳風月出詩勞心)
　慘兮當作懆誤作慘(陳第曰按説文懆愁不安也从心喿聲孫愐以七早反音之又慘毒也从心參聲孫愐)
(以七感反音之此其文形既異音義不同宜易辨也迨後俗書既勝音釋亦淆懆之與慘彼此互錯雖通人不)
(能釐正矣故北山之慘慘劬勞慘慘畏咎宜讀慘白華之念子懆懆宜讀懆月出之勞心慘兮抑之我心慘慘)
　皆宜改而從懆因文求義以義酌文庶得之矣(大戴禮家語慘怛以補不足今作懆風俗通刑罰慘剋今作)
　懆與毛晃所論北山之誤同(按漢人文多以喿字作參墨子一人奉水將灌之一人摻火將益之操字作摻)
(静夜聞鼓聲而謲譟字作謲大戴禮摻泥而就家人晏子春秋擁札摻筆操字作摻漢書王莽傳郭欽封劋胡)
(子西域傳作剼胡子禮記玊藻註幧頭儀禮士喪禮註作幓頭李翕析里橋郙閣頌燥字作慘荆州從事苑鎮)
(碑藻字作而檀弓縿幕魯也讀為綃葢亦繰之異文矣)漢蔡邕述行賦心惻愴而懐慘與感坎為韻今本　
　誤作懆(唐珍州榮德縣丞梁師亮墓誌銘賔御懆而野雲愁亦是慘字)兮(此章以上去通為一韻)

月出三章章四句

胡為乎株林(二十一侵)從夏南(二十二覃)匪適株林(見上)從夏南
(見上)
駕我乗馬(音姥)説于株野(神與反)乗我乗駒(十虞)朝食于
株　十虞(此章亦可以平上通為一韻)

株林二章章四句

彼澤之陂(古音波後人誤入五支韻)有蒲與荷(七歌)有美一人傷如
之何(七歌)寤寐無為(音)譌涕泗滂沱(七歌)
彼澤之陂(見上與為協下章同)有蒲與蕳(二十八山)有美一人碩大且
卷(二仙)寤寐無為(見上)中心悁悁(二仙)
彼澤之陂(見上)有蒲䓿萏(二十八感)有美一人碩大且儼(五十)
(二儼)寤寐無為(見上)輾轉伏枕(四十七寢)

澤陂三章章六句

　　　　陳國十篇二十六章百二十四句

檜

羔裘逍遥(四宵)狐裘以朝(四宵)豈不爾思勞心忉忉(六)
(豪)
羔裘翱翔(十陽)狐裘在堂(十一唐)豈不爾思我心憂傷(十)
(陽)
羔裘如膏(三十七号)日出有曜(三十五笑)豈不爾思中心是悼(三十)
(七)

羔裘三章章四句

庶見素冠(二十六桓)兮棘人欒欒(二十六桓)兮勞心慱慱(二十六桓)兮
庶見素衣(八㣲)兮我心傷悲(六脂)兮聊與子同歸(八㣲)
兮
庶見素韠(五質)兮我心藴結(十六屑)兮聊與子如一(五質)
兮

素冠三章章三句

隰有萇楚猗儺其枝(五支)夭之沃沃樂子之無知(五支)
隰有萇楚猗儺其華(音敷)夭之沃沃樂子之無家(音姑)
隰有萇楚猗儺其實(五質)夭之沃沃樂子之無室(五質)

隰有萇楚三章章四句

匪風發(十月)兮匪車偈(十七薛)兮顧瞻周道中心怛(十二曷)
兮
匪風飄(四宵)兮匪車嘌(四宵)兮顧瞻周道(三十二晧)中心弔
(三十四嘯)兮(此章以平上去通為一韻)
誰能亨魚溉之釡鬵(二十一侵)誰將西歸懐之好音(二十一侵)

匪風三章章四句

　　　　檜國四篇十二章四十五句

曹

蜉蝣之羽(九麌)衣裳楚楚(八語)心之憂矣於我歸處(八)
(語)
蜉蝣之翼(二十四職)采采衣服(蒲北反)心之憂矣於我歸息(二十)
(四職)
蜉蝣掘閲(十七薛)麻衣如雪(十七薛)心之憂矣於我歸説(十七)
(薛)

蜉蝣三章章四句

彼候人兮何戈與祋(十四泰十三末二韻)彼其之子三百赤芾(八未)
(十四泰八物三韻)
維鵜在梁不濡其翼(二十四職)彼其之子不稱其服(蒲北反)
維鵜在梁不濡其咮(古音注後人誤入四十九宥韻)彼其之子不遂其
媾(古音故後人混入五十候韻)
薈(十四泰)兮蔚(八未)兮南山朝隮(十二齊)婉(二十阮)兮孌(二十八獮)
兮季女斯飢　六脂(詩有一句之中而兼用二韻如其虛其邪是也此章則薈蔚自為一韻婉孌)
(自為一韻而隮飢又自為一韻古人屬辭之工比音之宻如此所謂天籟之鳴自然應律而合節者也)

候人四章章四句

鳲鳩在桑其子七(五質)兮淑人君子其儀一(五質)兮其
儀一(見上)兮心如結(十六屑)兮
鳲鳩在桑其子在梅(十五灰)淑人君子其帶伊絲(七之)其
帶伊絲(見上)其弁伊騏(七之)
鳲鳩在桑其子在棘(二十四職)淑人君子其儀不忒(二十五徳)其
儀不忒(見上)正是四國(二十五徳)
鳲鳩在桑其子在榛(十九臻)淑人君子正是國人(十七真)正
是國人(見上)胡不萬年(一先)

鳲鳩四章章六句

洌彼下泉(二仙與歎協)浸彼苞稂(十一唐)愾我寤歎(二十五寒)念彼
周京(音疆)
洌彼下泉(見上)浸彼苞蕭(三蕭)愾我寤歎(見上)念彼京
周(十八尤)
洌彼下泉(見上)浸彼苞蓍(六脂)愾我寤歎(見上)念彼京
師(六脂)
芃芃黍苗(四宵)隂雨膏(六豪三十七号二韻)之四國有王郇伯勞
(六豪三十七号二韻)之

下泉四章章四句

　　　　曹國四篇十五章六十八句

豳

七月流火(古音毁考火字詩凡四見左傳一見竝同後人誤入三十四果韻)九月授衣
(八微)一之日觱發(十月)二之日栗烈(十七薛)無衣無褐(十二)
(曷)何以卒嵗(十三祭)三之日于耜(六止)四之日舉趾(六止)
同我婦子(六止)饁彼南畆(滿以反)田畯至喜　六止(此章以平上以去)
(入通為一韻亦可通一章為一韻)
七月流火(見上)九月授衣(見上)春日載陽(十陽)有鳴倉
庚(古音岡考庚字詩凡二見竝同今十二庚與平生等字混為一韻)女執懿筐(十陽)遵
彼㣲行(户郎反)爰求柔桑(十一唐)春日遲遲(六脂)采蘩祁祁
(六脂)女心傷悲(六脂)殆及公子同歸(八㣲)
七月流火(見上)八月萑葦(七尾)蠶月條桑(十一唐)取彼斧
斨(十陽)以伐逺揚(十陽)猗彼女桑(見上)七月鳴鶪(二十三錫)
八月載績(二十三錫)載玄載黄(十一唐)我朱孔陽(十陽)為公子
裳(十陽)
四月秀葽(四宵)五月鳴蜩(三蕭)八月其穫(十九鐸)十月隕
蘀(十九鐸)一之日于貉(十九鐸)取彼狐狸(七之)為公子裘(渠之)
(反)二之日其同(一東)載纘武功(一東)言私其豵(一東)獻
豜于公(一東)
五月斯螽動股(十姥)六月莎雞振羽(九麌)七月在野(神與)
(反)八月在宇(九麌)九月在户(十姥)十月蟋蟀入我牀下
(音户)穹窒熏鼠(八語)塞向墐户(見上)嗟我婦子曰為改
嵗入此室處(八語)
六月食鬱及薁(一屋)七月亨葵及菽　一屋(轉上聲則薁音懊菽音少與)
(下棗稻酒夀為一韻)八月剥棗(三十二晧)十月穫稻(三十二晧)為此春酒(四十)
(四有)以介眉夀(四十四有)七月食瓜(音孤)八月斷壺(十一模)九月
叔苴(九魚)采荼薪樗(九魚)食我農夫(十虞)
九月築場圃(十姥)十月納禾稼(古音古考稼字詩凡二見竝同後人混入四十)
(禡韻)黍稷重穋禾麻菽麥(穋麥二字非韻李因篤曰二句不入韻以下句夫字為韻與圃)
(稼協)嗟我農夫(十一模)我稼既同(一東)上入執宫功(一東)晝
爾于茅宵爾索綯(六豪)亟其乗屋(一屋)其始播百穀(一屋)
　(此章以平上通為一韻)
二之日鑿冰沖沖(一東)三之日納于凌隂(二十一侵侵韻字與東)
(同用者三見此章之隂蕩首章之諶雲漢二章之臨易四見屯比恒象傳之禽深艮象傳之心若此者葢出於)
　方音耳(宋吳棫韻補隂於容切引太玄經日飛懸隂萬物融融)四之日其蚤(三十二晧)獻
羔祭韭(四十四有)九月肅霜(十陽)十月滌場(十陽)朋酒斯饗
(三十六養)曰殺羔羊(十陽)躋彼公堂(十一唐)稱彼兕觥(音光)萬
夀無疆　十陽(此章以平上通為一韻)

七月八章章十一句

䲭鴞䲭鴞既取我子(六止)無毁我室(五質)恩(二十四痕)斯勤
(二十一殷)斯鬻子之閔(十六軫)斯(此章以上入以平上通為一韻)
迨天之未隂雨(九麌)徹彼桑土(十姥)綢繆牖户(十姥)今
女下民或敢侮予(九魚八語二韻)
予手拮据(九魚)予所捋荼(十一模)予所蓄租(十一模)予口卒
瘏(十一模)曰予未有室家(音姑)
予羽譙譙(四宵)予尾翛翛(三蕭)予室翹翹(四宵)風雨所
漂摇(四宵)予維音嘵嘵(三蕭)

䲭鴞四章章五句

我徂東山慆慆不歸　八㣲(顧夢麟曰首章歸字隔二句與下歸悲衣枚協如生民三章)
(之例次章以下則因首章而以獨韻起調古樂府及唐宋人詩餘長調亦有獨韻起者)我來自東
(一東)零雨其濛(一東)我東曰歸(見上)我心西悲(六脂)制
彼裳衣(八㣲)勿士行枚(十五灰)蜎蜎者蠋(三燭轉音主)烝在桑
野(神與反)敦彼獨宿亦在車下　音户(此章以上入通為一韻)
我徂東山慆慆不歸我來自東(見上)零雨其濛(見上)果
臝之實(五質與室協)亦施其宇(九麌)伊威在室(五質)蠨蛸在
户(十姥)町畽鹿場(十陽)熠燿宵行(戸郎反)不可畏(八未)也
伊可懐(十四皆)也(此章以平去通為一韻)
我徂東山慆慆不歸我來自東(見上)零雨其濛(見上)鸛
鳴于垤(十六屑)婦歎于室(五質)洒埽穹窒(五質十六屑二韻)我征
聿至(六至)有敦瓜苦蒸在栗薪(十七真)自我不見于今三
年　一先(此章以去入通為一韻)
我徂東山慆慆不歸我來自東(見上)零雨其濛(見上)倉
庚于飛(八㣲與歸協)熠燿其羽(九麌)之子于歸(見上)皇駮其
馬(音姥)親結其縭(古音羅後人誤入五支韻)九十其儀(音俄)其新孔
嘉(九麻)其舊如之何　七歌(李因篤曰二章以下麟士以為獨韻起調然二章之實室三)
(章之垤室窒至四章之飛歸皆與上歸字相應是未嘗無韻也)

東山四章章十二句

既破我斧又缺我斨(十陽)周公東征四國是皇(十一唐)哀
我人斯亦孔之將(十陽)
既破我斧又缺我錡(古音渠禾反後人誤入五支韻)周公東征四國是
吪(八戈)哀我人斯亦孔之嘉(九麻)
既破我斧又缺我銶(十八尤)周公東征四國是遒(十八尤)哀
我人斯亦孔之休(十八尤)

破斧三章章六句

伐柯如何(七歌與下何協)匪斧不克(二十五徳)取妻如何(見上)匪媒
不得(二十五徳)
伐柯伐柯其則不遠(二十阮)我遘之子籩豆有踐(二十八獮)

伐柯二章章四句

九罭之魚鱒魴(十陽)我覯之子衮衣繡裳(十陽)
鴻飛遵渚(八語)公歸無所(八語)於女信處(八語)
鴻飛遵陸(一屋)公歸不復(一屋)於女信宿(一屋)
是以有衮衣(八㣲)兮無以我公歸(八㣲)兮無使我心悲
(六脂)兮

九罭四章一章四句三章章三句

狼跋其胡(十一模與膚協)載疐其尾(七尾)公孫碩膚(十虞)赤舄
几几(五㫖)
狼疐其尾載跋其胡(見上)公孫碩膚(見上)德音不瑕(古音)
(胡考瑕字詩一見左傳二見竝同後人誤入九麻韻)

狼跋二章章四句

　　　　豳國七篇二十七章二百三句
　詩本音卷四
欽定四庫全書
　詩本音巻五　　　　　　　崑山顧炎武撰
小雅

呦呦鹿鳴(十二庚)食野之苹(十二庚)我有嘉賔鼓瑟吹笙(十二)
(庚)吹笙鼓簧(十一唐)承筐是將(十陽)人之好我示我周行
　户郎反(苹字從平笙字從生徧考三代秦漢之書凡鳴平生字無入陽唐韻者知此章自吹笙鼓簧以下别)
(為一韻烈祖之詩亦然自黄耉無疆以下别為一韻集傳叶音皆非)
呦呦鹿鳴食野之蒿(六豪)我有嘉賔徳音孔昭(四宵)視
民不恌(三蕭)君子是則是傚(三十六效)我有㫖酒嘉賔式燕
以敖　六豪(此章以平去通為一韻)
呦呦鹿鳴食野之芩(二十一侵)我有嘉賔鼓瑟鼓琴(二十一侵)鼓
瑟鼓琴(見上)和樂且湛(二十二覃)我有㫖酒以燕樂嘉賔之
心(二十一侵)

鹿鳴三章章八句

四牡騑騑(八㣲)周道倭遲(六脂)豈不懐歸(八㣲)王事靡
盬我心傷悲(六脂)
四牡騑騑(見上與歸協)嘽嘽駱馬(音姥)豈不懐歸(見上)王事
靡盬(十姥)不遑啟處(八語)
翩翩者鵻載飛載下(音户)集于苞栩(九麌)王事靡盬(見)
(上)不遑將父(九麌)
翩翩者鵻載飛載止(六止)集于苞杞(六止)王事靡盬不
遑將母(滿以反)
駕彼四駱載驟駸駸(二十一侵)豈不懐歸是用作歌將母來
諗　四十七寢(此章以平上通為一韻)
四牡五章章五句

皇皇者華(音敷與夫協)于彼原隰(二十六緝)駪駪征夫(十虞)毎懐
靡及(二十六緝)
我馬維駒(十虞)六轡如濡(十虞)載馳載驅(十虞)周爰咨
諏(十虞)
我馬維騏(七之)六轡如絲(七之)載馳載驅周爰咨謀(音)
(媒)
我馬維駱(十九鐸)六轡沃若(十八藥)載馳載驅周爰咨度(十九)
(鐸)
我馬維駰(十七真)六轡既均(十八諄)載馳載驅周爰咨詢(十八)
(諄)

皇皇者華五章章四句

常棣之華鄂不韡韡(七尾)凡今之人莫如兄弟(十一薺)
死喪之威(八㣲)兄弟孔懐(十四皆)原隰裒(古音蒲牟反後人混入十九侯)
(韻)矣兄弟求(十八尤)矣
脊令在原(二十二元)兄弟急難(二十五寒二十八翰二韻按此患難之難而讀為平聲)
(後周庾信哀江南賦本無情於急難正用此作平聲)每有良朋況也永歎(二十五寒二十)
(八翰二韻)
兄弟鬩于牆外禦其務(春秋左氏傳作侮)九麌　每有良朋烝也無
戎(考戎字詩凡四見旄丘三章與東同韻出車五章與蟲螽忡韻此章則與務韻常武首章與父祖韻疑古)
(戎字有汝音故又訓為汝民勞崧髙烝民韓奕箋竝云戎猶汝也)元熊朋來丑經説曰此詩外禦其務當以　
(左傳侮字為據烝也無戎與常武以修我戎竝當音汝崧髙戎有良翰即汝有良翰民勞戎雖小子即汝雖小)
(子可見古者戎汝同音吳氏改務音蒙而不顧左傳引詩之文失之矣)
喪亂既平(十二庚)既安且寧(十五青)雖有兄弟不如友生(十二)
(庚)
儐爾籩豆(古音田故反考豆字詩凡二見竝同後人混入五十候韻)飲酒之飫(九御)
兄弟既具(十遇)和樂且孺(十遇)
妻子好合(二十七合)如鼓瑟琴(二十一侵)兄弟既翕(二十六緝)和樂且
湛　二十二覃(合與翕琴與湛各以平入相協亦可通為一韻)
宜爾室家(音姑)樂爾妻帑(十一模)是究是圖(十一模)亶其然
乎(十一模)

常棣八章章四句

伐木丁丁(十三耕)鳥鳴嚶嚶(十三耕)出自幽谷(一屋)遷于喬
木(一屋)嚶其鳴(十二庚)矣求其友聲(十四清)相彼鳥矣猶求
友聲(見上)矧伊人矣不求友生(十二庚)神之聴(十五青)之終
和且平(十二庚)
伐木許許(十姥)釃酒有藇(八語)既有肥羜(八語)以速諸
父(九麌)寧適不來㣲我弗顧(十一暮)於粲洒埽(三十二晧)陳饋
八簋(音九)既有肥牡(莫九反)以速諸舅(四十四有)寧適不來㣲
我有咎　四十四有(此章以上去通為一韻)
伐木于阪(二十阮)釃酒有衍(二十八獮)籩豆有踐(二十八獮)兄弟無
逺(二十阮)民之失徳乾餱以愆(二仙)有酒湑(八語)我無酒
酤(十一模)我坎坎鼓(十姥)我蹲蹲舞(九麌)我迨我暇(古音豫考)
(暇字詩凡三見竝同後人混入四十禡韻)矣飲此湑(見上)矣(此章以平上以平上去通為一)
(韻)

伐木三章章十二句

天保定爾亦孔之固(十一暮)俾爾單厚(古音户考厚字詩凡三見楚辭一見)
(竝同後人誤分四十五厚韻)何福不除(九魚九御二韻)俾爾多益以莫不庶
　九御(此章以上去通為一韻)
天保定爾俾爾戩穀(一屋)罄無不宜受天百禄(一屋)降
爾遐福維日不足　三燭(福字不入韻)
天保定爾以莫不興(十六蒸)如山如阜如岡如陵(十六蒸)如
川之方至以莫不增(十七登)
吉蠲為饎是用孝享(三十六養)禴祠烝嘗(十陽)于公先王(十)
(陽)君曰卜爾萬夀無疆　十陽(此章以平上通為一韻)
神之弔矣詒爾多福(古音方墨反考福字詩凡十六見書三見易五見儀禮二見禮記二)
(見考工記一見竝同後人誤入一屋韻)民之質矣日用飲食(二十四職)羣黎百
姓徧為爾徳(二十五徳)
如月之恒(十七登)如日之升(十六蒸)如南山之夀(四十四有四十九宥)
(二韻與茂協)不騫不崩(十七登)如松柏之茂(音髦)無不爾或承
(十六蒸)

天保六章章六句

采薇(八㣲與歸協)采薇(見上)薇亦作(十一暮十九鐸二韻)止曰歸(八㣲)
曰歸(見上)嵗亦莫(十一暮十九鐸二韻按作莫與下文二故字為韻則竝當從去聲)止
靡室靡家(音姑與居協)玁狁之故(十一暮)不遑啟居(九魚)玁狁
之故　見上(家居二字自為韻亦可通上下為一韻)
采薇(見上)采薇(見上)薇亦柔(十八尤)止曰歸(見上)曰歸(見)
(上)心亦憂(十八尤)止憂心烈烈(十七薛)載飢載渇(十二曷)我戍
未定(四十六徑)靡使歸聘(四十五勁)
采薇(見上)采薇(見上)薇亦剛(十一唐)止曰歸(見上)曰歸(見)
(上)嵗亦陽(十陽)止王事靡盬(十姥)不遑啟處(八語)憂心
孔疚(古音几考疚字詩凡五見竝同後人混入四十九宥韻)我行不來(十六咍此章以平)
(上通為一韻)
彼爾維何(七歌與下何協)維常之華(音敷)彼路斯何(見上)君子
之車(九魚)戎車既駕四牡業業(三十三業)豈敢定居一月三
捷(二十九葉)
駕彼四牡四牡騤騤(六脂)君子所依(八㣲)小人所腓(八)
(㣲)四牡翼翼(二十四職)象弭魚服(蒲北反)豈不日戒(十六怪按戒字古)
(有入音常武首章與國韻易震象傳與得韻竝音紀力反楚辭九章惜往日亦與得韻)玁狁孔棘
　二十四職(此章以去入通為一韻)
昔我往矣楊栁依依(八㣲)今我來思雨雪霏霏(八㣲)行
道遲遲(六脂)載渇載飢(六脂)我心傷悲(六脂)莫知我哀
(十六咍)

采薇六章章八句

我出我車于彼牧(古音墨考牧字詩一見易一見楚辭一見竝同後人誤入一屋韻)　轉音枚　
矣自天子所謂我來(十六咍)矣召彼僕夫謂之載(十九代)轉音　
(哉)矣王事多難維其棘(二十四職轉音紀其反)矣(此章以平去入通為一韻)
我出我車于彼郊(五肴)矣設此旐(三十小)矣建彼旄(六豪)
矣彼旟旐斯胡不斾斾(十四泰)憂心悄悄(三十小)僕夫況瘁
　六至(此章以平上通為一韻)
王命南仲往城于方(十陽)出車彭彭(音旁)旂旐央央(十)
(陽)天子命我城彼朔方(見上)赫赫南仲玁狁于襄(十陽)
昔我往矣黍稷方華(音敷)今我來思雨雪載塗(十一模)王
事多難不遑啟居(九魚)豈不懐歸畏此簡書(九魚)
喓喓草蟲(一東)趯趯阜螽(一東)未見君子(六止與下子協)憂心
忡忡(一東)既見君子(見上)我心則降(户工反)赫赫南仲(一)
(送)薄伐西戎　一東(此章以平去通為一韻)
春日遲遲(六脂)卉木萋萋(十二齊)倉庚喈喈(十四皆)采蘩祁
祁(六脂)執訊獲醜薄言還歸(八㣲)赫赫南仲玁狁于夷
(六脂)

出車六章章八句

有杕之杜(十姥與盬協)有睆其實(五質)王事靡盬(十姥)繼嗣
我日(五質)日月陽(十陽)止女心傷(十陽)止征夫遑(十一唐)
止
有杕之杜(見上)其葉萋萋(十二齊)王事靡盬(見上)我心傷
悲(六脂)卉木萋(見上)止女心悲(見上)止征夫歸(八㣲)止
陟彼北山言采其杞(六止)王事靡盬憂我父母(滿以反)檀
車幝幝(二十八銑)四牡痯痯(二十四緩)征夫不逺(二十阮)
匪載匪來(十六咍)憂心孔疚(音几)期逝不至(六至)而多為
恤(六術)卜筮偕(十四皆)止㑹言近(古音記崧髙箋曰近辭也聲如彼記之予之記)
(古近字多與幾同後人誤入十九隠二十四焮韻)止征夫邇(四紙)止(此章以平上去入通)
(為一韻)
杕杜四章章七句


南陔

　　　　鹿鳴之什十篇一篇無辭凡四十六章二百
　　　　九十七句

白華


華黍

魚麗于罶(四十四有與酒協)鱨鯊(九麻)君子有酒(四十四有)㫖且多
(七歌)
魚麗于罶(見上)魴鱧(十一薺)君子有酒(見上)多且㫖(五㫖)
魚麗于罶(見上)鰋鯉(六止)君子有酒(見上)㫖且有(音以)
物其多(見上)矣維其嘉(九麻)矣
物其㫖(見上)矣維其偕(十四皆)矣(此章以平上通為一韻)
物其有(見上)矣維其時(七之)矣(此章以平上通為一韻)

魚麗六章三章章四句三章章二句


由庚

南有嘉魚烝然罩罩(三十六效)君子有酒嘉賔式燕以樂(三十)
(六效)
南有嘉魚烝然汕汕(三十諌)君子有酒嘉賔式燕以衎(二十)
(八翰)
南有樛木甘瓠纍(六脂)之君子有酒嘉賔式燕綏(六脂)
之
翩翩者鵻(六脂)烝然來(十六咍)思君子有酒嘉賔式燕又
(古音肄考又字詩凡四見竝同後人混入四十九宥韻)思(此章以平去通為一韻)

南有嘉魚四章章四句


崇丘

南山有臺(十六咍)北山有萊(十六咍)樂只君子(六止與下子協)邦家
之基(七之)樂只君子(見上)萬夀無期　七之(此章亦可以平上通為一韻)
南山有桑(十一唐)北山有楊(十陽)樂只君子(見上)邦家之
光(十一唐)樂只君子(見上)萬夀無疆(十陽)
南山有杞(六止)北山有李(六止)樂只君子(見上)民之父
母(滿以反)樂只君子(見上)徳音不已(六止)
南山有栲(三十二晧)北山有杻(四十四有)樂只君子(見上)遐不眉
夀(四十四有四十九宥二韻)樂只君子(見上)徳音是茂(音髦)
南山有枸(九麌)北山有楰(九麌)樂只君子(見上)遐不黄
耉(古音矩考耉字詩凡二見竝同後人混入四十五厚韻)樂只君子(見上)保艾爾
後(音户)

南山有臺五章章六句


由儀

蓼彼蕭斯零露湑(八語)兮既見君子我心寫(古音湑考寫字詩凡)
(三見竝同後人混入三十五馬韻)兮燕笑語(八語)兮是以有譽處(八語)
兮
蓼彼蕭斯零露瀼瀼(十陽三十六養二韻)既見君子為龍為光(十一)
(唐)其徳不爽(三十六養)夀考不忘　十陽(此章以平上通為一韻)
蓼彼蕭斯零露泥泥(十一薺)既見君子(六止)孔燕豈弟(十一)
(薺十二霽二韻)宜兄宜弟(見上)令徳夀豈(十五海)
蓼彼蕭斯零露濃濃(三鍾)既見君子鞗革沖沖(一東)和
鸞雝雝(三鍾)萬福攸同(一東)

蓼蕭四章章六句

湛湛露斯(五支)匪陽不晞(八㣲)厭厭夜飲不醉無歸(八)
(㣲)
湛湛露斯在彼豐草(三十二晧)厭厭夜飲在宗載考(三十二皓)
湛湛露斯在彼杞棘(二十四職)顯允君子莫不令德(二十五徳)
其桐其椅(古音於戈反後人誤入五支韻)其實離離(音羅)豈弟君子莫
不令儀(音俄)

湛露四章章四句

　　　　白華之什十篇五篇無辭凡二十三章百四
　　　　句
彤弓弨兮受言藏(十一唐)之我有嘉賔中心貺(四十一漾)之鍾
鼓既設一朝饗(三十六養)之(此章以平上去通為一韻)
彤弓弨兮受言載(十九代)之我有嘉賔中心喜(六止)之鍾
鼓既設一朝右(音以)之(此章以上去通為一韻)
彤弓弨(四宵)兮受言櫜(六豪)之我有嘉賔中心好(三十七号)
之鍾鼓既設一朝醻(十八尤)之(此章以平去通為一韻)

彤弓三章章六句

菁菁者莪(七歌)在彼中阿(七歌)既見君子樂且有儀(音)
(俄)
菁菁者莪在彼中沚(六止)既見君子(六止)我心則喜(六)
(止)
菁菁者莪在彼中陵(十六蒸)既見君子錫我百朋(十七登)
汎汎楊舟(十八尤)載沈載浮(十八尤)既見君子我心則休(十八)
(尤)

菁菁者莪四章章四句

六月棲棲(十二齊與騤協)戎車既飭(二十四職)四牡騤騤(六脂)載是
常服(蒲北反)玁狁孔熾我是用急　二十六緝(急字非韻鹽鐵論引此作我是用)
(戒當從之説見采薇)王于出征以匡王國　二十五徳(此章亦可通為一韻)
比物四驪閑之維則(二十五徳)維此六月既成我服(蒲北反)我
服既成(十四清與征協)于三十里(六止)王于出征(十四清)以佐天
子　六止(此章亦可以上入通為一韻)
四牡修廣其大有顒(三鍾)薄伐玁狁以奏膚公(一東)有
嚴有翼(二十四職)共武之服(蒲北反)共武之服(見上)以定王國
(二十五徳)
玁狁匪茹(八語)整居焦穫(十一暮)侵鎬及方(十陽)至于涇
陽(十陽)織文鳥章(十陽)白斾央央(十陽)元戎十乗以先
啟行　户郎反(此章以上去通為一韻)
戎車既安(二十五寒)如輊如軒(二十二元)四牡既佶既佶且閑(二十)
(八山)薄伐玁狁至于大原(二十二元)文武吉甫萬邦為憲(二十五願)
　(此章以平去通為一韻)
吉甫燕喜(六止)既多受祉(六止)來歸自鎬我行永久(音)
(几)飲御諸友(音以)炰鼈膾鯉(六止)侯誰在矣(六止)張仲
孝友(見上)

六月六章章八句

薄言采芑(六止)于彼新田(一先與千協)于此葘畆(滿以反)方叔
莅止(六止)其車三千(一先)師干之試(七志)方叔率止(見)
(上)乗其四騏四騏翼翼(二十四職)路車有奭(二十四職)簟茀魚服
(蒲北反)鉤膺鞗革　音棘(此章以上去通為一韻亦可通下文入聲為一韻)
薄言采芑(見上)于彼新田(見上)于此中鄉(十陽與央衡瑲皇珩協)
方叔莅止(見上)其車三千(見上)旂旐央央(十陽)方叔率
止(見上)約軝錯衡(古音户郎反考衡字詩凡五見竝同後人混入十二庚韻)八鸞瑲
瑲(十陽)服其命服朱芾斯皇(十一唐)有瑲蔥珩(古音户郎反後人混)
(入十二庚韻)
鴥彼飛隼(古音之水反考隼字詩凡二見竝同與止協後人誤入十七準韻)其飛戾天
(一先與千協)亦集爰止(六止)方叔莅止(見上)其車三千(見上)
師干之試(見上)方叔率止(見上)鉦人伐鼓(十姥)陳師鞠
旅(八語)顯允方叔伐鼓淵淵(一先)振旅闐闐(一先)
蠢爾蠻荆大邦為讎(十八尤)方叔元老(三十二晧)克壯其猶(十八)
(尤)方叔率止執訊獲醜(四十四有)戎車嘽嘽(二十五寒)嘽嘽焞焞
　二十三魂(釋文焞吐雷反又他屯反本又作啍按漢書韋玄成傳引此作燀燀推推顔師古讀吐雷反後人)
(遂并焞字讀為吐雷反梁簡文帝金錞賦揮秦筝之慷慨伐晉鼓之嘽啍與諧才徊杯來為韻則从口作啍亦)
(音吐雷反今按嘽焞自為一韻雷威自為一韻未嘗不可何必改經文以就史傳況从火之焞見於左傳僖五)
(年从口之啍見於大車竝音他屯反不當讀為吐雷反也)如霆如雷(十五灰)顯允方叔
征伐玁狁蠻荆來威　八㣲(此章以平上通為一韻)

采芑四章章十二句

我車既攻(一東)我馬既同(一東)四牡龎龎(古音龍後人分四江韻)
駕言徂東(一東)
田車既好(三十二晧)四牡孔阜(四十四有)東有甫草(三十二晧)駕言行
狩　四十九宥(此章以上去通為一韻)
之子于苗(四宵)選徒囂囂(四宵六豪二韻)建旐設旄(六豪)搏獸
于敖(六豪)
駕彼四牡四牡奕奕(二十二昔)赤芾金舄(二十二昔)㑹同有繹(二十)
(二昔)
決拾既佽(六至與柴協)弓矢既調(三蕭)射夫既同　一東(調字非韻宋)
(吳棫韻補讀調為同引楚辭離騷勉陞降以上下兮求榘矱之所同湯禹嚴而求合兮摰咎繇而能調為證朱)
(子從之)助我舉柴　説文作㧘(漢張衡西京賦收禽舉胔从肉作胔)五寘　此章首尾為一韻　
(中二句為一韻盖詩之變體周頌思文后稷克配彼天立我烝民莫匪爾極稷與極為韻天與民為韻儀禮士)
(昬禮往迎爾相承我宗事朂帥以敬先妣之嗣若則有常相與常為韻事與嗣為韻楚辭天問雄虺九首儵忽)
(焉在何所不死長人何守首與守為韻在與死為韻宋玉風賦被麗披離衝孔動楗㫬渙粲爛離散轉移離與)
(移為韻楗與爛為韻漢安世房中歌安其所樂終産樂終産世繼緒所與緒為韻二産為韻皆同此例)或疑　
(中二句無韻但以佽柴為韻)
四黄既駕(四十禡)兩驂不猗(於戈反)不失其馳(古音陀考馳字詩凡二見)
(楚辭二見竝同後人誤入五支韻)舍矢如破　三十九過(此章以平去通為一韻)
蕭蕭馬鳴(十二庚)悠悠斾旌(十四清)徒御不驚(十二庚)大庖不
盈(十四清)
之子于征(十四清)有聞無聲(十四清)允矣君子展也大成(十四)
(清)

車攻八章章四句

吉日維戊(古音髦後人誤入五十候韻)既伯既禱(三十二晧)田車既好(三十)
(二晧)四牡孔阜(四十四有)升彼大阜(見上)從其羣醜(四十四有)此章以　
(上去通為一韻)
吉日庚午(十姥)既差我馬(音姥)獸之所同(一東與從協)麀鹿
麌麌(九麌)漆沮之從(三鍾)天子之所(八語)
瞻彼中原其祁孔有(音以)儦儦俟俟(六止)或羣或友(音)
(以)悉率左右(音以)以燕天子(六止)
既張我弓既挾我矢(五㫖)發彼小豝殪此大兕(五㫖)以
御賔客且以酌醴(十一薺)
吉日四章章六句

鴻鴈于飛肅肅其羽(九麌)之子于征劬勞于野(神與反)爰
及矜人哀此鰥寡(古音古考寡字詩凡三見易一見竝同後人混入三十五馬韻)
鴻鴈于飛集于中澤(二十陌)之子于垣百堵皆作(十九鐸)雖
則劬勞其究安宅(二十陌)
鴻鴈于飛哀鳴嗸嗸(六豪)維此哲人(十七真與下人協)謂我劬
勞(六豪)維彼愚人(見上)謂我宣驕(四宵)

鴻鴈三章章六句

夜如何其夜未央(十陽)庭燎之光(十一唐)君子至止鸞聲
將將(十陽)
夜如何其夜未艾(十四泰)庭燎晢晢(十二霽)君子至止鸞聲
噦噦(十四泰)
夜如何其夜鄉晨(十七真)庭燎有煇(二十三魂)君子至止言觀
其旂(古音芹考旂字詩凡三見左傳一見竝同後人誤入八㣲韻)

庭燎三章章五句

沔彼流水(五㫖)朝宗于海(十五海)鴥彼飛隼(之水反)載飛載
止(六止)嗟我兄弟(十一薺)邦人諸友(音以)莫肯念亂誰無
父母(滿以反)
沔彼流水(見上與隼協)其流湯湯(十陽)鴥彼飛隼(見上)載飛
載揚(十陽)念彼不蹟載起載行(户郎反)心之憂矣不可弭
忘(十陽)
鴥彼飛隼率彼中陵(十六蒸)民之訛言寧莫之懲(十六蒸)我
友敬矣讒言其興(十六蒸)

沔水三章二章章八句一章六句

鶴鳴于九皋聲聞于野(神與反)魚濳在淵或在于渚(八語)
樂彼之園(二十二元)爰有樹檀(二十五寒)其下維蘀(十九鐸)他山之
石(二十二昔)可以為錯(十九鐸)
鶴鳴于九皋聲聞于天(一先)魚在于渚或濳在淵(一先)
樂彼之園(見上)爰有樹檀(見上)其下維穀(一屋)他山之
石可以攻玉(三燭)

鶴鳴二章章九句

　　　　彤弓之什十篇四十章二百五十九句
　詩本音卷五
欽定四庫全書
　詩本音卷六　　　　　　　崑山顧炎武撰
小雅

祈父(九麌)予王之爪牙(音吾)胡轉予于恤靡所止居(九魚)
　(此章以平上通為一韻)
祈父予王之爪士(六止)胡轉予于恤靡所厎止(六止嚴氏詩)
(緝曰厎傳曰厎至也今本作底)
祈父亶不聰(一東)胡轉予于恤有母之尸饔(三鍾)
祈父三章章四句

皎皎白駒食我場苗(四宵)縶之維之以永今朝(四宵)所
謂伊人於焉逍遥(四宵)
皎皎白駒食我場藿(十九鐸)縶之維之以永今夕(二十二昔)所
謂伊人於焉嘉客(二十陌)
皎皎白駒(十虞與侯協)賁然來思(七之)爾公爾侯(音胡)逸豫
無期(七之)慎爾優游勉爾遁思(見上)
皎皎白駒在彼空谷(一屋)生芻一束(三燭)其人如玉(三)
(燭)毋金玉爾音(二十一侵)而有遐心(二十一侵)

白駒四章章六句

黄鳥黄鳥無集于榖(一屋)無啄我粟(三燭)此邦之人不
我肯穀　一屋(上榖从木下榖从禾)言旋言歸復我邦族(一屋)
黄鳥黄鳥無集于桑(十一唐)無啄我粱(十陽)此邦之人不
可與明(彌郎反)言旋言歸復我諸兄(虛王反)
黄鳥黄鳥無集于栩(九麌)無啄我黍(八語)此邦之人不
可與處(八語)言旋言歸復我諸父(九麌)
黄鳥三章章七句

我行其野(神與反)蔽芾其樗(九魚)昬姻之故(十一暮)言就爾
居(九魚)爾不我畜復我邦家　音姑(此章以平上去通為一韻)
我行其野(見上與故協)言采其蓫(一屋)昬姻之故(見上)言就
爾宿(一屋)爾不我畜(一屋)言歸思復　一屋(此章以上去通為一韻)
我行其野言采其葍(古音方墨反後人誤入一屋韻)不思舊姻求爾新
特　二十五徳(今本誤作求我依唐石經及國子監註疏本改正)成不以富(古音方二反考富字)
　詩凡五見易二見竝同後人混入四十九宥韻(今本成作誠依唐石經及國子監註疏本改正)箋曰室家　
(成事)亦祇以異　七志(此章亦可以去入通為一韻)

我行其野三章章六句

秩秩斯干(二十五寒)幽幽南山(二十八山)如竹苞(五肴)矣如松茂
(音髦)矣兄及弟矣式相好(三十二晧)矣無相猶(十八尤)矣(此章以平)
(上去通為一韻)
似續妣祖(十姥)築室百堵(十姥)西南其户(十姥)爰居爰
處(八語)爰笑爰語(八語)
約之閣閣(十九鐸)椓之橐橐(十九鐸)風雨攸除(九魚九御二韻)鳥鼠
攸去(八語九御二韻)君子攸芋　十虞十遇二韻(此章亦可以平去入通為一韻)
如跂斯翼(二十四職)如矢斯棘(二十四職)如鳥斯革(音棘)如翬斯
飛(八㣲)君子攸躋　十二齊(此章亦可以平入通為一韻)
殖殖其庭(十五青)有覺其楹(十四清)噲噲其正(十四清)噦噦其
冥(十五青)君子攸寧(十五青)
下莞上簟(五十一忝)乃安斯寢(四十七寢)乃寢乃興(十六蒸)乃占我
夢(莫滕反)吉夢維何(七歌)維熊維羆(古音波考羆字詩凡二見竝同後人誤入)
(五支韻)維虺維蛇(音陀)
大人占之維熊維羆(見上)男子之祥(十陽)維虺維蛇(見)
(上)女子之祥　見上(二祥字自為韻)
乃生男子載寢之牀(十陽)載衣之裳(十陽)載弄之璋(十)
(陽)其泣喤喤(古音皇考喤字詩凡二見竝同後人混入十二庚韻)朱芾斯皇(十一唐)
室家君王(十陽)
乃生女子載寢之地(古音陀考地字詩一見易一見楚辭二見竝同後人誤入六至韻)
載衣之裼載弄之瓦(三十五馬)無非無儀(音俄)唯酒食是議
(古音魚賀反考議字詩凡二見竝同後人誤入五寘韻)無父母詒罹　音羅(裼字不入韻)此　
(章以平上去通為一韻)

斯干九章四章章七句五章章五句

誰謂爾無羊三百維羣(二十文)誰謂爾無牛九十其犉(十八)
(諄)爾羊來思(七之與下思協)其角濈濈(二十六緝)爾牛來思(見上)其
耳溼溼(二十六緝)
或降于阿(七歌)或飲于池(音陀)或寢或訛(八戈)爾牧來
思何蓑何笠或負其餱(古音胡説見載馳)三十維物爾牲則具
　十遇(此章以平去通為一韻)
爾牧來思以薪以蒸(十六蒸)以雌以雄(古音于陵反考雄字詩凡二見左傳)
(一見楚辭一見竝同後人誤入一東韻)爾羊來思矜矜兢兢(十六蒸)不騫不
崩(十七登)麾之以肱(十七登)畢來既升(十六蒸)
牧人乃夢衆維魚(九魚)矣旐維旟(九魚)矣大人占之衆
維魚(見上)矣實維豐年(一先)旐維旟(見上)矣室家溱溱
(十九臻)

無羊四章章八句

節彼南山維石巖巖(二十七銜)赫赫師尹民具爾瞻(二十四鹽)憂
心如惔(二十三談)不敢戲談(二十三談)國既卒斬(五十三豏)何用不監
　二十七銜(此章以平上通為一韻)
節彼南山有實其猗(於戈反)赫赫師尹不平謂何(七歌)天
方薦瘥(七歌)喪亂弘多(七歌)民言無嘉(九麻)㦧莫懲嗟
(九麻)
尹氏大師(六脂)維周之氐(十二齊)秉國之均四方是維(六)
(脂)天子是毗(六脂)俾民不迷(十二齊)不弔昊天不宜空我
師(見上)
弗躬弗親(十七真)庶民弗信(二十一震)弗問弗仕(六止)勿罔君
子(六止)式夷式已(六止)無小人殆(十五海)瑣瑣姻亞則無
膴仕　見上(此章以平去通為一韻)
昊天不傭(三鍾)降此鞠訩(三鍾)昊天不惠(十二霽)降此大
戾(十二霽)君子如届(十六怪)俾民心闋(十六屑)君子如夷(六脂)
惡怒是違　八㣲(此章以平去入通為一韻)
不弔昊天亂靡有定(四十六徑)式月斯生(十二庚)俾民不寧(十五)
(青)憂心如酲(十四清)誰秉國成(十四清)不自為政(四十五勁)卒勞
百姓　四十五勁(此章以平去通為一韻)
駕彼四牡四牡項領(四十静)我瞻四方蹙蹙靡所騁(四十静)
方茂爾惡(十九鐸與懌協)相爾矛(十八尤)矣既夷既懌(二十二昔)如相
醻(十八尤)矣
昊天不平(十二庚)我王不寧(十五青)不懲其心覆怨其正(十四)
(清四十五勁二韻)
家父作誦(三用)以究王訩(三鍾)式訛爾心以畜萬邦(古音)
(博工反考邦字詩凡十見書二見易七見禮記一見竝同後人分四江韻)此章以平去通為一韻　

節南山十章六章章八句四章章四句

正月繁霜(十陽)我心憂傷(十陽)民之訛言亦孔之將(十)
(陽)念我獨兮憂心京京(音疆)哀我小心癙憂以痒(十陽)
父母生我胡俾我瘉(十虞九麌二韻)不自我先不自我後(音户)
好言自口(古音苦考口字詩凡二見左傳一見竝同後人混入四十五厚韻)莠言自口
(見上)憂心愈愈(九麌)是以有侮(九麌)
憂心惸惸念我無禄(一屋)民之無辜并其臣僕(一屋)哀
我人斯于何從禄(見上)瞻烏爰止于誰之屋(一屋)
瞻彼中林侯薪侯蒸(十六蒸)民今方殆視天夢夢(莫滕反)既
克有定靡人弗勝(十六蒸)有皇上帝伊誰云憎(十七登)
謂山盖卑為岡為陵(十六蒸)民之訛言寧莫之懲(十六蒸)召
彼故老訊之占夢(莫滕反)具曰予聖誰知烏之雌雄(于陵反)
謂天盖髙不敢不局　三燭(局不與脊為韻未詳李因篤曰局轉去聲則音具與下文厚)
(字為韻厚古音户)謂地盖厚不敢不蹐(二十二昔)維號斯言有倫有
脊(二十二昔)哀今之人胡為虺蜴(二十二昔)
瞻彼阪田有菀其特(二十五徳)天之扤我如不我克(二十五徳)彼
求我則(二十五徳)如不我得(二十五徳)執我仇仇亦不我力(二十四職)
心之憂矣如或結(十六屑)之今兹之正胡然厲(十二霽)矣燎
之方揚寧或滅(十七薛)之赫赫宗周褒姒烕(十七薛)之(此章以去)
(入通為一韻)
終其永懐(十四皆與二載協)又窘隂雨(九麌)其車既載(十九代)乃
棄爾輔(九麌)載輸爾載(見上)將伯助予(九魚八語二韻)此章以平去　
(通為一韻)
無棄爾輔員于爾輻(方墨反)屢顧爾僕不輸爾載(十九代)終
踰絶險曾是不意　七志(此章以去入通為一韻)
魚在于沼(三十小)亦匪克樂(三十六效十九鐸二韻)潛雖伏矣亦孔
之炤(三十五笑)憂心慘慘念國之為虐　十八藥(此章以上去入通為一韻)按　
(此慘字若作懆則與上下俱協説見月出)
彼有㫖酒(四十四有)又有嘉殽(五肴)洽比其鄰(十七真)昬姻孔
云(二十文)念我獨兮憂心慇慇　二十一殷(此章以平上通為一韻)
佌佌彼有屋(一屋)䔩䔩方有穀(一屋)民今之無禄(一屋)
天夭是椓(古音啄後人混入四覺韻)哿矣富人哀此惸獨(一屋)

正月十三章八章章八句五章章六句

十月之交(五肴)朔日辛夘(三十一巧)日有食之亦孔之醜(四十)
(四有)彼月而㣲(八㣲)此日而㣲(見上)今此下民亦孔之哀
　十六咍(此章以平上通為一韻)
日月告凶不用其行(户郎反)四國無政不用其良(十陽)彼
月而食(二十四職與下食協)則維其常(十陽)此日而食(見上)于何
不臧(十一唐)
㷸㷸震電(三十二霰)不寧不令(古音力震反字有平去二音車鄰平聲此章去聲與電為)
(韻集傳以叶下文騰崩者非)百川沸騰(十七登)山冢崒崩(十七登)髙岸為
谷深谷為陵(十六蒸)哀今之人胡憯莫懲(十六蒸)
皇父卿士(六止與宰史氏協)番維司徒(十一模)家伯維宰(十五海)今本　
　誤作冢宰依唐石經及國子監註疏本改正(按鄭康成周禮註引此亦作維宰宋史趙師民傳引之亦同)
仲允膳夫(十虞)棸子内史(六止)蹶維趣馬(音姥)楀維師
氏(四紙)豔妻煽方處　八語(此章以平上通為一韻)
抑此皇父豈曰不時(七之)胡為我作不即我謀(音媒)徹
我牆屋田卒汙萊(十六咍)曰予不戕禮則然矣　六止(此章以平上)
(通為一韻)
皇父孔聖作都于向(四十一漾)擇三有事亶侯多藏(十一唐四十二)
(宕二韻)不憖遺一老俾守我王(十陽四十一漾二韻)擇有車馬以居
徂向(見上)
黽勉從事不敢告勞(六豪)無罪無辜䜛口囂囂(四宵六豪二韻)
下民之孽匪降自天(一先)噂沓背憎職競由人(十七真)
悠悠我里(六止)亦孔之痗(十八隊)四方有羨我獨居憂(十八)
(尤)民莫不逸我獨不敢休(十八尤)天命不徹(十七薛)我不敢
傚我友自逸　五質(此章以上去通為一韻)

十月之交八章章八句

浩浩昊天不駿其徳(二十五徳)降喪饑饉斬伐四國(二十五徳)昊
天疾威　八㣲與二罪協(今本作旻天鄭氏箋作昊天按此章上文及下章竝云昊天則作昊為是其)
(作旻者因大雅召旻之文而誤也唐石經依鄭作昊)弗慮弗圖(十一模)舍彼有罪(十四)
(賄)既伏其辜(十一模)若此無罪(見上)淪胥以鋪(十一模此章以平)
(上通為一韻)
周宗既滅(十七薛)靡所止戾(十二霽)正大夫離居莫知我勩
(六至十三祭二韻)三事大夫莫肯夙夜(音豫)邦君諸侯莫肯朝
夕(二十二昔)庶曰式臧覆出為惡　十一暮十九鐸二韻(此章上下俱以去入通為一)
(韻)
如何昊天(一先)辟言不信(二十一震)如彼行邁則靡所臻(十九)
(臻)凡百君子各敬爾身(十七真)胡不相畏不畏于天(見上)此　
(章以平去通為一韻)
戎成不退(十八隊)饑成不遂(六至)曾我􁂎御憯憯日瘁(六)
(至)凡百君子莫肯用訊(徐邈音息悴反按此當作誶與墓門同)聴言則荅
(荅字新序漢書皆作對對字入韻)譖言則退(見上)
哀哉不能言(二十二元與下言協)匪舌是出(六至)維躬是瘁(六至)
哿矣能言(見上)巧言如流(十八尤)俾躬處休(十八尤)
維曰于仕(六止)孔棘且殆(十五海)云不可使(六止)得罪于
天子(六止)亦云可使(見上)怨及朋友(音以)
謂爾遷于王都(十一模)曰予未有室家(音姑)鼠思泣血(十六)
(屑)無言不疾(四質)昔爾出居誰從作爾室(四質)

雨無正七章二章章十句二章章八句三章章


六句

　　　　祈父之什十篇六十四章四百二十六句
旻天疾威敷于下土(十姥)謀猶囘遹何日斯沮(八語)謀
臧不從(三鍾)不臧覆用(三用)我視謀猶亦孔之邛(三鍾)此　
(章以平去通為一韻)
潝潝訿訿(四紙)亦孔之哀(十六咍)謀之其臧(十一唐與下臧協)則
具是違(八㣲)謀之不臧(見上)則具是依(八㣲)我視謀猶
伊于胡厎　五㫖(今本作底誤箋曰厎至也)此章以平上通為一韻　
我龜既厭不我告猶(十八尤)謀夫孔多是用不集(二十六緝)集　
(字非韻宋王應麟詩攷序言朱子從韓詩作是用不就今本仍作集)元熊朋來五經説曰詩音舊有九家陸　
(徳明釋文始以已見定為一家之學詩中慘皆作懆勞心懆兮協照燎紹為韻我心懆懆協髦為韻歌以訊之)
(當從歌以誶止是用不集當從是用不就皆以韻為證釋文猶或字具數音及孫氏直音出而挾菟園册者并)
(釋文不復考矣)發言盈庭誰敢執其咎(四十四有)如匪行邁謀是用
不得于道　三十二晧(此章以平上去通為一韻)
哀哉為猶匪先民是程(十四清)匪大猶是經(十五青)維邇言
是聴(十五青)維邇言是争(十三耕)如彼築室于道謀是用不
潰于成(十四清)
國雖靡止(六止)或聖或否(五㫖)民雖靡膴或哲或謀(音)
(媒)或肅或艾(二十廢)如彼泉流(今本誤作流泉依唐石經及國子監註疏本改正)
無淪胥以敗　十七夬(此章以平上去通為一韻)
不敢暴虎不敢馮河(七歌)人知其一莫知其他(七歌)戰
戰兢兢(十六蒸)如臨深淵如履薄冰(十六蒸)

小旻六章三章章八句三章章七句

宛彼鳴鳩翰飛戾天(一先)我心憂傷念昔先人(十七真)明
發不寐有懐二人(見上)
人之齊聖飲酒温克(二十五徳)彼昬不知(五支)壹醉日富(方二)
(反)各敬爾儀天命不又　音肄(此章以平去入通為一韻)
中原有菽庶民采(十五海)之螟蛉有子(六止)蜾蠃負(古音房以)
(反考負字詩凡二見竝同後人混入四十四有韻)之教誨爾子(見上)式穀似(六)
(止)之
題彼脊令載飛載鳴(十二庚)我日斯邁(十七夬與寐協)而月斯征
(十三耕)夙興夜寐(六至)無忝爾所生(十二庚)
交交桑扈(十姥與寡協)率埸啄粟(三燭)哀我填寡(音古)宜岸
宜獄(三燭)握粟出卜(一屋)自何能穀　一屋(此章亦可以上入通為一韻)
温温恭人如集于木(一屋)惴惴小心如臨于谷(一屋三燭二韻)
戰戰兢兢(十六蒸)如履薄氷(十六蒸)

小宛六章章六句

弁彼鸒斯(五支)歸飛提提(五支)民莫不穀我獨于罹(音)
(羅)何辜于天我罪伊何(七歌)心之憂矣云如之何(見上)
踧踧周道(三十二晧)鞠為茂草(三十二告)我心憂傷惄焉如擣(三十)
(二晧)假寐永歎維憂用老(三十二晧)心之憂矣疢如疾首(四十四有)
維桑與梓(六止)必恭敬止(六止)靡瞻匪父靡依匪母(滿以)
(反)不屬于毛不離于裏(六止)天之生我我辰安在(十五海)
菀彼栁斯鳴蜩嘒嘒(十二霽)有漼者淵萑葦淠淠(十三祭)譬
彼舟流不知所届(十六怪)心之憂矣不遑假寐(六止)
鹿斯之奔維足伎伎(五支)雉之朝雊尚求其雌(五支)譬
彼壊木疾用無枝(五支)心之憂矣寧莫之知(五支)
相彼投兔尚或先(一先三十二霰二韻)之行有死人尚或墐(二十一震)
之君子秉心惟其忍(十六軫)之心之憂矣涕既隕(十六軫)之
(此章以上去通為一韻)
君子信䜛如或醻(十八尤)之君子不惠不舒究(四十九宥)之伐
木掎(古音居我反後人誤入四紙韻)矣析薪扡(古音徒可反後人誤入四紙韻)矣舍彼
有罪予之佗(七歌)矣(此章以平去以平上通為一韻)
莫髙匪山(二十八山)莫浚匪泉(二仙)君子無易由言(二十二元)耳
屬于垣(二十二元)無逝我梁無發我笱(音矩)我躬不閲遑恤
我後(音户)
小弁八章章八句

悠悠昊天曰父母且(九魚)無罪無辜(十一模)亂如此憮(十一)
(模)昊天已威(八㣲)予慎無罪(十四賄)昊天泰幠(見上)予慎
無辜　見上(此章以平上通為一韻)
亂之初生(十二庚與下生協)僭始既涵(二十二覃)亂之又生(見上)君
子信䜛(二十六咸)君子如怒(十姥十一暮二韻)亂庶遄沮(八語)君子
如祉(六止)亂庶遄已(六止)
君子屢盟(古音彌郎反後人混入十二庚韻)亂是用長(十陽)君子信盜
(三十七号)亂是用暴(三十七号)盜言孔甘(二十三談)亂是用餤(二十三談)匪
其止共(三鍾)維王之邛(三鍾)
奕奕寢廟君子作(十九鐸)之秩秩大猷聖人莫(十九鐸)之他
人有心予忖度(十九鐸)之躍躍毚兔遇犬獲(二十一麥)之
荏染柔木君子樹(十遇)之往來行言心焉數(九麌十遇二韻)之
蛇蛇碩言出自口(音苦)矣巧言如簧顔之厚(音戸)矣(此章)
(以上去通為一韻)
彼何人斯(五支)居河之麋(六脂)無拳無勇(二腫與尰協)職為
亂階(十四皆)既㣲且尰(二腫)爾勇伊何(七歌)為猶將多(七歌)
爾居徒幾何(見上)

巧言六章章八句

彼何人(十七真)斯其心孔艱(二十八山)胡逝我梁不入我門(二十)
(三魂)伊誰云從維暴之云(二十文)
二人從行誰為此禍(三十四果)胡逝我梁不入唁我(三十三哿)始
者不如今云不我可(三十三哿)
彼何人(見上)斯胡逝我陳(十七真)我聞其聲不見其身(十七)
(真)不愧于人(見上)不畏于天(一先)
彼何人斯其為飄風(方凡反)胡不自北胡不自南(二十二覃)胡
逝我梁祇攪我心(二十一侵)
爾之安行(十二庚與下行協)亦不遑舍(古有舒暑恕三音考舍字詩一見易二見禮記)
(一見楚辭一見竝同後人混入三十五馬四十禡二韻)爾之亟行(見上)遑脂爾車
(九魚)壹者之來云何其盱(十虞)
爾還而入(二十六緝與下入協)我心易(五寘)也還而不入(見上)否
難知(五支)也壹者之來(十六咍)俾我祇(五支)也(此章以平去通為一)
(韻)
伯氏吹壎仲氏吹篪(五支)及爾如貫諒不我知(五支)出
此三物以詛爾斯(五支)
為鬼為蜮(二十四職)則不可得(二十五徳)有靦面目視人罔極(二十)
(四職)作此好歌以極反側(二十四職)

何人斯八章章六句

萋(十二齊)兮斐(七尾)兮成是貝錦(四十七寢)彼譖人者亦已大
甚　四十七寢(此章以平上通為一韻)
哆(古音昌果反後人混入九麻四紙三十五馬三韻)兮侈(古音昌果反後人誤入四紙韻)兮成
是南箕(七之)彼譖人者誰適與謀(音媒)
緝緝翩翩(二仙)謀欲譖人(十七真)慎爾言(二十二元)也謂爾不
信　二十一震(此章以平去通為一韻)
捷捷幡幡(二十二元)謀欲譖言(二十二元)豈不爾受既其女遷(二)
(仙)
驕人好好(三十二晧)勞人草草(三十二晧)蒼天蒼天(一先)視彼驕
人(十七真)矜此勞人(見上)
彼譖人者(音渚)誰適與謀取彼譖人投畀豺虎(十姥)豺
虎不食(二十四職)投畀有北(二十五徳)有北不受(四十四有)投畀有昊
(三十二晧謀字不入韻)
楊園之道猗于畆丘(去其反)寺人孟子(六止與下子協)作為此詩
(七之)凡百君子(見上)敬而聴之　七之(此章亦可通為一韻)

巷伯七章四章章四句一章五句一章八句一


章六句

習習谷風維風及雨(九麌)將恐將懼(十遇)維予與女(八)
(語)將安將樂女轉棄予　九魚八語二韻(此章以平上去通為一韻)
習習谷風維風及頽(十五灰)將恐將懼寘予于懐(十四皆)將
安將樂棄予如遺(六脂)
習習谷風維山崔嵬(十五灰)無草不死(五㫖)無木不萎(五)
(支)忘我大德思我小怨　末二句無韻未詳(此章以平上通為一韻)

谷風三章章六句

蓼蓼者莪匪莪伊蒿(六豪)哀哀父母生我劬勞(六豪)
蓼蓼者莪匪莪伊蔚(八未)哀哀父母生我勞瘁(六至)
缾之罄矣維罍之恥(六止)鮮民之生不如死之久(音几)
矣無父(九麌)何怙(十姥)無母(滿以反)何恃　六止(一句而二韻)出則
銜恤(六術)入則靡至　六至(此章以上去入通為一韻)
父兮生我母兮鞠(一屋)我拊我畜(一屋)我長我育(一屋)
我顧我復(一屋)我出入腹(一屋)我欲報之德(二十五德)昊天
罔極(二十四職)
南山烈烈(十七薛)飄風發發(十月)民莫不穀我獨何害(十四)
　泰(此章以去入通為一韻)
南山律律(六術)飄風弗弗(八物)民莫不榖我獨不卒(六)
(術)

蓼莪六章四章章四句二章章八句

有饛簋飱有捄棘匕(五㫖)周道如砥(四紙五㫖二韻)其直如矢
(五㫖)君子所履(五㫖)小人所視(五㫖)睠言顧之潸焉出
涕(十一薺)
小東大東(一東)杼柚其空(一東)糾糾葛屨可以履霜(十)
(陽)佻佻公子行彼周行(户郎反)既往既來(十六咍)使我心疚
　音几(此章以平上通為一韻)
有冽氿泉(二仙)無浸穫薪(十七真)契契寤歎(二十五寒)哀我憚
人(十七真)薪是穫薪(見上)尚可載(十九代)也哀我憚人(見上)
亦可息(二十四職)也(此章以去入通為一韻)
東人之子(六止)職勞不來(十六咍)西人之子(見上)粲粲衣
服(蒲北反)舟人之子(見上)熊羆是裘(渠之反)私人之子(見上)
百僚是試　七志(此章以平上去入通為一韻)
或以其酒不以其漿(十陽)鞙鞙佩璲不以其長(十陽)維
天有漢監亦有光(十一唐)跂彼織女終日七襄(十陽)
雖則七襄(見上)不成報章(十陽)睆彼牽牛不以服箱(十)
(陽)東有啟明(彌郎反)西有長庚(音岡)有捄天畢載施之行
(户郎反)
維南有箕不可以簸揚(十陽)維北有斗不可以挹酒漿
(十陽)維南有箕載翕其舌(十七薛)維北有斗西柄之掲(十七)
(薛)

大東七章章八句

四月維夏(音户)六月徂暑(八語)先祖匪人胡寧忍予(九魚)
(八語二韻)
秋日淒淒(十二齊)百卉具腓(八㣲)亂離瘼矣爰(今本作奚)古本竝　
(作爰左氏宣十二年傳引此亦作爰杜氏註爰於也言禍亂憂病於何所歸乎朱子依家語改作奚)其適
歸(八㣲)
冬日烈烈(十七薛)飄風發發(十月)民莫不穀我獨何害(十四)
　泰(此章以去入通為一韻)
山有嘉卉(七尾)侯栗侯梅(十五灰)廢為殘賊莫知其尤(羽其)
　反(此章以平上通為一韻)
相彼泉水載清載濁(古音直谷反考濁字詩一見孟子一見竝同後人混入四覺韻)我
日構禍曷云能穀(一屋)
滔滔江漢南國之紀(六止)盡瘁以仕(六止)寧莫我有(音)
(以)
匪鶉(釋文鶉一作鷙當從之)匪鳶(二仙)翰飛戾天(一先)匪鱣匪鮪
潛逃于淵(一先)
山有蕨薇(八㣲)隰有杞桋(六脂)君子作歌維以告哀(十六)
(咍)

四月八章章四句

　　　　小旻之什十篇六十五章四百十四句
　詩本音卷六
欽定四庫全書
　詩本音卷七　　　　　　崑山顧炎武撰
小雅

陟彼北山言采其杞(六止)偕偕士子(六止)朝夕從事(七志)王事
靡盬憂我父母　滿以反(此章以上去通為一韻)
溥天之下(音户)莫非王土(十姥)率土之濱(十七真)莫非王臣(十七)
(真)大夫不均(十八諄)我從事獨賢(一先)
四牡彭彭(音旁)王事傍傍(十一唐)嘉我未老鮮我方將(十陽)旅
力方剛(十一唐)經營四方(十陽)
或燕燕居息(二十四職)或盡瘁事國(二十五徳)或息偃在牀(十陽)或
不已于行(户郎反)
或不知呌號(六豪)或慘慘劬勞(六豪)或棲遲偃仰(三十六養)或王
事鞅掌(三十六養)
或湛樂飲酒(四十四有)或慘慘畏咎(四十四有)或出入風議(魚賀反)
或靡事不為　音譌(此章以平去通為一韻)

北山六章三章章六句三章章四句

無將大車祇自塵(十七真)兮無思百憂祇自疧(宋劉彛曰疧當作)
(病也音民按唐石經此字作疧从氏唐人避太宗諱凡字从民者皆省而為氏今人書昬為昏猶其遺法也張)
(參五經文字字下云縁廟諱偏旁凖式省從氏凡汦昏之類皆從氏又字下云莫巾反禮記作琘是其例)
(也後人不解遂以為白華俾我疧兮之疧或乃於氏下又添一畫而讀為抵則誤之甚矣按説文亦本無疷字)
　(元戴侗曰武巾反又上聲亦作􁈶桑柔多我覯􁈶即此字也)按唐人廟諱之式見於張參五經文字者　
(灼然如此而世儒多莫之見也書康誥天惟與我民彞大泯亂唐石經作汦而趙宧灮讀之為直尼切曰汦著)
　止也此與無將大車之疧何異哉(又按漢張衡思玄賦思百憂以自疹未知衡所讀經為疹乎抑衡自以協)
(韻而改之也漢人所傳經本字多不同且在蔡邕未正之先恐或有之)兮
無將大車維塵冥冥(十五青)無思百憂不出于熲(四十一迥)此　
(章以平上通為一韻)
無將大車維塵雝(三鍾)兮無思百憂祇自重(三鍾二腫三用三韻)兮

無將大車三章章四句

明明上天(一先與西協)照臨下土(十姥)我征徂西(古音先後人誤入十二齊)
(韻)至于艽野(神與反)二月初吉載離寒暑(八語)心之憂矣其
毒大苦(十姥)念彼共人涕零如雨(九麌)豈不懷歸畏此罪罟
(十姥)
昔我往矣日月方除(九魚九御二韻)曷云其還嵗聿云莫(十一暮)
念我獨兮我事孔庶(九御)心之憂矣憚我不暇(音豫)念彼共
人睠睠懷顧(十一暮)豈不懐歸畏此譴怒(十姥十一暮二韻)
昔我往矣日月方奥(三十七号)曷云其還政事愈蹙(一屋)嵗聿
云莫采蕭穫菽(一屋)心之憂矣自詒伊戚(二十三錫)念彼共人
興言出宿(四十九宥一屋二韻)豈不懐歸畏此反覆(四十九宥一屋二韻)此　
(章以去入通為一韻)
嗟爾君子無恒安處(八語)靖共爾位正直是與(八語)神之聽
之式榖以女(八語)
嗟爾君子無恒安息(二十四職)靖共爾位好是正直(二十四職)神
之聽之介爾景福(方墨反)

小明五章三章章十二句二章章六句

鼓鍾將將(十陽)淮水湯湯(十陽)憂心且傷(十陽)淑人君子懐允
不忘(十陽)
鼓鍾喈喈(十四皆)淮水湝湝(十四皆)憂心且悲(六脂)淑人君子
其徳不囘(十五灰)
鼓鍾伐鼛(六豪)淮有三洲(十八尤)憂心且妯(十八尤)淑人君子
其徳不猶(十八尤)
鼓鍾欽欽(二十一侵)鼓瑟鼓琴(二十一侵)笙磬同音(二十一侵)以雅以
南(二十二覃)以籥不僭　五十六㮇(此章以平去通為一韻)

鼓鍾四章章五句

楚楚者茨(六脂)言抽其棘(二十四職)自昔何為我蓺黍稷(二十四職)
我黍與與我稷翼翼(二十四職)我倉既盈我庾維億(二十四職)以
為酒食(七志二十四職二韻)以饗以祀(六止)以妥以侑(古音以後人混入四十九)
(宥韻)以介景福　方墨反(此章以平上入通為一韻)
濟濟蹌蹌(十陽)絜爾牛羊(十陽)以往烝嘗(十陽)或剝或亨(古音普郎)
(反考亨字詩凡二見禮記一見並同後人混入十二庚韻)或肆或將(十陽)祝祭于祊(古音)
(方後人混入十二庚韻)祀事孔明(彌郎反)先祖是皇(十一唐)神保是饗
(三十六養)孝孫有慶(古音羌考慶字詩凡七見書一見易十二見儀禮二見禮記一見並同顔師古)
(曰古慶字多與羌同用後人混入四十三映韻)報以介福萬夀無疆　十陽(此章以平上)
(通為一韻)
執爨踖踖(二十二昔)為俎孔碩(二十二昔)或燔或炙(四十禡二十二昔二韻)
君婦莫莫(十一暮十九鐸二韻)為豆孔庶(九御)為賔為客(二十陌)獻酬
交錯(十一暮十九鐸二韻)禮儀卒度(十一暮十九鐸二韻)笑語卒獲(二十一麥)神
保是格(二十陌)報以介福萬夀攸酢　十九鐸(此章以去入通為一韻)
我孔熯(二十八獮)矣式禮莫愆(二仙)工祝致告徂賚孝孫(二十三魂)
苾芬孝祀(六止)神嗜飲食(七志二十四職二韻)卜爾百福(方墨反)如㡬
如式(二十四職)既齊既稷(二十四職)既匡既敕(唐石經作勑二十四職)永錫
爾極(二十四職)時萬時億　二十四職(此章以平上以上入通為一韻)
禮儀既備(六至)鍾鼔既戒(十六怪)孝孫徂位(六至)工祝致告神
具醉止(六止)皇尸載起(六止)鼓鍾送尸(六脂)神保聿歸(八微)諸宰
君婦廢徹不遲(六脂)諸父兄弟備言燕私　六脂(此章亦可通為一韻)
(告字不入韻)
樂具入奏(古音則故反考奏字詩凡三見並同後人混入五十候韻)以綏後禄(一屋)爾
殽既將(十陽)莫怨具慶(音羌)既醉既飽(三十一巧)小大稽首(四十四有)
神嗜飲食使君夀考(三十二晧)孔恵孔時維其盡(十六軫)之子
子孫孫勿替引(十六軫)之(此章以去入通為一韻)

楚茨六章章十二句

信彼南山(二十八山)維禹甸(三十二霰)之畇畇原隰曾孫田(一先)之
我疆我理(六止)南東其畝　滿以反(此章以平去通為一韻)
上天同雲(二十文)雨雪雰雰(二十文)益之以霡霂(一屋)既優既
渥(古音屋考渥字詩一見易一見並同後人混入四覺韻)既霑既足(三燭)生我百榖
(一屋)
疆埸翼翼(二十四職)黍稷彧彧(古音于逼反後人誤入一屋韻)曾孫之穡(二十)
(四軄)以為酒食(二十四軄)畀我尸賓(十七真)夀考萬年(一先)
中田有廬(九魚)疆埸有瓜(音孤)是剝是菹(九魚)獻之皇祖(十姥)曾
孫夀考受天之祜　十姥(此章以平上通為一韻)
祭以清酒(四十四有)從以騂牡(莫九反)享于祖考(三十二晧)執其鸞
刀(六豪)以啟其毛(六豪)取其血膋　三蕭(此章以平上通為一韻)
是烝是享(三十六養)苾苾芬芬祀事孔明(彌郎反)先祖是皇(十一)
(唐)報以介福萬夀無疆　十陽(此章以平上通為一韻)

信南山六章章六句

倬彼甫田(一先)嵗取十千(一先)我取其陳(十七真)食我農人(十七)
(真)自古有年(一先)今適南畝(滿以反)或耘或耔(六止)黍稷薿薿
(六止)攸介攸止(六止)烝我髦士(六止)
以我齊明(彌郎反)與我犧羊(十陽)以社以方(十陽)我田既臧(十一)
(唐)農夫之慶(音羌)琴瑟擊鼓(十姥)以御田祖(十姥)以祈甘雨(九麌)
以介我稷黍(八語)以榖我士女(八語)
曾孫來止(六止)以其婦子(六止)饁彼南畝(滿以反)田畯至喜(六止)
攘其左右(音以)嘗其㫖否(五㫖)禾易長畝(見上)終善且有(音以)曾
孫不怒農夫克敏(古音每考敏字詩凡二見並同後人誤入十六軫韻)
曾孫之稼(音古與庾協)如茨如梁(十陽)曾孫之庾(九麌)如坁如京
(音疆)乃求千斯倉(十一唐)乃求萬斯箱(十陽)黍稷稻粱(十陽)農夫
之慶(音羌)報以介福萬夀無疆(十陽)

甫田四章章十句

大田多稼既種既戒(十六怪)既備乃事(七志)以我覃耜(六止)俶
載南畝(滿以反)播厥百榖(一屋)既庭且碩(二十二昔)曾孫是若(十八)
　藥(此章以上去通為一韻)
既方既皁(三十二晧)既堅既好(三十二晧)不稂不莠(四十四有)去其螟
(二十五徳)及其蟊賊(二十五徳)無害我田稺(六至)田祖有神秉畀
炎火　音毁(此章以上去入通為一韻)
有渰萋萋(十二齊)興雨祁祁(六脂)雨我公田遂及我私(六脂)彼
有不穫稺(六至)此有不斂穧(十二霽)彼有遺秉此有滯穂(六至)
伊寡婦之利　六至(此章以平去通為一韻)
曾孫來止(六止)以其婦子(六止)饁彼南畝(滿以反)田畯至喜(六止)
来方禋祀(六止)以其騂黒(二十五徳)與其黍稷(二十四職)以享以祀
(見上)以介景福　方墨反(此章以上入通為一韻)

大田四章二章章八句二章章九句

瞻彼洛矣(六止)維水泱泱君子至止(六止)福禄如茨(六脂)韎韐
有奭以作六師　六脂(此章以平上通為一韻)
瞻彼洛矣(見上與止協)維水泱泱君子至止(見上)鞞琫有珌(五質)
君子萬年保其家室　五質(此章亦可以上入通為一韻)
瞻彼洛矣(見上)維水泱泱君子至止(見上)福禄既同(一東)君子
萬年保其家邦(博工反)

瞻彼洛矣三章章六句

裳裳者華其葉湑(八語)兮我覯之子我心冩(音湑)兮我心冩
(見上)兮是以有譽處(八語)兮
裳裳者華芸其黄(十一唐)矣我覯之子維其有章(十陽)矣維
其有章(見上)矣是以有慶(音羌)矣
裳裳者華或黄或白(二十陌)我覯之子乘其四駱(十九鐸)乘
其四駱(見上)六轡沃若(十八藥)
左之左(二十三哿)之君子宜(魚何反)之右之右(音以)之君子有(音以)
之維其有(見上)之是以似(六止)之(此章以平上通為一韻)

裳裳者華四章章六句

　　　　北山之什十篇四十六章三百三十四句
交交桑扈(十姥)有鶯其羽(九麌)君子樂胥(九魚)受天之祜(十姥)此　
(章以平上通為一韻下章同)
交交桑扈(見上與胥協)有鶯其領(四十静)君子樂胥(見上)萬邦之
屏(四十静)
之屏之翰(二十五寒二十八翰二韻)百辟為憲(二十五願)不戢不難(此字有二)
(音中谷有蓷常棣音乃丹反板小毖音乃旦反平去同為一音此章及隰桑音乃多反禮記月令命國難天子)
(乃難以逹秋氣命有司大難並音乃多反與儺同左傳襄十八年劉難士弱難音乃多反是其證也今韻書止)
(收入二十五寒二十八翰二韻)受福不那　七歌(説文引此作受福不儺石經作那古二音同也)
兕觥其觩(十八尤)旨酒思柔(十八尤)彼交匪敖(六豪三十七号二韻)萬
福來求(十八尤)

桑扈四章章四句

鴛鴦于飛畢之羅(七歌)之君子萬年福禄宜(魚何反)之
鴛鴦在梁戢其左翼(二十四職)君子萬年宜其遐福(方墨反)
乗馬在廐摧之秣(十三末)之君子萬年福禄艾(十四泰)之(此章)
(以去入通為一韻)
乘馬在廐秣之摧　十五灰(傳曰摧莝也但訓字義陸氏遂以摧字音采臥反則與綏不協)
(當從本音)之君子萬年福禄綏(六脂)之

鴛鴦四章章四句

有頍者弁實維伊何(七歌)爾酒既㫖爾殽既嘉(九麻)豈伊異
人兄弟匪他(七歌)蔦與女蘿(七歌)施于松柏(二十陌)未見君子
(六止與下子協)憂心奕奕(二十二昔)既見君子(見上)庶㡬説懌(二十二昔)
有頍者弁實維何期(七之)爾酒既旨爾殽既時(七之)豈伊異
人兄弟具來(十六咍)蔦與女蘿施于松上(三十六養四十一漾二韻)未
見君子(六止)憂心怲怲(古音補往反後人混入三十八梗四十三映二韻)既見君
子(見上)庶㡬有臧　十一唐(此章以平上通為一韻)
有頍者弁實維在首(四十四有)爾酒既旨爾殽既阜(四十四有)豈
伊異人兄弟甥舅(四十四有)如彼雨雪先集維霰(三十二霰)死䘮
無日無㡬相見(三十二霰)樂酒今夕君子維宴(三十二霰)

頍弁三章章十二句

間關車之牽(十五鎋)兮思孌季女逝(十三祭)兮匪飢匪渴(十二)
(曷)徳音來括(十三末)雖無好友(音以)式燕且喜　六止(此章以去入通為)
(一韻亦可通下二句為一韻)
依彼平林有集維鷮(四宵)辰彼碩女令徳來教(三十六效)式燕
且譽(九魚九御二韻)好爾無射　轉音豫見叔于田(此章以平去以去入通為一韻)
雖無旨酒(四十四有與殽協)式飲庶㡬(八微與下㡬協)雖無嘉殽(五肴)式
食庶㡬(見上)雖無徳與女(八語)式歌且舞　九麌(此章以平上通為一韻)
陟彼高岡析其柞薪(十七真)析其柞薪　見上(二薪字自為韻)其葉
湑(八語)兮鮮我覯爾我心冩(音湑)兮
高山仰(三十六養)止景行行(户郎反)止四牡騑騑六轡如琴(二十)
(一侵)覯爾新昬以慰我心　二十一侵(此章以平上通為一韻)

車牽五章章六句

營營青蠅止于樊(二十二元)豈弟君子無信讒言(二十二元)
營營青蠅止于棘(二十四職)讒人罔極(二十四軄)交亂四國(二十五徳)
營營青蠅止于榛(十九臻)讒人罔極構我二人(十七真)

青蠅三章章四句

賓之初筵左右秩秩(五質與旨偕設逸協)籩豆有楚(八語)殽核維旅
(八語)酒既和旨(五㫖)飲酒孔偕(十四皆)鍾鼓既設(十七薛)舉醻逸
逸(五質)大侯既抗(四十二宕)弓矢斯張(十陽)射夫既同(一東)獻爾發
功(一東)發彼有的(古音都畧反後人誤入二十三錫韻)以祈爾爵(十八藥此章以平)
(上入以平去通為一韻)
籥舞笙鼔(十姥)樂既和奏(則故反)烝衎烈祖(十姥)以洽百禮(十一)
(薺)百禮既至(六至)有壬有林(二十一侵)錫爾純嘏子孫其湛(二十)
(二覃)其湛曰樂各奏爾能(十六咍十九代十七登三韻釋文徐奴代反又奴来反與下)
　文又時為韻集傳叶上林湛非(考能字詩一見易二見中庸一見楚辭二見並同後人誤入十七登韻)賓
載手仇(毛如字鄭音㪺從毛則依免罝音渠之反可以入韻從鄭則不入韻)室人入又(音肄)
酌彼康爵以奏爾時　七之(此章以上去通為一韻者二以平去通為一韻者一)
賓之初筵(二仙)温温其恭其未醉(六至與下醉協)止威儀反反(二十)
(二元二十阮二韻)曰既醉(見上)止威儀幡幡(二十二元)舎其坐遷(二仙)屢
舞僊僊(二仙)其未醉(見上與下醉協)止威儀抑抑(古音於逸反考抑字詩凡二見)
(並同後人别入二十四軄韻)曰既醉(見上)止威儀怭怭(五質)是曰既醉(見上)
不知其秩(五質)
賓既醉止載號載呶(古音奴與豆協後人誤入五肴韻)亂我籩豆(田故反)
屢舞僛僛(七之)是曰既醉不知其郵(古音羽其反與尤同後人混入十八尤韻)
側弁之俄(七歌)屢舞傞傞(七歌)既醉而出(六術與下出協)並受其福
(方墨反)醉而不出　見上(二出字亦可通福徳為一韻)是謂伐徳(二十五徳)飲酒
孔嘉(九麻)維其令儀　音俄(此章以平去通為一韻)
凡此飲酒或醉或否(五㫖)既立之監或佐之史(六止)彼醉不
臧不醉反恥(六止)式勿從謂(八未)無俾大怠(十海)　匪言勿言
(二十二元與下言協)匪由勿語(八語)由醉之言(見上)俾出童羖(十姥)三爵
不識(七志二十四軄二韻)矧敢多又　音肄(此章以上去通為一韻)

賓之初筵五章章十四句

魚在在藻(三十二晧)有頒其首(四十四有)王在在鎬(三十二晧)豈樂飲
酒(四十四有)
魚在在藻(見上與鎬協)有莘其尾(七尾)王在在鎬(見上)飲酒樂豈
(十五海)
魚在在藻(見上)依于其蒲(十一模)王在在鎬(見上)有那其居(九魚)

魚藻三章章四句

采菽采菽筐之筥(八語)之君子來朝何錫予(八語)之雖無予
(見上)之路車乘馬(音姥)又何予(見上)之玄衮及黼(九麌)
觱沸檻泉(二仙)言采其芹(二十一殷)君子來朝言觀其旂(音芹)其
旂淠淠(十三祭)鸞聲嘒嘒(十二霽)載驂載駟(六至)君子所届(十六)
(怪)
赤芾在股(十姥)邪幅在下(音户)彼交匪紓(九魚)天子所予(九魚八語)
(二韻)樂只君子(六止與下子協)天子命(彌吝反)之樂只君子(見上)福禄
申(十七真)之(此章以平去通為一韻)
維柞之枝其葉蓬蓬(一東)樂只君子(六止與下子協)殿天子之邦
(博工反)樂只君子(見上)萬福攸同(一東)平平左右亦是率從(三鍾)
汎汎楊舟紼纚維(六脂)之樂只君子(六止)天子葵(六脂)之樂只
君子(見上)福禄膍(六脂)之優哉游哉亦是戾(十二霽)矣(此章以平上去)
(通為一韻)

采菽五章章八句

騂騂角弓翩其反(二十阮)矣兄弟昬姻無胥逺(二十阮)矣
爾之逺(見上)矣民胥然(二仙)矣爾之教(二十六效)矣民胥傚(二十六效)
矣(此章以平上通為一韻)
此令兄弟(十一薺與下弟協)綽綽有裕(十遇)不令兄弟(見上)交相為
瘉　十虞九麌二韻(此章以平去通為一韻)
民之無良(十陽)相怨一方(十陽)受爵不讓(四十一漾)至于已斯亡
　十陽(此章以平去通為一韻)
老馬反為駒(十虞)不顧其後(音户)如食宜饇(十遇)如酌孔取(八語)
　(此章以平上去通為一韻)
毋教猱升木(一屋轉音暮)如塗塗附(十遇)君子有徽猷小人與
屬　三燭　轉音樹(此章以去入通為一韻)
雨雪瀌瀌(四宵)見晛曰消(四宵)莫肯下遺式居婁驕(四宵)
雨雪浮浮(十八尤)見晛曰流(十八尤)如蠻如髦　六豪(即書牧誓庸蜀羌)
(髳之髳)我是用憂(十八尤)

角弓八章章四句

有菀者栁不尚息(二十四軄)焉上帝甚蹈無自暱(古音匿後人别入五)
(質韻)焉俾予靖之後予極(二十四軄)焉
有菀者栁不尚愒(十三祭)焉上帝甚蹈無自瘵(十六怪)焉俾
予靖之後予邁(十七夬)焉
有鳥高飛亦傅于天(一先)彼人之心于何其臻(十九臻)曷予
靖之居以凶矜(古音居銀反考矜字詩凡三見何草不黄音鰥此章與桑柔並居銀反後人誤)
(入十六蒸韻)

菀栁三章章六句

　　　　桑扈之什十篇四十三章二百八十二句
彼都人士狐裘黄黄(十一唐)其容不改出言有章(十陽)行歸
于周萬民所望(十陽)
彼都人士臺笠緇撮(十三末)彼君子女綢直如髪(十月)我不
見兮我心不説(十七薛)
彼都人士充耳琇實(五質)彼君子女謂之尹吉(五質)我不見
兮我心苑結(十六屑)
彼都人士垂帶而厲(十三祭)彼君子女巻髪如蠆(十七夬)我
不見兮言從之邁(十七夬)
匪伊垂之帶則有餘(九魚)匪伊卷之髪則有旟(九魚)我不見
兮云何盱(十虞)矣

都人士五章章六句

終朝采綠(三燭)不盈一匊　一屋(疑當别為臼字説見唐韻正二沃部篤字下)予髪
曲局(三燭)薄言歸沐(一屋)
終朝采藍(二十三談)不盈一襜(二十四鹽)五日為期六日不詹(二十)
(四鹽)
之子于狩(四十九宥與釣協)言韔其弓(音肱)之子于釣(三十四嘯)言綸
之繩(十六蒸)
其釣維何維魴及鱮(八語)維魴及鱮(見上)薄言觀者(音渚)

采緑四章章四句

芃芃黍苗(四宵)隂雨膏(六豪三十七号二韻)之悠悠南行召伯勞(六豪)
(三十七号二韻)之
我任我輦我車我牛(古音疑考牛字詩凡三見易一見左傳一見楚辭三見並同後人混)
(入十八尤韻)我行既集盖云歸哉(十六咍)
我徒我御(九御)我師我旅(八語)我行既集盖云歸處(八語此章以)
(上去通為一韻)
肅肅謝功召伯營(十四清)之烈烈征師召伯成(十四清)之
原隰既平(十二庚)泉流既清(十四清)召伯有成(十四清)王心則
寜(十五青)
黍苗五章章四句

隰桑有阿(七歌)其葉有難(乃多反説見桑扈)既見君子其樂如何
(七歌)
隰桑有阿其葉有沃(二沃)既見君子云何不樂(十九鐸)
隰桑有阿其葉有幽(二十幽)既見君子徳音孔膠(五肴)
心乎愛(十九代)矣遐不謂(八未)矣中心藏(十一唐)之何日忘(十陽)
之

隰桑四章章四句

白華菅兮白茅束(三燭)兮之子之逺俾我獨(一屋)兮
英英白雲露彼菅茅(五肴)天歩艱難之子不猶(十八尤)
滮池北流浸彼稻田(一先)嘯歌傷懐念彼碩人(十七真)
樵彼桑薪(十七真與人協)卬烘于煁(二十一侵)維彼碩人(十七真)實勞
我心(二十一侵)
鼔鍾于宫聲聞于外(十四泰)念子懆懆(韓詩及説文並作㤄㤄孚吠反入韻)
(今作懆懆不入韻)視我邁邁(十七夬)
有鶖在梁有鶴在林(二十一侵)維彼碩人實勞我心(二十一侵)
鴛鴦在梁(十陽與良協)戢其左翼(二十四軄)之子無良(十陽)二三其
徳(二十五徳)
有扁斯石履之卑(五支)兮之子之逺俾我疧　五支(廣韻巨支反病也)
(俗本有从氐者韻書無此字)兮

白華八章章四句

緜蠻黄鳥止于丘阿(七歌)道之云逺我勞如何(七歌)飲之食
(七志二十四軄二韻)之教之誨(十八隊)之命彼後車謂之載(十九代)之
緜蠻黄鳥止于丘隅(十虞)豈敢憚行畏不能趨(十虞)飲之食
(見上)之教之誨(見上)之命彼後車謂之載(見上)之
緜蠻黄鳥止于丘側(二十四軄)豈敢憚行畏不能極(二十四軄)飲
之食(見上)之教之誨(見上)之命彼後車謂之載(見上)之(此章亦可通為)
(一韻)

緜蠻三章章八句

幡幡瓠葉采之亨(普郎反)之君子有酒酌言嘗(十陽)之
有兔斯首(四十四有與酒協)炮之燔(二十二元)之君子有酒(四十四有)酌
言獻(二十五願)之(此章以平去通為一韻)
有兔斯首(見上)燔之炙(二十二昔)之君子有酒(見上)酌言酢(十九鐸)
之
有兔斯首(見上)燔之炮(五肴)之君子有酒(見上)酌言醻(十八尤)之

瓠葉四章章四句

漸漸之石維其高(六豪)矣山川悠逺維其勞(六豪)矣武人東
征不皇(今本作遑依唐石經及國子監註䟽本改正下章同)朝(四宵)矣
漸漸之石維其卒(十一没)矣山川悠逺曷其没(十一没)矣武
人東征不皇出(六術)矣
有豕白蹢烝渉波(八戈)矣月離于畢俾滂沱(七歌)矣武人東
征不皇他(七歌)矣

漸漸之石三章章六句

苕之華芸其黄(十一唐)矣心之憂矣維其傷(十陽)矣
苕之華其葉青青(十五青)知我如此不如無生(十二庚)
牂羊墳首(四十四有)三星在罶(四十四有)人可以食鮮可以飽(三十)
(一巧)

苕之華三章章四句

何草不黄(十一唐)何日不行(户郎反)何人不將(十陽)經營四方
(十陽)
何草不玄(一先)何人不矜(本居銀反今讀為鰥入二十八山韻禮記王制老而無妻者謂)
(之矜禮運矜寡孤獨廢疾者竝讀為鰥)哀我征夫獨為匪民(十七真)
匪兕匪虎(十姥)率彼曠野(神與反)哀我征夫朝夕不暇(音豫)此　
(章以上去通為一韻)
有芃者狐(十一模與車協)率彼幽草(三十二晧)有棧之車(九魚)行彼周
道(三十二晧)

何草不黄四章章四句

　　　　都人士之什十篇四十三章二百句
　詩本音卷七
欽定四庫全書
　詩本音卷八　　　　　　崑山顧炎武撰
大雅

文王在上於昭于天(一先)周雖舊邦其命維新(十七真)有周
不顯帝命不時(七之)文王陟降在帝左右　音以(此章以平上通為一韻)
亹亹文王令聞不已(六止)陳錫哉周侯文王孫子(六止)文王
孫子(見上)本支百世(十三祭)凡周之士(六止)不顯亦世(見上此章以)
(上去通為一韻)
世之不顯厥猷翼翼(二十四職)思皇多士生此王國(二十五徳)王
國克生(十二庚)維周之楨(十四清)濟濟多士文王以寜(十五青)
穆穆文王於緝熙敬止(六止)假哉天命有商孫子(六止)商之
孫子(見上)其麗不億(二十四職)上帝既命侯于周服(蒲北反此章亦可)
(通為一韻)
侯服于周天命靡常(十陽)殷士膚敏祼將于京(音疆)厥作祼
將(十陽)常服黼冔(九麌)王之藎臣無念爾祖(十姥)
無念爾祖聿修厥徳(二十五徳)永言配命自求多福(方墨反)殷
之未喪師(六脂)克配上帝(十二霽)宜鑒于殷駿命不易(五寘)此　
(章以平去通為一韻亦可通上文為一韻)
命之不易無遏爾躬　一東(躬不與天為韻陳第引易震上六以躬韻鄰楚辭大招亦以)
(躬韻騫終未敢信闕之)宣昭義問(二十三問)有虞殷自天(一先)上天之載
無聲無臭(四十九宥)儀刑文王萬邦作孚(古音浮考孚字詩凡二見並同後人)
　誤入十一模韻(此章上下俱以平去通為一韻)

文王七章章八句

明明在下赫赫在上(三十六養四十一漾二韻)天難忱斯不易維王
(十陽)天位殷適使不挾四方　十陽(此章以平去通為一韻)
摯仲氏任自彼殷商(十陽)来嫁于周曰嬪于京(音疆)乃及王
季維徳之行(户郎反)大任有身生此文王　十陽(身字不入韻)
維此文王小心翼翼(二十四職)昭事上帝聿懷多福(方墨反)厥
徳不囘以受方國(二十五徳)
天監在下有命既集(二十六緝)文王初載天作之合(二十七合)在
洽之陽在渭之涘(六止)文王嘉止(六止)大邦有子(六止)
大邦有子(見上)俔天之妹(十八隊)文定厥祥(十陽與梁光協)親迎于
渭(八未)造舟為梁(十陽)不顯其光　十一唐(此章以上去通為一韻)
有命自天(一先與莘協)命此文王(十陽)于周于京(音疆)纉女維莘
(十九臻)長子維行(户郎反)篤生武王(見上)保右命爾燮伐大商
(十陽)
殷商之旅(八語與野女協)其㑹如林(二十一侵)矢于牧野(神與反)維予
侯興(十六蒸説見小戎)上帝臨女(八語)無貳爾心(二十一侵)
牧野洋洋(十陽)檀車煌煌(十一唐)四騵彭彭(音旁)維師尚父時
維鷹揚(十陽)涼彼武王(十陽)肆伐大商(十陽)㑹朝清明(彌郎反)
大明八章四章章六句四章章八句

緜緜瓜瓞(十六屑)民之初生自土沮漆(五質)古公亶父陶復
陶穴(十六屑)未有家室(五質)
古公亶父(九麌)来朝走馬(音姥)率西水滸(十姥)至于岐下(音户)爰
及姜女(八語)聿來胥宇(九麌)
周原膴膴(文選魏都賦註引韓詩作腜莫来反入韻今作膴不入韻)堇荼如飴(七之)爰
始爰謀(音媒)爰契我龜(六脂)曰止曰時(七之)築室于兹(七之)
廼慰廼止(六止)廼左廼右(音以)廼疆廼理(六止)廼宣廼畝(滿以反)
自西徂東周爰執事　七志(此章以上去通為一韻廼字依唐石經並作廼篤公劉篇)
(同)
廼召司空廼召司徒(十一模)俾立室家(音姑)其繩則直(二十四職)
縮版以載(十九代)作廟翼翼　二十四軄(此章以去入通為一韻)
捄之陾陾(説文引此作捄之仍仍)十六蒸　度之薨薨(十七登)築之登登
(十七登)削屢馮馮(十六蒸)百堵皆興(十六蒸)鼛鼓弗勝(十六蒸)
廼立皋門(二十三魂與下門協)皋門有伉(四十二宕)廼立應門(見上)應門
將將(十陽)廼立冡土戎醜攸行　户郎反(此章以平去通為一韻)
肆不殄厥愠(二十三問)亦不隕厥問(二十三問)柞棫㧞(十三末十四黠二韻)
矣行道兌(十四泰)矣混夷駾(十四泰)矣維其喙(二十廢)矣(此章以去)
(入通為一韻)
虞芮質厥成(十四清)文王蹶厥生(十二庚)予曰有疏附(十遇)予
曰有先後(音户)予曰有奔奏(與走字同當音祖)予曰有禦侮(九麌)此　
(章以上去通為一韻)

緜九章章六句

芃芃棫樸薪之槱(四十四有)之濟濟辟王左右趣(倉九反後人誤入四)
(十五厚韻)之
濟濟辟王(十陽)左右奉璋(十陽)奉璋峩峩(七歌)髦士攸宜(魚何反)
淠彼涇舟烝徒楫(二十九葉)之周王于邁六師及(二十六緝)之
倬彼雲漢為章于天(一先)周王夀考遐不作人(十七真)
追琢其章(十陽)金玉其相(十陽)勉勉我王(十陽)綱紀四方(十陽)

棫檏五章章四句

瞻彼旱麓榛楛濟濟(十一薺十二霽二韻)豈弟君子(六止)干禄豈弟
(十一薺十二薺二韻)
瑟彼玉瓚黄流在中(一東)豈弟君子福禄攸降(户工反)
鳶飛戾天(一先)魚躍于淵(一先)豈弟君子遐不作人(十七真)
清酒既載(十九代)騂牡既備(六至)以享以祀(六止)以介景福(方墨)
　反(此章以上去入通為一韻)
瑟彼柞棫民所燎(三十五笑)矣豈弟君子神所勞(三十七号)矣
莫莫葛藟(五㫖)施于條枚(十五灰)豈弟君子求福不囘(十五灰)
(此章以平上通為一韻)

旱麓六章章四句

思齊大任文王之母(滿以反)思媚周姜京室之婦(房以反)大
姒嗣徽音(二十一侵)則百斯男(二十二覃)
惠于宗公(一東)神罔時怨神罔時恫(一東)刑于寡妻(十二齊)至
于兄弟　十一薺十二霽二韻(妻弟二字自為韻如桑中之例)以御于家邦(博工反)
(此章以平上通為一韻)
雝雝在宫肅肅在廟(三十五笑)不顯亦臨無射亦保(三十二晧)此　
(章以上去通為一韻)
肆戎疾不殄烈假不瑕不聞亦式不諌亦入(無韻)
肆成人有徳小子有造古之人無斁譽髦斯士(無韻)

思齊五章二章章六句三章章四句

皇矣上帝臨下有赫(二十陌)監觀四方求民之莫(十九鐸)維
此二國(二十五徳與下國協)其政(毛傳作政朱子從之唐石經依鄭箋作正)不獲(二十一麥)
維彼四國(見上)爰究爰度(十九鐸)上帝耆之憎其式廓(十九鐸)
乃眷西顧此維與宅(二十陌)
作之屏(十五青與平協)之其菑其翳(十二齊)修之平(十二庚)之其灌
其栵(十三祭)啟之辟(二十二昔與剔協)之其檉其椐(九魚)攘之剔(二十)
(三錫)之其檿其柘(古音之恕反後人混入四十禡韻)帝遷明徳(二十五徳與配協)
串夷在路(十一暮)天立厥配(十八隊)受命既固　十一暮(此章以平去以)
(去入通為一韻)
帝省其山柞棫斯㧞(十三末十四黠二韻)松栢斯兌(十四泰)帝作邦
作對(十八隊)自大伯王季(六至)維此王季(見上)因心則友(音以)則
友其兄(虚王反)則篤其慶(音羌)載錫之光(十一唐)受禄無喪(十一)
(唐四十二宕二韻)奄有四方　十陽(此章以上去入通為一韻)
維此王季帝度其心(二十一侵)貊其徳音(二十一侵)其徳克明克
明克類(六至)克長克君王此大邦克順克比(五㫖六至二韻)比于
文王其徳靡悔(十四賄十八隊二韻)既受帝祉(六止)施于孫子(六止)此　
(章以上去通為一韻)
帝謂文王無然畔援(二十二元三十三線二韻)無然歆羨(三十三線)誕先
登于岸(二十八翰)密人不共(三鍾)敢距大邦(博工反)侵阮徂共(三鍾)
王赫斯怒(十姥)爰整其旅(八語)以按徂旅(見上)以篤于周祜(十姥)
　(今本或無于字今從唐石經及國子監註䟽本添)以對于天下(音户)
依其在京(音疆)侵自阮疆(十陽)陟我高岡(十一唐)無矢我陵我
陵我阿(七歌)無飲我泉我泉我池(音陀)度其鮮原居岐之陽
(十陽)在渭之將(十陽)萬邦之方(十陽)下民之王(十陽)
帝謂文王予懷明徳(二十五徳)不大聲以色(二十四職)不長夏以
革(音棘)不識不知順帝之則(二十五徳)帝謂文王(十陽)詢爾仇方
(十陽)同爾兄弟(後漢書伏湛傳引此作同爾弟兄兄音虗王反入韻今作兄弟不入韻)以爾
鉤援與爾臨衝(三鍾)以伐崇墉(三鍾)
臨衝閑閑(二十八山)崇墉言言(二十二元)執訊連連(二仙)攸馘安安
(二十五寒)是類是禡(古音暮今四十禡與駕溠等字混為一韻)是致是附(十遇)四方
以無侮(九麌)臨衝茀茀(八物)崇墉仡仡(九迄)是伐是肆(六至)是絶
是忽(十一没)四方以無拂　八物(此章以上去以去入通為一韻)

皇矣八章章十二句

經始靈臺經之營(十四清)之庶民攻之不日成(十四清)之
經始勿亟(七志二十四職二韻)庶民子來(十六咍)王在靈囿(古音肄後人混)
(入四十九宥韻)麀鹿攸伏(古音蒲北反與服同考伏字詩一見易一見禮記一見並同後人誤入一)
　屋韻(此章以平去入通為一韻)
麀鹿濯濯(四覺)白鳥翯翯(四覺)王在靈沼(三十小)於牣魚躍(十八)
　藥(此章以上入通為一韻)
虡業維樅(三鍾)賁鼔維鏞(三鍾)於論鼓鍾(三鍾)於樂辟廱(三鍾)
於論鼔鍾(見上)於樂辟廱(見上)鼉鼓逢逢(古音薄工反後人分四江韻)矇
瞍奏公(一東)

靈臺五章章四句(仍依毛鄭章句以每章一韻故也)

下武維周世有哲王(十陽)三后在天王配于京(音疆)
王配于京世徳作求(十八尤)永言配命成王之孚(音浮)
成王之孚下土之式(二十四職)永言孝思孝思維則(二十五徳)
媚兹一人應侯順徳(二十五徳)永言孝思昭哉嗣服(蒲北反)
昭兹来許(八語)繩其祖武(九麌)於萬斯年受天之祜(十姥)
受天之祜四方来賀(三十八箇)於萬斯年不遐有佐(三十八箇)

下武六章章四句

文王有聲(十四清)遹駿有聲(見上)遹求厥寜(十五青)遹觀厥成
(十四清)文王烝哉(八章未句合為一韻説見麟之趾)
文王受命有此武功(一東)既伐于崇(一東)作邑于豐(一東)文王
烝哉
築城伊淢(二十四職)作豐伊匹(五質)匪棘其欲(禮記引此作猶)十八尤　遹
追來孝(三十六效)王后烝哉　此章以平去通為一韻(元熊朋来曰此詩自有禮記匪革其)
(猶可證乃不改欲字作猶而改孝字音許六反此又失之詩中此與常棣務字二音必須改正)
王公伊濯維豐之垣(二十二元)四方攸同王后維翰(二十五寒)王
后烝哉
豐水東注維禹之績(二十三錫)四方攸同皇王維辟(二十二昔)皇
王烝哉
鎬京辟廱(三鍾)自西自東(一東)自南自北(二十五徳)無思不服(蒲北)
(反)皇王烝哉
考卜維王(十陽)宅是鎬京(音疆)維龜正(十四清四十五勁二韻)之武王
成(十四清)之武王烝哉
豐水有芑(六止)武王豈不仕(六止)詒厥孫謀(音媒)以燕翼子(六止)
武王烝哉(此章以平上通為一韻)

文王有聲八章章五句

　　　　文王之什十篇六十七章四百一十四句
厥初生民(十七真)時維姜嫄(二十二元)生民如何克禋克祀(六止)
以弗無子(六止)履帝武敏　音每(按爾雅釋訓以履帝武敏為句或以歆字屬上讀者非)
歆攸介攸止(六止)載震載夙(一屋)載生載育　一屋(夙育不與稷為韻亦如)
(桑中思齊之例而稷字仍協上文)時維后稷　二十四職(此章以上入通為一韻)
誕彌厥月(十月)先生如達(十二曷)不坼不副(古音方二反與富同後人混入)
(四十九宥韻)無菑無害(十四泰)以赫厥靈(十五青)上帝不寜(十五青)
不康禋祀(六止)居然生子　六止(此章以去入通為一韻)
誕寘之隘巷牛羊腓字(七志與翼協)之誕寘之平林(二十一侵)㑹
伐平林　見上(二林字自為韻)誕寘之寒冰鳥覆翼(二十四職)之鳥乃
去(八語九御二韻)矣后稷呱(十一模)矣實覃實訏(十虞)厥聲載路(十一)
　暮(此章以去入以平去通為一韻)
誕實匍匐(二十五徳)克岐克嶷(二十四職)以就口食(七志二十四軄二韻)蓺
之荏菽荏菽旆旆(十四泰)禾役穟穟(六至)麻麥幪幪(一東)瓜瓞
唪唪　一董(此章以去入以平上通為一韻)
誕后稷之穡有相之道(三十二晧)茀厥豐草(三十二晧)種之黄茂
(音耄)實方實苞(五肴)實種實褎(四十九宥)實發實秀(四十九宥)實堅實
好(三十二晧)實穎實栗(五質)即有邰家室　五質(此章以平上去通為一韻)
誕降嘉種維秬維秠(五旨)維穈維芑(六止)恒之秬秠(見上)是穫
是畝(滿以反)恒之穈芑(見上)是任是負(房以反)以歸肇祀(六止)
誕我祀如何或舂或揄(十八尤)或簸或蹂(十八尤四十四有二韻)釋
之叟叟(蘇九反後人誤入四十五厚韻)爾雅作溞溞郭璞音騷　烝之浮浮(十八尤)載
謀載惟(六脂)取蕭祭脂(六脂)取羝以軷(十三末)載燔載烈(十七薛)
以興嗣嵗　十三祭(此章以平上以平去入通為一韻)
卬盛于豆于豆于登(十七登)其香始升(十六蒸)上帝居歆(二十)
(一侵與今協)胡臭亶時(七之)后稷肇祀(六止)庶無罪悔(十四賄十八隊二韻)
以迄于今　二十一侵(此章以平上通為一韻)

生民八章四章章十句四章章八句

敦彼行葦(七尾)牛羊勿踐履(五旨)方苞方體(十一薺)維葉泥泥
(十一薺)戚戚兄弟(十一薺)莫逺具爾(四紙)或肆之筵或授之几
(五㫖)
肆筵設席(二十二昔)授几有緝御(九御)或獻或酢(十九鐸)洗爵奠
斝(古音古後人混入三十五馬韻)醓醢以薦或燔或炙(四十禡二十二昔二韻)嘉
殽脾臄(十八藥)或歌或咢　十九鐸(此章以上去入通為一韻)
敦弓既堅(一先)四鍭既鈞(十八諄)舍矢既均(十八諄)序賓以賢
(一先)敦弓既句(十九侯十遇二韻按此字當讀平聲音拘)既挾四鍭(古音胡説見載馳)
四鍭如樹(十遇)序賓以不侮　九麌(此章以平上去通為一韻)
曾孫維主(九麌)酒醴維醹(九麌)酌以大斗(古音滴主反考斗字詩一見易二見)
(並同後人混入四十五厚韻)以祈黄耉(音矩)黄耉台背(十八隊)以引以翼
(二十四職)夀考維祺(七之)以介景福　方墨反(此章以平去入通為一韻)

行葦四章章八句

既醉以酒既飽以徳(二十五徳)君子萬年介爾景福(方墨反)
既醉以酒爾殽既將(十陽)君子萬年介爾昭明(彌郎反)
昭明有融(一東)高朗令終(一東)令終有俶(一屋)公尸嘉告(二沃)
其告維何(七歌)籩豆靜嘉(九麻)朋友攸攝攝以威儀(音俄)
威儀孔時(七之)君子有孝子(六止)孝子不匱(六至)永錫爾類(六至)
　(此章以平上去通為一韻)
其類維何室家之壼(二十一混)君子萬年永錫祚胤(二十一震)此　
(章以上去通為一韻)
其胤維何天被爾禄(一屋)君子萬年景命有僕(一屋)
其僕維何釐爾女士(六止)釐爾女士(見上)從以孫子(六止)

既醉八章章四句

鳧鷖在涇(十五青)公尸来燕来寜(十五青)爾酒既清(十四清)爾
殽既馨(十五青)公尸燕飲福禄來成(十四清)
鳧鷖在沙(九麻)公尸来燕來宜(魚何反)爾酒既多(七歌)爾殽既
嘉(九麻)公尸燕飲福禄来為(音譌)
鳧鷖在渚(八語)公尸来燕来處(八語)爾酒既湑(八語)爾殽伊脯
(九麌)公尸燕飲福禄來下(音户)
鳧鷖在潨(一東)公尸來燕來宗(三鍾)既燕于宗(見上)福禄攸降
(户工反)公尸燕飲福禄來崇(一東)
鳧鷖在亹(二十三魂)公尸來止熏熏(二十文)旨酒欣欣(二十一殷)燔
炙芬芬(二十文)公尸燕飲無有後艱(二十八山)

鳧鷖五章章六句

假樂君子(六止)顯顯令徳(二十五徳)宜民宜人(十七真)受禄于天
(一先)保右命(彌吝反)之自天申(十七真)之(此章以上入以平去通為一韻)
干禄百福(方墨反)子孫千億(二十四職)穆穆皇皇(十一唐)宜君宜
王(十陽)不愆不忘(十陽)率由舊章(十陽)
威儀抑抑(於逸反)徳音秩秩(五質)無怨無惡率由羣匹(五質)受
福無疆(十陽)四方之綱(十一唐)
之綱之紀(六止)燕及朋友(音以)百辟卿士(六止)媚于天子(六止)不
解于位(六至)民之攸塈　六至(此章以上去通為一韻)

假樂四章章六句

篤公劉匪居匪康(十一唐)廼埸廼疆(十陽)廼積廼倉(十一唐)廼
裹餱糧(十陽)于橐于囊(十一唐)思輯用光(十一唐)弓矢斯張(十陽)
干戈戚揚(十陽)爰方啟行(户郎反)
篤公劉于胥斯原(二十二元)既庶既繁(二十二元)既順廼宣(二仙)而
無永歎(二十五寒)陟則在巘(二十阮)復降在原(見上)何以舟(十八尤)
之維玉及瑤(四宵)鞞琫容刀　六豪(此章以平上通為一韻)
篤公劉逝彼百泉(二仙)瞻彼溥原(二十二元)廼陟南岡(十一唐)廼
覯于京(音疆)京師之野(神與反)于時處處(八語)于時廬旅(八語)于
時言言于時語語(八語)
篤公劉于京斯依(八微)蹌蹌濟濟(十一薺)俾筵俾儿(五旨)既登
廼依(見上)廼造其曹(六豪)執豕于牢(六豪)酌之用匏(五肴)食之飲
之君之宗之　末二句無韻(此章以平上通為一韻)
篤公劉既漙既長(十陽)既景廼岡(十一唐)相其隂陽(十陽)觀其
流泉(二仙)其軍三單(二十五寒)度其隰原(二十二元)徹田為糧(十陽)度
其夕陽(見上)豳居允荒(十一唐)
篤公劉于豳斯館(二十九換)渉渭為亂(二十九換)取厲取鍛(二十九換)
止基廼理(六止)爰衆爰有(音以)夾其皇澗(三十諌)遡其過澗(見上)
　(二澗字自為韻)止旅廼密(五質)芮鞫之即(子悉反)
篤公劉六章章十句

泂酌彼行潦挹彼注兹(七之)可以餴饎(七志)豈弟君子(六止)民
之父母　滿以反(此章以平上去通為一韻)
泂酌彼行潦挹彼注兹(見上)可以濯罍(十五灰)豈弟君子(見上)
民之攸歸　八微(此章以平上通為一韻)
泂酌彼行潦挹彼注兹(見上)可以濯溉(十九代)豈弟君子(見上)
民之攸塈　六至(此章以平上去通為一韻)

泂酌三章章五句

有卷者阿(七歌與歌協)飄風自南(二十二覃)豈弟君子来游来歌
(七歌)以矢其音(二十一侵)
伴奐爾游(十八尤)矣優游爾休(十八尤)矣豈弟君子俾爾彌
爾性似先公酋(十八尤)矣
爾土宇昄章亦孔之厚(音户)矣豈弟君子俾爾彌爾性百
神爾主(九麌)矣
爾受命長(十陽)矣茀禄爾康(十一唐)矣豈弟君子俾爾彌爾
性純嘏爾常(十陽)矣
有馮有翼(二十四職)有孝有徳(二十五徳)以引以翼(見上)豈弟君子
四方為則(二十五徳)
顒顒卬卬(十一唐)如圭如璋(十陽)令聞令望(十陽)豈弟君子四
方為綱(十一唐)
鳳凰于飛(八微)翽翽其羽亦集爰止(六止)藹藹王多吉士(六止)
維君子使(六止)媚于天子　六止(此章以平上通為一韻)
鳳凰于飛翽翽其羽亦傅于天(一先)藹藹王多吉人(十七真)
維君子命(彌吝反)媚于庶人　見上(此章以平去通為一韻)
鳳凰鳴(十二庚與生協)矣于彼高岡(十一唐)梧桐生(十二庚)矣于彼
朝陽(十陽)菶菶萋萋(十二齊)雝雝喈喈(十四皆)
君子之車(九魚與馬協)既庶且多(七歌)君子之馬(音姥)既閑且馳
(音陀)矢詩不多(見上)維以遂歌　七歌(此章以平上通為一韻)

卷阿十章六章章五句四章章六句

民亦勞止汔可小康(十一唐)惠此中國以綏四方(十陽)無縱
詭隨以謹無良(十陽)式遏㓂虐憯不畏明(彌郎反)柔逺能邇
以定我王(十陽)
民亦勞止汔可小休(十八尤)惠此中國以為民逑(十八尤)無
縱詭隨以謹惽怓(五肴)式遏㓂虐無俾民憂(十八尤)無棄爾
勞(六豪)以為王休(見上)
民亦勞止汔可小息(二十四職)惠此京師以綏四國(二十五徳)無
縱詭隨以謹罔極(二十四職)式遏㓂虐無俾作慝(二十五徳)敬慎
威儀以近有徳(二十五徳)
民亦勞止汔可小愒(十三祭)惠此中國俾民憂泄(十三祭)無
縱詭隨以謹醜厲(十三祭)式遏㓂虐無俾正敗(十七夬)戎雖
小子而式弘大(十四泰)
民亦勞止汔可小安(二十五寒)惠此中國國無有殘(二十五寒)無
縱詭隨以謹繾綣(二十阮)式遏冦虐無俾正反(二十阮)王欲
玉女是用大諫　三十諫(此章以平上去通為一韻)

民勞五章章十句

上帝板板(二十五潸)下民卒癉(二十五寒)出話不然(二仙)為猶不逺
(二十阮)靡聖管管(二十四緩)不實于亶(二十三旱)猶之未逺(見上)是用
大諫　三十諫(此章以平上通為一韻)
天之方難(二十八翰)無然憲憲(二十五願)天之方蹶(十三祭十月二韻)無
然泄泄(十三祭十七薛二韻)辭之輯(二十六緝)矣民之洽(三十一洽)矣辭之
懌(二十二昔)矣民之莫(十九鐸)矣
我雖異事及爾同寮　三蕭(唐石經及左傳引此並作寮今本作僚)我即爾謀
聽我囂囂(四宵六豪二韻)我言維服勿以為笑(三十五笑)先民有言
詢于芻蕘　四宵(此章以平去通為一韻)
天之方虐(十八藥)無然謔謔(十八藥)老夫灌灌小子蹻蹻(三十)
(小十八藥二韻)匪我言耄(三十七号)爾用憂謔(見上)多將熇熇(十九鐸)不
可救藥　十八藥(此章以去入通為一韻)
天之方懠(十二霽)無為夸毗(六脂)威儀卒迷(十二齊)善人載尸
(六脂)民之方殿屎(六脂)則莫我敢葵(六脂)喪亂蔑資(六脂)曾莫恵
我師　六脂(此章以平去通為一韻)
天之牖民如壎如篪(五支)如璋如圭(十二齊)如取如攜(十二齊)
攜無曰益(二十二昔)牖民孔易(五寘二十二昔二韻)民之多辟(二十二昔)無
自立辟　見上(此章亦可以平入通為一韻)
价人維藩(二十二元)大師維垣(二十二元)大邦維屏(十五青與寜城協)大
宗維翰(二十五寒二十八翰二韻)懷徳維寜(十五青)宗子維城(十四清)無
俾城壞(十六怪)無獨斯畏(八未)
敬天之怒(十姥十一暮二韻)無敢戲豫(九御)敬天之渝(十虞)無敢馳
驅(十虞)昊天曰明(彌郎反)及爾出王(十陽)昊天曰旦(二十八翰)及爾
游衍(二十人獮三十三線二韻)此章以平去通為一韻　

板八章章八句

　　　　生民之什十篇六十一章四百三十三句
　詩本音卷八
欽定四庫全書
詩本音卷九　　　　　　　崑山顧炎武撰
　大雅
蕩蕩上帝(十二霽)下民之辟(二十二昔)疾威上帝(見上)其命多辟
(見上)天生烝民其命匪諶(二十一侵)靡不有初鮮克有終(一東)説　
　見七月(此章以去入通為一韻)
文王曰咨咨女殷商曾是彊禦曽是掊克(二十五徳)曾是在
位(六至)曾是在服(蒲北反)天降滔徳　二十五徳(唐石經作滔嚴氏詩緝引李氏曰)
(如滔天之滔今本作慆)女興是力　二十四職(此章以去入通為一韻)
文王曰咨咨女殷商而秉義類(六至)彊禦多懟(六至)流言以
對(十八隊)㓂攘式内(十八隊)侯作侯祝(四十九宥一屋二韻)靡届靡究
(四十九宥)
文王曰咨咨女殷商女炰烋于中國(二十五徳)斂怨以為徳
(二十五徳)不明爾徳(見上)時無背無側(二十四職)爾徳不明(彌郎反)以
無陪無卿(古音羌考卿字詩一見左傳一見楚辭一見並同後人混入十二庚韻)
文王曰咨咨女殷商天不湎爾以酒不義從式(二十四軄)既
愆爾止(六至)靡明靡晦(十八隊)式號式呼(十一模十一暮二韻)俾晝作
夜　音豫(此章以上去入通為一韻)
文王曰咨咨女殷商　十陽(上下章商字不入韻獨此一章皆陽唐二韻則商字亦不期)
(而自合矣古人之學所以取之左右逢其原而不容於執一也)如蜩如螗(十一唐)如沸如
羮(音岡)小大近喪(十一唐四十二宕二韻)人尚乎由行(户郎反)内奰于
中國覃及鬼方(十陽)
文王曰咨咨女殷商匪上帝不時(七之)殷不用舊(古音忌)考舊　
(字詩凡二見竝同後人混入四十九宥韻)雖無老成人尚有典刑(十五青)曾是
莫聽(十五青)大命以傾　十四清(此章以平去通為一韻)
文王曰咨咨女殷商人亦有言顛沛之掲(十三祭十月十七薛三韻)
枝葉未有害(十四泰)本實先撥(十三末)殷鑒不逺在夏后之
世　十三祭(此章以去入通為一韻)

蕩八章章八句

抑抑威儀維徳之隅(十虞)人亦有言靡哲不愚(十虞)庶人之
愚(見上)亦職維疾(五質)哲人之愚(見上)亦維斯戾　十二霽(此章以去入通)
(為一韻)
無競維人四方其訓(二十三問)之有覺徳行四國順(二十二稕)之
訏謨定命逺猶辰告敬慎威儀維民之則(四句惟命字可韻餘三句)
(無韻)
其在于今興迷亂于政(四十五勁與刑協)顛覆厥徳荒湛于酒
(四十四有)女雖湛樂從弗念厥紹(三十小)罔敷求先王克共明
刑　十五青(如車攻五章之例)此章以平去通為一韻　
肆皇天弗尚(十陽四十一漾二韻)如彼泉流(今本誤作流泉依唐石經及國子監註疏)
(本改正)無淪胥以亡(十陽)夙興夜寐(六至)洒埽廷内(十八隊寐内二字)
(自為韻)維民之章(十陽)修爾車馬弓矢戎兵(必良反)用戒戎作
用逷蠻方(十陽)
質爾人民謹爾侯度(十一暮)用戒不虞(十虞)慎爾出話敬爾
威儀(音俄)無不柔嘉(九麻)白圭之玷(五十一忝與下玷協)尚可磨(八戈)也
斯言之玷(見上)不可為(音譌)也(此章以平去通為一韻)
無易由言無曰苟矣(首二句無韻)莫捫朕舌(十七薛)言不可逝
(十三祭)矣無言不讎(十八尤)無徳不報(三十七号)惠于朋友(音以)庶
民小子(六止)子孫繩繩(十六蒸)萬民靡不承　十六蒸(此章以去入以平去)
(通為一韻)
視爾友君子輯柔爾顔(二十七刪)不遐有愆(二仙)相在爾室尚
不愧于屋漏(古音路考漏字詩一見易一見竝同後人混入五十候韻)無曰不顯莫
予云覯(古音故後人混入五十候韻)神之格(二十陌)思不可度(十一暮十九鐸)
(二韻)思矧可射(轉音豫見叔于田)思(此章以去入通為一韻)
辟爾為徳(二十五徳與止協)俾臧俾嘉(九麻)淑慎爾止(六止)不愆于
儀(音俄)不僭不賊(二十五徳)鮮不為則(二十五徳)投我以桃報之以
李(六止)彼童而角實虹小子　六止(此章以上入通為一韻)
荏染柔木言緡之絲(七之)温温恭人維徳之基(七之)其維哲
人(十七真)告之話言(二十二元)順徳之行其維愚人(見上)覆謂我
僭(五十六㮇)民各有心　二十一侵(此章以平去通為一韻)
於乎小子(六止)未知臧否(五旨)匪手攜之(七之)言示之事(七志)匪
面命之(見上)言提其耳(六止)借曰未知(五支)亦既抱子(見上)民之
靡盈(十四清)誰夙知而莫成　十四清(此章以平上去通為一韻)
昊天孔昭(四宵)我生靡樂(三十六效十九鐸二韻)視爾夢夢我心慘
慘(當作懆三十二晧)誨爾諄諄聽我藐藐(三十小四覺二韻)匪用為教
(三十六效)覆用為虐(十八藥)借曰未知亦聿既耄(三十七此章以平上)
(去入通為一韻)
於乎小子(六止)告爾舊止(六止)聽用我謀(音媒)庶無大悔(十四賄十)
(八隊二韻)天方艱難曰喪厥國(二十五徳)取譬不逺昊天不忒(二十)
(五徳)囘遹其徳(二十五徳)俾民大棘　二十四職(此章亦可以平上入通為一韻)

抑十二章三章章八句九章章十句

菀彼桑柔(十八尤與劉憂協)其下侯旬(十八諄)捋采其劉(十八尤)瘼
此下民(十七真)不殄心憂(十八尤)倉兄填　一先(釋文音塵)兮(凡詩人之)
(句如意盡而文不足則加一兮字此章倉兄填兮之類是也意盡而文有餘則去一兮字葛生予美亡此誰與)
(獨旦之類是也其他語助之辭皆然)倬彼昊天(一先)寜不我矜(居銀反)
四牡騤騤(六脂與夷黎哀協)旟旐有翩(二仙)亂生不夷(六脂)靡國不
泯(十七真十六軫二韻)民靡有黎(十二齊)具禍以燼(二十一震)於乎有哀
(十六咍)國歩斯頻　十七真(此章以平去通為一韻)
國歩蔑資(六脂與疑維階協)天不我將(十陽)靡所止疑(七之)云徂何
往(三十六養)君子實維(六脂)秉心無競(古音其亮反後人混入四十三映韻)誰生
厲階(十四皆)至今為梗(古音古盎反今三十八梗與眚打等字混為一韻)此章以平上去　
(通為一韻)
憂心慇慇(二十一殷與辰􁈶協)念我土宇(九麌)我生不辰(十七真)逢天
僤怒(十姥十一暮二韻)自西徂東靡所定處(八語)多我覯􁈶(十七真)
孔棘我圉　八語(上二章俱一句一韻上下各協獨此章東字不可韻此見古人之文以意為主而)
(不屑屑於音節之踈密小有出入終不以韻而害意也)
為謀為毖(六至與恤熱協)亂況斯削(十八藥轉音肖)告爾憂恤(六術)誨爾
序爵(十八藥轉音釂)誰能執熱(十七薛)逝不以濯　四覺(轉音直孝反)其何
能淑　一屋(轉音殊料反)載胥及溺　十八藥二十三錫二韻(轉音奴弔反)此章以去入通　
(為一韻)
如彼遡風(方凡反與心協)亦孔之僾(十九代)民有肅心(二十一侵)荓云
不逮(十九代)好是稼穡(二十四職)力民代食(二十四職)稼穡維寳(三十)
(二晧)代食維好(三十二晧)
天降喪亂滅我立王(十陽)降此蟊賊(二十五徳與國力協)稼穡卒痒
(十陽)哀恫中國(二十五徳)具贅卒荒(十一唐)靡有旅力(二十四軄)以念
穹蒼(十一唐)
維此惠君民人所瞻　首二句無韻(宋吳棫韻補讀瞻為諸良切引漢溧陽長潘乾校官)
(碑以瞻為彰崔駰反都賦以瞻為障二證愚未敢以為然考潘乾碑文末云永世支百民人所彰子子孫孫俾)
(爾熾昌則固未嘗作瞻也)秉心宣猶考慎其相(十陽四十一漾二韻)維彼不順
自獨俾臧(十一唐)自有肺腸(十陽)俾民卒狂(十陽)
瞻彼中林(二十一侵與譖協)甡甡其鹿(一屋)朋友已譖(五十二沁)不胥
以榖(一屋)人亦有言進退維谷　一屋三燭二韻(此章以平去通為一韻)
維此聖人(十七真與下人協)瞻言百里(六止)維彼愚人(見上)覆狂以
喜(六止)匪言不能胡斯畏忌　七志(此章以上去通為一韻)
維此良人弗求弗迪(二十三錫轉音徒弔反)維彼忍心是顧是復
　一屋(轉音扶究反)民之貪亂寜為荼毒　二沃(轉音徒到反)
大風有隧有空大谷(一屋三燭二韻)維此良人作為式榖(一屋)維
彼不順征以中垢(古音古考垢字詩一見左傳一見竝同後人混入四十五厚韻)此章以　
(上入通為一韻)
大風有隧(六至)貪人敗類(六至)聽言則對(十八隊)誦言如醉(六至)
匪用其良覆俾我悖(十八隊)
嗟爾朋友予豈不知而作(十九鐸)如彼飛蟲時亦弋獲(二十)
(一麥)既之隂女反予來赫(二十陌)
民之罔極(二十四職)職涼善背(十八隊)為民不利如云不克(二十)
(五徳)民之囘遹職競用力　二十四職(此章以去入通為一韻)
民之未戾(十二霽與詈協)職盗為㓂(古音苦故反與予協後人混入五十候韻)涼(唐石)
(經作諒與上章異)曰不可(三十三哿與歌協)覆背善詈(五寘)雖曰匪予(九魚)
(八語二韻)既作爾歌　七歌(此章以平去以平上通為一韻)

桑柔十六章八章章八句八章章六句

倬彼雲漢昭囘于天(一先)王曰於乎何辜今之人(十七真)天
降喪亂饑饉薦臻(十九臻)靡神不舉靡愛斯牲(十二庚)圭璧
既卒寜莫我聽(十五青)
旱既大甚藴隆蟲蟲(一東)不殄禋祀自郊徂宫(一東)上下奠
瘞靡神不宗(三鍾)后稷不克上帝不臨　二十一侵(説見七月)宋吳棫韻　
(補臨良中切皇矣臨衝韓詩作隆衝漢司馬相如長門賦奉虛言而望誠兮期城南之離宫脩薄具而自設兮)
(君曽不肯兮幸臨)耗斁下土寜丁我躬(一東)
旱既大甚則不可推(十五灰)兢兢業業如霆如雷(十五灰)周
餘黎民靡有孑遺(六脂)昊天上帝則不我遺(見上)胡不相畏
先祖于摧(十五灰)
旱既大甚則不可沮(八語)赫赫炎炎云我無所(八語)大命近
止靡瞻靡顧(十遇)羣公先正則不我助(九御)父母先祖(十姥)胡
寜忍予　九魚八語二韻(此章以上去通為一韻)
旱既大甚滌滌山川(二仙)旱魃為虐如惔如焚(二十文)我心
憚暑憂心如熏(二十文)羣公先正則不我聞(二十文)昊天上
帝寜俾我遯　二十六慁(此章以平去通為一韻)
旱既大甚黽勉畏去(九御)胡寜瘨我以旱憯不知其故(十一)
(暮)祈年孔夙方社不莫(十一暮)昊天上帝則不我虞(十虞)敬
恭明神宜無悔怒　十姥十一暮二韻(此章以平去通為一韻)
旱既大甚散無友紀(六止)鞠哉庶正疚哉冢宰(十五海)趣馬
師氏(四紙)膳夫左右(音以)靡人不周無不能止(六止)瞻卬昊天
云如何里(六止)
瞻卬昊天有嘒其星(十五青)大夫君子昭假無贏(十四清)大
命近止無棄爾成(十四清)何求為我以戾庶正(十四清四十五勁二)
(韻)瞻卬昊天曷惠其寜(十五青)

雲漢八章章十句

崧髙維嶽駿極于天(一先)維嶽降神(十七真)生甫及申(十七真)
維申及甫維周之翰(二十五寒二十八翰二韻)四國于蕃(二十二元)四方
于宣(二仙)
亹亹申伯王纉之事(七志)于邑于謝南國是式(二十四職)王命
召伯(二十陌)定申伯之宅(二十陌)登是南邦(博工反)世執其功
　一東(此章以去入通為一韻)
王命申伯式是南邦(見上)因是謝人以作爾庸(三鍾)王命召
伯徹申伯土田(一先)王命傅御遷其私人(十七真)
申伯之功召伯是營(十四清)有俶其城(十四清)寢廟既成(十四)
(清)既成藐藐(三十小四覺二韻)王錫申伯四牡蹻蹻(三十小十八藥二韻)
鉤膺濯濯　四覺(伯字不入韻)
王遣申伯路車乘馬(音姥)我圖爾居莫如南土(十姥)錫爾介
圭以作爾寳(三十二晧)往近王舅(四十四有)南土是保(三十二晧)
申伯信邁王餞于郿(六脂)申伯還南謝于誠歸(八微)王命召
伯徹申伯土疆(十陽)以峙其粻(十陽)式遄其行(户郎反)
申伯番番(二十二元八戈二韻)既入于謝徒御嘽嘽(二十五寒)周邦咸
喜戎有良翰(二十五寒二十八翰二韻)不顯申伯王之元舅文武是
憲　二十五願(此章以平去通為一韻)
申伯之徳(二十五徳)柔惠且直(二十四職)揉此萬邦聞于四國(二十)
(五徳)吉甫作誦其詩孔碩(二十二昔)其風肆好以贈申伯(二十陌)

崧髙八章章八句

天生烝民有物有則(二十五徳)民之秉彝好是懿徳(二十五徳)天
監有周昭假于下(音户)保兹天子生仲山甫(九麌)
仲山甫之徳(二十五徳)柔嘉維則(二十五徳)令儀令色(二十四職)小心
翼翼(二十四職)古訓是式(二十四職)威儀是力(二十四職)天子是若(十八)
　藥(轉音如遇反)明命使賦　十遇(此章以去入通為一韻)
王命仲山甫式是百辟(首二句無韻)纉戎祖考(三十二晧)王躬是
保(三十二晧)出納王命王之喉舌(十七薛)賦政于外四方爰發
(十月)
肅肅王命仲山甫將(十陽)之邦國若否仲山甫明(彌郎反)之
既明且哲以保其身(十七真)夙夜匪解以事一人(十七真)
人亦有言柔則茹(八語九御二韻)之剛則吐(十姥十一暮二韻)之維仲
山甫(九麌)柔亦不茹(見上)剛亦不吐(見上)不侮矜寡(音古)不畏彊
禦(八語)
人亦有言徳輶如毛民鮮克舉(八語)之我儀圖(十一模)之維
仲山甫舉(見上)之愛莫助(九御)之衮職有闕維仲山甫補(十姥)
之(此章以平上去通為一韻)
仲山甫出祖四牡業業(三十三業)征夫捷捷(二十九葉)每懐靡及
(二十六緝)四牡彭彭(音旁)八鸞鏘鏘(十陽)王命仲山甫城彼東方
(十陽)
四牡騤騤(六脂)八鸞喈喈(十四皆)仲山甫徂齊(十二齊)式遄其
歸(八微)吉甫作誦穆如清風(方凡反)仲山甫永懐以慰其心
(二十一侵)

烝民八章章八句

奕奕梁山維禹甸(三十二霰與命協)之有倬其道(三十二晧與考協)韓
侯受命(彌吝反)王親命(見上)之纉戎祖考(三十二晧)無廢朕命(見上)
夙夜匪解(十五卦)䖍共爾位(六至)朕命不易(五寘二十二昔二韻)榦不
庭方以佐戎辟　二十二昔(此章以去入通為一韻)
四牡奕奕孔修且張(十陽)韓侯入覲以其介圭入覲于王
(十陽)王錫韓侯淑旂綏章(十陽)簟茀錯衡(户郎反)玄衮赤舄(二十)
(二昔與幭厄協)鉤膺鏤鍚(十陽)鞹鞃淺幭(二十三錫)鞗革金厄(二十一麥)
韓侯出祖(十姥)出宿于屠(十一模)顯父餞之清酒百壺(十一模)
其殽維何(七歌與下二何協)炰鼈鮮魚(九魚)其蔌維何(見上)維筍及
蒲(十一模)其贈維何(見上)乘馬路車(九魚)籩豆有且(九魚)侯氏燕
胥　九魚(此章以平上通為一韻)
韓侯取妻(十二齊)汾王之甥蹶父之子(六止)韓侯迎止(六止)于
蹶之里(六止)百兩彭彭(音旁)八鸞鏘鏘(十陽)不顯其光(十一唐)諸
娣從之祁祁如雲(二十文)韓侯顧之爛其盈門(二十三魂)此章以　
(平上通為一韻)
蹶父孔武靡國不到(三十七号)為韓姞相攸莫如韓樂(三十六效)
(十九鐸二韻)孔樂韓土(十姥)川澤訏訏(十虞)魴鱮甫甫(十姥)麀鹿噳
噳(九麌)有熊有羆有貓有虎(十姥)慶既令居(九魚)韓姞燕譽(九魚)
　九御二韻(此章以平上通為一韻)
溥彼韓城燕師所完(二十五寒)以先祖受命因時百蠻(二十七刪)
王錫韓侯其追其貊(二十陌)奄受北國因以其伯(二十陌)實
墉實壑(十九鐸)實畝實籍(二十二昔)獻其貔皮(音婆)赤豹黄羆(音波)

韓奕六章章十二句

江漢浮浮(十八尤)武夫滔滔(六豪)匪安匪游(十八尤)淮夷来求
(十八尤)既出我車(九魚)既設我旟(九魚)匪安匪舒(九魚)淮夷来鋪
(十一模)
江漢湯湯(十陽)武夫洸洸(十一唐)經營四方(十陽)告成于王(十陽)
四方既平(十二庚)王國庶定(四十六徑)時靡有爭(十三耕)王心載
寜　十五青(此章以平去通為一韻)
江漢之滸(十姥)王命召虎(十姥)式辟四方徹我疆土(十姥)匪疚
匪棘(二十四職)王國来極(二十四軄)于疆于理(六止)至于南海(十五海)
(此章亦可以上入通為一韻)
王命召虎来旬来宣(二仙)文武受命召公維翰(二十五寒二十八翰)
(二韻)無曰予小子(六止)召公是似(六止)肇敏戎公用錫爾祉(六止)
釐爾圭瓚(二十三旱)秬鬯一卣告于文人(十七真)錫山土田(一先)
于周受命(彌吝反)自召祖命(見上)虎拜稽首天子萬年(一先)此　
(章以平上去通為一韻)
虎拜稽首(四十四有)對揚王休(十八尤)作召公考(三十二晧)天子萬
夀(四十四有四十九宥二韻)明明天子(六止)令聞不已(六止)矢其文徳(二十)
(五徳)洽此四國　二十五徳(此章以平上通為一韻亦可以上入通為一韻)

江漢六章章八句

赫赫明明王命卿士(六止與師協)南仲大祖(十姥)大師皇父(九麌)
整我六師(六脂)以修我戎　音汝(説見常棣)既敬既戒(十六怪)惠此
南國　二十五徳(此章以平上以去入通為一韻)
王謂尹氏命程伯休父(九麌)左右陳行戒我師旅(八語)率彼
淮浦(十姥)省此徐土(十姥)不留不處(八語)三事就緒(八語)
赫赫業業有嚴天子(首二句無韻)王舒保作匪紹匪游(十八尤)
徐方繹騷(六豪)震驚徐方如雷如霆(十五青)徐方震驚(十二庚)
王奮厥武(九麌)如震如怒(十姥十一暮二韻)進厥虎臣(十七真與濆協)闞
如虓虎(十姥)鋪敦淮濆(二十文)仍執醜虜(十姥)截彼淮浦(十姥)王
師之所(八語)
王旅嘽嘽(二十五寒)如飛如翰(二十五寒二十八翰二韻)如江如漢(二十八翰)
如山之苞(五肴)如川之流(十八尤)緜緜翼翼(二十四軄)不測不克
(二十五徳)濯征徐國　二十五徳(此章以平去通為一韻)
王猶允塞(十九代二十五徳二韻)徐方既来(十六咍)徐方既同(一東)天
子之功(一東)四方既平(十二庚)徐方来庭(十五青)徐方不囘(十五)
(灰)王曰還歸　八微(此章以平入通為一韻)

常武六章章八句

瞻卬昊天則不我惠(十二霽)孔填不寜降此大厲(十三祭)邦
靡有定士民其瘵(十六怪)蟊賊蟊疾靡有夷届(十六怪)罪罟
不收(十八尤)靡有夷瘳(十八尤)
人有土田(一先)女反有之人有民人(十七真)女覆奪(十三末與説協)
之此宜無罪(十四賄與下罪協)女反収之彼宜有罪(見上)女覆説
(十三末)之(有収二字不入韻)
哲夫成城(十四清)哲婦傾城　見上(二城字自為韻)懿厥哲婦(房以反)
為䲷為䲭(六脂)婦有長舌維厲之階(十四皆)亂匪降自天(一先)
生自婦人(十七真)匪教匪誨(十八隊)時維婦寺　七志(此章以平上通為)
(一韻)
鞫人忮忒(二十五徳)譖始竟背(十八隊)豈曰不極(二十四軄)伊胡為
慝(二十五徳)如賈三倍(十五海)君子是識(二十四軄)婦無公事(七志)休
其蠶織　二十四職(此章以上去入通為一韻)
天何以刺(五寘)何神不富(方二反)舎爾介狄維予胥忌(七志)不
弔不祥(十陽與亡協)威儀不類(六至)人之云亡(十陽)邦國殄瘁(六至)
天之降罔(三十六養與亡協)維其優(十八尤)矣人之云亡(十陽)心之
憂(十八尤)矣天之降罔(見上)維其㡬(八微)矣人之云亡(見上)心之
悲(六脂)矣(此章以平上通為一韻)
觱沸檻泉維其深(二十一侵)矣心之憂矣寜自今(二十一侵)矣不
自我先(一先與天協)不自我後(音户)藐藐昊天(一先)無不克鞏無
忝皇祖(十姥)式救爾後　見上(鞏字不入韻)

瞻卬七章三章章十句四章章八句

旻天疾威天篤降喪(十一唐四十二宕二韻)瘨我饑饉民卒流亡
(十陽)我居圉卒荒(十一唐)
天降罪罟蟊賊内訌(一東)昬椓靡共(三鍾)潰潰囘遹實靖夷
我邦(博工反)
臯臯訿訿曾不知其玷(五十一忝)兢兢業業孔填不寜我位
孔貶(五十琰)
如彼嵗旱草不潰茂如彼棲苴我相此邦無不潰止(無韻)
維昔之富(方二反)不如時(七之)維今之疚(音几)不如兹(七之)彼疏
斯粺(十五卦)胡不自替(十二霽)職兄斯引　末句無韻(此章以平上去通為一)
(韻)
池之竭(十月與下竭害協)矣不云自頻泉之竭(見上)矣不云自中
(一東)溥斯害(十四泰)矣職兄斯弘不烖我躬　一東(此章以去入通為一韻)
昔先王受命有如召公日辟國百里(六止)今也日蹙國百
里(見上)於乎哀哉(十六咍)維今之人不尚有舊　音忌(此章以平上去通)
(為一韻)

召旻七章四章章五句三章章七句

　　　　蕩之什十一篇九十二章七百六十九句
　詩本音卷九
欽定四庫全書
　詩本音卷十　　　　　　崑山顧炎武撰
頌


周頌

於穆清廟肅雝顯相濟濟多士秉文之徳對越在天駿
奔走在廟不顯不承無射於人斯(無韻)

清廟一章八句

維天之命於穆不已於乎不顯文王之徳之純假以溢
我我其収之駿惠我文王曾孫篤之(此章或可以命純収篤為韻凡周頌)
(之詩多若韻若不韻者意古人之歌必自有音節而今不可考矣)朱子曰周頌多不叶韻疑自有和聲相叶　
(清廟之瑟朱弦而疏越一唱而三歎歎即和聲也)

維天之命一章八句

維清緝熙文王之典(二十七銑)肇禋(十七真)迄用有成(十四清)維
周之禎　十四清(此章以平上通為一韻)

維清一章五句

烈文辟公(一東與邦崇功協)錫兹祉福惠我無疆(十陽)子孫保
之無封靡于爾邦(博工反)維王其崇(一東)之念兹戎功(一)
(東)繼序其皇(十一唐)之無競維人四方其訓之不顯維徳
百辟其刑之於乎前王不忘　十陽(公疆各自為韻集傳并為一韻者非)

烈文一章十三句

天作高山大王荒(十一唐)之彼作矣文王康(十一唐)之彼徂
矣岐(後漢書西南夷傳作彼徂者岐朱子謂徂當作岨)有夷之行(户郎反)子孫保
之(末句無韻)

天作一章七句

昊天有成命二后受之成王不敢康夙夜基命宥宻於
緝熙單厥心肆其靖之(無韻)

昊天有成命一章七句

我將我享(三十六養與方饗協)維羊維牛(音疑)維天其右(音以)之
(隋書宇文愷傳引作維牛維羊則羊與享為韻而右字不入韻也)儀式刑文王之典日
靖四方(十陽)伊嘏文王既右饗　三十六養(今本或作享今依唐石經及國子)
(監註疏本改正)之我其夙夜畏天之威于時保之(末三句無韻)此章上下　
(俱以平上通為一韻)

我將一章十句

時邁其邦昊天其子之實右序有周薄言震之莫不震
疉懐柔百神及河喬嶽允王維后明昭有周式序在位
載戢干戈載櫜弓矢我求懿徳肆于時夏允王保之(無)
(韻)

時邁一章十五句

執競武王(十陽)無競維烈不顯成康(十一唐)上帝是皇(十一)
(唐)自彼成康(見上)奄有四方(十陽)斤斤其明(彌郎反)鍾鼔
喤喤(音皇)磬筦將將(十陽)降福穰穰(十陽)降福簡簡(二十)
(六產)威儀反反(二十阮)既醉既飽福祿來反(見上)

執競一章十四句

思文后稷(二十四職與極協)克配彼天(一先)立我烝民(十七真)莫
匪爾極(二十四職)貽我來牟帝命率育無此疆爾界陳常于
時夏(四句無韻)

思文一章八句

　　　　清廟之什十篇十章九十五句
嗟嗟臣工(一東)敬爾在公(一東)王釐爾成來咨來茹(八語)
(九御二韻釋文徐音如與畬協)嗟嗟保介維莫之春亦又何求(十八尤)如
何新畬(九魚九麻二韻)於皇來牟(十八尤)將受厥明明昭上帝(十二)
(霽與艾協)迄用康年(一先)命我衆人(十七真)庤乃錢鎛奄觀銍
艾(二十廢)

臣工一章十五句

噫嘻成王既昭假爾(四紙與私里協)率時農夫(十一模)播厥百穀
(一屋)駿發爾私(六脂)終三十里(六止)亦服爾耕十千維
耦(古音魚矩反後人混入四十四有韻)此章以平上以平上入通為一韻　

噫嘻一章八句

振鷺于飛(八微與止協)于彼西雝(三鍾)我客戾止(六止)亦有
斯容　(鍾)在彼無惡(十一暮十九鐸二韻)在此無斁(二十二昔韓詩作射中)
(庸引此亦作射)庶幾夙夜(音豫)以永終譽　九魚九御二韻(此章以平上以去入通)
(為一韻)

振鷺一章八句

豐年多黍多稌亦有高廩(首二句無韻)萬億及秭(五㫖)為酒
為醴(十一齊)烝畀祖妣(五㫖)以洽百禮(十一齊)降福孔皆(十四)
　皆(此章以平上通為一韻)

豐年一章七句

有瞽有瞽(十姥與虡羽鼔圉奏舉協)在周之庭(十五青與聲鳴聽成協)設業設
虡(八語)崇牙樹羽(九麌)應田縣鼓(十姥)鞉磬柷圉(八語)
既備乃奏(側故反)簫管備舉(八語)喤喤厥聲(十四清)肅雝和
鳴(十二庚)先祖是聽(十五青)我客戾止永觀厥成(十四清此章以上)
(去通為一韻)
有瞽一章十三句

猗與漆沮(九魚)潛有多魚(九魚)有鱣有鮪(五㫖)鰷鱨鰋
鯉(六止)以享以祀(六止)以介景福　方墨反(此章以上入通為一韻)

潛一章六句

有來雝雝(三鍾與公協)至止肅肅(一屋)相維辟公(一東)天子
穆穆(一屋)於薦廣牡(莫九反與考協)相予肆祀(六止)假哉皇考
(三十二晧)綏予孝子(六止)宣哲維人(十七真與天協)文武維后(古音戸與)
(後同後人混入四十五厚韻)燕及皇天(一先)克昌厥後(音戸)綏我眉
夀(四十四有四十九宥二韻與考協)介以繁祉(六止)既右烈考(三十二晧)亦
右文母(滿以反)

雝一章十六句

載見辟王(十陽)曰求厥章(十陽)龍旂陽陽(十陽)和鈴央
央(十陽)鞗革有鶬(十陽)休有烈光(十一唐)率見昭考以孝
以享(三十六養)以介睂夀(四十四有四十九宥二韻)永言保(三十二晧)之思皇
多祜(十姥)烈文辟公綏以多福俾緝熙于純嘏(古音古考嘏字)
(詩凡二見並同後人混入三十五馬韻)此章以平上通為一韻　
載見一章十四句

有客有客亦白其馬(音姥)有萋有且(釋文七序反)敦琢其旅
(八語)有客宿宿有客信信言授之縶以縶其馬(見上)薄
言追(六脂)之左右綏(六脂)之既有淫威(八㣲)降福孔夷
(六脂)

有客一章十二句

於皇武王無競維烈允文文王克開厥後嗣武受之勝
殷遏劉耆定爾功(無韻)

武一章七句

　　　　臣工之什十篇十章一百六句
閔予小子(六止與疚協)遭家不造(三十二晧)嬛嬛在疚(音几)於乎
皇考(三十二晧)永世克孝(三十六效)念兹皇祖陟降庭(十五青)止維
予小子夙夜敬(四十三映)止於乎皇王(十陽)繼序思不忘(十陽)
　(此章以上去以平去通為一韻)

閔予小子一章十一句

訪予落止(六止)率時昭考於乎悠哉(十六咍)朕未有艾(十四)
(泰)將予就之繼猶判渙(二十九換)維予小子未堪家多難(二十)
(五寒二十八翰二韻)紹庭上下(音戸)陟降厥家(音姑)休矣皇考以
保明其身(末二句無韻或以二考字就字自為韻身字與渙難韻)此章以平上去以平上通為一　
(韻)

訪落一章十二句

敬之敬之(七之)天維顯思(七之)命不易哉(十六咍)無曰高
高在上陟降厥士(六止)日監在兹(七之)維予小子(六止)
不聰敬止(六止)日就月將(十陽)學有緝熙于光明(彌郎反)
佛時仔肩示我顯徳行　户郎反(此章以平上通為一韻)

敬之一章十二句

予其懲而毖後患莫予茾蜂(三鍾)自求辛螫肇允彼桃
蟲(一東)拚飛維鳥(二十九篠)未堪家多難予又集于蓼(二十九篠)

小毖一章七句(舊作八句)

載芟載柞(十九鐸)其耕澤澤(二十陌)千耦其耘(二十文)徂隰徂
畛(十七真十六軫二韻)侯主侯伯(二十陌轉音補)侯亞侯旅(八語)侯彊侯
以(六止)有嗿其饁思媚其婦(房以反)有依其士(六止)有略
其耜(六止)俶載南畝(滿以反)播厥百糓實函斯活(十三末)榖字　
(不入韻)驛驛其達(十二曷)有厭其傑(十七)厭厭其苗(四蕭)緜
緜其麃(四蕭)載穫濟濟(十一薺十二霽二韻)有實其積(五寘二十二昔二韻)
萬億及秭(五旨)為酒為醴(十一薺)烝畀祖妣(五㫖)以洽百
禮(十一薺)有飶其香(十陽)邦家之光(十一唐)有椒其馨(十五青)
胡考之寧(十五青)匪且有且匪今斯今振古如兹(末三句無韻)
(此章以上入以上去通為一韻)

載芟一章三十一句

畟畟良耜(六止)俶載南畝(滿以反)播厥百糓實函斯活(十三)
　末(轉音話)或來瞻女(八語)載筐及筥(八語)其饟伊黍(八語)
其笠伊糾(四十六黝)其鎛斯趙(三十小)以薅荼蓼(二十九篠)荼蓼朽
(四十四有)止黍稷茂(音耄)止穫之挃挃(五質)積之栗栗(五質)
其崇(一東)如墉(三鍾)其比(五質)如櫛(七擳)以開百室(五)
(質)百室盈(十四清)止婦子寧(十五青)止殺時犉牡有捄其角
(音録)以似以續(三燭)續古之人　末句無韻(此章以上入以上去通為一韻)

良耜一章二十三句

絲衣其紑(古音匹之反後人混入十八尤韻)載弁俅俅(古音渠之反與裘同後人混入)
(十八尤韻)自堂徂基(七之)自羊徂牛(音疑)鼐鼎及鼒(七之)兕
觥其觩(十八尤)㫖酒思柔(十八尤)不吳不敖(六豪三十七号二韻)胡考
之休　十八尤(自兕觥其觩以下别為一韻)

絲衣一章九句

於鑠王師(六脂)遵養時晦(十八隊)時純熙(七之)矣是用大
介(十六怪)我龍受(四十四有)之蹻蹻王之造(三十二晧)載用有嗣(七)
(志)實惟爾公允師　見上(此章上下俱以平去通為一韻)

酌一章八句

綏萬邦屢豐年(唐石經作婁按漢書屢字竝作婁)天命匪解(首三句無韻)桓
桓武王(十陽)保有厥士于以四方(十陽)克定厥家於昭
于天(一先)皇以間(二十八山)之

桓一章九句

文王既勤止我應受之敷時繹思我徂維求定時周之
命於繹思(無韻或以止之思為韻然詩無全用語助為韻者)

賚一章六句

於皇時周陟其高山嶞山喬嶽允猶翕河敷天之下裒
時之對時周之命(無韻)

般一章七句

　　　　閔予小子之什十一篇十一章一百三十五
　　　　句

魯頌

駉駉牡馬(音姥)在坰之野(神與反)薄言駉者(音渚)有驈有
皇(十一唐)有驪有黄(十一唐)以車彭彭(音旁)思無疆(十陽)思
馬斯臧(十一唐)
駉駉牡馬(見上)在坰之野(見上)薄言駉者(見上)有騅有
駓(六脂)有騂有騏(七之)以車伾伾(六脂)思無期(七之)思
馬斯才(十六咍)
駉駉牡馬(見上)在坰之野(見上)薄言駉者(見上)有驒有
駱(十九鐸)有駵有雒(十九鐸)以車繹繹(二十二昔)思無斁(二十二昔)思
馬斯作(十九鐸)
駉駉牡馬(見上)在坰之野(見上)薄言駉者(見上)有駰有
騢(古音胡後人誤入九麻韻)有驔有魚(九魚)以車袪袪(九魚)思無邪
(音徐)思馬斯徂　十一模(此章亦可通為一韻)

駉四章章八句

有駜有駜駜彼乗黄(十一唐)夙夜在公在公明明(彌郎反)振
振鷺(十一暮)鷺于下(音户)鼓咽咽醉言舞(九麌)于胥樂兮
　末句説見麟之趾(此章以上去通為一韻)
有駜有駜駜彼乗牡(莫九反)夙夜在公在公飲酒(四十四有)振
振鷺鷺于飛(八㣲)鼓咽咽醉言歸(八㣲)于胥樂兮
有駜有駜駜彼乗駽(一先三十二霰二韻)夙夜在公在公載燕(三十)
(二霰)自今以始(六止)歲其有(音以)君子有穀詒孫子(六止)
于胥樂兮

有駜三章章九句

思樂泮水(五㫖與止協)薄采其芹(二十一殷)魯侯戾止(六止)言觀
其旂(音芹)其旂笩笩(十四泰)鸞聲噦噦(十四泰)無小無大(十四)
(泰)從公于邁(十七夬)
思樂泮水(見上)薄采其藻(三十二晧)魯侯戾止(見上)其馬蹻
蹻(三十小十八藥二韻)其馬蹻蹻(見上)其音昭昭(四宵)載色載笑
(三十五笑)匪怒伊教　三十六效(此章以平上去通為一韻)
思樂泮水(見上)薄采其茆(三十一巧)魯侯戾止(見上)在泮飲
酒(四十四有)既飲㫖酒(見上)永錫難老(三十二晧)順彼長道(三十二晧)
屈此羣醜(四十四有)
穆穆魯侯敬明其徳(二十五徳)敬慎威儀維民之則(二十五徳)允
文允武(九麌)昭假烈祖(十姥)靡有不孝自求伊祜(十姥)
明明魯侯克明其徳(見上)既作泮宫淮夷攸服(蒲北反)矯
矯虎臣在泮獻馘(古音國後人混入二十一麥韻)淑問如臯陶(四宵)在
泮獻囚(十八尤)
濟濟多士克廣徳心(二十一侵)桓桓于征狄彼東南(二十二覃)烝
烝皇皇(十一唐)不吳不揚(十陽)不告于訩(三鍾)在泮獻功
(一東)
角弓其觩(十八尤)束矢其􁄭(十八尤)戎車孔博(十九鐸)徒御無斁
(二十二昔)既克淮夷孔淑不逆(二十陌)式固爾猶淮夷卒獲(二十一麥)
翩彼飛鴞集于泮林(二十一侵)食我桑黮(四十七寢)懐我好音(二十一侵)
憬彼淮夷來獻其琛(二十一侵)元龜象齒大賂南金(二十一侵)此　
(章以平上通為一韻)

泮水八章章八句

閟宫有侐實實枚枚(十五灰)赫赫姜嫄其徳不囘(十五灰)上
帝是依(八微)無災無害彌月不遲(六脂)是生后稷(二十四職)
降之百福(方墨反)黍稷重穋稙穉菽麥(莫北反)奄有下國(二十)
(五徳)俾民稼穡(二十四職)有稷有黍(八語)有稻有秬(八語)奄有
下土(十姥)纉禹之緒　八語(此章亦可以平入通為一韻)
后稷之孫實維大王(十陽)居岐之陽(十陽)實始翦商(十)
(陽)至于文武(九麌)纘大王之緒(八語)致天之届于牧之
野(神與反)無貳無虞(十虞)上帝臨女(八語)敦商之旅(八語)
克咸厥功王曰叔父(九麌)建爾元子俾侯于魯(十姥)大
啓爾宇(九麌)為周室輔　九麌(此章以平上通為一韻)
乃命魯公(一東)俾侯于東(一東)錫之山川土田附庸(三)
(鍾)周公之孫莊公之子(六止)龍旂承祀(六止)六轡耳耳
(六止)春秋匪解(十五卦)享祀不忒(二十五徳)皇皇后帝(十二霽)皇
祖后稷(二十四職)享以騂犧(古音許何反後人誤入五攴韻)是饗是宜(魚何反)
降福既多(七歌)周公皇祖(十姥)亦其福女　八語(此章亦可以上去)
(入通為一韻)
秋而載嘗(十陽)夏而楅衡(户郎反)白牡騂剛(十一唐)犧尊將
將(十陽)毛炰胾羮(音岡)籩豆大房(十陽)萬舞洋洋(十陽)
孝孫有慶(音羌)俾爾熾而昌(十陽)俾爾夀而臧(十一唐)保
彼東方(十陽)魯邦是常(十陽)不虧不崩(十七登)不震不騰
(十七登)三夀作朋(十七登)如岡如陵(十六蒸)
公車千乗(十六蒸四十七證二韻)朱英綠縢(十六蒸)二矛重弓(音肱)
公徒三萬貝胄朱綅烝徒增增(十六蒸)戎狄是膺(十六蒸)荆
舒是懲(十六蒸)則莫我敢承(十六蒸)俾爾昌而熾(七志)俾爾
夀而富(方二反)黄髪台背(十八隊)夀胥與試(七志)俾爾昌而
大(十四泰)俾爾耆而艾(十四泰)萬有千嵗(十三祭)眉夀無有害
(十四泰)
泰山巖巖(二十七咸)魯邦所詹(二十四鹽)奄有龜䝉(一東)遂荒大
東(一東)至于海邦(博工反)淮夷來同(一東)莫不率從(三鍾)
魯侯之功(一東)
保有鳧繹(二十二昔)遂荒徐宅(二十陌)至于海邦(見上與從協)淮夷
蠻貊(二十百)及彼南夷莫不率從(見上)莫敢不諾(十九鐸)魯
侯是若(十八藥)
天錫公純嘏(音古)睂夀保魯(十姥)居常與許(八語)復周
公之宇(九麌)魯侯燕喜(六止)令妻夀母(滿以反)宜大夫庶
士(六止)邦國是有(音以)既多受祉(六止)黄髪兒齒(六止)
徂來之松新甫之柏(二十陌)是斷是度(十九鐸)是尋是尺(二十)
(二昔)松桷有舄(二十二昔)路寢孔碩(二十二昔)新廟奕奕(二十二昔)奚斯
所作(十九鐸)孔曼且碩(見上)萬民是若(十八藥)

閟宫九章五章章十七句(據集傳云第四章脱一句)二章章


八句二章章十句

　　　　魯頌四篇二十四章二百四十三句

商頌

猗(於戈反)與那(八戈)與置我鞉鼓(十姥)奏鼓簡簡衎我烈
祖(十姥)湯孫奏假綏我思成(十四清)鞉鼓淵淵嘒嘒管聲
(十四清)既和且平(十二庚)依我磬聲(見上)於赫湯孫穆穆厥
聲(見上)庸鼔有斁(二十二昔)萬舞有奕(二十二昔)我有嘉客(二十陌)
亦不夷懌(二十二昔)自古在昔(二十二昔)先民有作(十九鐸)溫恭朝
夕(二十二昔)執事有恪(十九鐸)顧予烝嘗(十陽)湯孫之將(十陽)

那一章二十二句

嗟嗟烈祖(十姥)有秩斯祜(十姥)申錫無疆及爾斯所(八)
(語)既載清酤(十姥)賚我斯成(十四清)亦有和羮既戒既平
　十二庚(羮字不入韻)鬷假無言時靡有争(十三耕)綏我眉夀黄耉
無疆(十陽)約軝錯衡(户郎反)八鸞鶬鶬(十一唐)以假以享(三十)
(六養)我受命溥將(十陽)自天降康(十一唐)豐年穰穰(十陽三十六養)
(二韻)來假來饗(今本作享唐石經作饗歐陽氏曰上云以享者謂諸侯皆來助致享於神也下云來)
(饗者謂神來至而歆饗也吕氏嚴氏竝載此説享饗二義不同今從石經)三十六養　降福無疆
(見上)顧予烝嘗(十陽)湯孫之將　見上(此章以平上通為一韻)

烈祖一章二十二句

天命玄鳥降而生商(十陽)宅殷土芒芒(十陽)古帝命武
湯(十一唐)正域彼四方(十陽)方命厥后(音户與下后協)奄有九有
(音以)商之先后(見上)受命不殆(十五每)在武丁孫子(六止)
武丁孫子(見上)武王靡不勝(十六蒸)龍旂十乗(十六蒸)大糦
是承(十六蒸)邦畿千里(六止)維民所止(六止)肇域彼四海
(十五海)四海來假來假祁祁(八㣲)景員維河(七歌)殷受命
咸宜(魚何反)百祿是何　七歌(此章以平上通為一韻)

玄鳥一章二十二句

濬哲維商(十陽)長發其祥(十陽)洪水芒芒(十陽)禹敷下
土方(十陽)外大國是疆(十陽)幅隕既長(十陽)有娀方將
(十陽)帝立子生商(見上)
玄王桓撥(十三末)受小國是達(十二曷)受大國是達(見上)率
履不越(十月)遂視既發(十月)相土烈烈(十七薛)海外有截
(十六屑)
帝命不違(八微)至于湯齊(十二齊)湯降不遲(六脂)聖敬日
躋(十二齊)昭假遲遲(見上)上帝是祇(六脂)帝命式于九圍
(八㣲)
受小球大球(十八尤)為下國綴旒(十八尤)何天之休(十八尤)不
競不絿(十八尤)不剛不柔(十八尤)敷政優優(十八尤)百祿是遒
(十八尤)
受小共大共(三鍾)為下國駿厖(古音莫工反後人分四江韻)苟子引此作駿　
(蒙大戴禮引此作恂蒙)何天之龍(三鍾)敷奏其(勇二腫)不震不動
(一董)不戁不竦(二腫)百祿是總　一董(此章以平上通為一韻)
武王載旆　十四泰(荀子引此作載發説文引此作載坺)有䖍秉鉞(十月)如火
烈烈(十七薛)則莫我敢曷(十二曷)苞有三蘖(十七薛)莫遂莫達
(十二曷)九有有截(十六屑)韋顧既伐(十月)昆吾夏桀(十七薛)此章　
(以去入通為一韻)
昔在中葉(二十九葉)有震且業(三十三業)允也天子(六止)降予卿
士　六止(今本或作降于非)實維阿衡(戶郎反)實左右商王(十陽)

長發七章一章八句四章章七句一章九句一


章六句

撻彼殷武(九麌)奮伐荆楚(八語)䍘入其阻(八語)裒荆之
旅(八語)有截其所(八語)湯孫之緒(八語)
維女荆楚居國南鄉(十陽)昔有成湯(十一唐)自彼氐羌(十)
(陽)莫敢不來享(三十六養)莫敢不來王(十陽)曰商是常(十陽)此　
(章以平上通為一韻)
天命多辟(二十二昔)設都于禹之績(二十三錫)嵗事來辟(見上)勿
予禍適(二十二昔)稼穡匪解　十五卦(此章以去入通為一韻)
天命降監(二十七銜五十九鑑二韻)下民有嚴(二十八嚴)不僭不濫(五十四勘)
不敢怠遑命于下國(二十五徳)封建厥福　方墨反(此章以平去通為一韻)
(遑字不入韻)
商邑翼翼(二十四職)四方之極(二十四職)赫赫厥聲(十四清)濯濯厥
靈(十五青)夀考且寧(十五青)以保我後生(十二庚)
陟彼景山(二十八山)松柏丸丸(二十六桓)是斷是遷(二仙)方斵是
䖍(二仙)松桷有梴(二仙)旅楹有閑(二十八山)寢成孔安(二十五寒)

殷武六章三章章六句二章章七句一章五句

　　　　商頌五篇十六章一百五十四句
　詩本音卷十

