#+TITLE: 六書故-宋-戴侗
#+DATE: 2018-05-12 10:15:15
#+SOURCE: github.com/kanripo/KR1j0034 master 37441094                
提要
欽定四庫全書　　　　　經部十
　六書故　　　　　　　　小學類二(字書之屬)
提要

　　　　(臣)等謹案六書故三十三卷宋戴侗撰考姓
　　　　譜侗字仲達永嘉人淳祐中登進士第由國
　　　　子監簿守台州徳祐初由秘書郎遷軍噐少
　　　　監辭疾不起其所終則莫之詳矣是編大㫖
　　　　主於以六書明字義謂字義明則貫通羣籍
　　　　理無不明凡分九部一曰數二曰天文三曰
　　　　地理四曰人五曰動物六曰植物七曰工事
　　　　八曰雜九曰疑盡變説文之部分實自侗始
　　　　其論假借之義謂前人以令長為假借不知
　　　　二字皆從本意而生非由外假若韋本為韋
　　　　背借為韋革之韋豆本為爼豆借為豆麥之
　　　　豆凡義無所因特借其聲者然後謂之假借
　　　　説亦頗辯惟其文皆從鍾鼎其註既用隷書
　　　　又皆改從篆體非今非古頗礙施行元吾邱
　　　　衍學古編曰侗以鍾鼎文編此書不知者多
　　　　以為好以其字字皆有不若説文與今不同
　　　　者多也形古字今襍亂無法鍾鼎偏旁不能
　　　　全有却只以小篆足之或一字兩法人多不
　　　　知如本音睘加門不過為寰宇乃音作官
　　　　府之官邨字不從寸木乃書為村引杜詩無
　　　　村眺望賖為證甚誤學者許氏解字引經漢
　　　　時猶用篆隷乃得其宜今侗亦引經而不能
　　　　精究經典古字及以近世差悞等字引作正
　　　　據鎊鍾鋫鋸尿屎等字以世俗字作鍾鼎文
　　　　夘字解尤為不典到此書為一厄矣云云其
　　　　詆諆甚至雖不為不中其病然其苦心考據
　　　　亦有不可盡冺者畧其紕繆而取其精要於
　　　　六書未嘗無所發明也乾隆四十六年十月
　　　　恭校上
　　　　　　　　　　總纂官臣紀昀臣陸錫熊臣孫士毅
　　　　　　　　　　總　校　官　臣　陸　費　墀
欽定四庫全書
　六書通釋
　　　　　　　　　　　　宋　戴侗　撰
名者人治之大者也文者名治之大者也文忒則名亂
名亂則實易名亂而實易則民聽惑號令昬法度舛禮
樂壞而亂益生君子如欲善治其必由正名乎古之明
民者觀於天文儀於地理比類萬物釐制百則以正天
下之名以定天下之文簡而覈約而備通而不越察而
不煩事物載焉法象備焉記曰黄帝正名百物以明民
共財由黄帝而來以至于周上以道揆下以法守世修
其物無敢差忒其在周官司徒掌之以教萬民保氏掌
之以教國子外史掌之以詔四方及七嵗則屬象胥而
諭言語劦辭命九嵗則屬瞽史而諭書名聽聲音十有
二嵗王巡狩則大習之當是時也物同名書同文四海
之内通達之國無尨言焉故名不貳實不遷而聽不惑
百官以治萬民以察法度粲焉禮樂昭焉周之衰也官
失其守士失其學及秦焚書先王之迹一􁃎不㡭自篆
而八分自八分而行楷譌以傳譌繆以孳繆至于今日
文亂極矣况於名乎由千載之下遡千載之上以探不
傳之學其難已矣闕其所疑固以俟知者若其象類并
失不應六義邈不可攷者雖聖人復起豈能鑿通哉傳
曰非天子不制度不攷文如曰更正而大備之其在攷
文之君乎
夫文生於聲者也有聲而後形之以文義與聲俱立非
生於文也生民之始弗可攷也已以理而逆之被髪裸
形擊剥挽列以為衣食其氣未柔若禽獸然其知未闢
若嬰兒然僅能號呼其欲惡喜怒以相告詔而已矣稍
益有知然後漸能名命百物而號召之聲稍備矣文字
未興也其類滋其治繁而不可以莫之徵也然後結繩
之治興焉治益繁巧益生故有刻畫竹木以為識者今
蠻夷與俚俗不識文字者猶或用之所謂契也契不足
以盡變於是象物之形指事之状而刻畫之以配事物
之名而簡牘刀筆興焉所謂書也象形指事猶不足以
盡變轉注㑹意以益之而猶不足也無所取之取諸其
聲而已矣是故各因其類而龤之以其聲木之形可象
也而其别若松若柏者不可悉象故借公以龤松之聲
借白以龤柏之聲水之形可象也而其别若江若河者
不可悉象故借工以龤江之聲借可以龤河之聲所謂
龤聲也五者猶不足以盡變故假借以通之而後文字
之用備焉六書之義雖不同皆以形聲而已矣六書不
必聖人作也五方之民言語不同名稱不一文字不通
聖人者作命神瞽焉劦其名聲命史氏焉同其文字釐
其煩慝總其要歸而已矣夫文聲之象也聲氣之鳴也
有其氣則有其聲有其聲則有其文聲與文雖出於人
亦各其自然之徴也有有形而有聲者有有事而有聲
者有有意而有聲者有形而有聲者象其形而聲從之
求其義於形可也有事而有聲者指其事而聲從之求
其義於事可也有意而有聲者會其意而聲從之求其
義於意可也是三者雖不求諸聲猶未失其義也至於
龤聲則非聲無以辨義矣雖然龤聲者猶有宗也譬若
人然雖不知其名猶可以知其姓雖不察其精抑猶未
失其粗者也至於假借則不可以形求不可以事指不
可以意會不可以類傳直借彼之聲以為此之聲而已
耳求諸其聲則得求諸其文則惑不可不知也書學既
廢章句之士知因言以求意矣未知因文以求義也訓
故之士知因文以求義矣未知因聲以求義也夫文字
之用莫博於龤聲莫變於假借因文以求義而不知因
聲以求義吾未見其能盡文字之情也周禮九嵗則屬
瞽史而諭書名聽聲音史正書名瞽劦聲音聲耳治也
書目治也瞽史劦修而後耳目之政不爽故侗嘗謂當
先敘其聲次敘其文次敘其名然後制作之道備矣聲
形而上者也文形而下者也非文則無以著其聲故先
文而繼以聲聲陽也文陰也聲為經文為緯聲圜而文
方聲備而文不足
天下之物猶有出於六書之外者乎其寡已矣凡天地
萬物之載具於書能治六書者其知所以治天地萬物
矣許氏之為書也不以衆辨異故其部居殽襍不以宗
綂同故其本末離散凡予之為書也方以類聚物以羣
分以辨其族父以聫子子以聫孫以綂其宗宗綂同族
辨異故眂繁若寡而御萬若一天地萬物之富不可勝
窮也以是書而求之則若數二三焉故曰知治六書者
其知所以治天地萬物矣
侗之為書也先契以本文立一以起數是故數為首次
二曰天凡本乎天者皆從上次三曰地凡本乎地者皆
從下次四曰人次五曰動物次六曰植物次七曰工事
七者備矣歸餘於襍綴疑於末而六書之道盡焉天地
之大也日月星辰之昭也山川丘陵之廣也人事之殷
也物産之夥也古今之長也治之以七者皦如也簡而
不遺繁而不亂知吾說者之於天地萬物也其如示諸
掌乎
天地萬物之生夥矣人者天地萬物之帥也故人文居
多人道治而天地萬物之理得矣人事莫繁於口手故
口手之文居多口手之動不失其則而人事得矣心也
者身之帥也心之動也微而其應也巨凡天下之故皆
出於心故心之文多而義最賾能治其心則能治其身
能治其身則能治人能治人則能治天地萬物天地之
間無餘事矣心之屬為字三百不失乎心之正者僅六
十而已是以君子慎其所感也
天下之物名無窮而書有限也理義精深廣博而書之
所可象者皆粗也然則書之用其窮矣乎曰易之為象
也其初止於八因而重之止於六十有四其稱名也小
其取類也近然而義理之髙深廣博莫能踰焉孔子曰
四營而成易十有八變而成卦八卦而小成引而申之
觸類而長之天下之能事畢矣夫有物則有則則非離
物也有器則有道道非離器也物有成形而理之精賾
者難言也器有成象而道之廣大者難摹也含物象而
言理道者猶圖虚空而畫聲氣也必不覈矣是故聖人
因器以著象立象以盡意引而申之觸類而長之而天
下之精義靡有遺焉六書之作其稱名也小其取類也
近所以覈象類之實而著事物之文猶一二上下之不
眩也故其小也天下莫能破焉引而申之觸類而長之
天下莫能載焉故格物之道莫博於書學書之道充類
為大通於六書者可以通於知類通於知類者可以無
不知聖功之始也道從辵本為人之行路理從玉本為
玉之文理引而申之則道之廣大理之精微者無不通
此充類之術也
凡書獨立為文牉合為字文猶八卦也文立而字孳因
而重之猶八卦之為六十有四也假借以通之觸類而
長之一言不足以盡名則合言以盡之兩言不足以盡
意則合辭以盡之書窮則變變則通天下萬物之名理
備矣富有之謂大業日新之謂盛徳生生之謂易六書
其備矣乎孔子曰下學而上達知六書之說者其幾於
易矣
六書三十篇人事居其半雖然天地萬物之繁亦人也
天地萬物人所事也非人則天地萬物之名不立故曰
萬物皆備於我矣此豈庶物之所能與乎哉知乎此則
知性矣盡乎此則盡性矣萬物一原而性以類殊萬物
同出於天而人受其中故惟人萬物之靈所謂性善也
謂蠢動含靈咸同此性者謂馬之性猶牛之性牛之性
猶人之性者也異教也奈何乎儒者之亦為斯言也噫
凡六書皆以形人聲而已矣有聲而有形者象其形則
可以為書有聲而有事者指其事則可以為書有聲而
有意者㑹其意則可以為書形不可勝象也事不可勝
指也意不可盡㑹也則各因其類而龤之以其聲故龤
聲多而義可知并與其類而莫之從則直假借以足之
故假借多而義難求古人謂令長為假借葢已不知假
借之本義矣所謂假借者謂本無而借於他也合卩為
令本為號令命令之令(去聲)令之則為令(平聲)長之本文雖
未可曉本為長短之長(平聲)自穉而浸髙則為長(上聲)有長
有短弟之則長者為長(上聲)長者有餘也則又謂其餘為
長(去聲)二者皆有本義而生所謂引而申之觸類而長之
非外假也所謂假借者義無所因特借其聲然後謂之
假借若韋本為韋背借為韋革之韋豆本為爼豆借為
豆麥之豆令鐸之令(平聲今作鈴)特以其聲令令然故借用
令字豨令伏令以其狀類鈴也故又從而轉借焉若此
者假借之類也凡虚而不可指象者多假借人之辭氣
抑揚最虚而無形與事可以指象故假借者十八九發
語之揚者有於(音烏)有猗有若有夫(音扶)有羌其抑者有抑
有繄有乃其平者有爰有載有肆有惟有式有誕有越
卒語之揚者有邪有與(平聲)有哉有諸有兮有居(居之切)其
抑者有耳有爾有只有已其平者有者有也有焉有旃
有斯有思有忌(音記)順語則有然有若有必有葢反語則
有弗有不有匪有靡有末有蔑有罔疑語則有何有奚
有那有豈有曷有害(胡葛切)有安有焉(於䖍切)有惡(哀都切)有
遐有胡有孰有或語閒則有於(衣俱切)有以有而有則有
之有所有斯有其嗟歎之聲則有都有俞有噫戯有嗚
呼凡此皆有其聲而無所依以立文故必借他文以備
用此假借之道也不知龤聲借聲之義者其為說必鑿
六書之中天文地理人事物則備矣苟能因其自然之
文以求其自然之則由是以稽聖人之言由是以通天
下之故以之正心修身齊家治國平天下皆可以行其
所無事矣鑿於文者必鑿於辭鑿於辭者必鑿於理鑿
於理者無所適而不畔道也其極也至於天地失其位
萬物失其性故格物致知之患莫甚於鑿非特六書之
故而已也
書云惟天聰明惟聖時憲詩云不識不知順帝之則夫
有物必有則天之所命非人之所能為也雖堯舜文王
之聖亦順其則行其所無事而已矣孟子曰所惡於知
者為其鑿也如知者若禹之行水則無惡於知矣禹之
行水也行其所無事也如知者亦行其所無事則知亦
大矣聖人既没百家蠭起曲徑敗道巧言亂徳皆由於
鑿也侗於六書其所不知葢闕如也不敢鑿也以鑿為
知其於疑也可以無闕矣其於天則倍之逾逺聖人之
道不明六書之學不講學者各以其知馳騁於穿鑿之
塗詩書六藝之說始不勝其異其鑿彌深其知彌逺此
侗之先君子所以拳拳於六書而侗之所以不敢鑿為
之說也
六書推類而用之其義最精昏本為日之昏心目之昬
猶日之昬也或加心與目焉嫁取者必以昬時故因謂
之昬或加女焉熏本為煙火之熏日之將入其色亦然
故謂之熏黄楚辭猶作纁黄或加日焉帛色之赤黑者
亦然故謂之熏或加糸與衣焉㱃酒者酒氣酣而上行
亦謂之熏或加酉焉夫豈不欲人之易知也哉然而反
使學者昧於本義故言㛰者不知其為用昬時言日曛
者不知其為熏黄言纁帛者不知其為赤黒它如厲
疾之厲别作癘則無以知其為危厲之疾厲鬼之厲别
作禲則無以知其為凶厲之鬼夢厭之厭别作魘則無
以知其由於氣之厭塞邕且之邕别作癰則無以知其
由於氣之邕厎永歌之永别作詠則無以知其聲猶水
之衍永璀粲之粲别作璨則無以知其色猶米之精粲
惟國語史記漢書傳寫者希故古字猶有不改者後人
類聚為班馬字類漢韻等書不過以資竒字初未得其
要領也所謂多學而識之非貫之道也
注䟽未興經義常明注䟽日繁經義益晦非經有明晦
學者不知六書故也自漢氏以來儒者各以師說轉相
授受不揣其本不㑹其宗各自以意鑿通為說縁辭生
訓析言破義而古書之精義愈不可見矣朱文公昉推
訓故以釋經義學者稍識古書之㫖然經為之解字推
其故述者已煩而不能徧識學者已勞而不能徧通猶
為未得其要也古之教者子生十年始入小學教以六
書六書者羣經諸子百氏之通釋也六書茍通由是而
往天下之書不待注疏皆可讀也六書不通而以臆說
繆為之注疏是瞽而為鄉者也祇益其迷注疏滋多學
者滋惑是故古之學者簡而覈約而達用力省而功倍
後之學者博而膚襍而不貫用力勞而功少
六書雖陿而其用博充類為大假借次之去繁從古然
後精義著焉雖然古者書以刀筆載諸簡策費才而刀
筆費晷故載籍繁國不能具韓宣子適魯始見易象與
魯春秋然則晉主夏盟而猶不能具典籍也孔子曰夏
禮吾能言之杞不足徵也殷禮吾能言之宋不足徵也
文獻不足故也杞宋世守先王之禮物而文獻猶不足
徵也况他國乎况學士大夫乎學士大夫既不能盡見
全書往往誦讀以相傳故得其聲而不得其文則一字
而假借者數字傳其聲而不得其本則一字而貿易者
數體棼然爻亂不可勝一一之以義可也古者瞽史葢
時修之毫楮既興書道乃備然其譌謬乃有甚焉則未
有是正於六書者也經傳諸書衆所習誦傳寫者多易
以俗書版本既興始共謹守一㸃一畫不敢更易不知
其為守譌傳繆也如周易無皆為无則道家者流易之
也唐玄宗天寳三年詔集賢學士衛包改古文從今文
故六籍多用俗書惟周禮儀禮國語史記漢書傳習稍
少故猶有未盡變者焉婁機作班馬字類取其字之異
於俗書者傳以聲類予謂非特史記漢書為然也大槩
古書假借居多史記漢書亦有假借不當物者若􁄭之
為叜讓之為攘敖之為驁趨為趍黽勉為閔免妖為祅
與訞軑為釱柴為祡愒為偈穢為薉霏為䬠牽為摼畜
為稸隊為䃍皆不當物不足悉取也司馬子長揚子雲
皆好竒字故其辭賦太玄法言多竒字而不適於用予
所不取也
先人曰載籍之興也肇乎文合文以成辭屬辭以達志
畢志以成章辭助也者所以貫其文達其辭而暢其志
也故學者必辨乎書名而味乎辭助辨乎書名而義著
味乎辭助而意得窮天下之載籍無有逃乎此者不待
注釋而皆可通
動植之類有萬其物禽獸草木蟲魚之書名各不過數
十百有有字而不知其物者有有名而不得其字者西
北多山物東南多水物姑以吾邦言之海之爪蟲曰蠃
曰蚌曰蛤曰蛤棃曰蚶曰蟶曰䗾曰䗯曰蠣曰􁦙曰蜐
不可遽數邦人不能盡識也况異邦乎南人不能盡識
也况北人乎南之不知北猶北之不知南也欲以一方
之見而盡萬物之載難矣况其名物錯糅州異而縣殊
以名而求諸書固常不盡以字而求其物又多不得予
書非能盡物也姑著其有徵而信者焉其所不知以俟
知者若夫怪誕之說故所弗取也
外史失官而六書繆亂隸楷日滋而篆籀湮没向微許
氏說文文字之本幾於景滅而迹絶矣至於今而猶有
考焉者許氏之功也吾先人教學文者必先六書學六
書者必考於說文顧其書牽復於絶學之後裁成於一
人之手猶未免有遺懼文字之所不可無者或見於其
注說及他偏旁或一字而再見遺逸重複蓋多有之徐
騎省兄弟不能補正乃曲為之說殆類杜氏之於左氏
何氏之於公羊氏也
六書始於象形指事古鐘鼎文猶可見其一二焉許氏
書祖李斯小篆徒取形勢之整齊不免増損㸃畫移易
位置使人不知制字之本　　本象日之圜而㸃其中
以象日中之微黑居偏旁之左者橢其形以讓其右而
小篆遂作　　　　　　本象初月闕其左以遜於日
小篆作　　乃與肉無别　　　　象其峯之隆殺譌
而為　　　　　　　　本象其四足而尾譌而從巾
　　　　本象其岐尾譌而從火凡此之類皆迷失其
本文者也故予考之於古茍典刑之猶在者必備著之
古書本用刀筆後世巧繆乃始有科斗玉箸栁葉諸體
皆非本文也故予皆不取
說文　(孫氏古本切)上下通也引而上行讀若匈(息進切)引而
下行讀若退　　(孫氏口犯切)張口也　　(孫氏房密切)右戾也
象左引之形　　(孫氏分勿切)左戾也從反　　　　(孫氏余制)
(切)抴也明也象抴引之形虒字從此　徐鍇曰象(孫氏丿而不舉)弋支　
(切)流也從反　　讀若移　　(孫氏居月切)鉤識也　　(孫氏)
(衢月切)鉤屰者謂之　　象形　　(孫氏於謹切)匿也象􁗎曲
隠蔽形按古今書傳皆未嘗有用此九文者凡書方圜
曲直左右抴引往往皆因其形勢之自然初不成文豈
有定名予無取焉
說文所載籀文率多増益㸃畫失文字之本如炙之為
震之為旁為雱為禥為祟為禋為
為逋為為殆後人傅㑹託於史籀之為也予
無取焉
六書所以章名物也天有日月星辰風雨之名地有山
川國邑土田之名人有骨體族屬官職器用衣服之名
物有鳥獸蟲魚穀粟草木之名凡一言以為名者皆具
於六書矣一言不足以盡名則合文以為名合文以為
名者非六書之所能具也故先王之法有書有名三代
而上名正而言順故學粹而義明三代而下其名亂其
言尨司馬相如揚雄之徒始務為竒字辟名以夸辨博
自是以來為文字者昧於義短於理而騖於辭華茍務
更名換字以為新竒故言天地者曰乾坤曰堪輿曰葢
輿曰穹壤言日月者曰烏兔曰羲娥曰曜靈望舒凡事
物之正名皆以常見厭更為竒變而不顧於理義天下
貿貿焉日入於昬潰回遹學者眩於知(去聲)妨於業而迷
於道相如之賦雄之太玄退之曹成王碑學者鮮能通
其文辭雖能通之亦卒無所用揚雄多識古文竒字韓
退之亦慕為之六經孔孟之書未嘗用竒字而大道著
焉古之為文辭也將以明民今之為文辭也覆以昬之
古之為文辭也將以辨物今之為文辭也覆以眩之易
曰當名辨物正言斷辭侗之為是書也亦以當名辨物
正言斷辭通天下之志而已矣非敢夸辨博而自為一
家言也
凡字書有二以文求之者其傳於今則有說文玉篇類
篇諸書焉以聲求之者則有唐韻集韻諸書焉聲韻反
切之學古未之有也許叔重鄭康成諸人不過曰讀若
某云爾漢末孫叔言創爾雅音義始立反語逮魏大行
西戎用之以通釋氏之書於中國其法上以㗋舌唇齒
牙三十六聲為母下以聲之相劦者為韻而以聲韻二
字反切之若東徳紅反徳為聲而紅為韻也商式羊反
式為聲而羊為韻也反切既興天下之聲莫能逃焉聲
昜也韻隂也聲為律韻為呂今之為韻書者不以聲為
綱而鑿者每以韻訓字故其義多忒聲之相通也猶祖
宗衆姓之相生也其形不必同其氣類一也雖有不同
焉者其寡已矣韻之相邇也猶猩爰之似人鱓之似虵
蜀之似蠶也其形幾似其類實遠雖有同焉者其寡已
矣台余吾我卬皆為自謂之名爾汝而若皆為謂人之
名誰孰若皆為問人之名此所謂聲之相通者也春之
為言蠢也夏之為言假也秋之為言愁也徳者得也祖
者且也舍者舒也子者滋也丑者紐也寅螾然也夘茂
也辰言萬物之蜄也已者陽氣之已盡也未者味也戌
滅也宫中也商章也角觸也此所謂韻之相擬者也不
能審聲而配韻以立義未有不為鑿說者也
専為文合為字㑹意以為字止於合三析而訓之至四
至五是皆不得其義而破碎牽合以為之說也
凡字有從多而省者趨於巧便也從省而多者趨於巧
繆也鍾鼎之文多巧符璽之文多繆鍾鼎之文予所取
證者不少然不盡信者以其人自為巧也
凡文有自省而繁者一之生二三亖口之生吅品㗊又
之生収是也有自繁而省者水之為川為巜為􁄏蟲
之為䖵為虫骨之為肎為冎為是也有母容其子而
從省者老之省為耂而耊考耇容焉虎之省為虍而
虞䖍虐虘容焉蟲之省為䖵而蠶蟁螽載焉䖵之省
為虫而螟蝝螻蟻依焉此類是也有子孫其母者說文
所謂從某省聲者是也有讓而從者　　之為目　　
之為舟　　之為車是也有讓而衡者水之為　　是
也
字之子母相從聲義相劦或居上或居下或居左或居
右有得變易者焉有不可得變易者焉朞期峯峰峩峨
崒崪鍫鍬松枀謨謩豁橛橜左右上下雖有變易不
出乎一字此其可得變易者也杲杳易明垕垢唯售含
吟召叨眇省悲悱愈愉意愔怠怡忠忡怒怓愁愀忘忙
擘擗枽架枷衾衿裹裸此其不可得變易者也
有一義而後創一字以此釋彼終不近之如愛怒怨懼
恩惠喜悅憤愠憂悲之類人所通曉字書引喻其義反
差凡人之所通曉不待注解者皆不贅解
名以旌實也有其物而無以徵之故為之名焉所以别
同異辨庶物明民者也非所以誣民惑衆也怪力亂神
孔子不語故怪誕之說皆斷而不取有其書而無其物
者謂之虚名虚名載於書冊者為不急之察無用之辨
實名通於俚俗者不載則闕於用故予舍虚而取實儻
有餘力當盡萃書名之不當物者别為一編而辨正之
以明民
說文闕漢帝之名尊君也侗以為不然禮曰臨文不諱
如許氏之法是王者之名不載於六書而堯舜禹湯文
武之名皆當刋而不載矣
凡方言往往以聲相禪雖轉為數音實一字也不當為
之别立文姑舉其畧那如何之急言也温人呼奴諧切
台人合作那二字為則皆切括人奴弟切呉人越人呼
人為奴紅切今俗書作儂台人魚鄰切温人奴登切母
古音莫古切又莫比切今俗通呼莫下切吳人莫回切
又上聲蜀人即瓦切淮南呼社别立媽姐毑文皆非也
博雅嬭妳乳母也女蟹切今俗謂乳母為嬭漢人謂母
媪姥凡此皆一音之轉也温人呼如為女癡切括人女
朱切温台又女興切馨許生之急言也說文有吴人
有寧馨語寧如之變也寧馨猶言如許生也凡若此者
不可悉數皆不當立文者也予為六書三十年而才茍
完每參校一部攤書滿案左采右獲手罷目眩輙撫書
而歎曰焉以是為哉昔温公嘗謂平生精力盡於通鑑
一書通鑑既成學者據之以考二千載之興衰理亂如
翻日厯也其較之徧閱諸史以求往古之統緒者可謂
約而省力矣然温公謂當時能閱之終卷者才一人而
已今世學者僅讀書坊節本未有肯觀全書者也夫有
成書而猶不暇於徧閱孰知夫作書者之難哉杜子美
云良工心獨苦此固古人之所共歎也雖然是書要為
人文之所不可闕者苟有用力於此者其知之矣
予為六書三十年而未卒功非直不敏不勤葢不敢遽
成也天地萬物之載一形諸書矣時有今古方有南北
天地之産萬不足名也以一人之心知一方之聞見而
自以為能備天地萬物之載誣矣予觀古今字書皆不
免舛復疏落之失葢事物之浩繁錯糅紀述者莫難焉
予之遲遲於卒書者非直不敏不勤葢有待也雖然年
運而往來日幾矣終於待則書之成未有日也故予姑
約其三十年之功以為書孔子曰禆諶草創之世叔討
論之行人子羽修飾之東里子産潤色之予書草創之
書也討論是正則以俟君子焉予觀釋氏之流以幻妄
欺世越之新昌有鐫厓石為大象者其髙數十仞其始
一僧為之不能成曰後必有繼我者繼之者數人卒厎
于成其長過于僑如塗以金碧煥然溢目愚夫愚婦望
而稽首屈膝焉噫以彼之欺而猶有繼其志者吾書立
宇宙之人文著焉庸詎知後世之無揚子雲也吾書非
一家言也不吾鄙者繩愆糾繆匡其不及而補其闕以
成不刋之典竊有望於後之君子焉
　六書通釋
欽定四庫全書
　六書故卷一
　　　　　　　　　　　　　宋　戴侗　撰
　書始於契契以紀數故首數次二天次三地次四人
　次五動物次六植物次七工事次八襍次九疑
數
一　　　於悉切數之始也畫如其數於六書為指事
　(説文曰弌古文侗謂弌非能古於一且從弋無義今惟財用出内之簿書用壹貳叄肆伍陸㭍捌玖)
　(拾阡陌以防姦易其從弋者當廢弍弎亦如之)
一之指事

二　　　而至切數如其畫(說文曰弍古文)

二之疑

亟　　　紀力切於書傳為疾急之義亦借用革棘又

去吏切於書傳為頻數之義(說文曰亟敏疾也從人從口從又從二二)


(天地也按六書有合三以成字無合四以成字者許叔重於亟字四析之而不得其義非侗之所敢)


(安也亟皆從句疑句為龤聲孔子曰君子於其所不知葢闕如也故凡所不知皆闕之以俟知者)


(又作㥛䩯說文曰㥛疾也)

竺　　　丁􁅎切(說文竺從二竹聲厚也按竺字古無所見惟楚辭有曰稷維元子帝何竺)

(之味其辭意乃有弃薄意非厚也西域身毒國亦號天竺)　莫曉其意義　

三　　　蘇甘切數如其畫三之曰三去聲(說文曰弎古文)
四　　　息利切數如其畫亦作　　(說文曰象四分之形古文)

一之㑹意

十　　　是汁切數之成也從衡相乗以明數之備也

上古結繩而治未有文字先契以紀數一二三亖

各如其數自五以往不可勝畫故變而為㐅以為


小成之識變而為十以為大成之識所謂窮則變


變則通者也數始於一成於十自是以往十十為


百十百為千十千為萬十萬為億十億為兆為秭


皆自十而乘之(說文曰惟初太始道立於一造分天地化成萬物二者地之數也三)


(者天地人之道也五者五行也天地之間陰陽交午也十者數之具也從為南北衡為東西四方中)


(央備矣侗謂許氏之說大矣非制文之本指也古之作書契者將以通知愚達逺近一古今間物成)


(務者也其稱名也小其取類也近然後其著義也確一二三亖五十本為紀數立文非為天地陰陽)


(五行立名也引而申之無所不通許氏之說在其中矣)


十之㑹意

廿　　　二十切二十之合稱也按今俗呼若念葢二

十有尼至切之音故又轉而為念

卅　　　三十切三十之合稱也(洪景盧曰今人書二十為廿三十為卅四)

十為卌　(皆說文本字也秦始皇刻石頌徳之辭皆以四字成句獨稱二十有六年三十有七年)


(或曰維二十六年皆以五字為句嘗得太山刻石本乃書為廿有六年其為二十三十非司馬子長)


(誤易之則傳寫之譌也)

卅之會意龤聲

世　　　舒制切三十年為一世人生三十而壯有室

始有子七十而老老而傳大約當世用事者三十


年故以一傳三十年為一世說文曰從卅而曳長


之亦取其聲按商癸卣世直作卅世又音泄記曰


世栁之母死

丈　　　直兩切十尺也人手中尺故從十從又長十

尺以為度老者疾者之所扶象之故亦曰丈(别作杖)


老者然後丈尊之故曰丈人丈所倚也故凡所馮


倚者皆曰丈去聲(别作仗)


十之龤聲

千　　　此因此先二切十百為千人聲(俗又作仟)
博　　　補各切廣也(說文曰從尃尃布也按鎛膊搏縛皆尃聲葢尃有鋪音於博聲)

(為近)借為博奕之博(别作簙)


一之龤聲

百　　　博陌切以十乗十為百十十之數也白聲(說文)
曰百從白古作(從自白亦自也從一白數十百為一毌相章也按伯從人白聲百亦常以白為)


(聲鍾鼎文凡百皆直作白以白為自鑿而不通以白為聲明而有徵俗又作佰)


百之疑

皕　　　(說文曰二百也孫氏彼力切按古今無用皕字者然奭䀌皆以皕為聲)
元　　　愚袁切生物之本始也物生於一故從一兀

聲引而申之為首為大(說文一本從一從兀一本從一兀聲兀聲為是)伯


曰元首也從人從丄

丕　　　攀悲切大也古亦借用不(别作㔻張參曰石經從十)
五　　吾古切自一至亖積而上之不可勝畫也五為
　數之半故左右㐅毌以為小成之識今郊野之為衡
　者梓人之為尋丈者至數之半皆㐅契之觀於此可
　以知書契之所從生矣錯㐅之義取焉亦作五通作
　仐午割仐毌皆此義也或曰錯㐅本義也借以紀數

㐅之㑹意

爻　　　乎交切變動錯㐅之謂爻故從二㐅(說文曰象易六)

(爻頭交也按易因文以名書初不因書以立名許氏說非亦通作殽淆)

爻之㑹意

㸚　　　(孫氏力几切)爻之衆也

㸚之疑

爾　　　兒氏切詩云彼爾維何維常之華爾緐密也

(說文曰麗爾也從冂從㸚㸚其孔也爾聲按從冂之義未達别作薾)引之為密爾别


作迩邇借為爾汝之爾又借為辭助如是之合為


爾語曰鏗爾舍瑟又曰莞爾而笑爾與然聲義相


通亦通作尔

爽　　　疏兩切爽之用二書曰故有爽徳詩曰女也

不爽其義為差書稱昧爽又曰用爽厥師其義為


明(說文曰明也從㸚從大篆文)

文　　無分切文理也象文理錯㐅(說文曰錯畫也象交文)　　　

商癸　(㬜鼎彞文)　文　又作　　(說文曰戫也)傳曰宋仲子生而

　有文在其手曰為魯夫人此文之本義也六書所以
　謂之文也上則天文下則地理中則人倫小之鳥獸
　草木莫不有文焉中庸曰文理密察傳曰經緯天地
　曰文周語曰經緯不爽文之象也堯之文思舜之文
　明禹之文命皆是物也孔子曰大哉堯之為君也巍
　巍乎其有成功煥乎其有文章又曰文王既没文不
　在兹乎堯舜文王周公孔子文之至也詩書六藝文
　之所聚也學者必學於文然後可以格物致知故曰
　子以四教文行忠信又曰博學於文約之以禮流俗
　之失専以華采縁飾為文至以言辭為文章失之矣
　孔子曰周監於二代郁郁乎文哉吾從周孔子之從
　周也謂其監於二代而極文理之精察也豈尚其文
　飾乎哉孔子曰伯母叔母疏衰踊不絶地姑姊妹之
　大功踊絶於地如知此者由文矣哉由文矣哉先人
　曰觀於此可以知聖人之所謂文矣引而申之則為
　文采文飾而質與文對考工記曰青與赤謂之文赤
　與白謂之章(别作紋)

文之龤聲

斐　　　斧尾切文采成章也詩云萋兮斐兮成是貝
錦亦借用匪

彥　　　魚變切文茂美也說文曰從彣厂聲士之文

秀者因曰彥書云人之彥聖

嫠　　　里之切說文曰微畫也(疑當與氂并)
斕　　　郎干切斕班襍色成文也
丄丅•一丄時掌切　　篆文一•丅胡雅切　　篆
文丄丅之文各指其事而義見又去聲(說文曰古文諸上字皆從一篆)
(文從二辛示辰龍童音章皆從丄徐鍇曰萬物莫先於一故古文丄皆為一按六書衡一於丄者若天若雨若)
(不若若末皆指其在丄之象非一也亦非丄也衡於丅者若土若丘若旦若至若皿若豆若本若氐皆指其)
(在丅之象非一也亦非丅也衡於中者若毌若玉若母若壬若朱非一也亦非中也丄丅非從一數而指事之)
(畫同於一故附見一之後)

丄之龤聲

帝　　　都計切主宰之尊稱故天曰上帝五气曰五

帝天子曰帝　　古文(說文曰徙丄朿聲鄭漁仲曰帝象華蔕之形即蒂字)


(也借為天帝帝王之帝)


丄之疑

旁　　　步光切四畔為旁(說文溥也從丄闕方聲􁏐古文籀文别)

(作傍按旁不過四旁之名說文從丄其義未明)又借其聲為旁皇之旁􁏐


其旁之謂旁去聲亦作徬又蒲庚切詩云駟介旁


旁言强壯皃(陸氏補彭切)

　六書故卷一
欽定四庫全書
　六書故卷二
　　　　　　　　　　　　　宋　戴侗　撰
天文上
天　　他前他真二切在上而大者天也於文為指事
　天覆乎上日月星辰繫焉萬物之生皆本乎天莫與
　大焉故曰皇天在上故曰上天視之其色蒼蒼故曰
　蒼天以其清明廣博昊昊然故曰昊天天以其照臨明
　昭故曰旻天以主宰言則謂之帝以五气言則有五
　帝天於文從大挈而冠之篇尊天也(說文曰從一大張平子墓)
　(碑文或作􁔞􁔟)
气　　郤利切象气絪緼騰起借為气與之气又轉為
　气匈之气郤訖切(今人専以气為气匃之气故反以氣􁈰之氣為气而加食為餼以為)
　(氣􁈰之氣轉失其本矣又作􁁿非黄老之說以虚無為祖故􁁿從无從火)
气之龤聲

氛　　　甫云切气之有象者傳曰日南至梓慎望氛

又曰楚氛甚惡又曰見赤黑之祲喪氛也

日　　人質切太易之精著象于天者也象形日出而
　晝入而夜故一晝夜謂之一日日之行始於南陸自
　南而北厎于北陸自北而南復至南陸而一周故中
　冬日南至斗建子為一之日斗建丑為二之日建寅
　為三之日建夘為四之日自是至季冬皆以日行而
　得名也　說文作　從口從一(古文象形按日之○自取象於日之圜初不從囗亦無從一)
　(之理日中從乙說者謂象日中有烏葢日月之中皆髣髴有物象焉流俗相謂日中有烏三足月中有桂)
　(與􁄄甚者謂月中有姮娥宫殿好怪者滋益之而不察者習信之也在天成象在地成形日月象也烏有)
　(物形此不經之論也)

日之指事

旦　　　得案切日出地上旦之義也鳥有鶡旦鳴旦

者也(别作鴠詩信誓旦旦說文引詩作􁈑)


旦之龤聲

暨　　　其冀切夙戒迨旦而趨事也引而申之為暨

及之義亦借用洎(又作臮說文曰衆詞與也古文)


日之㑹意

明　　　母滂母兵二切縣象著明莫大乎日月故兼

取日月以著義　别作(說文曰朙從月從囧古文按日為大明明之主也從日)


(為正囧乃日之譌)

杲　　　古老切日融明也日出木上杲之義也
杳　　　烏皎切日冥也日在木下杳之義也
東　　　得紅切出日之方也東方之行木日在木中

東之義也

東之疑

㯥　　　聲義俱闕􁋹從此(鄭漁仲曰月出門也臧􁋹切)
早　　　子浩切日之早時也亦借用蚤
莫　　　莫故切日將昬也從日在茻中昬莫之義也

(别作暮再加日非)又轉為末各切冥莫闇也詩云葛之覃


兮維葉莫莫荒莫上蔽也與幕通􁓒莫幽闃也亦


作寞(又作□嗼)廣莫遼絶也皆由正義而引之又借


用為草名詩云彼汾沮洳言采其莫莫故切(陸璣曰似)


(栁葉厚而長有毛刺可羹埤雅曰莖大如箸赤節其子如楮實冀人謂之乾絳吴越謂之苺子也)


又借為無有之義莫末蔑靡聲義相近又借為莫


定之義詩云秩秩大猷聖人莫之又曰辭之懌矣


民之莫矣說者曰定也皆末各切

普　　　滂古切徧也大明並照普之義也與溥通
易　　　夷益切代易也日往則月來月往則日來東

西代明易之義也故從日而承之以月借為蜥易


之易他益切(亦作蜴說文曰易蜥蜴也象形秘書說日月為易象隂陽也一曰從勿按)

(易文與蜥易之形不類蜥易則假借也)又借為平易之易以䜴切葢


其聲與夷相通故義亦近之平易斯不難矣故又


為難易之義易斯忽之矣故又為慢易之義(别作㑥說)


(文曰輕也又作敡說文曰侮也)又借為易治之易孔子曰喪與其


易也寧戚孟子曰深耕易耨又曰易其田疇

昔　　　思積切乾肉也上取諸肉從日以晞之借為

古昔之昔(本文為古昔之昔所擅故俗書乾昔之昔為腊加肉焉以别之子反生母舛矣)


(又作)


日之龤聲

晉　　　即刃切易曰晉進也明出地上晉用為國名

臸聲

曙　　　常恕切旦始明也
昉　　　分兩切始明也
昕　　　許斤切旦明也士昬禮曰凡行事用昬昕
倝　　　古案切(說文曰日始出光倝倝也㫃聲)

倝之龤聲

陟遙切旦也古者而聽政百官咸見故


見曰夕見曰夕直遙切聽政受之地因謂之


(亦作晁)

幹　　　居寒切濕去也亦通作乾(唐本說文曰幹濕之幹也徐本無幹)

(字又作漧)借為支幹之幹古案切通作榦幹者支之所


宗故引而申之城築之植木謂之幹人之軀幹謂


之幹脅骨謂之幹骨易曰幹父之蠱又曰貞者事


之幹義皆取諸此

晨　　　植鄰切旦也(詳見曟下)
曉　　　呼鳥切明辨也昕曉同聲(又作曉說文曰日之白也從白)
燎　　　力照切明徹也聲(說又曰從火從昚昚古文慎祭天所以慎也按)

(許氏說牽强而不通别作瞭)

晤　　　五故切明也(萱曰又人之相見曰晤)
昭　　　之遙切明著也宗廟之禮合食于祖左昭右

穆昭位於北墉下向牖而明故因謂之昭(别音韶說者謂)


(避司馬昭諱又作佋)

晢　　　之列切昭察也書曰明作晢又旨逝切易曰

明辨晢也詩云明星晢晢(别作㫼)

晃　　　胡廣切日光爍燿也(揚雄賦作爌)
昄　　　補綰切詩云爾土宇昄章(毛氏曰大也)
晟　　　承正切又平聲日精光充盛也楚辭曰内厚

質正兮大人所晟又曰髙辛之靈晟申包胥之气


晟

曦　　　虚宜切赫曦明盛也(别作爔)
旻　　　眉巾切天日精明也詩云旻天疾威孟子曰

舜號泣于旻天(說文曰秋天也秋天精潔此說近之又曰仁閔覆下謂之旻仁閔覆)


(下從日無謂或作􁇛)

昊　　　戶老切天日髙明廣大昊昊如也又作　　

古少昊氏亦作少暤孟子曰王者之民皥皥如也


通作顥(說文曰春為昊天元气昊昊也暤晧旰也孔安國曰昦天气廣大也昦之從天夰之)


(譌也暤之從白日之譌也)

曠　　　苦謗切日精無雲天宇空明也
晏　　　烏諫切日向中天气晏温也引之為晏温為

晏又引之為晏安(别作暥)

暾　　　都昆切又他昆切日初出昫物也
昫　　　况芋切日气温昫也記曰昫嫗覆育萬物與

欨通(詳見欨下又作煦)

旭　　　許玉切冬日之温也
㬉　　　乃管切温燠也又作　　(按書傳晅㬉煖煗多互用侗謂從耎)

(者乃管切從爰從亘者許元况晚切)

晅　　　許元切㬉甚也别作　　(又作暄)
㬮　　　乃昆切温㬮和煦而不烈也(孫愐曰奴案切按說文讀若)

(水温㬮孫氏曰乃昆切今俗語水温㬮實乃昆切)

暑　　　舒吕切夏日氣熱也
暘　　　與章切日出昜明用事也
晴　　　慈盈切雨霽日出也(别作夝說文曰夝雨而夜除星見也又作暒史)

(記天官書天精而見景星韋昭曰精謂青朗漢書作暒郭璞曰暒雨止無雲也徐鉉曰今作晴非按)


(晴乃今世所通用夝從夕無義古單作精)

晛　　　形甸切隂而日見也或曰日气也詩云見晛

日消

旱　　　下旰切又上聲恒暘也
㬥　　　薄報切日猛烈也粜聲又作　　麃聲又作
　　　　聲暵物於日謂之暴蒲沃切(别作曝說文曰暴從日從)

(出從從米晞也侗謂許氏之說破碎牽强麃本皆蒲報之聲非蒲沃之聲暴烈乃本義也)

曬　　　所戒切暴物也(俗作晒)又抽知切漢書曰白日

曬光

晞　　　香衣切乾也
景　　　居皿切日光所照物之陰為景周官以土圭

測景日至之景尺有五寸詩云景山與京又曰既


景乃岡莊周曰网兩問景(俗作影顔之推曰葛洪始加彡讀於景切且以)


(景為光景非也)又詩云以介景福(鄭氏曰大也)又曰景行行止


(毛氏曰大也鄭氏曰明也)又曰景命有僕(毛氏曰大也)


景之龤聲

顥　　　胡老切楚辭曰天白顥顥(説文曰白皃從頁按頁乃聲也)
晷　　　居洧切日景之差度也
映　　　於敬切光耀隱映也
􁀈　　　阻力切日過中而側也(别作昃)
旰　　　古案切日差晚也
晚　　　縳逺切日薄暮也
昬　　　呼昆切日入向晦也(唐本説文從民省徐本從氐省晁説之曰因唐)

(諱民改為氏也晁說得之)古者娶用昬時故嫁娶謂之昬(别作㛰)昬


於目昬於心者皆曰昬(别作昏惽怋涽㱪)

晻　　　烏感切日光為雲隂所掩也(漢書亦以此為闇)
曀　　　莫佩切日為雲陰所蔽翳也
昧　　　莫佩切不明也(又作眛佅)
暗　　　烏紺切又於禁切昬甚也古通作闇(别作窨說文曰)

(地室也)

晦　　　荒内切日全蔽無明也三旬之終月之明盡

故亦謂之晦

暈　　　王問切氣圍日也
峕　旹辰之切日之期度也春秋冬夏一嵗之旹朝

莫晝夜一日之旹又作　　假借之用其義為是


書云時乃功又曰咸若時

旬　　　常倫切十日為旬勻省聲又作　　
　　　　樞倫切嵗有四時春為首古亦作　　艸生

時也(說文無旾字艸部有推也從艸從日屯聲䖵部有古文蠢也從􁄖從旾以此明)


(之當作旾)

朞　　　居其切復其時曰朞日行三百六十有六日

則復其初度謂之朞年月行十有二月而嵗周謂


之朞月又作　　　　從月(俗作期)又作　從禾


與年同義約峕為朞渠之切

晬　　　子内切周年也
昨　　　在各切往日也
曩　　　奴朗切往日也
暇　　　胡嫁切從事之閒時也
昵　　　尼質切朝夕親近之謂昵亦作　　(又作䁥)
暬　　　私列切昵也詩云曽我暬御(說文曰暬狎習相慢也侗謂褻)

(狎之褻從衣暬乃從日非褻慢之謂)

暍　　　於歇切中暑也
昶　　　丑兩切(說文新附曰永也按永乃聲俗書也)

日之疑

昜　　　與章切昜明為昜侌暗為侌天地之道侌昜

而已矣昜從日侌從云因象以著義侌昜之義居


可識矣　　(晉姜鼎文說文曰從日從一從勿開也一曰飛揚一曰長也一曰强者衆)


(皃鄭漁仲曰從旦從勿太昜朝升勿勿然散皃侗按二說皆支離牽强)

昌　　　尺良切於書傳為昌明為昌盛顯大之義也

(說文曰從日從曰美言也一曰日光也籀文按昌之從曰與從口皆不可曉或曰連日精明為)


(昌連三日為晶故昌從累日而晶從三日亦未安)

晶　　　子盈切(說具昌下)
㫐　　　烏皎切(說文曰望逺合也從日從匕匕合也讀若窈窕之窈)
冥　　　莫經切於書傳為晦冥海水深黑故曰冥海

(别作溟)又上聲日入也(别作暝)又莫厯切周官冥氏掌

設弧張為穽擭以攻猛獸(說文曰冥幽也從日從六冂聲日數十十六日)


(而月始虧幽也)

晝　　　陟救切自日出至日入為晝(說文曰日之出入與夜為界從)

(日從畫省按此說鑿而不通)

昆　　　古渾切於經傳為昆弟昆兄也(又作)又為後

昆書曰垂裕後昆又曰昆命于元龜(孔氏曰後也按書言後昆)


(則昆不可訓後)又為昆蟲記曰昆蟲毋作(說文曰昆同也從日從比又作)


(䖵曰蟲總名也讀若昆說具蟲下)又為昆侖渾厚之象也義取其


聲西方之山隤然渾敦故謂之昆侖(别作崐崘俗呼昆侖昆或)


(讀如鶻或讀如汨義皆如其聲)

月　　魚厥切太侌之精著象于天者也月有盈闕象
　其闕以别於日也月行三旬而與日㑹曰朔朔而明
　始生十有五日而望望而盈既盈而明始消又十有
　五日而晦晦明盡也晦而復朔故自朔至晦謂之一
　月月所以名也

月之指事

夕　　　祥亦切日始入時也取月半見之義

夕之㑹意

多　　　得何切義不待釋(說文曰重也夕者相繹也重夕為多)

多之龤聲

夥　　　乎果切(說文曰齊謂多為夥)史記曰夥頤渉之為王

夕之龤聲

夜　　　羊射切又羊庶切日入為夜亦省聲
夢　　　盲忠切昬不明也又去聲為夢寐之夢寐中

有見也(說文作㝱從宀從夢非疾不應從)又莫滕莫恒二切夢


夢無明也詩云視天夢夢(别作懜)


息逐切未明而作也丮聲亦㑹意(又作說文曰古)


(文)


夕之疑


於阮切(說文曰轉臥也從卪臥有卩也)


月之㑹意

朏　　　芳尾切月初出也書二月既望越六日乙未
三月維丙午朏實朔之三日


月之龤聲

朔　　　所角切月之初一日也引之為初義借為朔

方之朔北方也

霸　　　普伯切月之明也與魄通昜之精曰魂侌之

精曰魄日昜而月侌故月之明謂之魄周書紀月


其名有四曰朏曰哉生明曰既生魄曰旁死魄夫


哉生明者月始生初三日也既生魄者月既生明


之翼日也旁死魄者下弦也鄉飲酒義曰月三日


則成魄三月則成時揚雄曰月未望則載魄于西


既望則終魄于東(說文曰月始生霸然也承大月二日小月三日孔安國曰明消)


(而魄生旁死魄者朔月之翼日近死魄也生明者又翼日朏也生魄者十五日之後也馬氏曰魄朏)


(也月三日始生兆朏名曰魄按如孔氏說明消而魄生則自望後至晦朔而魄始全烏得反謂之死)


(魄朔謂之魄死則望亦可謂之明死乎但如馬氏與許氏說魄與朏同皆為始生之名則又不得有)


死魄之稱亦未　(說文曰免於少差也)　　古文　又必駕切借為霸王


之霸與伯通漢志霸水出京兆藍田谷北入渭(顔師)

(古曰秦穆公更名以章霸切别作灞)

恒　　　古登切月弦也工聲詩云如月之恒引而申

之凡引之弦直者皆曰恆楚辭所謂恒瑟是也(别作)


(絚緪)又引之則竟兩端曰恒去聲　别作(非說文恆在二部曰)


(常也從心從舟在二之間上下心以舟施恒㮓在木部竟也古文作亙徐鍇曰舟竟兩岸古文從)


(月引詩如月之恆按許氏徐氏之說甚曲而不通古文從月乃見於之下其義炳然從舟月之譌)


(也)

望　　　扶放切月與日遙相對也又作　　大率月

行與日合則明盡去之極逺中天相望則明完自


朔以往去日漸逺則明生由是日長以至於望而


盈自望以往還漸近日則魄死由是日減以至於


晦而盡在朔望逺近之中則月魄生死適及半故


謂之恒而在下旬又謂之旁死魄引而申之凡相


望者皆曰望其從壬者以言人之跂而望也(别作盳朢)


(說文望在壬部月滿與日相望臣朝君也從月從臣從壬壬朝廷也又作望在亡部出亡望其還)


(也從亡從省按易以月幾望為疑於昜日月遙相望不得謂之臣朝君壬之為朝廷亡之為出亡)

(皆牽彊無義其從臣者亡之譌也)引之則期望於人者亦曰望(别作)


(說文曰責望也)又平聲

有　　　云九切伯曰月自無而有故有之義取焉
朗　　　盧黨切月明也(别作朖脼)
肭　　　(孫愐曰女六切)說文曰朔而月見東方謂之縮肭(按從)

(内與孫氏音不劦若非肉聲則孫音誤也)

朓　　　土了切說文曰晦而月見西方謂之朓
星　　　　桑經切天之庶曜也古單作○為其嫌於
　日也故象其衆為　　隷書與品亂故又龤之以聲
　而為　(品之譌為晶乃為曐又省為星非)

星之龤聲

參　　　所今切毛萇曰伐也三星天官書曰參為白

虎三星直是也為衡石下有三星兌曰罰罰即伐


也(孟康曰白虎宿中西直似衡罰在參開上小下大故曰兌兌古銳字)

昴　　　莫飽切虞書曰日短星昴孔安國曰白虎之

中星也天官書曰昴曰旄頭胡星也為白衣㑹

昴　　　力求切又力久切詩云嘒彼小星維參與昴

肅肅宵征抱衾與裯毛萇曰留也(天官書曰昴七星陸氏音夘誤)


(也昴與裯合韻)

曟　　　植鄰切說文曰房星也亦單作辰周語曰農

祥辰正日月厎于天廟土乃覛發又曰辰馬農祥


也(韋昭曰謂房心星也心星在大辰之次為天駟故曰辰馬立春之日房星晨正於午而農事起)


(故謂之農祥說文曰或作按晨從日乃晨昬之晨說文又有字昧爽也從從辰辰為)


(䢅猶丮夕為也農從䢅按乃日之譌辰其聲也辰之說鑿而不通)


曟之龤聲

農　　　奴冬切田事也晨為農祥故從晨省聲(說文)

(從晨耕也囟聲籀文古文徐鍇曰從凶乃得聲按農與皆以為聲囟聲自為)


(一字今闕其音義爾)

云　　　　王分切地气上騰為云也　　古文象其
　絪緼騰越　　從上象云气上騰云借為云曰之云
　云與曰聲相通故其義亦同又作　　(不便於隸書而云為)
　(借義所奪故加雨為雲)
云之龤聲

侌　　　　於今切云蔽日也(又作)侌之所覆曰侌去

聲(别作䕃)

靉　　倚亥切霴　　蕩亥切靉霴雲屯聚貌(又作曖)
雨　　　　　　王矩切地氣升為云天氣降為雨(說文)
　(曰水從雲下也一象天冂象云水零其間也)又去聲詩云雨我公田春秋
　曰雨螽于宋

雨之象形

雹　　　蒲角切雨冰也别作　　
零　　　郎丁切雨隊也　　象形(或曰聲)别作　　(說文)

(霝雨零也象形零餘雨也别作蕶蘦)借為囱霝之霝(别作櫺㯪)借為


霝龍之霝(别作靈瓏)舟有囱者車有囱者皆謂之霝春


秋傳陽虎載囱霝而逃(别作􁗻舲䡼)


雨之龤聲

霏　　　甫微切雨紛飛也(别作䬠)
􁔲　　　職戎切說文曰小雨也通作潀
霡　　　莫獲切霡沐小雨也詩云益之以霡沐既優

既渥(沐亦作霂)

雱　　　鋪郎切雨雪迸下也與滂通(别作霶)
霅　　　士甲切驟雨聲(類篇又色甲切散也漢書霅然易開)今作霅譶

省聲

霖　　　力尋切凡雨自三日以往為霖
霽　　　子計切雨止雲收也
雪　　　相說切雨遇寒烈而為雪也省文作雪
霰　　　蘇甸切稷雪也詩云如彼雨雪先集維霰(别作)

(䨘)

露　　　洛故切天清明則夜氣降而為澤曰露有雲

則無露

霜　　　師莊切露寒而凝為霜也
震　　　章刃切雷出震動萬物者也(說文曰籀文)
電　　　堂練切將雷則先電昜氣激而有光也
霆　　　特丁切記曰神氣風霆風霆流形吕氏春秋
曰為木革之聲則若雷為金石之聲則若霆爾雅


曰疾雷為霆以是觀之其聲殷殷若雷然者雷也


其聲鏗訇若霆云者霆也猛暴辟厯者震也通謂


之雷(說文曰雷餘聲鈴鈴所以挺萬物按春秋大雨震電穀梁氏曰電霆也)

霓　　　研奚切又倪厯切說具虹下(别作蜺)
霧　　　亡遇切說文曰地气發天不應曰霚(别作雺霧)
霿　　　莫弄切說文曰天气下地不應曰霿霿晦也
霄　　　相邀切孫愐曰近天气也(說文曰雨霰為霄)
霾　　　莫皆切雨土翳埋也
霞　　　胡加切云气散薄朝夕之日光射之赮赤也

漢書單作赮(又見火部)

需　　　汝朱切雨沾需也(别作濡)又相俞切易曰雲上

於天需需須也(而非須之聲沾需為本義)

霤　　　力救切宇水所流也宫中宇水所流為中霤

記曰浴於中霤四宇之水皆流中廷故中廷亦或


謂之霤又曽子與子貢弔於季氏渉内霤又作　

左氏傳晉士㑹諫靈公三進及溜(别作廇說文廇中廷也徐鍇曰)


(屋檐滴雨為霤其地謂之廇非)

雩　　　羽俱切祈雨舞禜也或作　　
雷　　魯回切昜气動於下旁薄鬱勃奮而有聲曰　
　别作　　　　　　說文二字　(說文曰籀文俗皆古文)　　省作雷侗謂隸　
　(書從便當為雷)雷之迅擊者曰辟厯(漢書說文皆借用辟厯俗作霹靂)

雷之㑹意


須縁切布越也雷行上下之間之義也

　六書故卷二
欽定四庫全書
　六書故卷三
　　　　　　　　　　　　　宋　戴侗　撰
天文下
火　　許果切又許偉切南方之行炎而上曰火象形
火之㑹意

炎　　　于亷切火勢盛炎上也從兩火

炎之㑹意

力照切燔草木也書曰若火之于原(别作燎說)


(文曰放火也又作說文曰炙也又作祭也)

黑　　　呼北切積煙之色也從炎從突上霝煙

所積也


黑之㑹意

熏　　　許云切煙火上出也從出省(别作燻)􁢒者火之

標其气赤黒故色之赤黒者謂之􁢒(别作纁)日之


将冥其色亦然故謂􁢒黄(别作曛楚辭曰與纁黄以為期)飲酒者


暢於頭目四支亦謂之􁢒(别作醺)目之闇者亦曰􁢒


(别作矄)


黑之龤聲

黔　　　巨淹切又巨今切黑也易曰為黔喙秦謂民

黔首

黚　　　巨今切說文曰淡黄黒色也(别作)
黟　　　煙奚切又於夷切漆色黒而澤也字亦作　

(說文黳小黒子也黟黒木也按黟從黑凡黒者皆曰黟不應黒木别擅此名髮之黒澤别作馬之)

(黒作□並非)

黫　　　烏閑切聲義與黟通史記天官書曰黫然黒

色甚明葢黒而有光澤也(别作䵝)

黝　　　於糾切黑色深黝也(說文曰微青黒色也)周官侌祀用

黝牲又曰其祧則守祧黝堊之(鄭司農曰讀若幽幽黒也)

黲　　　七感切淺黑也
黛　　　徒得切又徒耐切青色也古用為畫眉墨亦

作　　(唐本說文曰或從代徐本說文無黛字)

䵣　　　當割切說文曰白而有黑也
黤　　　於敢切侌黑也亦作　　(徐本說文曰青黑也唐本曰果實黭)

(黮也别作􁙅)

黯　　　烏減切說文曰深黒也(一說黯黶特一字别作黬􁙅)
黶　　　乙減切說文曰中黑也又倚琰切黑子也
黮　　　徒感他感二切黤黮之象如其聲又他減切

黯黮之象如其聲又徒監切黮􁙅雲起濃黑貌又


石荏切詩云翩彼飛鴞食我桑黮桑實黑熟故以

名之亦作葚詩云無食桑葚亦知林切(又作椹)


徒對切黮黒气屯濃也又作　　徒戴切


(别作䨴)


都故切濁黒也

黕　　　都感切(說文曰滓垢也)楚辭曰或黕㸃而汙之又陟

甚切汙黒透漤也(又作黵)

㸃　　　多忝切班班小黑也(曽㸃字晳猶端木賜字貢或作蒧已無義因之)

(又作黬說文曰雖晳而黒蓋因曽㸃字晳而誤也)又都念切

黠　　　功八切說文曰堅黑也借為慧黠狡黠之黠

又下八切

儵　　　直鳩切又式竹切說文曰青黑繒發白色也

借為儵忽之儵楚辭曰儵而來兮忽而逝謂攸闇


感忽不可知也

黨　　　他朗切說文曰不鮮也(别作曭)因之為黨來黨

或之義漢書曰黨可以徼幸亦謂出於攸闇不可


知也因又為俶黨之黨(别作倘儻)又借為朋黨之黨多

朗切鄉黨之名生焉五族為黨五百家為黨(别作攩䣣)


(說文曰攩朋羣也)伯曰鄉黨之黨當從里譌為黑

黴　　　府移切中久雨青黑也
䵟　　　古旱切面黒气也(别作皯)
黓　　　逸織切爾雅曰太嵗在壬曰玄黓
黷　　　徒谷切汙也亦通用瀆
黜　　　敕律切擯斥汙闇也書曰三考黜陟幽明(别作)

(詘絀說文曰絀降也)

䵬　　　達合切墨也晉羊曼州里稱為䵬伯
黥　　　渠京切有罪者以墨湼其面也(别作剠)

炎之龤聲(三)

燄　　　以漸切火之騰起者為燄書曰無若火始燄

燄(别作焰說文曰燄火行微燄燄也火光也)

㷠　　　良刃切列子曰馬血之為轉㷠也人血之為

野火也說文曰兵死及牛馬之血為㷠(别作燐)

焱　　　甫昭切火勢猛盛也故從三火(孫氏以丹切又呼狊切)
淮南子曰追焱歸忽(漢書曰雷動焱至又曰猋風涌而雷浮又曰武節焱逝說)


(文曰火華也髙誘曰焱光中有景者按諸說焱乃燄也漢書曰鑿坎寘煴火顔師古曰火無焱也與)


(猋多互用)


焱之疑(二)

熒　　　户扃切火光熒煌不定也冂聲(說文曰屋下登燭之光從)

(冂從焱一說冂聲按熒兩火在冂上非屋下之義也伯曰屋下有火其光上出熒熒也)

赤　　　昌亦切伯曰大火之色也從火從大㑹意或

曰亦省聲


赤之㑹意(二)

赫　　　呼格切火盛大赤也(又作赩楚辭曰逴龍赩只)
𧹞　　　女版切面慙赤也亦作　　

赤之龤聲(十)

赬　　　止成丑成二切赤色也又作　　士喪禮為

銘䞓(舅駟曰淺赤色也别作浾泟緽)

赭　　　之也切赤黑色也
赮　　　何加切赤雲氣也漢書雷電赮􁆱辟厯夜明
者陽氣之動者也(按此即霞字霞不當從雨)

炙　　　之石切肉在火上炙之義也肉之既炙為炙

之夜切又作　　夕聲

炊　　　昌垂切火氣熟物也說文曰爨也吹省聲
爗　　　勻輒切火之華采燁然(别作曄曅說文曰曄光也從日從華爗盛)

(也從火曄聲俗又作皣侗謂曰火同光若燁若輝若熯若耀皆兩從火日然取義於火為尤精覈故)


(定皆從火)

煽　　　式戰切火得風愈熾也從火從扇煽之義也

扇亦聲詩云艷妻煽方處(别作傓說文引詩艷妻傓方處)

灰　　　呼回切火化為灰從又火滅可持也

火之龤聲(八十有五)

然　　　如延切火始焚也亦作　　(又作䕼)借為然否

之然然之與是聲相通也又為若然之然然與如


若聲相通也(正義為借義所奪火然之然加火為燃非)

焫　　　如悅切燒也記曰焫蕭合羶薌亦作　　傳

曰魏犨爇僖負羈氏(說文曰蓺聲徐鉉曰說文無蓺字)

焚　　　附云切燒也(亦作焚從棥省)
燔　　　附袁切燔猶焚也燎肉於燄因謂之燔詩云

炮之燔之燔之炙之傳曰與執燔焉(别作膰㸋)

燒　　　式昭切燒焚焫其義一也又去聲
燬　　　許偉切焚之盡也(别作􁉀說文曰燬火也􁉀亦火也引詩王室如􁉀)
爟　　　周官司爟掌行火之政令四時變國火呂氏

春秋曰爝以爟火(說文曰取火於日官名舉火曰爟周禮故書曰燋杜子春曰燋)


(亦書為爟爟為私火康成曰讀如予若觀火之觀今燕俗名湯熱為觀則爟火謂熱火與陸徳眀音)


(古喚切侗謂康成熱火之說無理叔重亦縁周禮而立說以呂氏春秋參之得非新火之名乎舉火)


(當作權漢書所謂權火舉而祠若光輝屬天葢以桔槔舉火若權之在衡也)

炮　　　步交切火中完熟牲豚也(說文曰毛炙肉也)亦作炰

周禮曰歌舞牲及毛炮之豚(康成曰毛炮爓去其毛而炮之)詩云


毛炰胾羮又曰炰鼈鱠鯉記曰炮取豚若牂刲之


刳之實棗於其腹中編萑以苴之塗之以堇塗炮


之又曰後聖有作然後修火之利以炮以燔以亨


以炙(康成曰炮裹燒之也按牲之熟亨者乃先去其毛既去其毛何以言毛炮内則所言明矣)

(康成所謂裹燒是也大率上古始有火化故炮燔之事為多今人取完殺雞豚熟黄泥以摶之而煨)


(之比其熟也則毛與泥俱脫所謂毛炮也)

烙　　　盧各切肉類著釡中烙之或燒鐵以烙物也
煼　　　初爪切鬲中烙物也亦作　　(又作炒􁓻㷅)
煿　　　伯各切著釡中煿熟也
灼　　　之若切舉火焫物也又為章灼薰灼之義書

云灼于四方又曰灼見三有俊心詩云灼灼其華


章灼同聲(又作焯又通作炤詩云亦孔之炤)

煨　　　烏灰切灰火中熟物也(說文曰盆中火)
燀　　　㫖善切爨烹也傳曰燀之以薪又因之為燀

熱之義黨旱切呂氏春秋曰衣不燀熱謂過熱如


焚也

爓　　　詳廉切又盧咸切燒湯也(徐本說文曰火門也不可曉唐本說)

(文曰火爓爓也)凡以湯煮物皆曰爓記曰大饗腥三獻爓


一獻熟謂瀹之於湯未至熟也(鄭康成曰爓沈肉於湯也今人呼若)


(藍)古借用尋春秋傳吴子請尋盟子貢對曰若可

尋也亦可寒也(又作燅禮曰乃燅尸俎康成曰温也古文作尋或作燖說文曰燅湯)


(中㵸肉也或作從炙)又作　　記曰燂湯請浴(說文燂火熱也陸徳)


(明曰温也又作煔楚辭曰烝鳬煔鶉朱子曰瀹也又作類篇皆曰湯瀹肉也又作按爓字最)


(襍糅而其義實一從坴從炙從炎者皆無義故不取)

煎　　　將􁦚切少汁而煮之久曰煎煎之既成曰煎

去聲

熬　　　五刀切涸煎曰熬(說文曰乾煎也或作䵅)熬器曰熬去

聲(别作鏊)

烝　　　煮仍切水氣得火而上行也引而申之徳化

所馴如氣烝物書所謂烝烝乂是也(說者以為進進非也)淫


上者謂之烝春秋傳烝于宣姜是也氣之所烝襍


然畢達故有衆義焉有盛多之義焉詩云天生烝


民又曰南有嘉魚烝然罩罩蜎蜎者蜀烝在桑野


翩翩者佳烝然來思皆此義也四時之祭惟冬可


以備物祭莫盛於冬故冬祭曰烝周官中冬獻禽


以亯烝康成之說亦云然假借之義二詩云瞻彼

中林侯薪侯烝烝薪類也又作　　又云每有良


朋烝也無戎烝與正聲相通猶言正爾也又上聲


濕氣所烝壞也

炕　　　口浪切炕猶焅也(又作㰠)又虚郎切燥而張也

爾雅曰守宫槐葉晝聶宵炕

焅　　　口到切焅乾之也又平聲
煏　　　弼力切從火逼乾物也(别作䵗㷶)
焢　　　呼東切火上焢物取燥也又作　　詩云樵

彼桑薪卬烘于煁(别作灴)

焙　　　蒲妹切烘也
煬　　　弋亮切火旁烘物以火氣揚之也莊周曰煬

者避竈

焌　　　倉聿切舉火小灼之也周官菙氏龡其焌契

以授卜師(杜子春讀為英俊之俊康成讀如戈鐏之鐏謂以契拄燋火而龡之也說文曰)


(然火也又祖寸祖管二切又作焠荀子有子惡卧而焠掌)

灸　　　舉又切灼艾也
烓　　　說文曰行竈也(爾雅曰曰無釡竈也然火以照物若今行竈孫愐曰口迥)

(切按漢博士有炔欽蘇林曰音桂桂氏族譜曰桂貞為秦博士遭秦坑儒改姓昋其孫避地又改從)


(日從火第四子居齊改為烓又囦畦切按桂炔昋炅焆熲穎炯燛紛然殽亂當以涓惠切為正)

煁　　　市林切詩云卬烘于煁毛氏曰烓竈也(郭璞曰今)

(之三隅竈也)

熭　　　于歳切束稿起火也賈誼傳日中必熭葢取

明火於日也或曰㑹意(顔之推讀若暴曬之暴非)

燧　　　徐醉切以鏡取火於日曰金燧鑚木取火曰

木燧亦單作遂周官司烜氏掌以夫遂取明火於


日(别作鐩)又作　　塞上候望者有寇則以桔槔舉


火傳警曰烽燧(别作􁝀㸂)侗謂烽燧之燧非有異義也


候望者不能常種火有警則燧以然火而舉之故


謂烽燧

烽　　　專容切烽燧也(又作㷭)
炬　　　其呂切束䒱然火以照夜也(說文作苣别作)
燭　　　之欲切束䒱灌以膏蠟以照夜也
爝　　　子肖切莊周曰日月出矣爝火不息(呂氏春秋曰湯)

(得伊尹爝以爟火說文曰炬火祓也别作熦又即約切)

燋　　　慈焦兹消子肖三切周官菙氏掌共燋契凡

卜以明火爇燋遂龡其焌契士喪禮楚焞置于燋


記曰執燭抱燋(說文曰燋所以然持火也鄭康成曰燋炬也所以然火者也又曰未)


(爇曰燋楚焞契也所用灼龜侗謂楚焞以荆為焞即炬也可以然火不可以灼龜禮言楚焞置于燋)


(則燋為承炬之器叔重之說近之葢然炬以照必有器以持之如康成之說則既曰執燭矣又曰抱)


(炬可乎爇燋猶言燒竈也伯曰燋即鐎斗之鐎也)

齌　　　在詣切火在灰中也楚辭曰信讒而齌怒(說文)

(曰吹餔疾也)

煻　　　徒郎切灰火也
熾　　　昌志切火勢盛也(說文曰古文)
烈　　　力孽切火猛盛也因之為功烈之烈言其功

業赫盛

烋　　　虛交切火聲勢烋熇也詩云女炰烋于中國
焞　　　他昆切火勢騰突也又吐雷切詩云嘽嘽焞
焞如霆如雷又士喪禮卜日楚焞置于燋(鄭康成曰所以)


(灼龜者又作煓)

燉　　　徒渾徒官二切火聚而熾也漢有燉煌郡(漢書)

(單作敦煌)

爛　　　郎旰切火洞徹也詩云明星有爛又曰錦衾

爛兮物得火而潰熟亦謂之爛故爛有二義為煥


爛為熟爛(别作燗爤糷瓓)

熇　　　火屋火各二切火聲勢熇然也詩云多將熇

熇不可救藥(又虚交切與烋通)

票　　　卑搖切火焱射也又鋪昭切火飛起也呂氏

春秋曰突洩一票而焚宮燒積因之為票輕票疾


之義匹紹切周禮曰輕票用犬與剽通又票搖平


聲(說文從與同意按從既無義加一亦無說乃黽聲譌為爾别作熛慓僄嫖說文票)


(火飛也熛又火飛也慓疾也僄嫖皆輕也輕行也漢書票輕票姚並單作票又别作旚說文曰旌)


(旗旚搖也)

炟　　　當割切火气赫脅也
焄　　　許云切火气也記曰其氣發揚于上為昭明

焄蒿悽愴(鄭康成曰焄謂香臭也蒿气烝出貌也侗謂焄初無香臭義史記王温舒巧詆)


(下户之猾以焄大豪焄與熏殆一字也)

爁　　　魯減切火燄所攬及也又平聲
爆　　　北教北角二切火迸烈有聲也
炐　　　匹降切完物遇火張起也
焮　　　香靳切火气所薄炙也(别作炘)傳曰行火所焮
烜　　　易曰日以烜之(陸氏况晚切又香元切京氏曰乾也别本作暅古鄧切)

周官司烜氏掌以夫遂取明火於日以鑑取明水


於月中春修火禁(康成曰火也讀如燬)

熯　　　呼旰切火气炙乾也又作　　易曰燥萬物

者莫熯乎火(說文曰熯從火漢省聲漢從水難省聲難從佳堇聲徐鉉曰漢從難省當)


(作堇而相承去土從大疑兼從古文㵄省)

燥　　　蘇到切得火而乾也
燠　　　乙六切温也又威遇切古通作奥
熱　　　如烈切義不待訓
光　　　如黄切惟火與日有光能照(說文曰古文)

光之龤聲

耀　　　弋笑切光采映照也亦作　　詩云羔裘如

膏日出有曜(又作燿)

輝　　　許韋切光采發揮也光則明照輝則有耀亦

作　　

焜　　　胡本切又去聲
炫　　　胡犬切又去聲
煥　　　呼貫切
煒　　　于鬼切(說文曰盛赤也)詩云彤管有煒
煌　　　胡光切又作　　
焴　　　余六切又作　　
爚　　　余畧切焜炫煥煒煌焴爚皆光耀之象
熠　　　域輒切又弋入切火气開闔熠熠也(類篇合熠為)

(一非)

炳　　　兵永切又去聲(或作昞)
烺　　　來蕩切炳烺皆光明之象
熈　　　虚其切明也明則廣被故有廣義焉明則熈

樂故有樂義焉(别作熹焈又作媐說文曰悅樂也)

熲　　　古迥切火微明也詩云無思不憂不出于熲

亦作　　(又作炅說文曰見也又作燛又俱永切)

照　　　之少切火光燭物也(又作炤)
壽　　　徒到切光被也
煇　　　許云切煙火之襍也詩云夜向晨廷燎有煇

向晨則燎不能光而但見其煇也又王問切周官


眂祲掌十煇之法鄭司農曰光氣也(漢書率以煇為輝非)

煙　　　於前切義不待釋(亦作烟)
煴　　　於云切說文曰煙鬱也又於漫切按今俗謂

煙鬱不徹為煴勃又烏昆切漢書鑿坎置煴火顔


師古曰火無焱也(又紆問切與熨通)

炱　　　徒哀切縣煤也(東甌呼徒魂切)
煤　　　莫回切積煙也
焦　　　滋消切燔之近炭也又作　　(别作雥說文曰雥聲)

(按雥非其聲類篇或作㸈從雔乃得聲今從之俗又省作焦說文曰灼龜不兆也按龜亦音居求)


(切)

炭　　　他案切燔木不至灰則為炭
燼　　　徐刃切火餘也􁚵省聲(别作燼)
灺　　　徐野切又去聲燭燼也
􁌙　　　慈廉切又將亷切火滅也
烕　　　許劣切火滅息也詩云赫赫宗周袤姒烕之
災　　　將來切害火也傳曰天火曰災又作　　火

焚室屋也又作　　亦通作菑引而用之凡五行


之沴害於物者皆曰災傳曰天反時為災(又作)


火之疑(四)

㶣　　　(說文曰小熱也干聲徐鉉曰干非聲未詳孫氏直亷切按說文籀文夑也從􁄎音飪)
耿　　　古幸切小明也詩云耿耿不寐亦為耿光書

云覲文王之耿光(杜林說光也聖省聲說文曰耳著頰也從耳烓省聲)

㷉　　　紆勿切又紆問切盛火於斗以案摩舒繒帛
也(說文曰從上案下也從􁇒又持火以㷉申繒也按從􁇒未可曉俗作鬱)因之為㷉


撫之義紆謂切春秋時晉始有軍㷉(俗作尉)

示　　　　翹夷切周官天曰神人曰鬼地曰示亦作

凡神示之屬皆從示又神至切顯設昭示也易

　曰夫乾確然示人易矣(說文曰天垂象見吉凶所以示人也從上三垂象日月星)
　(也示神事也古文鄭漁仲曰即旗也象旗形借為神示之示按日月星三垂之象牽强漁仲近)
　(之)

示之㑹意(五)

社　　　　　常者切土神也為壇壝以祭后土氏樹

以其野之所宜木故古文從土從木共工氏之子


句龍配食於社

宗　　　作冬切祭祖禰之室也故廟曰宗廟祧曰宗

祧祊曰宗祊祏曰宗祏器曰宗器主宗廟祭祀曰


曰宗子曰宗主職宗廟祭祀者曰宗人其正曰宗


伯詩云于以奠之宗室牖下周之宗廟在豐故豐


曰宗周文王之廟在魯故滕謂魯宗國晉桓叔始

封于曲沃其廟在焉故晉人曰曲沃君之宗也齊


崔氏之宗廟在崔故東郭偃曰崔宗邑也必在宗


主宗族之所屬也别子為祖繼别者為大宗大宗


者百世不遷同姓之所共宗也繼髙祖者繼曾祖


者繼祖者繼禰者曰小宗小宗者五世則遷者也


同族者宗之宗有主道焉故宗主之義無所不通


書云江漢朝宗于海海川之宗也

祭　　　子例切從又執肉以禮示祭之義也周官祭

天神曰祀祭地示曰祭祭人鬼曰享通曰祭祀又


作　　又側界切祭周邑祭公食焉(别作)

祝　　　之六切辭於鬼神也周官太祝掌六祝之辭

以事鬼神示祈福祥求永貞又之又切凡福祝曰


祝惡祝曰詛傳曰祝有益也詛亦有損(說文曰從示從人從)


(口侗謂宜從口省人别作呪)

祘　　　義闕(說文曰明眡以算之讀若算)

示之龤聲

神　　　食鄰切精靈曰神凡神由天來者也故别而

言之天曰神人曰鬼地曰示合而言之通曰神神


陽之為也鬼隂之為也其於人也魂其神而魄其


鬼也故記曰氣也者神之盛也魄也者鬼之盛也


人之五藏心藏神引而申之凡虚靈變化不測者


皆曰神易曰神也者妙萬物而為言也(别作說文曰神也)

祖　　　則古切王父曰祖自王父以上通稱之引之

則凡物之所始皆曰祖田祖馬祖之類是也行亦


有祖將行而祭之曰祖道

禰　　　泥米切父没曰禰
祧　　　他雕切周禮守祧奄六人女祧每廟二人掌

守先王先公之廟祧其遺衣服藏焉若將祭祀則


各以其服授尸其廟則有司修除之其祧則守祧


黝堊之(祭法曰王立七廟曰考曰王考曰皇考曰顯考曰祖考逺廟為祧有二祧享嘗乃止)


(去祧為壇去壇為墠去墠為鬼聘禮曰不腆先君之祧既拚以俟矣鄭康成曰遷主所藏曰祧先公)


(之遷主藏于后稷之廟先王之遷主藏于文武之廟諸侯無祧藏于始祖之廟聘禮曰不腆先君之)

(祧始祖廟也按周官女祧每廟二人則廟皆有祧非特后稷文武之廟為有祧也且尸必服其遺衣)


(服以象存也祀逺廟者猶然而祀新廟者獨不然乎祭法後出殆未足信也且祭法去祧為壇祧乃)


(毁之漸而康成以謂后稷文武之廟祭法諸侯無祧而康成以始祖之廟為祧祭法王有二祧而康)


(成以后稷文武之廟為祧是三祧也康成之說抑又倍乎祭法矣侗謂聘禮受諸祖禰之廟辭曰不)


(腆先君之祧謙辭也不得反僣王國之稱傳曰紇不佞失守宗祧子羽曰其敢愛豐氏之祧以此明)


(之諸侯大夫之廟亦皆有祧也祧葢廟中蔵遺衣服之地猶生者之寢經傳未有以毁廟為祧者以)


(遷毁為祧習聞康成之說者也别作)

祏　　　常隻切春秋傳鄭原繁曰先君桓公命我先

人典司宗祏(杜元凱曰宗廟中藏主石室也)又鄭灾使祝史徙主


祏於周廟(元凱曰廟主石函也)又衛孔悝出奔使貳車反祏


子伯季子追之殺而乗其車許公為反祏得祏於


橐中(元凱曰藏主石函也說文曰宗廟主也周禮有郊宫石室一曰大夫以石為主按許公為)


(得祏於橐中非石室亦非石函矣)

禖　　　謨杯切呂氏月令曰玄鳥至之日以太牢祀

于髙禖乃禮天子所御帶以弓韣授以弓矢于髙


禖之前(康成曰燕以施生時來巢人堂宇而孚乳嫁取之象也媒氏之官以為候簡狄吞乙)

(卵而生契後王以為媒官嘉祥而立其祠焉變媒言禖神之也按娀氏吞卵之說葢因玄鳥之詩而)


(傅㑹之怪淫不經不可據也髙禖之神似為求子設與媒異義鄭氏尤鑿闕之可也)

禮　　　盧啓切人事之節文曰禮禮莫大於事鬼神

故從示(說文曰古文)

祀　　　詳里切禮天神曰祀祀天神者尚臭昜柴燎

燔炙為主嵗一祀天故古亦謂嵗為祀(别作禩)

禋　　　於人切語曰精意以享曰禋周禮以禋祀祀

昊天上帝舜典曰禋于六宗周書曰禋于文王武


王

禘　　　特計切祭帝之名禮不王不禘王者禘其祖

之所自出而以其祖配之夫别子為祖猶果覈之


去而發生别為本支也其在殷周稷契是也有天


下者既祖别子矣又推其祖之所自出而禘之報


本反始仁之至義之盡也殷祖契而禘帝嚳周祖


稷而禘帝嚳是也三代而上所禘皆帝也從示帝


聲亦㑹意也祀天神莫大於郊祭地示莫隆於社

享人鬼莫盛於禘郊禘天子之事守也故中庸曰


郊社之禮所以事上帝也宗廟之禮所以祀乎其


先也明乎郊社之禮禘嘗之義治國其如示諸掌


乎祭統曰外祭則郊社是也内祭則大嘗禘是也


以禘為祀上帝者非矣郊特牲曰饗禘有樂而食


嘗無樂飲養陽氣也食養隂氣也故春禘而秋嘗


祭義曰君子合諸天道春禘秋嘗禘有樂而嘗無


樂祭統曰夏祭曰禘秋祭曰嘗禘者陽之盛也嘗


者隂之盛也古者於禘也發爵賜服順陽義也以


是觀之禘用饗禮主報氣而有樂明矣其於春與


夏則不可得而詳也(明堂位曰季夏六月以禘禮祀周公於太廟又曰夏礿秋)


(嘗冬烝春社以明堂位言之則礿為夏祭禘為特祭非四時之祭也王制則曰春礿夏禘諸侯礿則)


(不禘禘則不嘗是諸侯亦禘也殆漢博士諸生之誤與中庸以嘗禘為宗廟祀先之禮祭統以大禘)


(為内祭而康成於喪服小記大傳則以為祖之所自出者感太微五帝之精以生木則威靈仰火則)


(赤遷怒之類是也祀之於郊而配以稷於祭法則曰祭昊天於圜丘而配以嚳也是禘之禮二而郊)


(與禘反為一也繆矣)

祠　　　似兹切宗廟之祭春曰祠周禮曰以祠春享

先王以禴夏享先王以嘗秋享先王以烝冬享先


王詩云禴祠烝嘗(按記載禴禘祠春夏名物錯互當以周禮及詩為正)凡祭


祀亦通謂之祠

禴　　　以灼切宗廟之祭夏曰禴易曰東鄰殺牛不

如西鄰之禴祭禴薄祭也方夏物多未成故其祭


薄也又作　　

祫　　　侯夾切大合祭也公羊傳曰毁廟之主陳于

太祖未毁廟之主皆升合食于太祖

祊　　　補盲切宗廟之祭明日繹於廟門外曰祊不

知神之所在於彼乎於此乎索求之也傳曰保姓


受氏以守宗祊(别作􁅂)又太山之下鄭湯沐邑名曰


祊(公羊傳作邴)又周官中秋教治兵羅弊致禽以祀祊


(康成曰祊當為方主祭四方報成萬物詩曰以社以方分房切)

祼　　　古玩切以鬱鬯灌也祼所以報氣也記曰獻

之屬莫重於祼宗廟之禮君執圭瓉祼大宗執璋

瓉亞祼然後出迎牲又曰周人尚臭灌用鬯臭鬱


合鬯臭隂達於淵泉灌以圭瓉用玉气也既灌然


後迎牲周禮鬱人祭祀賔客之祼事和鬱鬯以實


彛而陳之灌鬯古之上物齊祭賔客用之非特以


禮鬼神也本單作灌亦借用果後人加示

禪　　　時戰切史記封太山禪梁父項威曰除地為

墠改曰禪神之矣詳具封下(又作䄠)又為禪易孔子


曰唐虞禪夏后殷周繼(亦通作嬗史記曰五年之間號令三嬗)

祈　　　渠希切求于神也周禮太祝掌六祈一曰類

二曰造三曰禬四曰禜五曰攻六曰說亦通用蘄

禱　　　都浩切懇祈也又作　　
禬　　　古外切周官以禬禮哀圍敗禬國之凶荒民

之札喪又掌以時招梗禬禳之事(康成曰除災害曰禬)

禜　　　為命切周官春秋祭禜傳曰山川之神則水

旱厲疫之災於是乎禜之日月星辰之神則雪霜


風雨之不時於是乎禜之(說文禜綿蕝為營以禳風雨雪霜水旱厲疫也)

(康成曰謂雩禜水旱之之神為壇位如社稷)

禳　　　汝羊切災害之至祀以攘厭之也(說文曰磔禳祀除厲)

(殃也康成曰卻變異曰禳)

禦　　　魚舉切祀以禦沴也引而申之凡扞禦者皆

曰禦古亦通用御

禁　　　居䕃切伯曰今巫者有禁祝(之又切)之術禁之

類也侗謂禦者禦之使不至禁者禁之使不行皆


始於巫祝之為故從示(說文曰吉凶之忌也)承酒尊桉亦謂


之禁康成曰命之曰禁以為酒戒也(酒禁之禁别作非)

祛　　　丘於切祛猶驅除也
祓　　　尃勿切祓猶拂洗祓除不祥也周官女巫掌

嵗時祓除釁浴巫祝桃茢亦祓事也

禊　　　胡契切祓也(後漢志曰三月上巳官民皆絜於東流水上曰洗濯祓除去宿)

(垢疢為大絜謂之禊也風俗通曰禊者絜也蔡邕曰論語莫春者浴乎沂風乎舞雩自上及下古有)


(此禮今上巳祓禊水濵葢出於此杜篤祓禊賦曰巫咸之徒秉火祈福則巫祝也韓詩曰鄭國之俗)


(三月上巳之溱洧兩水上秉蘭草祓除不祥漢書八月祓霸水亦此義也)

禡　　　莫駕切詩云是類是禡記曰天子出征禡於

所征之地鄭康成曰禡師祭也為兵禱其禮亡(或曰)


(祭以馬牲)

禂　　　周官甸祝禂牲禂馬(杜子春曰禱也康成曰讀如誅今侏大字也為)

(牲祭求肥充為馬祭求肥健又作)

禨　　　居希渠希二切記沐稷而靧梁櫛用樿櫛髮

晞用象櫛進禨進羞工乃升歌又曰㱃酒者禨者


有折爼不坐(康成曰已沐㱃曰禨侗謂或有折爼至於不敢坐殆非已沐㱃康成見進)


(禨在靧沐後遂誤以為己沐㱃耳蓋其禮亡)列子曰楚人鬼越人禨(今以)


(為禨祥别作淮南傳曰吴人鬼越人)

祕　　　兵媚切密禱也漢有祕祝
齋　　　側皆切將祭潔屏以致其精明也古單作亝

(說文曰籀文)

祗　　　㫖移切敬也(别作祬)假借之義二易曰無祗悔

詩云無將大車祗自塵兮又曰亦祗以異祗攪我


心傳曰祗取辱焉猶言徒爾也與止音相近又止

訖切今人作只又詩云壹者之來俾我祗也祗猶


敬俟也(又作禔漢書曰禔取辱耳禔又市支切說文曰安福也漢書曰中外禔福)

福　　　方六切諸吉為福順應也洪範五福一曰夀

二曰富三曰康寧四曰攸好徳五曰考終命

禄　　　盧谷切神所富也引之為穀禄之禄
祉　　　敕里切福也
祜　　　侯古切福也
祺　　　渠之切福也詩云夀考維祺以介景福(毛氏曰吉)

(也又作禥)

禧　　　虚其切福也
祚　　　徂故切傳禄于後也徐鉉曰凡祭有受胙胙

神所賚予也引而申之則為胙土胙國之義古通


作胙祚後人所加

禍　　　胡果切諸凶曰禍逆應也(别作旤)
祟　　　雖遂切鬼為禍也(說文曰籀文)
祥　　　似羊切吉徵也祥與妖對諸吉為祥三年之
喪二十五月而除曰大祥朞而練練曰小祥

禎　　　知盈切吉徵也中庸曰國家將興必有禎祥

(按禎恐即貞)

祲　　　七尋子鴆二切吉凶之氛也周官眂祲掌十

煇之法以觀妖祥辨吉凶一曰祲二曰象春秋傳


梓慎曰吾見赤黒之祲非祭祥也

祴　　　周官笙師掌教龡竽笙塤籥簫篪篴管舂

牘應雅以教祴樂鍾師以鍾鼓奏九夏八曰祴夏


(杜子春曰祴讀為陔鼔之陔客醉而出奏陔夏康成曰陔樂陔夏之樂也按笙師所掌皆竹聲通謂)


(祴樂九夏皆金奏祴夏葢鍾笙之合祴之本義闕之可也孫氏古哀切)

禚　　　職畧切春秋夫人姜氏㑹齊侯于禚(杜氏曰齊地)
　六書故卷三
欽定四庫全書
　六書故卷四
　　　　　　　　　　　　　宋　戴侗　撰
地理一
土　　綂五切(說文曰地之吐生物者也二象地之下地之中物出形也其說未通一說天一)
　(地二從二而物生其中土之義也)
土之㑹意

生　　　所庚切屮出於土生之義也易曰至哉坤元
萬物資生


生之㑹意

甡　　　疏臻切並生也引之為繁多詩云甡甡其鹿

生之龤聲

産　　　所簡切生也(說文曰彦省聲畜産之産别作㹌非)
甤　　　儒隹切草木華下垂也又作　　(說文甤草木實甤甤)

(也讀若綏豨省聲蕤草木華垂皃)


生之疑

丰　　　尃容切(說文曰草盛丰丰也)詩云子之丰兮(毛氏曰豐滿也)
埜　　　羊楮羊者二切國外為埜　　古文予聲又

作　　(别作墅)

里　　　良士切古者步百為畝三百畝為里里之數

自田始故從田從土孟子曰方里而井井九百畝


里之龤聲

釐　　　里之切理也書曰允釐百工又曰帝釐下土

又曰保釐東郊借為賚予之稱詩云釐爾圭瓉又

曰王釐爾成皆賚也釐賚聲相通史記曰帝方受


釐受神賚也(别作又虚其切)又借為毫釐之釐

垚　　　吾聊切土髙也取三土髙之義(又作堯加兀)狀

山之髙者曰岧堯焦堯(别作嶤加山非堯舜禹皆以名稱古之人不諱殷之)


(諸帝始以伯仲甲乙稱至周而愈文故生有字而死有諡後之為諡法者曰堯徳髙逺之意曰善行)


(徳義之謂堯誤矣)

堇　　　　　居隱切説文曰黏土也從土黄省古文

不省按土之黄者最黏忍記曰塗之以謹塗謹堇


之譌也(木堇堇荼古通用此今作槿蓳)

墨　　　莫北切黑土也
坐　　　徂臥切兩人對坐土上坐之義也(古葢坐于地今人猶)

(謂坐為坐地說文古文)

圣　　　(說文曰汝潁之間謂致力於地曰圣謂若兔窟孫氏苦骨切按怪以此為聲)
塵　　　直珍切從麤獸羣驟而塵起也(籀文今書作塵從省)

土之象形

壬　　　他頂切象物出地挺生(李陽冰曰人在土上挺然出)
壬之龤聲

重　　　直容切重累也東聲(說文曰厚也)又為重稑之重

呂氏春秋曰種稑不為稑重不為重亦作穜借為


輕重之重直勇切(别作􁀖說文曰遲也)重之為重去聲


重之疑

量　　　力昌切(說文曰稱輕重也從重省曏省聲古文)按量力向切

豆區鬴鍾之屬謂之量以之量多寡之謂量平聲


壬之疑

㸒　　　余箴切(說文曰近求也從爪壬壬徼幸也)
徵　　　陟陵切(說文曰召也從微省從壬為徵行於微而文達即徵之古文按叔重)

(之說不可曉)於經傳為徵召徵取又為徵證孔子曰文


獻不足徵也中庸曰無徵不信又展里切五音宮


商角徵羽


土之象形龤聲

金　　　居箴切白金銀青金鉛錫赤金銅黑金鐵黄

金最貴故獨稱金金生於土故從土今聲八象丱

形(說文曰古文)


金之㑹意

銜　　　户監切馬勒吻金也說文曰從行銜行馬者

也引之則銜於吻而未茹者皆曰銜(别作嗛說文曰口有所銜)


(也又作㨔史記曰閒可㨔劒俗作㘅通亦作函侗謂函與含同函於口中曰函銜於吻閒曰銜)

釦　　　苦厚切金飾器口也又吴語曰三軍皆譁釦

以振旅(韋昭曰譁釦讙呼也譁釦之釦猶叩也攷也謂擊金聲)


金之龤聲

銀　　　語巾切白金也
銅　　　徒紅切赤金也
鉛　　　與專切青金也
鐵　　　他結切黑金也
鏐　　　力幽切(爾雅曰黄金之美者韋昭郭璞曰紫磨金也一曰弩眉說文曰球或作璆)

(禹貢梁州之貢璆鐵銀鏤疑即鏐也)

錫　　　先易切在銀鉛之間者為錫(爾雅曰錫謂之鈏疏曰錫白鑞)

(也)借為錫與之錫錫賜聲義相通也又借為錫布

之錫少牢禮主婦賛者皆錫衣侈袂燕禮公尊用


綌若錫喪服傳曰錫者麻之有錫者也錫者十五


升無事其縷有事其布曰錫記曰朝服十五升去


其半而緦加灰錫也(康成曰治其布使滑易故謂之錫也或作緆從糸)

鑞　　　力盍切錫之堅白者也
鐐　　　洛簫切(爾雅曰白金之美者毛萇曰大夫鐐琫字林力召切)
鏈　　　力延切(說文曰銅屬)亦單作連史記江南出金錫

連(徐廣曰鉛之未鍊者)今人以鋃鐺之類相連屬者為鏈去


聲

鍇　　　居諧苦駭二切(說文曰九江謂鐵曰鍇張衡賦曰銅鐵錫鍇一曰白鐵也)

(春秋傳有文之鍇)

鍮　　　他侯切以盧甘石鍊銅成鍮(又作鋀類篇曰石名似金今人)

(謂之鍮石别有鉐文顧野王曰音石鍮鉐也)

鎔　　　余封切又余章切冶金也(又作烊冶鎔烊同聲實一字古但謂)

(之冶)

銷　　　相邀切火消金也古單作消
鑠　　　式藥切金消鑠也消滲因謂之鑠孟子曰仁

義禮知非由外鑠我也火洞明因謂之鑠詩云於


鑠王師(别作爍)

鍊　　　郎甸切煎冶銅鐵使精熟也(别作煉又作說文曰辟鐵)

(也)

鍛　　　都玩切捶鍊也(說文曰小冶也)
鋌　　　徒鼎切五金鍛為條樸者伯曰金曰鋌木曰

梃竹曰筳皆取其長又考工記曰冶氏為殺矢刃


長寸鋌十之(鄭司農曰箭足入槀中者也)

鑄　　　之戍切冶金寫之範中以為器也
銖　　　市朱切(說文曰權十分黍之重也一曰十黍為絫十絫為銖漢志曰黄鍾一龠容)

(千二百黍重十二銖兩之二十四銖為兩)

錙　　　側持切(說文曰六銖也)
鍰　　　胡闗切(又去聲又于眷切)呂刑曰其罰百鍰(孔安國曰六兩)

(曰鍰鍰黄鐵也說文曰鍰鋝也蜀本李陽冰廣說文曰鍰六鋝也)　　龍輟切考


工記曰戈㦸皆重三鋝劒重九鋝次七鋝下次五

鋝　說文曰鋝十銖　　(二十五分之十三也北方以二十兩為一鋝康成曰說文曰鋝鍰也)


(今東萊或以大半兩為鈞十鈞為環環重六兩有大半兩鍰鋝似同矣則三鋝為一斤四兩賈逵說)


(俗儒以鋝重六兩俗說近是按說文十銖二十五分銖之十三為鋝如此則三鋝不得為一斤四兩)


(矣且戈㦸纔重三十一銖為已輕矣至以二十兩為鋝則劒重九鋝者為十有一斤四兩為已重矣)


(亦不然也孔氏賈氏鄭氏六兩之說畧同孔氏之說出於先漢葢必有所據鍰鋝皆六兩實一字爰)


(之譌為寽也)

鎰　　　弋質切二十兩為鎰亦通作溢喪服傳曰朝

一溢米夕一溢米(康成孟康皆曰二十兩孫愐曰二十四兩)

鈞　　　居勻切三十斤也夏書曰闗石和鈞王府則

有考工記曰㮚氏為量改煎金錫則不耗不耗然


後權之權之然後準之準之然後量之量之以為


鬴深尺内方尺而圜其外其實一鬴其臀一寸其


實一豆其耳三寸其實一升重一鈞聲中黄鍾之


宫其銘曰時文思索允臻其極嘉量既成以觀四


國永啟厥後兹器維則衡始於銖重於鈞古者律


度量衡清濁長短多少輕重度數合一日夜分則

同律度量衡律度量衡易於爽則故聖人作則煎


金錫使不耗鑄器以紀量衡律度使永逺不壊而


咸得徵則焉所謂和鈞葢是物也亦作　　(說文曰古)


(文)因之為鈞一之義輕重同也

銓　　　逡縁切(說文曰衡也)語曰銓度天下之衆寡淮南

子曰縣之于銓衡(伯氏曰銓權也衡以木為之權以金石為之别作硂)

錘　　　直垂切又作　　康成曰稱權也(博雅曰權謂之錘)

通作椎又直偽切銅半熟也(說文曰錘八銖也)

鉏　　　士魚切懇土立薅之器也有柄又作　
钁　　　居縛切大鉏也
鎛　　　補各切詩云庤乃錢鎛又曰其鎛斯趙以薅

荼蓼(毛萇曰鎛耨也)考工記曰越無鎛夫人而能為鎛也


(康成曰越地塗泥多草穢而山出金錫鑄冶之業田器尤多說文鎛鎛鱗也鍾上横木上金華一曰)


(田器也又與鑊通用)

銚　　　他雕切又千遙切莊子曰春雨日時草木怒

生銚耨於是乎始修管子曰一農之事必有一耜

一銚然後成農(毛萇曰錢銚也)按銚葢剗草之器故其利


者亦為兵器呂氏春秋曰長銚利兵(髙誘曰長矛也讀若葦苕)


(之苕)說文曰温器也按今煮器之小而有柄有流者


亦謂之銚徒弔切

鍫　　　七搖切臿類所用以杴取土物也又作　　

有司禮桃匕挹湆注于疏匕鄭康成曰二匕皆有


淺升狀如飯操又緝衣裳之齊亦曰鍫又作　　

鑱　　　士銜切钁之銳者利以鑱堅(别作䤫劖又上聲)
鎡　　　津私切孟子曰雖有鎡基不如待時漢書單

作兹基(趙岐曰田器耒耜之屬張晏曰鉏也)

鎌　　　離鹽切薄刃鋸齒所以刈禾也(又作)
銍　　　陟日切說文曰穫禾短鎌也書曰二百里内

銍詩云奄觀銍艾

鍥　　　詰結切說文曰鎌也按鍥薄之義或取諸此

(蜀本說文曰刎鎌也又曰小鎌南方用以刈穀)

鋸　　　居御切解器也以鐵葉為齟齬其齒一左一
右以片解木石(說文曰槍唐也)

鑿　　　在各切穴木器也所鑿之空為鑿才到切又

才木切鏃也又即各切借為鑿鑿之鑿鮮明貎也


詩云白石鑿鑿

鏨　　　士監切又鉏咸鉏敢疾剡三切小鑿也(别作劗又)

(作歜)

鏟　　　初諫切又上聲狀如斧而前其刃所以鏟乎

木石者也

鉋　　　皮教切治木器狀如鏟拘之以木而推之捷

於鏟一曰搔馬具又平聲刮也(别作刨)

鐋　　　他浪切以鐵為齗以摩平斤斧之迹者也
釿　　　魚斤切似鐋而小又宜引切莊周曰釿鋸制

焉(注曰音斤本亦作斤)說文曰劑斷也(說文在斤部)

錯　　　倉各切以剛鐵交錯為深理以磨厲金石者

也引而申之交錯之義生焉(說文曰厝厲石也錯金塗也厂既非錯厲)


(之類金錯云者乃錯文於器皿之上而塗以金爾塗非錯也)借為錯置之錯倉

故切亦作措(别作厝)

鑢　　　良據切錯之精者也(别作䥨鋁)
銎　　　曲顒切斤斧鉏钁植柄之穿也
鎊　　　鋪郎切削也
鋟　　　千尋切刻入也(類篇曰錐也又作)
鏤　　　盧侯切刻鏤也刻之穿透為鏤去聲禹貢梁

州之貢銀鏤(孔氏曰剛鐵也又劒名屬鏤平聲或作)

䤹　　　先侯切鏤􁄭也(又作)
鏃　　　在木切鏨之細也(說文曰利也)亦通作鑿(孫愐以鏃為箭)

(族非詳見族下)

鈒　　　蘇合切細鏃金銀為文也(說文曰鋋也按說文所謂鋋即闟㦸)

(也)

錐　　　職惟切穿器之鈍者
鑚　　　借貫切穿器也圜莖而剡上旋以穿物者也

用之穿物曰鑚平聲

鐫　　　遵全切斵石器也(說文曰穿木鐫也一曰琢石也)又周禮十
煇之法三曰鐫(康成曰日旁气)

鍼　　　職深切芒鐵所以引線縫紉也亦用以鍼去

病通作箴(亦作針)又其亷切秦有鍼虎秦后子名鍼


晉有欒鍼

鉥　　　食聿切(說文曰綦鍼也管子曰一女必有一箴一鉥房玄齡曰長鍼也)鉥所

以引線故因為鉥誘(與訹通)

鍤　　　側洽切綴衣鍼也(說文曰郭衣鍼也)
鈂　　　直深切鐵籖也
鍪　　　莫浮切說文曰鬲屬按今以胄為兜鍪葢以

其形似鬲

鑊　　　户郭切烹煮器也
鎗　　　楚耕切三足鬴也(俗作鐺)又為金聲側耕切
鐺　　　都郎切鋃鐺長鎖也(漢書作琅當)
鎬　　　乎老切(說文曰溫器也)用為地名武王所都
銼　　　昨禾切(說文曰銼􁑘魯戈切鬲也按杜甫詩土銼冷疎煙讀徂臥切)
鏇　　　似絹切温器也旋之湯中以溫酒與洎者也
(說文曰圜盧也)

䥝　　　烏刀切(說文曰溫器也)亦作　　麀省聲按今人以

慢火爛煮肉物為䥝(别作􁗤)漢書曰合短兵鏖皋蘭


下顔師古曰鏖苦戰也侗謂鏖爛戰也

鉶　　　户經切盛羮器也又作鈃漢書歠土刑單作

刑(又何耕切)

銒　　　經天切說文曰似鍾而頸長字林曰似小鍾

而長頸一曰似壺而大莊子曰求銒鍾也以束縛


(按銒與鈃多貿亂莊子宋鈃即孟子所遇宋牼也牼鈃聲相近郭讀為堅銒鍾之銒讀為鉶皆誤也)

鐎　　　兹消切說文曰鐎斗也孟康曰以銅作鐎受

一斗晝炊飯食夜擊持行夜謂之刁斗蘇林曰形


如鋗無縁顔師古曰温器也(說文曰鋗小盆也一曰鋗無足鐺也孫氏)


(火玄切)

鉉　　　胡犬切鼎扃也貫之鼎耳以舉鼎易曰鼎黄

耳金鉉

鍾　　　諸容切樂鍾也其器深以閎故其聲大而長
其容六斛四斗者為量粟以鍾計酒亦以鍾計其


量深以閎所受者多故鍾聚之義生焉傳所謂鍾


水鍾美是也又作　　　　(說文以從童者為樂器從重者為酒器非)


(也又作銿)

鑮　　　補各切大射儀樂人宿縣于阼階東笙鍾其

南鑮西階之西頌磬其南鍾其南鑮(康成曰鑮如鍾而大奏樂)


(以鼔鑮為節一本作鎛)語曰細鈞有鍾無鎛昭其大也大鈞


有鎛無鍾甚大無鎛鳴其細也(韋昭曰鍾大鍾鎛小鍾也細謂角徵)


(羽也兩細不相和故有鍾無鎛明其大者以大平細也大謂宮商也兩大不相和故去鍾而用鎛以)


(小平大也甚大謂同尚大聲故又去鎛獨鳴其細謂絲竹革木也說文曰鑮大鍾淳于之屬所以應)


(鍾磬也堵以二金樂蜀本堵以二鑮奏大樂則鼔鑮應之按說文及康成皆以鑮為鍾之大者國語)


(則鎛細於鍾國語之說似不可易鑮鎛多互用宜從說文鑮為鍾而鎛為田器)

鐻　　　居御切鍾屬莊周曰梓慶削木為鐻見者驚

猶鬼神(司馬氏曰樂器也似夾鍾侗謂削木為之而似鑄成故見者驚異非謂木可為鐻也)


史記秦始皇收天下兵銷以為鍾鐻鐻葢鍾類(說文)


(通以為筍虡之虡非也筍虡不可以金)

錞　　　殊倫切周禮鼔人以金錞和鼓(康成曰錞于也圜如碓頭)

(大上小下樂作鳴之與鼔相和)

鉦　　　諸盈切詩鉦人伐鼔(說文曰鐃也似鈴柄中上下通)又鳬氏

為鍾于上謂之鼔鼔上謂之鉦

鐸　　　徒洛切周禮鼓人以金鐲節鼔以金鐃止鼔

以金鐸通鼔司馬中冬教大閱先鼔兩司馬振鐸


作旗車徒皆作鼔行鳴鐲車徒皆行及表乃止三


鼔摝鐸弊旗車徒皆坐又三鼓振鐸作旗車徒皆


作鼔進鳴鐲車驟徒趨鼔退鳴鐃且郤鐸之制葢


如小鍾而中縣舌焉振者左右搖撼以出聲也摝


者上下撼之以出聲也有金鐸有木鐸書曰每嵗


孟春遒人以木鐸徇于路周禮徇于官府道路皆


以木鐸(孔安國曰金鈴木舌之謂木鐸康成曰文事以木鐸武事以金鐸)

鐲　　　直玉切又直角切所以節鼓(說文曰鉦也康成曰形如小鍾)

(又按今以鐵為手足紐者亦謂之鐲)

鐃　　　尼交切所以止鼔(說文曰小鉦也康成曰如鈴無舌有柄執而鳴之以)
(止鼔)

鈴　　　力丁切以金為圜郭置丸於中搖之其聲令

令然故曰鈴古單作令詩云盧令令謂以鈴繫犬


也松根有伏令謂其伏土中狀如令也(别作茯苓)豨令


亦生於木伏令之類而狀似豬矢故曰豨令也(别作)


 　令羊謂其頷下有縣令也(别作羚)

鍚　　　與章切馬額前鈴也詩云鉤膺鏤鍚傳曰鍚

鸞和鈴昭其聲也(康成曰馬面當盧刻金為之所謂鏤鍚也杜元凱曰鍚在馬額)


(鸞在鑣和在衡鈴在旂動則皆鳴)

鑼　　　良何切今之金聲用於軍旅者也築銅為之

如盂亦以為盥盆

銑　　　蘇典切考工記鳬氏為鍾兩欒謂之銑(康成曰鍾)

(口兩角也)語曰玦之以金銑者寒甚矣(爾雅曰絶澤謂之銑說文曰金)


(之澤者謂之銑一曰小鑿也)

鏜　　　土郎切鍾鼔之聲鏜然也(亦作闛)
鏗　　　口莖切金聲鏗然也(或曰金石之堅者其聲鏗㑹意也别作銵鍞㧶)
(揁誙)

鏘　　　七羊切金聲鏘然也古通作將(又作瑲)
錚　　　楚耕切小聲錚錚然也通作鎗(又作琤)又菑耕

切金聲丁丁然也通作丁(又作玎)

鍠　　　户盲切鍾聲鍠鍠也又户光切古通作喤詩

云鍾鼓喤喤又曰簫管備舉喤喤厥聲(古今注曰秦改鐵鉞)


(作鍠今椉與之前有儀鍠刻木為斧)

鈇　　　甫無切說文曰莝斫刀也按古與斧通用上

聲

銶　　　渠尤切詩云既破我斧又缺我銶(毛萇曰木屬侗謂木)

(不應言缺從金乃兵也)

鈹　　　鋪羈切傳曰夾之以鈹
鎩　　　山列切(說文曰鈹有錞也)賈誼曰鉏耰棘矝不銛於

鉤㦸長鎩(顔師古曰鎩鈹也)又所拜切剪也

錡　　　渠羈切詩云既破我斧又缺我錡(韓嬰曰木屬毛萇曰)

(鑿屬侗謂木不應言缺而鑿非所以征葢兵屬說文鉏䥏也䥏魚舉切)又魚綺切烹

器也詩云于以湘之維錡及釜(毛萇曰有足曰錡無足曰釡又作䰙)


(見鬲部)


力求切書曰一人冕執(孔氏曰戊屬也)又曰咸


厥敵傳曰䖍我邊陲(又作劉加刀漢人析之為卯金刀按本從卯聲漢)


(人葢已誤認丣為戼矣說文有瀏而無劉但有鎦殺也徐鍇曰書傳無鎦字疑即劉字刀字屈曲譌)


(為田耳侗謂劉為漢姓叔重不應但訓以殺又作勠)

鋋　　　市連切(説文曰小矛也)漢書曰雈葦竹簫草木䝉蘢

此矛鋋之地也(韋昭曰似矛鐵柄師古曰鐵把短矛也)

鉟　　　攀悲切傳曰公卜使王黑以靈姑鉟率吉斷

三尺焉而用之(杜元凱曰旗名按旗不可斷三尺而用殆矛㦸有刃之兵乎)

鍭　　　乎鉤切詩云四鍭既鈞周禮殺矢鍭矢用諸

近射田獵考工記曰鍭矢參分一在前二在後(爾雅)


(曰金猴翦羽謂之鍭)

鉸　　　古巧切交刃刀也利以前
鋒　　　尃容切兵端銳刃也(别作鏠)
鍔　　　五各切劒兩向刃也古亦單作咢漢書曰越
砥歛其咢莊子說劒曰天子之劒以燕谿石城為


鋒齊岱為鍔晉魏為脊周宋為鐔韓魏為夾(鍔說文作)


(籀文作㗉刀劒刃也孫愐曰劒端也按莊子鋒鍔二物鋒既為劒端不得又謂鍔為劒端也)

鋏　　　吉劦切劒兩頰也自脊至鍔為鋏亦單作夾

莊子曰韓魏為夾考工記謂之臘(司馬彪曰按史記馮驩彈鋏而)


(歌把非可彈者一説從稜向刃為夾此説得之説文曰可以持冶器鑄鎔者)

鐔　　　余林切(説文曰劍鼻也徐鉉曰人握處之下也三蒼曰劍口也徒感切徐邈曰劍)

(環也司馬彪曰劍珥也漢書鑄作刀劍鉤鐔顔師古曰劍喉也又曰似劍而小陿)

鐏　　　祖寸祖管徂寸三切戈柲下銅也記曰進戈

者前其鐏後其刃康成曰銳厎曰鐏取其鐏地

鐓　　　徒對切又都昆切矛戟下平鐏也記曰進矛

戟者前其鐓康成曰平厎曰鐓(說文曰鐓下垂也一曰千斤錐也)


經傳亦與錞通用詩云厹矛鋈錞(說文曰錞戈戟柲下銅鐏也按)


(錞為錞鐲之錞當以鐓為矛戟之鐓)

鏑　　　都厯切矢鋒也(又作鍉漢書曰銷鋒鍉按是非聲)
鋻　　　工練切又平聲淬刀劒刃使堅也
銛　　　息廉切刃利也賈誼賦曰莫邪為鈍鉛刀為

銛(說文曰臿屬舌聲按舌非聲乃甜省聲也)

銳　　　以芮切鑯利也又為兵器書曰一人冕執銳

(孔安國曰矛屬說文曰籀文)

鑯　　　子亷切鋒芒銛銳也(徐鉉曰俗作尖非)
鈍　　　徒困切不利也古借用頓
釗　　　止遙切(說文曰刓也鄭叔仲曰或以為弩機)
鑋　　　遣政切春秋傳苑子刜林雝斷其足鑋而椉

於他車以歸(杜元凱曰一足行也又作􁓁)

鏦　　　將容切(說文曰矛也一曰稍小者)漢書曰南越太后鏦呂

嘉以矛葢舂之也

鎧　　　苦亥切甲也
錏鍜　　烏加切　　　乎加切説文曰錏鍜頸鎧

也

釬　　　侯旰切說文曰臂鎧也又今以固金鐵之齊

為釬(又作銲)

錢　　　昨僊切泉布也古之為市也以其所有易其

所無而已為其物之不能適相直價之萬殊而難


齊也故以布帛為幣而幣之用興布帛長短廣狹


精疏之不齊而巧偽生焉故有金刀龜貝之貨金


刀龜貝窮而錢生焉然後天下之交易者始有所


一太公立九府員法鑄金為錢外圜内方輕重以


銖自是以來厯世寳之以為貨幣伯氏曰錢之名


葢泉與圜之禪也又即淺切詩云庤乃錢鎛(毛氏曰銚)


(也)

鏡　　　居慶切鍊冶銅錫鑄而摩之其明足以見形

也說文曰景也考工記曰金錫半謂之鑑燧之齊

鑑　　　古蹔切鏡也周官司烜氏掌以鑑取明水於

月古通作監書曰人無於水監當於民監引而申


之則鏡觀古今之是非成敗者皆曰監也

鎮　　　陟刃切以金為厭器也
錠　　　丁定切又堂練切(說文曰鐙也一曰豆屬有跗曰鐙無跗曰錠)
鐙　　　都滕切(說文曰錠也)記曰夫人薦豆執校執醴授

之執鐙(康成曰豆下跗也又去聲馬鞍兩旁足所踏也)

釭　　　古雙切說文曰車轂中鐵也(又古紅切漢書璧帶往往為黄)

(金釭函藍田璧明珠翠羽飾之師古曰以金為釭若車釭著珠璧翠羽其中音工俗作江非)

錧　　　古緩切轂空裏金如管也(說文作轄轂端沓也)既夕禮

曰乗惡車木錧(康成曰木錧取其少聲今文作鎋陸氏户瞎切)

鑣　　　悲驕切馬銜也詩云輶車鸞鑣(陸徳明曰馬銜外鐵也又)

(曰扇汗又曰排沫)

鋪　　　普胡切門上銜環者也借為鋪陳之義陳物

之肆因謂之鋪普故切

鉤　　　古侯切以金為鉤也帶有鉤鉤帶者也鎌有

鉤鉤禾而鎌之者也(别作􁗳說文曰鎌也)

釣　　　多嘯切小鉤以餌魚而取之者也
鐖　　　居希切釣逆芒也淮南子曰無鐖之鉤不可

以得魚

釵　　　楚皆切兩股筓也(徐鉉曰本單作叉)
釧　　　尺絹切金約臂也(别作玔釵釧二字古皆無之)
鈿　　　亭年切金華為飾田田然也(又去聲别作䥖)
鍵　　　渠偃切籥牡也周官司門掌授管鍵以啟閉

國門管為牝鍵為牡(說文曰鉉也一曰車轄也别作鑳)

鐍　　　古穴切莊子曰攝緘縢固扃鐍(李氏曰鈕也崔氏曰環舌)

(也說文作觼環之有舌者詩云鋈以觼軜)

鑰　　　弋灼切管鍵也本作籥籥管也戰國策齊君

之魯魯人投其籥不果内

鍉　　　常支切所以啟籥者也
鎖　　　蘇果切以鐵環丑相貫為索亦謂之鋃鐺也

今人因以管鍵為鎖(說文借用瑣管有莖鍵有須俗作鋞與非)

鋂　　　謨杯切詩云盧重鋂說文曰大瑣也一環貫

二

鋃　　　盧當切鋃鐺長鎖也漢書作琅當曰以鐵瑣

琅當其頸鋃鐺之為物連牽而重故俗語以困重


不舉為鋃鐺(俗謂之鏈)

釱　　　大計切說文曰鐵鉗也張裴晉漢律序曰狀

如跟衣著足下重六斤以代刖

鉗　　　其廉切說文曰以鐵為劫束器也漢書髠鉗

為城旦舂(顔師古曰鉗在頸釱在足)别作　　亦作拑(說文鈴􁖫徒果)


(切大犂也一曰類耜别作鉆說文曰鐵銸也又作箝拑公羊氏曰拑馬而秣之)

鑷　　　昵輒切鉗取之器也亦作　　(說文曰籋箝也徐鉉曰爾)

(非聲徐鍇曰今俗作鑷按鑷正以金為之)又作　　(又作鑈)

鈔　　　楚交切(說文曰又取火中物也徐鉉曰俗作抄又去聲)
錔　　　他答切說文曰金有所冒也
銘　　　芒經切刻金石以銘識也
鋊　　　余足切銅屑也史記曰民盜摩錢取鋊(說文曰可)

(以鉤鼎耳及鑪炭者)

録　　　盧谷切說文曰金色也詩五楘梁輈毛氏曰

楘厯録也一輈五束厯厯録録也借為簿録采録


之録

鋈　　　烏酷切冶黄白金沃銅鐵為飾猶今之塗金
也詩云隂靷鋈續

鑲　　　汝羊切說文曰作型中腸也
鏽　　　息救切鐵器生衣也(或作鏥銹)

土之龤聲(一百又四)

地　　　徒二切籀文(又作坔埊埊唐武后所制)
坤　　　苦昆切地勢隤然也易曰地勢坤(别作巛)
垕　　　胡口切土積深也亦作　　(說文曰厚從􁊗從厂山陵之厚)

(也垕古文莫大於天莫垕於地莫深於水垕從土為正)

㚅　　　力中切土髙垕也亦作　　
坦　　　他但切土廣平也
坡　　　滂禾切土頗迆也
坱　　　烏浪切又上聲土和垕也(說文曰塵埃也)
圠　　乙黠切土密凝也賈誼曰大鈞播物坱圠無垠

(坱圠無垠謂造化播物猶均者之埏埴土物坱圠沖融無迹也垠謂垠鄂應劭謂無垠為無限齊非)


(也淮南招隠辭曰坱兮圠山曲􁘯唐韻以圠為山曲葢縁此)

壙　　　苦謗切空廓也孟子曰獸之走壙莊周曰處
壙埌之野葬者穴土以藏壙如也故墓穴亦曰壙


(說文曰塹穴也一曰大也)

埌　　　力碭切壙埌也(又上聲)
堅　　　經田切土剛實也
坴　　　力竹切髙塏為坴(說文曰土塊坴坴也去聲讀若逐一曰坴梁)又

作　　(說文曰髙平地也從坴按古有髙陸平陸則髙平非陸之義考工記曰作車以行坴)


(作舟以行水坴與水對言其義可知已)

塏　　　可亥切地髙燥也
堪　　　苦含切說文曰地突也借為勝堪之堪堪與

任聲義相近伯曰博垕能持載也(漢志王心弗􁂽孟康曰古堪字)

壤　　　如兩切土之疏理而澤者曰壤(孔氏曰無塊曰壤顔師古)

(曰柔土也)

壚　　　龍都切剛土也呂氏春秋曰凡耕之道必始

於壚為寡澤而後枯

埴　　　承職切黏土也書云厥土赤埴墳考工記曰

摶埴之工陶旊黏土可摶以為器故陶旊之工謂

之摶埴

墳　　　符分切土髙起為墳周禮曰辨其丘陵墳衍

原隰(康成曰水涯曰墳)葬者封土以識之故墓亦謂之墳


引而申之凡髙大者皆曰墳詩云牂羊墳首(别作羵)


又上聲土衇憤起也傳曰祭之地地墳

堊　　　烏各切白土也以白土塗牆屋者因謂之堊
垤　　　徒結切小土阜也有子曰太山之於丘垤詩

云鸛鳴于垤

塿　　　力狗切培塿小丘也古通作婁傳曰部婁無

松柏(說文曰塺土也塺塵也)

坻　　　陳尼切詩云曾孫之庾如坻如京又曰宛在

水中坻(爾雅曰小渚曰沚小沚曰坻說文曰小渚也說文本爾雅爾雅因水中坻之詩而為)


(說者也坻葢丘之卑者類篇曰隴阪也掌氏切或作渚)傳曰物乃坻伏(杜氏)


(曰止也音止又丁禮切又作泜說文曰著止也與厎通)

塊　　　苦卦苦對二切拳土也又作　　(又作墤)
堁　　　苦果切小塊也淮南子曰揚堁而弭塵通作
顆賈山曰不得蓬顆蔽冢而託葬焉

墣　　　匹各切塊也吴語曰涓人疇枕楚王以墣而

去之(别作圤)

塺　　　謨杯切細土也(說文曰塵也又作㙁又母果切)
壒　　　丘盍切埃塵之合也又於葢切(又作壒)
坌　　　蒲悶切塵集也(說文一曰大防也)
垢　　　居后切滋塵也
在　　　才載切又才几切在存同聲其義亦同
垠　　　魚斤切垠堮土之厓厈也亦作　　渠衣切

(說文曰垠或從斤)方千里曰圻具畿下(别作㙬)

堮　　　五各切土之厓級也别作　　
埸　　　羊益切詩云乃埸乃疆(漢書單作易)
域　　　于逼切地有區限也
境　　　羈景切地域所竟也古亦單作竟
垂　　　是為切邊地也(别作陲)
堧　　　而縁人兗二切(又奴亂切)又作　　史記河渠書
有河壖(韋昭曰縁河邊地)􁇻錯穿太上廟堧垣(顔師古曰廟内垣之)


(外游地也)通作陾(别作􁗷㽭說文曰㽭城下田也)

埃　　　於開切塵起也
墾　　　口狠切豤土也當單作豤
墢　　　北末切撥房越放吠四切語曰王耕一墢(韋昭)

(曰一耜之墢也王無耦以一耜耕或作坺說文曰治也)


府容切崇土也亦作　　從手封之(說文曰古文)


 籀文　古之為地域者辨其疆域而溝封之因其髙


者而封焉因其下者而溝焉所以辨也故建國謂


之封傳曰諸侯正封又曰帥偏師以修封疆此之


謂也古之聖王髙髙下下各因地之宜封山以崇


其聚濬川以疏其流故祭山者封之天子巡守于


方岳則因名山以升中于天因吉土以祀地遂封


其山而祭之祭天者為壇祭地者墠而不壇所謂


封墠也虞書曰嵗二月東巡守至于岱宗柴望秩


于山川五月至于南岳八月至于西岳十有一月

至于北岳皆如岱禮史記封太山禪梁父封禪之


義也封禪非絶禮也有虞氏五載一巡守周人十


有二載一巡守其禮浸濶矣及周之衰不能時巡


其禮始曠齊桓公霸諸侯而欲封禪管仲設辭以


諫其事之有無不可知葢晉文公請隧季氏旅太


山之類也至所稱三脊茅比目比翼魚鳥之類皆


秦漢諸儒夸誕之論也封崇土以封山也漢儒乃


以玉牒石檢為封世主樂聞其號而不考其義遂


以為百王之盛典過矣葬者封土為墳故亦曰封


孔子曰吾聞之古也墓而不墳丘也東西南北之


人也不可以弗識也於是封之崇四尺記又曰縣


棺而封曰既封而弔(康成悉讀為窆非說文封從寸其說曲而不通凡字之從)


(又者如㝊以又為聲若仅以又為義皆譌而為寸也)

培　　　蒲枚切加土也中庸曰栽者培之(培坏坯陪四字書傳)

(多錯互各具本文下)又薄口切培塿也

埤　　　避支切邕土旁益也在土為埤在衣為裨詩
云王事適我政事一埤益我又部靡切下濕地也


晉語曰松柏不生埤

增　　　咨騰切加土也(又作譄說文曰加也)
坏　　　步枚切以土封罅隙也記曰坏牆垣又曰蟄

蟲坏户亦作　　莊周曰日中穴陪又步侯切(疑與)


(培一字)

墐　　　竒鎮切塗塞也詩云塞向墐户又曰行有死

人尚或墐之傳曰道墐相望謂道旁埋尸也(别作殣)

基　　　居之切將為宫室先為基址也又作　　
堂　　　徒郎切崇基為堂　　古文　　(籀文又作文曰盛貌)

書云弗肯堂矧肯構詩云自堂徂基堂下至門不


崇故但曰基凡堂必髙廣故引之為堂堂之義

塾　　　殊六切門左右堂也
堦　　　古諧切設級以升髙謂之階又作　　古謂

梯亦曰階喪大記復虞人設階(康成曰梯也類篇曰江南人呼梯為)


(隑柯開切不知乃階也)又作　　　　亦古哀切(說文陔階次也又作)

(垓司馬相如封禪書曰上暢九垓服䖍曰重也淮南子曰吾與汗漫期乎九垓之上史記漢武帝作)


(太一壇三垓鄒氏曰一作陔說文垓兼垓八極也引國語天子居九畡之田按梯堦陔實一聲國語)


(畡從田垓畡實兩字)

墀　　　直尼切(說文塗地也天子赤墀漢曲陽侯根僣上赤墀青瑣)
墄　　　倉厯切七畧曰左墄右平墄階級也左墄人

上右平車上也

坒　　　毗至切堂級也說文地相次比也又作　　

賈誼曰人主如堂羣臣如陛(說文曰陛升髙階也)

墠　　　常衍切除地有事也書曰三壇同墠禮曰去

壇為墠(詳見封下)

壇　　　徒干切除地為墠崇土為壇書曰為三壇同

墠(别作䃪又徒案切)

場　　　直良切築土為埸以納禾稼也周官場人掌

樹果蓏詩云九月築場圃十月納禾稼(鄭康成曰圃樹果蓏)


(季秋以為場故曰場圃别作塲畼)

壝　　　唯季切周禮曰為壇壝宮封人掌設王之社
壝(鄭康成曰平地築壇又委土起堳埒以為宮象牆壁)禮為壝壇畫階無宫


(康成曰壝土象壇也)又作　　

埒　　　力輟切(說文曰卑垣也)
壘　　　力軌切絫墼土為營壁也亦作　　(說文從厽從土)

(厽絫坺土為牆壁象形)

墉　　　余封切　　　　古文束版築土以為宫也

國邑之城通亦曰墉(别作鄘傳曰鄭災祈于四鄘鄘城也)

垣　　　雨元切墉也　　籀文
城　　　氏征切國邑之都垣也
堞　　　徒劦切女垣也傳曰晏弱圍萊垔之環城傅

於堞(杜元凱曰女牆也)又盧蒲嫳攻崔氏崔氏堞其宮而


守之(杜元凱曰短垣也又作)

堵　　　當古切詩曰之子于垣百堵皆作曰築室百

堵築垣墉者絫版而上竟其版之長為一堵　　


籀文(說文曰五版為堵杜元凱曰方丈曰堵此說未必然)

壁　　　必激切古者築垣墉周宇以為宮後世編葦
竹以障楹間塗之以泥曰壁月令曰蟋蟀居壁又


昬東辟中單作辟軍所止亦設堵障故亦謂壁壘

坊　　　府良切(今以此為里巷名按坊記以此為防别作閍閍巷門也)
堤　　　丁兮切築土以扞水也别作　　(說文堤滯也隄唐也)
塘　　　徒郎切池堤也古通用唐詩中唐有甓
堰　　　於幰切築土以遏水也古通作偃(又去聲亦作􁇚)
埭　　　徒賚切堰之小者
垻　　　必駕切(類篇曰坡也又平川謂之垻又必葢切别作壩䃻埭也)
塍　　　食陵切說文曰稻中畦也
圯　　　盈之切(說文曰東楚謂橋圯)漢書張良步游下邳圯上

(服䖍曰楚人謂橋曰圯)

堠　　　胡冓切封土以紀里也五里一堠
塒　　　市之切詩云雞西于塒(說文曰雞西垣也)
垜　　　杜果切阜土也(說文曰堂塾也類篇曰射堋也侗謂堂塾射堋皆以土為)

(之别作)

坫　　　都念切(說文曰屏也)冠禮待于西坫南(康成曰坫在堂角)
又大射儀太師少師上工皆東坫之東南西面坐


語曰邦君為兩君之好有反坫(朱子曰坫在兩楹之間獻酬飲畢則)


(反爵於其上)以禮觀之堂皆有坫惟國君有反坫

垼　　　營隻切士喪禮為垼于西牆下(又作坄說文曰匋竈窻也)

(役省聲鄭康成曰塊竈也葢擁塊以為竈)

墼　　　古厯切甓垒也
堲　　　子栗切記曰夏后氏堲周(康成曰火塾曰堲燒土冶以周棺或)

(謂之土周由是也弟子職曰左手執燭右手折堲堲燭頭盡也又作垐說文曰垐以土增大道上堲)


(古文)引之為窒塞之義書曰朕堲讒說殄行(孔安國曰疾也)


(非徐氏在力切)

坯　　　鋪枚切塼瓦之垒未燒為坯(說文作坏)

朱遄切已燒為未燒為墼亦作　　(亦作甎)

埏　　　尸延切和土也老氏曰埏埴以為器又際也

司馬相如曰下溯八埏又以然切墓道也

均　　　居勻切造瓦之具旋轉者董仲舒曰泥之在

均惟甄者之所為(漢書譌為鈞)因之為均平之義均厚

薄等也鈞輕重同也(又作㚬姰說文姰鈞適也)

垍　　　其冀切說文曰堅土也今人以名陶器
壎　　　况袁切樂器也(說文曰以土為之六空郭璞曰大如鵞卵銳上平底别作)

(塤壦坃)

垸　　　胡官切孫氏去聲周官冶氏為殺矢重三垸

(康成曰量名讀為丸)列子垒垸以為丸(說文曰以桼和灰而髹也一曰補完也)

型　　　户經切鑄金範也古單作刑荀子曰剖刑而

莫邪已或曰以金曰範以土曰型以木曰模

堥　　　莫侯亡遇二切(又平聲類篇曰瓦阜也康成注瘍醫合黄堥置五石其中)

(燒之黄堥如今瓦合)

墓　　　莫故切死所葬也
墦　　　扶袁切孟子東郭墦間之祭者(說者曰墓也)
塋　　　維頃切墓之營域也
堋　　　補鄧切又彼驗切葬下土也傳曰毁之則朝

而堋通用窆(别作塴)又皮登切射埓也

堩　　　古鄧切墓道也既夕禮曰唯君命止匛于堩
(别作)

圩　　　於姑切漫塓也春秋傳汙人以時塓館宫室

亦作　　　　語曰糞土之牆不可杇也(說文曰所以塗)


(也)又于姑切史記孔子生而首上圩(司馬貞曰窊也)今江


淮間水髙於田築堤扞水而甸之曰圩田

墁　　　謨官切以土漫塗牆壁也孟子曰毁瓦畫墁

亦作　　墁與塓聲義相近

塓　　　莫狄切塗補牆壁也左氏傳圩人以時塓館

宫室

墍　　　許既切說文曰仰塗也書曰惟其塗墍茨又

詩云摽有梅頃筐墍之(毛氏曰取也非)又曰伊余來墍曰


民之攸墍(毛鄭皆曰息也)

塹　　　七豔切闕土為阬也
坎　　　苦感切地陷中也(别作㙳埳)又苦紺切坎旁厈也

(類篇曰險厈也俗作墈)

坅　　　五錦丘甚作感三切既夕禮甸人築坅坎(埤倉)
(曰坎也阬也)

坳　　　於交切岡阜之偃曰坳莊周曰覆杯水於坳

堂之上(亦作凹象形又作岰拗)

墊　　　都念切頃陷也書曰下民昬墊通作阽(别作店)
坼　　　恥格切土裂也
圮　　　皮美切頃隤也(别作䤏)
壞　　　户怪切隤敗也　　古文壞之曰壞古怪切

說文曰　(籀文徐鉉曰􁚏)　攴部　

毁　　　虎委切缺壞也毇省聲　又作　(說文曰古文從)　作䃣又作　

(㩓說文曰偒擊也又毁廟之毁别作祪)

垝　　　俱毁切詩云乗彼垝垣(毛氏曰毁也亦作陒)
填　　　亭年切邕土塞空也凡實中者因曰填亦作
　　　　又借以狀鼔聲孟子曰填然鼔之亦通作闐

詩云伐鼔淵淵振旅闐闐(又作磌公羊氏曰聞其磌然)又即刃


切與鎮通用史記土為填星

塞　　　先則切邕土窒空也引之則中實者皆曰塞
書曰温恭允塞又曰剛而塞(别作㥶說文實也引書剛而㥶)又引


之則闗隘之地塞而守之曰塞先代切又引之則


諾許而實其言曰塞漢書殺牛塞禱(别作賽)博者以


采相勝亦曰塞(别作簺)

垔　　　伊真切塞也書曰鯀垔洪水(别作陻湮又作堙㘻)春秋

傳晏弱圍萊垔之環城傳於堞謂垔其濠故得傅


於堞也孫子曰攻城之法修櫓轒輼具器械三月


而後成距垔又三月而後已(說者謂垔為土山距垔者踊土稍髙而前)


(以附其城也恐未然)

垘　　　房六切土邕曰垘史記曰川塞谿垘
瘞　　　於繼切幽薶也禮曰祭地瘞周官司巫掌祭

事守瘞

墩　　　都昆切平地有阜也(俗書)
墡　　　上衍切白埴土也(俗書)
　六書故卷四
欽定四庫全書
　六書故卷五
　　　　　　　　　　　　　宋　戴侗　撰
地理二
山　　　　色閑切象形
山之象形(二)


五角切山之崇大者也故其文眡山而加隆


焉亦作　　(說文曰岳古文嶽)詩云崧髙維嶽傳曰山嶽

則配天天下之岳五東曰岱南曰衡西曰華北曰


恆中央太室周官正西曰雝州其山鎮曰嶽山

丘　　　起秋切小山也故其文眡山而殺(說文曰丘土之髙也)

(非人所為也從北從一一地也人居丘南故從北中邦之居在昆侖東南按許氏之說甚牽曲而無)


(理義觀古文嶽山上加丘然後晤丘山之象犂然著明又因以得􁂅㠯之文義不待辭費而恔於人)


(心去古未逺文字舛譌不得其說而鑿以求通若此者多矣)


丘之龤聲(二)

虚　　　起居切丘之平曠可居者也(别作墟)又朽居切

空虚也因平曠而生空虚之義也耗則虚故耗鬼


為虚(别作魖説文曰魖耗鬼也)

嵒　　　廣韻五咸切象嵒石錯立山上也(説文從品山巖也徐)

(鉉曰品象岩厓連屬之形)又作　　　　(又作礹説文曰巖厈也碞磛嵒也礹石山)


(也)


山之轉注

阜　　　集韻房九切山之岡隴坡陀下阤者也山峯

峻峙岡阜側注故􁂅從側山引而申之凡豐厚者

皆曰􁂅(别作阜)


􁂅之指事

㠯　　　集韻都回切小阜也故其文眂􁂅而殺(别作堆塠)

(㢈嵟垖㢂)引之為追琢追蠡副追之追今書傳通用追


字(或作)詩云追琢其章以文之突出者也琢文之


刻入者也周禮追師掌王后之首服為副編次追


衡笄記曰委貌周道也章甫殷道也母追夏后氏


之道也通作敦(毛氏曰追琢也金曰雕玉曰琢康成曰追猶治也詩云追琢其章追)


(治玉也王后之衡笄皆以玉為之按金無可雕之理毛説已非琢既為治玉追何得更為治玉追乃)


(追聚之義母追者為冠如髻之撮聚追師之追亦指婦人髻飾追琢則通言金玉之文今人猶言追)


(玉追金追朱也)


􁂅之㑹意

陽　　　與章切山阜之南向日謂之陽山之南水之

北也故水北亦為陽

陰　　　於今切山阜之北背日謂之陰山之北水之

南也故水南亦謂陰

隧　　　徐醉切亦作　　　　兩阜之交深陷而通

風水所道為隧兩山之間曰谷兩阜之間曰隧詩


云大風有隧天子之葬也掘地為隧以内棺晉文


公請隧於襄王是也(别作)


之龤聲

隘　　　　烏解切亦作　　　兩阜之間陿迫處也

又於革切與阸通(别作)


􁂅之龤聲(五十有四)

陵　　　力膺切髙阜也陵有馮下之勢故馮陵之義

生焉詩云深谷為陵

隴　　　力踵切阜之隆也葬者多於隴故邱冢因謂

隴(别作壟壠)

阪　　　府遠切阜之博衍也别作坂岅
　　　　　似入切原隰廣平之地也髙曰原卑曰

周官辨五地之物宜五曰原其動物宜臝物


其植物宜叢物其民豐肉而庳原之物宜同明

其髙下相近其地氣平而多陽故其動物則宜臝


物植物則宜叢物其民則豐肉而庳詩云畇畇原


曽孫田之又曰阪有漆有栗公羊氏曰上平曰


原下平曰此説是也(毛萇曰下溼曰栗非生於下溼者也别作)

阿　　　於何切小阜依于大山者也詩云或降于阿

言降知其卑引而申之凡阿附者皆曰阿屋之四


下者謂之四阿阿附阿保之義生焉書稱伊尹為


阿衡亦曰保衡(别作妿説文曰女師也讀若阿)委曲附隨者謂之


陰阿依阿(别作娿)又借為發語辭於曷切(越人呼於黠切)

隅　　　偶俱切山阜曲折處也又五侯切陬隅也隅

之外折生亷隅之義隅之内折生陬隅之義

陬　　　子侯切説具隅下
隈　　　烏恢切岡阜之奥曲也古借用畏
隱　　　於謹切山阜深曲隱蔽者也廀語因謂之隱

(别作)借為惻隱之隱隱痛之隱疾痛隱於中也又


去聲馮倚也

陫　　　符沸切楚辭曰隱思君兮陫側(朱子曰隱也)
陪　　　步雷切小阜陪於大山大阜之旁也傳曰分

之土田陪敦諸侯之大夫大夫之家臣因謂之陪


臣(説文曰重土也)

附　　　符富切小阜附於大山大阜者也引之則凡

附屬者附益者皆曰附(别作坿説文曰益也)孫死附食於祖


(别作祔)

阰　　　步彌切小阜之毗于大阜者也楚辭曰朝搴

阰之木蘭

陀　　　堂何切山阜坡陀也(别作岮又大果切)
阤　　　移爾池爾二切岡阜之勢稍隤下也(説文曰小崩也)

考工記曰輪已庳則於馬終古登阤也(康成曰附也陸氏文)


(爾切非)亦作　　(又作陁)引之則山阜之小崩者亦為


阤(阤與陀古今多借用)

隤　　　杜回切岡阜頃墮隤然也易曰夫坤隤然示

人簡矣與頽通用

隓　　　􁜜果切隤落也又作　　　　書曰元首叢

脞哉肱股惰哉萬事墮哉(陸氏曰許規切以韻合之當音惰許規切非也)


又許規切隤毁之也春秋魯墮三都(説文曰敗城阜曰隓聲)


(􁃲篆文徐氏曰説文無字葢二左也衆力左之故從二左今俗作隳非按説文隋從肉隓聲惰從)


(心􁃲省聲從山隓聲橢從木隋聲䲊從魚隋聲皆􁜜果切隨從走墮省聲甸為切從骨隓聲息)


(委切隓有二音而􁜜果之音居多之音殆與左相近􁜜果為正許規乃其旁音説文偶闕字徐)


(氏曲為之説非也)

隊　　　直類切從髙墮下也又作　　(别作䃍礈)又􁜜對

切借為隊伍之隊

隕　　　于敏切自上縣隊也易曰有隕自天春秋隕

石於宋五　亦作霣説文曰霣雨也　(古文按石可言隕星可言隕雨不)　隕從雨非　


(又作磒)人之死没因謂之隕傳曰巢隕諸樊又曰大


命隕隊(别作殞)

險　　　戯儉切髙峻危絶之為險(亦作嶮)
阻　　　側吕切髙深障限之謂阻易曰夫乾德行恒

易以知險夫坤徳行恒簡以知阻天險而地阻也

(亦作岨)

障　　　之亮切阻障也(别作墇嶂)又平聲
限　　　户簡切限隔也卑為限髙為障閾謂之户限

(别作)

隔　　　古覈切障絶也通作鬲
阸　　　乙革切險要可控戹處也通作戹(别作)
陿　　　侯夾切山阜逼迫處也(别作峽今巴峽葢以兩山束江得名又作硤狹)
阬　　　客庚切阜間窊瀆水所走也谷之小者曰阬

又苦亢苦浪二切(俗作坑)

陘　　　户經切説文曰山絶坎也地有井陘葢陘如

井狀李左車所謂車不得方軌騎不得成列者


晉有陘廷楚亦有陘

隖　　　安古切(説文曰小障也一曰庳城也又作塢)
際　　　子例切山阜相及之交也水土之交亦曰際

引之則凡交際者皆曰際

隗　　　五罪切(説文曰陮隗髙也按山部已有崔嵬髙義當從山)春秋時狄
以隗為姓(又作廆)

陼　　　當古切楚辭曰朝發枉陼揚雄反騷曰鳳皇

翔于蓬陼(説文曰水中邱也按水中邱當作渚蓬陼之陼疑當作堵)

隙　　　綺㦸切空罅也(别作䧍)
陋　　　盧候切卑陋也
阹　　　去魚切司馬相如賦曰江河為阹揚雄賦曰

以罔為周阹(郭璞曰因山谷遮禽獸為阹説文曰依山谷為牛馬圈也郭説近之)

陴　　　蒲支切春秋傳授兵登陴籀文作　　(説文曰城)

(上女牆陴􁢂也别作埤)

隍　　　乎光切城池也(説文曰有水曰池無水曰隍)易曰城復于隍
陂　　　彼為切澤之豬障者也書曰九澤既陂詩云

彼澤之陂又去聲險側也易曰无平不陂言之傾


側為陂言(别作詖)

防　　　符方切築土以閑水也(别作坊埅記曰以此坊民)
除　　　直魚切(説文曰殿陛也)闢草移地為除廷除之義取

此凡除治皆取此義又去聲

阼　　　昨誤切堂東廉上主人之位也記曰適子冠

於阼謂於主人之位也東階因謂之阼階直謂阼


謂東階者誤也

阡陌　　倉先切　　莫百切路南北曰阡東西曰陌

(朱子曰風俗通曰南北曰阡東西曰陌又云河東以東西為阡南北為陌二説不同後説為正陌之)


(言百也遂洫従而徑涂亦從則遂閒百畆洫閒百夫而徑涂為陌阡之為言阡也溝澮衡而畛道亦)


(衡則溝閒千畆澮閒千夫而畛道為阡矣阡陌之名由此而得葢㑹意)

陶　　　徒刀切(説文曰再成邱也)禹貢東出於陶邱北今在

廣濟軍西又堯都陶為陶唐氏又假借陶陶和樂


貌也又皋陶之陶古讀余招切

陜　　　失冉切地名在弘農古虞虢之國為今陜州

函谷闗之外厎柱山在焉周召所分主也

阮　　　虞逺切(説文曰代郡五阮闗也)詩云侵阮徂共(朱子曰國名在)

(今涇州)

陑　　　如之切書曰伊尹相湯伐桀升自陑(孔安國曰在河)

(曲之南)

陾　　　如之如陵二切詩云捄之陾陾(毛萇曰陾衆也說文曰築)

(牆聲也按二説皆傅詩生義凡疊聲多假借非其本義也)又音緣漢志河陾單作耎　

隃　　　容朱切(説文曰北陵西隃雁門是也别作崳又與踰通又俞驕切與遥通)
阽　　　余廉切(服䖍音坫如淳音閻)危欲墮也(説文曰壁危也)
阞　　　盧則切考工記曰溝逆地阞謂之不行(説文曰地)

(理也鄭康成曰衇理也又作泐)考工記曰石有時而泐康成曰石


解散也按泐即阞又曰以其圍之阞捎其藪(康成曰三)


(之一也記祭用數之仂康成曰十一也)


直珍切又作　　　説文曰宛邱舜　(所封從阜從木申聲)　古文　


按書傳陳之義不一詩云胡逝我陳(毛萇曰堂涂也)借為


新陳之陳又為陳列張陳之義(别作□敶)軍之陳列因


謂之陳直刃切(王逸少始改為陣)


􁂅之疑

隉　　　五結切書云邦之杌隉(説文曰從毁省危也賈侍中曰法度也班)

(固曰不安也讀若虹蜺之蜺)


去衍切(叔重曰商小塊也從㬰林罕曰小塊也㬰古字徐鉉誤以為古蕢)

(字)


山之㑹意

嵩　　　思容切山髙為嵩今嵩山亦名太室

山之龤聲(七十有六)

岱　　　􁜜愛切東岳也於五岳為尊故謂之岱宗又

謂之太山太室

崧　　　思融切山之根盤廣大也詩云崧髙維嶽峻

極於天徒高未足言廣大而髙斯維嶽矣(禮記引詩崧髙)


(作嵩髙爾雅曰山大而髙曰嵩又曰中岳謂之崧毛氏曰岳四岳也崧髙貌按崧若為髙不應復言)


(崧髙岳為四岳不應四岳同降神于申甫齊許申甫同出自姜傳曰許太岳之胤也岳葢指言太岳)


(孫愐徐鉉合崧與嵩為一字非也以申甫為稟靈于太岳則可以為稟靈於嵩髙則不可)

岷　　　彌賔切岷山綿亘千里在今威茂州之西北

東距峽州江水出焉(别作㟭)

嶓　　　補和切嶓在今興元之西黒水鎮東距興元

西距興州其陽為巴州其隂為鳳州漢水出焉禹


貢曰嶓冡導漾

岍　　　苦堅切禹貢導岍及岐(陸氏曰一名吴岳)漢志曰在

扶風岍縣漢已來謂之隴綿亘慶涇原渭鎮戎德


順六郡隴州其陽也

豳　　　悲巾切山在岐山之北今為汾州三水縣亦

作邠

峱　　　奴刀切山在齊地詩云遭我乎峱之間(漢書作嶩)

(亦作巎)

嶧　　　羊益切山在齊地其隂在今襲慶府鄒縣其

陽在淮陽軍下邳縣本作繹邾文公卜遷于繹在


今鄒縣魯頌曰保有鳬繹

崞　　　古博切山在鴈門
峴　　　户顯切山在今襄陽府(一說嶺上平也)青齊有大峴

山

嵊　　　石證切在今㑹稽嵊縣古作剡嵊剡聲相易

也

嶲　　　選委切又粗沇切越嶲漢郡名(應劭曰故卭都國有嶲水)
(漢武帝剏屬益州)

岢　　　口俄切岢嵐太原山名在嵐州
岣嶁　　共于居侯果羽古后四切　　龍朱郎侯隴

丑郎豆四切衡山之别有岣嶁按句僂昆侖肅爽


皆雙聲假借字故山有句僂龜有僂句馬有肅爽


鳥亦有肅爽其義則闕

岐　　　渠之切山峯分出者為岐楊朱泣岐路之分

出者也岐指指之分出者也(别作跂説文足多指也)岐山一


在今鳯翔府岐山縣天興縣禹貢所謂導岍及岐


是也(或作􁄧)又狐岐山在今汾州介休縣勝水出焉


東北㑹於汾禹貢所治梁及岐是也

宻　　　彌必切(爾雅曰山如堂者齊地有髙宻髙宻有三石山又安定有隂宻古宻須國)

(河南有宻縣春秋陰宻也)借為比宻慎宻寧宻之密詳見宓下

岵　　　侯古切詩陟彼岵兮(毛氏曰山無草木説文曰山有草木)
屺　　　口已切詩陟彼屺兮(毛氏曰山有草木説文曰山無草木)

五蹇切詩云陟則在(毛氏曰小山别于大山也别作巘或曰山)

(如覆瓶也)

岫　　　余救直又二切　爾雅曰山　(籀有穴也)　　文　
嶼　　　徐與切平地小山也在陸為嶼在水為島
島　　　都浩切水中有山也(漢書作﨩)
嶠　　　渠廟切(又平聲爾雅曰山鋭而髙也徐鉉曰古通用喬詩云及河喬岳)
峯　　　敷容切山峰也
岑　　　鉏箴切説文曰山小而髙也孟子曰方寸之

木可使髙於岑樓

巒　　　林官切圜峯也
岡　　　古郎切山阜之脊也(别作崗堈)
嵎　　　語俱切孟子曰虎負嵎莫之敢攖(朱子曰山曲也)虞

書曰命羲仲宅嵎夷曰暘谷禹貢曰嵎夷既畧在


今宻州魯語曰汪芒氏守封嵎之山者也(説文嵎夷之嵎)


(作堣以嵎為封嵎山在吴楚閒汪芒之國)

嵏　　　子紅切相如賦曰夷嵏築堂(顔師古曰山之髙聚者曰嵏按)

(嵏即冢也)九嵏山在馮翊谷口

崦　　　衣檢切山有隱曲也(又作􁠪)
崇　　　鉏宗切髙也借為崇朝之崇終朝也
峻　　　私閏切山聳抜也(别作陖􁛓埈)
屹　　　逆乙切山獨立壯武貌
嶷　　　鄂力切山凝立貌詩云克岐克嶷言后稷之

幼而立也嶷屹之辨如其聲(説文曰嶷九疑也按九疑正以九峯駢立)


(勢相疑似得名)

峙　　　丈里切山植立也(别作崻)通為儲庤之庤書云

峙乃糗糧

巋　　　邱愧切山獨立貌
崔　　　徂回切(又上聲)崔嵬髙大貌(别作㠑陮􁥴)又倉回切

齊有崔邑因以為氏

嵬　　　吾回切髙大貌又上聲磊嵬髙而不平貌(又作)

 隗　


嵬之龤聲

巍　　　魚歸切巍巍髙大之至也又去聲國名也本
舜禹故都在古冀州雷首之地析城之西南周以


封同姓今為河中府解州(徐鉉曰今書省山作魏又周官大宰縣治象之)


(法於象魏鄭司農曰象魏闕也左氏春秋魯災季桓子御公立于象魏之外命蔵象魏曰舊章也不)


(可㤀杜氏曰門闕也周禮正月縣教令之法于象魏使民觀之故謂其書為象魏)

嵯　　　昨俄切山捷業而曾髙也
峨　　　五何切山俄危而峻髙也又語綺切(别作峩㕒)

魚覊切(别作嶬)

巃嵸　　盧東切　　鉏宫切巃嵸山髙聳也招隱草

木巃嵸亦作蘢蓯(又上聲)

崢嶸　　鉏庚宅庚二切(又作崝嶒)　　户萌切(又作巆)峥嶸

山角聳也

嶙峋　　離珍切　　七倫切(又須倫切别作嶟)嶙峋(説文新附曰深)

(厓貎)

㠝岏　　徂凡切　　吾官切㠝岏山攅竦刺空也
崚嶒　　閭承切　　耡耕切崚嶒山稜曽也
巉　　　鉏咸切山險絶如劖刻也巉嵒多石而峻也
通作漸詩云漸漸之石(别作磛嶃)

嶔崟　　去音切(别作䃢)　　魚音切(别作唫)嶔崟險峻貌
崒　　　徂卒切危髙也詩云漸漸之石維其卒矣單

作卒

􁦛　　　如猶切􁦛崒山長而髙貌
岧　　　田聊切岧堯髙逺也
岌　　　逆及切髙危欲傾之貌
嶪　　　逆怯切岌嶪髙而㦸級也
嶻　　　昨結切又才葛切詩節彼南山借用節
嶭　　　五孑切又五葛切(别作􁘫)嶻嶭山髙峻也(説文曰嶻)

(嶭山在馮翊池陽)

嵽嵲　　徒結切　　五結切嵽嵲山突兀危貌(顧野王曰)

(不安也孫愐曰山髙也)

􁜺㠑　　落猥切　　徂賄切􁜺㠑山多石貌
峭　　　七肖切山峻拔峭絶也(别作陗)
崛　　　衢勿衢厥二切山平地拔起壯毅貌説文曰
山短高也引之為崛彊之義(别作勥)

崎嶇　　丘奇切(别作陭)　　虧于切(别作䧢㠊)﨑嶇險阻詰

屈也(通亦作踦􁔸)

嵁　　　邱含切山谷喊空也莊周曰賢者伏於大山

嵁嵒之下又邱咸切(别作嵌)

幽　　　於虯切山谷深窈也
巇　　　虚宜切頃險也(别作􁦜)
岪　　　敷勿切楚辭曰山曲岪(説文曰山脅道也)
岊　　　子結切又昨結切(說文曰陬隅髙山之節也)
嶞　　　徒果他果二切詩云嶞山喬嶽(説文曰山之嶞嶞者又嶞)

(山貌孫音同)

崩　　　悲朋切山隤隕也　(說文曰古文)
嵐　　　盧含切山氣烝潤也(别作㞩)
嵇　　　胡雞切(徐鉉曰奚氏避難特制此字非古也)
􁄓　　　呼旱切嵁嵒如屋者也(說文广魚檢切􁄓呼旱切按今田野猶以)

(嵒厓似屋者為嵒)

􁄓之象形

石　　　徂亦切象嵒石在厂之下借為鈞石之石書

曰闗石和鈞(漢志曰一龠容千二百黍重十二銖兩之二十四銖為兩十六兩為斤三)


(十斤為鈞四鈞為石說文䄷百二十斤也稻一䄷為粟二十斤禾黍一䄷為粟十六升太半升)


石之㑹意

磊　　　落猥切多石磊隗也别作　　(又作􁕒􁓈説文磊也)

又魯水切


石之龤聲(六十有七)

碣　　　渠列切桀立石也書曰夾右碣石在河北平

釃縣西南

磧　　　七迹切又資昔切(說文水渚有石者)水中沙石之積

也

磯　　　居衣切水中石激浪者也
磐　　　薄干切磐石也(别作䂜)
磴　　　都鄧切石可登者也(又平聲又作嶝隥說文隥仰也)
矼　　　古雙切石杠也(聚石水中以為步度彴因謂之矼)又苦江切
慤實也莊周曰徳厚信矼

砠　　　七余切詩云陟彼砠矣(爾雅曰土山戴石為砠說文作岨曰石山)

(戴土為岨按砠從石特石山耳詩云彼徂矣岐有夷之行後漢書作彼岨者岐又作)

礫　　　郎擊切碎石也
磣　　　楚錦切襍沙也
磝　　　五交切多石磝磽也傳曰晉師在敖鄗之間

磝單作敖磽借用鄗(說文嶅從山)又牛刀切

磽　　　口交切磝磽多石險阻也磽磕多石地不平

也磽确多石地剛瘠也(别作墽說文磽也又作䂭墝塙)

确　　　苦角切(别作埆㙾礐硞又古學切漢書曰數與虜确)
矻　　　逆訖苦忽二切多石不夷也故謂勤苦者亦

曰矻矻漢書曰勞筋苦骨終日矻矻

確　　　充角切堅實也(别作碻)
砢　　　來可切巨石突兀磊砢也(别作)
硉　　　勒没切硉兀不平也崒硉髙而不平也(别作峍)
硜　　　口莖切小石堅介扣其聲硜硜然孔子曰硜
硜然小人哉(說文作硻)

砰　　　披耕切石相擊聲也相如賦曰砰磅訇磕揚

雄賦曰砰轒輼(别作磞硑硼)

磅　　　鋪郎切石聲
硠　　　魯當切相如賦礧石相擊硠硠磕磕
砊　　　丘岡切硠砊砊磕石聲貌
磕　　　苦盍切石相擊也又口葢切
碌　　　盧谷切小石碌碌也(又作琭通作録)又碌碡田器用

以摩平也(通作鹿轆陸禄娽又作磟䃙)

䃂　　　古本切石從上輥下也周禮曰髙聲䃂(故書作硍)

(鄭大夫讀為衮冕之衮康成曰髙則聲上蔵衮然旋如裏也)又胡本切

礧　　　盧對切石轉隊也(又作㔣礌說文㔣推也又作擂)又上聲
砉　　　霍虢切石爆列也莊周曰庖丁解牛砉然嚮

然又呼鵙馨激二切(又作䂜)

硈　　　丘八切(爾雅曰固也)
矸　　　居案切甯戚歌曰南山矸又上聲碾繒也(别作)
(衦)

硬　　　魚孟切石堅確也
碭　　　徒浪切(說文曰文石也)
碝　　　而沇切石次玉者(别作瑌礝瓀)相如賦曰碝石武

夫(史記作瓀張揖曰碝石白者如水半有赤色武夫别作碔砆又作珷玞張揖曰武夫赤質白采)


(白籠白黑不分漢書音義曰武夫出長沙)

䂥　　　武巾切石似玉者也周禮諸侯之冕䂥玉三

采記曰君子貴玉而賤䂥又曰士佩碝䂥(别作玫瑉䃉按)


(䂥與玉徳異而形似易亂䂥碝武夫當從石而不當從玉)

礖　　　羊茹切石之性熱者
􁦝　　　附袁切藥石也有青白黑黄絳五物
砒　　　篇迷切毒石也(又作磇)
䃩　　　尼交切石味鹹而性熱别作硇(一名北廷石)
碏　　　七約切(類篇曰石襍色)
砮　　　乃都切石可為鍭者書荆州之貢厲砥砮丹

魯語曰肅慎氏貢石砮

磾　　　都黎切(類篇曰黑石可染繒出郎邪)
磨　　　眉波切以石摩物也語曰磨而不磷古通作

靡(亦作䃺)又去聲磑也

磑　　　五對切合兩石琢其中為齒相切以磨物曰

磑又魚衣切

礲　　　盧東切粗曰礲細曰磨
研　　　五堅切以椎摩物也(别作揅硯䂩說文曰揅摩也)今人以

研墨之石為研去聲又上聲别作　　

磋　　　倉何切以粗石摩治玉石也(又去聲)
磷　　　力刃切石相厯毁磷也語曰磨而不磷考工

記曰輪雖敝不磷於鑿亦作　　通作粦轔又平


聲石差比如鱗也

砥　　　職雉切又平聲密石也粗者為礪精者為砥

砥所以磨瑩也詩云周道如砥亦通作厎漢書曰


爵禄者天下之厎石所以礪世摩鈍也

碓　　　都隊切石杵也
礎　　　創舉切柱下石質也
磉　　　寫朗切礎也
碑　　　班糜切立石也古者宫廟之中有碑焉所以

繫牲亦以識日景墓上有之則以施鹿盧下棺因


刻其碑以銘識故後世凡刻字之石皆曰碑

磹　　　徒念切石楔也
硾　　　直類切縣石也呂氏春秋曰溺而硾之以

石(别作磓)

磸　　　丁定切硾舟石也(别作碇矴)
矺　　　陟革切(孫愐曰硾也)
砑　　　魚駕切碾物使平滑也古通作牙義與車牙

通

䂿　　　徒感切再舂也又入聲
砲　　　　支教切桀石以投也今軍中以桔槔反石

以擊謂之砲(别作礟)又弼角切


户經切厎石也(别作硎)莊周曰刀刃若新發於

硎

砩　　　放吠切石堤也
砭　　　陂驗切又平聲以石為箴以刺病也王僧孺

曰東山經云髙氏之山多箴石春秋傳曰美疢不


如惡石顔師古曰砭也季氏不能用石乃以鐵箴

碡　　　徒沃切碌碡田器也又直六切(又作)
砌　　　七計切甃石也
磻　　　蒲和切又逋和切(說文曰以石箸隿繳也一曰石可為簇)又蒲

官切(别作碆)

哲　　　敇列切周官硩簇氏掌覆夭鳥之巢(鄭司農讀若擿)

(說文曰上摘山嵒空青珊瑚墮之一曰石中)

破　　　普過切石毁裂也
碎　　　蘇對切破之細也(别作􁌼)
礙　　　五槩切石距窒也亦作硋閡(别作輆)

厂之㑹意

厃　　　魚為切人在厂上危之義也又作　　又龤
之以聲為　　(說文危仰也從人在厂上一曰屋梠也秦謂之桷齊謂之危孫氏魚)


(毁切危在髙而懼也從戸自卪止之按户即危也從人在厂上或在山上其義一也龤之以已為聲)


(猶星之覆龤以生也危妃配皆以己為聲喪禮升屋履危指屋之危非謂梠也三危山俗又作峗)


(加山非)


厂之龤聲(十有五)

厓　　　魚羈切厂之造水者也又五皆切亦加水作
　　　　(别作崖漄說文厓山邊也從厂圭聲崖從屵圭聲髙邊也)
厈　　　五旰切水旁髙地也(說文屵岸髙也從山厂厂亦聲孫氏五葛切岸)

(水厓而髙者從屵干聲按厈從厂干聲厈非山也後人妄加以山爾說文以厈為籀文厂葢傳譌也)


力兼切石有稜隅也(别作磏)引之則凡有稜隅


者皆取義焉賈誼曰陛九級上廉遠地則堂髙脛


骨外隅亦謂之廉(别作膁)人之操行方正有稜隅者


亦謂之廉書曰簡而廉孟子曰頑夫廉管子曰禮


義廉恥亷者恥於貪冒而不為故俗習専以不貪


為廉不貪特廉之一隅非廉也又借為廉問廉察


之廉(别作覝說文曰察眡也)

厎　　　之履切厓石之所窮也(說文曰柔石也或作砥從石)故引

之為厎至之義又因而為厎著之義春秋傳曰處


而不厎晉語曰厎著滯淫(别作坻說文坻著也)又都禮切(說文)


(曰下也按厎底不當分二字)

厲　　　洛葢切又力制切石之廉悍者也(别作􁝋巁)引

之為危厲之厲為嚴厲之厲為厲聲厲色之厲厲


疾危惡疾也周禮曰四時皆有厲疾(别作癘㾐)疾之


惡者莫甚於大風故大風故大風為厲疾(别作癩)惡


鬼為厲鬼(别作櫔)惡氣為厲氣(别作沴)石之粗悍者可


以錯磨故又為厲厎段厲(别作礪)因磨厲之義又為


勉厲激厲之義(别作勵)又水流石上亦為厲漢有下


厲將軍是也(别作瀨)履石而渉者因謂之厲詩云深


則厲漢書云厲度是也(毛氏曰以衣渉水為厲謂由帶以上也韓氏曰至心)


(為厲别作砅濿說文砅履石度水也)

厜㕒　　姊宜切　　魚羈切厜㕒髙而峭削皃(說文曰山)

(顛也)

􁎕　　　魚音切(說文曰崟也)又魚杴苦感五敢虎監四切

(一說山厓狀)

厖　　　莫江切石厂隆大也
厭　　　於甲切厓石隤厏也記曰下毋厭髀上毋厭

脅又曰死而不弔者三畏厭溺漢書曰厭四百餘


家(别作壓)又於輒切覆當厭伏也禮有厭冠漢書云


厭當之有妖祥者厭禳之亦曰厭(俗作䄋)又借為厭


浥之厭詩云厭浥行露厭浥雙聲濡漬貌也又於


琰切覆也與奄掩通夢寐氣忤不通者亦謂之厭


(别作魘)又於敢切掩之虚也與弇通又烏減切無精


光貌中庸曰見君子而后厭然掩其不善

厔　　　陟栗切(說文曰礙止也)
厥　　　俱越切(說文曰發石也)有所指發語辭借用此書曰

厥民析厥民因與其同義

厤　　　郎擊切莊周曰厤物之意(說文曰治也)
厏　　　側下切厭也又側格切通作笮(俗作􁡻)
厗　　　孫氏杜兮切漢漁陽有厗奚縣(孟康曰音題或作蹄說文)

(曰唐厗石也)


厂之疑

屵　　　(說文曰厈上見也從厂從之省讀若躍)
田　　地因徒年二切辟地為􁆴畝以藝五穀也說文
　曰中十象阡陌

田之指事

畺　　　居良切兩田相比為之畺界也詩云畺埸有

瓜亦作畕(俗作疆)

画　　　胡虢切四絶画田界也(今作畵非畵胡化切見聿部)

田之㑹意

甸　　　堂練切古者王國四郊之外規方五百里王

籍與公田在焉謂之邦甸從田從勹周圍之引而


申之凡田其土者皆曰甸書曰奄甸萬姓俊民甸


四方詩曰信彼南山惟禹甸之又周官四井為邑


四邑為丘四丘為甸(康成讀為乘非)

畋　　　徒年堂練二切力田之謂畋書曰畋爾田亦

作　　亦為田獵之畋書云恆于游畋畋於有洛


之表田臘之畋古亦通用田葢獵以去獸之害稼


者(别作)


田之龤聲

畮　　　母久切古者兩􁆴之間廣一步長百步謂之

畮畮之首有遂又作　　從十乆聲十指畎遂也


(今以二百四十步為畝)

畿　　　渠希切古者王國千里曰王畿自是以往每

五百里為一畿通天下為九畿故因之約方千里


為一畿周禮封人掌設王之社壝為畿封而樹之


通作圻傳曰天子一圻列國一同(别作㙨)

畡　　　柯開切楚語曰百姓千品萬官億醜兆民經

入畡數天子之田九畡以食兆民王取經入焉以


食萬官(韋昭曰九州之内有畡數兆民耕食其中也侗謂百千兆億畡皆數也畡之數今亡)


(矣九州之說億)

略　　　力灼切畺理經畫之大曰略書曰嵎夷既略

(孔氏曰用功少曰略)曰以遏亂畧(孔氏曰路也)傳曰天子經略諸


侯正封封畧之内何非君土(杜氏曰經營天下畧有四海)曰吾


將畧地焉(杜氏曰總攝巡行之名)曰王予之武公之畧曰賂


秦伯以河外列城五東盡虢略(杜氏皆曰界也)曰齊侯不


務徳而勤逺畧(無注)曰略基趾(杜氏曰行也)曰晉侯畧狄


土(杜氏曰取也)曰兄弟甥舅侵敗王畧(杜氏曰經畧法度)曰匠


慶請木季孫曰略(杜氏曰取不以道曰略)曰以討亂畧(無注)曰


師速而疾畧也曰荀吳略東陽曰楚子為舟師以


略吳疆(杜氏皆曰曰行也)分康叔封畛土畧(杜氏曰界也)曰吾


子欲復文武之畧(杜氏曰道也)詩云有略其耜(毛氏曰利也)


按畧啟土而經畫疆理之也天子制天下制畿分


域經略九州各為之封畛諸侯受地於天子則各


正其封而已虢畧武公之畧康叔之略皆王室所


制也嵎夷之略魯隠公之畧地晉侯之略狄土荀


吴之略東陽皆謂初有其地經畫其土田也逺畧

猶言逺規也楚蒍艾之略基趾則經度其城築之


基也引而申之則法度之所經畫者皆曰畧所謂


王畧文武之畧是也亂略則敗度者也後世所謂


籌略策畧皆由此而生也又引之則輕行鈔畧亦


謂之畧所謂師速而疾略也楚子之畧吳畺季文


子之所謂略皆是也有略其耜則言其耜之輕捷


也疆畎封溝盡其總畧舉其凡故孟子曰軻也請


無問其詳願聞其畧曰此其大略也略一字也而


毛孔杜縁經生訓凡十餘變六書不講非特此一


字而已也予故備論之

界　　　古拜切兩田之間為界
畔　　　薄半切田旁也傳曰如農之有畔借為背畔

之畔與叛通

畬　　　以諸時遮二切凡地翦薙為菑墾種為畬易

曰不菑畬詩曰如何新畬(爾雅曰一歳曰菑二歳曰新三歳曰畬不必然)


(今俗猶以山地之墾種者為畬劉禹錫詩曰長刀短笠去燒畬别作俗亦作斜)

町　　　待頂他頂二切田有區也春秋傳曰町原防

井衍沃(杜氏曰隄防閒地不得正方井畫别為小頃町也區種法曰一畝之中地長十八丈)


(方為十五町町閒分十四道通人行)詩云町畽鹿埸(毛氏曰町畽鹿迹也陸氏曰町)


(他興切或他頂切别作頂伯氏曰借二字之聲以狀鹿埸也)

畽　　　他董切又他短杜短三切(陸氏曰本又作畽又作墥按甌俗猶)

(言町畽周區為町接町為畽)

畦　　　户圭切埸圃中為小隴以樹藝若畮者(說文曰五)

(十畝為畦别作㽯)

畹　　　於阮切楚辭曰滋蘭之九畹(說文曰三十畝為畹王逸曰十)

(二畝或曰二十畝别作㽜又於萬切)

畸　　　居宜切殘田也
畛　　　之忍切又平聲井間道也容車周禮曰十夫

有溝溝上有畛周頌曰徂隰徂畛傳曰封畛土畧


(别作􁝬)

畷　　　朱衛切記曰饗農及郵表畷(說文曰兩陌間道也康成曰謂)

(田畯所以督約百姓於井間之處也引詩云為下國畷郵)

甽　　　子浚切又松倫切(類篇山下受霤處按今作圳田間溝畎也)
當　　　都郎切田相直也引之則凡相當者皆曰當

得其當曰當去聲筩管之厎因亦曰當

毗　　　平脂切田相比也
畇　　　羊倫切原田一徃平均也詩曰畇畇原隰(毛氏)

(曰墾辟貌亦作􁈪)

留　　　力求切(說文曰留止也又疁同聲燒種也漢律曰疁田茠草疑即一字)今為

留止之義又力救切因循停駐謂之宿留也

畤　　　諸市切秦有五畤葢為壇以祀五帝也
甿　　　莫庚切耕夫也周官六遂之民謂之甿謂其

皆農也别作氓亦通作萌

畯　　　子峻切詩云饁彼南畝田畯至喜(毛萇曰田大夫也)

周禮曰龡豳雅擊土鼓以樂田畯(鄭司農曰古之先教田者也爾)


(雅曰畯農夫也侗謂樂田畯者不應樂田官而舍農民以詩觀之則鄭氏之說非以周禮觀之則田)


(大夫之說未然爾雅為近之)

㽥　　　耳由切(說文曰和田也)鄭語曰依㽥厯莘君之土也
(韋昭曰邑名)


田之疑

黄　　　户光切地之正色也(說文曰地之色也從田從炗炗古文光炗亦聲)
　　　　(作)

黄之龤聲

黈　　　他口切黄色也(顧野王曰黄色也顔師古曰黈黄色也黈纊以黄綿為凡)

(以組縣於冕垂兩耳旁徐鉉曰充耳也從纊省主聲按從纊而省為黄六書無此比顔顧之說近之)


(或作斢)

黅　　　巨吟切(顧野王曰黄色也)素問言天有五氣黅天之

氣經於心尾(按素問葢亦為黄色)

黊　　　胡圭胡卦二切(說文曰鮮明黄色)

他昆他官二切(說文作䵎黄黒色也)檀弓有孺子

䵋　　　呼罪切(說文曰青黄色也)
畟　　　初力切詩云畟畟良耜(毛氏曰猶測測也說文曰治稼畟畟進也)

(從田從人從文郭氏云嚴利也鄭漁仲曰從文從界省)

畜　　　丑六切於經傳為畜積畜止之義(說文曰田畜也引淮)
(南子曰玄田為畜又作魯郊禮畜從田從兹兹益也按畜之本義未可曉别作蓄稸滀傗)又


許六切為鞠養之義又許救切牲之豢養者曰畜


也

　　　　直由切亦作　　從田(說文曰耕治之田也從田象耕屈之)
　(形顧野王曰並畔田也按顧說為是象並畔之形俗作疇)引而申之則為匹
　類(俗作儔)又借為誰何之義書云咨若予采若予
　上下草木鳥獸(又作說文曰詞也從白引書咨)

即頃切古者方里而井井九百畝八家分耕八

　百畝其中為公田井畫之以象九分之形●其中象
　井也或曰井井二字井本象井田之畫丼井聲而●
　其中以象井(叔重曰井象構韓形●象􁃪殆非也韓構從横如井因謂井韓耳)

井之龤聲

剏　　　初亮切(說文曰造法剏業也)通作創
冂　　　　古熒切(爾雅曰邑外謂之郊郊外謂之牧牧外謂之野野外謂之林林外謂)
　(之同說文曰象逺界古文從口象國邑别作坰)

冂之疑

市　　　時止切於經傳為交易之會易曰日中為市

致天下之民聚天下之貨交易而退(說文曰賣買所之也市有)


(垣從冂從了了古文及象物相及也之省聲)

冘　　　余箴切(說文曰淫淫行貌從人出冂一曰冘豫未定又夷周切)
央　　　於良切詩云宛在水中央又曰夜未央央中

半也詩云白斾央央(說文曰中央也從大在冂之内大人也央旁同意一曰久)


(也)

　六書故巻五
欽定四庫全書
　六書故卷六
　　　　　　　　　　　　　宋　戴侗　撰
地理三
水　　式軌切北方之行也象形八卦☵坎為水卦衡
　文從其象一也
水之象形

泉　　　疾延切水之初出泓亭而始流者也象形貨
錢謂之泉言乎其流通也


泉之㑹意

原　　　愚袁切水本也從泉出厂下(别作源)借為原隰

原田之原地廣平曰原(别作邍)因原田之義引之為


平易楚屈平字原鄉原以平自予者也故謂之原


(讀作愿非)又引之為原宥人借義為再原筮再筮也原


蠶再畜之蠶也(别作􁓬)記曰末有原漢有原庿

囦　　　烏玄切水回斡而深為囦亦作(别作淵􁟻)
谷　　　古禒切泉出通于川為谷象水出谷口

谷之㑹意

㕣　　　與専切谷口也從谷省(說文在口部山間函泥地從口從水敗㒵)

(讀若沇沇九州之渥地也徐鍇曰口象山間從半水也)

䜭　　　私閏切説文曰深通川也(從殘地坑坎意也)别作

濬浚書云濬哲文明深而通曰濬

㕡　　　呼各切谷為水􁝣齧谽呀深函曰㕡亦作　　　

加土

谷之諧聲

豁　　　呼括切谷敞也
谹　　　户萌切谷中響也
豅谾　　盧紅切　　呼公苦紅二切豅谾谷中虚也

亦單作籠空

谽谺　　呼含切(亦作􁠝)　　虚加切(亦作􁥊)谽谺谷口張

也(亦通作唅呀)

豀　　　何雞切谷中戾石也莊周曰室無空虗則婦姑勃豀
川　　　昌縁切通流為川從水象川流竝馳

川之象形

州　　　隻留切水中地也象形亦作　　凡在水中

平地為州山為島九土在四海中謂之九州(俗作洲加)


(水非)

􁏗　　　於容切水􁏗(上聲)而畜也象壘土􁏗水周官􁏗

氏掌溝瀆澮池之禁池所以鍾其􁏗也溝澮所以


宣其􁏗也(别作壅灉)禹貢曰􁏗且㑹同(爾雅曰水自河出為􁏗葢)

(水􁏗而旁匯也)凡水之畜聚為􁏗平聲􁌾水為􁏗上聲以


糞土培殖為􁏗去聲(今俗作壅)血氣􁏗底聚而為瘍亦


作􁏗且(别作癰)

巛　　　祖来切川衡塞為害也與灾災菑通

川之指事

　　　　　古外切　　激犬切又作　　　　周官

匠人為溝洫耜廣五寸二耜為耦一耦之伐廣尺


深尺謂之􁆴田首倍之廣二尺深二尺謂之遂九


夫為井井間廣四尺深四尺謂之溝方十里為成


成間廣八尺深八尺謂之洫方百里為同同間廣


二尋深二仞謂之澮専達於川川大巜小故巜眂


川而殺巜大􁄏小故􁄏眂巜而殺書云濬畎澮距


川澮又為水名詳見汾下


巜之諧聲

粼　　　力珍切水流石上粼粼然也

川之諧聲

㠩　　　呼光切說文曰水廣也

古靈切說文曰水衇也亦作巠省聲或曰


工聲


良嶭切說文曰水流也省聲

永　　　于景切水長流也象兩水接流凡事物之長

因通曰永又為命于亮二切?行水中謂之永詩


云漢之廣矣不可永思(别作泳)引之則長言曰永詩


大序曰嗟歎之不足故永歌之(别作詠咏)


永之轉注

􁂁　　　匹卦切水之流别也(别作派)

永之諧聲

羕　　　余亮切水流舒緩演羕也(别作漾瀁)書云嶓冢道

羕東流為漢漢志羕出氐道至武都為漢舅曰嶓


冢之東南為興元府興州西北為鳳州成州自嶓


冢道羕其東流者為漢西流南流為沔蓋禹所不


至故禹貢不載也

水之㑹意

沝　　　說文曰二水也(孫氏之壘切)

沝之㑹意

流　　　力求切水行也從流與疏同意亦作　　又

去聲(俗作㳅)

淼　　　亡沼切大水淼茫也從三水取其多也楚詞

曰淼南度之焉如亦借用眇(别作渺)

衍　　　以淺切水流衍羕也故從行引之則土之更

衍者亦曰衍所謂墳衍也又因之為游衍(别作演演孫氏)


(弋刃切叔重曰衍水朝宗于海也演水衇行地中演演也)

潮汐　　直遙切　　詳亦切江海之水朝出為潮夕

至為汐

洑　　　房六切伏流也(又作𣸪)

水之諧聲

海　　　呼改切衆水所歸也環九州之四方皆海故

曰四海(勃解海一方之名漢勃海之郡在幽州濱海俗作渤澥又海亦謂之瀛始於鄒衍稱)

(四海之外如中國者凡九裨海環之又如是者九瀛海環之其言不經故其字不録)

河　　　胡歌切天下之經川二江河是也禹貢曰道

河積石河原自今積石軍過梁雝豫沇徐入于海


(班固曰自張騫窮河原烏覩所謂昆侖者哉輿地記曰唐世吐蕃居積石之西聘使往来非一始見)


(黄河在吐蕃西南數千里東北流與積石河相連長慶中劉元鼎為㑹盟使言河之上流由洪濟西)


(南行二千里水益狭春冬可涉夏秋乃勝舟其南三百里三山中髙而四下曰紫山直大羊同國古)


(所謂昆侖也蔡氏禹貢説作薛元鼎其言河原與此大同小異當攷徐鍇曰河出昆侖東流濳行地)


(中至規期山北流為二一出于闐復合東注蒲類海復濳行南出積石山侗謂劉元鼎既不得昆侖)


(之實據其言河原又在吐蕃西南二千里亦非往来使者所能窮也溍行地中之說尤茫昧禹貢但)


(言道河積石蓋河之可見者自積石而已世之辨博者毎欲求加於聖人亦惑矣)北方土


厚而地勢平水行地中其水常黄濁故曰黄河故


北方之水多以河名南方之水多以江名南方之


水平而流土中者亦謂之河云

渭　　　云貴切禹貢曰道渭自鳥䑕同穴鳥䑕山在

今熙州狄道縣自鳥䑕過秦隴鳳翔至永興華州


之華陰縣入于河

涇　　　古靈切漢志水出安定涇陽縣岍頭山今渭

州平涼縣也(蔡氏曰原州百泉縣)東南至永興軍髙陵縣入


于渭涇水最濁古稱涇水一石其泥數斗詩云涇


以渭濁又涇水出蕪湖

漆　　　親吉切説文曰出扶風杜陵縣岐山今鳳翔

府普潤縣也東入渭(鼂氏曰今普潤縣東北岐山之東南漆溪出焉東流至耀)


(州華原富平縣入沮東至同州白水縣入洛洛入渭)

汧　　　苦堅切漢志水出右扶風汧縣吳山今隴州

汧原縣也入于渭輿地記曰汧原縣有岍山汧水


出焉然則直當作岍爾(又去聲爾雅曰泉出不流也又水決之澤為汧)

滻　　　所簡切水經曰水出京兆藍田谷今藍田縣

也北至霸陵入于霸霸入于渭

湟　　　乎光切漢志水出金城臨羌鹽池北今湟州

也東至允吾入河

洛　　　盧各切禹貢曰道洛自熊耳今商州上雒縣

東北至今河南府鞏縣入于河亦作　　(或曰上雒山名)

(也因以名水魚豢曰漢以火徳王忌水改為雒按漢都長安不改涇渭且國號漢從水不聞有改魚)


(說非也漢志又有洛水出馮翊懐徳縣彊梁原入渭豈以二字為二水之辨邪又今漢州什邠縣章)


(山洛水出焉經過雒縣)

纏　　　澄延切漢志水出河南榖城縣今河南府河

南縣北山至偃師縣入于洛

汾　　　符分切漢志水出汾陽北山今嵐州宜芳縣

西南至汾陰今河中府滎河縣入于河澮出西靃


山西南入汾

涑　　　息録切春秋傳晉絶秦曰伐我涑川杜氏曰

涑出河東聞喜縣今解州聞喜縣也西南至蒲阪


縣今河中府河東縣入于河

沁　　　七鴆所禁二切漢志水出上黨穀逺縣羊頭

山世靡谷今豐州沁原縣東南至今懐州武陟縣


入河

潞　　　洛故切周官職方氏冀州之浸汾潞(康成曰潞出歸)

(徳漢志作洛出北地歸縣北蠻夷中輿地記曰即濁漳也在今潞城縣古潞子國也)

淇　　　渠之切(説文曰水出河内共北山東入河或曰出隆慮西山漢志水出河内共縣)

(今衛州共城縣也東至黎陽今開徳府臨河縣也入河水經曰出河内隆慮縣大號山今相州縣也)


(至廣宗縣今大名府臨清縣為清河舅氏曰漢志水經所記不同未知孰是竹書紀年晉定公二十)


(八年淇絶于舊衛古淇殆不可攷矣按說文已存兩說)

泜　　　直尼切說文曰水出常山入河漢韓信斬成

安君泜水上即此水也

洨　　　胡交切漢志水出常山石邑井陘山今真定

井陘縣也南至廮陶今趙州寧晉縣入泜(顔師古音效)


又水出沛郡洨縣入淮(師古音爻)

湨　　　古闃切春秋諸侯㑹于湨梁杜氏曰水出河

南軹縣今孟州濟源縣也東南至温入于河按自


湨而上皆水之入于河者也

江　　　古降切禹貢岷山道江岷山綿亘千里自今

茂州東距峡州江出茂州汶水縣徼外歴梁益荆


揚至今通州江陰軍入于海

漢　　　呼旰切舅曰羕出嶓冡東流為漢(說見羕下)漢羕
凡三原一在興州三泉縣東一在興元府西縣西


一在興元褒城縣北皆合于興元南鄭縣之南東


漢陽軍鄂州入江與難同聲(江陵項氏曰自梁山至荆山行數千里凡)


山南之支川　(于江山北之支川皆入于漢說文曰難省聲)　古文徐鉉曰從難省聲當作　


(而前後相承去土從大疑兼從古文省)又天河亦謂之漢詩云維天


有漢

沔　　　彌沇切禹貢梁州之貢浮于?逾于沔(孔氏曰始)

(出嶓冢為漾漢上為沔漢志沔出武都沮縣東狼谷至沙羨南入江新安程氏曰水經叙漢自西樂)


(城以上為沔度水口而下為漢後人以南陽之水為沔非也舅氏曰嶓冢道羕西流南流者為沔東)


(流者為漢按漢武帝時有上書言從南陽入袤可漕此殆南陽之沔與)又詩云沔彼


流水朝宗于海(毛氏曰水流滿也)

淯　　　融六切漢志水出弘農盧氏南至順南入沔

(一說出酈縣西北南入漢淯陽縣葢在水北)

洱　　　忍止切漢志水出盧氏弘農東南至魯陽入

沔

溳　　　于倫切又上聲說文曰水出南陽蔡陽東今
隨州之棗陽也入夏水夏入沔

溠　　　側嫁切職方氏曰豫州之浸波溠傳曰楚子

伐隨除道梁溠(説文曰水在漢南杜元凱曰在義陽厥縣西東南今隨州唐城縣也)


(東入鄖水即鄖也按西魏嘗以下溠名其縣鄭康成謂溠當屬荆州葢豫州之境南至荆山之陰溠)


(乃在荆南也)

沱　　　徒河切江之别流也禹貢於梁州言岷嶓既

藝沱潛既道於荆州又曰沱潛既道浮于江沱潛


漢又曰岷山道江東别為沱(水經曰江水自天彭關東逕汶關氐道縣)


(北東别為沱漢志屬郡郫縣禹貢沱江在西東入江蜀郡汶水縣沱江在西南東入江杜佑通典曰)


(沱在鄱陽郡唐昌縣晁氏曰今永康軍導江縣西北二十里有沱江漢志水經所志之沱其原岷江)


(是也自導江東南流至彭州永昌縣西六里為都江者杜佑所志之沱也自都江至天勅山分而為)


(二一名瀘水自天勅山東流十有五里復合于都江一名廣濟江自天勅山東流至彭州九隴縣復)


(合于都江自永昌之都江東南流至成都府郫縣北二十五里為郫江者漢志所謂禹貢沱江者也)


(梓潼張氏曰凡梁之山左皆曰岷右皆曰嶓出于岷者皆為江江之别皆為沱出于鄱者皆為漢漢)


(之别皆為潛凡此皆梁州之沱也漢志又曰沱出南郡支江縣西東入江鄭康成曰華容有夏水首)


(出于江尾入于沔所謂沱也蓋以此為荆州之沱建安蔡氏曰南郡支江縣有沱水入于江非出于)

(江也按沱名不一其說亦不一詩云江有汜江有渚江有沱沱與汜渚皆為通名非有定處也支川)


(之合于江者多矣合于江者不得謂之沱禹貢明言江東别為沱當以凡自江而别者皆為沱梁荊)


(之沱特其大者爾)又滂沱水迸下也(别作沲)詩云月離于畢


俾滂沱矣易曰出涕沱若

瀘　　　洛乎切(類篇曰水出牂牁又見沱下)
潼　　　徒紅切漢志水出廣漢梓潼今梓州射洪縣

南入墊江墊江入于漢又潼關在今華州華陰縣


酈道元云河水南流潼激關山因謂之潼關昌容


切或曰水壊道也又他東切瀧潼沾濕貌也

涪　　　縛牟切漢志水出廣漢剛氐道徼外今龍州

江油縣南至墊江入漢

涐　　　耦和切説文曰水出汶江縣徼外東南入江
渽　　　祖才切漢志水出郡蜀汶江縣徼外南至南

安東入江

澧　　　盧啟切禹貢岷山道江東别為沱又東至于

澧漢志水出武陵充縣東至下雋入沅舅氏曰澧

出䕫州徼外業州梓薑縣東過湖北徼外溪州入


澧州常徳府至岳州華容縣入于洞庭漢書楚詞


皆作醴(說文曰水出南陽雉縣衡山漢志曰東至􁜊入汝蓋又一澧也)

湘　　　息良切漢志水出零陵陽海山今全州清湘

灌陽二縣也北至酃入江按今湘水實入于洞庭


洞庭入江又詩云于以湘之維錡及釜毛氏曰烹


也

瀟　　　相遼切水出九疑山至永州合于湘
汨　　　莫質切漢志水出豫章艾縣今潭州艾縣桓

山西流入湘沿汨西北至羅縣曰汨羅去縣三十


里屈原所沈也因號屈潭

沅　　　愚袁切說文曰水出牂牁故且蘭今䕫州遵義

軍漢志東南至益陽入江按今實入于洞庭

洭　　　去王切(說文曰水出桂陽縣盧聚山洭浦關為桂水)漢志水出桂

陽含洭縣東北入沅

溈　　　居為切又薳支切輿地記在潭州長沙縣寧
鄉縣

灊　　　昨鹽切又市淫以浸二切說文曰水出巴郡

宕渠西南入江又瀘江有灊縣泚水出焉

溧　　　力質切說文曰水出丹陽溧陽縣應劭曰溧

水出南湖今建康溧陽縣北入于江

淦　　　古暗切漢志水出豫章新淦今臨江軍縣入

湖漢

洈　　　過委切漢志水出南郡髙成縣洈山東入繇

繇入于江按自是而上皆水之達于江者也

淮　　　胡乖切禹貢曰道淮自桐柏東㑹于泗沂東

入于海漢志南陽郡平氏今唐氏泌陽縣桐柏大


復山淮水所出(水經曰准水出南陽平氏縣胎簪山東北過桐柏山今唐州桐柏縣)


(徐鍇曰淮原初涌出復潛流三十里然後長騖東北經大復山也)舅曰淮自泌陽


過信陽軍光蔡潁壽春安豐濠盱眙泗至楚州之


鹽城縣北入海

汝　　　而渚切(說文曰水出弘農盧氏還歸山東入淮漢志出汝南定陵縣髙陵山東南)
(至新蔡入淮應劭曰出弘農入淮水經曰出河南梁縣勉鄉西天息山酈道元曰出魯陽縣今汝州)


(魯山縣也)

汦　　　直几切漢志水出南陽魯陽縣魯山(說文作堯山)

南經昆陽城東北至潁陽定陵入汝左氏傳晉陽


處父侵蔡楚子上救之與晉師夾汦而軍說文作

　　　　光武敗王莽兵於昆陽大雨滍川盛溢
瀙　　　七吝切漢志水出南陽舞陰中陰山(說文作中陽)

今唐州泌陽縣東至蔡入汝

灈　　　其俱切漢志水出汝南吳房縣今蔡州遂平

縣也東入瀙

潁　　　與頃切職方氏曰荆州之浸潁湛漢志水出

潁川陽城縣陽乾山今河南登封縣也東至下蔡


今壽州縣入淮

洧　　　榮美切漢志水出潁川陽城山今登封縣南

至長平今陳州西華縣入潁

潧　　　咨騰切又側詵切説文曰水出鄭國水經出
鄭縣今鄭州宻縣西北雞絡塢南入于洧(按詩作溱)

溱　　　說文曰溱水出桂陽臨武入匯漢志單作秦

詩曰室家溱溱(毛氏曰衆也)

濦　　　於謹切說文曰水出潁川長城少室今登封

縣東至今陳州商水縣入潁漢有濦强縣(亦作溵㶏)

潩　　　以即切漢志水出河南宻縣大隗山南至臨

潁入潁(說文作瀷)

泗　　　息利切漢志水出濟陰乘氏縣東南至睢陵

入淮圖經兖州泗水縣陪尾山在縣東五十里泗


水出焉睢陵在今淮陽軍下邳縣或曰陪尾山有


四原合而為泗因以為名按泗本為涕泗之泗用


以名水以其為名川沂洙沭漷汴所歸故列于此


詩云涕泗滂沱(毛氏曰自目曰涕自鼻曰泗)

沂　　　魚斤魚衣二切職方氏曰青州之浸沂沭漢

志水出泰山葢縣臨樂山南至下邳入于泗說文


曰出東海費縣東西入泗酈道元曰臨樂山有二

原南原俗謂柞泉北原曰魚窮俱東南流合成一


川舅曰臨樂山陽在沂州沂水縣陰在陰州新泰


縣沂水自沂水縣西南至臨沂縣之東承縣之西


淮陽軍下邳縣入泗(曾氏曰徐州之水以沂名者非一酈元道謂一出尼丘西北)


(徑魯之雩門一出泰山武陽之冠石山水以沂名者三惟出太山者為大焉)

洙　　　市朱切漢志水出太山葢縣臨樂山今沂水

縣西北入泗(漢志曰入池水杜預曰入沇下合于泗)

沭　　　食聿切漢志術水出琅琊東莞今沂州沂水

縣至下邳入于泗顔師古曰術即沭也

漷　　　苦郭切(又虎獲切)春秋魯取邾田自漷水杜氏曰

水出東海合鄉縣西南經魯國至髙平湖陸縣入


泗

汴　　　皮變切(又作汳漢志卞水馮池皆在滎陽縣西南有狼蕩渠首受沛東南至陳入)

(潁又陳留魯渠首受狼蕩渠東至陽夏入渦渠浚儀睢水首受狼蕩水東至取慮入泗淮陽抉溝渦)


(水首受狼蕩渠東至向入淮又溝洫志曰滎陽下引河東南為鴻溝以通宋鄭陳蔡曹衛與濟汝淮)


(泗㑹說文曰汳水受陳留浚儀陰溝至䝉為雝水東入泗徐鍇曰汳今作汴與地記曰汴河在開封)

(古莨蕩渠也首受黄河水隋煬帝浚之以通江淮兼引汴水亦曰通濟渠汴水自唐末潰決周世宗)


(二年命武行徳因故堤疏道東至泗上四年又疏汴水入五丈河五年又浚汴口道河流達于淮六)


(年又道汴水入于蔡水以通陳潁之漕浚五丈渠東過梁山泊以通青鄆之漕宋元豐中又道洛通)


(汴謂之清汴)

濄　　　古禾切說文曰水受淮陽扶溝狼蕩渠東入

淮

潓　　　胡桂切說文曰水出廬江入淮
沘　　　頻脂切(又補美切)漢志曰廬江灊縣沘山泚水出

焉北至壽春入芍陂(人漢劉伯升與甄阜梁丘賜戰沘水西注在今唐州沘陽)


(縣南廬江灊縣亦有沘水類篇曰水出廬江天柱山)按自是而上皆水之達


于淮者也

漳　　　諸良切禹貢曰覃懐底績至于衡漳職方氏

冀州之川漳說文曰清漳出沾山大要谷(漢志作大黽)


今平定軍樂平縣少山也濁漳出上黨長子縣鹿


谷山(水經鹿谷即發鳩山)今潞州長子縣東至鄴今相州臨


漳縣鄴鎮也入清漳(九域志冀州衡水縣長蘆河衡漳之故瀆也)二漳

本入于河河南東徙漳遂専達于海(水經曰二漳合流同入于)


(海唐人亦言漳水専達于海請以為瀆葢禹道河自降水大陸東北至于碣石而入于海自周定王)


(五年河徙砱碌漸遷而東漢初漳猶入河河流日東漳始入于海)又南方亦有漳


傳曰江漢沮漳楚之望也漢志水出南郡臨沮縣


荆山今襄州南漳縣東至江陵入陽水陽水入沔

洹　　　户干切(又羽元切)傳曰濟洹之水說文曰水在齊

魯之間杜氏曰水出汲郡林慮縣今相州林慮縣


東北至信成入張甲河漢志曰張甲河首受屯氏


别河東北至脩入漳

淶　　　洛哀切職方氏并州之浸涞易漢志水出代

郡廣昌南至容城今雄州縣入河河流既東今入


于海

洺　　　武并切水出磁州今洺州永年古巨鹿也縣

東南二十里洺漳合流

滱　　　可候切漢志水出代郡(說文作北地)靈丘今蔚州

縣東至文安今霸州縣入河(徐鍇曰職方氏所謂漚夷也)今入

于海

淄　　　荘持切職方氏幽州之浸葘時漢志亦作甾

水出太山莱蕪縣原山東至博昌今青州壽光縣


入沛舅曰按湽今出湽州湽川縣東南七十里原


山東北至青州入于海

濰　　　以追切漢志單作維水出琅邪箕縣東北維

山今宻州莒縣也北至都昌今濰州昌邑縣西入


海

浯　　　阮孤切漢志水出琅邪靈門壺山東北入濰

今道州亦有浯溪

沇　　　以轉切(又作兖或作沿)禹貢曰道沇水東流為濟入

于河溢于滎東出于陶丘北又東至于河又東北


㑹于汶又東北入于海漢志水出河東郡垣縣王


屋山東南今絳州垣曲縣也(蔡氏曰地志云沇發源王屋山頂厓下曰)


(沇水既見而伏東出于今孟州濟源縣二源東源周迴七百步其深不測西源周迴六百八十五步)


(其深一丈合流至温縣是為濟水歴虢公臺西南入于河溢滿而出河之南為滎滎即滎波之滎又)

(東出于陶丘北在今廣濟軍西定陶縣又東至于菏菏即菏澤謂之至者濟陰縣自有菏派濟流至)


(其地爾又東北至于東平府夀張縣安民亭合汶水至今青州博興縣入海唐李賢謂濟自鄭以東)


(貫滑曹鄆濟青以入于海宋樂史謂今東平濟南淄川北海界中有水流于海謂之清河酈道元謂)


(濟水當王莽之世川瀆枯竭其後水流徑通津渠勢改尋梁衇水不與昔同然則滎澤濟河雖枯而)


(濟水未嘗絶流也程氏曰滎水之為濟本無他義濟之入河適㑹河滿溢出南岸溢出者非濟水因)


(濟而溢故禹還以元名命之按程氏言溢之一字固為有理然出于河南者既非濟水則禹不應以)


(河支流而冐稱為濟葢溢者指滎而言非指河也且河濁而滎清則滎之水非河之溢明矣况經所)


(書單立道沇條例若斷若續而實有源流或見或伏而脈絡可考先儒皆以濟水性下勁疾故能入)


(河穴地流注顯伏南豐曽氏云泰山之北與齊之東南諸谷之水西北滙于黑水之灣又西北滙于)


(柏厓之灣而至于渴馬之厓水之来也衆其北折而西也悍疾尤甚及至于厓下則泊然而止自厓)


(以北至于歷城之西葢五十里而有泉湧出髙或至數尺其旁之人名之曰趵突之泉齊人皆謂嘗)


(有棄糠於黑水之灣者而見之于此蓋此泉自渴馬之厓潛流地中而至此復出也其注而北則謂)


(之濼水達于清河以入于海舟之通于濟者皆於是乎達也齊多甘泉其顯名者十數而色味皆同)


(以余騐之葢皆濼水之旁出者也然則水之伏流地中固多有之奚獨于滎澤疑哉吳興沈氏亦言)


(古說濟水伏流地中今歴下凡發地皆是流水世謂濟水經過其下東阿亦濟所經取其井水煑膠)


(謂之阿膠用攪濁水則清服之下鬲疎痰葢其水性趨下清而重故也濟水伏流絶河乃物性之常)

(事理之著者程氏非之顧弗深攷耳程氏曰今世所稱南北清河皆古濟流也派陶丘以東與菏㑹)


(而遂分派㑹泗以注淮者濟之至菏而分者也東北兼汶與之同入于海者濟之正派也舅氏曰濟)


(行平原其地喜裂故遷徙不常而濟與河邇又易相雜今濁河已行南濟而北濟今自青州博興縣)


(一百七十里至濱州勃海縣入海増多漢一百七十里矣則禹迹宜不可考)

滎　　　户扃切職方氏豫州之川滎雒(說文曰絶小水也晉地道)

(志曰濟自大伾入與河水鬭南泆為滎澤水經曰濟東徑敖山北又東合滎澤酈道元曰濟水東逕)


(滎澤北故滎水所都也京相璠曰滎澤在滎陽縣東南與濟隧合出河之濟即陰溝之上原也鄭康)


(成曰今塞為平地滎陽民猶謂其處為滎澤在其縣東鄭州圖經滎澤縣敖山在縣北滎澤在縣北)


(四里酈道元水經注曰濟水於此又兼邲目春秋宣公十三年晉楚戰于邲即是水也音卞京相璠)


(曰在敖北濟自敖山北溢為滎瀦而後泄遂為汴水即禹貢道濟所謂東出于陶丘北而漢書地理)


(志所謂狼蕩渠首受沛東南至陳入潁過郡四行七百八十里是也後世滎澤不瀦又汴在戰國謂)


(之鴻溝司馬遷史記謂之滎陽漕渠漢書謂之狼蕩渠漢建武中張泥修之謂之濟渠永平中王昊)


(治之謂之浚儀渠酈道元謂之陰溝故名實遂不可考按滎澤之迹于今已不可攷滎之為小水他)


(亦無所見别作瀯瀠瀅濚濙)

菏　　　古俄切(說文曰菏澤水出山陽湖陵地理志作荷在濟陰郡定陶縣東今興仁府)

(濟陰縣南三里其地有菏山故名其澤為菏澤也葢濟水所經水經謂南濟東過寃朐縣南又東過)

(定陶縣菏水出馬是謂菏澤唐元和郡縣志曹州濟陰東九十里故定陶東北有禹貢菏澤曹州圖)


(志濟陰南三里有菏水俗謂五丈河今名廣濟河即禹貢菏澤)

汶　　　亾運切(又平聲說文曰水出琅邪朱虗東泰山東入濰桑欽說汶出莱蕪西南入)

(沛在今東平府中都縣顔師古曰漢志兼録桑氏之說或者有二汶乎按輿地記沇州莱蕪縣原山)


(淄汶二水出焉淄水東北流至千乘入海汶水西南流至中都入大野陂大野在今濟州巨野縣巨)


(野濟之所瀦也按禹貢濟水東北㑹于汶汶葢入于濟也)屈原曰安能以身之


察察受物之汶汶(汶汶混濁無分曉之状)

濼　　　盧谷切(又郎狄切)春秋魯㑹齊侯于濼(杜氏曰水在濟南厯)

(城縣西北今齊州縣也入濟說又見沇濟下)

澠　　　食陵切傳曰有酒如澠杜氏曰水出齊國臨

淄縣北入時水又瀰沇切秦趙㑹澠池漢志弘農


黽池縣單作黽今河南府澠池縣

㶟　　　力追切說文曰水出雁門陰館累頭山東入

海漢志作治(說文曰或云治水也按說文又曰治水出東萊曲城縣丘山南入海)

濕　　　他合切說文曰水出東郡東武陽今開徳府

朝城縣也東北至千乘今青州縣入海漢志作漯

按禹貢浮于濟漯達于河孟子曰瀹濟漯而注諸


海是也累於他合之音不諧葢㬎之譌為累也

灅　　　力軌切漢志水出又北平俊靡南至無終東

入庚(說文作出浚靡東南入庚)

浿　　　普拜切説文曰水出樂浪鏤方東入海漢志

曰出浿水縣西至增池入海

派　　　古胡切説文曰水起雁門葰人戍夫山東北

入海

浙　　　之列切水出今徽州黟縣過嚴越杭入于海

又通作制(亦作淛)

湡　　　五俱切(又音耦)說文曰水出襄國西山東北入

浸浸出魏郡武安東北入呼沱水呼沱入于海

㴲　　　辛兹切說文曰水出襄國東入湡按凡江河

淮沇濰淄濕涞滱㶟浿泒浙皆専達于海者也

湞　　　陟盈切説文曰水出南海龍川西入溱今英

州有湞陽縣避廟諱改為真陽溱水入鬱(說文曰入滙)

鬱水出鬱林廣鬱縣入海

滇　　　亭年切(又的烟切)漢志水在益州滇池縣西北大

澤曰滇池原廣末更陿似逆流故謂之滇(又汝南滇陽縣)


(應劭曰滇水出縣東北入淮之人切今為蔡州真陽縣闞駰曰永平五年失印更刻誤以水為心今)


(猶有真丘)

濮　　　博木切書曰微盧彭濮孔子曰濮在江漢之

南春秋有百濮又說文曰水出東郡濮陽今為濮


州臨濮縣南入巨野水經曰瓠子河出濮陽縣北


河東北過廪丘縣為濮水輿地記今興仁府南華


縣有濮水唐以荘周所釣改名南華

澶　　　市連切説文曰澶囦也在宋杜氏曰在頓丘

縣南今名繁汚(音䊸)衛地也(又水静貌)

滏　　　奉甫切類篇曰水在鄴
滁　　　直魚切今淮西有滁州
渼　　　母鄙切長安有渼陂
湳　　　奴感切說文曰西河美稷保東北水也
滬　　　侯古切滬瀆在㑹稽(山海經所稱玄滬水妄也)
澗　　　古莧切小谿也又為水名禹貢曰伊洛瀍澗

既入于河漢志澗出弘農新安縣東南(水經曰出白石山)

溪　　　苦兮切川之小者也泉出谷為澗澗注溪溪

注江河亦作谿

潬　　　　　他干切爾雅曰沙出也江東呼水中沙

堆為潬今河陽縣南有潬城按越人以川流淺急


處為潬潬灘實一字(說文曰灘水濡而乾也引詩灘其乾矣孫氏呼旰切太嵗)


(在申曰涒灘又蕩旱切)

潭　　　􁜜含切川流深滙為潭也說文曰水出武陵

鐔成王山(漢志曰東至阿林)東入鬱林(又夷鍼切又􁜜南切)

湖　　　戶吳切水所鍾大浸也大者洞庭震澤彭蠡

古頃切水之經流舟所道也(又作港)

汊　　　楚嫁切支也
浦　　　滂古切詩云率彼淮浦南人謂小川入于江

潮汐之所通者為浦(風土記曰大水有小口别通曰浦說文曰瀕也非)

溆　　　徐吕切(說文曰水浦也)楚辭曰入浦溆予邅回(别作㵰汿)
溝　　　古侯切通水之道也周官十夫有溝溝廣深

各四尺

渠　　　彊魚切溝之大者也說文曰榘省聲借為謂

人之辭與其聲義相通又詩云於我乎夏屋渠渠


(鄭氏曰猶勤勤也)又與詎距通借用猶豈也

洫　　　况逼切周官十里為成成間有洫廣深皆八

尺(又作淢火記曰卑宫室致費于溝淢)

瀆　　　􁜜谷切邑屋中水竇也(說文曰溝也一曰邑中溝)邑屋之

溝汙流之所出也故引之為汙瀆煩瀆䙝瀆之


義焉與竇通(别作豄􁓹黷嬻䢱)江河淮濟為四瀆葢取其


流通之義

池　　　直之切鑿地鍾水也(俗多與沱亂說文無池字徐騎省謂作沱非也)

借為差池之池差池進退先後也

沼　　　之少切池也
濠　　　胡髙切城池也又濠水在鍾離(别作壕)
湫　　　子由切小水有窟深也又子了切卑濕也傳

曰晏子之宅湫隘又曰壅閉湫厎

泓　　　烏弘切水深澄也濁為洼清為泓(别作)
洼　　　烏瓜切深池也一曰洼池也(一曰曲池也)又烏乖

烏畦二切(又作漥溛說文曰清水也一曰窊也按窐窊洼實一字窊窊下也故為洼池之)


(窊通作洿汙)

?　　　慈鹽切水?行地下也引之則没水而行者

曰?魚?在囦同此義也引之為沈?又水名禹


貢曰浮于江沱潛漢(爾雅曰自江出為沱自漢出為潛新安程氏曰凡江漢下)


(流皆沱潛不限一水詳見沱下)

潨　　　祖紅切詩云鳬鷖在潨(毛氏曰水㑹也說文曰小水入大水曰潨)

(或曰水之㑹也别作灇灇漎)

潯　　　徐林切說文曰旁深曰潯
涔　　　徐心切小水也蹄涔蹄跡中潦也(一曰池也)又涔

陽渚在郢中(一曰漬也)

潢　　　乎光切傳曰潢汚行潦之水(說文曰積水池也)又去
聲染紙也

潦　　　盧皓切雨水所流也又與澇通用
澇　　　郎到切雨水過多也又平聲說文曰水出扶

風鄠今京兆鄠縣北入渭相如賦作潦(顔師古曰音牢)

波　　　博禾切水風蕩之則波
浪　　　来碭切水激石遇風則浪浪跳波也又平聲
　浪浪淋浪水迸下貌也又滄浪之水禹貢曰嶓冢導

漾東流為漢又東為滄浪之水南入于江(漢志丹水自商)


(州上雒東南五百七十里入漢為滄浪水)

濤　　　􁜜刀切洪波舂撞者為濤(别作)
瀾　　　洛干切游波旁薄者為瀾孟子曰觀水有術

必觀其瀾日月有明容光必照焉言觀其㳺波而


可知其洪流也波之旁游為瀾浪之怒撞為濤俗


言瀾翻是也(說文曰大波為瀾小波為淪)又為汎瀾

湍　　　他官切急流也
瀑　　　平沃切縣流也(又平到切說文曰疾雨也)
瀦　　　陟魚切水亭畜也周官以豬畜水古單作豬

禹貢曰滎波既豬又曰道菏澤被孟豬(孔氏曰孟豬澤名)

渦　　　烏禾切水回旋也(又作涹)又古禾切
沊　　　丁紺切(類篇沊沊水聲)
津　　　將鄰切水可渡處也又用為津液之津與

通(别作堻)

汜　　　詳里切詩云江有汜(爾雅曰水決復入為汜一曰窮瀆也說文汜說)

(與爾雅同引詩江有汜又洍水也引詩江有洍詩之一字而為兩誤矣)

濱　　　卑民切水邊也(别作)
瀕　　　蒲賓切水厓也通作頻詩云池之竭矣不云

自頻濱頻聲義相類或曰實一字也

涘　　　牀史切説文曰水厓也
滸　　　呼古切水際也又作　　
滣　　　常倫切水縁也詩云在河之滣(别作漘)
湄　　　武悲切説文曰水艸之交為湄通作麋傳曰

孟諸之麋(别作溦)

濆　　　符云切詩云鋪敦淮濆(毛氏曰厓也鄭氏曰大防也春秋叔弓敗)

(莒師于蚡泉公羊作濆濆泉者直泉也直泉者涌泉也榖梁作賁)通作濆詩云遵


彼汝墳(毛氏曰大防也)

汭　　　而銳切書曰釐降二女于媯汭又曰涇屬渭

汭(孔氏曰水北曰汭)曰㑹于渭汭又道河東過洛汭(孔氏曰洛)


(入河處)又五子之歌太康畋于有洛之表厥弟御其


母傒于洛汭(孔氏曰洛表水南也)職方氏雝州之川涇汭(鄭氏)


(曰汭在邠地詩云汭泦之即)傳曰㑹于漢汭(杜氏曰内也)又曰敗戎


于渭汭(杜氏曰水之隈曲曰汭說文曰水相入曰汭從内内亦聲按汭一字而說不勝其異)


(說文水相入之說於涇屬渭汭為不通鄭氏於職方以汭為水名詩引汭泦之即按今詩乃作芮鞫)


(毛氏曰芮水厓也鄭氏曰芮之為内也陸氏曰芮本作汭水之外曰鞫其說又自相矛盾漢志芮水)


(出右扶風汧縣西北東入涇詩芮􁊳雝州川也今隴州汧原縣弦蒲藪有芮水焉涇水自汧而東屬)


(於渭之北故曰涇屬渭汭猶言洛汭漢汭也職方方雝州之汭則自為水名詩所謂芮鞫漢志所謂)


(芮水者此也通亦作汭爾芮水入涇涇乃屬于渭說者以為二水誤矣杜氏水内與隈曲之說最近)


(之自冀州言之則洛南為表洛北為内孔氏所以謂汭為水北此其通義也)

澨　　　時制切禹貢曰過三澨至于大别(說文曰埤増水邊土)
(人所止者)

沚　　　諸市切詩云于沼于沚又曰宛在水中沚(爾雅)

(曰小渚曰沚别作洔淽溡非)

渚　　　章與切江有渚江有沱江有汜又曰魚?在

淵或在于渚以沱與汜例之且曰魚在于渚渚非


洲也(爾雅曰小洲曰渚又作陼非)

汀　　　他丁切(說文曰平也别作渟)
漠　　　末各切(說文曰北方流沙也)北方流沙廣莫之地謂之

漠又漠漠烟雨霏微之貌逺望眇茫之貌

泫　　　胡畎切水澤濡始流也
滴　　　都厯切水初下點滴也又丁計切餘瀝垂欲

滴也

涿　　　竹角滴角二切殘滴也又直角切上谷有涿

郡(竒字作)應劭曰涿水出上谷涿鹿縣

㴙　　　側洽切水滴不絶也
涓　　　古玄切小流也
注　　　之戍切流所専瀉也(說文曰灌也按灌廣而注専)引之為

注射為注意之注(蟲瘵傳注謂之注疾俗作疰)說經者注於下


方因謂之注(别作註)

淺　　　七衍切義不待訓又將前切水流淺淺也(亦作)

(濺濺)

深　　　式箴切義不待訓深蒲蒲本在水中者也(别作)

 　又去聲度深為深

添　　　他兼切水増也
滿　　　莫旱切水盈也
淫　　　余箴切水過其防也引之則凡淫溢過度皆

曰淫(别作婬)又以贍切巴東有淫預堆(亦作􁚣)

溢　　　夷質切水滿溢出也亦作　　書云淫泆于

非彝(說文曰水所蕩泆也)

濫　　　盧闞切水汎漲旁没也引之則凡濫及者皆

曰濫僭濫淫濫是也(别作㜮說文曰㜮過差也)内則㱃有漿水


醷濫(康成曰以桃梅諸和水也以周禮六㱃校之則濫涼也紀莒閒名諸為濫)又魚敢

切水淹濡也(説文水濡上及下也)亦作　　又平聲漬果菜


也(别作灆藍說文藍瓜菹也)

漲　　　知亮切水張也本作張說具張下(别作涱)
瀰　　　民卑切彌滿也古單作彌又彌爾切詩云有

瀰濟盈又曰河水瀰瀰(别作)

漫　　　莫官莫貫二切水彌漫無有洲渚也又引其

義與縵通用泉貨之陰無文因謂之漫

汪　　　　　烏光切水深廣也晉語曰汪是土也

又池也傳曰尸諸周氏之汪又去聲水停敗也(別作)


(瀇)

洋　　　余章切水盈長也漢志洋水出齊郡臨朐石

膏山東北至廣饒入巨定

浩　　　胡老切水盛大也(又作灝)
洪　　　户工切水張盛也古借用降字書曰降水儆

予别作　　(孟子曰書云洚水警予洚水者洪水也按洚洪實一字孟子時已誤讀為)


(二字矣又作渱非禹貢河自大伾北過降水漢志亦作降或書作洚說者謂水在信都今冀州信都)

(縣有枯降渠)

溔　　　弋少切子虚賦浩溔潢漾(郭氏曰水無際貌也)
茫　　　謨郎切淼茫無際也引之為惝㒺茫昧㝠茫

混茫之義與亾同意亦作　　亦通作芒孟子曰


芒芒然歸

滉　　　户廣切水盛滿滉漾也(或作瀇)
蕩　　　徒浪切水盛滿蕩漾也引之為蕩搖蕩磨淫

蕩放蕩又為蕩蕩廣大之象(別作愓說之愓放也人作潒說文水潒瀁)


(也讀若蕩)又水名說文曰水出河内蕩侌東入黄澤

溥　　　滂古切水徧滿也中庸曰溥博淵泉
泱　　　於良切水長緩貌
洸　　　古黄切水盛王貌(說文曰水涌光也)
滔　　　吐刀切滔滔長流去不反貌書云浩浩滔天

詩云汶汶滔滔又曰滔滔江漢

㶑　　　力驗切㶑豓水盛滿光豓也
湊　　　倉奏切衆流交㑹也
混　　　胡本切說文曰豐流也又去聲混合也引之

為混爻混襍(漢書及楚辭亦作棍)

沌　　　徒渾徒本二切水合流混沌也一說渾濁也

又柱沇切江夏江中夾也過九月則涸不可行舟


晉郭舒留屯沌口在江陵之建寧鎮葢沌自江陵


分至鄂渚復合于江

渙　　　呼貫切水廣流散也易曰風行水上渙又曰

渙汗其大號(説文曰流散也)又平聲

泮　　　普半切水流判散也詩云迨氷未泮言氷解

也(亦作冸从仌)魯有泮水作宫其上謂之泮宫詩云思


樂泮水言采其芹(毛氏曰泮宫之水也禮器曰魯人將有事于上帝必先有事于)


(頖宫說者謂頖即泮王制曰天子曰辟雝諸侯曰頖宫鄭氏曰邕水旋丘如璧曰辟雝節觀者使四)


(方觀者均也泮之言泮也東西門以南通水以北無水也又曰頖之言班也所以班政教也又曰頖)


(宫郊學也有事焉告后稷也舅氏曰頖宫之為學豈以泮水之詩有曰匪怒伊教者乎詩之所言若)


(獻馘獻曰獻琛不一其事何獨謂學乎且后稷之廟在郊學不識何義鄭氏傅㑹王制曲為之說不)


(足據也泮宫葢魯之離宫猶晉之銅鞮楚之章華也按魯作宫於泮水之上故號泮宫諸侯之國安)

(得俱有之禮噐獨言魯有事于頖宫明他國無有也有事于上帝必先有事於頖宫有事於河必先)


(有事於呼沱有事於泰山必先有事於配林葢先輕後重所以習官有司於儀物也苟祀頖宫為告)


(后稷則祀呼沱祀配林者為何所告乎毛氏猶未嘗有半水之說鄭氏既以泮為半又以頖為班曲)


(而不通甚矣辟雝之說尤為傅㑹舅氏辨之詳而明)

瀚　　　户旰切浩瀚也古單作汗(類篇曰北海名按漢書登臨翰海單)

(作翰亦通作澣)

淪　　　力遵切旋波也小曰淪大曰回詩云河水清

且淪猗(毛氏曰小風水成文轉如輪也說文曰小波為淪)物遇旋波則淪


入焉故引之為淪溺沈淪又魯本切混淪流轉貌

漣　　　力延切水流連長也易曰泣血漣如詩曰泣

涕漣漣又曰河水清且漣猗(毛氏曰風行水成文曰漣又作㦁說文曰)


(泣涕也)

汨　　　古忽切水淪回而踊出者曰汨入者曰没亦

曰齊荘子曰與齊俱入與汨俱出引之則波流踊


突不已為汨汨為汨亂書云鯀湮洪水汨陳其五


行亦通作滑(或作淈)

泌　　　兵媚切(說文曰俠流也)詩云泌之洋洋可以樂飢(毛氏)

(曰泉水也)又薄必切亦音必相如賦偪側泌瀄

渢　　　房戎切汎豓廣大之象也傳曰美哉渢渢乎
溶　　　余封切水舒緩貌(說文曰水盛也一曰安流也)又上聲淮

南子曰動溶無形之域

沄　　　王分切水流如雲行也(又作澐)
沕　　　莫骨切(又虎配莫佩二切)水青黑悠闇也(又作㳷說文曰水青)

(黑色)賈誼賦曰沕穆亾間又曰沕囦潛以自珍(汨滑沕汨)


(淈㳷多紛亂)

涏　　　堂練切水光澤搖漾之象也漢書曰燕燕尾

涏涏

淠　　　匹制匹備二切波流演漾之皃詩云雚葦淠

淠又曰淠彼涇舟又曰其旂淠淠又作　　滂濞


水盛疾皃(説文曰水暴至聲)按淠濞實一字

湧　　　余隴切泉水涌出也古通作踊漢志曰泉水

踊出

滕　　　徒登切騰踊也詩云百川沸騰引之則凡滕

沸者皆曰滕易曰咸其輔頰舌滕口説也(别作謄)又


借為國邑之名

瀵　　　步問普問二切水瀵踊上出也(爾雅曰瀵大出尾下疏曰)

(猶底也言其原深大出於底下河東汾隂縣有水口如車輪濆沸涌出其深無限名之為瀵馮翊郃)


(陽又有一瀵相去數里夾河河渚又一瀵皆濳通)又作　漢志曰河水湓溢


湓又平聲水名在尋陽

滮　　　符彪皮休二切泉水皃也詩云滮池北流
滃　　　烏孔切泉出蓊然也古單作翁又與蓊通用
澒　　　胡孔胡貢二切又虎孔切水攻徹也説文曰

丹沙化為水銀也亦作汞按今以汞為水銀澒為


澒洞

洞　　　􁜜弄切洞徹也引之為空洞為洞穴與迵通

倉公曰迵風者㱃食下嗌輒出不留眂徹表裏者


謂之洞眂(别作眮)借為洞洞屬屬之洞

洶　　　許拱切水聲勢盛疾匈匈也古單作匈兇
沸　　　方未切水滕沸也鼎鑊之沸亦作　　
涫　　　古丸切酒泉有樂涫縣又古滿切又古本切

沸而旋衮也湯之沸甚亦曰涫(别作滚)

潏　　　古穴切水蕩潏也漢志水名出鄠縣北過上

林苑入渭(許叔重云矞水在京兆杜陵即今沈水從皇子陂流經毘明池入渭)

湃　　　怖拜切滂湃澎湃水相蕩聲也
􁐯　　　呼括呼外二切水流聲􁐯􁐯也詩云施罛􁐯

􁐯言罛激流有聲也(别作)又烏外烏廢二切汪􁐯


深廣貌也

瀺　　　士咸切瀺灂水滕沸貌
灂　　　士角切瀺灂也又子召切(類篇從仌永裂文也)考工記

曰良輈環灂(鄭司農曰讀如釂酒之釂謂漆圻堮如環也)

汕　　　所諌切汕汕水瀺灂貌詩云烝然汕汕(毛鄭以為)

(撩罟非也罩罩汕汕壘語形容之辭非物也説文魚㳺水貌亦縁詩立義)

活　　　户括切水流轉活動也引之為生活詩云河

水洋洋北流活活(毛氏曰流也陸氏古闊切非聒聒水聲不可言河流又作􁝘)

激　　　古厯切水為風與石所薄也又弔吉切激訐

也(别作譤)

淢　　　越逼切説文曰疾流也又作㳼(説文曰水流疾㳼㳼也)

詩云築城伊淢(毛氏曰城溝也)

漼　　　七罪切詩云有漼者囦雚葦淠淠(毛氏曰深貎按雚葦)

(所生不得為深)

濔　　　奴禮切詩云垂轡濔濔(説文曰滿也毛氏曰衆也按詩言四驪㴉)

(㴉不過一椉之轡安得為衆濔流之舒長也轡之柔如之故以狀焉儵革忡忡亦此意也)

滂　　　普浪切雨水迸下也滂沛水迸下盛疾也滂

沱雨潦迸下也

沛　　　普葢切水盛疾也(又作霈)又為沛澤孟子曰園

囿汚池沛澤多而禽獸至(類篇曰草生水為沛)又借為顛沛


之沛跋頓也北昧切(又作䢌説文曰前頓也又作䟺説文曰歩行獵跋也)

潺　　　昨閑切潺潺水流寫聲也
湲　　　胡關王權二切潺湲水聲也
㶁　　　霍虢霍亦二切㶁㶁水聲也
淙　　　鉏弓楚宗士江三切飛流也(説文曰水聲也又作漴類篇曰)

(雨急謂之漴)又士巷切水衝沃也

泬　　　呼穴呼域二切(説文曰水從空中出)又為泬寥楚辭曰

泬寥兮天髙而氣清

漐湁　　子集切漐漐小雨不輟也醫書言漐漐汗出

亦此義也　　丑入切汗儵出也(又作潔又聲相近者有湁潗)


(湒霵霫雭漝雴子入阻立七入丑入似入仕戢是汁色立失入直立凡數音相如賦湁潗鼎沸郭璞)


(曰水㣲轉細涌貎説文曰湒雨下也一曰沸踊貌濈和也湁湒沸也葢即以湒為潗孫愐曰漐汗出)


(貌水溼湒雨貌霵雨下又暴雨雴霫大雨也潗泉出漝水貌雭小雨聲按諸書一義而有數字一)


(字而有數音紛然糅襍實皆無用凡形容之辭多用雙聲疊字率不過假借湒之為小沸但當借用)


(戢字直立切之為雨者但當借用蟄字其餘皆可廢)

湑　　　寫與切水濃厚欲流未流貌詩云零露湑兮

(毛氏曰湑湑然蕭上露貌)酒之濃厚者因謂之湑詩云有酒湑


我(毛氏曰以筐曰釃以藪曰湑又田莤之也鄭氏曰沛莤之)又曰爾酒既湑(鄭氏)


(曰酒之沛者也毛鄭之説皆非俗作醑)

澘　　　師姦切小流迸出貌(又去聲)詩云澘焉出涕
汛　　　胡官切(説文新附曰泣淚貌)
漙　　　􁜜官切又豎兖切雨澤稠厚不流貌詩云零

露漙兮(毛氏曰漙漙然盛多也)

瀼　　　如陽切雨露蕃貌詩云零露瀼瀼(毛氏曰露蕃貌又曰)

(盛貌)

渰　　　衣檢切雨氣合貌詩云有渰萋萋
濛　　　謨逢切細雨冪冪貌詩云零雨其濛又洪濛

大水貌猶言鴻茫也

瀌　　　悲驕符驕二切雨水迸下貌詩云雨雪瀌瀌
湝　　　居諧切詩云淮水湝湝(毛氏曰猶湯湯也)
涖　　　力至切相如賦曰踰波趨浥涖涖下瀬(郭璞曰聲)

(也顔師古曰疾流也)借為臨涖之涖(見埭下)

澍　　　殊遇切時雨也(又朱戍切説文曰時雨澍生萬物)
瀧　　　盧東切説文曰雨瀧瀧貌又瀧涷沾溼也又

薄江切奔湍也又踈江切嶺南水名

涷　　　都籠切楚辭曰使涷雨兮灑塵(爾雅曰暴雨謂之涷郭氏)
(曰江東以夏雨暴至為涷説文曰水出發鳩山入于河)

濺　　　則旰切水激跳中人也(亦作濽)
氿　　　居洧切詩云有洌氿泉無浸穫薪(爾雅曰水醮曰氿毛)

(氏曰側出曰氿説文曰水厓枯土也)

溟　　　莫狄切又平聲説文曰溟溟小雨也(按今以溟濛為)

(煙雨霏㣲之狀又荘子有溟涬二字無義不録)

清　　　七情切義不待訓
潔　　　古屑切義不待訓
澄　　　直陵切水清定也定去泥滓因謂之澄又作
　　　　
浄　　　才性切塵垢盡也古無此字(或作瀞)
洌　　　良薛切清寒也
泠　　　郎丁切清泠瀏利也故風之清者亦曰泠風

又泠泠水聲也

泂　　　畎迥切清炯也詩云泂酌彼行潦(毛氏曰逺也)又

平聲

湛　　　直減直監二切清淳也詩云湛湛露斯又荆

川之浸潁湛又都含切沈著也與耽通用(别作妉媅)又


持林切與沈通用又收亷切記曰湛熾必絜(康成曰漬)


(也)又曰湛諸美酒

淳　　　殊倫切清壹也(説文曰渌也别作㝄沌)酒不殽者為醇

義通又朱倫切記有淳熬淳母皆以膏沃醢加于


黍稻上(康成曰沃也)考工記曰淳沃其帛又曰淳而漬


之又主尹切周禮曰同其度量壹其淳制(杜子春曰淳當)


(為純純謂幅廣)

淑　　　殊六切清淳也
瀏　　　力求切水流泠利也詩云瀏其清矣
沖　　　直弓切泉水初出清而不盈之貌易曰山下

出泉䝉沖之象也故天子自稱曰沖書曰惟予沖


人老氏曰大盈若沖又曰沖而用之或不盈故又


為沖澹沖虛沖融沖和(説文曰水涌搖也讀若動又作盅器虚也引老氏作)


(盅而用之或作浺尤非或從仌)借為翰飛沖天之沖(别作翀)

澹　　　徒濫切間湛不波也説文曰水搖也(别作惔憺亦通)

(作淡)又徒甘切魯有澹臺滅明又與贍通用

湜　　　常職切説文曰水清見底也詩云涇以渭濁

湜湜其沚(鄭氏曰湜湜持正貌或曰湜濁貌)

涼　　　吕張切水氣清也春温秋涼冬則寒矣傳曰

尨涼冬殺金寒玦離此寒涼之分又曰虢多涼徳


言其徳之寒涼也又曰作法於涼其敝猶貪謂清


涼也(俗因有涼薄之稱訓涼為薄者非)又去聲詩云涼彼武王(毛氏)


(曰左也陸氏曰亦作諒力尚切)

滄　　　千剛切水清涼也又滄浪水名又去聲亦作

凔從仌(説文曰寒也)

淒　　　千西切雨氣悽清也淒滄寒涼之意亦作悽

愴(亦作凄)

況　　　訏放切水寒滄況也(今作愴怳)詩云況也永嘆又

曰僕夫況瘁皆淒滄意借義有三為況予作貺又


為加甚辭義與矧同又為比況

漻　　　力蕭切清空也荘周曰漻乎其清也(又見寥下)
渫　　　私列切(説文曰除去也)易曰井渫不食(王氏曰不亭汙也)又

以制切記曰茐渫處末(康成曰烝茐也)又實洽切燂也

滑　　　戶八切水流利也(又古忽切與汨淿通用)
沍　　　胡故切水凝沍也傳曰固隂沍寒亦作冱從仌
潤　　　儒瞚切水氣潤
濡　　　儒朱切沾濕也水始濡而未流故引之為濡

滯(孫氏曰洵趨切侗謂讀當如本音)内則記食物有濡豚濡鷄(康成)


(曰烹之以汁和也陸氏曰音而按如陸氏音乃腼也)

溼　　　失入切土得水而溼也從水土㬎省聲(説文溼從)

(水一所以覆也覆而有土故溼㬎省聲按濕之出東郡者今書與孟子作漯詳見濕下從一之説曲而不通)

泚　　　千禮切濡澤也孟子曰其顙有泚(説者曰流汗也)詩

云新臺有泚(毛氏曰鮮明皃也按有泚猶言有洒濡澤狀也一曰清也)

澤　　　直格切雨露之濡為澤易曰兑為澤水鍾則

澤物故流為川止為澤潤澤則光悦故為悦澤為


光澤又逹各切

漸　　　將亷切水始漸漬也詩云漸車帷裳又水名

説文曰出丹陽黟中東入海又濡染切水之漬物


以漸而浹故為馴漸漸次之義易曰其所由来者


漸矣又疾銜切漸漸流不絶貌也又與巉通詩云


漸漸之石(説文又有瀸字漬也爾雅泉一見一否為瀸音同)

沾　　　之亷切雨水沾灑也又作　　又蚩亷切漢書

魏其沾沾自喜耳(張晏曰自整頓也師古曰沾沾輕薄也今俗言薄沾沾)又


他亷切説文曰水出壺闗東入淇又都念切類篇


曰水出上黨壺口闗

涵　　　胡南胡讒二切水函浸也(别作浛)
浸　　　子鴆切漬没也(别作寖)陂湖因謂之浸水之浸

物浸浸而深故有漸義焉又水名説文曰出魏郡


武安東北入呼沱

漬　　　側剌切薄浸也(説文曰漚也或作洓)
淹　　　衣亷切漬之久也引之為淹久説文曰水出

越嶲徼外東入若水又衣監切淹没也(又作腌説文曰漬肉)

(也又作醃)

浥　　　乙及切浥浥㣲濕也詩云厭浥行露古單作

邑又乙洽切

洇　　　昵立切浥洇淹溼狀又昵洽切(亦作㵫)
浞　　　仕角切(説文曰濡也)
洊　　　才甸切水再至也易曰水洊至習坎通作薦

荐(説文曰瀳水至也讀若尊孫氏又在甸切)

滋　　　津之切水洊至滋益也故引之為滋潤滋益

又為滋黒傳曰拘漚菅者曰何故使吾水滋(又見兹下)

渥　　　於角於谷二切澤優餘也
浹　　　即劦切漸漬徧匝也引之則為周浹亦借用

挾字周禮曰挾日而斂之挾日挾旬浹十日也浹


辰浹十二辰也又作答切通作帀

洽　　　轄夾切表裏透浹也
浮　　　房尤切義不待訓
汎　　　甫犯切水浮物也亦作　　　　又符咸切
傳曰鄙在鄭地汜又方勇切水瀵溢也引之為反


覆漢書曰汎駕之馬(顔師古曰覆也亦作覂)

漂　　　匹招切水疾漂流物也又匹妙切漢書曰漂

母哀之(韋昭曰以水擊絮曰漂)

泊　　　白各切漂著也北人以止水為泊有髙鷄泊

白水泊楊栁泊因之為止泊為澹泊(或曰澹泊為本義别作怕)


(非)

沈　　　持林切重則沈輕則浮又去聲沈之於水也

又式荏切古為國今為姓傳曰昔金天氏有裔子


曰昧為玄冥師沈姒蓐黄實守其祀晉主汾而滅


之周文王之子耼季封於沈在汝南平輿蔡滅之


楚有沈尹戌(沈約合三衆為一非)

滅　　　亡列切水盛貌没洲渚也(别作搣)
没　　　莫勃切水深没坻厈也引之凡泯没者皆曰

没死曰亡没(别作歾圽殁)

泯　　　武盡切泯合也泯滅聲義相通(俗因以泯為盡别作湣)
又平聲

決　　　古穴切水得發邕決去也引之則凡剖決分

決皆謂之決(别作訣列子曰衛人有善數者臨死以訣喻其子)射者以象


骨為決著右拇所以鉤弦決矢亦謂之決詩云決


拾既佽(内則作玦捍誤)決吻謂鳥吻之深如決也決驟放


歩也決起奮飛也(別讀作涓惠烏決呼決三切及作起非)

泄　　　舒列切又作　　隄防不宻水散越也又以

制切泄泄舒徐也詩云雄雉于飛泄泄其羽雉不


能輕舉其飛重遲也傳曰其樂也洩洩詩云天之


方蹶無然泄泄皆言其容與也孟子曰泄泄猶沓


沓也(説者因謂多言為泄別立詍呭二字非也)

潰　　　户賄户對二切隄防為水所隤迸散也又借

義與遂通詩云是用不潰於成

滲　　　所禁切水遇沙土滲漉也
漉　　　盧谷切漏也漏漉聲義相通又與盝通瀝去

水也瀝漉聲義同盝物於水因謂之漉與摝通(别作)

(􁈢渌通作濼)

瀝　　　狼狄切水餘滴也瀝盡之也
潟　　　思積切又七約切鹵水滲鑠也周禮曰鹹潟

用貆漢書亦單作舄

減　　　古斬切水耗少也
消　　　相幺切水鑠盡也氷之釋為消金之釋火之

息亦為消石之能釋者亦為消别作銷(别作焇硝)借為


消搖之消(别作逍遙徐鉉曰此二字字林所加)

澌　　　息移切氷索也
濇　　　殺側切水涸而歰也
澀　　　色入切水歰也味之苦歰者因謂之澀
滯　　　直例切水涸澀難行也(又有懘字説具心部又作蹛詳具足部)
沴　　　止忍切説文曰水不利也(孫氏郎計切按㐱非郎計之聲類篇)

(曰沴㲽溼相著也)因之為灾沴

沮　　　慈吕切水遇土沮縮也又將豫切沮洳水所

淹漬也又千余切水名禹貢曰漆沮既從漢志北

地直路縣沮水出焉東西入洛鼂氏曰在今坊州


升平縣北子午嶺俗謂之子午水東流徑宜君縣


又東至中部縣正謂之沮水又東南至耀州同官


縣華原東南九十五里㑹于漆又東南至永興軍


櫟陽縣又東至同州白水縣北入洛名曰漆沮又


漢志武都沮縣沮水出東狼谷南至沙羡入江荆


州川也又子余切禹貢曰邕沮㑹同在荆州境(今不)


(知其處)按水有邕且猶腸之有邕且也又壯所切沮


陽縣在上谷

洳　　　人庶切(説文作)漸溼也
汔　　　許訖切水㡬盡也引之為幾易曰汔至亦未

繘井又曰小狐汔濟詩云汔可小康

涸　　　下各切水乾竭也(别作垎)
溘　　　口答切忽盡也
渴　　　苦葛切乾也引之為飢渴之渴(别作㵣又邱葢切)
澩　　　胡角切(爾雅曰夏有水冬無水曰澩又作又下巧切)
濁　　　直谷直角二切不清也漢志濁水出齊郡廣

縣為山東北至廣饒入巨定

渾　　　户昆切稍濁也又上去二聲與混通
汙　　　汪胡切穢濁也亦作　　又烏瓜切與洼通

洿下也洿下故穢濁流之記曰汙尊而抔㱃孟子


曰數罟不入汚池汙物之汙烏故切亦烏卧切别


作涴

淰　　(説文曰濁也唐韻淰字凡三見其一曰式荏切二皆乃忝切)禮記曰魚鮪不

不淰(康成曰淰之言閃也陸音審)

沬　　　莫貝切(説文曰洒面也孫氏荒内切非)楚辭曰芳菲菲而難

虧兮芬至今猶未沬又易曰豐其沛日中見沬(字林)


(作昧曰斗杓後星也子夏傳曰星之小焉者也服氏曰日中而昏也薛氏曰輔星也)

浼　　　母罪切汙也又美辨切詩云河水浼浼(毛詩曰平)

(地也非)

淟涊　　他典切　　尒軫切淟涊滋垢也(涊亦作㲽)
渝　　　容朱切水色變也易曰成有渝詩云敬天之
渝(説文曰變汙也一曰渝水出遼西東出塞)

漶　　　户貫切漫漶昬渝也
涅　　　乃結切(説文曰黒土在水中也從水土日聲)語曰不曰白乎涅

而不緇又水名漢志出上黨涅縣

滓　　　阻史切泥垢沈著也(説文曰澱也)史記曰皭然泥

而不滓

澱　　　堂練切説文曰滓垽也(又作淀)
垽　　　魚斤語靳二切水落而塗著為垽
泥　　　奴氏切水土也(又作埿加土)又奴禮切水土相將

稠濃也故凡稠濃者謂之泥詩云零露泥泥又去


聲泥之為物好溓著故溓著謂之泥易曰震遂泥


語曰致逺恐泥

塗　　　田吾切泥之稀者為塗又作　　以稀泥傳

薄因謂之塗書云惟其塗塈茨又曰惟其塗丹雘


又宅加切今人言塗抺東方朔傳老柏塗與伊優


亞狋吽牙合韻也(師古文曰大加切俗作搽)又借為道涂之涂

周官洫上有涂涂容椉車一軌(别作途墿)又水名説文


曰水出益州牧靡南山西北入澠(又水在堂邑)又為山


名禹㑹諸侯於塗山(别作嵞峹)

濘　　　囊定切泥深也
淖　　　奴敎切深濘也濘淖聲相通又尺約切
滒　　　居何切(廣雅曰溏淖也説文曰多汁也)
溏　　　徒郎切滒淖也
溓　　　居鹽切(説文曰薄水也)考工記曰雖有深泥弗之溓

也與黏通

淤　　　衣據切泥滓填淤也又平聲淤泥也
治　　　直之切理水也又東莱之曲城陽邱山治水

出焉南至沂入海水得其理曰治直吏切又湯来


切漢志鴈門傳纍頭山治水出焉東入海(又詳㶟字下)

浚　　　須閏切疏滌川流使深通也與睿濬通又祖

峻切水名詩云孑孑干旌在浚之郊(毛氏曰衛邑)又浚


儀在今開封祥符縣

瀹　　　弋灼切疏瀹開滌也孟子曰禹疏九河瀹濟

漯而注諸海凡水瀹去泥滓則行而清故亦以瀹


訓清又爛肉於湯亦謂之瀹别作

汩　　　于聿切(説文曰治水也)又作　　(説文曰水流也音同)周語曰

決汩九川(韋昭曰通也)

沿　　　余専切従流下也
溯　　　蘇故切遡流而下也通作遡詩云遡回從之
游　　　夷周切水行也詩云就其淺矣永之游之引

之為敖游亦作　　(别作汓説文游從㫃汓聲旌旗之流也汓浮行水上也)


(從水從子古或以汓為没或作泅孫氏似由切按泅即游也㳺水斿聲又作湭)

􁚙　　　羽兩羽况二切揚雄賦曰因江漢而􁚙記椉

水而達之也

濟　　　子例切度水也又以水益水為濟故傳有濟

美濟惡相濟之言又子禮切濟濟整貌又泲水亦


作濟禹貢曰道沇水東流為濟職方氏沇州之川


河泲(説文曰泲為沇濟而濟為出常山賛皇山東入泜)詩云出宿於泲(毛氏)

(曰地名疑即沛旁邑)

漕　　　在到切曹去聲水運也(説文曰水轉穀也)又財勞切

衛邑名

溺　　　奴歴乃歴二切墮水也(又作㲻説文曰没也)又奴弔切

小􁊎也(亦作􁟉)

測　　　察色切度水淺深也
汲　　　訖及切取水也
汋　　　職畧切又實灼切(説文曰激水聲)穀梁氏曰汋之也

公羊氏作酌

灌　　　古玩切滿注也又水名説文曰水出盧江雩

婁北入淮又借為灌木灌莽(説具栵下)

溉　　　居代切澆灌也漢志曰涇水一石其泥數斗

且溉且糞長我禾黍又滌也記曰器之溉者不寫


詩云溉之釡鬵(别作摡)又漢志溉水出北海桑犢縣


覆瓶山東北至都昌入海

沃　　　烏鵠切澆也借為肥沃(别作)
澆　　　堅堯切上沃也又虚堯切薄也(又作□)又倪弔

切寒促子澆

淋　　　犂鍼切又良中切自上淋下也故為淋􁐍淋

浪人病小府淋􁐍不通者今謂之淋古作癃淋癃


實一聲也(漢殤帝諱隆故改癃為淋改隆慮縣為林慮)

漓　　　吕支切淋漓也(又作灕亦通為淳醨之醨)
潑　　　普括切揮沃也
灑　　　所下所解二切揮灑也洒灑多通用
汛　　　息晉切灑之細也凡掃者先汛灑汛灑聲相

近


子末切撒水也灑之粗也(亦作濽)

濯　　　直覺切潄澣也
澣　　　户管户毌二切濯衣也亦作　　(又作)
洗　　　小禮切滌也(説文曰洒足也)亦作　　古有罍洗以

洗爵又蘇典切潔也書曰自洗腆致用酒詩云新


臺有洒

滌　　　亭歴切洗盪也(記曰帝牛必在滌三月言先三月卜牲牲吉而滌之三月)

(然後以薦上帝也説者以滌為養牲宫類篇􁜜弔切非)

澡　　　子浩切潔洗也(説文曰洒手也)
洮　　　他刀切滌也書云王乃洮頮水(馬氏曰洮髪也未必然)

又水名説文曰水出隴西臨洮今洮州西頃山東


北入海

潄　　　先侯切􁄭洗也記曰諸母不潄裳又所救切

含水􁄭滌齒頰也記曰咸盥潄(説文又作涑澣也)

湔　　　子僊切小滌也又水名漢志水出蜀郡緜虒

縣玉壘山東南至江陽入江(説文曰手澣也)

沐　　　莫卜切膏髪也
浴　　　俞玉切澡身也
汏　　　廷皆他葢二切淅米盪去沙磣所謂沙汏也

又徒葢切或曰浪淘沙土汏之本義

淘　　　徒刀切淘去沙塵也淘米淘井皆謂之淘淘

者淘汏之澄者澄定之所淘澄也

淅　　　先的切淘米也孟子曰孔子去齊接淅而行
洴澼　　蒲兵披庚二切　　匹辟切洴澼漂也辟又

作　　(説文曰水中擊絮也又補履匹曵匹妙三切)又澼腸間水也説


見僻下(後人加疒為癖)

漚　　　於候切漬之深也浸麻枲曰漚又烏侯切
濩　　　黄郭切詩云葛之覃兮是乂是濩漚治也(毛氏)

(曰煮之也韓氏曰瀹也説文曰雨流霤下)又胡故切周官樂舞有大濩


(康成曰殷樂也)又布濩散也蠖濩深邃也

濾　　　良據切濾去滓也
泲　　　子禮子賜二切壓酒醴取清也(康成曰洒泲曰清不泲曰)

(莤今俗呼側駕切亦作笮榨説具竹部又為沇泲之泲子禮切見濟下)

潠　　　蘇悶切又須絹所晏二切刷洗也(别作涮㶕説文㶕)

(淅也)

渳　　　亡婢切周官大喪以秬鬯渳(杜子春曰渳讀為泯以秬鬯浴)

(尸也)

湢　　　筆力切記曰外内不共湢浴(康成曰浴室也)
淬　　　祖内取内二切為刀劒者出火而淬之水則

堅故引之為淬厲亦作　　史記曰得匕首以藥


焠之(説文曰滅火器也)又即聿切

湅　　　郎甸切湅絲帛與金也(又作)與練鍊通絲曰

練金曰鍊水曰湅考工記曰㡃氏湅絲以涗水漚


其絲七日晝暴諸日夜宿諸井七日七夜是謂水


湅(説文曰㶕也㶕淅也辟鐡也)

準　　　之允切以水取平也考工記曰權之然後準

之準之然後量之(俗作准或曰冦公為相行文書者不敢成字去其十則嫌於淮)


(故又改水為冫韻及顔氏干禄書已並出準准二字以准為俗書)又鼻端為準假


借也


資良資西二切亦作　　(又作漿)酢漿也(今俗誤韲)

湯　　　他郎切煮水為湯又他浪切以湯沃物也又

尸羊切湯湯水流盛疾貌書云湯湯洪水又音蕩


與蕩通詩云子之湯兮

温　　　烏昆切水㬉也(又作㬈史記曰曣㬈有黄雲)説文曰水出
犍為涪南入黔水(冬傷於寒春則病温别作瘟)又於運切記曰


柔色以温之(康成曰藉也)漢書曰少温藉

湆　　　氣及切肉汁也昬禮曰太羮湆在爨(康成曰煮肉汁)

(也太古之羮無鹽菜今文皆作汁或作腤説文湆幽溼也)

汁　　　即入切湆也
瀋　　　昌稔鴟禁二切傳曰無備而官辦者猶拾瀋

也(陸氏曰北土謂汁為瀋)

濃　　　女容切水味稠厚也(亦作醲)
淡　　　徒濫切水無味
沽　　　攻乎切粗薄也喪服疏衰冠布纓傳曰冠者

沽功也(康成曰沽麤也沽功大功也)又為買賣語曰沽酒市脯


不食又曰有美玉於斯求善賈而沽者又水名出


漁陽塞外東入海

洎　　　巨至切(說文曰灌釡也)傳曰去其肉而以其洎饋(陸氏)

(曰肉汁也)周官祀五帝小司冦實鑊水士師洎鑊水(康成)


(曰謂増其沃汁)

潘　　　孚袁鋪官二切淅米泔也(又作潘)又為人姓(說文)

(曰一曰水名在河南滎陽)漢志潘水出㑹稽蕭山東入海

泔　　　沽三切潘也(說文曰周謂潘曰泔)又户感切漢書曰秬

鬯泔淡(別作澉)

渜　　　乃亂切士喪禮曰渜濯弃于坎(康成曰沐浴餘潘水也古)

(文作濠荆沔閒語說文曰洏洝也洝渜也渜湯也一曰洏煑熟也孫愐曰漣洏涕流貌按洏之為湯)


(者渜之譌也其為煑熟者胹之譌也其為漣洏者而之譌也漣而猶言漣如而語助也不當有洏字)

涕　　　他計切淚洟也
淚　　　力遂郎計二切目汁也
洟　　　延知切鼻液也記曰不敢唾洟
泣　　　氣及切聲淚俱下曰泣(說文無聲出涕曰泣按書􁀾􁀾而泣詩其)

(泣喤喤泣非無聲也大約悲者泣而哀者哭哭泣之聲則有細大之差焉史記曰欲泣為其近婦人)


(萱曰又與澀通内經寒氣入經稽遲泣而不行泣乃澀也)

液　　　夷益切盡也又為淫液融液滲液記曰永歎

之淫液之考工記曰春液角則合(陸氏曰亦劉沈音釋按液謂浸)


(漬滲液春氣和可以液角音釋非又作洂)

汗　　　侯旰切膚液也又為渙汗浩汗易曰渙汗其

大號亦作　　又何干切匈奴君長自稱可汗

湩　　　多貢切乳汁也(又竹用切孫愐曰冬字上聲)
沫　　　莫葛切浮㳄也又水名說文曰出蜀西徼外

東南入江

漦　　　陵之切精液也
泡　　　披教切浮漚也以湯沃物亦曰泡(别作􁥅)皮間

有水勃亦曰泡别作皰(别作疱)又披交切泡泡流貌


貌又水名說文曰出山陽平樂東北入泗

油　　　以周切膏液也油類滑故引之則出入進退

順易者曰油油然以油塗物曰油去聲又水名說


文曰出武陵孱陵西東南入江

滫　　　思酒切記曰滫瀡以滑之(康成曰秦人􁊎曰滫齊人滑曰瀡也)

又疏鳩切說文曰久泔也泔久則酢故今人謂酓


食之酢氣為滫荀子曰芷漸之滫君子不近庶人


弗服

瀡　　　選委切說具滫下
􁊎　　　疏鳩切博雅曰尿也晉語曰少􁊎于豕牢(說文)

(曰浸沃也)又所九切􁊎和也記曰舉糔􁊎之以為酏

湎　　　彌沇切沈於酒也
涒　　　俱倫切(說文曰食已復吐之類篇曰紆倫切涒粼水流曲折貌又為嵗名史記嵗)

(在申為涒灘)

涗　　　輸芮切周禮曰盎齊涗酌記曰明水涗齊貴

新也凡涗新之也(康成曰涚猶清也)又曰醆酒涗于清汁


獻涗于醆酒(康成說涚沛也)考工記曰以涗水漚其絲(故書)


(作湄鄭司農曰湄温水也說文曰財温水也引考工記以涗水漚其絲)

洵　　　須倫切(說文曰過水中也集韻曰水名在晉陽一曰揮涕也)詩云吁嗟

洵兮洵直且侯洵美且都洵有情兮皆與恂詢通

沆瀣　　下朗切　　下戒切楚辭曰吸沆瀣以充

虚(孫愐曰北方夜半氣也)


水之疑

沙　　　所加切水中糜石也　説文曰從　(少水少沙見又作)　譚長說　
(沙或從尐尐子結切俗又作砂)又素何切摩沙也

染　　　而琰切染帛為色也(説文曰從水杂聲徐鍇曰説文無杂字未詳裴)

(光逺曲説不録)

法　　　方乏切經傳之用為法則法式莫平於水為

平者法焉故從水與準同義其從廌從去未詳亦


作　　(説文曰刑也平之如水廌觸不直者去之别作法制所以禁雅非去雅從廌從去之)


(説不通)

洄　　　胡隈切水所旋幹也回旋之深者為囦顔回
　字淵(說文曰古文别作洄)因之為回還為裵回(則作迴徊)又因之
　為回邪為昬回(别作恛佪)
　六書故卷六
欽定四庫全書
　六書故卷七
　　　　　　　　　　　　　宋　戴侗　撰
地理四

筆陵切水遇寒而堅凝也象形又作　　從水

　(説文曰仌凍也氷水堅也俗作凝孫氏魚陵切說文葢以氷為凝按仌於隷楷不能獨成文故後人加水)
　(焉凝之從冫從水無義當從今文)

仌之諧聲

冬　　　都宗切嵗寒也　　古文從日
凍　　　多貢切寒著物也
凝　　　魚陵切水凍沍欲冰也
澌　　　息移切流冰也
凌　　　力膺切又力證切周官凌人掌冰豳詩曰三

之日内于凌陰(毛萇鄭康成皆曰冰室也說文朕聲冰出也或作凌按今吳越人)


(謂冰縣為凌凙)引之為凌競之義

􁆍　　　歴各切(類篇曰􁆍凙冰結也)
凙　　　達各切縣冰也
太　　　他達切冰凍滑太也又作　　(說文曰泰滑也從収從水)

大聲(古文俗俗又)汰達　曰射汰輈(徐鉉曰作汰非)又他葢切借為


太始之太又為安泰舒泰易曰天地交泰語曰君


子泰而不驕小人驕而不泰又為驕泰泰侈

凜　　　力稔切寒栗也古通作㐭(别作懍)
冷　　　魯打切義不待訓
凊　　　七正切清寒也記曰冬温而夏凊(别作㵾瀙)
冶　　　羊者切氷釋也引之則鎔金曰冶冶之聲轉

而為羊(俗作烊)金與冰之融冶光采煜爚故容貌之


豓者曰冶容

凋　　　都僚切隕落也嵗寒而艸木凋故從仌亦借

用雕(又借用彫非)


仌之疑

寒　　　胡安切(說文曰從人在宀下從茻薦覆之下有仌)
玉　　　魚欲切石之美者温潤以澤縝宻以栗象形
　王省文　說文曰王象(玉之連丨其貫也)古文　

玉之象形

圭　　　古畦切瑞玉也天子之圭尺有二寸大圭長

三尺杼上終葵首命圭公九寸侯伯七寸博三寸


厚半寸剡上左右各寸半從玉而加　其上所以


象圭之剡上而長也(說文曰圭上圓下方公侯以封從重土別作珪)圭門


剡上如圭故取名於圭傳曰篳門圭竇(今作閨)


玉之指事

珏　　　江學切二玉曰珏亦作　　

珏之㑹意

班　　　補蠻切分玉也從刀以分之書云班瑞于羣

后亦通作頒攽又因之為班列之義借為班駁之


班(别作斑辬斒說文文曰辬駁文也)


玉之㑹意

琥　　　呼古切(說文曰發兵瑞為虎文)周官以白琥禮西方(鄭康)

(成曰虎猛象秋嚴)

珥　　　仍吏切婦耳飾也戰國䇿孟嘗君獻七珥於

王而美其一他日眂美珥所在請立為夫人


玉之諧聲

璵璠　　以諸切　　步䦨切又父䦨切璵璠玉之美

者也(説文曰孔子曰美哉璵璠逺而望之奐若也近而視之瑟若也一則理勝二則孚勝)左


氏傳季平子卒陽虎將以璵璠歛仲梁懐弗與曰


改步改玉

瑾　　　飢忍切瑾瑜玉之美者傳曰瑾瑜匿瑕
瑜　　　匀俱切記曰瑜不揜瑕
球　　　巨鳩切玉名(說文曰玉磬也別作璆)虞書曰戛擊鳴球

(孔子曰玉磬也)禹貢雍州厥貢球琳琅玕(孔子曰球玉名)周書曰


天球在東序(孔氏曰雍州所貢)商頌曰受小球大球(鄭氏曰小)


(球鎮圭尺有二寸大球大圭三尺也或曰小國大國之瑞也)記笏天子以球玉


(鄭康成曰球美玉也侗謂球琳皆玉名可以為笏亦可以為磬球玉也鳴球磬也)

琳　　　力尋切書厥貢球琳(孔氏曰玉名說文曰美玉也)
璿　　　似沇切玉名書云在璿璣玉衡(孔氏曰美玉也)又通

作旋(又作璿叡琁璇)

琛　　　丑林切詩云来獻其琛(毛氏曰寳也)
璊　　　莫奔切(說文曰玉䞓色也禾之赤苗謂之虋璊之色如之)詩云毳衣

如璊(毛氏曰頳也說文作􁉇云以毳為􁆮色如虋)

珣玗琪　　相倫切　　羽俱切　　巨基切(爾雅曰東方之美者)

(有醫無閭之珣玗琪說文曰珣周書所謂夷玉也一曰珣器也讀若宣玗石之似玉者琪弁飾往往)


(冐玉也亦作璂周禮王之皮弁㑹五采玉璂鄭康成曰讀如綦綦結也皮弁之縫中毎貫結五采玉)


(十二以為飾謂之綦詩云㑹弁如星是也按康成綦之說得之弁飾之琪當單作綦珣玗琪皆玉名)

(亦莫評其物色也)

瓊　　　渠營切(說文曰赤玉也別作璚瓗)詩云投我以木瓜報之

以瓊琚又曰報之以瓊瑤瓊玖又曰佩玉瓊琚曰


瓊瑰玉佩曰維玉及瑤傳曰為瓊弁玉纓按瓊瑤


瑰與玉並言則皆不得為玉殆玉之類也詩云瑤


琚瑰玖皆以瓊挈四者豈皆瓊之别歟

瑤　　　余招切玉類禹貢揚州之貢瑤琨記曰尸㱃

五君洗玉爵獻卿尸飲七以瑤爵獻大夫(孔氏毛氏及說)


(文皆曰美玉)

琚　　　九魚切玉類(毛氏曰佩有琚瑀所以内閒按琚雖佩之一物然木瓜詩瓊琚)

(瓊瑤瓊玖並言不得獨以琚為佩玉)

玖　　　舉友切玊類(毛氏曰玉名說文曰石之次玉黒色者也)
玫　　　謨盃切(說文曰火齊玫瑰也一曰石之美者)
瑰　　　公回切玉類(毛氏曰瓊瑰石次玉者說文曰玫瑰也一曰圜好)引之

為瑰竒又作　　(别作璝)

琇　　　息救切玉類詩云充耳琇瑩又曰充耳琇實
(毛氏曰琇瑩美石也天子玉瑱諸侯以石按詩言琇瑩琇實猶言瓊瑩瓊英也琇玉也英瑩實言玉)


(之文質也君子偕老賦夫人之服飾曰玉之瑱也夫人之瑱猶用玉諸侯何為用石乎)

瓘　　　古亂切左氏傳禆竈請用瓘斚玉瓚(說文曰玉也杜)

(氏曰圭也)

珵　　　除荆切離騷曰豈珵美之能當(說文曰玉也)
琨　　　古渾切禹貢瑤琨(孔氏曰美玉飾説文曰石之美者司馬相如賦曰琳珉)

(昆吾張揖曰昆吾山名出善金尸子曰昆吾之金河圖之流州多積石名昆吾錬以作劍光明如水)


(精按尸子之說無稽瑤琨並稱非金也今俗以琨珸為玉錕鋙為赤色鐵尤非)

琅玕　　　盧當切　　古寒切禹貢雍州之貢球琳琅

玕(孔氏曰石而似珠素問曰平心衇来絫絫如連珠如循環玕爾雅山海經皆曰出昆侖山本艸)


(曰生蜀郡平澤蘇共云琅玕乃有數種是流離之類火齊寳也出嶲州以西烏白蠻及于闐中或謂)


(是珠或謂是樹莫能的織)

珊　　　蘇干切珊瑚石也出海底或赤或青髙一二

尺餘海人没水候其初出羅以鐵網俟其扶疎揭


而取之(徐鍇曰裹以繒帛燒之不熱生海島根其為樹者交柯可愛或如今太湖石可琢為)


(噐)

瑒　　　徒朗切(漢書王莽九錫瑒琫㻛珌孟康曰玉名也亦作璗說文曰金之美者與玉)

(同色)

珂　　　苦何切(說文新附曰玉也類篇曰石次玉者本艸曰珂貝類生南海大如鰒皮黄)

(黒而骨白以為馬飾冬采者白而膩且有旋文)

璞　　　普角切玉未剖治者(别作㺪)
理　　　良止切玉文理也先人曰凡物莫不有理玉

理最精縝宻以栗故理從玉引而申之幽深賾隠


文理宻察無所不通荘周曰庖丁解牛依乎天理


批大郤導大窽技經肯綮之未嘗善言天理者也


中庸曰文理宻察易曰窮理盡性以至於命宻察


之謂理通達之謂道裁而宜之之謂義

璀　　　七罪切玉色鮮明也
玼　　　千禮切玉色鮮澤也
瑳　　　七我切玉色鮮明也
瑩　　　烏定切又維瓊切玉色光徹也詩云充耳琇

瑩(毛氏曰美石也)又曰尚之以瓊瑩乎而(毛氏曰瑩石似玉也按瓊瑩琇)

(瑩皆言玉之瑩徹詳具琇下)

琢　　　竹角切刻琢為文也
瑑　　　直戀切琢玉為文相繆也(說文曰圭璧上起兆瑑也别作)

周禮曰瑑圭璋璧琮(鄭司農曰瑑有圻鄂瑑起也侗謂瑑與篆義相近)

瑞　　　是偽切以玉為信節也周官宗伯以玉作六

瑞以等邦國王執鎮圭公執桓圭侯執信圭伯執


躬圭子執穀璧男執蒲璧又典瑞掌玉瑞玉器圭


璋璧琮琥璜又曰十有一嵗達瑞節虞書曰輯五


瑞班瑞于羣后左氏傳襄仲辭玉賓答曰不腆先


君之敝器以為瑞節要結好命(說文曰從王耑按說文惴從心耑聲)


(遄亦以耑為聲遄顓皆耑聲葢耑有顓音故也)古之為瑞也以質大命昭


大禮國之鎮器也以玉為之重之也重之故寳之


後世乃以鳳凰麒麟嘉禾朱艸為瑞則祥也非瑞


也

璧　　　必激切圜瑞也規外而窽中其質謂之肉其

空謂之好考工記曰璧羨度尺好三寸以為度爾

雅曰肉倍好謂之璧好倍肉謂之瑗肉好均謂之


環周官以蒼璧禮天象天圜也

瑗環　　王眷切　　户關切古作　說具璧下說文

曰環大孔璧(人君上除陛以相引)荀子曰召人以瑗絶人以


玦反絶以環(别作鐶)

玦　　　古穴切判環也(別作璚)
琮　　　藏宗切方瑞也(說文曰瑞玉大八寸似車釭車釭其下八方而圜其中)

周官以黄琮禮地象地方也

璋　　　諸良切說文曰剡上為圭半圭為璋周官以

赤璋禮南方玉人之事大璋中璋九寸邊璋七寸


射四寸厚寸牙璋中璋七寸射二寸厚寸又曰璋


邸射(鄭康成曰射剡出者也邸射剡而出也)

璜　　　户光切說文曰半璧也周官以玄璜禮北方

(萱曰即玦也古不謂之玦而謂之璜)

琬　　　於阮切(說文曰圭有琬者徐鍇曰謂琬然窊也)書云弘璧琬琰

在西序周官琬圭以治徳以結好(鄭司農曰琬圭無鋒芒康成曰)

(琬猶圜也)

琰　　　以冄切(說文曰璧上起美色也)周官琰圭以除慝以易

行(鄭司農曰琰圭有鋒芒偒害征誅討伐之象康成曰凡圭琰上寸半琰圭琰半以上又半為瑑)


(飾)

瓚　　　徂贊切周官祼圭有瓚以肆先王以祼賓客

(鄭司農曰圭頭為器可以挹鬯祼祭謂之瓚康成曰漢禮瓚盤大五升口徑八寸下有盤口徑一尺)


詩云瑟彼玉瓚黄流在中(康成曰圭瓚以圭為柄黄金為勺青金為外朱)


(中)記曰君執圭瓚祼尸大宗執璋瓚亞祼(按考工記玉人)


(之事大璋中璋邊璋黄金勺青金外朱中此豈所謂璋瓉者與詩說蓋取諸此也)考工記


又曰天子用全上公用尨侯用瓉伯用將(說文曰四玉一)


(石曰尨三玉二石曰曰瓉玉石半曰將)

珽　　　他頂切(說文曰大圭長三尺杼上終葵首)記曰天子搢珽方

正於天下也(鄭康成曰笏也或謂之大圭)

瑱　　　他甸切以玉充耳也(别作琠又讀為鎮者非)
珈　　　古牙切詩云副笄六珈(孔氏曰珈加也王后之衡笄皆以玉為之)

(垂于副之兩旁當耳其下以紞縣瑱由副既笄而加此飾故謂之珈舅氏曰珈加于副之飾也予家)

(嘗獲古玉其狀如冂考之某氏古器圖云珈也長廣僅寸飾今松華朶子豈其變與)

珩　　　户庚切詩云服其命服有瑲蔥珩亦通作衡

記曰三命赤韍蔥衡(鄭康成曰衡佩玉之衡也按詩云有瑲蔥珩瑲玉聲若為)


(佩之衡則不得有聲康成葢縁禮記借用衡字遂以為衡恐未然)

瑀　　　王矩切(毛氏曰佩玉有珩璜琚瑀衝牙之類月令章句曰佩上有雙衡下有雙璜)

(琚瑀以雜之衝牙蠙珠以内其間纂要曰琚瑀所以内間在玉之閒今白珠也說文曰石似玉)

瑚璉　　戸呉切　　力展切孔子謂子貢曰女器也

曰何器也曰瑚璉也記曰夏之四璉殷之六瑚周


之八簋(康成曰皆黍稷器)孔文子將攻太叔訪於仲尼仲


尼曰胡簋之事則嘗學之矣單作胡

琫　　　邊孔切(又作玤說文曰玤石之次玉者以為系璧)詹彼洛矣之詩

曰鞞琫有珌(毛氏曰鞞容刀鞸琫上飾珌下飾天子玉琫而珧珌諸侯盪琫而璆珌大)


(夫璙琫而璆珌士士珕琫而珕珌)公劉之詩曰鞞琫容刀(毛氏曰上曰琫)


(下曰鞸)又作鞛傳曰藻率鞞鞛昭其數也(杜氏曰鞞佩刀削上)


(飾鞛下飾按詩言鞞琫有珌與韎韐有奭同韎韐與鞞琫言其物奭與珌言其美也釃酒有藇籩豆)


(有踐詩人之辭皆然舉鞞而繼之以琫有珌非辭也春秋傳鞞鞛同稱而不曰珌琫毛公之說似未)

(足據况既以鞞為容刀鞸又曰下為鞸殆又以鞸為珌矣古不可考傳疑可也)

珌　　　卑吉切說具琫下(别作)
璽　　　斯氏切玉印也(别作壐從土)
璫　　　都郎切(說文新附華飾也)以玉石為璫如瑱珥之類

在耳為耳璫

瓃　　　盧回盧每倫追三切(說文曰玉器也)
璲　　　徐醉切詩云鞙鞙佩璲(毛氏曰瑞也)
瑲　　　七羊切玉聲也通作鏘古單作將
琤　　　七庚切玉聲也通作錚
珍　　　張陳切(說文曰寳也)寳貴也珍寳玩弄皆從玉莫

貴於玉也

寶　　　博抱切珍蔵也聲又作　　與玉皆所寳

也

玩　　　五貫切愛弄也引之為玩習玩愒玩侮之義

(又作翫習而易之也别作貦忨說文忨貪也引春秋傳忨嵗愒日)

瑕　　　乎加切玉疵也
玷　　　丁占切又去聲玉小缺也(或曰玊病也别作䍄㓠)
玲瓏　　郎丁切　　盧紅切(孫愐曰玲瓏王聲也按玲瓏乃空中通明之貌而非)

(聲俗書也可廢)

珠　　　章俱切蠙之精也
璣　　　居衣切說文曰珠不圜者或曰小珠也
琲　　　部凂切珠也(說文新附曰珠五百枚也又曰珠十毌為一琲張有曰艸木華)

(未敷琲磊如珠别作蓓蕾非)

珧　　　余昭切説文曰蜃甲也可以飾物楚辭曰馮

珧利決(爾雅曰弓以蜃者謂之珧毛萇曰天子玉琫而珧珌)

珕　　　郎計切說文曰蜃屬(毛萇曰士珕琫而珕珌)

玉之疑

碧　　　必㦸切(說文曰玉之青美者從玉從石白聲)

青白之間


古猛切金樸也(別作鑛磺)又古患切(孫愐曰䰄角也幼穉也類)


(篇曰束髮貌)詩曰總角丱兮(毛氏曰幼穉也)朱子曰兩角貌

丹　　得于切又作　　赤石也(說文曰象采丹井●象丹形)
丹之㑹意

彤　　　􁜜冬切以丹飾物也詩云彤弓弨兮假借音

融商書髙宗肜日祭之明日繹祭也(又作烿蚒)


丹之諧聲

雘　　　烏郭切伯曰燒鉛為丹也
青　　　倉經切石之蒼縁者也東方之行木木之色

青又子丁切與菁通詩云緑竹青青(說文曰古文)

鹵　　　郎古切鹹澤也(說文曰西方鹹地也從西省象鹽形安定有鹵縣東方謂)

(之朔西方謂之鹵古文籀文按潤下作鹹東南多鹹地不當從西内象鹽外象盛鹵器與卣同)


古用為盾櫓之鹵


鹵之諧聲

鹽　　　余廉切鹵涸之為鹽海煮而後成河東鹽釃

灌畎中復風而成西戎有厓鹽蜀漢有井鹽以鹽


漬物之謂鹽去聲又借為歆鹽之鹽記曰鹽諸利


鹽之諧聲

盬　　　公户切鹽之滒淖者也周禮曰凡齊事煮盬
以待戒令(杜子春曰謂直用不凍治者)借為靡盬之盬詩云王


事靡盬不皇啓處盬猶緩暇也(毛氏曰盬不堅固也侗謂如毛氏之)


(說則靡盬為無不堅固無不堅固則王事無闕矣何至反不皇乎)

鹹　　　胡監切潤下之味也
鹺　　　昨何切記曰鹽曰鹹鹺(說文曰河内謂之鹺)

知咸切鹹甚也

鹻　　　古斬切鹵之凝著者也并州末鹽刮鹻煎煉

其味最下

　六書故卷七
欽定四庫全書
　六書故卷八
　　　　　　　　　　　　　宋　戴侗　撰
人一
人　　如鄰切象形　　　主孫　(孟孫丁彛文說文彛文)　分二部象　
　(臂脛形籀文也仁人也古文竒字人也按非二字特因所合而稍變其勢合於左者若伯若仲則)
　(不變其本文而為合於下者若兒若見則微變其本文而為分而為二者誤也)
人之象形

兒　　　汝移切初生子也象囟未合(詩云黄髮兒齒謂其髪老而齒)

(穉也說文別作齯老人齒也非)又儒兒兒女聲也楚詞曰喔伊儒


兒以事婦人又五兮切借為人姓

身　　　升人切象人軀幹

身之轉注

㐆　　　倚謹切轉身也詩云殷其雷言雷聲展轉殷

地也考工記曰殷畝而馳謂衡轢隴畆之上也皆


當作㐆


身之諧聲

軀　　　豈居切身區也(今俗有腔字疑即軀也腔軀一聲之轉)
躬　　　居戎切身也又作　　(說文在吕部伯氏曰俯身見吕也弓古音)

(姑弘切詩躳與宫宗劦見於雲漢弓與繩膺劦見於小戎采緑較然不紊弓非軀之聲按俯身見吕)


(之說亦未妥躳與宫皆從吕殆古音也)

包　　　布交切象人懐姙(說文曰裹也象人曲形有所包裹包從勹象人懐)

(姙巳在中象子未成形也元氣起於子人所生也男左行三十女右行二十俱位於巳為夫婦懐姙)


(於巳巳為子十月而生男起巳至寅女起巳至申故男季始寅女季始申也孫氏勹包並布交切)

引之則凡包裹包藏皆曰包(說文胞兒生裹也按今人謂之包衣不當)


(别立文胞乃旁光見胞下)


包之㑹意

匊　　　居六切米在包中匊之義也引之則以手匊

物為匊亦作　　(說文曰在手曰匊徐鉉曰俗作掬非說文又有字曲脊也)


(省聲又有攫字爪持也徐鉉亦曰今作掬非)


包之諧聲

冢　　　知隴切包之撮如也(說文曰髙墳也)山之髙頂因謂

之冢詩云山冢崒崩(毛氏曰山頂曰冢)墓之墳者亦謂之


冢周禮冢人掌公墓(康成曰封土為丘隴象冢而為之)又引之為


冢土冢宰冢子(爾雅曰冢大也按封土為社大社封之髙於他社故謂之冢土冢宰)


(冢子皆取其獨尊非大也)

匌　　　口答切包裹重宻也(說文曰從合合亦聲)

包之疑

匀　　　羊倫切(說文曰少也從匀從二按今以為均匀之義)
皃　　　莫教切象人面貌或作　　(說文曰貌籀文或作䫉豹省聲)
又墓各切摹寫狀皃之謂也

兜　　　當侯切首鎧也(說文曰兜從從皃象人左右􁏗蔽讀若瞽按兜自象)

(人被首鎧初非取象於而從皃尤無義且亦不成文凡文有相類而非相資者日星非取圜於)


(口丘山非取地於一兒非取囟於臼牛非取角於屮非取角於羊燕非取尾於火麀非取足於匕)


(非取鱗於仌取尾於火果非取實於田壷非取葢於大天地之生物也固然牽合傅㑹非文字之)


(情也故不取)

先　　　側岑側含二切笄也象人首建笄(別作鑽簪篸)

先之㑹意

兟　　　(孫氏子林切說文兟兟銳意也)
欠　　　去檢切呵欠也象人氣上出借為欠闕之欠

去聲


欠之㑹意

㳄　　　叙延切口流液也(别作涎)

㳄之㑹意

盜　　　􁜜到切垂㳄皿中有私其物之心焉盜之義

也

㳄之諧聲

羨　　　叙面切慕欲也心慕欲則口流㳄故從㳄羴

省聲借為餘羨之羨延善切又延知切沙羨縣名

欮　　　居月切氣逆也(今通作厥非)
歘　　　許物切氣翕歘如焱也
欶　　　敕侯切氣出如有刺之者為欶也
飲　　　於錦切食酓為飲(别作飲)飲人曰飲去聲

飲之諧聲

歠　　　昌悦切吸酓也亦通作啜

欠之轉注

旡　　　(孫氏居未切)説文曰氣逆不得息也從反欠(説文曰古文)

欠之諧聲

歆　　　呼今切鼻微翕也欲食者先歆其氣故曰歆

羨鬼神饗氣臭而不饗味故曰歆饗

歙　　　汔及切翕氣内息也古通作翕按出入息常

自鼻不當從口呼吸當作歔歙又迄及切止息也

又失涉切縮鼻也

欱　　　呼合切口翕也(别作哈)
歛　　　力冄切攝氣也凡収歛者因謂之歛聚歛之

歛去聲(亦作歛說文曰也)

欽　　　去音切屏氣欽歛之貌也引之為欽敬(說文曰欠)

(貌)

欷　　　香衣切又上聲鼻出氣也(別作唏說文曰哀痛不泣曰唏按此)

(即欷歔之欷漢書曰悲者不可為絫欷又作悕)

歔　　　香居切鼻口出氣也亦作　　(說文曰嘘吹也)悲者

口鼻歔欷之鼻出氣為歔今言呼吸當為歔歙口


出為嘘

欨　　　況于切温吹也凡歆翕歙呷欱皆内氣也廣

陿輕重象其聲欨呵為易吹呼為侌欲㬉者欨之


重象其聲欨呵為昜吹呼為侌欲㬉者欨之欲涼


者吹之以氣㬉物為欨去聲亦通作昫(又作呴煦)記曰


煦嫗覆育萬物鄭康成曰體曰嫗氣曰煦漢書曰

愉愉呴呴又借用休傳曰民人痛疾而或噢休之


(又作姁漢書曰言語姁姁)

歌　　　古何切長言也(别作謌)
歐　　　烏侯切歌烏也(別作謳說文曰歐吐也謳齊歌也通亦作嘔漢書曰歌嘔)

(道中嘔吐亦作歐漢書曰歐泄霍亂侗謂歐歌當作歐嘔吐當作嘔上聲)

歗　　　蘇弔切蹙口出聲以舒其懐也又蘇六切詩

云條其歗矣遇人之不淑矣又作嘯

欸　　　烏開切又於皆於解於亥三切發聲也亦為

應聲疾為發聲徐為應聲楚辭曰欸秋冬之緒風


又作　　史記亞夫曰唉(又作􁖴方言曰欸􁖴然也南楚謂然為欸說文)


(欸訾也孫氏烏開切唉應也讀若埃朱子曰欸唉音義同如歎與嘆欬與咳實一字耳皆楚言也元)


(次山欸乃曲栁子厚詩欸乃山水緑皆湘楚間作栁文舊本音藹襖正恊於亥之音韻書乎上二韻)


(欸唉皆同音明非二字但乃字之讀如襖者未有所考耳近世有倒讀二字者又或書欸為欵其誤)


(甚矣)又為飽聲(亦作噯)

歕　　　普魂切盛氣疾歕也亦作　　氣滿而歕去

聲(說文歕吹氣也噴吒也一曰鼔鼻)

欲　　　余谷切羨欲也(俗作慾)
歊　　　許交切氣歊歔上騰也又虚驕黒酷黒角三

切

歜　　　尺玉切說文曰怒盛氣也傳曰饗有昌歜(杜氏)

(曰昌蒲葅也陸氏曰在感切按歜字無縁有此音)

歂　　　市縁切氣捷去也
欺　　　去其切氣餒也引之為欺紿欺於心者餒於

氣(别作諆說文曰欺也)

歇　　　許謁切息止也越泄無氣者因謂之歇又引

之為休歇

歃　　　山洽切欱也古之盟詛者歃血(又作啑陸氏曰小歠也)
欶　　　所六切吮也又所各切亦吮也吮之輕重如

其聲(别作嗽嗍說文皆曰吮也漢書鄧通為文帝嗽吮癰)

欬　　　苦革切氣逆出也又苦葢切平欬也記曰車

上不廣欬荘子曰謦欬於側

欣　　　計斤切喜氣發越也(别作忻訢說文忻闓也訢喜也)
歡　　　呼官切喜樂也(别作懽孉)
歎　　　他案切太息也又他干切(別作歎說文曰歎吟也嘆吞歎也)

(一曰太息也凡人心有所感發則形於聲嗟氣歎哀樂之聲各眂其情有歎於言之先者於呼不顯)


(文王之徳之純噫嘻成王之類是也有歎於終者一唱而三歎是也說文以一為吟一為太息非)

歋歈　　以支以遮二切　　以朱切歋歈訾笑也(說文)

(曰歋瘉人相笑相歋瘉後漢書市人大笑舉手邪揄之俗作捓)

歟　　　羊諸切疑辭也又歎辭也古借用與
次　　　七四切止息也引之則凡止息皆謂之次易

曰師左次止息之地因謂之地周禮八次八舍是


也不前者後於物故凡差退者謂之次洪範所謂


次二次三傳所謂次國次卿是也次第之義因之


編髪次以為首飾謂之次周官追師掌后之首服


副編次(别作䯸)又因之為次且之次七茨津私二切


謂欲前不前也(别作趦趄䢐)

歉　　　苦簞切氣餒也引之則凡不滿者皆曰歉亦

作慊(按經傳歉嗛謙愜嫌差互為甚孟子曰吾何慊乎哉晉語曰嗛嗛之徳不足就也穀梁氏)

(曰一穀不升謂之嗛則以慊嗛為歉孟子曰行有不慊於心則餒矣荘子曰必齕齧俛裂盡去而後)


(慊史記曰先王以為慊於志則又以慊為愜大學曰此之謂自謙則又以謙為愜漢書曰嗛讓而弗)


(發也則又以嗛為謙說文曰慊疑也荀子曰臭之而無嗛於鼻漢書亦曰偷得避慊之便則又以慊)


(為嫌大槩古書傳寫多鍇互朱子曰嗛口銜物也慊心有所銜也為快為足為恨為少則因其事而)


(所銜不同也朱子蓋欲合衆書之異同而其實不然歉特為氣餒推之為不滿非有所銜也從欠為)


(正或從心次之厭足之義當作愜謙為謙孫兼與銜通聲義各有當不可爻也)

欿　　　苦感切歉之甚也歉欿二字之輕重如其聲

(别作歁說文曰欿欲得也讀若貪歁食不滿也)


欠之疑

㱁　　　　　(說文曰意有所欲也從省聲作欵從奈孫氏苦管切按欵之用為誠欵曲宻)

(之意楚辭曰寜悃悃欵欵朴以忠乎春秋傳有杜原欵皆從未詳㱁欵以㱁與柰為聲說文以為)


(意有所欲疑別為一字孫氏彊傳苦管之音未必然)

夊　　　楚危切象人兩脛後有推而致之者(說文夊從後至)

(也象人兩脛後有致之者讀若黹夊行遲曳夊夊象人兩脛有所躧也孫氏楚危切按夊攵特一字)


(象人後有推致之者是也致之所以從夊正取諸此)


夊之轉注

㐄　　　說文曰跨步也􁏴從此(孫氏苦瓦切)

夊之㑹意

舛　　　昌兖切或夊而左或夊而右兩相戾也(揚雄作踳)

(說文曰對卧也)


舛之㑹意

桀　　　其列切翹立木上也引而申之桀出於物上

者皆謂之桀所謂豪桀俊桀是也(别作傑)以力桀舉


者謂之桀左氏傳桀石以投人是也(別作搩)雞棲于


杙亦謂之桀(别作榤)凡翹桀桀傲桀黠桀虐皆因是


而生義焉


桀之㑹意

椉　　　食陵切　說文曰覆文從入桀(說文曰古桀黠也軍法曰椉)　文從几　椉

載其上也乘車乘馬乘舟乘城算法之乘皆取諸


此所乘者為乘去聲車人之所乘也故車謂之乘


車車必四馬故四馬曰乘馬引而申之則凡以四


數者皆曰乘乘矢乘壺之類是也

桀之諧聲

磔　　　陟格切殺而張之木曰磔(通亦作矺)

舛之諧聲

韋　　　羽非切離去也(又作違正文為韋革所擅故加辵以别又作)語曰

違之之一邦曰無終食之間違仁曰又敬不違記


曰揖人必違其位中庸曰忠恕違道不逺傳云天


威不違顔咫尺曰違穀七里今人以違為背非也


違之逺者必至於背故合言違背爾(說文曰古文)借為


韋革之韋别去為母在革部

舞　　　文撫切抃蹈也舞者左右夊夊故從舛又作
　　　　秉羽以舞也(俗作儛)
舝　　　胡戛切拘束舛戾也􁋃(胡戛切)省聲車軸兩端

鍵因謂之舝詩云載脂載舝又曰間關車之舝兮


亦作　　


舛之疑

舜　　　舒閏切詩云顔如舜華(毛氏曰木槿也說文曰艸也楚謂之葍秦)
(謂之藑蔓地連華象形從舛舛亦聲古文今隸文作舜)又為虞帝之名

夅　　　下工下江二切下人也舛相倍也夅相下也

(今通用降非)


夅之㑹意

降　　　古浪切自上而下也上曰陟下曰降

夊之諧聲

致　　　陟利切推之厎至也致日致月致命致女致

身皆此義也引其義則鉤而至之亦曰致易曰致


冦至工致其巧則噐物堅精因謂之致(俗作緻)

復　　　房六切反也(别作說文曰畐省聲按鍾鼎文皆以為聲非畐)

(也)又芳服切反循故蹤也易曰反復道也傳曰邲


之役荀伯不復從又扶又切再也

夋　　　七倫切夋夋小進也亦作　　(别作䞭踆)漢書曰

有功者上無功者下則羣臣逡謂勉進也史記曰


九國之師逡巡而不敢進夋巡欲進而不進也(漢書)


(作遁)

㚇　　　子紅切説文曰歛足也鵲鶪醜其飛也㚇(别作)

 　

夎　　　則卧切跪不至地也記曰介者不拜為其拜

而夎拜(陸徳明曰挫也侗謂衣甲者難於跪拜拜則妨於俯伏所謂夎拜也)

夆　　　敷容切相遇也(别作逢見辵部)
夆　　　下蓋切(說文曰相遮要害也南陽新野有夆亭)

夊之疑

夌　　　力膺切(說文曰越也從髙也一曰夌也)
夃　　　(說文曰秦以市賈多為為夃從從夊益至也引詩我夃酌彼金罍盈文從此古文及)

(字唐本說文曰益至也從蓋至也孫氏古乎切)

夏　　　亥雅亥駕二切(說文曰中國人也從頁臼夊臼兩手夊兩足也古文伯)

(氏曰夏舞也臼象舞者手容夊象舞者足容也)按古有舞夏周官大司


樂奏㽔賔歌函鍾舞大夏鍾師掌金奏凡樂事以


鍾奏九夏王肆夏昭夏納夏章夏齊夏族夏祴夏


驁夏傳曰金奏肆夏之三又舞師題以旌夏則旌


亦以夏名又為華夏之夏春夏之夏記曰夏大也

金聲大故金奏以夏名華音大故華亦以夏名南


方之徳廣大故其時亦以夏名也又為夏屋之夏


言其宇之兩下也(别作厦)又借為夏楚之夏古雅切


記曰夏楚二物其威也(别作榎爾雅曰槄山榎康成曰所以扑撻也)

久　　　舉友切說文曰象人兩脛後有距也引周禮

久諸牆以觀其橈(今考工記作灸諸牆康成曰灸猶柱也)士喪禮重


鬲冪用疏布久之苞莦􁃪甒皆木桁久之(康成曰久讀若)


(灸謂以葢按塞其口按苞莦不應有葢且曰皆木桁久之則所久者在木桁鬲之所久者亦當在重)


(皆謂以木支柱之也)按書傳通用為永久之義


人之㑹意

仁　如鄰切先人曰吾聞諸尤叔晦古文有因而

重之以見義者因子而二之為孫是也因大而


二之為夫是也因人而二之為仁是也


孔子曰仁者人也人其人之謂仁古文從人


省古文從心千聲(伯曰仁從人二聲佞從女仁聲仁與二同聲仁如真)


(切二如寘切共紐以如字人與二古皆有紉音晉語之謠曰佞之見佞)果喪其田　　詐之見詐　

　　　　(果喪其賂得國而狃必逢其咎喪田不懲禍亂其興葢有紉音也)夫人有是身

則有是心有是心則有是徳有是身而疾痛苛癢


之不知者肌肉不仁也有是心而仁義禮知之弗


身者其心不仁也盡其心踐其形肫肫乎其若赤


子之肌仁義禮智切於心猶疾痛苛癢之切於身


也然後能誠諸身能誠諸身然後能人其人能人


其人斯謂之仁矣夫心生物也仁生徳也於四時


為春於四徳為元天地之大德也而人得之以生


故人者天地之心也天地萬物人之體也親疏逺


邇雖有衰序疾痛苛癢無不周通也親親而仁民


仁民而愛物始于家邦終于四海者仁之充也己


欲立而立人己欲達而達人能近取譬者仁之方


也故曰仁者人也親親為大老釋者曰死灰其心


槁木其形忘其身遺其親以仁義禮智為外鑠我


以天地萬物為芻狗幻妄不仁之至也墨者曰愛


無差等眂其親猶其鄰之親也不仁莫大焉孟子

曰仁人心也之二者皆失其心者也

充　　　昌終切從人從ㄊㄊ生之始也由始生至于

成人充之義也骨骼成膚革盈形之充也仁義禮


知具於心施於四體四體不言而喻性之充也孟


子曰凡有四端於我者知皆擴而充之矣若火之


始然泉之始達茍能充之足以保四海茍不充之


不足以事父母

从　　　疾容切一人先一人隨之从之義也从之者

曰从去聲(俗作從从辵)又即容切借為從衡之從東西


為衡南北為從也(俗借用)又楚紅舒紅二切借為從


容之從從容舒徐貌也又子勇切借為從臾之從


從臾奨勸也亦作從容史記曰日夜從容勸之


从之轉注

比　　　毗至切反从為比反而相親比也(說文曰古文)引

之為比宻之義櫛之疏者曰疏宻者曰比詩曰其


比如櫛楚辭曰晉制犀比漢遺單于玉比疏是也

(今俗作梳笓)又必二切比之曰比又必美切以物擬物


曰比又毗之切比而克諧曰比又毗必切比宻之


甚為比櫛(俗作䄶楖)


比之諧聲

毖　　　兵媚切書曰天閟毖我成功所又曰天亦惟

用勤毖我民曰厥誥毖庶邦庶士曰汝劼毖殷獻


臣曰汝典聴朕毖曰毖祀于上下曰毖殷頑民興


于洛邑詩曰為謀為毖又曰予其懲而毖後患(孔氏)


(毛氏皆曰慎也)以詩書之辭義考之皆為教勅謹宻之義


詩曰毖彼泉流亦流于淇言泉水雖毖宻亦流于


淇也獨大誥曰無毖于恤詩云我思不毖辭意頗


與閉近(孔氏曰勞也其說不通)


从之諧聲

幷　　　必正切二人幷合也井聲又平上二聲(俗作併加)

(人非)

北　　　蒲妹切二人相倍也通作倍(别作背偝)人向南而
朔故朔謂之北補墨切


北之諧聲

冀　　　几利切北方州也借為冀望之冀與凱通
乑　　　疾木切人三為乑(今書作族族乃矢鏑詳見族下孫讀乑魚音切按)

(乑聲初六切此明徴也)


乑之諧聲

聚　　　慈庾時句二切㑹萃也(别作埾說文曰土積也又作最說文曰積)

(也)


乑之疑

眾　　　之仲切庻也(說文曰從乑目眾意春秋公子益師字眾父陸氏音終按師眾)

(也名益師字以眾陸音非也)

孕　　　以證切人懐子也
見　　　古甸切覩也從人從目見之義也見於人曰

見形甸切(别作現)


見之諧聲

覩　　　都古切見之明也(别作睹又作暏說文曰旦明也)
覽　　　盧敢切目采也
覲　　　渠各切見於所尊曰覲周禮曰春見曰朝秋

見曰覲

覜　　　他弔切游眂也周禮曰時問曰聘殷覜曰眂

王之所以撫邦國諸侯者嵗徧存三嵗徧覜五嵗


徧省又作　　

覿　　　亭歴切猶見也周語曰火朝覿矣禮大夫聘

於他國公事既畢則以其私請見謂之私覿亦曰


私面

覯　　　古侯切遇見也
親　　　雌人切目擊親見也引之則凡切近者皆曰

親又引之為親戚

覛　　　莫獲莫狄二切宻察也語曰太史順時覛土

(又作眽唐本覔尋也從爪徐本從􁂁眽􁂁聲覛眽兩出音同)

覬　　　几利切䁦望幾得之也通作幾冀
覦　　　羊朱切伺望幾得也
覺　　　古岳切卓然有見頓寤於心也故引而申之

則卓然可見者亦謂之覺詩云有覺徳行曰有覺


其楹又古孝切寤也

覕　　　匹篾切過目暫見也荘子曰譬之猶一覕也

(說文曰蔽不相見也孫氏莫結切按許之義孫之音乃篾字)又作　　(別作䁾)

覶　　　洛戈力轉二切(說文曰好眂也)
伍　　　吾古切五人之合稱也古者五人為伍
什　　　是汁切十人之合稱也古者十人為什
位　　　弓備切人立為位
介　　　古拜切居間也從人介于八之中傳曰介居

二大國之間引之為副介之義周官上公之禮介


九人凡使者必有介紹所以傳命也記曰介子介


婦皆此義也(别作􁙉說文曰􁙈􁙉也)又借為介胄之介介甲


也故蟲之外骨者謂之介蟲又引其義則堅而難


入者皆謂之介易曰介如石焉孟子曰栁下惠不


以三公易其介又借義為大詩曰以其介圭大圭

也(亦作玠)又曰報以介福介以繁祉介人維藩皆謂


大也(别作􁖎价㑘)

休　　　許求切人息於木休之義也(别作庥茠)勞者得

休人情所欣故引之為休美之義借為休燠之休


許遇切

企　　　巨知切舉踵以望也又作跂(别作歧說文企舉踵也跂足)

(多指也歧頃也按多指止當作歧)

戍　　　須遇切守禦也從人荷戈戍之義也
臽　　　胡監切臽入坎穽中也古者掘地為臼故人

入於臼為臽(又作陷錎)

仄　　　札色切脅側也從人在厂下與側通

仄之轉注

丸　　　胡官切轉仄為丸因為圜轉之義引之為彈

丸丸藥之丸


丸之諧聲

䎠　　　奴禾切丸之熟也又奴卧切(又作挼)
烏禾切說文曰鷙鳥食已吐其皮毛如丸


人之轉注

匕　　　反人為匕聲闕(說文曰相與比叙也亦所以用比取飯一名柶從反人孫)

(氏卑履切按匕與不同匕人旋反也從人轉注其文立匕柶類也象匕之形其文仰已匕去而)


(反顧為艮之後為匘故皆從匕匙柶屬也鬯酌之以匕故皆從匕二字文相近而義相逺因其似)


(而合以為一誤矣)


匕之㑹意

艮　　　古恨切已去而顧也行而反顧必止故艮為

止易曰艮止也


匕之疑

卓　　　竹角切　　古文(說文曰髙也早匕為卓匕卪為卬皆同義)按卓

植立卓然也故從匕引其義則為髙為著詩云卓


彼昊天又曰卓彼雲漢卓彼甫田(今本皆作倬加人初無義又勅)


(角切亦作逴見辵部)

卬　　　五岡切聳首也從卩未喻(别作昂徐鉉曰舉也從曰按卬義自)

(足從曰無謂)又借為自稱之辭詩云人涉卭否卭吾我

聲相通也


搏抱切(說文曰相次也從匕從十)


呼跨切倒人為人死則也(别作化)凡自


無而有自有而無皆曰化氣化曰化形易曰變化


者宻移而其迹泯變者革故而其迹著天地生生


變化無窮引而申之變化之義無所不通


之㑹意

老　　　盧皓切老從毛從人從人老而毛髦變化

也或曰毛聲


老之諧聲

耆　　　渠脂切人生六十曰耆借為耆好之耆常利

切(别作嗜)又借為耆定之耆職雉切詩云上帝耆


之又曰耆定爾功與厎通

耊　　　􁜜結切八十曰耊亦借用臷漢書曰犬馬齒

臷

耄　　　莫報切八十九十曰耄又作　　蒿省聲傳
曰老將至而耄及之古本作眊謂其老而昏眊也


漢書曰年齒老眊亦借為旄記曰旄期稱道孟子


曰反其旄倪(今作耄)


人久切長生也(又作)又去聲

考　　　苦浩切老成也書曰考終命人至於有子則

人道成故父謂之考書曰奔走事厥考噐物之成


因謂之考春秋考仲子之宫詩序稱考室考牧皆


考其成也又與攷通用

耇　　　古厚切老也(說文曰老人面凍黎若垢)
死　　　息止切死從從歺而歺也(說文曰從歺從人古文)

死之㑹意

葬　　　則浪切死而藏也古之葬者厚衣之以薪葬

之中野又作　　說文曰一其中象所以薦尸


死之諧聲

斃　　　毗祭切隕仆也(說文從犬引春秋傳與犬犬弊非)
薨　　　呼厷切天子曰崩諸侯曰薨言尊者之死薨
然震動也凡聲若薨者皆取意義焉詩云蟲飛薨


薨又曰度之薨薨(别作䎕)


枯老切又厺聲死而㫺也周禮曰辨魚物之


鮮(亦作薧俗作)


匕之疑

眞　　　側鄰切(說文曰僊人變形登天也從匕從目從乚八所載也古作按經傳無)

(真字惟列御冦莊周之書有之其所謂眞者猶不過為淳一不雜之稱與今世所謂眞偽者同末始)


(以變形登天為眞也子桑户死其友歌之曰而已反其眞而我猶為人猗周所謂眞葢如此然自莊)


(列始有眞人之名始有長生不死而登雲天之說亦寓言耳後世由此逐合道家神仙為一流此變)


(形登天之說所由生也死生晦朔也壮老盈虧也日中則昃月盈則食天地盈虚與時消息而况於)


(人乎北者之不能不老老者之不能不死猶生者之不能不稚稚者之不能無壮也人生百年為大)


(期禀之厚養之完有過其期者矣禀之薄養之虧有不及其期者矣安有不死之道乎哉人之生也)


(氣禀於天形受於地及其死也魂氣歸於天體魄復于土故陰陽搆精者生之始形氣判離者生之)


(終氣升則冺合于天其未遽泯也為游魂形毁則化合于地其未遽化也為朽胔氣非形不保形非)


(氣不立安有形氣離而能為人形氣不離而能升天者哉易曰原始反终故知死生之說神仙之有)


(無居可知矣予悲夫怪淫之說託於虚無以誑世雖豪傑之士往往惑焉故辨著之)

欵　　　(說文曰語未定也聲古文矢孫氏曰語期切按說文人曰矢鋒也古文作孫氏昨木)

(木切語未定而從匕既不得義之為矢自無義而又以為族俱未叮曉也)


人之諧聲

匈　　　許容切身當心之上為匈(或作匈胷)
伯　　　博陌切兄弟之倫長曰伯次曰仲又次曰叔

幼曰季伯仲叔季兄弟辭也俗謂伯父叔父為伯


叔亂名矣諸候之長因曰伯又必駕切與霸通

仲　　　直眾切仲在伯季之中猶中也古通作中
倫　　　龍春切人之倫叙也人倫之大者五父子有

親君臣有義夫婦有别長幼有序朋友有信

儔　　　陳留切儔輩也古通作(今作儔)
儕　　　士皆切輩也
僚　　　力蕭切比官為僚詩云我雖異事及爾同僚

傳曰泉丘人有女奔孟僖子其僚從之亦通作　


(說文曰僚穿也)傳曰同官為寮又力小切佼人僚兮(毛氏同好)


(貌陸氏曰本亦作嫽)

侣　　　力舉切朋匹也
伴　　　蒲滿切(說文曰大貌)詩云伴奐爾游矣(陸氏音判毛氏曰廣)

(大有文章也徐氏音畔按今人言陪伴伴侣二字古俱無之季曰古並字即音伴漢昭帝時益州廉)


(頭姑繒牂柯談指同並二十四邑皆反顔師古曰竝音伴)

俱　　　舉朱切與同也俱與皆聲義相通
侔　　　莫浮切才力齊也
倅　　　七内切副貳也
儲　　　直魚切為貳以承之也凡豫畜以待用者因

皆謂之儲

僎　　　祖倫切主人之介曰僎通亦作遵記曰介爵

酢爵僎爵皆居右(康成曰僎作遵鄉人為鄉大夫来觀禮者)鄉飲酒


禮曰遵者降席(康成曰為此鄉大夫来助主人樂賓主人所榮而遵法者也今文作)


(僎或作全)記又曰介僎象陰陽也主人坐於東南而坐


僎於東北以輔主人也又語曰公叔文子之臣大


夫僎(陸氏曰士免切說文曰具也按僎具作撰祇當從遵音)

侑　　　于救切左相也記曰卜筮瞽侑皆在左右又
古者既食而勸食曰侑祭尸告飽而勸之飲食曰


侑之其侑之有以樂者周禮曰王日一舉以樂侑


食亦有用幣者侍食於所尊亦曰侑食記曰凡侑


食不盡食亦通作侑傳曰虢公晉侯朝王王饗醴


命之宥(說文姷從女耦也或從人)

佽　　　七四切詩曰人無兄弟胡不佽焉(毛氏曰助也)又曰

決拾既佽(毛氏曰利也鄭氏曰謂手指相次比也)

倪　　　研奚切少穉之稱也孟子曰反其旄倪之借

為端倪之倪極際之謂也荘子曰不知端倪

侍　　時吏切陪側也
傅　　　後遇切附著也傳曰皮之不存毛將焉傅又

曰環城傅於堞董仲舒曰傅其翼者兩其足此傅


之義也因之為保傅傅御之義方遇切朝夕親近


輔翼之職也古之貴者子生則有保母以保抱之


稍長則有傅以傅道之由是而上天子有太師太


傅太保為三公保保其身體傅傅之徳義師道之

教訓其位彌尊其責彌大保傅之義一也詩云王


命傅御遷其私人傅御者朝夕親近御于君子者


也漢稱傅婢婢之朝夕親近者也

佾　　　夷側切舞行也古者八人為佾天子八佾降

殺以兩

使　　　疏士切役使也所以將命而往者曰使去聲
伻　　　悲萌披耕二切書曰伻来以圖及獻卜孔安

國曰使也

俾　　　幷弭切使也
仕　　　鉏里切從事于公也
僕　　　蒲沃切出入僕從者也故車馭亦謂之僕(說文)

(曰給事者以菐菐亦聲古文)因之為僕僕

倌　　　古寛切(孫氏古患切)詩云命彼倌人星言夙駕(說文)

(曰小臣也)

傜　　　餘招切役也
傔　　　詰念切(說文新附曰從人類篇曰侍從也)
何　　　胡哥切負也詩云何蓑何笠禮曰左何瑟詩

云百禄是何又上去二聲(別作抲又借用荷皆非)借為誰何


之何又呼哥切借為遣何之何又作譴訶

佗　　　唐何切背負曰佗(别作駞施馳柂)匈奴竒畜有橐佗

肩背有肉峯隆起如橐能佗重載故以名之(别作駱駝)


借為委佗之佗詩云委委佗佗亦作委蛇又湯何


切亦作　　負且曳也

他　　　湯加切非我曰他亦通伦它佗
俠　　　檄頰切挟負力氣以任自豪也(說文曰俜也俜使也顔師)

(古曰俠之言挟也以權力俠負人也)秦漢以来始有任俠司馬遷曰


儒以文亂法俠以武犯禁雖其行不軌於正義然


其言必信行必果已諾必誠不愛其軀赴士之厄


困存亾生亂而不伐其徳亦有足多者焉班固非


之曰遷序游俠則退處士而進姦雄此其所蔽也


侗謂俠者任之靡也先王之政教息上失其道無


以屬民故游俠之士以任得民慕其風聲延頸願

交者接轂闐門其人因得藉勢作奸眦睚殺人蔵


亡匿死擅主威而干國紀葢任俠之教衰而後游


俠之勢行袁盎曰緩急人之所有一旦有急叩門


不以親為解不以存亡為辭天子所望者獨季心


劇孟爾此任恤之流風而俠者所藉以成名也夫


居鄉而不能任鄉之大事居國而不能任國之大


事故俠不可有而任不可無鄉之六教任處一焉


孟子曰伊尹聖之任也班固知剸其末矣猶未能


揣其本者也

參　　　倉含切伯曰二人同往一人往參之也從人

聲記曰離坐離立無往參焉易曰叄伍以變三


之曰叄五之曰伍(說文曰㐱聲徐鉉曰㐱非聲)又楚今切參差


不齊也三相次為參兩相次為差又所今切

仔　　　子之切詩云佛時仔肩(毛氏曰仔肩充也鄭氏曰任也)
健　　　渠見切筋力彊忍也(别作徤)
仡　　　魚訖切武壯也書云仡仡勇夫
佶　　　巨乙切武毅也詩云四牡既佶既佶且閒馬

壯健則難馴故既佶且馴斯為善也

俊　　　子峻切才知抜類也古與駿通用亦作雋(馬氏)

(曰才過千人曰俊又作儁)

偉　　　于鬼切魁竒也
僩　　　下簡切詩云瑟兮僩兮大學曰瑟兮僩兮者

恂慄也(毛氏曰寛大也韓嬰曰美貌說文曰武貌也)

儼　　　魚檢切荘嚴貌也又作　　(又作㚧)
優　　　於求切有餘力也語曰孟公綽為趙魏老則

優詩云優游爾休矣又曰益之以霢沐既優既渥


(别作瀀從水非說文曰澤多也引詩作瀀)又為倡優共諧笑者也齊語


曰優笑在前晉語優施曰我優也言無郵

儀　　　魚羈切容儀也被服起居進退動作有則之

謂儀有儀則可象故為儀刑為儀度詩云儀刑文


王又曰我儀圖之儀禮之細也趙簡子見子太叔


問揖讓周旋之禮子太叔曰是儀也非禮也魯昭

公適晉自郊勞至于贈賄禮無違者女叔齊曰是


儀也不可謂禮(别作􁟆)又為儀匹詩云髧彼兩髦實


維我儀語曰丹朱馮身以儀之殆亦儀匹之意

允　　　余準切信實也(别作說文曰進也從􁁉從引易升大吉)
俶　　　詳六昌六二切始也書曰俶擾天紀(孔氏曰始也)

詩曰令終有俶(毛氏曰始也鄭氏曰垕也非)又曰俶載南畝(鄭氏)


(讀俶載為熾菑非)又曰有俶其城(毛氏曰作也非)又令善也又他


歴切史記魯仲連好竒偉俶儻之畫䇿(廣雅曰俶儻卓異也)


(又作諔倜荘子曰諔詭幻怪之名漢書朱雲好倜儻大節)

倘　　　　　他朗切倐忽不可期也莊周曰雲將見

之倘然止又曰倘乎若行而失道也曰儻然立於


四虚之道又曰物之儻来寄也引之為俶倘為倘


怳自失貌通亦作黨(又作惝㒉又尺掌切)

儆　　　居景切覺悟戒懼也與警通
侗　　　士紅他紅二切未有知貌也書云在後之侗

語曰侗而不愿荘周曰侗乎其無識(揚雄曰倥侗顓䝉古單作)

(空同說文曰侗大貌)

儒　　　人朱切文弱也(又作懦說文曰駑弱也又作嬬說文曰弱也)又文

學為儒周禮曰儒以道得民講六藝之文明先王


之道儒者事也又庳者曰朱儒梁上短柱因謂之


朱儒

儉　　　巨險切約損也伯曰薄於奉己約於用物之

謂儉薄於奉己養徳也約於用物養財也林放問


禮之本孔子曰禮與其奢也寧儉

侈　　　尺氏切好廣也侈弇之義生焉在口為哆在

衣為袲禮曰錫衣袳袂

備　　　平祕切先具以待用也
倩　　　倉見切美也詩云巧笑倩兮(說文曰東齊謂壻曰倩)按

今人以暫雇為倩

佚　　　弋質切安佚也古亦通作逸又士結切佚蕩

不循軌物也通作軼跌

傳　　　重縁切轉相授受也次第相傳為傳直戀張
戀二切有遽令者置馹以更傳謂之傳騎置車以


更傳謂之傳車春秋傳曰梁山崩晉侯以傳召伯


宗為符契傳以出入門關者曰符傳孟嘗君封傳


變姓名以出關漢關吏與終軍繻曰為復傳又引


之則簡䇿之載以傳久逺者亦曰傳(春秋有左氏傳本以載事)


(傳後謂之傳喪禮有傳者師所傳受也公羊氏穀梁氏於春秋有問答之義焉故亦謂之傳後之注)


(釋者率自名其書曰傳甚至分詩為正變而以正風正雅為經變風變雅為傳楚辭則以離騷為經)


(餘萹為傳誤矣)

匍匐　　薄乎切(説文曰手行也)　　薄北切(說文曰伏地也)匍匐伏

行也古作扶服亦作蒲伏

俛　　　模貶切下首也
僂　　　力主切曲背也又郎侯龍珠力侯三切鏤句

大龜名句僂山名(别作岣嶁)

傴　　　於武切僂甚也傳曰一命而僂再命而傴三

命而俯又衣口切(别作痀)

俯　　　夫户切下首至地也(說文頫從逃省低頭也或作俛史記俛杳眇而)
(無見漢書作頫顔師古曰頫古俯字孫氏方矩切徐鉉曰俗作俯非按說文漢書皆以頫為俯孫顔)


(徐皆以頫為俛類篇又合俛俯為一二字不可合而頫從逃省亦無義故悉不取)

仰　　　魚兩切卭首也古通作卬又去聲仰俟也傳

曰百穀之仰膏雨漢書曰卬奉賜給諸公

倨　　　居御切立之直也凡立容欲徳倨則敖傳曰

直而不倨矩之直者為倨折而衡者為句磬有倨


句戈亦有倨句

偃　　　衣逺切仰卧也詩云或偃息在牀鄭公子偃

言偃皆字游

僛　　　丘其切不能自正之貌詩云屢舞僛僛
俄　　　五何切頃也俄頃謂俄首頃首之間也
偏　　　滂連切不正也偏頗聲義相近頗近於僻以

中言之中之兩旁謂之偏傳曰鄭伯使許大夫百


里居許東偏晉獻公衣太子以偏衣又曰廣有一


卒卒偏之兩葢百人為廣復以二十五人為之偏


也又曰帥偏師以修封疆偏裨之名所由生也司

馬法二十五乘為一偏

側　　　阻力切左右一偏也與仄通
俜　　　普丁切一偏也(說文曰使也)令俜孤立貌也(别作竛)

(竛竮)

依　　　於希切阿徬也(今俗有偎字烏回切按依偎同聲實一字)又上聲

户牖之間設依焉周禮王位設黼依亦作扆(康成曰扆)


(制如屏風)

倚　　　於起切依靠也(說文曰依倚也倚依也按偏頗依倚聲義各相近而微不)

(同頗甚於偏倚力於依察其聲之輕重廣狭而義可知也凡文各有義以彼喻此終不親切說文依)


(倚互相釋此類甚多盖無所取之姑取諸近似而已矣依倚俯仰之類人所同曉不待訓故而可知)


(也)

偯　　　於起切記曰大功之哭三曲而偯又曰童子

哭不偯(康成曰聲餘從容也說文作㥋痛聲也按康成之說近之偯葢曲折宛委大功哀殺)


(故其哭聲宛偯童子未能為聲直遂其哀而已)

儺　　　乃可切宛委貌也詩云佩玉之儺曰隰有萇

楚倚儺其枝又通作難詩云隰桑有阿其葉有難

又囊何切語曰鄉人儺朝服而立於阼階古單作


難周官方相氏掌䝉熊皮黄金四目玄衣朱裳率


百吏而時難

僊　　　相然切輕舉貌詩云屢舞僊僊亦作蹮(别作仙荘)

(周曰千載厭世去而上仙猶言升遐上升謂魂氣升于天也世因以仙為長生不死之名至創偓佺)


(二字為仙人名妄矣)

作　　　側各切奮興也引之則凡有所作興肇造皆

謂之作易曰坤作成物又曰包羲氏作八卦作結


繩而為網罟記曰作者之謂聖述者之謂明又則


故則个二切(俗作做)

俟　　　牀史切待也又作　　　(别作俟逘)
傒　　　户禮切待也又作徯
侯　　　胡冓切守望也
伺　　　相吏切候察也(别作)
偵　　　知盈切窺伺也亦作竀
佇　　　丈侣切止而望也詩云詹望弗及佇立以泣
又作　　(說文又有眝長眙也一曰張目也)

停　　　唐丁切行中止也本單作亭
住　　　厨遇切久停也又朱遇切與駐通
值　　　直吏切適相直也古單作直
催　　　倉回切趣也(古有趣而無催催趣同聲實一字停住催促值皆後人所增說)

(文催相擣也引詩室人交徧催我葢誤以摧為催)

儳　　　倉監切越次進也記曰長者不及毋儳言謂

言未及之而言也與攙同(徐氏士鑑倉鑑今倉陷三切並非)失次不


整為儳去聲(說文曰儳互不齊也)傳曰鼓儳可也謂乘敵衆


之未成則鼔而攻之也(陸氏仕衘仕減二切並非)記曰君子不


以一日使其躬儳焉如不終日謂茍且不整肅也


(鄭氏曰可輕賤之貌徐氏在鑑仕鑑切並非)

仞　　　而震切古以周尺八尺為仞中人之身長八

尺兩臂尋之亦八尺兩足步之亦八尺度髙深以


仞度長短以尋度地以步傳曰仞溝洫借為識仞


之仞漢書孟喜不肯仞趙賔説(俗作認)

仂　　　六直歴得二切記曰祭用數之仂康成曰十

一也

低　　　都黎切卑也古稱髙卑今言髙低
億　　　於力切十萬為億詩云萬億及秭又為億度

語曰億則屢中又曰不億不信億度本當作意意


之之謂億詳具意下(說文滿也一曰十萬為安也聲)

例　　　力制切事比也
俗　　　似足切習之所成為俗一鄉有一鄉之俗一

國有一國之俗

俚　　　良耳切鄙俗也所謂下俚也借為無俚之俚

猶言無聊也聊俚賴聲相通

但　　　杜旱切(說文曰裼也按袒裼之袒當從衣)假借之用與第同

文與特同但第地特聲相通故其假借之用略同

僅　　　渠各切說文曰纔能也亦通作堇厪
俁　　　魚禹切詩云碩人俁俁(毛氏曰容貌大也别作㒁)
伾　　　鋪悲切詩云以車伾伾(毛氏曰有力也)
佌　　　淺爾切詩云佌佌彼有屋(毛氏曰小也說文作小貌也引詩)

(彼有屋或作佌侗謂佌佌猶言差言其鱗次之貌)

儦　　　必遙切詩云行人儦儦(毛氏曰衆貌)又曰瞻彼中

原其祁孔有儦儦俟俟或羣或友(毛氏曰趨則儦儦行則俟俟陸)


(氏曰本作麃按麃麃言獸之麃捷也俟俟言乎其紓徐也行人麃麃亦言其趫捷也單作麃為是)

伎　　　翹移切詩云鹿斯之奔維足伎伎(毛氏曰舒貌按既言)

(奔不得為舒葢奔趨足相及貌俗以為技字又有倆猶伎倆猶言技藝也)

俅　　　巨鳩切詩云載弁俅俅(毛氏曰恭順貌說文曰冠飾貌按詩人特)

(以俅俅狀載弁之容爾非冠飾也毛氏之説恐亦未然)

佸　　　户括切活二切詩云君子于役不日不月曷

其有佸(毛氏曰㑹也韓氏曰至也毛說近是)

偈　　　起竭居列二切詩云匪車偈兮(毛氏曰偈偈疾驅也漢書)

(作揭王吉曰是非古之車也揭揭者又去例切與憩通)

僬　　　子妙切記曰士蹌蹌庶人僬僬(鄭氏曰卑者體蹙)荀

子曰誰能以己之僬僬受人之棫棫(楊倞曰明察貌子消切)


語曰僬僥氏長三尺短之至也(韋昭曰西南夷之别名按此說亦未)

(有所稽荀子曰焦僥與烏獲搏單作焦)

僥　　　五聊切(説見僬下)
偲　　　息兹切語曰朋友切切偲偲(馬氏曰相切責之貌陸氏曰本)

(又作偲說文曰彊力也引詩其人美且偲按詩二章曰美且鬈三章言美且偲鬈言髪偲言髥即春)


(秋傳于思于思之思許氏說非也)

俔　　　苦甸切詩云俔天之妹(毛氏曰磬也韓詩作磬孔氏曰如今俗語)

(譬喻物云磬作然也說文曰譬喻也一曰聞見也從人從見淮南子曰譬若俔之見風也注曰俔侯)


(風雨也)

佼　　　古巧切詩云佼人僚兮(陸氏曰又作姣方言曰自關而東河濟之)

(間凡好謂之姣)月令曰養壯佼

􁃁　　　仕限雛免二切又作　　書云共工方鳩僝

功(孔氏曰見也說文曰具也)

僑　　　渠嬌切鄭僑字子美又字子産又僑寓也
伋　　　居立切孔伋字子思
僖　　　許其切(說文云樂也)
佔　　　蚩占切記曰呻其佔畢(陸氏曰眂也)
傁　　　疏鳩切春秋傳齊有公孫傁
俴　　　在演切詩云小戎俴收(毛氏曰淺也)
佹　　　古委切晉獻公名佹諸(按晉武公伐夷執夷詭諸古葢有此言如)

(庭堅夷吾之類今特不知其義爾詭佹疑祇一字)荀子曰天下不治請陳


佹詩謂詭辭以風也(楊氏曰佹異激切之詩也列子曰佹佹成者俏成者也初)


(非成也佹佹敗者俏敗者也初非敗也)

僤　　　詩云我生不辰逢天僤怒(毛氏曰厚也陸氏曰都但反本亦作)

(亶按僤怒之僤疑當作憚荘周曰憚赫千里都但切)

偩　　　扶缶切樂記曰禮樂偩天地之情(鄭氏曰偩猶依象也)
侘傺　　勅駕切　　勅介切楚辭曰忳鬱邑予侘傺

(孫愐曰失志貌)

倢伃　　子葉切(說文曰佽也)　　以諸切漢婦官有倢伃

秩比列侯(别作婕妤伃又作嬩說文曰伃婦官也婕妤女字也韋昭曰倢承伃助也一云)


(美妤也師古曰倢言接幸於上也伃美稱也按自俁至倢伃雖著於經傳說者不過縁上下文以意)


(為訓莫得其本義姑以俟知者)

　　　　　息六切(說文曰古文夙)㝛以此為聲
亮　　　力讓切左相也朗也信也京省聲書曰使宅

百揆亮采惠疇(孔氏曰信也)曰咨汝二十有二人欽哉


惟時亮天工曰寅亮天地曰弼亮四世又曰王宅


憂亮陰三祀(論語禮記皆作諒陰)孟子曰君子不亮惡乎執


(徐本說文無亮字唐本曰明也從几從髙省按亮與諒多通用亮有三義亮采亮天工寅亮弼亮皆)


(不可訓信伯曰亮相助與倞通有用力意按詩云涼彼武王肆伐大商毛氏曰左也陸氏曰本亦作)


(諒韓詩作亮相也伯說為當訓明者近之君子不亮之亮乃與諒俱為信爾)

償　　　食章切還所直也春秋傳曰請相夫人以償

馬

僦　　　即就切賃也
儈　　　古外切合市人也(俗書之未可廢者)
估　　　果五切市稅也商物賈也(俗書之未可廢者)
俵　　　彼廟切分畀也(俗書之未可廢者)
件　　　阮古切荘周曰觭耦不仵(徐氏曰同也一說敵偶也)
佁儗　　丑吏切　　魚吏切司馬相如賦曰仡以佁

儗張揖曰佁儗不前也按今以驕騃難語使為佁

儗古蓋有此語(顔師古曰又音態礙說文曰佁癡也讀若騃儗僭也一曰相疑按僭)


(者擬上擬者不必盡僭僭擬比擬之擬止當從手詳見擬下)

伹　　　似魚切説文曰拙也淮南子曰使伹吹竽按

今俗亦以拙鈍為伹

㒄　　　人善切說文曰意膬也按今亦以和易無他

者為㒄

伭　　　胡田胡恩二切說文曰狠也按今人亦以忿

恨不可解為伭

佻　　　他雕切輕也詩云佻佻公子行彼周行通作

挑挑(爾雅曰偷也說文同引詩示民不佻按詩今作恌)

儇　　　呼縁切輕利也詩云揖我謂我儇兮荀子曰

鄉曲之儇子通作獧翾(又作嬛譞)

偷　　　他侯切苟且姑息也(別作媮)
僻　　　芳辟切衺僻也古單作辟伯曰邪客於脅下

謂之僻後人加水為澼加疒為癖脅下非正氣與


水穀往来之道邪熱與飲入則不能出故謂之僻

也

僭　　　子念切侵踰過度也又子林切
偪　　　筆力切侵迫也通作逼又借為偪屨之偪記

曰偪屨著綦(鄭氏曰行縢也)

倍　　　蒲妹切反北也與北通(俗亦作背偝)又上聲兩之

曰倍

㑄　　　文甫切玩弄也(亦作侮按漢書作㑄母於㑄其聲諧)
侜　　　張流切說文曰有壅蔽也詩云誰侜予美心

焉忉忉(毛氏曰侜張誑也)與譸同(按書無或譸張為幻譸讒誑也張張皇也孔氏)


(合而釋之以誑毛氏以張釋侜皆非又作倜亦作侏譸張侜張倜倡侏張實一字也或用為俶儻之)


(俶者非朱與周皆非丁歴之聲)

倡　　　尺良切倡優俳諧共給戲笑者也(别作娼俗謂女技為)

(倡)因之為倡狂荘周曰倡狂妄行亦作猖(又為倜倡揚雄)


(曰物咸倜倡倜倡驚動也)

倀　　　褚羊切狂行不知所如也記曰譬猶瞽之無

相悵倀乎其何之(說文曰狂也一曰仆也)

伶　　　郎丁切樂官也亦通作泠周有泠州鳩春秋

傳晉侯見鍾儀問其族曰泠人也曰能樂乎對曰


先父之職官也敢有二事

俳　　　步皆切俳諧優類也
傀　　　古壊切周禮凡日月食四鎮五岳崩大傀異

烖去樂(舊音怪劉氏九靡切康成曰猶怪也說文曰偉也或作瓌按瑰偉之瑰當作瑰又苦)


(賄切今為木偶戯者謂之傀儡)

侅　　　柯開切竒侅不常也又下楷切
仇　　　渠尤切敵怨也傳曰嘉耦曰妃怨耦曰仇引

之則凡匹耦皆作仇通作逑詩云君子好逑又曰


公侯好仇(別作㐜㤹)

伉儷　　苦浪切　　力計切左氏傳郤犨奪施氏婦

婦人曰鳥獸猶不失儷子將若何又曰不能庇其


伉儷而亡之(杜氏曰伉敵也儷耦也)詩云髙門有伉(毛氏曰伉髙貌)


(按髙亢之亢止當作亢與亢龍之亢同伉儷當作亢麗說見亢下)

仳　　　普比切分判也詩云有女仳離(又篇夷切博雅曰仳倠醜)
(也倠許惟切)

倦　　　渠眷切罷也又作劵(説文曰劵勞也考工記曰終日馳騁左不揵揵)

(或作卷康成曰劵今倦字也或又作勌)

倒　　　都老切仆也又去聲首反在下也
僨仆　　夫問切踣覆也　　夫遇切僨仆同聲其義

一也古無仆字又普卜芳豆二切(别作踣䞳)

僵　　　居良切直仆也(别作殭)
偒　　　尸章切創也(又作傷說文曰從人省聲按說文曰從矢昜聲偒也又)

(作惕慯禓並非說文慯憂也類篇禓彊鬼也)

俘　　　芳無切生獲曰俘
兀　　　五忽切行踔兀也無趾者謂之兀莊周曰魯

有兀者叔山無趾踵見仲尼(李氏曰刖足曰兀說文曰髙而上平曰兀)


(從一在人上按兀無髙而上平之義人之上安得平兀葢一聲)引而申之凡臬兀


不安者皆謂之兀(别作臲卼又作􁀝䑢非)易曰困于葛藟于


臲卼(說文引易作㓷卼)書云邦之杌陧

兇　　　許恐切恐擾也通作洶又平聲(别作忷訩哅)
假　　　舉下切借也一說大也詩云假哉天命又曰

假以溢我又古頟切與格通詩云天監有周昭格


于下又曰大夫君子昭格無贏又曰以假以享来


假来饗又曰昭格遲遲又曰四海来假感格徹至


也又亥加切與遐通記曰告喪曰天王登假又平


聲詩嘉樂君子中庸作嘉(毛氏曰假嘉也陸氏讀為暇非)

借　　　資夜切已所無借諸人也又将昔切借與藉

通藉有祥易音故借亦有将昔之音(别作借非)

似　　　許里切肖也　徐本說文　(象也從人以聲唐本說文)　象也用也從已　

(從人)

仿佛　　敷㒺切(說文曰相似也别作㑂髣倣)　　敷勿切(說文曰見不審)

(也别作髴怫)侗謂仿猶放也仿佛見不審微得其似也


佛又房必切與弼通詩云佛時仔肩(鄭氏曰輔也音弼)又


扶弗切戾也記曰獻鳥者佛其首畜鳥者則勿佛


也(鄭氏曰戾也為小籠冒其首為其喙害人)又曰其施之也悖其求之


也佛(陸氏曰本又作拂釋氏自號曰佛以去人倫求寂滅為教以予觀之其佛人之性也甚矣)

僾　　　於代切仿佛若見僾然也詩云如彼遡風亦

孔之僾(爾雅曰唈也孫炎曰心唈也郭氏曰嗚唈短氣也鄭氏曰使人唈然如鄉疾風不能)


(息)記曰祭之日入室僾然必有見乎其位(陸氏曰微見也)

偽　　　危睡切飾似以貿真也
佯　　　余章似羊二切貌紿也通為陽内不然而外

飾偽故曰陽亦借用詳

偶　　　五口切象人也古借用禺史記秦祠畤用木

禺車馬(小司馬曰音偶漢志作寓)事有不期而適然者因謂之


偶(俗通以此為竒耦之耦)

俑　　　余隴切象人也古者束芻仿佛人物以從葬

謂之芻靈後人始作俑孔子謂為芻靈者善謂為


俑者不仁曰始作俑者其無後乎謂其象人而用


之也

倛　　　渠之去其二切荀子曰仲尼面如䝉倛(楊倞曰方)

(相也兩目為倛淮南以祈雨土偶為倛又作䫏魌)

儂　　　奴冬切吳人謂人儂(按此即人聲之轉甌人呼若能)
傖　　　助耕切吳人謂楚人傖(又千剛切傖囊亂貌也)
羌　　　去羊切西夷之别也(說文曰牧羊人也從羊古文按羌乃羊聲)

(許氏之說非)

僰　　　蒲北切西南夷也(說文曰犍為蠻)
党　　　厎項切党項羌别種也
倭　　　一戈切漢志夫樂浪海中有倭國在㑹稽之

東又謂之日本國(說文曰順貌引詩周道倭遲按倭遲與委蛇同皆當作委)

尻　　　苦刀切脊骨所竟當肛門之上為尻從人省

象其後也九聲(說文曰也從尸别作䯌􁣋)


尻之㑹意(皆從尻省)

屎　　　式眂切人糞也古亦通作矢又作　　(别作𡱁)

詩云民之方殿屎則莫我敢葵(毛氏曰殿屎呻吟也說文引詩作唸)


(㕧屎許伊切)

尿　　　息遺切小􁊎也(說文人小便也從尾孫氏奴弔切按奴弔切自有溺字)

(人小便不當從尾)


尻之諧聲

屁　　　匹寐切氣下泄也(别作䊧)
居　　　九魚切坐也孔子謂子路曰女聞六言六蔽

矣乎對曰未也曰居吾語女子張子貢言游侍側


言至於禮子曰居女三人者吾語女禮詩云不遑


啟居皆謂坐也(說文曰從尸從古蹲也俗作踞從足)又作　　(說文曰處)


(也從尸得几而止按居從尸無義葢從人省或作㞐)又居之切借為辭助詩


云日居月諸亦通作其姬


人之疑

兄　　　許榮許方許訪三切同生長曰兄少曰弟(說文)

(長也從儿從口)


兄之疑

兢　　　居陵切敬畏也書曰兢兢業業詩云矜矜兢

兢又曰戰戰兢兢(說文曰競也從二兄競意丯聲一曰兢敬也)

先　　　蘇前切前也前後以位言先後以時言立則

有前後行則有先後孟子曰疾行先長者(説文曰從兀從)


(之從之不可曉)

先之疑

兟　　　所臻切(説文曰進也從二先闕)
臥　　　吾貨切寝也(説文曰休也從人臣取其伏也)

臥之疑

臨　　　力尋切自上臨下也臨哭曰臨去聲(説文曰監臨也)

(從臥品聲)

伊　　　於脂切商伊以為氏又為發語辭又伊水漢

志出弘農熊耳山東北入洛(説文曰阿衡尹治天下者古文從死)

仍　　　如陵切因也周禮曰凡吉事變几凶事仍几

魯人為長府閔子騫曰仍舊貫如之何何必改作


(説文曰乃聲又作扔説文曰因也又作按乃於聲未諧)

代　　　􁜜耐切更也又特計切迭更也今作遞(説文曰弋)

(聲徐鍇曰弋音近特徐鉉曰與忒同按弋於聲不諧)

侵　　　七林切漸進以侵取也(説文曰漸進也從人持帚若埽之進)
便　　　毗連切順利貫習也書曰慎簡乃僚無以便

辟則媚語曰友便辟友便佞損矣孟子曰便嬖不

足使令於前與便習於邪僻者謂之便僻利於辨


佞者謂之便佞所便為便去聲利便便宜便道便


服之類是也便斯安之故謂便安吏奉法者擇其便


文法者為之謂之便文以便宜從事者不中請故


俗因以便為急速非也(説文曰安也從更人有不便更之)詩云平


平左右亦是率從左氏春秋傳引詩云便蕃左


右(毛氏曰辨治也陸氏曰婢延切韓詩作便便閒雅貌也杜曰便數也)孔子在宗廟


朝廷便便言唯謹爾(鄭氏曰辨也)

兑　　　在易乾三索而得兑八卦居一焉彖傳曰兑

說也(説文兌説也從儿㕣聲徐鉉曰㕣古文兗非聲從口從八象氣之分散孫氏􁜜外切學記)


(引説命皆作兌按説文以㕣為聲葢與學記同讀為弋雪切徐氏從八口葢用孫氏音而與㕣聲不)


(諧故其為説曲而不通)又綿之詩曰行道兌矣(毛氏曰兑成蹊也陸氏吐)


(外徒外二切)皇矣之詩曰松柏斯兑(毛氏曰易直也陸氏􁜜外切按毛氏)


(縁詩文而變遷其説如松柏亦何易直之有疑皆當音悦行道兌矣商旅悦於塗也松柏斯兑松柏)


(悦茂也􁜜外之音則劦音也)史記天官書中宫前列直斗口


三星隋北端兑又曰參下三星兌曰罰漢書作鋭

(索隱曰星形尖邪也按此則兑又以芮切悦閱脱皆以兑為聲而鋭税蜕亦皆以兑為聲獨于􁜜外)


(之音為不諧但税蜕亦有吐外之音葢又鋭聲之轉也)

咎　　　其久切怨尤之甚者曰咎易之占五吉凶悔

吝咎悔吝之疵在我咎則人咎之也(説文曰災也從各相違也)


(又作咎説文曰怨仇也又作倃説文曰毁也又音皋皋陶一作咎陶)

弔　　　多嘯切唁喪灾也(説文曰問終也古之葬者厚衣之以薪從人持弓㑹)

(敺禽按許氏之説甚迂僻)書云惟弔兹不于我政人得罪(孔氏曰至)


(也陸氏音的别作)

件　　　其輦切物别也(說文曰分也從人從牛牛大物可分)
秃　　　他谷切無髪也(說文曰從人上象禾粟之形取其聲疑從人木聲譌為禾)
􁅱　　　無非切(說文曰妙也從人從支豈省聲唐本在耑部曰􁅱見其耑也)
　六書故卷八
欽定四庫全書
　六書故卷九
　　　　　　　　　　　　　宋　戴侗　撰
人二
子　　　　即里切象子初生之形　　籀文(説文曰古文从)
　(川象髪也籀文囟有髪臂脛在几上也)因為男子之通稱又為五等爵
　之一借為十二辰子丑之子
子之象形

保　　　　　博抱切嬰兒衣也象子在帬𥜗中(别作褓緥)

引之為保傅子之初生則有保母以保抱鞠養之


所謂阿保也長則置之師保傅傳曰保保其身體


今作　　又引之為保守之保(今作堡説文曰保从人从省)


(古文孚古文保按説文又曰古文孚从保古文保保既从古文孚孚又从古文保殊錯)


(戾盖與字相近故致差互耳葆以為聲桴莩浮以孚為聲今皆从孚同此誤也)又


為庸保

孑　　　居桀切無一臂也引之為孑立孤孑(説文又有)

(無左臂也孫氏居月切按孑不過取一臂單孑之義不當復分左右)

了　　　盧鳥切左右皆殊了然獨立也

子之㑹意

孨　　　(説文曰謹也讀若翦)
孫　　　蘇昆切子之子曰孫子之系也故从系亦作
　　　　借為孫順之孫去聲(别作愻)又借為孫避之孫

(别作遜)

字　　　疾置切育子也子在宀下字之義也畜之牝
者能字故謂牝字(别作牸)文字之字取焉獨文為文


合文為字文母也字子也象形指事文居多龤聲


㑹意皆字也又為名字之字子生三月而名既冠


而字敬其名也因名以生故謂之字


子之轉注

㐬　　　　他骨切子生順如脱也象子下出(説文曰不)

(順忽出也从倒子易曰突如其來如不孝子突出不容於内也按子生必首先下許氏以順為逆盖)


(不察其理如是則育與疏何以从ㄊ)


ㄊ之㑹意

弃　　　詰利切子生不育舉弃之也又作　　加

焉弃糞壤也


ㄊ之龤聲

育　　　余六切長養也亦通作粥詩云粥子之閔斯

又作　　漢志育水出弘農盧氏縣南入沔有育


陽縣(别作淯)

疏　　　所菹切因其出而順道之也孟子曰禹疏九
河語曰疏為川谷以道其氣因疏道而生疏通之


義疏密疏數親疏之義皆由是而生(今俗疏密之疏作疎説文)


(無此字經傳竝作疏又作説文曰通也)窗謂之疏(别作説文曰門户疏窗也)疏


髪之櫛齒疏者曰疏齒密者曰比(俗作梳笓)又借為粗


疏之疏布之粗者曰疏布食之粗者曰疏食又所


據切(博雅曰條陳也)


子之龤聲

孳　　　子之切孳息也　　籀文書云鳥獸孳尾(孔氏)

(曰乳化曰孳陸氏曰音字)借為孳孳之孳與孜同

孩　　　户來切子初生日孩兒昉欲笑言動於頤頷

父母舉頤而咳之故謂之孩記曰子生三月咳而


名之(説文曰咳小兒笑也孩古文从子又作􁞎孤)

孺　　　而遇切子幼弱也
孠　　　祥吏切適子為父後者曰孠又作　　(許氏曰諸)

(侯嗣國也从冊从口司聲孠古文徐鍇曰冊必於廟史讀冊故从口按古者天子諸侯大夫之適長)


(子皆曰嗣適子生固舉以禮異於諸子不待冊而為嗣矣傳曰嗣吉何建建非嗣也必待冊而後為)

(嗣此後世之所以啟禍亂也非古也古者惟無適子與適子死然後立嗣嗣之从冊吾無取焉耳)

孟　　　莫更切長子也
孼　　　魚列切支子也本當用不字借為妖孼之孼

(漢志蟲豸之妖為孼)中庸曰國家將亡必有妖孼(又作别作蠥説文)


(曰禽獸蟲蝗之怪曰蠥)

孿　　　力沇切一産二三子也(又作㝈又生患切非)
孝　　　呼效切善事父母曰孝(説文孝字在子部放也孫氏古肴切孝在)

(老部善事父母也从老省从子子承老也孫氏呼教切按孝人子之逹道非但事老也隷書既興爻)


(與耂譌因分為二字爾)

存　　　徂尊切撫在之也存在同聲
孤　　　古乎切幼而無父曰孤
孥　　　奴沽切妻子通曰孥書曰予則孥戮汝亦通

作帑春秋傳賈季奔狄趙宣子使臾駢送其帑

孛　　　蒲妹切子倍其親也(别作悖)又蒲骨切子逆也

(别作誖)見而孛乎常因謂之孛


子之疑

季　　　居悸切少子為季(説文曰从稚省稚亦聲按稚之為義與聲皆不妥季)

(利皆从禾殆别有説)

學　　　胡覺切效也先人曰鳥獸之生也㳺者則狎

於水而不溺走者則馳於野而不躓然終於此而


已矣人之生也自赤子不能求其母自是以進皆


學焉而後能之無所不學則無所不能也故人子


之道學為大君父之道教為大古者子生十嵗則


入小學二十而入大學傳曰子既生不免於水火


保傅之罪也羈丱成童不就師傅父母之罪也就


師學問無方心志不通身之罪也學之文所以从


子也有大人之事有小人之事窮理致知盡已之


性以盡人之性盡人之性以盡物之性賛天地之


化育與天地參者大人之事也學大人之事之謂


大學朱子曰學者所以明善而復其初也謂學以


明善可也謂學以復其初則否夫有失而後有復


人生而蒙其知未啟其明未融在易乾之姤雖有

龍徳猶曰隠而未見行而未成乾之同人曰學以


聚之問以辨之然後徳博而化為龍徳之正中焉


雖聖人不能無學也夫學也者所以明其明而廸


其知猶闢門塗而啟牖嚮也何必曰復乎(説文曰斆覺悟)


(也从教从冂冂尚矇也臼聲學篆文按説命曰惟學斆半二字不可合為一且學然後能覺學非覺)


(也)

疑　　　語其切心所未決也引之則幾似為疑易曰

隂疑於陽必戰記曰尸在廟門外則疑於臣(説文曰惑)


(也从子从止聲徐鍇曰古文矢)

女　　　尼吕切人生陽曰男隂曰女象其婉孌以女

妻人為女去聲書曰女于時借為爾汝之女爾吕


切吾卭我台予人所以自謂也爾女而若所以謂


人也皆一聲之轉亦作汝


女之象形

母　　　滿鄙莫古二切又莫后莫假二切有子為母

取象於乳(按古書母馬同音皆莫古切今世俗母馬同音皆莫假切淮南子曰西家子謂)

(其母曰社説文曰蜀人謂母姐淮南謂母社又齊人謂母妳又謂㜷呉人謂母媒雖方音不同皆自)


(母而變今魚有馬鮆蚻有馬蚻薊有馬薊皆其類之特大者盖母之譌也别立媽文非又作姥非文)


(子為學老女為母更生為蘇皆齊梁間俗書妳又作嬭唐韻曰嬭乳也詳見乳下)


女之㑹意

好　　　呼老切女之少也美好故从女从子好者人

斯好之故為好惡之好去聲孔子曰吾未見好徳


如好色者也又借為肉好之好璧孔為好(别作􁔭)

娶　　　七句切取女為娶古亦單作取
姓　　　息正切女所生也禮曰子姓兄弟春秋傳庚

宗之婦人獻雉于叔孫叔孫問其姓曰予子長矣


能弄雉而从我矣人類之繁不可無别故各因其


生而命之姓同姓日繁不可無别故各因其求而


命之氏傳曰天子建徳因生以賜姓胙之土而命


之氏姬姜媯姒姚嬴妘姞所以皆从女(鄭漁仲曰古文从)


(生从自)

娣　　　徒禮切古之嫁女者以姪娣从娣者其女弟
也姪者兄弟之女也傳曰衛莊公娶于陳曰厲媯


其子戴媯生桓公齊侯娶于魯曰顔懿姬無子其


姪鬷聲姬生光自適而下因凡謂之曰娣又兄之


妻曰姒婦弟之妻曰娣婦

妥　　　吐火切从復手撫女安之也禮曰主人及祝

拜妥尸尸拜遂坐(鄭氏曰安坐也)詩云以妥以侑(説文無妥字綏)


(从妥徐鍇曰从爪从安省盖譌為爪)

嬰　　　伊盈切女首飾也賏所以飾也亦聲(别作瓔)借

為嬰兒之嬰記曰中路嬰兒失其母(鄭氏曰嬰猶鷖彌也别作)


(孾)又借為嬰當之嬰荀子曰延則若莫邪之長刃


嬰之者􁈁與膺通(又作攖)孟子曰虎負嵎莫之敢攖

奻　　　説文曰訟也易曰二女同居其志不相得(孫氏)

(曰女還切)

毋　　　武夫切禁止也(説文曰止之也从女有奸之者)

毋之疑

毐　　　度告切(説文曰人無行也从士从毋賈侍中説秦始皇毋與嫪毐滛故世詬滛曰)
(嫪毐讀若娭遏在切按毐音當从度告切毒以毐為聲)


女之龤聲

始　　　詩止切有天地然後有萬物有萬物然後有

男女有男女然後有夫婦有夫婦然後有父子有


父子然後有兄弟人道於女乎始故始从女(月令蟬始)


(鳴陸氏市志切集韻式吏切按今俗音猶有式吏之音者别作乨)

姜　　　居良切神農氏之姓也其後為齊甫申吕紀

許向苪

姬　　　居之切黄帝之姓也周人實嗣其姓
媯　　　居為切有虞氏之姓也媯汭媯水之内媯氏所

居也地以人得名

姚　　　余招切帝舜之後在夏為姚左氏傳少康逃

奔有虞虞思妻之以二姚借為嫖姚之姚

嬴　　　以成切鄭語曰嬴伯翳(即伯益)之後也秦趙梁

皆嬴姓

姞　　　巨乙切傳曰鄭文公賤妾曰燕姞(杜氏曰南燕姓)夢
天使與己蘭曰余為伯儵余而祖也石癸曰姞吉


人后稷之元妃也又曰宋雍氏女於鄭伯曰雍姞


晉語曰黄帝之子得姓者十四人姞其一也周語


曰密須由伯姞(世本曰姞密須姓)

妘　　　王分切鄭語曰祝融之後八姓妘姓鄔鄶路

偪陽(韋昭曰陸終第四子求言為妘姓封於鄶今新鄭也鄔路偪陽其後别封也)

姺　　　傳曰商有姺邳(説文殷諸侯為亂者疑姓陸氏西典西禮二切孫氏所臻)

(切)

娀　　　而融切商頌曰有娀方將帝立子生商(鄭氏曰有)

(娀氏之國有女簡狄生契)

媒　　　莫盃切合男女之交者也
妁　　　市勺之若二切酌二姓之合者也
嫁　　　古訝切女適人也
婦　　　房九切未嫁曰女嫁曰婦(亦借用負漢高祖从武負貰酒劉向)

(列女傳曰魏曲沃負者大夫如耳之母也)

嬪　　　毗賓切配也書云釐降二女于媯汭嬪于虞
詩云來嫁于周曰嬪于京周官以九職任萬民七


曰嬪婦化治絲枲記曰生曰父曰母曰妻死曰考


曰妣曰嬪

妃　　　芳微切匹配之尊稱也傳曰嘉耦曰妃
媲　　　匹寐切猶配也又頻脂切猶嬪也
嬙　　　才良切傳曰有先君之適及遺姑姊妹若而

人君使董振擇之以備嬪嬙又曰夫差宿有妃嬙


嬪御(説文曰婦官也牆省聲)

媵　　　以證切以子女从嫁也
娠　　　失人切又音震説文曰壬身動也古作震詩

云載震載夙載生載育傳曰邑姜方震太叔婦人


經事不行始衃三月而動始有形故謂之震

嫗　　　衣遇衣候二切母俯兒也聲義與傴近記曰

煦嫗覆育萬物又曰羽者嫗伏鄭氏曰氣曰煦體


曰嫗亦通作燠傳曰民人痛疾而或燠休之母所


以謂之嫗也又委羽切(説文曰母也)

媪　　　烏皓切母之别稱也趙左師觸龍謂太后曰

媪之愛燕后賢於長安君漢書曰高帝母劉媪又


曰高祖常从王媪貰酒(説文曰女老稱侗謂媪即嫗聲之轉也昷於聲不諧)

姁　　　況遇切又平上二聲史記曰吕娥姁為高祖

正后(説文曰嫗也徐廣曰后姊字長姁按姁與敂煦通吕氏春秋曰姁姁然相樂也)

孃娘　　　女良切俗謂母孃亦謂為王母(説文曰煩擾也一曰)

(肥大也)　　音同俗謂少女娘(孫愐曰娘少女也)

妣　　　卑履切母没稱妣　　籀文
姑　　　攻乎切父之姊妹曰姑引之則外婦人之尊

者皆曰姑夫之母妻之母皆曰姑記曰舅姑承子


以授壻(古音家與姑同故俗謂姑為家)借為姑且之姑書云姑惟


教之詩云我姑酌彼金罍

姊　　　將几切女兄也又將野切(俗作姐)
妹　　　莫佩切女弟也
媦　　　云貴切楚人謂妹媦即妹聲之轉也
姪　　　徒結直吉二切婦人謂兄弟之子曰姪喪服
傳曰姪丈夫婦人報又曰謂吾姑者吾謂之姪春


秋傳曰姪其从姑古之貴者嫁女必以姪娣从姪


之幼者待年曰須陽壹隂貳天之道也男子多欲


婦人妒同人之情也婦人四十容貌改前男子五


十血氣未衰故女專於始而男溢於後女專則㡭


嗣之道塞男溢則僭逼之害興室家之舛常必由


之故先王為制其衷皆於其始而為之極庶人一


妻自是以上妾媵有差貴者有娣而又有姪又有


待年之女一娶之初長幼兼備雖缺不復補所以


足男欲而杜其溢求素女位而絶其妒僭也(又作妷今)


(人謂兄弟之大夫子亦曰姪非也古者兄弟之子皆曰子漢書疏廣與其兄子受父子同為師傅)

姒　　　詳里切長婦為姒婦介婦為娣婦喪服小功

娣姒婦報傳曰娣姒婦者弟長也兄弟之妻相謂


皆曰姒傳曰聲伯之母不聘穆姜曰吾不以妾為


姒聲伯之母公弟叔肸之内也叔向取申公巫臣


女生伯石子容之母謁諸姑曰長叔姒生男(爾雅曰女)

(子同出先生為姒後生為娣又曰長婦謂稚婦為娣婦稚婦謂長婦為姒婦郭氏曰女子同出謂俱)


(嫁一夫也以己生先後為娣姒廣雅曰娣姒之别不以夫之長幼以婦人之長幼按爾雅謂婦人同)


(出者言女同所出而俱从於嫁則長為姒而幼為娣也謂長婦稚婦者言兄弟之妻也同事一夫以)


(齒為長弟可也兄弟之妻焉得以齒為長弟乎如皆以齒則弟之婦亦可謂兄之妻為娣矣兄弟之)


(妻自相號呼而亦曰娣焉則嫌乎以為己姪娣也故兄弟之妻可謂之娣婦而不可单謂之娣其相)


(謂則皆曰姒而别之以叔伯穆姜謂聲伯之母為姒叔向之嫂謂叔向之妻曰長叔姒是也説者惑)


(於弟婦之稱姒遂謂以婦之長幼為娣姒而不以夫之長幼不亦亂名也哉)又夏后氏


之姓姒(别作姬)

嫂　　　蘇老切兄之妻也
姨　　　以脂切妻之姊妹也
嬸　　　式荏切今人謂叔母曰嬸

巨禁切今人謂舅之妻曰(亦作妗説文曰􁛚妗也孫氏丑)


(亷切妗􁛚也一曰善笑貌孫氏火占切)

姆　　　莫后切女師也(别作娒)
婣　　　伊真切嫁娶之家相謂曰婣周官以鄉三物

教萬民二曰六行孝友睦婣任恤(鄭氏曰親於外親也)古通

作因亦作　　(爾雅曰婿之父曰婣婦之父曰㛰説文曰婦家曰婚壻家曰婣按内)


(婦以昬故謂昬禮昬壻家事也安得反謂婦文為昬古人葢通謂之婣)

婆娑　　　薄波切(説文作媻奢也一曰小妻也徐鉉曰俗作婆非)今人謂老

嫗為婆　　素何切(説文曰舞也)詩云婆娑其下盤薄


舒㪚貎

婢　　　部弭切妾之賤者也(按今又謂婢曰妮字書皆無此字)
嫠　　　陵之切寡婦也
孀　　　師莊切俗謂寡婦
姿　　　即移切女姿態也(又作姕説文曰婦人小物也孫氏音同)
媛　　　于元切美女也詩云展如之人兮邦之媛也

楚辭曰女須之蟬媛又于眷切

娥　　　牛何切美女也列子曰處子娥媌靡曼者又

曰處子娥姣者(説文曰秦晋謂好曰娙娥堯女舜妻娥皇字也娙長好也五莖切媌)


(目裏好也莫交切張湛曰娥媌妖好也)

娃　　　烏瓜切美女也(説文曰圜深目貌一曰呉楚之間謂好曰娃按深目當作)

(窐)

妙　　　彌笑切姿色殊美纎妙也妙好媺嫵之屬皆

从女人情所説莫甚於女也引之為微妙之妙易


曰神也者妙萬物而為言也(説文無妙而有玅急戾也从弦省於宵切)


(孫愐以為妙之别文)

媺　　　母鄙切善美也周官師氏掌以媺詔王(又作媄説)

(文曰色好也)

姸　　　倪堅切美也
姝　　　陟輸尺朱二切好也詩云静女其姝又曰素

絲紕之良馬四之彼姝者子何以卑之不獨以稱


婦人(毛氏曰順也又作􁈉説文姝􁈉皆好也)

嫣　　　於䖍許䖍二切巧笑態也(説文曰長貌)
娩　　　武逺切記曰姆教婉娩聴從(鄭氏曰娩之言媚也婉謂言語)

(娩謂容貌)

婉　　　委逺切宛順也(又作妴説文曰婉也又作説文曰宴也按詩燕婉之)

(求亦作婉)

孌　　　力沇切順从貎詩云婉兮孌兮又曰孌彼諸
姬又曰思孌季女逝兮孌與孿攣聲義相邇也(説文)


(孌兩出孌慕也又嬡順也以孌為籀文)

婐媠　　　烏果切　　他果切(又奴果五果二切)婐媠宛孌

隈倚之貎婐通作果孟子曰被袗衣鼓琴二女果


(趙岐曰侍也)又作　　列子曰穉齒婑媠者(媠又作㛂説文曰婐)


(㛂也一曰女侍也讀若騧或若委引孟子作二女婐㛂婐㛂也一曰弱也嫷从女隋聲南楚之間謂)


(好曰嫷徐鉉曰今俗省作媠唐韻作妥非)

委　　　隖毁切宛委不自持貎垂省聲(説文曰委隨也从女从禾)

(徐鉉曰委曲也取禾榖垂穗委曲貎按委从禾無義鍾鼎文皆作乃从垂省譌為禾也)引


之為委靡為委置又所委之物為委去聲周官遺


人掌邦之委積以待施惠謂禾榖之類也委人掌


歛野之薪芻凡疏才木才凡畜聚之物謂薪芻之


類也鄭康成曰少曰委多曰積又因之為委遲委


隨委它委垂平聲(别作逶倭䫋)

嫋　　　乃了切修纎荏弱嫋也與裊通
嫵　　　罔甫切姿媚也(别作娬)
媚　　　明祕切女為容悦也
娯　　　元俱切驩悦也與虞通(或作㥥説文曰歡也)
媆　　　奴困切穉弱也(説文曰好貎徐鉉曰俗作嫰非)
嬌　　　居妖切女怙恃驕淖也
姹　　　丑下切(又作奼説文曰少女也又婭姹作態也)
姱　　　枯瓜可孤二切楚辭曰朝飲木蘭之墜露夕

餐秋菊之落英茍余情其信姱又曰汝何博謇而


好脩紛獨有此姱節(説文曰美好也)

嫭　　　胡故切楚辭曰朱唇皓齒嫭以姱反騷曰知

衆嫭之疾妬又作　　楚辭曰嫮目宜笑(朱子曰嫮與嫭)


(同眄也)

嬋娟　　　市連切(又作嬗)　　於縁切(亦作嬽)嬋娟古作

蟬媛

妖　　　於喬切艶冶也古通作夭詩云桃之夭夭夭

冶善蠱惑故引之為妖孼傳曰天反時為災地反


物為妖(别作祅䄏訞)

姣　　　古巧切巧黠也傳曰弃位而姣不可謂貞(説文)

(日好也杜氏曰滛之别名)

姤　　　古候切男女相遇也易曰姤遇也柔遇剛也
妝　　　側羊切説文曰餙也(又作娤䊋裝)
􁛜　　　莫胡切説文曰􁛜母都醜也
嬖　　　卑義切寵愛也
娭　　　虚其切敖戱也又作　　(又作媐説文曰説樂也又作誒楚辭)

(曰誒笑狂只)又去聲與戯通

姍　　　所晏切戲㑄也(説文曰誹也誹當作訕)
嫌　　　賢兼切疑似也男女之間嫌疑為多(説文曰不平於)

(心也一曰疑也或作慊見歉下)

妨　　　逋防切女專妨他進也
妒　　　都故切女忌同也
婪　　　盧含切貪怙也女徳無猒故从女亦作　　

(又作懢)

奸　　　居顔切男女干踰也又作　　(説文奸犯淫也姦私也)
(古文)

妄　　　亡放切行不正也從女女多邪也易曰旡妄

徃吉无妄之災无妄之疾孟子曰此亦妄人也莊


周曰猖狂妄行以偽訓妄非也偽者妄之一端

嬈　　　爾沼切煩繞也漢書曰除苛解嬈(説文曰苛也一曰擾)

(戲弄也一曰亂也煩也文穎曰煩繞也師古曰如紹切)

嫪　　　郎到切戀也(説文嫪婟也婟胡誤切嫪也孫愐曰婟嫪戀惜也)
婼　　　丑略切春秋有叔孫婼(説文曰不順也)
娵　　　側鳩子須二切傳曰嵗在娵訾之口室壁之

舍亥之辰也

婺　　　亡遇切玄枵之次有婺女星(説文曰不繇也)
嫳　　　匹滅切春秋傳齊有盧蒲嫳(説文曰易使怒也)
妯　　　敕留切詩云憂心且妯(毛氏曰動也又直留切孫氏徒厯切按詩)

(妯與州猶劦孫音非説文引詩作怞朗也)又仲六切兄弟之妻相謂妯


娌(里亦作娌)

妢　　　扶云切考工記曰妢胡之笴
妎　　　胡戒胡計二切楚語曰妎其讒慝(爾雅曰苛妎也説文)

(曰妒也韋昭曰覆也)

嫈　　　蜎營於莖二切漢有繚嫈侯(説文曰小心態一曰好貌)
嫄　　　愚袁切詩云厥初生民時維姜嫄(鄭氏曰炎帝之後有)

(女名嫄説文曰后稷母字按周人以諱事神不應廟祀而名之且姜嫄不應特剏一字以為名字)

婤姶　　職流切　　舉犮烏合二切春秋傳衛襄公

嬖人婤姶(説文曰女字也)

媧　　　烏瓜切(女媧氏之説出於列禦寇其説妄不錄)
妲　　　當割切晉語曰殷辛伐有蘇有蘇氏以妲己

女焉

姅　　　博幔切女月事至也漢律見姅變不得侍祠

古者天子諸侯嬪婦以叙御于夫君有月事者以


丹注面的的王粲神女賦曰免簪筓施華的(説文曰婦)


(人汙也孫愐曰偒孕也)


女之疑

妻　　　　　千西切夫之正室曰妻(説文曰婦與夫齊者也从女从)
(屮从又持事妻職也古文按鍾鼎文妻从齊葢齊聲)以女妻人曰妻去聲

妾　　　七接切側室也妾有貴賤古之貴者娶必有

姪娣諸侯娶於一國其國以姪娣從他國亦以女


媵自正室而下皆妾也此貴妾也記曰奔則為妾


若此者賤妾也(説文曰有罪女子給事得接於君者也从䇂䇂罪也按有罪没入者)


(曰奚曰婢妾非有罪者也从䇂不可曉疑立聲譌為䇂妻之為言齊也妾之為言接也此説幾似實)


(非本義)

威　　　於非切於經傳為威武為威儀(説文曰姑也从女从戍漢)

(律曰婦告威姑)

佞　　　乃定切口才巧給也語曰惡佞恐其亂義也

又曰焉用佞禦人以口給屢憎於人(説文曰巧諂髙才也从女)


(从信省伯曰从女仁聲詳見仁下)

婁　　　洛侯切(説文曰空也从毌中女空之意也一曰婁務也古文)按婁有

數音詩云子有衣裳弗曳弗婁力俱切(毛氏曰婁亦曳也馬)


(氏曰牽也舅駟曰挽使申也)公羊氏曰牛馬維婁(何休曰繫牛曰婁陸徳明)


(力主切)又辰之次曰降婁其星奎婁力侯切春秋邾

國亦號邾婁凡夷言多以兩言為一言邾婁之合


從力俱切者為邾從力侯切者為鄒又牝豬為婁


豬春秋傳曰既定爾婁豬盇歸吾艾豭又浪遇切


古用為屢頌曰婁豐年

妟　　　(説文曰从女日詩曰以妟父母孫氏烏練切按宴匽以此為聲)
大　　特奈切又特計唐個二切象人四支舒展引之
　則凡博大者皆謂之大(説文分二部古文天大地大人亦大故大)
　(象人形孫氏徒葢切籀文亦象人形孫氏他逹切按古文籀文特字勢少差許氏一字而分二部已非)
　(孫氏又别其音尤非也)公食大夫禮羞庶羞皆有大賛者辯取
　庶羞之大以授賓(鄭康成曰大以肥美者特為臠所以祭也)

大之象形

夨　　　阻力切傾夨也象人傾頭

夨之龤聲

􁠦　　　古屑切説文曰頭傾也
奊　　　春秋傳齊有慶奊字繩説文曰頭衺骫奊態

也(陸氏戶結切以圭聲推之恐陸氏之音非)

夭　　　依小切象人頸項夭矯也借為夭折之夭少

亡為夭又平聲借為夭美之夭詩云姚之夭夭(毛氏)


(曰少壯也説文引詩作枖木少盛貌)語曰子之燕居夭夭如也(馬氏曰和)


(舒之貌)又烏皓切借為胎夭之夭(詳見䴠下)


夭之疑

幸　　　胡耿切福不當得而得禍不當免而免曰幸

引之則不以道而獲愛於上者謂之嬖幸佞幸上


所行臨臣民幸其至因謂之幸(説文曰从夭从屰免凶而吉也夭死)


(之事故死謂之不幸)

尢　　　烏光切象人脛曲跛也亦作　　王聲(説文曰古)

(文从)


尢之龤聲

尲　　　古咸切尲介不著次第也(介亦作尬)
尥　　　力弔切説文曰行脛相交也按今人謂筋骨

弱舉足不隨為尥掉

尰　　　豎勇切詩云既微且尰爾勇伊何(爾雅曰骭瘍為微腫)
(足為尰别作尰瘇)

㞇㞂　　　都賄切　　吐猥切風疾胻病也按方書

止作猥退

交　　　加爻切象人兩脛交引之則凡交㑹交接皆

曰交

立　　　力入切象人立地上

立之指事

竝　　　蒲郢切兩人比立也引之為並縁之義蒲浪

切(季曰又音蒲半切即俗伴字)


竝之疑

替　　　他計切隤廢也書曰無替厥服曰無替朕命

傳曰兄其替乎曰王替隗氏又曰上陵下替(孔氏杜氏)


(皆曰廢也唐本説文曰廢也徐本曰廢一徧下也白聲或从或从俗作替)


立之龤聲

端　　　多官切立之凝以正也借為端匹之端凡布

帛一丈六尺曰端二端為匹為兩又借為兩端端

緒之義

靖　　　疾郢切班立整定也書曰嘉靖殷邦詩云俾

予靖之傳曰君務靖亂靖與静同音而異義靖者


靖之於未定静者定而後静也(説文靖立竫也竫亭安也音同又婧)


(竦立也)

竦　　　息共切危立也與聳通
竒　　　居宜切一足立也(别作踦見足部)引之為竒耦陽竒

而隂耦一三五七九為竒二四六八十為耦又因


之為竒衺竒詭常也又因之為竒偉竒特渠羈切

竱　　　㫖兗切立之齊也語曰竱本肇末
竣　　　七倫切又壯倫逡縁二切語曰有司已於事

而竣爾雅曰遏也按竣遏立也(説文曰偓竣也或曰伏貌)

䇐　　　力至切説文曰臨也按書傳皆借用涖亦借

用莅易曰君子以莅衆用晦而明

竭　　　渠列切(説文曰負舉也)按書傳通用為竭盡之竭舉
竘　　　丘羽切(説文曰健也一曰匠也)
亦　　　羊益切説文曰臂亦也亦作　　因之為扶

亦扶者扶其手亦者亦其亦亦作　　又借其聲


為又亦之亦又與亦聲相近也(今人呼音如也)


亦之疑

夾　　　(説文曰盜竊懷物也从亦有所持俗謂蔽人俾夾是也失冉切弘農陜字从此)

大之㑹意

夾　　　古洽切二人夾一人也又吉劦檄頰二切

大之龤聲

去　　　邱據切違離而徃也屏去之曰去上聲又邱

居切傅曰千乗三去三去之餘獲其雄狐


去之龤聲

朅　　　邱竭切詩云庶士有朅(毛氏曰武夫也)又曰伯兮朅

兮邦之桀兮(説文曰去也按朅从去其義當與去相近然詳詩意不得但云去毛公所)


(以釋為武壯貌也)

奢　　　式車切侈大也
夸　　　苦瓜切張大衒耀也(又作誇夸於言也又作侉恗)
奓　　　昌者切莊周曰奓户而入大啟也又陟加切
奕　　　羊益切廣大開張也詩云奕奕寢廟又曰奕

奕梁山(毛氏曰大也)又曰四牡奕奕又曰萬舞有奕又


為重累傳曰奕世載徳不忝前人

耎　　　而沇切罷弱也(説文曰稍前大也讀若畏偄又作軟漢書曰罷軟不勝任)

(按今俗通用軟字从車从欠於聲義皆不可通又作偄腝輭􁍅並非素問耎弱皆作耎)又奴


亂切(按需有濡音與耎相近故多差互从耎者多譌為需愞腝渜㨎之類皆當从耎)

奎　　　苦圭切説文曰兩髀間也莊周曰豕蝨擇奎

蹄曲隈乳閒自以為安室利處又借為二十八宿


名


直質切(説文曰大也讀若詩大猷)

奭　　　詩赤切(説文曰盛也从皕皕亦聲召公名奭讀若郝古文)詩云路車

有奭(毛氏曰赤貌)

􁤻　　　乙獻切(説文曰大貌或曰拳勇字一曰讀若傿乙獻切)

大之疑

夫　　　甫殳切男曰夫女曰婦(説文曰丈夫也从大一以象先周制八寸)
(為尺十尺為丈人長八尺故曰丈夫)又防無切有所指之辭語曰夫


三子者曰夫人不言又為辭助語曰莫我知也夫


又曰已矣夫


夫之㑹意

㚘　　　薄旱切(説文曰並行也輦从此讀若伴侣之伴)

夫之疑

規　　　堅隨切方曰矩圜曰規(説文曰有法度也从夫从見)
夰　　　(説文曰放也从大而八分也孫氏古老切)
夲　　　(説文曰進趣也从十猶兼十人也讀若滔孫氏偷勞切)

本之龤聲


(説文曰疾也从本卉聲􁆡从此孫氏呼骨切按􁆡聲卉聲孫音非)


本之疑

奏　　　則候切書曰敷奏以言(孔氏曰進也)又曰奏庶艱

食鮮食(孔氏曰奏謂進於民)又曰敷同日奏罔功(孔氏曰日進於無功)


(也)詩云樂具入奏又曰既備乃奏曰各奏爾能周


禮曰以晉鼓鼓金奏(鄭氏曰金奏謂樂作擊編鍾)記曰要其節

奏(鄭氏曰節奏闋作進止所應也)趙簡子問無恤求其簡出諸袖


中而奏之(説文曰奏進也从本从从􁁉􁁉上進之義並古文侗謂从省)


(聲按奏雖有進義孔氏專訓進謂敷進以言已不足以盡敷奏之義謂進食於民謂日進於罔功則)


(愈差矣謂奏樂為進樂可乎以作訓進於奏樂粗通然亦未足以盡其義也夫所謂金奏者九夏之)


(屬樂之盛者擊編鍾也作者樂之始作也奏者終始條理畢奏然後謂之奏奏葢有湊意故詩曰樂)


(具入奏既備乃奏傳曰金奏作於下奏不可訓作也敷奏以言者使各發陳其藴猶奏樂也奏艱食)


(鮮食者謂登采粒食魚鼈之類猶奏樂也奏功奏書皆此義也)又為奏理千候切


禮曰載體進奏亦作腠詳見腠下

皋　　　古勞切周禮曰詔來瞽皋舞(説文曰氣皋白之道也从本从)

(白引周禮皋舞皋告之也禮祝曰皋登歌曰奏故皋奏皆从本)按禮升屋而號曰


皋某復又為皋緩傳曰魯人之皋

夷　　　以脂切展足箕坐也(説文曰平也从大从弓東方之人也按從弓無)

(義疑㠯聲)語曰原壤夷俟書云乃夷居弗事上帝神示


(别作跠)引之為坦夷平夷詩云岐有夷之行老氏曰


大道甚夷(别作􁉋)詩云我心則夷又曰既夷既懌(别作)


(恞)借義為夷傷易曰明入地中明夷傳曰察夷傷

(别作痍銕)又為蠻夷東方曰夷四方夷狄通亦曰夷又


書云宅嵎夷(别作鍝銕)

奄　　　依檢切書云奄有四海(孔氏曰同也)又曰奄甸萬

姓詩云奄有四方(毛氏曰大也)又曰奄受北國(毛氏曰撫也)


又曰奄有龜蒙遂荒大東(鄭氏曰奄覆也荒奄也)又曰奄觀


銍艾(鄭氏曰乆也説文曰覆也大有餘也又欠也従大從申申展也按奄有覆冒之義訓大訓)


(同訓欠非)又平聲周官酒醬䤈醢之屬用女奚者皆用


奄(鄭氏曰奄精氣閉藏者今謂之宦人月令曰其器閎以奄)又國名書序曰成


王東伐淮夷遂踐奄

奚　　　胡雞切周官酒醬䤈醢之事用奚(鄭氏曰古者從坐男)

(女沒入為奴其少才知者以為奚今之侍史官婢或曰奚宦女説文曰大腹也)省聲　 籀　


(文系説文别有㜎字女隷也)又假借之用與何同奚何胡曷一


聲之轉其義一也

　六書故卷九
欽定四庫全書
　六書故卷十
　　　　　　　　　　　　　宋　戴侗　撰
人三
首　　　　書九切自領而上通曰首象形亦作　　
　從人首之所向為首去聲(説文首􁄥頁分三部􁄥頭也象形首古文􁄥也巛象)
　(髪頁頭也从首从人古文䭬􁄥如此孫氏胡結切按首之為􁄥猶㜽之為子頁之加人猶雷之加雨説文)
　(俱訓頭不當分而為三説文頁訓頭以為古稽首之首未嘗有他音孫氏胡結之音非也李陽冰亦謂頁)
　(音首不當音頡况自有頡字而頁無他義古今書傳未嘗有用頁字者凡頭顱顛頂顙額之類屬乎首者)
　(俱从頁頁之即為首明甚予故合而一之)
首之象形

面　　　彌箭切首之陽眉目口鼻所聚也(説文曰顔前也)凡

兩相遇而還其面不肯眂者因謂之面史記項王


顧見吕馬童曰若非吾故人乎馬童面之(亦作偭)楚


辭曰偭規矩而改錯又曰偭梟獺以隠處


面之㑹意

靦　　　他典切説文曰面見也詩云為鬼為蜮則不

可得有靦面目視人罔極(毛氏曰姡也説文曰姡面醜也古活切)語


曰余雖靦然而人面哉吾猶禽獸也(按詩意為鬼蜮則其形不)


(可得見斯人靦然面目視人罔極將何顔以逃也面見之説惟允或以靦為慙亦非别作覥㥏)


(説文曰青徐謂慙曰㥏並非)


面之龤聲

靨　　　於琰於劦二切頰旁宛宛也淮南子曰靨䩉

在頰則好在顙則醜(高誘曰靨䩉在頰上窐窐者)

首之㑹意

須　　　相俞切口頰旁毛也口上曰頿頰旁曰髥通

曰須(别作鬚)借為須待之須易曰需須也通亦作需


(别作􁅩)古者嫁女姪娣之幼者待年而行曰須易曰


歸妹以須反歸以娣其徃也幼反則長也故星亦


有須女(别作嬃漢書吕后之妹吕嬃陳平樊噲傳作湏)


須之龤聲

頿　　　即移切口上須也(别作頾)
頃　　　去營切側頭也从匕从頁側之義也(别作傾加人非)

引之則為頃陂頃危(别作)因之為俄頃言頃首之


間不多時也借為頃畝之頃百畝為頃皆上聲(一説)


(二百一畝别作)

頮　　　呼内切舁水以頮首頮之義也亦作　　
頽　　　徒回切首秃也亦作　　
煩　　　附袁切頭熱痛如燔也(一説燓省聲)引之為煩擾

煩勞傳曰寡君來煩執事又曰至於煩乃舍也已

烏没切没頭水中也


首之轉注

􁔶　　　古堯切首到縣也今借用梟

􁔶之㑹意

縣　　　胡涓切􁔶而系之縣之義也(别作懸)借為縣鄙

之縣去聲周官小司徒井牧田埜四井為邑四邑


為邱四邱為甸四甸為縣遂人掌埜造縣鄙形體


之法五家為鄰五鄰為里四里為鄼五鄼為鄙五


鄙為縣小司徒之法井地法也遂人之法居民之


法也六遂之民分耕邦甸然亦必有聚落居邑故


以人制數與六鄉同遂之縣眂鄉之州周衰王制


始紊楚滅諸國皆以為縣晉之縣亦大楚有縣公


晉有縣大夫趙鞅誓師曰上大夫受縣下大夫受


郡縣大於郡也(杜氏曰周書作雒篇千里百縣縣有四郡)秦人始以郡


統縣今以州統縣其廣陿無制焉


縣之龤聲

纛　　　徒到切羽葆也周官大喪鄉師執纛御柩(鄭司)

(農曰羽葆幢也)秦漢天子之車黄屋少纛(蔡邕曰以釐半尾為之大如斗)


首之龤聲

頭　　　度侯切首自髪以上為頭記曰頭有瘍則沐

傳曰荀偃生瘍於頭

顱　　　徒谷切　　洛呼切顱頭骨也又作髑

髏亦稱頭盧髑髏之急言為頭皆一聲之轉也

顛　　　都年都因二切頭之上為顛引之則山有顛

木亦有顛凡高之所極皆曰顛(别作巔厧槙)因之為


顛踣顛覆(別作蹎説文曰跋也又作􁜤説文曰走頓也)顛覆則首反居下


故又因之為顛到亦都令切(别作傎穀梁氏曰晋文之行事為已傎矣)


狂易者反常故亦謂之顛(别作癲)

頂　　　都挺切顛頂聲義相通(亦作)
顙　　　穌朗切額上為顙
頟　　　五格切髪之下眉之上為頟亦作　　引之

為剛虐之義書云罔晝夜頟頟

題　　　杜奚切額也孟子曰榱題數尺(爾雅曰桶謂之榱題額也)

(按榱題猶今言椽頭榱題數尺言其字之深也)漢梓宫黄腸題湊(蘇林曰以柏木)


(黄心致絫棺外木頭皆内向故曰題湊)凡表志者物掲而署其首因


謂之題署題扁春秋傳宋人享晉侯以桑林之樂


舞師題以旌夏謂以旌夏掲而先之也記曰南方


曰蠻雕題交趾(鄭氏曰雕文謂刻其肌涅以丹青題義未詳)詩云題彼


脊令(毛氏曰題眂也鄭氏曰題之為言猶睇也陸氏大計切)

顔　　　五姦切自頞逹于顙為顔詩云揚且之顔(毛氏)

(曰額角豐滿也)史記漢高祖隆準而龍顔(應劭曰頟顙也)素問曰


心熱病者顔先赤引之為顔色之通稱(别作)

頻　　　步賓切眉目之交也孟子曰仲子頻蹙又作
　　　　莊周曰髑髏深矉蹙頞又曰西施病心而矉

其里深頻者深蹙其眉目也(通俗書曰蹙頞曰矉按莊氏言深矉蹙頞)


(若如通俗書之説不當言深矉而復言蹙頞矉以深言又从目其義可見或作顰嚬並非説文有)


(而無頻其説迂僻甚無理)借為頻數之頻易曰頻復厲又曰頻


巽吝

頞　　　烏葛切鼻莖也又作齃(又作)
馗　　　渠追渠爰二切面頰骨也易曰壯于馗又作
　　　　又通作權(又作顴䫥翟氏曰馗面權頰間骨也鄭氏作頯夾面骨也説文曰馗)

(九逹道也似龜背故謂之馗馗高也故从首頯權也按爾雅九逹謂之逵亦借作馗許氏不知其為)


(假借故為之曲説如此)

頰　　　古劦切面旁也　　籀文

補講切耳本也又補孔切

顄　　　胡感切頤當含物處也又作　　　　傳曰

迎于門者頷之而已謂俯頷荅之也又胡男胡勘


二切(又作㖤説文曰顄頤也㖤頤也顉低頭也葢誤以顉為低頭伯曰古文顄詳具齒部)

顋　　　桑才切頷旁也古單作思
䪼　　　之劣切素問曰齒痛䪼腫(説文曰頭頡䪼也説若骨以素問考)

(之當在顄旁)

頸　　　居郢切頭莖也
領　　　良郢切頸之後曰領引之則衣當領者亦曰

領山之中伏亦曰領(别作嶺)振衣者提其領而皆隨

故因之為要領統領領略

項　　　胡講切頸也頷下曰項
頌　　　余封切貌也漢書魯徐生善為頌唐生褚生

應博士弟子選摳衣登堂禮甚嚴(又作)借為雅頌


之頌借義奪正義故頌貌反借用容内之容伯氏


曰詩序云頌者美盛徳之形容也止當讀如字

碩　　　常隻切大首也通作石(詩云碩䑕碩䑕無食我黍謂䑕之碩大也)

(説者以為五技䑕别立鼫字非也五技乃鼯䑕善縁木鮮食禾黍)

顒　　　魚容切首聳端大也詩云四牡脩廣其大有

顒又曰顒顒卭卭易曰有孚顒若

頒　　　扶云切説文曰大頭也詩云魚在在藻有頒

其首又布還切借為匪攽之頒與攽班通

願　　　魚怨切(説文曰大頭也)借為願欲之願(亦作説文曰顛頂也)
頑　　　五還切説文曰㮯頭也按頑頭少髮寡亷也

故頑無亷恥頑不可訓者皆謂之頑孟子曰聞伯


夷之風者頑夫亷

顆　　　苦果切説文曰小頭也凡圜物以顆計
頎　　　渠衣渠斤二切頭聳直貎也詩曰碩人其頎

又曰頎而長兮(説文曰頭佳貌唐本作頭住誤)又康狼切記曰頎


乎其至也(陸氏曰惻隱也)考工記曰輈欲頎典(鄭司農曰讀若懇殄)


(康成曰堅忍貌)

顅　　　苦間古顔二切頸脰細長也考工記曰數目

顅脰謂之羽屬莊周曰瓮盎大癭説齊桓公公説


之而眂全人其脰肩肩肩即顅也説大癭者故反


眂全人其脰大細長也(説文曰狼眂也)

顧　　　古慕切還眂也
頓　　　都困切下首也又徒困切借為銛鈍之頓與

鈍通

䭬　　　康禮切叩首也拜而首至地曰䭬首下首曰

頓首通作稽頓首今之揖也稽首今之拜也

頗　　　滂禾切頭偏也又上聲微偏也又與陂通彼

義切洪範曰無偏無頗遵王之義唐明皇改為陂

順　　　食閏切(説文曰理也)伯曰察人情逆順者眂其頭

項從者首肯不從者彊項也

頡　　　胡結切説文曰直項也詩云燕燕于飛頡之

頏之又訖黠切漢高帝以其邱㛮猒客陽為羮盡


轑釡封其子信為羮頡侯與戛通

顫　　　之繕切頭振揺也淮南子曰寒者顫愳者亦

顫吕氏春秋曰天下顫恐又舒延切莊周曰鼻徹


為顫列禦冦曰鼻之所欲向者椒蘭而不得齅謂


之閼顫

龥　　　羊戍切疾首號呼也書曰率龥衆戚又曰無

辜龥天(亦作籲)

頩　　　替經補經二切盛氣滿容也楚辭曰玉色頩

以滿顔又作　　(説文曰縹色也)宋玉賦曰頩薄怒以自


持

奡　　　五到切彊項也
頍　　　犬弭切詩云有頍者弁(毛氏曰弁貌按禮緇布冠缺項康成讀缺)
(為頍冠無笄者用頍以組圍頭以繫冠缺其當項處以俟繫束也弁有笄不用頍故毛氏直緣詩辭)


(以為弁貌説文曰頍舉頭也)

顦顇　　　慈焦切　　秦醉切憂疾萎瘁也顇與瘁

通(亦作憔悴按顦顇見於顔面从頁為正)

顑　　　苦感古憾二切飢而面黄虚浮之貎楚辭曰

長顑頷亦何偒(説文以顑為食不飽面黄起行又以頷為面黄非)

顲　　　盧感切顲顑面虚浮貎

連丁切説文曰面瘦淺也

䫡　　　五咸切　　玉角切䫡面少肉骨露也

(説文䫡頭頰長也面前岳岳也按䫡止當从嵒崿)

馘　　　古獲切折俘首也莊周曰槁項黄馘葢以馘

為首(又作聝説文曰單戰􁈁耳也)

頵　　　去倫切又俱倫具隕二切(説文曰頭頵頵大也)
顓頊　　　職縁切(説文曰頭顓顓謹貌)　　許玉切(説文曰頭頊頊謹貌)

帝顓頊高陽氏(莊周曰頊頊然不自得)

頜　　　遏合葛合二切春秋傳有頜氏(説文曰也)
顯　　　呼典切昭著也(説文曰頭明餙也从頁㬎聲徐鉉曰古以㬎為顯字爾雅)

(曰光也)

頪　　　(説文曰難曉也一曰鮮白貎从粉省唐本説文曰从迷省音闕孫氏盧對切按類以頪為)

(聲頪以米為聲其義闕孫氏音近之)

　　　　息進切頭㑹匘門也象形(别作䪿􁝿)

囟之龤聲

匘　　　奴皓切囟中髓也(説文曰頭髓也从匕相匕者也巛象髮囟象匘形按)

(匘囟中之髓安得有髮匘葢从之與囟猶㜽與子首與􁄥也从匕疑與皆以匕為聲俗作腦)


(考工記作􁎱)


旁脂切人臍也在頭為囟在腹為亦作膍


加肉詩云福䘵膍之(毛氏曰厚也韓詩作肶)

目　　　　　　莫六切司眂之竅也象形目本衡物
　其從書者讓而有合也故著其本文于上

目之象形

眉　　　　　門悲切目上毛也象形(古鍾鼎文眉夀之眉作)

(其字从殆釁字也釁有門音釁是也故亦有眉音古書多假借荀子面無須麋借用麋字)

盾　　　食允徒本二切干也象舉干蔽目

盾之龤聲


苦圭切説文曰盾握也徐鍇曰盾鼻也


居倦切目圍也象形(説文曰讀若書卷之卷古文以為醜)


目之㑹意

䀠　　　九遇切兩目左右眂䀠䀠然也凡驚愕者失

亡者其眂䀠䀠亦通作瞿記曰見似目瞿聞名心


瞿又曰瞿瞿如有求而弗得(又作説文曰舉目驚然也)

相　　　息亮切度才也工師用木必相眂其長短曲

直隂陽剛柔之所宜也相之取義始於此假借之


用二為詔相輔相又為交相之相平聲

看　　　苦寒切舉手指眂也或曰詹眂者必舉手加

目又去聲(别作)

􁍘　　　火劣切目使也(又忽域切别作䀗)

􁍘之龤聲

闅　　　無分切(説文曰低目眂也弘農湖縣有闅鄉汝南西平有闅亭)
􁍘之疑

夐　　　虚正切深逺夐絶之稱又渠營切(説文曰營求也从人)

(在穴上商書曰使百工夐求諸野按人在穴上無義當自為一字今亡其音義)

窅　　　烏皎切深目也目在宂中窅窅然(别作)
䀑　　　烏括切抉眼也
睿　　　以芮切眂深徹也書曰思曰睿睿作聖(漢志作䜭)

从㕡省䜭亦聲作　　(説文曰深明也通也从􁝣从谷省古文籀)


(文从土)

眲　　　昵格切列子曰見商邱開衣冠不檢莫不眲

之(按類篇仍吏切疑从目耳聲)

瞐　　　(聲義闕)

瞐之龤聲

奰　　　乎祕切詩云内奰于中國(毛氏曰怒也)按奰衆目

忿眂之狀大聲亦作　　(説文曰壯大也从三大三目二目為三目為)


(益大也一曰迫也讀若虙詩曰不醉而怒謂之)

眼　　　五限切目中黒白也易曰為多白眼合黒白
與匚謂之目(醫經言五藏六府之精氣上注於目為精精之果為眼骨之精為瞳子筋)


(之精為黑眼血之精為絡果氣之精為白眼肌肉之精為約束果契筋骨血氣之精與衇并為系系)


(上屬於腦後出於頂中故邪中於頂因逄身之虚其入深則隨眼系以入於腦入於腦則轉轉則引)


(目系急急則眩以轉邪中其精則其精不相比而精􁒼􁒼則岐岐故眂物為兩夫目者五藏六府之)


(精也營衛魂魄之所營也故童子黑眼法於隂白眼赤衇法於陽)

眸睛　　莫浮切目黑子中精也眸亦單作牟精俗作
　　　　子盈切(説文無眸與睛)孟子曰存乎人者莫良於眸

子眸子不能掩其惡胷中正則眸子瞭焉胷中不


正則眸子眊焉

矑　　　龍都切目黒子也古單作盧徐鍇曰盧言其

黑也猶盧弓矢之盧揚雄賦曰玉女欣眺其清盧


(説文無矑字)


預犬切(説文曰盧童子也)

眹　　　直引直稔二切目黑白也莊周曰若有真宰

而不得其眹(類篇曰目兆也)

矏　　　名連切(説文曰目旁薄緻宀宀也)楚辭曰靡顔膩理遺眂
(又作按方言黸童之子曰詳説文矏似為眼白遺眂者轉其白)

眥　　　在詣在解二切目魚尾也史記曰目眥盡裂

(説文曰目匡也别作眦又音漬)

睚　　　五隘切目匡皮也通作厓漢書厓眥莫不誅

偒睚眦謂忤眂也忤眂者正眂則目上指側眂則


目指眥(類篇曰一説舉目也别作)

䀹　　　子葉切目旁毛亦作　　(别作)
瞭　　　力照切目明也周官眂瞭相瞽通作尞
睟　　　雖遂切目清明也孟子曰其生色也睟然(朱子)

(曰清和潤澤貌也太玄袀睟陸氏曰純也)

睍　　　胡典切説文曰出目也
睅　　　戶版切説文曰大目也又作　　傳曰睅其

目詩云睆彼牽牛伯曰睍睆目圜轉也詩云睍睆


黄鳥言其音之圜轉也

睔　　　盧昆切目圜大也(説文曰目大也)春秋鄭伯名睔(陸氏)

(古困胡忖二切皆非侖之音古困切者當作睴)

眅　　　普班切又去聲多白眼也亦為反目貎為目

不明春秋傳鄭㳺眅字子明

矔　　　古玩切(説文曰目多精也)春秋傳宋有鱗矔
眭　　　許規涓惠二切(説文新附曰深目也)淮南子曰眭然而

眂漢有眭孟

眂　　　時利切又上聲又作　　　　目職眂耳職

聽書云視曰明明作晢

觀　　　古凡切又作　　凡接於目而眂之者為眂

還觀博觀為觀眂事眂朝眂朔言眂觀魚觀社觀


樂言觀此眂與觀之分孔子曰視其所以觀其所


由察其所安人焉廋哉凡觀人之道先視其所操


之邪正故曰視其所以所操正矣未知其所行也


必博觀其所行之實故曰觀其所由猶愳其矯飾


也故必密察其所安焉眂之觀之而後有見故眂


舊矑䀡从目為正觀示於人為觀去聲易曰中正


以觀天下臺榭之以觀覽者亦曰觀魯有觀臺兩

觀

睎　　　香衣切伯曰望眂也
盼　　　匹莧切左右盼睞也詩云美目盼兮毛氏曰

黑白分也

睞　　　洛代切㳺眺也(説文曰童子不正也又作䚅内眂也)
䁦　　　七句切注眂也(别作覰睍)
眙　　　丑吏切直眂也楚辭曰攬涕而竚眙又平聲

(又作瞝賈誼曰瞝九州而相其君)又盈之切盱眙地名

瞻　　　職亷切仰視也古單作詹
眷　　　居倦切屬目也書云皇天眷命曰眷求一徳

詩云乃眷西顧亦作　　詩云睠睠懷顧曰睠言


顧之

睨　　　研計切側眂也孟子曰睨而不視
睥　　　匹計切睥睨斜目詹相也古通作俾倪亦作

辟倪史記曰侯生俾倪故久又曰辟倪兩宫間漢


書作辟睨城上女牆可蔽以䀡敵者因名睥睨(别作壀蜺)

睇　　　他計特計二切微睨也記曰不敢睇眂楚辭

曰既含睇兮又宜笑又曰離婁微睇

瞷　　　古限切闞眂也孟子曰王使人瞷夫子又曰

瞷良人之所之(别作覸與闞聲義相通)

䀡　　　癡亷敕􁦞二切瞷伺也(亦作覘)
渻　　　桑何切瞥覽也
睦　　　莫卜切目龤也　　(説文从冏非囧乃目之譌)凡人之喜

愠徃徃形於面目故和為睦乖為睽

督　　　冬毒切董眂也凡董眂者必聚精凝眂督責

之義生焉人身督衇起於長彊要俞循脊上至風


府入腦上顛循額出目中至鼻柱督脈葢當身之


中貫徹上下故衣縫當背之中逹上下者亦謂之


督别作裻莊周曰為善無近名為惡無近刑縁督


以為經謂中兩間而立今俗所謂騎縫也

眇　　　弭沼切翕目微睇也故目偏小者亦謂之眇

易曰眇能視引其義為微眇幼眇眇小眇冥

睢　　　楚追切眂周章貎也莊周曰而睢睢盱盱(説文)

(曰仰目也)

盱　　　況于切張目望眂也詩云壹者之來云何其

盱易曰盱豫悔遲張目企望者必猶豫不進也(别作)


 　

盻　　　胡啟切恨視也孟子曰使民盻盻然(或讀為盼非)
瞠　　　他庚他郎二切張目直眂也莊周曰夫子奔

軼絶塵而回瞠若乎後矣(又作瞪)

盯　　　抽庚張庚二切張目上眂也
瞋　　　昌真切張目怒眂也(説文曰袐書瞋作别作䀼嗔謓惪)
睊　　　扃眩切類篇曰側目相眂貎孟子曰睊睊胥

讒(又平聲)

眣　　　丑栗切目指也公羊傳曰郤克眣魯衛之使

又曰眣晉大夫使與公盟

眴　　　相倫切揺目也莊周曰見豚子食於其死母

者少焉眴若皆弃之而走(崔氏曰目動也一本作瞬)又曰怵然

有恂目之志(一本作恂)史記曰項梁眴藉(顔師古曰動目也又作旬)


(勻聲或以此為瞚或以為眩)

瞚　　　舒閩切目一翕張為瞚又作　　(疑與眴實一字)
眨　　　側洽切翕目也(又作又泥輒切别作)
睒　　　失冉切(説文蹔眂貌又作覢説文曰蹔見也)
瞏　　　驚眂也詩云有杕之杜其葉青青獨行瞏瞏

言獨行驚盼也素問曰少陽終者百節皆縱目瞏


絶系(説者曰瞏直眂如驚貎)孫氏渠營切(按詩瞏雖與青劦然袁於渠營之音)


(不龤皆以瞏為聲渠營殆非本聲也)

睽　　　苦畦切反目也因之為睽乖
眕　　　之忍切傳曰憾而能眕者鮮矣(説文曰目有所恨而止也)

(杜元凱曰重也侗謂眕有忍意)

瞥　　　匹滅切説文曰過目也
矘　　　他朗切(説文曰目無精直眂也一曰不明)
瞫　　　昌枕式荏二切春秋傳有狼瞫(説文曰深眂也一曰下眂)

(也又竊見也)

睴　　　工鈍切目急出也
睌䁂　　　武限切　　侯簡切(説文曰睌䁂目眂貌又曰䁂大目也)
矕　　　盧凡莫限二切班固曰矕龍虎之文(説文曰目矕矕)

(也晋灼曰眂也)

眯　　　莫禮切又去聲塵粃迷眂也(别作瞇)
眵　　　七支切目傷眥多汁也
瞤　　　如勻切風勝目動也(又作)
眚　　　所景切目病也
瞟　　　匹沼切目斜也
瞑　　　模迥切又平聲眼闔也亦通作冥又作　　

莫千切今人以睡為眠楚辭曰致命於帝然後得


瞑(一本作眠徐鉉曰古無眠字)又莫甸切書曰若藥不瞑眩言


飲辛苦之齊目為瞑眩不可開也(又作眄説文曰目偏合也)

睡　　　樹偽切説文曰坐寐也按此於古即寐字
眊　　　莫報切目少精不明也古與耄通老而眂眊

也(又作説文曰低自眂也)

瞀　　　莫豆切眂眩易也伯曰欮氣冒目也(又亡遇切)莊

周曰予適有瞀病楚辭曰中悶瞀之忳忳又曰直


怐瞀而自苦亦通作貿(又作愗)

䀮　　　呼荒切眂茫茫也亦通作荒
眩　　　黄絢切眂惑也(説文曰目無常主也或作䀏眴揚雄曰目㝠眴而無見師)

(古曰音縣)


替莧切説文曰小兒白眼也

䁝　　　户扃切説文曰惑也(又於莖切)
瞢　　　謨逄莫庚二切又去聲目眂旄旄不明也夢

省聲傳曰不與於㑹亦無瞢焉猶曰悶也古亦通


作夢(又作矒懵懜懞)


莫結切眂不明也宋玉風賦曰中唇為胗得


目為吕氏春秋曰氣鬱處目則為為盲(説文曰目)


(眵也)又作　　莫結莫括二切春秋魯侯及邾儀父


盟于蔑公羊榖梁氏作眛漢書項羽將鍾離眛(説文)


(眛目不明也)

莫紅切眸子微膜翳無見也今人所謂内障


也又謂之清盲(毛氏曰有眸子而無見也鄭司農曰有眹而無見也)古亦單


作蒙記曰昭然若發蒙

盲　　　眉耕切目翳膜厚今人所謂外障也(説文曰目無眸)

(子也)

瞽　　　公户切盲也(鄭司農曰目無眹也徐鍇曰説書者曰若漫鼓皮)
瞍　　　蘇后切瞎也詩云矇瞍奏公(毛氏曰無眸子也)鄭司

農曰有眹無見謂之矇無矇謂之瞽無眸子謂之


瞍

瞎　　　許轄切無眸子也
䁍　　　黑甲切眸子枯陷也
䁆　　　乙業切眸子陷壞目闔不可開也
眢　　　一凡切眸子枯陷也井枯無水者因謂之眢

井(一説目深中夗夗也又作睕)

矐　　　海各切史記秦始皇惜高漸離善擊筑赦之

矐其目(司馬氏曰一音角説者云以馬矢熏使失明)

瞞　　　母官切(又母渾切)説文曰平目也(杜林曰目眥平貎)春秋

傳長狄有鄋瞞今以為欺瞞之瞞


目之疑

眔　　　(説文曰目相及也从隶省孫氏徒合切按鰥褱皆以眔為聲孫氏音恐非)
睪　　　(孫氏羊益切説文曰司去聲眂也从目从幸令吏將目捕罪人也)
自　　疾二蒲二二切司臭之竅也象形假借之用二
　為自己之自為自出之自假借之用奪本文故復龤
　以卑聲為　　(説文曰古文)

自之龤聲

息　　　相即切出内氣也(説文曰息喘也从心从自自亦聲按心非息之義自)

(亦非息之聲葢从自心聲予初為此説未之敢決考李陽冰之説亦然故定為龤聲伯曰素問云五)


(氣入鼻藏於心肺莊周曰真人之息以踵入乎鼻藏乎心息所以从自从心也)息者生而


消者耗故有消息生息之義子孫因亦謂之息贅


無用之肉者曰息肉(别作瘜説文曰寄肉也)人勞則止而息


故為休息因之為止息為息滅易曰水火相息(别作)


(熄)又新息國名(别作鄎非)

齅　　　許救切説文曰以鼻就臭也又許用切(别作嗅)
鼾　　　盱干切卧息也又呼旦切
齂　　　許介切卧息也(又作㞒説文曰卧息也)
齁　　　呼句切鼻息聲也
􁙏　　　呼甲切齁􁙏喘息氣粗也(别作䶎㰰)
鼽　　　巨鳩切鼻塞流涕也記曰民多鼽㚄
齆　　　鳥貢切鼻邕濁也

自之疑

白　　　(説文曰亦自字也省自者詞言之氣从鼻出與口相助也孫氏疾二切白从自無義許氏)

(之説曲而不通疑从口入聲)


白之㑹意

皆　　　古龤切説文曰俱詞也从比引之則凡相與

俱者通曰皆(别作偕)


白之龤聲

魯　　　郎古切説文曰鈍詞也
者　　　之野切説文曰别事詞也　　聲　　古文
旅

臱　　　武延切(説文曰宀宀不見也闕)
耳　　　　柔以切司聴之竅也象形借為辭助而已
　之合為耳孟子曰直不百步耳曰直好世俗之樂耳
　與爾通用又詩云六轡耳耳(毛氏曰盛也按耳耳柔順貌)

耳之象形

耴　　　陟聶切象耳下垂

耳之㑹意

聅　　　恥列切以矢貫耳也司馬法曰小罪聅中罪

刖大罪剄楚子玉治兵貫三人耳

聶　　　尼輒切又女輒質涉二切附耳語聶聶也(又作)

(囁漢書曰呫囁耳語又作讘説文曰多言也)


耳之龤聲

聽　　　地定切耳之職亦作　　聽耳之徳也書云

聽曰聰又曰聽徳惟聰又平聲治事之地謂之聽


事古所謂廟朝也(俗作廳庁)

聲　　　書盈切惟耳知聲故聲從耳
聞　　　無分切聲徹於耳也聲聞于外曰聞去聲詩

云鼔鍾于宫聲聞于外(别作□䎹)

聆　　　郎丁切聲厯耳也
聰　　　倉紅切聽明也(又作聰漢志悤明上通單作悤)
聖　　　式正切聲入心通也或問曰周官教六徳知

仁聖義中和聖可教乎曰可洪範曰思曰睿睿作


聖思深則通通極則聖易曰惟深也故能通天下


之志惟幾也故能成天下之務惟神也故不疾而


速不行而至又曰知幾其神乎易之幾深聖也太


任教文王以一而識百易曰引而申之觸類而長


之教聖之道也

聘　　　匹正切采聽也天子諸侯之交間於朝覲則

有聘問小曰聘殷曰聎聘从耳眺从目其義相邇


聘命使故娶者内徴亦謂之聘(别作娉説文曰娉問也聘訪也)

職　　　質力切專聽也(説文曰記微也)引之為專掌詩云職
思其憂傳曰職汝之由守官者必有職掌故謂官


職

耼　　　他甘切耳曼垂也(又作耼)又為國名乃甘切
耽　　　都含切伯曰耳溺聽也故凡耽好者皆曰耽

易曰虎視耽耽(漢書作耽耽从目)通亦作湛(又作媅説文曰樂也)

聳　　　息共切竦於所聞卓耳以聽也傳曰邉鄙不

聳曰駟氏聳(俗作聳又作悚慫􁒍説文曰􁒍愳也引駟氏􁒍慫驚也讀若悚説文乃無)


(悚字)引之為聳立為高聳傳曰聳之以行語曰能聳


其徳至于神明(亦作竦)

聒　　　古活切讙聲聒耳也(别作銛懖説文曰懖善自用之意引書今汝懖)

(懖)

聱　　　五交魚到二切(説文新附曰不聽也)
聊　　　洛蕭切説文曰耳鳴也借為聊且之聊詩云

聊與之謀又借為聊頼之聊無聊之為言猶曰無


頼無俚也聊俚頼同聲

聵　　　五怪户對二切耳不聰聴潰潰也(别作)
聾　　　盧紅切耳閉塞無聞也
聤　　　唐丁切耳病也
耵聹　　　湯丁切　　囊丁切耵聹耳垢也
耹　　　巨今切周語曰回禄信於耹隧義闕

耳之疑

聨　　　力延切(説文曰連也从耳連於頰也从絲絲連不絶也伯曰聨事同聴也按二説)

(俱可疑)按書傳之用聨為聨貫之義故从絲周官所


謂官聨也連為連接之義故从車

　六書故卷十
欽定四庫全書
　六書故卷十一
　　　　　　　　　　　　　宋　戴侗　撰
人四
口　　　　苦后切象形
口之象形

臣　　　與之切象齒頰齗形又作　　從頁(亦作)

又胡該切(别作頦胲漢書曰臿齒牙樹頰胲齒胲一聲實一字也今甌人亦呼臣為胲顔)

(師古曰胲為頰肉音改非)頤所以食也故因之為頤養之義


臣之龤聲

賾　　　士革切頤中深處也易曰探賾索隱(朱子易説曰賾)

(襍亂也又曰字書無賾字祗作嘖大呼也傳曰嘖有煩言非深也若以為深則與隱深逺三字一義)


(矣按賾隠深逺四義略同探索鈎致其義亦鄰味探之一言賾之義可見矣)

巸　　　與之切(説文曰廣頤也)

赤里切口齗骨也象形又作齒止聲(説文古文)


口有齒有牙齒當唇牙當車齒相直也牙相入也


男子八月而生齒八嵗而毁齒女子七月而生齒


七嵗而毁齒故以齒名其年


齒之㑹意

齔　　　楚覲切毁齒也女七嵗而始毁齒故齔從七

七亦聲(又上聲别作齓)

齨　　　其九切(説文曰老人齒如臼也臼亦聲一曰馬八嵗齒如臼也)

齒之龤聲

齻　　　側鄰都年二切真牙也男子二十四嵗女子
二十一嵗真牙生喪禮含實貝柱左右齻(康成曰象齒堅)


(也類篇曰牙兩畔長者按禮言柱左右齻蓋貝柱著左右齻而止非堅也類篇之説近是)

齗　　　五斤切齒本也(亦作齦又作)

五各切齒齗有廉堮也

函　　　胡男切(説文舌也象形舌體弓弓弓亦聲徐鉉曰或作伯曰函即顄也象齒)

(函舌譌為圅侗謂函齒中有物也從古文弓聲譌為函是也)

齧齕齩　　　五結切　　戸骨切　　五巧切齒食

為齧為齕齕重於齧牙食為齩(齩説文作齒俗作咬又作䶧咬又於)


(交切哇咬淫聲)

齮　　　魚綺切齒掎齕也
􁕿　　　康根切又上聲齧食骨間肉也與豤通

昵洽切茹嚼不輟

䶗　　　口下切骨著間不去也(字林曰大齧也)

盧達切齧骨聲

䶦　　　士革切説文曰齒相直也
齰　　　側革切牢齧也漢書曰杜門齰舌自殺又作
　　　　(又助駕切)
齘　　　戶介切齒相切也考工記函人為甲衣之欲

其無齘也(謂甲齒不相切今人言怒而切齒為噤齘)

齷齪　　　於谷於角二切　　初六初渥二切齷齪

齒細密也故人之曲謹者亦曰齷齪

齱齵　　　側鳩切　　五婁切齱齵齒攅蹙不安貎

(齱又作齺説文曰齒搚也一曰齰也)

齟齬　　　牀吕側吕二切　　魚巨疑古二切齟齬

齒不相直也鋸齒出入故亦因名齟齬(别作鉏鋙非)

齹　　　在何切齒差也鄭公孫嬰齊字子齹(别作)
􁞓　　　楚綰切齒跌也(又作)
齾　　　五轄切齒小缺也

剏所切齒酸也(亦作齭齼)

齞　　　硏絸切口張齒見也(又作齴)
齳　　　魚吻切説文曰老無齒也(又作荀子曰然而齒隊矣)
齡　　　郎丁切以齒察年之長少故謂年齡
齝齛　　　丑之切噍也(又作呞)　　助達切羊粻也

爾雅曰牛曰齝羊曰齛(又息列切亦作齥)

谷　　　其虐切口上阿也仌象其理亦作　　詩云

嘉肴脾臄(又作毛氏曰函也陸氏曰函木又作引説文函舌也又曰口裏肉也通俗)


(文曰口上曰臄口下曰函)


谷之疑

㐁　　　　説文曰舌貎　(説文曰古文㐁讀若導一孫氏他念切)　曰讀若沾又讀若誓弼字　

(從此)

舌　　　食列切象舌在口中(説文曰在口所以言且别味也從干干亦聲李)

(陽冰曰開口則干人故從干徐鍇曰凡物入口必干於舌也按干於舌聲義皆舛徐李之説鑿而不)


(通)


舌之㑹意

餂　　　他檢切以舌探食也孟子曰士未可以言而

言是以言餂之也可以言而不言是以不言餂之


也是皆穿窬之類也又他念切以舌餂出物也又


徒兼切

舌之龤聲

䑛　　　陳㫖切(又甚㫖切)以舌取味也(别作􁓥舓咶荀子曰伏而咶天莊)

(周曰咶其葉則口爛而為偒)

􁞒　　　他荅切羮芼并歠也又作　　記曰無遝羮

(康成曰不嚼菜也陸氏又音吐計吐外二切非别作䑜)

舚䑙　　　蚩占切　　如詹切舚䑙吐舌貎
甘　　　古三切穀味也象口含物味其甘也書云稼

穯作甘(别作苷小兒食甘過則為目疾别作疳竝非)


甘之㑹意

甜　　　徒兼切甘也(説文曰美也從甘從舌舌知甘者按俗以甘為甜古無甜字)
猒　　　於鹽切飫滿也從肰從甘甘亦聲(或作從以非)引

之則凡充足之義皆曰猒詩云猒猒夜㱃又曰猒


猒良人飽不欲復食曰猒去聲(别作饜懕説文懕安也引詩懕懕夜)


(㱃)


甘之龤聲

㫖　　　職雉切甘美也
㫖之龤聲

嘗　　　市羊切察味美惡也詩云甞其㫖否引之則

凡事之甞試皆曰甞又引之與曽同曽甞一聲


甘之疑

甚　　　常枕切(説文曰光安樂也從甘甘匹耦也)按書傳之用太過

為甚甚之曰甚去聲


口之㑹意

吅　　　況袁切讙也取二口並為義(説文曰讀若讙徐鉉曰或通作)

(讙俗作喧非)


吅之㑹意

咢　　　五各切兩人應和而歌也從兩口從亏詩云

或歌或咢(爾雅曰徒擊鼓曰咢徒歌曰謠一説徒歌曰咢按詩言或歌或咢非歌也擊鼓)


(恐亦不可謂之咢咢從兩口故以為唱和或曰説文無咢字咢即㖾也)


吅之龤聲

㖾　　　五各切爭言也(説文口譁訟也)趙良曰千人之諾諾

不如一士之㖾㖾(亦作諤)通為䥘遻之遻見辵部

嚴　　　語淹切禁吅也(説文曰教令急也古文)寒氣凛栗因謂

之嚴(别作)

哭　　　犬毒切哀號也(説文曰獄省聲或曰犬聲)

哭之㑹意

喪　　　蘇湯切哭亡謂喪亡之之謂喪去聲古者失

位因謂之喪

喌　　　之六切呼雞聲也(説文曰呼雞重言之)通作祝粥

吅之疑

單　　　都寒切書傳之用為單特之義書云明清亏

單辭記曰鬼神之祭單席又為單盡詩云單厥心


又曰俾爾單厚與殫通又上衍切周有單子又地


名單父又時連切太嵗在卯曰單閼匈奴君長曰


單于(説文單大也從吅卑吅亦聲)古今石刻多作　　　　　

　　　　

(説文曰亂也從爻工交吅一曰窒讀若穰徐鍇曰二口噂沓也爻物相交貿也工人所)


(作也已象交冓形孫氏女庚切籀文)

品　　　　　丕㱃切品類區别也易曰品物流行又

曰田獲三品書曰五品不孫


品之㑹意

喿　　　蘇到切鳥烏羣叫也三口在木上喿之義也

(别作噪譟)


品之疑

嵒　　　春秋鄭取宋師于嵒(説文曰多言也從品相連孫氏尼輒切)
㗊　　　(説文曰衆口也讀若戢又讀若孫氏阻立切)

㗊之龤聲

嚚　　　語巾切禦人以口給也書曰嚚訟可乎曰父

頑母嚚傳曰口不道忠信之言為嚚(説文曰古文)

囂　　　半髙欣消二切衆口喧囂也奡省聲(説文曰聲也氣)

(出頭上從頁頁首也或作按氣出頭上之説曲而不通)又囂囂自得貎五髙


切假僣用之孟子曰人知之亦囂囂人不知亦囂


囂(又作謷莊周曰謷兮大哉又曰謷乎其未可制也)


㗊之疑

器　　　去冀切器用也(説文曰象器之口犬所以守之俗作器)
噩　　　五各切周官六夢二曰噩夢(杜子春曰當為驚愕之愕爾雅)

(曰太嵗在酉曰作噩)

㕦　　　乎化切大口也魚之大口者曰㕦魚
呉　　　五乎切(説文曰姓也亦郡也一曰大言也從夨)周頌曰不呉不

敖(毛氏曰譁也陸徳明曰説文作呉大言也何承天云呉當作㕦從口從大誤為呉也徐鍇曰大)


(言故夨口以出聲改呉作㕦者繆按大言者未甞夨口何説㡬是呉殆言之頗也)周太叔


封於呉今蘇州也漢為呉郡

咡　　　仍吏切記曰負劒辟咡詔之又曰執食㱃者

勿氣有問焉則辟咡而對何氏曰口耳之間曰咡


(康成曰口㫄曰咡)

咠　　　七入切(説文曰聶語也引詩咠咠幡幡)
吹　　　昌垂切吐氣也欲㬉者歔之欲涼者吹之與

龡通又去聲管樂也記曰命樂正入學習吹

命　　　眉慶切命者令之物也從口從令令出於口

成而不可易之謂命傳曰君能制命為義秦始皇

始改令曰詔命曰制即詔與制可以見命令之分


仁義禮智之同得富貴貧賤壽夭之不齊莫之為


而為莫之致而至者皆天之所命也萬物咸命於


天故天命單謂之命詩曰維天之命於穆不已中


庸曰天命之謂性孟子曰仁之於父子也義之於


君臣也知之於賢者也聖人之於天道也命也孔


子曰道之將行命也道之將廢命也又曰得之有


命皆天道也

名　　　莫幷切説文曰自命也從夕夕冥不相見以

口自名也按周官中夏教苃舍辨號名之用以辨


軍之夜事莫夜則旌旗徽識不可辨故必謹其號


名以相壹名之文所以從夕也凡名所以名物物


非名不辨名不辨則實不應而治不行故曰名者


人治之大者也生人之初固必名命百物以相告


詔然未壹也黄帝始正百物之名以明民顓頊能


修之及周而大備外史掌之逹諸四方九嵗則屬

四方之瞽史而喻書名聽聲音亂名改作者誅古


之道也名正則實得實得則治辨故名實相中曰


治名實不相中曰亂古之制治者正名以明民後


之繼治者循名以責實故名不可不正也周之衰


也外史之學流而為名家後益繆亂至於今日名


亂極矣荀卿曰有王者起必將有修於舊名而有


作於新名名學不可不講也

右　　　于救切口手劦助也詩云維天其右之(俗以此為)

(左右之右故右助之右更作祐佑非也)


口之龤聲

唇　　　食倫切口端也(别作脣䫃)
吻　　　武粉切兩唇之合為吻(説文曰口邊也鄭康成曰口腃也又作脗)

 㗃呅　考工記曰鋭喙決吻謂之羽屬

喉　　　胡鉤切聲氣所出入通於肺者也喉前而咽

後又謂之胡今俗謂嚨胡亦曰胡嚨也漢書金日


磾捽胡投何羅殿下(晉灼曰胡頸也)漢童謡曰請為諸君

鼓嚨胡胡喉一聲也戈頸因謂之胡

咽　　　烏前切水穀所入為咽下通於胃(又作胭)食下

咽為咽去聲(别作嚥)詩云鼓咽咽借其聲以形容鼔


聲也讀如字(陸氏曰咽本又作鼝並烏玄切又於斤切非按詩又云伐鼓淵淵咽咽淵)


(淵其聲不同淵淵狀鼔聲之多而逺咽咽聲近而疊味其聲可以知其義讀之當各如字)又烏


結切食不下氣塞也

嚨　　　盧紅切喉也凡空中者率謂之籠亦謂之霝

故俗亦謂之霝喉也嚨又上聲

嗌　　　伊昔切咽喉也(説文籀文上象口下象頸衇理伯曰嗌咽之入聲)
噲　　　苦夬切(説文咽也)詩云噲噲其正(毛氏曰猶快快也)
吮　　　徂允切欶也兒初生則能吮乳
㗱啑噆　　　即入切　　子狎切(又作唼)　　作荅

切(又作𠯗喒)皆欶也吮以唇㗱啑噆以唇舌㗱啑噆之


輕重深淺各象其聲莊周曰蚊蝱噆膚噆又子感


切


子律切小欶也通亦作啐

啐嚌　　　子内切小歠也　　在詣切飲沾唇至齒

也書云太保受同祭嚌(孔氏曰至齒也)記曰小祥之祭主


人之酢也嚌之衆賔兄弟則皆啐之

吸　　　迄入切翕水飲也
呷　　　迄洽切大歠(别作哈)
喋　　　丁劦切歃也史記曰始與高帝喋血盟語不

休者因謂之喋喋又徳盍切(俗作嗒)

噬　　　時制切齧食也(亦作簭考工記曰攫閷爰簭)
嗑　　　胡臘切易曰頤中有物曰噬嗑噬嗑而亨序

卦曰嗑者合也(説文曰嗑多古也讀若甲食也)

啗　　　徒濫切食也以食食人因謂之啗優施曰主

孟啗我亦作　　　　(説文啗食也讀與含同啖噍啖也)

喫　　　苦擊切食也古言食今言喫
嘬　　　初怪切大餐也記曰毋嘬炙(又作□)

丁滑切説文曰滿口食也

嘰　　　居衣切小食也相如賦曰嘰瓊華
噍嚼　　　才肖切茹也　　才爵切茹噍咀嚼同聲

其義亦略同芻食曰茹粒食曰噍肉食曰嚼嚼粗


而噍細記曰侍食於君子數噍毋為口容又兹消


切聲嘶急也記曰其哀心感者其聲噍以殺又曰


小者至於燕雀猶有啾噍之頃焉

㕮咀　　　弄甫切　　才吕子吕二切又去聲㕮咀

小嚼而弗細也醫方藥之為粗齊者曰㕮咀

嗛　　　胡監切與銜通晉語曰嗛嗛之徳不足就也

(韋昭曰猶小小也)

含　　　胡南切與函通銜於吻曰嗛函於頤曰含又

去聲死者以珠玉米貝實頷中謂之含(别作唅)

哺　　　蒲故切含餐也史記曰漢王輟食吐哺食嬰

兒者吐所含以食之鳥雀之食其子亦然故謂之


哺

味　　　無沸切甘苦酸辛醎是謂五味
吞　　　吐根切咽也
嗢　　　烏没切咽聲也
叨　　　吐刀切貪食也亦作饕
噇　　　傳江切餐也
噎　　　一結切食窒不下亢也又於悉切亦通作咽

(又作䭇)

吐　　　他魯切吐出水食也又去聲病自吐也
嘔　　　鳥口切吐也未下咽者吐之已咽者嘔出之

又委羽切(亦作􁓐通亦作歐)又平聲(用為唲嘔之嘔)

哇　　　烏瓜切彊嘔也孟子曰出而哇之又於皆切

俚俗歐歌也故謂淫哇哇咬(説文曰諂聲也)

咯　　　苦角切大喀也古通作㱿(説具㱿下説文作嗀)
喀　　　氣格切㱿之不出喀喀然也
􁋋　　　於月切氣平虛嘔也哇嘔􁋋喀咯各象其聲

又呼外切詩云鸞聲􁋋􁋋(毛氏曰徐行有節也説文作)

哯　　　他典胡典二切説文曰不嘔而吐也嬰兒胃

寒若乳滿欸乳謂之哯(或作咞唺)

呱　　　古乎切兒啼聲也書曰啓呱呱而泣詩云后

稷呱矣(别作)

啼　　　田黎切兒啼也記曰始卒主人啼言父母之

喪哭如嬰兒也亦作　　(或作㖒)

咷　　　徒刀切哭不止也易曰同人先號咷而後笑
噓　　　朽居切口出氣也歔噓同聲自鼻為歔自口

為噓噓欨義相近欨重於噓

呵　　　虛何切噓也開口而噓之則温蹙唇而吹之

則涼噓呵之别眂其聲(又俗通用為呵叱之呵)

呼　　　荒乎切叫呼也(今人亦用為呼吸之義呼出息也吸内息也按出入息常自)

(息不當從口呼吸當作歔歙)歎息之聲為烏呼古亦單作乎烏


又烏加切呼虛加切因之為呼召(别作虖嘑謼􁏝説文虖哮呼也)


(嘑唬也唬啼聲也呼訝切􁏝召也謼􁏝謼也)又荒故切長呼告逺也傳


曰有夜登丘而呼曰齊有亂又曰囚呼萊駒失戈


孟子曰魯君之宋呼於垤澤之門又曰呼爾而與


之又許賀切疑怒發聲也傳曰江芊怒曰呼役夫

記曰曽子聞之瞿然曰呼

言　　　語軒切聲能道其意曰言(説文曰䇂聲古文中信父敦文)

(父癸方鼎文言父爵文鄭漁仲曰言從舌從上言出於舌上也)又用為發語辭


言之㑹意

誩　　　渠慶切兩言爭勝也又作　　引之為彊誩

誩之龤聲

讟　　　徒谷切煩言也傳曰君無怨讟又曰作事不

時怨讟動於民

譶　　　徒合切(説文曰疾言也從三言又作誻説文誻䜚也䜚語相反䜚也㗐也㗐)

(多言也)

計　　　古詣切説文曰㑹也算也從言從十

言之龤聲

音　　　於今切記曰聲成文謂之音(説文曰從言含一侗謂從一無)

(義葢從言一聲或曰從言省甘聲)


音之㑹意

章　　　諸良切音之一成為一章從十數之成也引
之為文章之章文文采也章節奏也孟子曰不成


章不逹成章則明著故又引之為章明(别作彰)


音之龤聲

響　　　評兩切聲谹也(又作㗽䦳説文響聲也䦳門響也)
韻　　　王門切音響相諧也聲相應為韻古通作均

鈞(亦作䪨裴光逺曰古與均同)周語曰律所以立均出度也細


鈞有鍾無鎛昭其大也大鈞有鎛無鍾甚大無鎛


鳴其細也(韋昭曰鈞調也)凡詩必有韻今之字書以音相


劦為部曰韻書

韶　　　市招切樂名也帝舜之樂韶周官作㲈亦通

作招傳曰祭公謀父作祁招之詩孟子曰齊景公


召大師作君臣相説之樂蓋徴招角招是也

竟　　　居慶切音終也(説文曰樂曲終為竟從人按從人無義葢斤聲斤之譌為)

(人)

韽　　　於感切聲掩而不得揚也周禮曰微聲韽(康成)

(曰聲小不徹也説文曰下徹聲也)又去聲

語　　　魚與切相與言也語之曰語去聲
話　　　胡快切言説也(説文曰合㑹善言也譮籀文别作咶)
説　　　輸爇切釋言也巧説以移人意者曰説舒芮

切借為説駕之説脱也通作税又為解脱之説吐


活切通作税脱又為喜説之説弋雪切通作悦

辭　　　似茲切文之合為言言之合為辭孟子曰説

詩者不以文害辭不以辭害志從言􁄍聲亦作　


(説文曰詞從司意内而言外也辭訟也從辛从猶理辜也理也籀文又辭不受也從辛從)


(受受辛宜辭之籀文按受辛之説曲而不通受乃􁦟之譌辛乃言之譌)凡受命者受


賜者不受則以辭郤之故不受者因謂之辭

談　　　徒甘譚監二切縱言也又作　　春秋有譚

國詩云譚公維私

講　　　古項切相與論説也易曰麗澤兌君子以朋

友講習孔子曰學之不講是吾憂也講解怨争者


因謂之講

評　　　蒲兵切稱量也
論　　　盧昆切極言也所論為論去聲
議　　　宜寄切擬議是非可否也
訓　　　許運切教命也又借義與順通書云皇天用

訓厥道詩云四方其訓之

誨　　　呼内切教也
詔　　　諸曜切贊告也記曰禮有擯詔非特禮也古

之人位愈尊則愈不自用王前巫而後史卜筮瞽


侑皆在左右無非以禮樂詔王者至國之政事則


百官之長各以其職詔王大之生殺廢置祭祀朝


覲小之升降出入語黙動静無不有擯詔者焉非


曰其知不逮下也中心無為委已以從道所以立


於無過之地也自秦以來始以天子之命令為詔


以上詔下而下莫敢詔上易之道矣

謂　　　于貴切語人曰謂又為稱謂又與曰同義謂

曰聲相近也

謀　　　莫浮切相與籌度也(説文古文)
謨　　　莫胡切成謀曰謨謀謨聲義相通也故引之

為謨訓書曰臯陶矢厥謨又曰丕顯哉文王謨(説文)


(古文)

諏　　　子牟子于二切咨謀取善也咨諏聲義相近

傳曰咨事為諏

詢　　　相倫切俯問博問也書曰詢于四岳詩云詢

于芻蕘周禮曰致萬民而詢焉

訪　　　專亮切就問也
詗　　　古熒切偵問也(説文曰知處告言也)
訊　　　思晉切實問也周禮曰以三刺斷庶民獄訟

之中一曰訊羣臣二曰訊羣吏三曰訊萬民詩云


召彼故老訊之占夢(説文古文當作囟聲)又告語也詩云


夫也不良歌以訊之訊誶聲義相通詩云凡百君


子莫肯用訊聽言則荅譖言則退訊與退劦(陸氏音碎)

誶　　　蘇對切訊也莊周曰虞人逐而誶之楚辭曰

蹇朝誶而夕替賈誼曰母取箕帚立而誶語

諗　　　式荏切深告也詩云將母來諗(毛氏曰念也鄭氏曰告也)

傳曰辛伯諗周桓公

諫　　　古晏切正救之言曰諫(説文諫証也証諫也)
請　　　七井切禀求也(漢書奉朝請顔師古才姓切)
謁　　　於歇切通白也白請也通名以請見者因謂

之謁

許　　　虛吕切諾可也又呼古切詩云伐木許許借

以狀用力之聲也

諾　　　奴各切應聲也
讐　　　市流切言相讐對也(説文曰猶譍也)詩云無言不讐

無徳不報引之為讐敵仇讐

誰　　　示隹切隹何其人也誰孰同聲
診　　　之忍切審辨也莊周曰覺而診其夢今醫家

察衇謂之診

警　　　居景切訓戒警寤之也與儆通
詩　　　書之切辭有聲韻可以永歌其志為詩又作
　　　　(説文曰占文)書云詩言志歌永言
謠　　　余招切詩云心之憂矣我歌且謠毛氏曰曲

合樂曰歌徒歌曰謠傳曰文武之世童謠有之曰


鸜之鵒之公出辱之鄭語曰宣王之時有童謠曰


檿弧箕服實亡周國按歌必有度曲聲節謠則但


揺曵永誦之童兒皆能為之故有童謠也又作　


(别作嗂徐本説文無謠字徒歌也從言肉唐本曰從也從言從肉肉亦聲謠徒歌也嗂喜也和)


(樂之皃也徐鉉曰䍃從肉非聲當從省乃得聲然不知之從肉又何義也鼂氏曰余周切謠)


(余招切)

諺　　　魚變切民俗常所稱誦也孟子曰夏諺曰吾

王不遊吾何以休吾王不豫吾何以助傳曰周諺


有之匹夫無罪懐璧其罪又曰諺有之心則不競


何憚於病曰諺所謂老將至而耄及之又曰諺曰


臣一主二凡此所謂諺也又書云乃逸乃諺既誕


(孔氏曰叛諺不恭也類篇曰䛀諺白矜皆因無逸而為説)

讀誦諷　　　徒谷切讀書也又徒透切句中絶也(别作)
 　　　似用切朗讀也　　方弄切緩誦也古通


作風微辭㡬諫謂之風諫詩云或出入風議誦眂


讀為有音諷眂誦為有味永眂諷為長歌則聲有


節奏成文也周禮曰以樂語教國子興道諷誦言


語傳曰衛獻公使太師歌巧言之卒章師曹請歌


之遂誦之蓋誦則其辭義易曉也孟子曰誦其詩


讀其書

識　　　職吏切聞言而志之不忘也孔子曰小子識

之記曰愽聞强識通作志引之為徽識旗識記曰


以死者為不可别已故以其旗識之亦作幟又設


職切識見也語曰多見而識之知之次也(别作􁊒)

記　　　居吏切與志聲義相近筆之簡冊所以傳乆

逺而不忘也故謂之記亦謂之志

證　　　諸應切言有徵也古通作徵
諳　　　烏含切熟聞也(説文曰悉也别作誝)
試　　　式吏切試用以考騐其言也書云敷奏以言
明試以功後之論人者不試以事功而試之以言


辭何以知人乎哉四岳薦鯀帝堯咈之岳曰試可


乃已四岳薦舜堯曰我其試哉女于時觀厥刑于


二女乃命以位歴試諸難皆試之以事也引之為


用詩云百僚是試孔子吾不試故藝

課　　　苦卧切程也(説文曰試也)
託　　　他各切寓言也引之為寄付孟子曰王之臣

有託其妻子於其友而之楚游曽子曰可以託六


尺之孤(别作伌)

譬　　　匹至切比類以喻曰譬通作辟
設　　　識列切鋪陳詞説也(説文曰施陳也從言從殳殳使人按從殳無義)

(殳乃之譌)引之則凡施設皆用之

譯　　　夷益切通釋四方之言也
譜　　　博古切類記也劉杳曰三代系表傍行邪上並

效周譜譜起周代司馬遷作古今世表蓋放周譜

讖　　　楚禁切前定徵兆之言也
諜　　　徒劦切閒刺也周官環人掌搏諜傳曰諜

出曰原將降矣又曰使伯嘉諜之

誓　　　時制切矢言也周禮以五戒先後刑罰毋使

罪麗于民一曰誓用之于軍旅要之以刑賞使知


戒也

誄　　　力軌切哀死之辭也周官太祝掌作六辭以

通上下親疎逺邇六曰誄(又作讄説文曰誄謚也讄禱也累功徳以求福)


(引論語讄曰禱爾于上下神祇按論語孔子疾病子路請禱子曰有諸子路對曰有之誄曰禱爾于)


(上下神祇蓋誄辭甞有是故子路引以為證非以誄為禱也古者誄而謚之誄也者論撰其徳行以)


(哀悼之因以命謚焉爾遂以誄為謚而以讄為禱斯誤也已)

諡　　　神至切王公卿大夫沒迹其徳行而為之稱

曰諡周道也(徐本説文諡行之迹也從言兮皿闕徐鍇曰兮聲也謚笑聲益聲孫氏伊)


(昔呼狄二切唐本無諡但有謚行之迹也字林諡從按易笑言啞啞笑貌當作啞不當從言䤈從)


(皿兮聲赤非諡之聲書傳諡號之諡皆從益而縊亦以益為聲諡蓋盎聲)

讞　　　語蹇切議所疑也(顔師古音魚列切見漢景紀中三年)
謝　　　辭夜切釋愆也傳曰使夏謝不敏記曰從而
謝焉引之為謝去謝絶記曰大夫七十而致事若


不得謝則必賜之几杖辭謝聲義相近(説文曰謝辭去也今)


(人以拜賜拜辱為謝非也)又因謝去而為衰謝凋謝(别作㓔)又為


邑名申伯所封

訝　　　吾駕切迎問也與迓輅御義相近周官掌訝

掌送迎賓客凡賓客之治令使迓治之諸侯以卿


迓卿以大夫迓大夫以士迓士皆有訝凡訝者賓


客至而往詔相其事訝士掌四方之獄訟因之為


詰訝猜訝

誘　　　以九切開道而引之使進也語曰夫子循循

然善誘人傳曰天誘其衷又曰楚之羸其誘我也


又作羑(説文曰㕗相呼也從厶羑或作誘䛻羑古文又見竿部)

訹　　　雪律切説誘也伯曰訹猶鉥也鉥所以引綫

也

詒　　　與之切以言相遺也凡饋詒通用之與貽通

詩云自詒伊阻又曰詒爾多福又曰無父母詒罹

謄　　　徒登切滕布口語也古單作滕易曰咸其輔

頰舌滕口説也(説文曰迻書也)

訖　　　居迄切畢辭也
諸　　　章魚切疇問也之乎之合言為諸(説文曰辨也)又

衆也

譽　　　羊茹切亦平聲稱美也又詩云是以有譽處

兮又曰式燕且譽曰韓姞燕譽易曰往蹇來譽又


曰終以譽命皆不可以聞譽言蘇氏曰與豫通悦


豫也侗疑兼與裕通從客悦豫意也

誠　　　氏征切言不欺也易曰脩辭立其誠司馬温

公曰誠自不妄語始充其義則表裏終始純實無


偽之謂誠大學曰誠其意者毋自欺也如惡惡臭


如好好色中庸曰誠者物之終始不誠無物(程叔子曰)


(無妄之謂誠不欺其次矣無妄正也與誠少異程子蓋以妄為偽)

信　　　息晉切言不渝也誠在言前信在言後　古

文(亦古文説文曰信從人從言按人言為信此亦鑿説物不能言言皆人也人言有信有不信)

(故信之言立古文從人從口豈人口則為信乎信蓋從言人聲)言不渝則有實故


有實之謂信孟子曰有諸已之謂信有實則人信


之故信又有孚義又假借為信宿之信一宿為舍


再宿為信又平聲屈申之申亦借用此

諶　　　是吟切誠信也書曰天難諶詩曰天生烝民

其命匪諶(又作訦説文曰諶誠諦也燕代東齊謂信訦毛萇曰諶誠也忱信也按諶為信)


(忱為誠聲義相近而實不同詩書言難諶匪諶皆從言信之謂也尚克時忱廸知忱詢于九徳之行)


(皆從心誠之謂也君奭曰若天棐忱又曰天命不易天難諶一篇之中二字並用諶之與忱其義辨)


(矣惟大明之詩天難忱斯其字從心蓋亦可通用也)

諒　　　力讓切執言必信也語曰君子貞而不諒又

曰豈若匹夫匹婦之為諒也自經於溝瀆而莫之


知也又曰友直友諒記曰請肄簡諒又曰易直子


諒之心(鄭氏曰信也)通作亮孟子曰君子不亮惡乎執

諴　　　戸毚切書云至諴感神又曰其丕能諴于小

民(孔氏曰諴和也説文同按和恐非其義諴似有誠意孚格之義)

謹　　　居隠切慎言也語曰便便言唯謹爾
詻　　　五陌切辭厲也(説文曰論訟也)記曰戎容暨暨言容

詻詻(康成曰教令嚴也侗謂戎言非但教令詻詻堅不可奪之貌也)

誾　　　語巾切謹言貌語曰朝與下大夫言侃侃如

也與上大夫言誾誾如也又曰閔子侍側誾誾如


也(説文曰和悦而諍也夫言有不當苟合者無問尊卑皆當争雖於君父亦然何為乎獨於上大)


(夫而争)

訒　　　而振切言難出也語曰為之難言之得無訒

乎(説文曰頓也)

調　　　徒遼切諧和衆口也借為調戲之調(季曰調戲當作)

(挑説文又有誂相呼誘也)又去聲律吕相諧為一調五聲十二


律旋相為宫為六十調後人又益五聲為七為八


十四調今通言調度蓋由此選吏用人屬役賦事


因謂之調漢匡衡調補平原文學張釋之十年不


得調又調關東輕車鋭卒大農以均輸調鹽鐵助


賦皆謂均度其才能輕重也(顔師古曰皆訓調為選)

詡　　　况羽切言辭和昫也記曰㑹同主詡又曰徳
發揚詡萬物(説文曰大言也今俗言夸詡)

謐　　　彌必切宓静無譁也(説文曰静語也一曰無聲也)
謙　　　苦兼切退孫也謙之發形諸辭讓故從言
讓　　　而羕切推孫也孟子曰辭讓之心禮之端也

周官司徒以易禮教讓則民不爭子生八年始教


之讓出入門戸及即席飲食必後長者人之所以


羣居和壹者莫大於讓故孔子曰能以禮讓為國


乎何有又為譙讓周語曰有威讓之令楚子使薳


章讓黄譙與讓聲義通

讜　　　他朗切言忠直也
諄　　　章倫切告語詳覆也
詳　　　似羊切周悉也
諦　　　都計切審當也(又作􁋉)
訂　　　丁定切正定也(説文曰平議也孫氏他頂切)
詣　　　五計切語到也(説文曰候至也)引之為往詣之詣
該　　　古哀切兼該也(説文曰軍中約也)春秋穀梁氏曰此
該郊之變也亦作　　莊周曰百骸九竅六藏賅


而存焉(司馬彪曰僃也又作晐説文曰兼晐也)

諟　　　上㫖切書曰顧諟天之明命(孔氏曰是也説文曰理也)
訏　　　況于切大言也引之為闊大之義詩云訏謨

定命又曰實覃實訏又曰且往觀乎洧之外洵訏


且樂又上聲曰川澤訏訏(毛氏曰大也説文曰詭偽也一曰訏嗟又齊楚)


(謂信曰訏)

諝　　　私吕切説文曰知也(又作㥠亦知也)
誼　　　儀寄切言發於義而不可奪也漢書以此為

義

討　　　他皓切問故也語曰世叔討論之孟子曰天

子討而不伐謂問其罪也(説文從寸無義寸乃又之譌)

詰　　　去吉切窮問也引之為詰治書云詰爾戎兵

又曰司寇詰姦慝

譙　　　昨肖切責讓也又作　　(説文曰古文)書云王亦

未敢誚公漢書樊噲譙讓項羽又昨宵切詩云予

羽譙譙(毛氏曰殺也陸氏曰本亦作燋)又為譙樓之譙漢書曰守


丞與戰譙門中(顔師古曰譙亦呼為巢謂門上為高樓以望猶巢車也)亦通


作樵趙充國塹壘木樵(師古曰與譙通)又地名

譴謫　　去戰切誅㡿也　　陟革切責罰也古通

作遣適(謫又作適)

誅　　　陟輸切罪責也小者遣謫大則刑戮傳曰齊

侯誅屨於徒人費孔子責宰予曰於予與何誅記


曰以足蹙路馬芻有誅齒路馬有誅誅所以從言


專以誅為殺戮非也

詬　　　呼寇切辱詈也傳曰予不忍其詬又曰以晋

詬語之亦作　　楚辭曰忍尤而攘訽(又作㖃)

詆　　　典禮切排毁也(又作呧説文詆苛也一曰訶也呧苛也)
訶　　　虎何切大聲叱厲也古通作何
訕　　　師晏切非議鄙笑也語曰惡居下流而訕上

(亦作姍説文曰訕謗也姍誹也一曰翼便也刪省聲)

謗　　　補浪切顯議在上之人也春秋傳曰庶人謗
訐　　　居謁切招人之私也
誹　　　妃尾切又平聲非毁也史記曰小雅怨誹而

不亂

譏　　　居衣切刺也
訾　　　將移切算論也記曰不訾重器漢書訾算十

以上乃得官又曰貧不中訾又曰膠西王為無訾


省府庫壊漏盡腐財物以巨萬計貨殖傳巴寡婦


家亦不訾又將此切疵毁也記曰不茍訾又曰毋


訾衣服成器衣服已制器已成皆不當疵毁之(康成)


(曰訾思也思則疾貧鑿而不通)詩云翕翕訿訿(朱子曰訿訿相詆也)又為訿


窳詩云臯臯訿訿曽不知其玷(毛氏曰訿訿窳不共事也)又作

　　　　荀子引詩作呰呰(説文曰呰苛也)又作　　(説文曰啙窳也)

(窳污窬也)史記曰楚越之民呰窳偷生漢書作啙(徐廣曰呰)


(窳茍且惰懶也應劭曰啙弱也師古曰啙短也)

誣　　　武夫切以無為有以有為無虛加之也(唐本説文)

(曰加諸也)

讒　　　鉏咸切崇飾惡言毁善害能謂之讒詩云讒

人罔極交亂四國漢書民謠曰邪徑敗良田讒口


亂善人

譖　　　側禁切隂毁之謂譖
訟　　　似用切又平聲爭曲直於官有司也
􁝈　　　桑故切顯訟直攻之謂􁝈又作　　通作愬

(説文曰㡿聲徐鉉曰㡿非聲蓋古字音多與今異如釁亦音門乃亦音仍按朔與㡿皆以屰為聲)


(㴑與皆以㡿為聲古音實相通)

諑　　　竹角切訐也(博雅曰責也䛼也方言曰楚南謂愬為諑)楚辭曰衆

女疾予之娥眉謠諑謂予以善淫按春秋傳晉人


徵朝于衛衛侯辭以難太子又使椓之椓即諑也


(杜氏曰椓􁝈父欲速得其處)

詛　　　莊助切誓於鬼神也周官詛祝掌盟詛之祝

號(鄭氏曰大曰盟小曰詛)詩云出此三物以詛爾斯傳曰鄭


伯使卒出豭行出犬雞以詛射潁考叔者蓋其辭


若云俾隊其師無克祚國及而玄孫無有老㓜之

類也故祝為吉祝而詛為惡祝傳曰祝有益也詛


亦有損又曰宋國區區而有詛有祝

譸　　　張流切多言詛祝也書曰無或譸張為幻(孔氏)

(曰譸張誑也按譸張二字二義譸今人所謂鬥喋也張張皇也)通作侜(詳見侜下説文譸詶)


(也詶譸也詛詶也)

誕　　　徒旱切大言也(説文籀文)　引之為濶大書云誕

敷文徳又曰誕告萬方詩云旄丘之葛兮何誕之


節兮引之為誕謾欺誕書云乃逸乃諺既誕又借


為發語辭詩云誕彌厥月誕寘之隘巷誕實匍匐

謾　　　莫半切言無實也又平聲欺罔也與瞞通
詫　　　丑亞切夸語也(又作)
讕　　　洛干切又去聲瀾翻不伏實也(或作譋)
諼　　　況袁切為紿也借義為忘詩云永矢弗諼又

曰終不可諼(大學引詩作諠)草有諼草以能忘憂名詩云


焉得諼草言樹之背(别作萱藼萲蕿)

誑　　　居況切紿戲也記曰幼子常視母誑古通作
迋詩云無信人之言人實迋女(又作㤮説文㤮誤也)

詭　　　過委切曲辭不以正也引之為詭隨詭遇為

詭異(别作恑姽謉説文恑變也姽閑體行姽姽也)

譎　　　古穴切變詐回遹也(别作憰説文二字皆權詐也)
詐　　　側駕切欺偽也
詖　　　彼義切頗側也與陂通孟子曰詖辭知其所

蔽(説文曰辨論也古文以為頗字)

誤　　　五故切辭差也(俗作悞非)
詿　　　古賣古罵二切相誤也(説文有兩詿一圭聲一佳省聲皆誤也又)

(作説文相誤也又作)

譌　　　五禾切傳繆也亦作　　(又作訛)詩云民之譌

言譌則轉易失初故又為變易詩云式譌爾心

諞　　　婢善切便侫也秦誓曰惟截截善諞言又平

聲(説文曰諞便巧言也引論論友諞侫)

諂　　　丑琰切卑辭曲媚之為諂(又作讇)
諛　　　羊朱切附和贊譽之謂諛
訑　　　余支商支二切誕謾自大也孟子曰訑訑之

聲音顔色拒人於千里之外莊周曰僻陋慢訑楚


辭曰或忠信而死節或訑謾而不疑(别作􁀿詑)

諱　　　許貴切忌惡掩諱不言也
䕶　　　胡故切掩覆也
謔　　　虛約切戲言也
詼　　　枯回切滑稽詼謿也
諧　　　戸皆切詼諧滑稽諧笑也又與龤通用為諧

和之和

讙　　　呼官切衆口歡呼也記曰髙宗三年不言言

乃讙又曰鼔鼙之聲讙

訌　　　戸工切詩云蟊賊内訌訌與鬨聲義蓋相近
譁　　　乎瓜切喧囂也
訬　　　楚巧切説文曰訬擾也又平聲
謱　　　郎侯切謱謱語不休也謱覶語煩也(説文曰謰謱也)

(方言曰謰謱拏也)

譇　　　陟加切譇語喧也拏譇譇拏語競也(説文曰譇拏羞)

(窮也别作謯)

謈　　　蒲角切漢書郭舍人㮄不勝痛呼謈(説文曰音暴師)

(古曰歩髙反)

䜚　　　他合切(唐本説文曰言語相及也徐本曰言語相反䜚也按今俗有䜚問之説)
讋　　　　　質陟切言失氣也漢書項籍斬㑹稽守

府中皆讋伏又讋囁多言也(又作謺説文曰謺囁也)

謦　　　去挺切莊周曰昆弟親戚謦欬其側謦㣲發

聲也(又去聲)

詵　　　疏臻切(説文曰致言也)詩云螽斯羽詵詵兮(毛氏曰衆多也)

(孫愐曰衆人言也)

謖　　　所六切士虞禮曰尸謖(鄭氏曰起也)列子曰未甞

見舟而謖操之

謏　　　息有先了二切記曰發慮憲求善良足以謏

聞未足以動衆(鄭氏曰謏之言小也按發慮憲求善良恐不止於小聞)

訇　　　胡涓切又維頃呼宏二切(説文曰騃言也匀省聲籀文不省)
􁂹　　　宰衍切史記曰能薄才􁂹(司馬氏曰淺也)
讝　　　語劒切疾病妄語也又之廉切(又作譫)
訩　　　虛容切詩云家父作誦以究王訩(毛氏曰訟也唐本説)

(文同徐本誤以訟為説味詩義恐亦非訟或作詾)

詎　　　臼許切又去聲詎之為言猶豈也其也漢書

借用巨字又平聲亦通借渠字(按古無詎字)


言之疑

詹　　　職廉切(説文曰多言也從言從八厃)莊周曰大言炎炎小

言詹詹經傳用為詹望詹仰之詹别作瞻

􁌤　　　常衍切(説文吉也從言從羊此與義美同意善篆文從言按經傳善之義不待)

(釋而明借他義以釋之者往往皆差説文曰吉也孫愐曰良也大也佳也皆不足以盡之)


於力切(説文曰快也從言從中)

曰　　　王伐切有言也乙聲

曰之象形

曶　　　呼兀切(説文曰出氣詞也象形籀文)

曰之㑹意

沓　　　道合切説文曰語多沓沓如水也(别作􁀨誻遝説文曰)

(遝䢔也䢔遝也按䢔遝止當作合沓)


曰之龤聲

㬱　　　七感切説文曰曽也
曷　　　何葛切何也亦通用害字

曰之疑

曹　　　藏牢切(説文曰獄兩􁋹也在廷東故從㯥治獄者以言故從曰按此説鑿而不通)

(疑即字從曰㯥聲)按書傳所用為曹耦周語曰民所曹好


鮮其不濟也詩云乃造其曹又為國名亦作姓

問　　　文運切問所不知也
疇　　　直由切説文曰誰也通亦作(今作疇又作嚋)
啓　　　康禮切開白也(又作启)
咨　　　即夷切資謀也(説文曰謀事為咨别作諮)又因其聲為齎

咨咨嗟之咨(别作嗞説文曰嗟也)

召　　　直笑切呼之來也又時照切邑名召公奭所

食後因以為氏(别作邵)

喚　　　呼貫切呼也呼喚聲相通
叫　　　古弔切髙喚也又作　　周禮曰夜呼旦以

嘂百官又作　　記曰無噭應

售　　　　　承周切荅也(别作啁)市賈償賈直因謂之

售得直為售去聲古通作讎

唯　　　以水切應之速者其聲唯記曰父命呼唯而

不諾又因之為口開翕貌詩云其魚唯唯又假借


之用平聲與惟維通專也

喏　　　爾者切應聲也(古無此字疑即諾字)
可　　　肯我切肎可同聲其義一也

可之轉注

叵　　　普火切不可之疾言為叵從反可

可之龤聲

哿　　　古我切可以也詩云哿矣富人哀此惸獨又

曰哿矣能言巧言如流(毛氏曰可也)


可之疑

哥　　　古俄切(説文曰聲也古以為歌字)
和　　　胡戈切聲相龤也或曰五味和於口也引之

凡和龤者皆曰和通作龢(别作盉)借為鸞和之和鈴


在車上者也(康成曰鸞在衡和在式杜元凱曰和在衡)又為和門之和


(見桓下)又去聲此唱而彼應曰和

如若　　　而朱女朱二切順從也(説文曰從隨也從女從口徐鍇曰女)

(子從父之教從夫之命故從女按從女無義女乃聲也)借為如往之如　　


而灼切如也順也(説文擇菜也從草從右右手也叒日出東方暘谷所登榑桑)


(叒木也象形籀文孫氏而灼切按書傳不聞以若為擇菜者且擇菜而從右無義榑桑叒木之説)


(無稽然楚辭亦曰折若木以拂日則若木之説舊矣古鍾鼎文凡若皆作蓋從口而聲譌而)


(為爾籀文從叒口即若字也)如與若又引之其用與似與然通


如若然似同聲其義亦通又借為謂人之辭爾汝


而若同聲皆謂人也

吾　　　卭胡切自謂之辭也吾我卬聲相通皆自謂

也又借為支吾之吾漢官名執金吾取此(亦作梧)又


牛加切漢金城有允吾縣

台　　　盈之切台猶余也書曰匪台小子敢行稱亂

又曰以台正于四方台予余同聲皆自謂也又與


何同義書曰夏罪其如台乃曰其如台台何同聲


皆誰問也(徐本説文曰説也類篇引説文曰悦也疑即怡字然説文又自有悦字)又


土來切詩云黄耉台背(爾雅曰鮐背者壽也毛氏曰台背大老也鄭氏曰台)


(之言鮐也大老則背有鮐文)漢志曰斗魁下六星兩兩相比曰


三能(蘇林音台)晉志曰三台六星兩兩而居起文昌列


抵太微西近文昌二星曰上台次二星曰中台東


二星曰下台

喻　　　俞戍切聞言心解也孔子曰君子喻於義小

人喻於利記曰君子之教喻也䍐譬而喻亦作　


教諭因謂之諭也(説文曰諭告也一曰呴喻和悦貌按諭教曉也告不足以盡義)


(呴喻乃雙聲假借非正義也説文無喻字按六經多作喻惟周禮祭義作諭)

合　　　侯閣切言相合也一曰吻合也引之凡和合

㑹合皆用之(别作佮㪉詥䢔説文曰詥皆也佮合也㪉㑹合也䢔遝也)又古沓


切

否　　　方九甫鳩二切不然也通作不又符鄙切氣

閉塞也易曰天地不交否(别作痞)

咈　　　敷勿切不然之辭也書曰咈哉與弗拂通
唱　　　尺亮切發聲髙唱也亦通作倡詩云叔兮伯

兮倡予和汝記曰一唱而三歎

哦　　　牛何切髙吟也
吟　　　魚音切函永(去聲)也喜為吟永痛為呻吟疑為

沉吟(又作唫䪩訡)

哉　　　將來切語餘歎辭也又去聲與載通書云朕

哉自亳孟子作載詩云陳錫哉周春秋傳作載書


又曰哉生明(爾雅曰始也)

句　　　九遇切辭之絶為句記曰一年眂離經辨志

康成曰離經斷句絶也又古侯切借為鉤曲之句


記曰句者畢出(又作蓲亦借用區樂記曰區萌逹)草木初甲拆其


萌句曲也又古侯切(俗語稱句當别作勾非)

唐　　　徒郎切説文曰大言也(古文)今人言荒唐蓋
取此帝堯以唐為氏

嘲　　　陟交切嘲謔也亦作　　(漢書亦作啁)又啾嘲嘲

哲聲之喧襍噍殺也

呶　　　尼交切語口呶不休也詩云載號載呶(説文曰讙)

(聲也亦作怓詩云以謹惽怓毛氏曰惽怓大亂也鄭氏曰猶讙譁也亦作譊説文曰恚呼也亦通作嘵)

咻　　　虛尤切衆口咻吼也孟子曰衆楚人咻之
嘈　　　徂刀切衆口嘈襍也
噆　　　才賛切嘈不已也荀子曰問一而告二謂之

噆又入聲

噂　　　祖本切説文曰聚語也詩云噂沓背憎
哲　　　陟列切嘲哲也(亦作嚞)借為明哲之哲
嗷　　　五刀切嘈不絶聲也詩云哀鳴嗷嗷又詩讒

口囂囂漢書作嗷嗷(又作謷)

嗃　　　黒角切多責譙狀也易曰家人嗃嗃悔厲吉

(一本作熇)又虛交切莊周曰夫吹管也猶有嗃也

吷　　　呼決切聲之瞥疾也莊周曰吹劒首者吷而
已矣

呢　　　女夷切呢呥小語也
呥　　　那函切呥呥口不休也荀子曰呥呥而噍又

作　　(或作􁜳諵)

呫　　　尺涉切切切附語也漢灌夫曰效女兒曹呫

囁耳語

喔　　　於谷切又於角切喔伊兒女笑語聲也説文

曰喔雞聲也

唲　　　如之切又於嘉切唲嘔(平聲)與嬰兒應和語也

荀子曰拊循之唲嘔之今俗云阿嘔是也

吺　　　汝朱切欲言而復縮唇吻聶吺也亦作　　

(又作顳顬説文曰讘吺多言也唐本殳聲徐本投省聲按韓退之言口將言而囁嚅殳聲是也驩兜)


(之兜亦有作吺者故孫氏音當侯切而徐從投省音義皆非也)

嘖　　　側伯士革二切聲煩襍也傳曰㑹同難嘖有

煩言莫之治也又為歎聲亦作　　(又作謮諎説文曰嘖大呼)


(也或作謮諎大聲也讀若笮又作唶集韻曰歎聲也按爾雅行扈唶唶白樂天詩曰嘖嘖雀引雛謮)

(唶之聲細微大聲大聲之説皆非也)

咋　　　側格切伯曰㗱口聲也傳曰季桓子咋謂林

楚(杜元凱曰咋蹔也不然)又側駕子夜二切

嚄　　　屋虢屋郭二切史記曰晉鄙嚄唶宿將(司馬氏曰)

(多辭句也)

咄　　　丁括切語發聲也(説文曰相謂也又都骨切)
嗾　　　千后蘇后二切嗾使也傳曰公嗾夫獒焉(或作)

(㖩)

唆　　　蘇禾切唆嗾同聲實一字也古無唆字
啾　　　將由切小聲也
唧　　　子悉切唧唧竊語聲亦歎聲也(别作㘉)
喤　　　胡光切聲喤也詩曰乃生男子其泣喤喤曰

鍾鼓喤喤曰喤喤厥聲(别作韹鍠人戸盲切)

嘐　　　火交切聲大而藃也(説文曰夸語也)孟子曰其志嘐

嘐然曰古之人古之人今人以喘甚為嘐蓋以其


聲嘐嘐然與哮通又居肴切

嘽　　　他干切聲氣盛疾也(説文曰喘息也一曰喜也)詩云大車

嘽嘽嘽嘽焞焞如霆如雷(毛氏曰衆也)又曰嘽嘽駱馬


(毛氏曰喘息貌)又曰王旅嘽嘽如飛如翰(毛氏曰盛也鄭氏曰閒暇有餘)


(力之貌)又曰徒御嘽嘽(毛氏曰喜樂也鄭氏曰安舒也按毛鄭一字而數義皆縁詩辭)


(曲為之説非嘽之正義也)又齒善切記曰其樂心感者其聲嘽


以緩(鄭氏曰寛綽貌)

啍　　　他昆切口氣薄也(説文曰口氣也)詩云大車啍啍

(毛氏曰重遲貌)

喊　　　呼覽切大聲呼也古通作闞詩云闞如虓虎

又去聲(或作嚂或作㺖説文曰小犬吠也南陽新亭有㺖鄉)

嚛　　　火沃切説文曰食辛嚛也
唪　　　補孔切詩云瓜瓞唪唪(毛氏曰唪唪然多實也説文唪大笑也讀)

(若詩瓜瓞菶菶)

嘻　　　許其切微笑聲易曰婦子嘻嘻又噫嘻歎聲

也開聲為烏呼(亦音啞呀)闔聲為噫嘻(或作㰩嘻嚱誒)亦通


作戲

咥　　　許既切笑聲也又許訖切亦笑聲也(或作咭吃)詩

云咥其笑矣又徒結切易曰履虎尾咥人凶噬也


(陸氏直結切蓋閩音)

啞　　　乙格切歡笑聲也易曰笑言啞啞(又作謚説文曰笑貌)

又倚下切今人謂喑啞(又於加切歐啞伊啞優啞皆聲也漢書伊優啞單作)


(亞按此當作烏有鴉音也)

听　　　宜引切笑見齒貌相如賦曰听然而笑(又作囅莊)

(周曰桓公囅然而笑陸氏敕引切)

咍　　　呼來切説文曰蚩笑也楚辭曰衆兆之所咍
噱　　　其謔切大笑也漢書談笑大噱(師古曰噱笑聲)
叱　　　尺㮚切怒斥聲也
喝　　　虛葛切訶斥也因之為恐喝漢書竇憲隂喝

不得對(注讀一介切猶噎塞也又作)又於爪切氣塞不得言喉


中聲也相如賦曰聲流喝(别作􁁳呃呝)

吒　　　尺駕切叱之稍徐也(説文曰吒噴也叱怒也噴吒也)公明宣

曰親在叱吒之聲未甞至於犬馬亦與咤互用記

曰無咤食(康成曰嫌薄之也陸氏曰叱咤也)史記項王喑惡叱咤

咤　　　陟駕切虛飲也書曰乃受同冒王三宿三祭

三咤太保受同祭嚌王咤而太保嚌輕重之等也


(孔氏以咤為奠非説文因之有詫字從言無義)

嚇　　　虛訝郝格郝各三切恐嚇也莊周曰䲭得腐

鼠鵷雛過之仰而眂之曰嚇

嗔　　　昌真切盛氣怒也又亭年切(説文曰盛氣也引詩振旅嗔嗔)
噫　　　於其切嗟歎聲也又於介切説文曰飽食息

也

號　　　乎刀切長呼也有長呼以告逺命衆者有哀

痛而號者亦作號嗥(又作獆諕唬説文曰號痛聲也號呼也嗥咆也譚長説從)


(犬按從虎者虎号也從犬者犬呺也其為号呼一也不當有二字)又去聲物有號


名所以號召也周禮曰辨號名之用又因之為號


令易曰渙汗其大號

唁　　　魚變切弔問也弔生曰唁(或作喭詹獻)喭又魚旰

切語曰因也喭粗厲也

哆　　　尺紙齒者二切口張大者也
咺　　　況晚切(又況逺切)口張大貌詩云赫兮咺兮(説文曰朝)

(鮮謂兒泣不止曰咺又作喛又作愃説説文曰寛嫺心腹貌引詩赫兮愃兮)

唅呀　　　虛甘切　　虛牙切唅呀張口中空貌(唅又)

(作谽㟏呀又作谺􁥊谽谺谷空也不當别為字)

呺　　　虛嬌切虛大貌莊周曰非不呺然大也與枵

通(讀為号者非)

吁　　　況于切長歎也(説文口部有吁驚也于部又有吁驚語也)凡意之

所否者其發聲多吁

喟　　　丘貴切太息聲也(或作嘳)凡烏呼噫嘻吁喟咨

嗟皆歎聲其義各如其聲

喘　　　昌吮切氣不得平疾息也
嚏　　　都計切氣平口鼻歕嚏也亦單作疐
呻　　　失人切疾痛呻吟也
嘅　　　苦蓋切歎也詩云嘅其歎矣與慨通
嗟　　　咨邪切又遭哥切歎辭也(又作説文曰咨也一曰痛惜也)
(按嗟有為痛惜者有為歎美者)

哀　　　烏開切又於希切悲聲發乎聲也
啜　　　張劣切詩云啜其泣矣(今用為歠字説文曰嘗也一曰喙也孫氏)

(昌説切蓋以為歠)

呿　　　丘於丘加二切口開也莊周曰公孫龍口呿

而不合素問曰呿吟至㣲(注呿謂欠呿)呂氏春秋曰呿


而不唫(髙誘曰呿開唫閉)

唫　　　牛音切口急難開也(與吟互用)
嗋　　　許劫切口合也莊周曰口張而不能嗋(陸氏曰合)

(也)

吝　　　良刃切含忍不吐也(説文曰恨惜也古文别作吝恡漢志貪遴通作)

(作遴)

㕯　　　女骨切澀於言也(又女滑切説文曰言之訥也)又作　　

(説文曰言難也)記曰言呐呐然如不出諸其口(陸氏如悦切徐氏奴劣切)


(按㕯呐特一字呐字移口於左爾徐陸音俱非)


㕯之疑

商　　　式昜切(説文曰從外知内也章省聲古文籀文)按商於經傳

為商度昜曰商兑未寧又為商賈行曰商坐曰賈


(或作説文曰行賈也)又為殷國都因以為氏

局　　　其力衢六二切言有所局不得伸也尺聲詩

云謂天蓋髙不敢不局謂地蓋厚不敢不脊局與


脊劦(説文曰從口在尺下一曰博所以行棊象形徐鍇曰人之無涯者惟口故口在尺下為局)


引其義為巻局曲局局趨(别作駶侷楚辭曰跼跳而逺去孫愐曰)


(跼卷曲也駶馬立不正)博有局以限棊也官有局以限職守


也記曰左右有局各司其局(别作梮)

􁅞　　　古活切結舌也説文曰塞口也氐省聲
吃　　　居壹切語蹇也(又作􁝂説文曰也一曰口不便言也)
哽　　　古杏切説文曰言為舌所介也悲者哽咽亦

通作梗

噤　　　巨禁切齒頰彊不得開也(别作齽䶖説文噤口閉也)
嗄　　　所假切啼極嗌乾聲翣也老氏曰終日號而

嗌不嗄

喑　　　於今切失聲不能言也今人謂之啞(倚下切)又

作瘖(説文曰宋齊謂兒泣不止為喑瘖不能言也)又借其聲為喑烏史


記項王喑惡叱咤

咼　　　苦媧切説文曰口戾不正也(别作喎竵説文曰竵不正也)
哨　　　七笑切(説文曰不容也)記曰枉矢哨壺(鄭氏曰不正貌又所教切)
啻　　　施義切啻猶止也不啻猶言何止也亦通作

翅

叱　　　五禾切寐中驚語也詩云尚寐無叱(别作吪)通

作䚰詩云或寢或䚰(毛氏曰動也)

呈　　　直貞切(説文曰平也)史記曰日有呈不中呈不得休

息蓋以為程度之程今人以為呈白呈露

嘌　　　匹妙切詩云匪風飄兮匪車嘌兮(説文曰疾也孫氏撫)

(招切毛氏曰嘌嘌無節度也)

嗿　　　他感切(陸氏勅感切)詩云有嗿其(毛氏曰衆貌説文曰聲也)

(引詩)

咮　　　陟救陟戍二切鳥喙也亦作　　亦通作注
嗉　　　蘇故切鳥頷下畜食處也亦單作　　天官

書張素為厨爾雅曰亢鳥嚨其粻嗉

咆哮　　　薄交切　　許交切虎豹怒號咆哮也亦

通　炰烋詩云女炰烋于中國哮又作虓(咆又作哮)


(又作㺒)

吼　　　許后切闞也(又作㖃説文在后部厚怒聲也亦作呴)咆哮闞吼

皆怒号之聲義各如其聲

吽　　　魚侯切犬争聲東方朔曰狋吽牙者兩犬争

也

噳　　　魚巨切詩云麀鹿噳噳(説文曰麋鹿羣口相聚貌)
啄　　　竹角切鳥食也鋭喙者啄又竹救切
唼　　　七接切鳬鴈唼食(漢書曰唼血而盟師古曰小歠也所甲切)
嘶　　　先齊切聲長而殺也馬鳴蟬鳴其聲多嘶漢

書王莽大聲而嘶悲者聲亦嘶(别作)

呦　　　於求切鳴聲也詩云呦呦鹿鳴(或作嚘)
喓　　　伊消切鳴聲也詩云喓喓草蟲
嚶　　　烏莖切鳴聲也詩云鳥鳴嚶嚶
喈　　　居諧切鳴聲也詩云雞鳴喈喈又古奚切
嘹　　　憐蕭切嘹唳鳴聲髙亮也鴻雁嘹唳
唳　　　郎計切長鳴髙亮也鶴鳴曰唳
嘒　　　呼惠切小口鳴聲也詩云鳴蜩嘒嘒又曰嘒

彼管聲又曰嘒彼小星星光熠熠如喙翕張也

嘵　　　馨幺切悲鳴不輟聲也詩云風雨所漂搖予

維音嘵嘵

啅　　　陟教竹角二切鳥雀鳴聲(一曰衆口貌)
噞　　　魚檢切魚翕水也
喁　　　魚巨切魚口開翕喁喁也又魚容切

口之疑

周　　　職留切(説文曰密也從用從口古文)於書傳為周回之義

記曰周還中規故又為周帀彌密之義傳曰忠信


為周又曰以周事子因之為周遍詩云寘彼周行


語曰君子周而不比孟子曰周于利者凶年不能

殺周于徳者邪世不能亂又因之為周給語曰君


子周急不繼富(别作賙)有周氏以為氏

知　　　陟離切(説文知在矢部詞也從口從矢又在白部識詞也從白從于從知古)

(文孫氏知義切)按知心有識也從口未詳矢聲知之之謂


知去聲(别作智)

古　　　公戸切往古也(説文曰從十口識前言者也古文)

古之龤聲

嘏　　　古雅切(説文曰大逺也)祝致鬼神之詞曰嘏記曰祝

以孝告嘏以慈告嘏致福也故因為福詩云俾緝


熈于純嘏曰天錫公純嘏(鄭氏曰受福為嘏)又云純嘏爾


常矣(毛鄭皆曰大非也)

吉　　　居質切福善也(説文曰善也從士口)
咸　　　胡監切書傳之用咸猶皆也又為感易曰咸

感也(説文曰皆也悉也從口從戌成悉也)

各　　　古洛切别也(説文曰異詞也從文文者有行而止之不相聽也)
唾　　　湯卧切(説文曰垂聲按垂於聲不諧人吐外切或作涶)口液也殻吐
㳄液因謂之唾記曰讓食不唾傳曰不顧而唾

只　　　諸氏切(説文曰語已詞也象氣下引之形)詩云樂只君子又

曰母也天只不諒人只皆詞助


只之龤聲


呼形切(説文曰聲也讀若馨按呉越語寧馨猶言如許生許生之合為馨晉人借)


(用馨字)

牙　　　五加切牡齒也上象其齟齬相入下象其根

錯　　古文因之為萌牙之牙(别作芽)又去聲輪人


為輪下規謂之牙考工記曰牙也者以為固抱也


牙之龤聲


去竒切(説文曰武牙也鼂説之曰顧野王曰虎牙也蓋唐人諱虎改之按蓋牙)


(之巨者武虎言其壯也)


區主切牙蠹也(或作齲䶙從齒非齒未嘗蠹也)

牚　　　直庚切又去聲楔入也亦距也又丑庚切牚

張之也亦作䟫(説文曰歫也)考工記曰維角䟫之(鄭司農曰)


(讀若牚距之牚按牚䟫止一字或從牙或從止從足其義一也别作掁橕摚撑)

冉　　　如琰切(説文曰毛冉冉也象形按漢書元龜歫冉孟康曰冉甲縁也)荏冉

謂其冉弱也詩云荏冉柔木(别作苒)

　六書故卷十一
欽定四庫全書
　六書故卷十二
　　　　　　　　　　　　　宋　戴侗　撰
人五
亢　　胡郎切頸當喉處也象形(説文曰人頸也从大省象形别作伉頏吭)
　(䲳說文曰伉人名引論語有陳伉按陳伉字禽凡禽者必先㧖其亢也又揚雄賦魚頡而鳥䀪)頸
　項彊直為亢苦浪切傳曰不能亢身焉能亢宗用此
　義也因之為髙亢易曰亢龍有悔詩云髙門有亢之
　類是也勢相敵為亢麗(又作伉儷)不相下為亢衡(别作抗)天
　髙晴為亢旱(别作炕)又古郎切東方之宿又縣有亢父
彡　　所銜切長毛彡彡也象形(又思廉切漢有西羗彡姐)
彡之㑹意

髟　　　(必幽必彫二切又所銜所减二切)彡之長者也

髟之諧聲

髪　　　方伐切頭毛也(説文曰古文或作□)
鬢　　　必刃切額旁髪也
鬛　　　良涉切頰旁長毛也傳曰使長鬛者相馬領

毛亦謂之鬛豕亦有鬛記曰豕曰剛鬛(説文曰髪鬣鬣也或)


(作擸䝓儠説文儠長壮儠儠也引春秋傳長儠者相)

髯　　　汝鹽切鬛也(又作􁑡􁋡)
鬌　　　吐火切記曰子生三月之末擇日剪髪為鬌

男角女羈否則男左女右(鄭氏曰夾囟曰角午達曰羈説文曰鬌髪隋也)


(李陽氷本曰墮也隋列肉也侗謂鬌兒始剪髪留夾囟之髪為鬌也夾囟兩存如角謂之角偏存其)


(一為羈今俗閒嬰兒猶爾説文盖以為落髪)又䰀鬌見䰀下

髦　　　謨袍切長髪至眉也詩云髧彼兩髦内則曰

子事父母筓總拂髦未冠筓者拂髦總角士喪禮


曰既殯説髦記曰親没不髦(鄭氏曰髦以髪為之象㓜時鬌其制未聞)


(盖人子之飾故親沒不髦)士之長才者因謂之髦猶言毫也詩


云烝我髦士髦士攸宜(爾雅以髦士為官非也)西南夷牛有


長毛者謂之髦牛(或作氂非)又作　　迷浮切牧誓曰


及庸蜀羗髳詩云如蠻如髦我是用憂(孔氏曰髳在巴蜀説)


(文髪至眉也引詩紞彼兩或作髳按詩髦與浮流憂劦則固有髳音觀說文所引可見矣戎夷)


(多被髪)

髫　　　田聊切(説文新附曰小兒垂結也俗或作齠)
鬋　　　子淺切(説文曰女鬢垂貌)記曰大夫士去國不蚤鬋

(鄭氏曰鬋鬋鬢也)楚詞曰盛鬋不同

鬑　　　離鹽切(説文曰鬋也按今人有髪簾覆額寡髪者用之盖髦之顃)
髻　　　古詣切又吉屑切結髪也通作結亦作紒士

冠禮曰将冠者采衣紒(鄭氏曰古文為結陸氏曰音計又作䯰説文曰先結)


(也孫氏古拜切)

鬠　　　古活古外二切括髪也士喪禮鬠用組鬠筓

用桑(鄭氏曰古文作括劉氏音膾又戸外切説文無髻鬠二字徐鉉曰古通用結字按髻結括)


(同聲古無髻鬠二字單作結括鬠亦通作會荘周曰㑹撮指天説文又有髺深髪也)

髽　　　荘華切露髻也喪服女子髽衰弔則不髽記

曰男子冠而婦人筓男子免而婦人髽(鄭氏曰去纚而紒曰)


(髽)

髢　　　大計切束他髪以飾髻也寡髪者必用之詩

云鬒髪如雲不屑髢也盖髪稠美不假髢以增飾


也記曰斂髪毋髢(鄭氏曰髪也毋垂餘如髲也)傳曰衛荘公見


已氏之妻髪美髠之以為吕姜髢荘子曰秃而施


髢(别作鬄非說文鬄髲也或作髢髲鬄也鄭氏釋禮被錫衣曰被錫讀為髲鬄古者或剔賤者刑)


(者之髪以被婦人之紒因名髲鬄此説非錫衣乃衣之名被則髢也)

髲　　　平義切髢也按古單作被編他髪以被髻也

詩云被之童童饋食禮主婦被錫衣

鬟　　　戸闗切綰髪般環也(説文新附曰總髪也古婦人首飾琢玉為兩環)

(髻鬟二字後人所加按兩環之説傳㑹説文有䰉字卧結也䰉鬟即般環)

髾　　　師交切相如賦曰曵彗星以為髾(張指曰燕尾也類篇)

(曰髪末也亦作旓類篇曰旌旗旒也)

䰐鬖髿　　　盧甘切　　師咸切　　師加切(説文曰䰐)

(髪長也)䰐鬖鬖髿皆髪垂散貎義各如其聲

䰀　　　鄔果切䰀鬌髻鬟鬆慢貎義如其聲
鬆　　　蘇叢切鬢髮輕浮貎(亦作䯳)
髧　　　都感徒感二切詩云髧彼兩髦(類篇曰髪垂貎)
鬅鬙　　　蒲登切　　慈登切鬅鬙髪散亂貎義如

其聲

髣髴　　　甫罔切亦作仿(又作㑂眪彷昉)　　甫勿切又敷

未切亦作佛(又作彿)髣髴有所擁蔽仿象其略也

鬤　　　如陽切又尼庚切髪散亂卷起貎楚詞曰被

髪鬤只

鬀　　　他計切剪髪也(又作􁐏説文曰鬀􁐏髪也小人曰髨小兒曰鬀盡及身毛)

(曰􁐏􁐏鬀髪也徐鉉曰今俗作剃非孫氏他歴切)亦作　　(説文髲也孫氏先彳切又)


(大計切)士喪禮特豚四鬄去蹄(鄭氏曰鬄解也四解之殊肩髀也陸氏他)

(歴切按鄭康成以被錫為髲鬄􁐏鬀鬄剃其實一字而二音)

髡　　　苦昆切秃削也(亦作髡説文曰兀聲或从元按兀非聲从元聲為正)
鬝　　　苦閒切説文曰鬢秃也
鬊　　　詳倫舒閏二切落髪也士喪禮鬊蚤埋于坎

(説文曰鬌髪也鬌髪隋也)

鬉　　　祖叢切馬鬛之勁者(又作𩮰騣)

彡之諧聲

㐱　　　之忍切稠宻也人聲又作　　詩云鬒髪如

雲(説文雲稠髪也引詩鬒髪如雲)

形　　　戸經切仿象也
修　　　息流切飾也古借用脩
彬　　　補巾切文美也語曰文質彬彬然後君子(説文)

(份从人文質備也古作彬从彡徐鉉曰俗作斌非叔重文質備之説盖傅㑹孔子之言)

彧　　　乙六切又雨逼切茂美貎也詩云黍稷彧彧

古通作郁語云周監於二代郁郁乎文哉(别作㦽)

彫　　　都僚切刻琢以為飾也通作雕
彯　　　匹妙切(類篇畫飾也)

彡之疑

弱　　　而勺切(説文曰橈也上象橈曲彡象毛氂橈弱也弱物并故从二)經傳

之用其義為柔弱

㣎　　　莫卜切(説文曰細文也􁄩省聲侗謂當讀莫北切乃與􁄩協)

子亦切背脊也又作　　(説文背呂也象脅肋形讀若乖唐本作)

　(从大脊背吕也从􁄗从肉李陽氷曰背心也手足之所不及故謂之背文肉文按炎脊寔一)
　(字中象脊骨象兩旁肉脊貫肉中也後人加肉猶雲雷之加雨也李陽氷之説得之但从許氏之讀故)
　(未免曲為手足不能及之説乖離之乖从􁁯經傳古今未嘗有用臯字者明與脊實一字也)借為
　局脊之脊(别作跼蹐)
吕　　力與切説文曰脊骨也象脊骨聨節形亦通作
　旅詩云旅力方剛(俗作膂)四岳之後姜姓以吕為氏申
　吕是也

象脅肋(説文叉手也从彐孫氏居玉切即爪彐从反爪孫氏音掌兩手相向匊)

　(持之象合而為要申之類皆从按爪本鳥爪非兩手所取義説文誤合為一字以要與申考)
　(之本象脅肋其聲闕)
之象形

申　　　舒神切象脅背之申屈申之義也　　繆篆

文(説文曰神也七月隂氣成體自申束也从自持也吏以餔時聽事申旦政也按許氏之説曲)


(而不通别作伸)借為十二辰申夘之申又借為重申之申


易曰重㢲以申命書曰天其申命用休史記曰三


令五申


申之㑹意

曳　　　以制切行曳足也記曰屨前曳踵傳曰輿曳

柴而從之又以洩切(别作拽)

臾　　　弋須切少愒也從反曳罷極而少愒之義也

燕禮曰請吾子之與寡君須臾焉(説文曰束縛捽拽為臾从申从)


(乙按臾無束縳捽拽之義从乙亦非聲義)又尹竦切從臾奨勸之也


申之諧聲

暢　　　丑亮切條達敷暢也孟子曰草木暢茂詩云

文茵暢轂易曰美在其中而暢於四支


申之疑

􁈹　　　(孫氏羊晉切)周官下管播樂器令奏鼓􁈹又曰小

樂事鼓􁈹(鄭司農曰小鼔也擊小鼔為大鼓先引讀為道引之引康成引詩曰應田縣鼓)


之諧聲

要　　　於遥切腹脅之交也交省聲(説文曰象人要自之形从)

(交省聲古文俗作腰)要居身之中軀幹之要㑹帶裳所束


也故引之為要約要束又引之則操其急與要之


中道皆曰要又引之則要其終要其成之類皆是


也操得其總統曰要於妙切周官辨百官之職一


曰正掌官法以治要又曰日入其成月入其要月終則


令羣吏正月要易曰其要无咎傳曰握兵之要書契


要約之所徵因謂之要左氏傳王叔與伯輿合要

肉　　如六切象形又如又切樂記曰寛裕肉好(康成曰肉)
　(肥也)又曰廉肉節奏(康成曰廉肉鴻殺也)按環璧有肉好肉倍好
　曰璧好倍肉曰環好其空也肉其玉也故肉與亷對
　而鄭氏以肥與鴻釋之

肉之象形

骨　　　古忽切説文曰肉之覈也

骨之指事

冎　　　古瓦切剔肉存骨也從骨去肉(别作剮)
歺　　　五割切骨之殘也眡骨而殺之(説文曰从半冎讀若櫱厈)

(之櫱古文徐鉉曰歺義不應有一秦刻石文有之侗謂一乃聲也)


歺之諧聲

殘　　　昨干切歺餘也引之為殘賊(又作㱚説文殘賊也㱚禽獸食)

(餘也)

殊　　　市朱切體斷也引之則凡不相屬者皆曰殊

於是有殊異之義

殛　　　己力切誅擊也
殪　　　於計切斃之速也　　古文(説文曰死也)
殄　　　徒典切滅絶也(説文曰盡也古文)
殱　　　子亷切殄之盡也(説文曰微盡也)
殫　　　都寒切殘之盡也
殍　　　平表切道亡曰殍亦作莩(又作􁍔或作莩者之譌)
殃　　　於良切禍也
殰　　　徒谷切胎敗也記曰胎生者不殰(康成曰肉敗曰殰字)

(林曰胎敗也别作贕)

殈　　　呼闃切記曰卵生者不殈(康成曰列也今齊人語有殈者按殈)

(恐非列)

殟　　　烏没切説文曰胎敗也
殤　　　式陽切未成人而死也喪服曰年十九至十

六為長殤十五至十二為中殤十一至八歲為下殤


不滿八歲為無服殤

殆　　　徒亥切危死也引之則凡幾危者皆曰殆
殯　　　必刃切既歛未葬而菆塗之曰殯
殔　　　羊至切殯坎也士喪禮掘殔見袵(康成曰埋棺之坎也)
殉　　　似俊切以人從死也
殖　　　常職切説文脂膏久而殖也借為封殖蕃殖

之殖書云不殖貨利

殠　　　尺救切腐氣也
肎　　　苦等切骨肉之腠也从骨省荘周曰技經肎

綮之未嘗(説文曰骨肉閒肎肎著也一曰骨無肉也一曰从肉象形古文字林口乃)


(切著骨肉也俗作肯)借為肎可之肎肎與可聲義通


骨之諧聲

體　　　天禮切軀幹支節之通名也(説文曰總十二屬也)
骸　　　何皆切骨之合名傳曰析骸以爨漢書父子

暴骸中野

骼　　　剛鶴各額歴各三切骨也月令曰掩骼埋胔

(與膞胳之胳互)

髑髏　　　徒谷切　　郎侯切説具顱下
髆　　　補各切説文曰肩甲也俗以短袂衫為髆謂

才足以䕶膊也(别作䙏)髀亦或謂之髆亦通作膊

髃　　　元俱五婁五公三切肩隅也(字林曰肩前兩乳骨也)又

作　　禮即牀而奠當腢

􁕲骬　　　許竭切　　靈俱切靈樞經曰􁕲骬以下

至天樞心岐骨也長八寸人有有􁕲骬者有無􁕲

骬者

骭　　　居案侯旰二切脛幹也(許氏曰膝以下脛以上)
髖　　　枯昆苦官二切臀骨也(别作臗博雅曰尻也)
髀　　　部弭切股本也士喪禮髀不升(康成曰近竅也)　　

(古文别作䯗)

髕　　　蒲忍切説文䣛端盖骨也又作　　孫子遭

斷足之刑亦謂之臏(伯曰剔去髕骨使不得行刖之類也)

髁　　　口禾切䣛端骨也(説文曰髀骨也按今人以䣛端為髁踵兩旁圜骨為)

(踝)

骹　　　丘交苦較二切脛近足者也考工記曰三分

其股圍去一以為骹圍(别作跤又居爻切)

髓　　　選綏切説文曰骨中脂也(又作髓素問曰髓骨之充也漢書作)

(䯝)

骴　　　資四切骨之有肉者曰骴周官蜡氏掌除骴

通作胔月令曰掩骼埋胔(康成曰骨枮曰骼肉腐曰骴又作髊吕氏春秋)


(曰掩骼霾髊又曰澤及髊骨説文曰鳥獸殘骨曰骴骴可惡也)

骯髒　　　口朗切　　子朗切(類篇曰體胖也趙壹曰同立貎)
骾　　　古杏切骨留咽也
髇　　　虚交切(又作􁣉髐司馬貞曰應劭云鳴鏑髐箭也)侗謂髇當作嗃

響箭也(蒼梧王以骲箭射蕭道成腹通監釋文作薄巧切未然)又馨么苦堯


二切荘子見空髑髏髐然有形

䯢　　　眉波切(説文曰㾫病也)班固傳曰么䯢不及數子(鄭氏)

(曰音麽小也晉灼曰此骨偏䯢之䯢也顔師古曰鄭音説是也)

骪骳　　　鄔毁切　　部靡切漢書曰其文骪骳(説文)

(曰骨耑骪奊也師古曰骪古委字猶言屈曲也類篇曰骳脛曲也)

胃　　　云貴切水穀之府也上象形一曰从米(胃重)

(二斤十四兩盛穀二斗水一斗五升為水穀之海)

肩　　　激賢切臂本曰肩

肉之㑹意

胖　　　普半切牲半解也少牢饋食禮升羊又胖與

片判通(説文曰半體肉也)周官内雝共修刑膴胖(康成曰胖如脯)


(而腥非也)記曰鵠鴞胖(康成曰脅側薄肉亦非也)

四旦切肉之朮然分散者也(説文曰散襍肉也散聲侗謂當)


(从肉从林亦聲)

然　　　仁僊切犬肉之合名

肉之諧聲

胎　　　他來切淮南子曰三月而胎
膚　　　風無切皮肉也素問論刺病淺深曰病有在

毫毛腠理者有在皮膚者有在肌肉者有在脉在


筋者古者膚自為鼎饋食禮雝人倫膚九實于一


鼎士虞禮曰膚祭三取諸左膉凡為俎者先骨而


後膚然少牢禮豕有膚而羊無膚豕膚厚可别故


異鼎饋食禮膚九而俎横載革順以此可見膚以


皮名而肉亦傅之也易曰噬膚滅鼻謂其肥厚可


以大嘬也(説文臚皮也又作膚籀文)引之為膚厚之義詩云公


孫碩膚又曰殷士膚敏(毛氏曰美也)曰以奏膚公(毛氏曰大)


(也)

肌　　　居夷切説文曰肉也
脰　　　徒透切項下當喉者
臚　　　陵乎切喉也晉語曰風聴臚言於市漢有大

鴻臚謂其臚鴻大能傳賔命令也荘子曰大儒臚


傳

胡　　　戸孤切喉也漢書金日磾捽胡投何羅殿下

(晉灼曰胡頸也)詳見喉下牛頷下垂亦謂之胡狼亦有胡


詩云狼跋其胡又假借與何遐通用詩云胡不萬


年遐不眉夀皆通為何也詩云降爾遐福士冠禮


曰永受胡福皆通為逺也胡何遐同聲

臉　　　居掩切目下頰上也又作　　
􁃉　　　居希切説文曰頰肉也
膉　　　伊昔切士虞禮膚祭三取諸左膉上又曰用

專膚為折俎取諸脰膉(康成曰古文脰膉為頭益脰肉也按禮取膚於左膉)


(不得便已膉為肉曰取諸脰膉不得便以膉為脰鄭盖誤以膉為嗌爾一曰豕伏槽也)

膺　　　於陵切當胸骨也中庸曰拳拳服膺引之為

膺當之義詩云戎狄是膺與應通

臆　　　乙力切説文曰胸骨也伯氏曰胸岐骨也(又作)

(肊)古通作意賈誼服賦好惡積意(朱邑傳曰胸臆約結俗又用為)


(億料之億)

背　　　補妹切身之隂也
脢　　　莫回切易曰咸其脢(説文曰背肉也王弼説心之上口之下此不過)

(以易文臆説也)脢與　　通記曰取牛羊麋鹿麕之肉必


脄(康成曰脊側肉也)楚辭曰敦脄血拇(朱子曰脄一作脢背也)

夤　　　夷真切説文曰夾脊肉也易曰艮其限列其

夤(别作夤􁀃䏖説文夤从夕敬惕也引易夕惕若夤籀文王弼曰當脊肉也按夤从肉从夕)


(者譌也)

脅　　　虚業切亦下横骨也牲體前為代脅中為長

脅後為短脅引之則為迫脅恐脅之義

肋　　　魯德切脅骨也
膻　　　徒亶切素問曰膻中者臣使之官(王氷曰在胸中兩乳)

(間朱肱曰心之下有鬲膜與脊脅周回相著遮蔽濁氣所謂膻中)

胉　　　伯各切(劉氏有百魄二音)士喪禮載兩脾之間端兩
肩亞兩胉亞脊肺在於中(康成曰今文胉為迫脅也説文髆肩甲也或作)


(胉)

胠　　　丘居切又起業切説文曰亦下也左氏傳齊

荘公伐晉兵有啓有胠(杜元凱曰又翼曰胠)荘子曰胠篋探


囊之盗(司馬彪曰从旁開為胠一云發也)

䏚　　　弭沼切素問曰冬衇不及令人䏚中清(王氷云䏚)

(在季脅下俠脅兩旁虚軟處腎外當䏚)

臍　　　前西切子生所繫包斷之為臍(俗作臍又謂之脖胦)
脖胦　　　薄没切　　於良切脖胦䐡也又腽脖肥

盛充塞貎

腹　　　方六切身當臍為腹前腹而後腰
肚　　　動五切又蕫五切俗以名腹因以名胃
膘　　　鋪紹切(陸氏毗小扶了二切)説文曰牛脅後髀前合革

肉也

脽　　　示隹切尻骨也(説文曰尻也)史記漢武始立后土

祠汾隂脽上(蘇林音誰如淳曰河之東岸特以掘長四五里廣二里餘髙十餘丈汾隂)

(縣在其上祠在縣西漢書舊儀作葵上司馬氏曰河東呼誰與葵同)

􁛋　　　徒渾切髖也又作　　(説文髀也从尸下居几或作􁛋又作)

(當作􁛋臀)

肛　　　胡公切大腸端肛門也又胡江切胮肛義見

胮下

胛　　　古狎切肩甲也説文單作甲
臂　　　卑義切肩之下為臂
肘　　　陟栁切説文臂節也(説文从肉从寸寸者手寸口也按肘在尺上从)

(寸無義乃又聲也又之譌為寸者不一㝊肘酎皆以又為聲射从又持弓矢奪从又从奞皆譌為寸又)


(作䏔)

臑　　　奴刀奴到二切肘下曰臑禮俎載脊脅肩臂

臑膊胳(康成曰凡牲前脛骨三肩臂臑也後脛骨二膊胳也又汝朱切類篇曰肱骨也一曰)


(衣名襦者本取臑義又見腼下)

腳　　　舉酌切(説文脛也靈樞項背要尻膕臑腳自上言之然則腳足止也今俗為股脛)

(踵之通稱非)

股　　　公戸切髀下䣛上為股(説文曰殳聲又作骰)
胯　　　苦故苦化二切博雅曰奎也(奎兩髀間又見跨下又作骻)
膕　　　古獲切䣛後曲節中也荀子曰屈要撓膕
脛　　　形定下頂二切伯曰䣛下也語曰以杖叩其

脛又作　　春秋傳魯有梁其踁(又作)

胻　　　戸更切脛前骨也(説文曰脛端也)又去聲
腓　　　符非切脛後肉腓腸也易曰艮其腓不拯其

隨詩云四牡騤騤君子所宜小人所腓言小人卒


徒隨車如腓也又曰牛羊腓字之嬰兒不能跋乳


牛羊俯傴而乳字之在其腓間故曰腓字又為病


詩云秋日凄凄百卉具腓(毛氏曰病也疑與痱通)

腨　　　市沇切腓也(别作踹)
腿　　　吐猥切脛股後肉也今俗謂股大腿腓小腿

(又作骽)

膞　　　徒官切(又徒渾切)饋食禮升羊豕肩臂臑膞胳盖

髀下為膞猶前足之臂膞下為胳猶前足之臑也


(説文曰切肉也孫氏市沇切劉氏音純通亦作肫鄉飲酒禮七虞禮特牲禮皆作肫然注則曰後脛)

(骨二膞胳也盖注時猶未舛誤)考工記旊人器中膞膞崇四尺方


四寸(康成曰讀如輇既祔泥而轉其均凱膞其側以擬度端其器也髙於此則垺)　　下能　


(相勝厚于此則火氣不交因取式焉)

胳　　　剛鶴轄格二切膞之下為胳(説具膞下説文胳腋下也按膞)

(胳之名見于禮特牲饋食禮作胳少牢禮作骼當以胳為正)

䐃　　　渠隕切素問曰脱肉破䐃(王氷曰謂肘䣛後肉如塊者一説腹)

(中胎也)

腱　　　渠建切説文曰筋本也肘之上肉熟而切之

筋肉相間成文俗謂之華肘腱楚辭曰肥牛之腱


臑若芳(説文作䇟从筋夗省聲腱籀文)

肺　　　方吠切金藏也主氣市聲(重三斤三兩六葉兩耳主藏魄别作胇)
肝　　　居寒切木藏也主血(重四斤四兩左三葉右四葉主藏魂)
膽　　　都敢切肝之府也在肝之短葉間(重三兩三銖盛精汁)

(三合)

脾　　　符支切土藏也(重二斤三兩扁廣三寸長五寸有散膏半斤象馬蹄内包)

(胃脘意之舍)

腎　　　是忍切水藏也(腎有二重一斤一兩主藏志形如頭孫愐古雙切豆相竝)

(而曲附于吕筋外有脂裹表白裏黑主藏精)

肓　　　呼光切心上鬲下也
脘　　　古卵切胃之上屬於喉受水穀者曰脘本作

管伯曰臍上有上中下三脘(别作朊)

腸　　　直良切素問大腸者傳道之官小腸者受盛

之官(注傳道謂傳不潔之道受盛謂受盛糟粕受已復化傳入大腸千金方小腸長二丈四尺)


(十六曲大腸長一丈二尺十二曲各容水穀一斗二升)

胞　　　披交切旁光也(重九兩二銖从廣九寸盛溺九升九合)或作　

(旁光俗作膀胱説文有膀無胱淮南子曰旁光不外俎胞説文兒生裹也又見包下)

􁜖　　　盈之切類篇曰豕脾息肉(按今俗以此呼脾殆脾字之别也)
臅　　　如玉切記曰小切狼臅膏(康成曰臆中膏也)
肫　　　章倫切説文面頯也又鳥胃為肫(又與膞譌説見膞下)

中庸曰肫肫其仁

膍　　　頻脂切(説文曰牛百葉也一曰鳥膍胵按牛百葉周禮所謂脾析)詩云福

禄膍之(毛氏曰厚也韓詩作肶)

胵　　　稱脂切膍胵鳥胃也(一曰五藏縂名)
胘　　　胡千切胃之厚肉(今人謂牛胃之厚者曰胘又取其似曰袍領説文以)

(為牛百葉服䖍曰有角曰胘無角曰肚皆非)

膜　　　模各切肉間荒莫也(説文曰肉閒胲膜也)古單作莫(康成)

(注禮記皮肉上魄莫)

䐞　　　而勺切(説文曰肉表革裏也)
腠　　　千候切鄉飲禮脊脅臂膞胳肺皆進腠(康成曰腠)

(理也謂前其本)亦單作奏公食大夫禮載體進奏(康成曰奏謂皮)


(膚之理也)士喪禮髀胉脊肺皆覆進氐(康成曰氐本也進本者未異于)


(生也骨有本末)按氐者體之所本腠者脉理之所湊腠乃


近於末也淮南子曰解必中揍與湊通謂肉理分


際也

脂　　　烝夷切肥澤曰膏堅凝曰脂
膏　　　居勞切脂類也伯曰肪也考工記曰脂者膏

者以為牲(説文曰戴角者脂無角者膏康成曰脂牛羊屬膏豕屬)又任身一


月始胚二月始膏又為膏肓以膏澤物謂之膏去

聲充之則凡物之有膏潤者皆曰膏記曰脂膏以


膏之詩云隂雨膏之

肪　　　符方切又分房切脂膏之厚者也
腴　　　容朱切説文曰腹肥也
膟　　　吕戌切記曰取膟膋燔炙(康成曰膟腸閒脂也説文作血祭)

(肉也或从率)

膋　　　憐蕭郎刀二切詩云取其血膋(又作膫説文膫牛腸脂也)

(或作膋勞省聲)記曰肝膋取狗肝幪之以其膋濡炙之舉


燋其膋然則膋腸胃外脂也今謂之罔脂

膩　　　女利切脂凝著也(説文上肥也)故又為細膩精宻

之義

肥　　　符非切肌肉充盛多脂膏也(説文多肉也从卪徐鉉曰)

(肉不可過多故从卪按徐氏之説尤鑿而迂肥妃皆以己為聲)

腯　　　佗沒切充胅也(别作腞又杜本切)
臕　　　悲嬌切肥盛也
腲脮　　　烏賄切　　吐猥切腲脮肥貎
腽肭　　　烏沒切　　奴骨切腽肭肥耎也
臞　　　其俱切説文曰少肉也又作　　
朘　　　遵全切肉消縮也漢書曰日削月朘(孟康曰音揎謂)

(轉褰踧也蘇林音鐫俗謂縮肭為朘縮)

腫　　　主勇切膚肉浮滿也素問曰熱勝則腫伯曰

氣與水在皮膚中及金刀顛撲邕瘍皆腫

䐜　　　稱人切張急也音義與瞋同怒目曰瞋邪氣

張肉曰䐜

脹　　　知亮切肉張起也古通作張傳曰張衇奮興

又将食張如厠

肨　　　匹降切腫張甚也
胮　　　皮江切胮肛虛張也
胕　　　扶付切腫也
膇　　　馳偽切足腫下重也傳曰有沈溺重膇之疾
胼　　　蒲眠切荘子曰手足胼胝(頋氏曰皮厚也)
胝　　　張尼切皮肉生繭不仁也素問多食酸則肉
胝䐢(頋氏曰䐢脯也側究切)

腄　　　朱垂切説文曰瘢胝也又直瑞切漢東萊郡

有腄縣秦始皇東廵過黄腄

䐴　　　古外居代二切轉動而要踠痛也
胗　　　之忍切伯曰風熱相摶赤點發于肌中按今

作疹(説文曰唇瘍也疹籀文)

肬　　　于求切贅肉也(亦作疣籀文)
腔　　　枯江切(説文内空也)類篇曰骨體曰腔
臠　　　力沇切塊割也(説文曰臞也引詩棘人臠臠一曰切肉臠也按以臞為義)

(則當音欒頋此特臠割之臠爾又作脟説文曰脅肉也一曰腸閒肥也一曰膋也孫氏力輟切子虚)


(賦曰脟割輪焠郭景純曰膞也音臠按説文以為腸閒肥又曰膋也則此即膟也子虚賦言之則臠也)

胾　　　側吏切臠肉也(説文曰太臠也亦作胔)記曰左肴右胾
胏　　　阻史切􁂛聲易曰噬乾胏得金矢利艱貞(伯曰)

(肉之連筋堅忍者馬氏曰肉之連骨者又作説文曰食所遺也从肉仕聲引易噬乾揚雄説)


(从􁂛别作􁝿)

肴　　　胡茅切體解骨折之謂肴(别作餚)
脀　　　諸仍切鼎俎之實曰脀凡牲享熟體解骨切

而載諸鼎骨折臠割而升之俎者皆曰脀少牢禮


豕實于一鼎魚昔各一鼎卒脀皆設扄鼏鼎八設


升于俎卒脀乃薦又司士羞豕脀次賔羞豕燔又


獻衆賓其薦脀設于其位其脀體儀也(康成曰儀度餘骨可)


(用而用之)其先生之脀折脅一膚一其衆儀也古通作


烝左氏傳定王享晉士㑹肴烝謂之曰正享有體


薦宴有折俎公當享卿當宴周語曰禘郊之事則


有全烝王公立飫則有房烝親戚宴饗則有肴烝


全烝全體也房烝半體也肴烝骨折也故謂之折


俎特牲禮亦曰衆賓兄弟内賔宗婦公有司私臣


皆肴脀即謂脀體儀也

膴　　　荒烏切又上聲周官内雝掌共刑膴胖(鄭司農曰)

(刑膴謂夾脊肉或曰膺肉也康成曰膴䐑肉大臠也説文曰無骨腊也揚雄説鳥腊也)少牢


禮司士匕魚加膴祭于其上(康成曰膴讀如敷冔之冔刳魚割其腹以)


(為大臠也)又周官朝事之籩膴鮑魚鱐(康成曰䐑生魚為大臠)又

腊人掌脯腊膴胖(康成曰乾肉亦有膴也)少儀羞濡魚者進


尾祭膴按康成記近之膴肥厚大臠也又罔甫切


詩云周原膴膴(毛氏曰美也)又曰則無膴仕(毛氏曰厚也)詩


亦有荒烏之音小旻曰民雖靡膴或哲或謀(鄭氏曰膴)


(法也非)按膴膴言其地之肥美也膴仕猶言肥仕靡


膴猶言不腆也

膷臐膮　　　虚良切　　許云切　　馨么切公食

大夫禮膷以東臐膮(説文曰膮豕肉羮也康成曰膷臐膮今時膗也牛曰膷羊)


(曰臐豕曰膮)聘禮膷臐膮盖陪牛羊豕

􁂄　　　忽各切又作　　(説文曰肉羮也)
䐑　　　(孫氏直葉切類篇質渉切)説文曰薄切肉也(或作)
膾　　　古外切記曰肉腥細者為膾大者為軒又曰

牛與羊魚之腥聶而切之為膾(别作鱠)

脞　　　倉過切書云元首叢脞哉(孔氏曰細碎無大略陸氏倉果切一)

(曰切肉)

膊　　　匹各切肉切而暴之也傳曰殺而膊諸城上
脯　　　方武切肉薄切而乾之為脯完乾曰腊
脩　　　息流切肉條割而乾之為脩故脩有長義又

借為繕脩脩飾之脩與修通(按經傳脩身脩己脩道脩禮皆借用脩字)


(今人率更以修字修之義止于修飾脩身脩道非修飾之謂也如修容之類則可用修字耳)

朐　　　其居切脯修之屈中為朐記曰以脯脩置者

左朐右末(説文曰脯挺也康成曰屈中曰朐)又作　　周官庖人


凡用禽獻夏行腒鱐士相見禮摰冬用雉夏用腒


(説文北方謂鳥腊曰腒引傳曰堯如腊舜如腒鄭司農曰腒乾雉康成曰腒鱐暵熱而乾侗謂不然)


(夏暑不可奏新殺故行腒鱐為常腒鳥獸乾腊也鄭司農緣士相見禮故專以為雉夏用腒乃束脩之類)

腶　　　丁貫切捶脯也古單作段記曰棗栗段脩(康成)

(曰捶脯加薑桂也段脩必捶之於石故因以得名後人加肉)

膱　　　質力切射禮曰薦脯用籩五膱膱長尺有二

寸(康成曰膱猶挺也古文作胾今文或作植)聘禮薦脯五膱(康成曰膱脯如版然)


(者或謂之脡)

膎　　　戸皆切説文曰脯也
臡　　　乃兮切周官醢人有麋鹿麕臡(康成曰醢也作醢及臡者)
(必先膊乾其肉而剉之襍以粱麯及鹽漬以美酒塗置甀中百日則成矣鄭司農曰麋臡麋骭髓醢)


(或曰醬也有骨為臡無骨為醢又作腝説文曰腝有骨醢也或作臡)

胥　　　相居切鹽漬魚蟹之屬曰胥又詩夜切(鄭康成釋)

(周禮好羞曰若青州之蟹胥亦作胥一聲之轉)借義與相同書云不


能胥匡以生胥動以浮言胥及逸勤胥相同聲也


因之為皆義詩云民胥然矣又因為相眡之義詩


云于胥斯原聿來胥宇又借為胥徒及掌樂之胥


周官八職七曰胥掌官敘以治敘又大胥小胥掌


以樂教國子(康成皆讀為諝謂有才知之稱侗謂胥以治敘大胥小胥治學士之敘非)


(才諝也)又借為辭助詩云君子樂胥又曰侯氏燕胥

膳　　　時戰切凡饌饋之品味皆曰膳周禮膳夫掌

食飲膳羞凡王之饋膳用六牲羞用百有二十品


珍用八物醤用百有二十罋凡熟享之食物通謂


之膳也

胹　　　乳沇切肉熟而耎也又人之切煮熟也左氏

傳宰夫胹熊蹯不熟(别作洏腝臑説文胹爛也洏洝也一曰煮熟也按渜水也)

(楚辭肥牛之腱臑若芳又曰鼎臑盈望朱子曰音耎熟也)

臇　　　祖管切楚辭曰臇鳬煎鴻(説文曰臛也讀若纂或作㷷朱子曰)

(臛少汁也)伯氏曰今人以薄味少汁煮不過熟謂之臇

脱　　　吐活切熟烹肉離其骨也記曰肉曰脱之(説文)

(曰消肉臞也)引其義則凡脱解脱離皆曰脱通作説又


因之為輕脱傳曰無禮則脱(别作侻)

膠　　　如爻切煎皮角凝為膠稠黏可以膠物(説文曰昵)

(也作之以皮)引之為膠如膠葛膠擾之義又詩云雞鳴


膠膠取其聲以形容雞聲又去聲膠物為膠又上


聲荘子曰膠膠擾擾乎

腛　　　於角切考工記革欲其柔滑而腛脂之則耎

(鄭司農曰讀如沾渥之渥謂厚脂之韋革柔耎劉氏音屋疑即渥字)

􁚿䏰　　　尺尹切　　　尔軫切肉新割􁚿䏰若動也

丘蚓之形然故亦名􁚿䏰巴郡有􁚿䏰縣盖土多


蚓也(或曰朐􁚿䏰譌為朐也)

肙　　　於沿切肉肙肙也臝蟲之形肙肙故亦謂之
肙(説文曰肙小蟲也别作蜎)

腥臊　　　　蘇經切　　蘇遭切(又作胜説文犬膏臭也腥星見食豕令肉)

(中生小息肉也臊豕膏臭也或作)凡肉未烹曰腥語曰君賜腥必


熟而薦之又魚肉之臭有腥臊月令秋三月其臭


腥金之臭也周官夏行腒鱐膳膏臊秋行鹿麛膳


膏腥(康成曰豕膏臊難膏腥杜子春曰膏臊犬膏膏腥豕膏也)又犬赤股而躁


臊豕望眡而交睫腥(康成曰腥當為星肉有如米者似星按鄭説未當凡犬羊之類)


(其臭臊豚魚之類其臭腥臭之爽者腥臊為甚故狗之赤股而躁者臊多豕之望眡而交睫者腥多也)

腆　　　他典切豊厚也　康成曰善也説文　(古設膳腆腆多也)　　文　
腐　　　扶甫切肉壊爛也
胙　　　昨誤切周官凡王祭賔客食則徹王之胙俎

(此胙當作阼謂主人之俎也)傳曰天子有事于文武使孔賜伯


舅胙(説文曰祭福肉也)胙神所享餘肉也故引之則錫福


為胙故分土錫福因謂之胙傳曰胙之土而命之


氏(别作祚)

肵　　　渠希切少牢饋食禮升心舌載于肵俎(郊特牲曰)
(昕之為言敬也康成曰事尸尚心舌心舌知食味)

隋　　　他果徒果許規三切(説文曰裂肉也)周官小祝賛隋

守祧既祭則蔵其隋(康成曰隋尸所祭肺脊黍稷之屬蔵之以依神陸氏許恚)


(切非其聲也)士虞禮祝命左食墮祭左食取黍稷肺祭


授尸尸祭之(康成曰下祭曰墮墮之言猶言墮下也齊魯之間謂祭曰墮)特牲


禮祝命挼祭尸左執觶右取葅㨎于醢祭于豆間


左食取黍稷肺祭授尸尸祭之(康成曰按與墮同讀)又曰主


人受角左食授妥祭(康成曰妥當為挼)又少牢禮曰上左


食取黍稷肺以綏祭(康成曰綏或作挼讀為墮)按禮之墮妥挼


綏皆一字之譌當以隋為正

脤　　　是忍切祭肉朌曰脤春秋天王使石尚來歸

脤

臘　　　力盇切冬祭名傳曰虞不臘矣自漢以來皆

冬至三挾日之後臘祭百神用國家五運之墓若


火德以戍水德以辰也

膢　　　郎侯龍珠二切漢以立秋日祭獸因出獵還
祭宗廟名貙膢(説文曰楚俗以二月祭飲食也一曰祈穀食新曰離膢)

肖　　　先弔切骨肉種類相肖也(别作俏)又思邀切
朡　　　子公切商書有三朡(孔氏曰國名今定陶也)
䏌　　　許訖切(説文唐本曰脤䏌也从肉从八徐本曰振䏌也八聲)

肉之疑

脃　　　此芮切説文小耎易斷也(从肉从絶省又作膬耎易破也孫氏)

(七絶切)按荀子小耎敵毳史記旦夕得甘毳借用毳


字(又作脺類篇小耎易斷也)考工記角脃故欲其柔也漢刑法


志曰事小敵脃

􁄡　　　(説文曰或曰獸名象形闕孫氏郎果切)
筋　　　居銀切(説文曰肉之力也从竹从力竹物之多筋者)按今用為筋

骨之筋


筋之諧聲


北角切説文曰手足指節鳴也

　六書故卷十二
欽定四庫全書
　六書故卷十三
　　　　　　　　　　　　宋　戴侗　撰
人六
心　　息林切人有五藏火藏曰心神明之舍一身之
　主宰也素問曰心者君王之官神明出焉象形凡動
　物必有心有心則有知而莫知於人心天地之徳具
　焉孟子曰志氣之帥也天以氣覆乎上地以形載乎
　下人立乎其中獨以心知故人者天地之心而氣之
　帥也能盡其心則可以與天地參與天地參則可以
　為天地萬物之主宰矣斯之謂大人均是人也或為
　大人焉或為小人焉心有操舍存亡也是心之神運
　動不居俯仰之間周流六虚操之則存舍之則亡是
　心茍存動鮮不中是心茍亡動罔不忒故帝舜曰人
　心惟危道心惟微孔子曰操則存舍則亡出入無時
　莫知其鄉自釋氏之説興以空寂為心于是有心無
　内外出入之説舍其主宰之精而求諸虚寂浩大之
　域治心者惑焉夫心居百體之中其形内而不外心
　之神明則有出入矣學問之道無他存其心而已矣
　伯曰五藏肝開竅於目腎開竅於耳肺開竅于鼻脾
　開竅於心惟心無竅心之出入也以神易曰神也者
　妙萬物而為言者也唯神也故不疾而速不行而至
　人之所以為萬物之靈者是心之神也引之則以形
　而言凡函畜于中者皆謂之心草木華葉之心是也
　(别作芯)以德而言凡神明主宰若有心志者亦謂之心
　天地鬼神之心是也
心之象形

惢　　　才絫切草木華未舒含惢之象(又作繠)傳曰佩

玉繠兮予無所繫之謂佩玉下垂如惢也(又作蕊蘂説文)


(惢心疑也从三心讀若瑣孫氏才規才絫二切繠垂也从惢系聲孫氏如壘切按系非聲乃㑹意然)


(亦後人所加也)


心之諧聲

德　　　多則切心之良有曰德人受天地之中以生

天地之德具焉謂之明德仁義禮智德之大也臯


陶之所謂九德周官司徒之六德洪範師氏中庸


之三德凡善美皆德也引之則天地有天地之德


隂陽有隂陽之德五行有五行之徳鬼神有鬼神


之德小之則龍有龍德驥有驥德物有其德焉天


地之大德曰生物之始生無不含德逮乎老謝則


徳衰而刑及之故春之盛徳在木夏之盛徳在火

秋之盛徳在金冬之盛徳在水生長為德老死為


刑春夏為德秋冬為刑寛仁慈愛為德故德與刑


反忠信篤實為德故德與偽對得于天而能實有


諸己者然後為有徳得於天者同有諸己者異故


德有大有小有厚有薄有逆有順有吉有凶(或作惪)

性　　　息正切命于天固有諸心曰性中庸曰天命

之謂性夫人有生則有心有心則有性故性从心


生聲仁義禮知信性之徳也飲食男女性之欲也


引而申之凡命于天而成于物者皆有恒性焉太


一判而為隂陽隂陽各一其性分而為五行五行


各一其性散而為萬物萬物各一其性物之禀也


偏一受其成能而不可易故木之性曲直其德也


仁火之性炎上其德也禮金之性从革其德也義


水之性潤下其德也知五行變化之父母也不相


易性况于物乎惟人也得天地之中冲隂陽之和


聚五行之秀萬善具焉萬物備焉故成湯之誥曰

惟皇上帝降衷于下民若有恒性武王曰惟天地


萬物父母惟人萬物之靈劉子曰民受天地之中


以生所謂命也所以謂人性善也先人曰鳥獸之


生也㳺者則狎于水而不溺走者則馳于野而不


躓然終于此而已矣人之生也自赤子不能求其


母自是以進皆學焉而後能之無所不學則無所


不能是人之性也聖人以為人性之善莫不可學


也于是有教學之道焉夫性之所無雖教之終不


能故牛可習于耕而不可教之使走馬可習於乗


而不可教之使耕走者不可使飛陸者不可使游


性所無也堯舜之道塗之人皆可學而至焉性所


有也有仁義之性而不能身之者猶有衣裳而弗


能服有貨財而弗能用也非性罪也故孟子曰人


無有不善又曰人皆可以為堯舜雖然得其偏者


物也而有偏之幾中者焉故鸚鵡可教以言猨猱


可教以技螻蟻之君臣鴻鴈之行列其性亦有近

於人者焉得其中者人也而有中之綦偏者焉故


狼子野心蜂目豺聲其性亦有近于禽獸者焉中


之綦中者為上知其次為賢知之差其偏者為愚


不肖之差其綦偏者為下愚要其終而言之誠若


有分量焉自其初而言之亦一而已矣雖桀紂之


暴檮朱之嚚譽之曰汝君子也則油然以受矣謂


之曰汝小人也則拂然以怒矣居其室出其言善


則千里之外應之居其室出其言不善則千里之


外違之善善惡惡心之秉彞未嘗異乎人也惟狂


克念則聖矣惟聖罔念則狂矣人一能之已百之


人十能之已千之果能此道矣雖愚必明雖柔必


强學者何以自棄于不可學教者何以棄之于不


可教故孔子曰有教無類孟子曰乃若其情則可


以為善矣乃所謂善也若夫為不善非才之罪也


㢲語之而弗繹也法語之而不改也自暴自棄而


不受教有堯舜以為之君為之父而有丹朱商均

焉非教罪也故孔子曰性相近也習相逺也惟上


智與下愚不移夫馬有駑駘而言馬之性者必曰


善致逺牛有罷羸而言牛之性者必曰善引重語


常性也孟子曰今夫牟麥播種而耰之其地同樹


之時又同勃然而生至于日至之時皆熟矣雖有


不同則地有肥磽雨露之養人事之不齊也故凡


同類者舉相似也何獨至于人而疑之語常性也


人受天地之中以生有常性者矣以下愚之不可


化而訾人性之不善者是何異乎以罷駑而謂牛


馬之不能引重致逺哉以此自謂則不能學以此


謂人則不能教是以君子罪之也

情　　　慈盈切欲惡發于本心之謂情記曰喜怒哀

懼愛惡欲七者弗學而能謂之人情後之言情者


宗焉夫喜怒哀懼爱惡欲七者情之所發而未足


以盡情也好善而惡惡好生而惡殺好得而惡失


好聚而惡散好富貴而惡貧賤有同欲焉有同惡

焉是人情也所欲斯爱之矣所惡斯怒之矣得其


所欲則喜失其所爱則哀是人情也故觀其所欲


惡哀樂而人之情可見矣易曰天地感而萬物化


生聖人感人心而天下和平觀其所感而天地萬


物之情可見矣又曰觀其所聚觀其所恒而天地


萬物之情可見矣發于本心謂之情偽貎矯飾謂


之不情故易曰設卦以盡情偽魯荘公曰小大之


獄雖不能察必以情孔子曰上好信則民莫敢不


用情曾子曰自吾母而不得用吾情吾烏乎用吾


情孟孫曰勉而為瘠則吾能母乃使人疑夫不以


情居瘠者乎哉叔孫輒曰魯有名而無情范匄曰


吾知子敢匿情乎公羊氏曰是何子之情也孟子


曰物之不齊物之情也又曰聲聞過情君子恥之


古之言情者盖如此孟子曰人見其禽獸也而以


為未嘗有才焉者是豈人之情也哉乃若其情則


可以為善矣乃所謂善也謂人性之實未嘗不善

也荘周曰决性命之情而饕富貴言决性命之本


真也性也者天命之固然者也故言性者曰天性


情也者人心之同然者也故言情者曰人情

意　　　於記切心之起為意引之則意料逆想者為

意孔子曰毋意記曰聖人耐以天下為一家中國


為一人者非意之也意之之謂意入聲今作億語


曰億則屢中又曰不億不信(説文曰意从心从音察言而知意也按許)


(氏之説鑿而不通疑以音為聲否則啻聲啻譌為音史記云項月喑噁叱咤漢書作意烏音與意盖)


(同聲也説文又有字滿也从心聲快也从言从中孫氏並于力切按心中之為快義)


(亦未明外王父曰語曰抑與之與漢石經作意與之與大戴禮武王問師尚父曰黄帝顓頊之道存)


(乎意亦忽不可得見與漢書隗囂問班彪曰抑者从横之事復起于今乎賈誼賦服乃太息請對以)


(意師古曰合韻意億盖意有抑音二字古通用也)

憶　　　乙力切系念也(俗書)
志　　　職吏切心之所注為志書云若射之有志(先儒)

(多以心之所之為志盖誤以諧聲為㑹意夫心出入無時無不之也然非其所祈向指注則不可謂)


(志)志在焉則不忘故因為記念之義與識通用又

因之為志載銘志(别作誌)身有赤墨子因謂之志(别作)


(痣)草有逺志(别作䓌)

念　　　乃玷切心之所存為念書曰帝念哉念茲在

茲

思　　　息茲切心所紬索也借為辭助詩云不可求

思今我來思之類是也思有綸緒深長曰思去聲


書曰欽明文思又桑才切詩云其人美且思傳曰


于思于思(杜氏曰多鬚貌)借為頰思之思也(别作顋腮)魚頰中


鬣亦謂之思(别作鰓)


思之諧聲

慮　　　良據切思之所挂曰慮
惟　　　夷佳切思之專也故引之為專獨之義亦通

作唯維書曰惟帝時克曰惟汝賢詩云維予與女


又借為發語辭書云惟時懋哉又曰惟茲臣庶詩


云維天之命按鍾鼎文凡惟皆作　　

忖　　　取本切忖度也詩云他人有心予忖度之與
􁎟通

想　　　寫兩切心之所仿象為想
感　　　古坎切心觸于物而動為感
應　　　於證切有感而應也又平聲説文曰當也以

言對者因亦曰應(别作噟譍)

態　　　他代切情状也情變乎中而態見乎外揚雄

賦曰閨中容競綽約兮相態以麗佳(説文曰或作㑷)

忠　　　陟隆切盡己致至之謂忠語曰為人謀而不

忠乎又曰言思忠記曰喪禮忠之至也又曰祀之


忠也如見親之所爱如欲色然又曰瑕不揜瑜瑜


不揜瑕忠也傳曰小大之獄雖不能察必以情忠


之屬也孟子曰自反而仁矣自反而有禮矣其横


逆由是也君子必自反曰我必不忠觀于此數者


可以知忠之義矣反身而誠然後能忠能忠矣然


後由己推而達之家國天下其道一也

恕　　　商著切推己及物之謂恕己欲立而立人己
欲達而達人施諸己而不願亦勿施諸人恕之道


也完是心以往達乎四海矣故孔子曰吾道一以


貫之曾子曰夫子之道忠恕而已矣忠也者天下


之大本也恕也者天下之達道也又作　　(説文曰㣽)


(古文漢光武謂郅惲善恕己量主盖内譬諸己因以量主之不及范忠宣公謂以恕己之心恕人亦)


(此説也聖人所謂恕豈曰自恕其短而推以及人乎後世循習因以寛賁為仁恕失恕之義矣)

忱　　　時任切誠也
恂　　　須倫切謹信也亦通作洵書曰廸知忱恂于

九德之行詩云洵美且異又曰于嗟洵兮曰洵訏


且樂洵有情兮皆信也語曰孔子於鄉黨恂恂如


也大學曰瑟兮僴兮者恂慄也加有謹意焉

慤　　　苦角切樸實也
恪　　　客各切䖍謹也書云恪慎克孝詩云温恭朝

夕執事有恪傳曰封胡公于陳以備三恪(又作愙説文敬)


(也引傳以備三愙)

忳　　　徒渾切心意專積也楚辭曰紛忳忳之願忠
又曰中悶瞀之忳忳又曰忳鬰邑余侘傺兮

悃　　　苦本切中心懇欵也
愊　　　拍偪切誠意偪塞也伯曰悃愊猶衷曲也
悰　　　徂宗切情緒也(説文曰樂也)
悾　　　枯公切中無所有也語曰悾悾而不信
愿　　　虞怨切樸謹也書曰愿而恭樸愿而不恭則

無所用之矣語曰侗而不愿

慎　　　時刃切戒謹兢兢也(説文曰古文)
慥　　　七到切中庸曰言顧行行顧言君子胡不慥

慥爾(康成曰守實貎朱子曰篤實也)

慧　　　胡桂切曉解也語曰好行小慧孟子曰雖有

智慧不如乗勢曰人之有德慧術知

悊　　　陟列切明察也漢書曰察父悊兄亦通作哲

(又作喆嚞説文曰悊敬也班固賦曰聖喆之治按聪哲之悊當從心今書傳多作哲盖借用嘲哲之哲)

恒　　　胡登切常久也(説見下)
愔　　　伊淫切安和也傳曰祁招之愔愔式昭徳音
(杜元凱曰安和也)

悘　　　煙奚於計二切婉順也(又作瘱嫛嫕説文曰瘱静也嫛婗也婗)

(五奚切嫛也無悘字博雅曰悘審也或曰共也静也類篇曰嫕嫛婉嫕順从也静也婉也)

愛　　　於代切義不待訓又作　　(又作愍唐本説文曰从心从)

(先从夂晁説之曰古文無从夂者)

慈　　　疾之切憐愛也㓜者人之所慈大學曰為人

父止于慈慈竹竹之叢生子母相依者也慈石丱


之精者能引鍼鐵以母感子故名慈石漢書曰慈


石取鐵(别作磁)

恩　　　烏痕切愛惠也
慕　　　莫故切愛戀也(説文又有慔也孫氏音同)
戀　　　龍眷切系戀不舍也
憐　　　落賢切閔愛也(又作怜)
恃　　　上止切倚賴也
怙　　　後五切負恃也(又作􁤽)
忕　　　時制切狃習也
悦　　　弋雪切内得於心愉懌也古亦通用兑説二

字易曰説萬物者莫説乎澤引之為悦澤

怡　　　盈之切和悦也語曰兄弟怡怡又曰出降一

等逞顔色怡怡如也(别作恞)

愉　　　容朱切和豫也記曰有和氣者必有愉色
懌　　　夷益切喜悦也詩云悦懌女美
㥦　　　詰劦切心意厭滿也(又作愜㤲悏説文曰㤲思貎)
恔　　　後校切㥦也孟子曰於人心獨無恔乎
快　　　苦怪切心意暢遂也
恢　　　苦囬切心意開弘也傳曰用不恢于夏家又

作　　春秋衛有孔悝(説文悝啁也病也孫愐曰大也)

恬　　　徒亷切心意安也
愈　　　甬主切心意轉加也詩云憂心愈愈引之則

凡差勝者為愈語曰女與囬也孰愈曰然則師愈


與病差亦曰愈(别作瘉非瘉乃病也)

憧　　　尺容切易曰憧憧往來朋從爾思(説文曰憧意不定也)
怒　　　奴故切義不待釋
憤　　　文粉切感憤鬰發也
忿　　　撫吻切怒疾也(説文曰悁也)
悻　　　胡頂切怒狠也(又作婞説文曰悻狠也一曰見眡也或作非)
憝　　　徒對切惡(去聲)怒也書曰凡民罔弗憝又曰元

惡大憝(孟子引書作譈)

懟　　　直類切怨憤無好氣也孟子不娶則廢人之

大倫以懟父母周語曰事君者險而不懟

愠　　　於問切藴忿不平於中也又紆粉切
惀　　　楚辭曰憎愠惀之修美愠紆粉切惀盧本切

(類篇曰思求曉知之謂惀一説愠惀煩悶貌以其辭意考之慍惀乃忠悃之意)

忤　　　五古切心觸遌也(俗書)古通作午遌
恚　　　於避切怒恨也(又作㜇説文曰恚恨也㜇不悦也)
憾　　　戸紺切懐恨也
悱　　　妃尾切心有所蔽而拂鬰也語曰不憤不啟

不悱不發(朱子曰口欲言而未能之貎恐未然别作㥱蕜)

懥　　　脂利切大學曰心有所忿懥則不得其正(康成)

(曰怒貎也或作懫或為疐陸氏勑直切范氏音稚徐氏下四切又音一曰恨也)又作


書曰有夏之民叨懫日欽(孔安國曰忿懫也説文作陸氏勅二切)

忮　　　支義切害心也詩云不忮不求(毛氏曰害也説文曰狠也)

荘周曰雖有忮心不怨飄瓦

悁　　　規緣切狷急也晉語曰小心悁介不敢行也

與狷義近説文曰忿也又縈緣切憂也詩云中心


悁悁　　

懠　　　才細切又前西切詩云天之方懠無為誇毗

(毛氏曰怒也)通作齌楚辭曰反信讒而齌怒

恨　　　下艮切義不待訓
憑　　　皮氷切盛氣憑滿也通作馮傳曰震電馮怒
急　　　訖及切亟心也
悍　　　侯旰切又下罕切暴悍也
愎　　　弼力切狠執也
憎　　　咨騰切疾惡也
怪　　　古壊切駭異也
惎　　　渠記切(説文曰毒也)傳曰管蔡啓商惎間王室又

曰惎澆能戒之(杜氏曰毒也)又曰晉人以廣隊不能進


楚人惎之脱扄(杜氏曰教也别作疾恚也)

怨　　　於願切義不待訓(説文恚也古文又作)　　
忍　　　爾軫切義不待訓(説文能也忍冬草之能冬者也别作荵非)
憂　　　於求切義不待訓　别作　(説文憂和之行也引)　政憂憂从夂㥑　

(聲㥑愁也从頁徐鍇曰㥑愁形于顔面故从頁蜀本頁聲按徐氏之説鑿而不通頁非其聲乃从心)


(夒省聲也)

愁　　　鋤尤切(説文憂也)幽憂不化也按易晉之未濟曰

晉如愁如貞吉受茲介福于其王母似無憂愁義


楚辭曰愁鬰鬰之無快又曰愁悄悄之常悲以愁


為憂盖自此

恤　　　雪律切憂閔也(亦作䘏)
罹　　　鄰知盧何二切憂也詩云無父母詒罹又曰

逢此百罹羅省聲又與離通用為散離之離

愍　　　美隕切哀矜也通作閔又作　　楚辭曰離

慜而不興(又作憫)

患　　　胡貫切心所疾苦也　説文曰憂　(心上田吅吅亦聲)　古文从　

關省　(亦古文按吅非聲乃)　説文闕串字　

恙　　　弋亮切憂患也(一説蟲入腹入人心)
惱　　　奴皓切憂撓也匘省聲(别作㛴説文曰心有所恨也从女聲)
悶　　　莫困切憂否也又作　　(説文悶懣也懣煩也)
憹　　　奴冬切憹懊猜狠也(又奴老切類篇曰懊憹痛悔也)
懊　　　於浩切又平聲悵惜也(爾雅忨也又於六切)
愀　　　茲秋切憂深之貎與湫通又子小切憂見顔

面之貎(又親小切)

悄　　　七小切愁侐也(舅曰憂極他慮不入故静)詩云憂心悄悄

又曰勞心悄兮

惄　　　乃歴切心虚弱也詩云我心憂傷惄焉如擣

又曰未見君子惄如調飢(説文曰飢餓也一曰憂也又作愵説文曰憂貎)


(讀與惄同)

惆　　　丑鳩切説文曰失意也(與怊通)
怊　　　丑招切荘子曰怊乎若嬰兒之失其母楚辭

曰怊惝怳而永懐(説文新附曰悲也)

悵　　　丑亮切失意悵望也(説文曰望恨也)
悒　　　乙及切悒悒憂辭也古單作邑於邑鬰邑不

獨心為然又烏合切

怏　　　於兩切又去聲怏怏中心恨望不平也通作

養詩云中心養養又通作鞅漢書曰居常鞅鞅又


於浪切怏然欣愜自足意古通作盎

惋　　　烏貫切駭悵也
憮　　　罔甫切意若失也孟子曰夷子憮然為間曰

命之矣(説文曰憮爱也)

惝　　　他朗切又齒兩切惝怳心若有亡也荘周曰

君惝然若有亡也(又作敞)

怳　　　詡往虎廣呼郎三切心荒忽也(説文狂之貎)又作
　　　　通作荒楚辭曰怊荒忽其焉極(别作㤺慌)
懭　　　苦謗切楚辭愴怳懭悢兮去故而就新(朱子曰皆)

(失意貎别作懬説文濶也一曰廣也大也)又上聲

悢　　　力讓切懭悢也又平上二聲
怲　　　彼病切又彼浪切詩云憂心怲怲(毛氏曰憂盛滿也)
忡　　　勑中切詩云憂心忡忡與冲通(又作􁌁毛氏曰猶衝衝也)

(楚辭曰極勞心兮􁌁􁌁)又職容切怔忡也(亦作忪)

惙　　　竹劣切又丁活切詩云憂心惙惙(舅駟曰憂結貎)
惔　　　徒甘切詩云憂心如惔(毛氏曰燔也)
忉　　　都勞切憂勞也詩云勞心忉忉
懆　　　七到切(又采早七感二切)詩云念子懆懆(説文曰愁不安也舅)

(氏曰潰亂貎)

慅　　　七老切(又倉刀七到二切)詩云勞心慅兮(説文蘇遭切動也盖)

(讀與騷同非)

慱　　　徒官切詩云憂心慱慱兮侗謂通當作專憂

心屯積不化也

悲　　　逋眉切義不待訓
悼　　　徒到切悲痛也(説文曰愳也陳楚謂愳曰悼徐鉉曰从罩省)
悽　　　千西切憂心凄然也與凄通
惻　　　察色切心有感觸剌剌然也
隐　　　倚謹切痛怛應心也(又作㦩)
怛　　　當割切痛也(或作􁈑)又實也
㦧　　　七感切痛毒也(漢書作㿊)詩云㦧莫懲嗟(毛氏曰曾也)
慘　　　七感切凄慘也(或曰㦧慘寔一字)
愴　　　楚亮初良二切悲楚也古通作倉詩云不殄

心憂倉兄填兮與凔通

恫　　　他紅切痛心也(説文曰痛也一曰呻吟也别作痌恿)
悕　　　香衣切公羊傳曰陳存悕矣(何休曰悲也)
忼　　　丘浪丘郎二切忼慨意氣感激不平也古單

作亢(徐鉉曰别作慷非)

慨　　　口盖切槩于心發于聲氣也又作　　説文

曰太息也又作嘅詩云愾我寤歎又曰嘅其歎矣


記曰愾然必有聞乎其歎息之聲愾又許既切傳

曰諸侯敵王所愾(杜氏曰恨怒也按愾盖王心所喟未見怒意又作忥鎎爾雅曰)


(忥静也説文曰忥癡貎鎎怒戰也引傳敵王所鎎)

惜　　　思積切悼失也因之為吝惜
慟　　　徒弄切哭哀不自止也
愳　　　　　衢遇切義不待釋
恐　　　丘勇切懼甚也　　古文
怖　　　普故切畏懼甚也(又作悑又普駕切俗作怕)
惴　　　之瑞切畏懼小心也
惕　　　他歴切驚懼也(説文或作悐)
恇　　　丘往丘王二切畏橈也
懾　　　質涉切怖憚失氣也(説文曰失氣也伯曰膽攝也又作㒤説文曰心)

(服也)又作　　(説文曰怖也)漢書曰豪彊慹服

慴　　　廸涉切説文曰震懼也(讀若疊)與疊通詩云莫

不震疊

怵　　　勑律切説文曰心恐動也
憚　　　徒案切畏難也(又作􁃕秦遷赧王于􁃕狐)又丁左切詩云
哀我憚人(毛氏曰勞也)又丹末切與炟通荘周曰憚赫


千里又丁但切亦作僤詩云逢天僤怒(毛氏曰僤厚也此説)


(非又詩云我事孔庶憚我不暇毛氏曰勞也讀丁左切恐不必變正文)

忌　　　渠記切嫌畏也引之為疑忌敬忌忌克(又作誋諅)

(説文曰誋戒也諅忌也又作)又居吏切借為辭助詩云叔善射


忌

悸　　　渠季切心動也(又作痵)
怔　　　諸盈切怔忡心動悸征營也古借用征
愬　　　色責切易曰履虎尾愬愬(子夏傳曰恐懼也)又蘇故

切訟也讒也與訴通語曰公伯寮愬子路于季孫


又曰膚受之愬

憺　　　徒濫切漢書曰威稜憺乎鄰國(李竒曰猶動也蘇林曰陳)

(留謂恐為憺今俗以為恬憺之澹非也)又徒敢切楚辭曰心怛傷之


憺憺

愞　　　奴亂切駑弱也(又作偄説文曰弱也俗譌為懦非)
怯　　　去涉切膽弱畏愞也
慙　　　才甘切羞愧也
恥　　　丑已切羞惡也
愧　　　俱位切内慙也(又作媿)
忝　　　他點切辱也
怍　　　疾各切慙也(又作説文曰慙語也)
忸　　　女六切羞縮也又作　　
怩　　　女夷切羞沮貎書曰顔厚有忸怩
悔　　　虎猥切又去聲追悔其所已為之非也又為

卦之貞悔書曰乃命卜筮曰貞曰悔凡易内卦為


貞外卦為悔傳曰蠱之貞風也其悔山也本卦為


貞變卦為悔晉語曰貞屯悔豫(説文作􁄋)

懲　　　持徵切創乂也(説文曰㣻也㣻懲也)
悛　　　逡緣切懲改也
怠　　　蕩亥切不敬也
惰　　　杜果切又去聲解㢮也怠則惰(别作憜媠)
忽　　　呼骨切輕易也借為倐忽恍忽荒忽之忽作
止去來不可期知之貎(别作惚)借為茫忽渺忽之忽


(徐鍇曰一蠶所吐為忽十忽為絲亦作芴荘周曰察其始無形無氣襍乎芒芴之間)

慢　　　莫晏切不恭也(亦作嫚荀子作僈)
懶　　　力但切不勤也(説文作懶)
慵　　　常庸切懶也(傭懶二字皆古所無)
慆　　　吐刀切慆猶偷也茍且因循之謂書曰無即

慆淫傳曰君子之近琴瑟非以慆心也又曰君日


不悛以樂慆憂詩云日月其慆言日月從因循中


逝也

恌　　　他雕切偷也或曰輕也詩云視民不恌(毛氏曰愉)

(也孫氏愉他侯切又音踰説文引詩作佻)

恝　　　訖黠切戛然不槩于心也孟子孝子之心不

若是恝(説文作􁊪忽也引孟子不若是􁊪或作忦又居拜切)

忘　　　武方切遺忘也又去聲

步拜切疲倦也(又作憊)易曰系遯之厲有疾憊


也(説文􁄠也􁄠孫氏苦計切也或作)

愒　　　苦盖切玩慢也傳云主民玩嵗而愒日(杜氏曰貪)

(也非)又苦例切息也(徐鉉曰别作憩非)

憖　　　魚覲切意已倦而勉强也詩云不憖遺一老

(爾雅曰願也强也且也鄭氏曰心不欲自强之辭也)楚語曰吾憖置之耳傳


曰兩君之士皆未憖也

愚　　　元俱切不慧也
惑　　　穫北切眩易也古單作或
憒　　　胡對切宴煩潰潰也古通作潰詩云潰潰囬

遹

悗　　　謨官切心昬瞢也(又母本切或作慲)
憃　　　書容丑江二切(説文曰愚也)記曰寡人惷愚㝠煩
戇　　　陟降切窒直也
怐　　　許侯切怐瞀㝠悶無開豁也
惡　　　遏鄂切不善也又烏故切憎疾也又哀都切

借為惡有惡得之惡與烏通用又為發語辭孟子


曰惡是何言也

慝　　　他德切衺惡也
忒　　　他德切過差也(又作説文曰忒更也失常也亦借用貸字月令曰無)

(有差貸)

愆　　　丘䖍切過也違也　又　(説文愆㥶皆過也)　籀文漢書曰失道　

(之諐又作愆)

憸　　　息亷切邪陂銛巧也(又作􁆄説文曰疾利口也引書相時􁆄民又七)

(亷切)

恣　　　資四切縦欲也(説文曰縦也)又千咨切恣睢縱横

也

怓　　　奴交切詩云無縱詭隨以謹民怓(毛氏曰亂也説文同)
慳　　　丘閑切勤忍也(自慳而下皆俗所通用)
恰　　　苦洽切適當其可也(孫愐曰用心也)
忙　　　莫郎切倉皇也(孫愐曰怖也又作恾)
恁　　　如甚切今俗所用猶言如是也(典引曰勤恁旅力説文曰)

(下齎也孫愐曰念也)

惹　　　人者切今俗所用其義為縈惹(孫愐曰亂心也)
懰　　　力九切詩云佼人懰兮(劉氏曰好貎埤蒼作嬼妖也自懰而下並)

(古書之難通者)

懮　　　於九切詩云舒懮受兮(陸氏曰舒貎)楚辭曰傷余

心之懮懮(朱子曰愁也)

慉　　　許六切詩云不我能慉(毛氏曰養也鄭氏曰驕也説文曰起也)
怭　　　薄必切詩云亦既醉止威儀怭怭(毛氏曰媟慢也又作)

(佖説文引詩作佖)

憬　　　俱永切詩云憬彼淮夷(毛氏曰遠行貎説文曰覺寤也)
怗懘　　　處亷切　　尺制直制二切記曰宫商角

徵羽五者不亂則無怗懘之音矣(康成曰敝敗不和貌徐氏曰怗)


(敝也懘敗也怗又多忝切静也托劦切服也癡亷切怗懘也又作惉㤐懘又作慸説文曰髙也一曰)


(極也一曰困劣也按史記引記止作惉滯)

悐　　　他的切楚辭曰悼來者之悐悐(一作逖朱子曰憂懼貎)
怦　　　普耕切楚辭曰心怦怦兮諒直(朱子曰心急貎)
惲　　　委隕切説文曰重厚也
戁　　　女版切(説文曰敬也)詩云不戁不竦(毛氏曰恐也朱子曰懼也)
心之疑

寍　　　囊丁切(説文曰安也从宀从心在皿上人之飲食器所以安又願辭也从丂)

(寍聲又定息也从血甹省聲按寍寧三字必相因而為聲義許氏之説皆牽合而甚無理)


書傳之用其義有二其一安也其一願辭擇于不


得已寕若為此也語曰禮與其奢也寧儉

惠　　　胡桂切　説文曰仁也从心从叀　(説文曰徐鍇曰為惠者心専也)　古文　

按經傳之用其義有二其一順也書曰惠廸吉曰


朕言惠可底行曰嗣王不惠于阿衡其一恩惠也

懿　　　乙器切書曰徽柔㦤共詩云好是懿德曰女

執懿筐曰懿厥哲婦(毛氏曰美也説文曰專久而美也从壹从恣省聲按从壹)


(無義恣於聲亦不諧疑从心㱅聲欠譌為次也類篇曰懿古作㱅又於其切音平聲㱅盖自為一字)

慶　　　丘畺丘竟二切嘉事曰慶因之為賀慶(説文曰行)

(賀人也从心从鹿从夂吉禮以鹿皮為贄)

憲　　　許建切伯曰工師将為宫室先為之圖曰憲

管子曰如履之憲謂鞵法也書曰監于先王成憲


按憲縣法也周官布憲掌憲邦之刑禁(康成曰憲表也謂縣)

(之也)士師掌五戒五曰憲用諸都鄙正嵗帥其屬而


憲禁令于國及郊野又曰市刑小刑憲罰(鄭司農憲播其)


(􁅮)又鄉大夫正嵗令羣吏考法于司徒以退各憲


之於其所治故取法亦謂之憲詩云文武吉甫萬


邦為憲書云惟天聪明惟聖時憲中庸曰仲尼憲


章文武是也於時文武之道未墜故曰憲章(説文曰敏)


(也从心目害省聲按害非聲)

　六書故卷十三
欽定四庫全書
　六書故卷十四
　　　　　　　　　　　　宋　戴侗　撰
人七
手　　式九切象指掌及腕　　　　　　(古文按之譌)
手之指事

共　　　矩竦切叉手也从兩手交叉(鄉射禮共而俟單作共今俗作)

(拱復加手非共璧謂璧之大盈共猶言共把之桐梓也俗作珙加玉非)共手所以為

共故因之為共敬之共居容切(詩云念彼共人靖共爾位又曰䖍共)


(爾位傳曰民未知禮未生其共曰享以示共儉曰共而從君曰敬共朝夕共公共世子共仲凡共敬)


(皆單作共今俗作恭从心書曰貌曰共語曰貌思共共主於貌從心非也)又因之為共


奉共給之義所共之物為共居用切(書曰汝共工周禮共王之)


(膳共祭祀之羞凡共奉皆作共傳曰王祭不共曰敢不共給皆單作共今俗作供加人又作龔並非)


又因之為同共之義具用切　說　　　(同也从廿)　　　按共之　


(从廿其義迂曲古文交手乃其正也隸書趨省傳冩譌為廿也)


手之㑹意

拜　　　布壊切下手為拜書曰皐陶拜手稽首揚雄

曰从兩手从下别作　　(説文曰首至地也从手从徐鍇曰進趨之)


疾　　拜从　　　(聲説具下)　古文　　　　皆古文　

投　　　徒侯切擿也以殳投之也博者投棊以賭勝

負故博棊因謂之投(别作骰)又度透切為酒者投飯


於醅中謂之投(别作酘)

扞　　　侯玩切扞禦也从手持干扞之義也干亦聲

古通作干詩云公侯干城亦作　　内則曰右佩

決捍捍即拾也以皮為之所以扞臂遂弦(亦作㪋説文扞)


(忮也捍止也又作)

折　　　之列切斷物也从手持斤折物之義也已折

為折常列切又之例切


手之諧聲

捥　　　烏擐切掌幹曰捥傳曰捘衛侯之手及捥亦

作　　　　士喪禮曰設握乃連􁐂鄭康成曰􁐂


手後節中也

掌　　　諸兩切指本也借為職掌之掌又為鞅掌詩

云或王事鞅掌莊周曰鞅掌之為使鞅掌罷曳貌


也

指　　　職雉切手五指也喻人者指以示之故心之

所指亦曰指(别作恉)

擘　　　博麥切指也孟子曰以仲子為巨擘焉因生

擘列挽擘之義(顔師古曰弓弩手張曰擘足踏曰蹶)亦借用捭字記


曰燔黍捭豚(康成讀作擘)

拇　　　莫古莫地二切將指也足將指因亦謂拇在

周易咸之初曰咸其拇二曰咸其腓三曰咸其股


此足拇也

拳　　　衢員切握手也引之為拳拳之義言其握固

弗舎也中庸曰得一善則拳拳服膺而弗失之矣


又因之為拳勇詩云無拳無勇(說文作捲)

揱　　　相邀色交二切徐鍇曰臂長纎殺貌考工記

曰望其輻欲其揱爾而纎(康成曰纎殺小貌讀如螵蛸之蛸)

攣　　　閭員切駢指也引之則凡拘攣凡聨屬者皆

謂之攣易曰有孚攣如

握　　　乙角切闔指掌也記曰雛尾不盈握不食把

握之義由之(說文曰古文)

搹　　　乙革切圈握也喪服傳曰苴絰大搹又作　　
　　　　(說文曰搤捉也㧖把也康成曰搹㧖也中人之㧖圍九寸)㧖者握之急故

因為控㧖

把　　　博下切秉也一手為把合手為共(說文見秉下)弓
弣之屬手所把為把必駕切(别作弝)猶秉之為柄也

抲　　　苦加切搹之力也(或作㧎揢)
攝　　　失涉切斂把也語曰攝齊升堂記曰冉子攝

束帛乘馬而將之引之為攝官之義謂兼執其事


也語曰官事不攝


諾劦切攝之固也(又作敜見攴部俗作捻)

搦　　　昵格昵角二切之執也
拈　　　奴亷切指攝也
捉　　　側角切執之也
持　　　直之切久執也
操　　　七刀切持之力也記曰執主器操幣圭璧所

操曰操去聲

拾　　　是執切掇歛也射有決拾韝著左臂所以遂

弦者謂之拾亦謂之遂詩云決拾既佽周官繕人


掌王之決拾(康成曰拾歛也所以蔽膚歛衣)又記拾級聚足(康成曰當)


(作涉聲之誤也)又記曰與客拾踊曰婦人奔喪與主人拾

踊(陸氏其劫切康成曰拾更也盖迭踊)

掇　　　都活切輕手采取也易曰患至掇也言取之

易也詩云采采芣苢薄言掇之(説文曰拾取也又作敪)

擷　　　奚結切掣取也拾眂掇為易掇眂擷為易
摭　　　之石切采取也少牢饋食禮曰乃摭于魚腊

俎(說文作招拾也陳宋語或从矦)

摘　　　陟革切掐取也(説文曰拓果樹實也啻聲亦曰指近之也徐鉉曰當从適)

(省乃得聲)

掐　　　苦甲切爪入也
撮　　　倉括切以指撮取粒物也中庸曰今夫地一

撮土之多(又作􁓟莊周曰有一狙焉委蛇攫見巧于王)因之為圭撮


之名四圭為撮四撮為抄又宗括切撮聚也詩云


臺笠緇撮謂以緇布總髮也

抔　　　步侯切掬取也記曰汙尊而抔飲漢書曰取

長陵一抔土又作　　(説文曰引取也或作抱)

掊　　　蒲侯蒲回蒲北三切詩云曾是掊克(說文曰把也唐)
(本曰捊也)史記曰掊視得鼎莊周曰掊斗折衡今鹽官


謂入水取鹽曰掊

捄　　　渠尤切手區(於鈎切)抔物之貌詩云有捄棘棘

(毛氏曰捄長貌朱子曰曲貌)又曰有捄天畢(毛氏曰捄畢貌)曰捄之陾


陾(毛氏曰捄虆也鄭氏曰捄捊也築牆者捊聚壤土盛之以虆而投諸版中)又曰殺時


犉牡有捄其角(鄭氏曰捄角貌按捄本手區抔物之狀捄之陾陾謂抔土實於版中)


(也鄭氏之説是也棘棘天畢謂其宛中如區也有捄其角言角之宛中也兕觥其觩角弓其觩之觩)


(皆同此義或从角爾六書之義不明故傳注或以為長或以為曲或以為虆為桴至不得其説則但)


(以為畢與角之貌皆縁詞意揣也爾雅曰櫟其實捄謂其下有斗捄然也又曰椒榝醜莍謂其實蓬)


(生盈掬也)

拏　　　奴加切矍執也
挐　　　女居切(莊周曰漁父丈挐而引其船宋玉賦枝煩挐而交横説文曰持也孫愐曰)

(牽引也又女加切按挐與拏通)

扯　　　齒者齒只二切拏曳也與褫通(又作撦類篇曰列也又作)

(抯淺野切取也)

摣　　　莊加切叉矍也(又作抯)又作(見又部説文抯挹也一曰取物)
(泥中)

抄　　　初交切從旁取也故以匕抄取粒物亦曰抄

今人言抄錄文字亦曰抄又楚教切所抄錄謂之


抄與鈔通又從旁發物亦謂之抄

搴　　　丘䖍切引取也楚辭曰朝搴阰之木蘭又曰

搴夫容兮木末賈誼曰盜者搴兩廟之器司馬遷


曰斬將搴旗淮南子曰搴巨旗(如淳曰取也顔師古曰拔也說文作)


(攓拔取也又作攓莊周曰攓蓬而指之)

㩜　　　魯故切斂取也漢書曰王莽自㩜衆事又作
　　　　　　(説文作擥盧敢切)
摻　　　所覽切引取也詩云摻執子之手又所銜切

手指纎長貌詩云摻摻女手可以縫裳(亦作攕)

摳　　　虧侯切曲指鈎㩜也記曰兩手摳衣去齊尺
摟　　　盧侯切摳挽也孟子曰摟諸侯以伐諸侯又

曰踰東家牆而摟其處子皆謂力鈎致之(説文曰曳聚也)


(類篇龍朱切按詩弗曳弗婁不从手)

搊　　　側九切五指摳㩜也
挽　　　武逺切牽引也(挽車之挽或作輓)
控　　　苦貢切挽持也詩云抑磬控忌又曰控于大

邦(毛氏曰騁馬曰磬止馬曰控今人謂控馬為鞚从革非)

摠　　　祖孔切兼持也傳曰君若摠其罪人以臨之

(與總義近)記曰冕而摠干

捽　　　咋没切拏捽也凡捽者必捽其頭項(説文曰持頭髮)

(也)漢書曰捽胡投何羅殿下

挎　　　空胡切摳持器物也禮左何瑟後首挎越(康成)

(曰持也按越瑟空挎謂指入越内摳持之又虧侯切與摳通)

擁　　　委勇切半抱也
抱　　　薄皓切義不待釋(說文捊引取也或作抱袍懐也徐鉉曰俗作抱非按)

(抱本非懐所抱者多在懐故云懐抱袍乃抱也捊亦不當以包為聲)

抽　　　敇鳩切拔也引長曰抽(别作㨨)
掣　　　尺列切牽曳也尺制切牽制也易曰見輿曳

其牛掣(又作􁅆􁛘說文曰引縱曰􁛘瘛省聲瘛小兒瘛瘲病也按掣縱本謂小兒風驚乍掣)

(乍縱也掣搐也縱則掣而乍舒也瘛瘲本因掣縱而立文今乃作􁛘更从瘛失之甚矣)

拔　　　薄八切引固曰拔(又作㪍淮南子曰疾風㪍木)又蒲末切

矢括也又蒲貝切詩云柞棫拔矣(鄭氏曰木生柯葉貌一說撮取)


(也)

擢　　　直角切柬拔也
揥　　　丑例切詩云象之揥也(毛氏曰所以􁈌髮)
揠　　　乙黠切拔之㣲起也孟子曰宋人有閔其苗

之不長而揠之者

撏　　　時占切拔短曰撏(說文作抩併持也)
搐　　　初六切抽掣也(通作慉漢書曰一二指慉身慮無聊師古曰動而痛也)
拆　　　恥格切手裂物也與坼通
撩　　　郎蕭切以指勦物也
挑　　　他雕切挑發也(說文撓也)又徒了切挑致也傳曰

趙旃請挑戰(又作誂說文曰相呼誘也)

抉　　　一決切扶取物於陷中猶穵也又作䀑烏括

切抉取也(亦作捾)

搲　　　烏瓜切深取也聲義與抉剜相近
探　　　他含切深取也(漢書曰深探其獄)測深淺者因亦謂

之探他紺切

撢　　　徒含切周官撢人掌誦王志道國之政事以

廵天下之邦國而語之(陸氏他南切與探同徐本說文曰探也唐本曰掬也)


(孫氏他紺切淮南子曰撢掞挺挏世之風俗)

􁄭　　　疏鳩切索也詩云束矢其􁄭古單作叜齊語

曰合羣叜比

挹　　　乙汲切舀水也詩云泂酌彼行潦挹彼注茲
抒　　　仲與切舀也
摶　　　徒官切兩手鞠摶之也記曰無摶飯周禮百

羽為摶謂摶束之也(陸氏徐轉切非說文摶圜也别作㩛)

攅　　　徂官切輯聚也(又作攅)
括　　　古活切結束也易有括囊禮有括髮皆此義

括髮之括别作髺鬠(説文髺潔髮也)矢之銜弦者因謂之


括書曰往省括于度則釋(矢括别作筈栝)因之為結礙之

義易曰動而不括(說文曰絜也一曰檢也絜麻一端也蜀本說文曰絜也結也)


又㑹也(此盖因括囊括髪生義)詩云徳音來括(亦作佸詩云曷其有佸)

揫　　　將由切歛也(說文曰揫束也韋部又有􁒊收束也或作从要或作揫又音)

(猶聚也)

攟　　　　　　　祛倫舉緼二切收束之也魯語曰

收攟而烝漢書曰攟摭秦法亦通作麇傳曰麇之


以入(别作㩈捆去聲)

攜　　　玄圭切縣持也借為攜貳之義(别作)
提　　　徒兮切一手縣持也記曰提者當帶漢書兩

人相為提衡又曰左提右挈又徒計切擲也漢書


太后以冒絮提文帝又是矢切詩云歸飛提提

撕　　　山齊切提綏之也(於古當為綏)
拎　　　郎丁切縣持也(又作㩕)
拕　　　湯何切曳也(又作拖扡亦通作佗又唐何切與佗通)又湯我切

曳而委之也語曰加朝服拖紳(又徒我切非亦作柁)

挈　　　苦結切縣舉也
扶　　　防無切義不待訓(說文曰左也古作从支)又投壺禮曰

籌室中五扶(康成曰鋪四指曰扶一指按寸春秋傳曰膚寸而合何氏曰側手為)


(膚按指為寸陸氏曰方于切)

挾　　　檄頰切掖持也(説文曰俾持也)又假借即涉切帀也

周官曰挾日而斂之與浹通(按古無帀字以挾為帀)詩云天


位殷適使不挾四方

拯　　　煮鼎切舉隊也又作　　又諸仍切(說文曰上舉也)

(或作撜)

掀　　　虛言切舉之起也春秋傳曰乃掀公而出於

淖

掲　　　居竭丘竭二切掀舉也(說文木部又有楬桀也)又去例

切詩云深則厲淺則掲舉其衣襦也

撅　　　居衛居月二切記曰不涉不撅(康成曰掲衣也)
扛　　　古雙切横扛對舉也

虎項切(類篇曰山東謂儋何曰今淅人亦有此語俗以大力為夯)

擎　　　渠京切髙奉也(又去聲)
撰　　　雛勉切又雛戀切造也具也易曰以體天地

之撰周禮曰羣吏撰車徒語曰異乎三子者之撰


屬辭述事者因謂之撰(别作譔記曰論譔其先祖之美説文㢲具也無撰字)


(韓康伯曰撰數也)

措　　　倉故切置也通作錯(别作厝)又壯格切漢書曰

争門措指

接　　　即涉切引手相接也漢執韓信使武士反接

之謂縛兩手使自相接也

授　　　植救切付畀也
揖　　　伊入切共而上下左右之以相禮也周官詔

王儀土揖庶姓時揖異姓天揖同姓(康成曰土揖推手小下之)


(也時揖平推手也天揖推手小舉之)語曰揖所與立左右手又曰執


圭上如揖下如授揖雖有髙下大槩為上其手也


又作　　(説文檯舉手下手也孫氏於計切按說文舉手下手即揖也孫氏之音誤)又


即入切借為揖揖之揖詩云螽斯羽揖揖兮

擯　　　必仞切屏斥也古通作賓(亦上聲)又為賓相之
賓賛相賔客也(或作儐从人)

招　　　之遥切說文曰手呼也引手以招來之也又

祁堯切周語曰好盡言以招人過(韋昭曰舉也)又常遥


切傳曰祭公謀父作祈招之詩孟子曰盖徵招角


招是也與韶通

揮　　　許歸切舉手揮之也又與麾通
撝　　　許歸切(說文曰列也一曰手指也)易曰無不利撝謙(程子曰撝)

(施布之象朱子曰發揮也)

披　　　甫羈切撥開也史記曰披山通道因之為披

衣之披又普靡切披靡風之所吹披散偃靡也(别作)


(旇說文曰旌旗旇靡也)又披義切記曰飾棺君熏戴六熏披


六(康成曰披柩行夾引棺者)婦人之服披於表者曰披别作　


(說文曰弘農謂帬帔也飾棺之披與婦人帬帔義同陸氏讀彼義切非)

撥　　　北末切推撥也
攘　　　如陽切援袂出臂也孟子曰馮婦攘臂下車

詩云攘其左右記曰左右攘辟又因為引手取物

之義書云敚攘矯䖍孟子曰日攘其鄰之雞者又


因為擾攘之義賈誼曰國制搶攘亦上聲(搶攘亂貌顔音)


(搶攘為傖獰則非矣别作􁚏勷躟纕説文纕援臂也攘推也)

擐　　　胡丱切(說文曰貫也)傳曰擐甲執兵
揎　　　荀縁切鈎袂出臂也(又作㩊士虞禮鈎祖康成曰如今㩊衣也)
挺　　　他頂切攘臂申直之也(說文拔也)因之則凡長物

亦謂之挺徒頂切鄉飲禮薦脯五挺(亦作脡士喪禮脯四脡)


詩曰周道挺挺(又作侹說文曰長貌一曰著地一曰伐也)又因為挺出


之義月令曰挺重囚史記曰尉劍挺

摯　　　陟利切下手盡其勢也凡揚之極者必摰將

舉者必先摰故謂軒摰書曰天曷不降威大命不


摰(孔氏曰至也)考工記曰大車之轅摰又曰大車平地


既節軒摰之任(說文曰摰握持也又摰至也引書大命不摰又作􁐄軒摰之摰亦作)


(輊鄭康成曰摰輖也)又曰凡甲鍛不摰則不堅(康成曰摰之言致也)又


與䞇質通用記曰凡摰天子鬯諸侯圭卿羔大夫


雁士雉

捷　　　測洽切臿也士冠禮曰啐醴捷柶(康成曰扱也)今

作插又疾葉切敏速也(詳見疌下)因之為勝捷

扱　　　楚洽切收斂也記曰扱上衽又許及切記曰

以其自鄉而扱之(康成曰収糞也讀若吸)

搢　　　即刃切插佩也周禮曰王晉大圭單作晉又

即甸切搢紳亦作薦紳


親然切插也(俗作扦)

掄　　　龍春盧昆二切掄選也周禮曰邦工入山林

而掄才

擇　　　直伯切簡選也
揆　　　巨癸切度也(說文葵也唐本度也)詩云揆之以日
揣　　　楚委切捫而察之也孟子曰不揣其本蘇秦

學揣摩陳平曰生揣我何念(說文曰量也度髙曰揣一曰捶也又作㪜)


又徒官切賈誼賦曰何足控揣(孟康曰揣持也如淳曰揣摶通)

摹　　　芒鋪切規畫也義與模範之模通謂冩放其

形模也

描　　　眉亷切摹畫也描摹聲相近描輕而摹重也

(描摹皆俗書)

擬　　　語已切舉手欲有所為擬而未下也故為擬

議為比擬易曰擬諸其形容又曰擬之而後言(亦作)


(儗記曰儗人必於其倫)

捫摸　　　莫奔切詩云莫捫朕舌漢書漢王傷胷乃

捫足　　末各切捫也(說文以此為摹字古無摸字即捫也)捫摸一


聲之轉其義一也(又作㨉)

撫　　　孚武切循撫也愛則撫之故有撫柔撫綏之

義焉(又作說文撫也古文侗謂撫字也)

摩　　　芒波切摩切之也引之為研摩之義古通作

靡與磨同因之有漸摩之說(别作攠考工記鳬氏為鍾于上之攠謂之)


(隧康成曰攠所擊之處攠敝也)

擦　　　七轄切摩之切急也
挼　　　囊禾切按揉也(又作捼說文曰推也一曰兩手相靡切也)
搓　　　倉何切轉摩也古單作差記曰差沐于堂上
撚　　　乃殄切(說文執也亦曰蹂也)兩指搓撚也
揑　　　乃别切撚之力也
擪　　　乙涉乙甲二切說文曰一指按也(莊周曰擪其顪)古

單作厭楚辭曰自厭按而學誦亦作押(今人以簽罟文書為)


(押或作轄甲切以為檢柙者非檢柙从木)

按　　　烏旰切掌抑也與案通用
揾　　　烏困切指按也(說文曰沒也)
擩　　　而宣惢主乃豆三切禮曰取菹擩于醢又取

肝擩于鹽(康成曰猶染也)又作　　詩云薄汚我私康成


曰汚煩撋之也煩撋猶按莎也

捺　　　乃曷切重按也(字林搦捎也)
據　　　居御切兩手力按也易曰據于蒺藜語曰據

於徳漢書曰臝而四據史記趙亷頗軍長平以按


據上黨民

擅　　　時戰切專據也
揜　　　衣檢切手覆也亦作　　(說文曰自闗以東謂取曰揜一曰覆)
(也掩斂也小上曰掩)

損　　　蘇本切說文曰減也
撙　　　祖本切記曰君子恭敬撙節(又作繜荀子曰恭敬繜絀)皆

自節約之義(又作􁗊說文曰減也)

撟　　　居小切撟猶矯也反其偏也考工記曰撟幹

欲熟於火而無臝撟角欲熟於火而無燂與矯通


周官士師之八成五曰撟邦令(康成曰稱詐以有為者)史記


舌撟然而不下漢書撟䖍吏乘勢以㑴下(說文曰舉手也)


一曰撟擅也

揉　　　而又切又上聲柔木而屈申曲直之也古通

作柔考工記曰揉輻必齊(康成曰謂以火槁之)易曰揉木為


耒(别作輮煣說卦曰為矯輮考工記曰行澤者反輮行山者側輮說文煣屈申木也)

摺　　　質涉切折疊也又落洽切史記曰折脅摺齒

與拉互用

拗　　　於絞切曲折也又於較切反戾也
捩　　　力結切拳絞也又力計切闗捩也琵琶撥謂
之捩

拘　　　共于切拘止之也(說文在句部从句止也)又古侯切記

曰以袂拘而退

振　　　之刃切頓奮之也今俗語所謂斗藪也記曰

振書端書周禮曰司馬振鐸聘禮曰振袂中攝之


此振之本義也傳曰振廪同食謂斗藪囷廪之所


藏相與共食之也周禮振掌事者之餘財亦此義


也周禮曰振窮傳曰振廢滯謂振起其窮困也昧


其義者以為拯救(别作賑从貝非)周官中春教振旅出曰


治兵入曰振旅盖歸氣易怠故先王有振旅之禮


以振整其卒伍所以嚴兵也是先王行師之精義


也孟子曰金聲也者始條理也玉振之也者終條


理也樂之將終其音靡殺玉聲鏘然清越振而作


之所以美成也是先王制樂之精義也昧其義者


但以為終事則皆釋之曰收振乃振奮安有收義


中庸曰振河海而不洩亦以收釋之尤非其義振

者振摇也莊子曰疾雷破山風振海而不能驚此


明證也易曰山下有風蠱君子以振民育徳夫蠱


之為卦巽而止巽弱而不動則腐壊而蠹生之故


巽而止為蠱人道皆然國家之敝恒必由此救蠱


之道莫先於振民振作興起乃能去蠹而植新譬


之户樞不朽此聖人新民之精義也放勳曰勞之


來之匡之直之輔之翼之又從而振徳之此之謂


也夫振民振旅振之以玉皆聖人精義之所存訓


故之學不講一字之義不明而聖人之精義千載


莫識故六書者格物致知之學不可徒以為小學


而已也學文者必由是以入者入學者先之又之


人切詩云宜爾子孫振振兮又曰振振公子言乎


其作興也說者以仁厚釋之去之逺矣

摇　　　余招切義不待釋史記曰心摇摇如縣旌素

問曰風勝乃摇

撼　　　户感切摇動之也(說文作㨔)
掉　　　徒弔切縣捭也傳曰掉鞅而還又曰尾大不

掉

捭　　　補買切左右揮捭也又作　　(類篇曰開也撥也)
摝　　　盧谷切上下振撼也周官司馬振鐸作旗車

徒皆作摝鐸弊旗車徒皆坐(康成曰掩上振之為摝摝止行息取也因)


(之為撈摝之義亦音虜俗别作擄)

撈　　　郎刀切沈取也
挏　　　杜總切擁引來去也說文曰擁引也漢有挏

馬官掌作馬酒盖挏馬乳以為酪也(别作酮非淮南子曰撢掞)


(挺挏世之風俗)

搈　　　余隴切(說文曰動搈也)
攪　　　古巧切撓也擾撓攪三字之分察其聲而可

得

擾　　　爾沼切指㕚紛繞也因之而生馴擾之義謂

屈曲從人也書曰擾而毅(孔氏曰順也)又曰敷五典擾


兆民(康成曰猶馴也又作擾說文曰牛羊柔謹也)

撓　　　女巧切以手斡旋物也又尼交切搔也(俗作)

又女教切撓之而曲曰撓與橈通(說文曰擾也曰捄也)

拌　　　薄旱切攪和也
搔　　　蘇遭切爬之輕曰搔古亦通作騷(說文曰刮也儀禮以)

(此為蚤揃非)

揲　　　食列切閲數也易曰揲之以四(别作抴說文抴余制切捈)

(也)

扐　　　歴徳切著物指間也易曰歸竒於扐又為數

與仂阞通

掛　　　古賈切又去聲易曰掛一以象三(陸氏曰别也)又

作　　(唐本說文曰縣也徐本曰畫也)禮曰挂于季指引之則凡


罥絓者皆曰挂(縣絓當作絓罥絓是也)

摛　　　抽知切舒展也(又作攡揚子雲曰幽攡萬類)
攄　　　抽居切摛也一曰抒也(又作捈說文曰卧引也孫氏同都切)
掞　　　以冉以贍舒贍三切舒也(又作閃)
拓　　　闥各切推㡿也(說文之石切以為摭字)
攤　　　他干切鋪也
擴　　　闊鑊切拓張也孟子曰凡有四端於我者知

皆擴而充之矣(亦作㨯又作彍說文曰弩滿也漢書十賊彍弩又古縛虚郭二切)

揄　　　羊朱切(說文引也)左右揄摇也莊周曰被髮揄袂

(陸氏曰垂手衣内而行也音遥又音偷又禇由切李氏曰音投投揮也又士由切)又余招


切詩云或舂或揄亦作　　(周官舂人女舂扰二人鄭康成注引詩作)


(或舂或扰毛氏曰抒臼也按抒舀也扰乃揄也扰尢聲譌為冘)揄摇聲相近故后


服揄翟亦為摇翟

揚　　　余章切　說文曰　(古飛舉也)　文　簸而上之為揚左之

右之為揄引之為抑揚飄揚發揚揚揚明揚之揚


易曰揚于王廷

播　　　補過切散布也布播音義相鄰(說文曰種一曰布也)　

(古文又譒敷也引書王譒告之按凡種黍稷者必散布其種故謂之播播非種也不當别立文)播


告猶言布告也又引之為奔播逋播播遷播棄言


如播揚而散越也

撒　　　山戛切散擲也(古無此字當即用散字)
拂　　　敷勿切拂略也引之為拂逆孟子曰入則無

法家拂士謂拂其非者也(别作怫讀為薄宻切者非說文曰拂過撃也)

撇　　　僻别切拂之稍重而疾也史記平原君側行

撇席(字林从衣匹結切三倉云拂也說文曰撆别也一曰擊也)

担　　　丁但切拂之重也(楚辭曰意恣睢以担撟居桀切朱子曰担撟軒舉也)
拭　　　書力切以巾拭垢濡也
挋　　　之刃切士喪禮挋用巾又挋用浴衣(康成曰晞也清)

(也古作振劉氏居各切)

抆　　　武粉切拭也楚辭曰孤子唫而抆淚又作　

吕氏春秋曰吳起抿泣

捝　　　始鋭切不盥而拭也鄉飲酒禮右手取肺絶

末以祭尚左手嚌之興加于俎坐挽手(陸氏始鋭切拭也説)


(文曰解挽也孫氏他括切)

抹　　　莫葛切拭之長也(别作瀎說文曰栻滅貎)
揩　　　可皆切拭之力也
捖　　　古八切考工記刮磨之工(刮故書作捖)
推　　　穿隹切差使前也引其義則為推廣推究推

與充聲相通義亦近之又通回切排之前郤也

排　　　蒲皆切排而辟之也排辟音相近(今俗有排列之言)
擠　　　牋西切推之使墜也又子禮切
搑　　　乳勇切推擣也(搑􁞘皆俗書)
􁞘　　　筍勇切推撼也(又作捒)
挨　　　英皆切旁排也(又上聲說文曰擊背也又作􁥓)
振　　　除耕切挨入也
搪　　　徒郎切排突也古借用唐
拶　　　子末切遞相排迫也
挃　　　陟栗切詩云穫之挃挃(毛氏曰穫聲也侗謂挃猶拶也今人或言)

(挨拶或言挨挃雙聲多取其聲詩言乎穫者之比宻也)

攙　　　初咸切排而先也一曰旁扶也(說文新附刺也)
撞　　　傳江切直突也(說文曰凡擣也)樊噲傳直撞入項羽

營(又去聲)

擣　　　都皓切舂也築也(說文曰手推也一曰築也)詩云我心憂
傷惄焉如擣(毛注非又作捣)

抵　　　丁兮切排也又丁禮切拒不進也與牴通(抵牛)

(角觸也)古單作氐漢書曰大角氐(又作觝䢑說文抵擠也䢑怒不進也)

拄　　　冢庾切以丈築抵也
拒　　　臼許切抵禦也與距通
抗　　　苦浪切敵拒也又因之為抗張詩云大侯既

抗記曰小臣抗衾御者浴古單作亢(詳具亢下說文抗扞也或)


(作杭)

搶　　　千羊切賈誼曰國制搶攘(孫愐曰拒也突也又千剛鉏庚二切)

(晉灼曰搶攘亂貌也搶音傖)又此兩切矍拏也

捘　　　子回切傳曰捘衛侯之手及捥(說文曰推也杜氏曰擠也)

(血至捥按捘但為推擠則不得言至捥)又子寸切

掎　　　舉綺切自後摧之也(說文曰偏引也)詩云伐木掎矣

伐之將殊摧而仆之也(毛氏曰掎其顛鄭氏曰掎其顛者不欲妄踣之)傳


曰晉人角之諸戎掎之角者角其前掎者摧其後


也(杜氏曰掎其足也)

摧　　　徂回切說文擠也一曰挏也一曰折也侗謂

合三說而後其義具

挫　　　寸過切(說文摧也)摧折(之列切)其鋒鋭也漢書鋭氣

挫於險塞又側卧切莊周曰挫鍼治繲按摧挫二


字義相通古人通用摧字詩云乘馬在廄摧之秣


之(鄭氏曰摧今莝字陸音采卧切)

拉　　　落合切中折也漢書曰拉脅折齒(說文摧也又有拉折)

(木也或作搚拹)

杌　　　五忽切摧兀也詩曰天之杌我如不我克考

工記輻廣而鑿淺是以大杌(季曰止當作兀)

掘　　　其月切發地也古借用闕字傳曰闕地及泉

又曰闕翦我公室

搰　　　古忽切吳語曰狐埋而狐搰之(韋昭曰發也)莊周

曰搰搰然用力甚多(郭氏曰用力貌)又作　　荀子曰太


古薄葬故不(揚倞曰穿也)吕氏春秋曰水之性清土


者之(髙誘曰濁也亂也)

拊　　　方武切拍拊也書曰擊石拊石又曰搏拊琴

瑟傳曰公拊楹而歌又為弓弣之弣少儀曰屈韣


執拊

拚　　　皮變切拊掌也或作　　又方問切記曰汎

埽曰埽埽席前曰拚聘禮曰不腆先君之祧既拚


以俟矣與糞通詩云拚飛維鳥與奮通(康成釋以飜陸氏曰)


(芳煩切未然)

拍　　　普白切(説文拊也)拊之重也
搭搨　　　徳合切　　吐盍切(唐韻搭吐盍切摸搭也搭都合切打也搨)

(都盍切手打也又作㩉按此皆俗書今人以搭為拍搭徳合切搨為摹搨吐盍切)

批　　　篇迷切挻以指也引其義則薄切亦為批(又作)

(掍)又薄結切孫臏曰批亢擣虛

挻　　　尸連切掌擊也挻重於批賈誼曰因而挻之

矣(說文曰長也从延延亦聲按挻之訓長者从木俗又作搧)

摑　　　古獲切挻也
搏　　　伯各切手擊也(說文曰索持也許氏盖以為捕字誤)
擊　　　吉歴切義不待訓
扣　　　苦后切又去聲攷擊也又作叩敂(又作噭說文曰扣牽)

(馬也此乃惑於扣馬之說又曰噭扣也如求婦先噭叕之从言)

打　　　都挺都冷二切又都假切擊也
抌　　　竹甚切說文曰深擊也(又以紹以昭二切抒臼也乃抌之譌冘非)

(其聲也又作)

撻　　　他達切鞭朴之也書曰撻以記之記曰撻之

流血(說文曰古文)

抶　　　丑栗切小笞也(說文笞擊也)
搒　　　布曠布孟二切笞擊也又作榜進舟也又逋

横切牽也

掠　　　力讓切榜笞也又力灼切說文曰奪取也古

作略

捶　　　主惢切熟擊也(說文曰以杖擊也)按椎擊亦謂之捶

記曰乾肉則捶而食之莊周曰皆在盧捶之間爾


(本又作錘)又曰犬馬之捶鈎不失毫芒(郭氏曰丁果切玷捶鈎之輕重)

(而不失毫芒也或曰江東三魏之間謂鍛為捶按或說差近又作箠)

搉　　　克角切說文曰㪣擊也(又作攉漢書揚攉古今)
􁒗　　　詰弔切說文曰旁擊也莊周見髑髏撽以馬

捶(又古的切)

摽　　　婢小切擊也詩云摽有梅曰寤辟有摽又必

遙切孟子曰摽使者出諸大門之外

撲　　　弼角切掩擊也又普木切自上掊而下也書

云其猶可撲滅秦始皇囊撲二弟(又作㩧說文撲挨也又􁖖擊也)


(今顛撲之撲用此弼角切)

摋　　　桑葛切側手擊也公羊傳曰宋萬臂摋仇牧

古通作殺(又師害切擺摋俗語)

捎　　　師交切(說文曰自闗以西凡取物之上者為撟捎類篇曰又山巧切撃也莊周曰)

(蒲捎之馬)按捎邪擊也相如賦曰捎鳳皇又上聲考工


記曰以其國之阞捎其藪(鄭氏曰除也阞三分之一也鄭司農讀如螵蛸)


(之蛸)

揳　　　訖黠切史記曰揳鳴琴(類篇擊持也即書戛字)
攦　　　所綺切莊子曰攦工垂之指(郭氏吕係切又力結切徐所綺)

(切李云折也崔云撕之也)

摵　　　測革率國二切(說文新附曰捎也)又色責切(類篇隕落也摵)

(摵乃借以狀落葉之聲便以為隕落解字之敝大略如是)

擉　　　測角切又作　　周官鼈人以時簎魚鼈凡

貍物鄭司農曰簎謂以叉刺泥中搏取之莊子曰


冬則擉鼈於江(按簎刺也今刀刺人者又作㪬)

拑　　　巨淹切說文脅持也
捦　　　巨今切說文曰急持衣衿也(别作襟)按拑捦古

通作禽

捕　　　薄故切索持也(說文取也)
擿　　　直隻治革二切投也(說文搔也一曰投也按擿摘多相辭)莊子

曰擿玉毁珠又作　　

攛　　　倉凡切擲而上也(俗書)
抛　　　匹交切遙擲也(抛揞皆俗書)
揞　　　於陷切擲弃也(又於咸切)
捐　　　余専切說文曰棄也
捨　　　始野切古單作舎義見舎下
失　　　式質切脫手失物也乙聲
技　　　其記切巧藝也(女之有技者别作妓說文曰妓婦人小物也)
拙　　　職恱切不能巧也
拮据　　　激質切　　斤於切詩云予手拮据(毛氏曰拮)

(据㦸挶也又曰手病說文曰拮口手共有所為也据㦸挶也自拮至摎凡十二字雖見於經傳而其)


(義未明漢書拮擊鳴球讀如戛)

挶　　　居玉切(說文曰㦸持也又作撠史記曰善救鬬者不搏撠孫愐曰持也義亦未明)

又為畚挶傳曰陳畚挶(杜氏曰土舉也)

掤　　　筆陵切詩云抑釋掤忌(毛氏曰掤所以覆矢馬氏曰韇凡盖也杜)

(預曰韇凡箭筩也)

擭　　　戸化切周官春令為阱擭秋令塞阱杜擭(康成)

(曰擭柞鄂也堅地阱淺則設柞鄂於其中秋則杜塞收乂之時為其陷害人也)魯誓曰杜


乃擭敜乃穽(孔氏曰擭捕獸機㩜也)中庸曰驅而内諸罟擭


陷穽之中(說文曰搫擭也搫擭不正也一曰布擭也一曰握也孫氏一虢切)

擖　　　力盍弋涉二切(說文曰刮也一曰撻也孫氏口八切)記曰執甘

膺擖(康成曰舌也以舌自鄉陸氏以涉切)管子作揲曰執甘膺揲厥


中有帚

掫　　　子侯切(又子俱子栁二切)傳曰陪臣干掫又曰賔將

掫主人辭賔不可親執鐸終夕與於燎(說文曰夜戒守有所)


(擊也杜氏曰行夜也)

揤　　　考工記曰刮摩之工玉揤亦作楖从木(康成曰讀)

(如巾櫛之櫛)

捆　　　口衮切射禮曰既拾取矢捆之(康成曰齊也)孟子

曰捆屨織席(朱子曰捆扣㧻之欲其堅也)

􁅀　　　下版切傳曰􁅀然授兵登陴(杜氏曰勁忿貌按漢文帝詔曰)

(􁃊然念外人之有非蘇林曰寢眠不安貌孟康曰猶介然也按二字文意實同當以一為正)

掾　　　以絹切(說文曰縁也)秦漢官皆有掾與屬(漢書音義曰正)

(曰掾副曰屬按秦司馬欣為櫟陽獄掾曹咎為蘄獄掾蕭何為掾主吏掾乃屬官通稱)

摎　　　古肴力求居留三切(說文曰縛殺也孫愐曰束也撓也)秦有

將軍摎

捌　　　補别切(方言無齒把也今官府文書紀數者用此為七八之八)
抰　　　一丈切(說文曰以車鞅擊也按今俗以旁馬牛行為抰)
攏　　　盧東切又上聲(類篇曰理也持也掠也按俗言攏馬平聲攏掠上聲)
扮　　　(說文曰握也太玄曰地則虚三以扮天范氏扮猶并也要亦不可曉今俗以裝飾為打扮)

(晡幻切)

掕　　　里甑切說文曰止馬也
換　　　胡玩切易也

手之疑

丮　　　(說文曰持也象手有所丮據讀若㦸孫氏己勮切)

丮之㑹意

鬥　　　當豆切　說文曰兩士相對兵　(說文曰遇仗在後象鬥之形)　　也孫氏亦　

(音都豆切按今争鬥之鬥皆作鬬如孫氏之音則門鬬二字實一字說文鬥為鬥争鬬訓遇二義不)


(同且斵非鬥之聲疑鬬别自有音也)


鬥之㑹意

鬧　　　奴教切市中紛鬨也

鬥之諧聲

鬨　　　下貢切鬥喧也孟子曰鄒與魯鬨
鬩　　　許璧切小鬥也詩云兄弟鬩于牆(說文恒訟也从兒兒)

(善訟者也按兒非善訟者倪霓鶂皆兒聲乃諧聲也)

鬮　　　古侯切說文曰鬥取也(又曰讀若三合䋲糾)
埶　　　魚祭切種也(說文曰从坴丮持而種之徐鍇曰坴土也)又作　　

(亦作藝从云未達)書曰歸格于蓺祖(孔氏曰文祖也不能明蓺之義按蓺祖猶)


(樹子也譬諸草木樹蓺肇造所自始也)借為道埶之埶周禮六埶禮


樂射御書數又傳曰陳之埶極(杜氏曰凖也)曰貢之無


埶曰埶貢事曰大國令而共無埶曰布常無埶(杜氏)


(皆曰法制也)

巩　　　居竦切　說文　(也或阼)　　
谻　　　其虐訖約二切(說文曰相踦谻也)相如賦曰徼谻受

詘(蘇氏顔氏曰谻倦極也音與勮同)

執　　　之入切(說文曰捕罪人也从丮从幸幸亦聲)經傳之用為執持
　六書故卷十四
欽定四庫全書
　六書故巻十五
　　　　　　　　　　　　　宋　戴侗　撰
人八
又􁃸　　延九羽巳二切象又手形　　臧可切象􁃸
　手形人之又手力於􁃸手凡任用者尚又俗謂之順
　手故因之生又助之義于救切又作　　加口焉口
　手交助也劦助為􁃸則賀切又作　　加工焉相工
　事也易曰裁成天地之道輔相天地之宜以左右民
　書曰予欲左右有民又曰克左右厥辟宅師詩曰保
　右命爾曰實右序有周皆經文之未變其舊者也左
　弱於右故所力與者為右所不與者為左傳曰王右
　伯輿范匄曰天子所右寡君亦右之所左亦左之漢
　人尚右右丞相位左丞相之上凡下遷者為左遷右
　之假借其用為復(右之借義奪正義而􁃸不便於書故俗更以左右為􁃸又手之文而)
　(右助之右左相之左復加人為佑為佐加示為祐)
􁃸又之合

􁄮　　　居玉切兩手合也(説文曰竦手也又作揚雄説从兩手又作挶)

􁄮之象形

爭　　　甾耕切象兩手爭一物　　(晉姜鼎文説文从􁌏从􁄓引也)

(曲説也)爭之力為爭去聲諫爭之爭取此(别作諍)


爭之諧聲

靜　　　疾郢切爭息也與靖通(説文曰从青爭聲審也按靜無審義从青)

(尢無謂又作靚説文召也賈誼賦澹乎若澯囦之靚顔氏曰即靜也又作妌説文曰靜也)

舁　　　居許切舁重也兩人四手同力對舉也(説文曰共)

(舁也从从􁄮讀若余按此非从臼乃兩􁄮相向即舉字也舁重非一人之所勝故从兩􁄮共舁今)


(作舉復加手贅矣)


舉之諧聲

與　　　余吕切相與同事也因之為黨與之義　　

古文(説文曰黨與也)參於其事曰與去聲亦通作預


親然切舁移也(説文曰升高也古文又作遷説)　　　　　


(古文按升高與登非遷之義且不應从舁實一字後人復加走漢志曰于帝丘單作)


舉之疑

興　　　虚陵切舉之起曰興(説文曰从同同力也同舉而後能興)引之

則凡作興者皆曰興孔子曰興於詩又曰君子篤


於親則民興於仁因物興意之謂興去聲周禮教


六詩四曰興又曰以樂語教國子興道風誦言語


凡興者託事物以起意其感發也深使人之意興


故謂之興説詩者常以興為比説文者常以諧聲


為㑹意故多曲説

􁄮之㑹意

戒　　　古拜切敕備也兩手執戈戒之義也古以兵

事為戒孟子曰辭曰聞戒故為兵餽之引之則凡


先事儆戒者皆曰戒祭祀之禮前期之十日戒三


日齋戒也者戒于官有司使各儆乃心共其職具


其物也百物既具然後可以壹其齋明以戒與齋


同説者非(别作誡悈䛺)

兵　　　餔明切殺伐之器也从􁄮執斤　　　　　

(古文从人持干)

弄　　　魯貢切兩手持玉玩弄之義也
弇　　　古禫切兩手合覆弇之義也　　(曰葢也古文)引

其義則廣中而陿口者皆謂之弇周禮曰凡聲弇


聲鬱(康成曰弇謂中央寛)考工記曰棧車欲弇飾車欲侈又


曰厚脣弇口謂之臝屬春秋傳申鮮虞出犇行及


弇中枕轡而寢出弇中曰驅之又姑南於檢二切

氶　　　辰陵切自下承上也从􁄮氶卪又作　　(説文)
曰翊也从卪从􁄮从　(説文曰奉也受也从手山山高奉㞼之義)　　从卪从􁄮唐本説文曰　


(从手从㞼張参曰从手从氶按許氏謂氶从卪从从山以山高為奉㞼之義義甚迂曲氶既从􁄮)


(又从手亦無謂當以氶為正㞼承皆以氶為聲張參之説必有所本㞼與氶其音同其義又同經傳)


(無用㞼字者秦漢始有㞼相及守令㞼之稱丞相掌丞天子郡縣之丞各丞其守令其義猶曰丞下)


(而翊輔之也傳曰子擊之鄭師為承㞼承特一字也當以氶為正)


􁄮之轉注

􁚬　　　普班切反手有所􁚬爰也别作　　樊聲加

手(又作再加手非漢書凡攀字皆止作􁚬)


􁄮之諧聲

奉　　　文勇切兩手奉物也(别作奉又加手非)又尃勇切合

手匊奉也(别作捧再加手非)又房用切所奉之物曰奉若


秩禄田邑之入皆謂之奉也漢書曰小吏勤事而


奉禄薄其益百石以下奉十五(顔氏曰扶用切漢書凡奉禄皆單作)


(奉别作俸非或作甫用切非)

异　　　羊吏切置也書曰异哉試乃可已謂姑置勿

論也

(説文曰摶飯也釆聲釆古文辨字孫氏居切)

奕　　　移石切圍棋也奕者必兩人故从􁄮
卑　　　必至切舉物予人也或作　　(説文卑舉也从􁄮甶聲孫)

(氏渠記切畀相付與之約在閣上也从廾甶聲孫氏必至切按卑卑特一字相付之約在閣上曲而)


(不通當以从􁄮為正)


􁄮之疑

奐　　　呼貫切(説文曰取奐也一曰大也从夐省徐鉉曰夐營求也取之義也按夐奐)

(皆从而聲相近疑自為一字三字皆以為聲也)詩云伴奐爾游矣(毛氏)


(曰伴奐廣大有文章也康成曰伴奐自縦弛之意也按二説皆非詩意)記曰美哉輪焉


美哉奐焉(康成曰奐言衆多孫愐曰文采明貌)

􁄦　　　(説文曰持弓拊从肉讀若逵孫氏渠追切)

又之象形

厷　　　古弘切　　古文象臂取之曲之文孤

故加又為厷(俗作肱再加肉)

㕚　　　側狡切説文曰手足甲也象形通亦作爪(書傳)

(亦借用蚤字又作搔士虞禮沐浴搔蒯)

聿　　　鄙密切古所用書也象又持刻畫之刀又作
　　　　古之書以刀後世易之以毫束毫而建諸管

故加竹焉　説文　(手之疌巧也从又持巾孫氏尼輒)　與肅皆从聿聿所以書也楚　


(謂之聿呉謂之不律燕謂之弗从聿一聲孫氏余律切按書傳未嘗有聿字且手之疌巧何以取義)


(於巾説文謂聿所以書而筆繼其次釋曰秦謂之筆筆聿與書畫皆从聿明聿筆實一字蒙恬始束)


(毫為筆故秦謂之筆耳孫氏分為二字二音者誤也俗作笔)借為發語辭余律


切書云聿求元聖詩去聿來胥宇(别作欥説文曰詮辭也从欠从)


(曰曰亦聲班固賦曰欥中和為庶幾聿既為借義所奪故専以从竹者為筆而孫氏誤以為二字也)


聿之指事

史　　　爽士切掌書之官也秉聿以俟史之義也

史之疑

吏　　　力置切分治之職也周禮曰吏以治得民(説文)

(曰从一从史史亦聲按吏从一未達)

事　　　鉏吏切(説文曰職也之省聲古文亦作按事疑从吏省聲)又七

賜切漢書事刃公之腹(今作剚倳)


聿之㑹意

􁚵　　　將鄰切(説文曰聿飾也俗語以書好為􁚵讀若津)

聿之諧聲

書　　　商魚切書字也者聲也
畫　　　戸化切圖寫物象也或曰以聿摹畫之之謂

畫(説文曰象田四界聿所以畫之古文按聿非所以画田者画畫同聲俗以畫為画故)


(畫更作畫絶無義漢畫堂畫室圖畫畫象皆止作畫)

□　　　羊至切習書也亦作　　聲引之則凡肄

習皆謂之周禮凡王之㑹同軍旅儀為位傳


曰業及之又曰為三師以焉亟肄以疲之(説文)


曰習也　　籀文　(篆文按隶乃聿)　又作　　文習也　肄之借義為餘詩


云伐其條肄傳曰夏肄是屏肄餘葢同聲

建　　　居萬切臿筆也禮曰柶復加之及錯建之引

之則凡植立者皆謂之建(説文曰立朝律也从聿从廴)假借之


音居偃切漢書曰猶居高屋之上建瓴水也建水


猶頃水也


聿之疑

肇　　　池沼切創始也書云肇十有二州又曰肇我

邦于有夏曰肇造我區夏(又作􁦠説文曰肇擊也从攴肈省聲肇从戈肁)


(聲漢和帝諱闕之李舟曰擊也肁始開也从户从聿治小切徐鉉曰聿者始也按聿無始義開戸不)


(應以聿書傳肇皆為創造之義)

帚　　　之九切帚所以糞除也象手持帚之形

帚之㑹意

埽　　　蘇老切从帚从土埽除之義也(或作掃再加手非)
彗　　　祥嵗切帚小而弱宜以埽室堂彗廣末而彊

宜埽除麤穢各象其形(説文曰古文或作篲)

丑　　　奴九切手丑取物也或曰手械也象形(别作扭杻)

(杽鈕㺲)借為十二辰子丑之丑敇九切(説文曰紐也十二月萬物)


(動用事象手之形時加丑亦舉手時也按衄忸皆以丑為聲奴九切為音之正十二辰不可立文故)


(皆假借許氏欲傳㑹卒篇之大義故其説尤鑿不通)

叉　　　初加切指錯也或曰指叉取物也(木之支叉别作杈叉)

(又去聲别作䟕)

尹　　　余準切主事者也象執持之形凡主宰者皆
謂之尹書曰尹爾多方曰尹兹東夏(説文曰治也从又丿握事)


(者也古文)　　


尹之㑹意

君　　　舉云切君者出命者也故从尹从口尹亦聲
　　　　古文(説文曰象君坐形按从省聲)

又之指事

寸　　　倉困切説文曰十分也人手郤一寸動衇謂

之寸口寸者度之所从立分者十分其寸也


寸之諧聲


(説文以此為古文道非)　　徒到切箆類也今之搔頭


掉箆之類漢晉天子所建玉導是也漢有導官令


主米事導擇葢以箆别擇之王莽使太醫尚方與


巧屠刳剶王孫慶量度五藏以竹筳導其衇知所


終始隨志曰先所以建冠於髮導所以轢鬢髪於


巾幘之裏也相如賦曰䆃一穗六莖於庖謂導擇


也(説文誤立䆃文非也凡鄉道道山道河皆謂順其道而道之當直作道去聲)

寸之疑

寺　　　祥吏切周官寺人掌王之内人秦漢以來官

府謂之寺(説文廷也有法度者也从寸之聲)

專　　　職縁切専壹也(説文曰六寸簿也一曰専紡也别作嫥説文曰壹也)又

徒官切圜㮯也周禮曰其民専而長亦通作搏今


俗作團

尋　　　士箴切以手度之八尺為尋假借之用為温

尋之尋春秋傳尋師尋盟皆此義也子貢曰若可


尋也亦可寒也與爓通(説文曰繹理也从工从口从又从寸工口亂也又寸)


(分理之彡聲唐本不从口而从几唐玄度林罕云古文从寸从尺説文葢縁溫尋而生繹理之説今)


(俗又因之生尋求之義誤矣)


尋之諧聲

彠　　　乙虢切度也又作　　楚辭曰求矩矱之所

同

采　　　倉宰切手在木上采之義也凡農桑皆采也

民事莫多於采故謂事曰采書云儔君予采借為

僚采之采(别作寀爾雅寀寮官也説文曰同地為寀)又禹貢曰五百里


侯服百里采二百里男邦三百里諸侯采畿内公


卿之食邑也又為采色之采謂丹朱青堊之類所


用以作色者也書曰以五采章施于五色(别作綵彩)

􁌏　　　上下兩手相授受也(説文曰物落上下相付也从爪从又讀若摽有)

(梅孫氏平小切)


􁌏之㑹意


治絲也一手提絲一手治之(説文古文􁄰字亂也一曰治)


(也徐鍇曰象絲亂而爪治之爪覆手也孫氏吕員切集韻盧玩切古孝經同)又作　　


説文曰治也　(相亂􁌏治之也讀若亂一曰理也)　古文孫氏郎段切　按辭以􁄍


為聲疑與即治字書字亂而敬又曰惟以亂


民曰自亂于威儀凡治皆作亂殆之譌也(按説文亂)


(治也从乙乙治之也孫氏郎段切治亂相反不應同文説文之説孫氏之音紛然爻亂未知所壹當)


(俟考文者正而壹之)


依謹切(説文曰所依據也从工讀與隱同徐鍇曰作櫽非)


􁌏之諧聲

受　　　　秦鍾　(師毛志文)　卣文　常帚切上予而下受也　　

从􁌏舟省聲按鍾卣　(皆从舟説文亦云舟聲而受之上乃作葢)　之譌也商王受尚書皆　


(作受他經傳皆从紂一人不應兩名且自商紂之外皆無用紂字者葢受之譌也)

寽　　　律括切(又力輟切)一手持物一手寽取之也一聲

别作　　(説文曰寽五指捋也捋取易也按寽捋實一字)

爰　　　于元切相爰引也孟子曰嫂溺則援之以手

引之為攀爰之義詩云有兔爰爰兔足短後其行


常探前故曰爰爰所爰為爰去聲(别作援加手非)借為發


語辭詩云爰居爰處又借為藩爰之爰(亦作楥春秋傳晉人)


(以君命賞於是作爰田杜氏曰分公田之税應入公者爰之於所賞之衆國語作轅田韋昭曰易也)


(為易田之法賞衆以田易疆界也或云轅車也以田出車賦韋昭謂賞以説衆而言出車賦非也説文)


(􁒳􁒳田易居也徐鍇曰爰田之爰即此字謂以田相換易也)

敢　　　苟菼切説文曰進取也引之為果敢之義(説文)
　　　　(籀文古文)
及　　　其急切追及其人也从人而又屬其後及之

義也(説文曰逮也古文及秦刻石古文亦古文)

隶　　　徒鼐切僅及也从又持尾省纔隶及其尾也

(别作逮)


隶之諧聲

隸　　　郎計切説文曰附著也　　篆文
􁝣　　　説文曰穿殘也讀若殘

􁝣之諧聲

㕢　　　(説文曰􁝣深堅意从􁝣从貝貝堅寶也讀若概按如許氏説从貝無義貝乃聲也)
父　　　浮甫切尊老之稱也有子者謂之父从又持

丈老者然後丈也凡父之兄弟通曰父又孚武切


與甫通


父之諧聲

爹　　　徒可陟邪的奢三切岷俗呼父曰爹梁書曰

始興王人之爹何時復來哺乳我俗亦呼爺木蘭詩


曰阿爺無大兒

支　　　章移切支吾也(説文曰去竹之枝也从手持半竹)　　古文

(按手持竹所以支吾古文意亦如此俗作楮)又為本支之支詩云本支

百世凡木正為幹旁為支(别作枝)人身為幹手足為


支(俗作肢胑今俗以内貨財為收出為支未知何所本或曰取支分之義)

友　　　延九切二又相從友之義也洪範曰彊弗友

剛克燮友柔克兄弟相愛謂之友引之為朋友皆


取劦同之義兄弟同生也朋友同道也詩云嚶其


鳴矣求其友聲矧伊人矣不求友生(説文並古文)

付　　　方遇切从又授物於人付之義也(説文曰从寸持物對)

(人按寸不能持乃又之譌也)

奪　　　徒活切佳欲奮而手矍之奪之本義也(説文曰手)

(持佳失之也)又作敓書曰敓攘矯䖍


謀骨切説文曰入水有所取也从又在回下

　　　　古文回一曰　　省聲
夬　　　古買切決也从又从先省以先決物也易曰

夬決也(又古賣切)

爯　　　處陵切舉也(説文曰并舉又去聲一作)　

又之諧聲

攴　　　普木切抶也抶重而攴差輕有督策之義焉

又作　　書曰朴作教刑凡敎敇者从攴


攴之㑹意


溪禰切開戸也開啟之聲通而義有廣陿開


从門从户其義可推矣(别作启説文閒也从戸从口又作啓)

寇　　　可候切毁完為寇書曰寇賊姦宄(孔氏曰羣行攻刧曰)

(寇)

政　　　之盛切正之曰政語曰政者正也法度紀綱

政之大者也

攽　　　布還切分也古通作班頒又作朌禮曰朌肉

及廋車


攴之諧聲

敇　　　恥力切敇正也戒敇也攴所以督人(説文敇擊)

(馬也朿聲孫氏楚革切敇戒也臿地曰敇朿聲孫氏恥力切按擊馬當作策敇以束為聲非恥力之)


(音也)詩云既匡既敇(毛氏曰固也按秦漢以來人主之命令稱制為敇令漢書猶皆)


(作敇六朝始通用勑字今皆作勑實當作敇也)

敇之㑹意

整　　　之郢切敇正之也
放　　　甫妄切斥遣也書曰放驩兜于崇山又曰放

牛于桃林之野(説文曰逐也)放之所厎為放上聲記曰


推而放諸東海而準孟子曰放于琅邪又借為放


象放效之放(别作倣仿髣)


放之㑹意

敖　　　五牢切出游也(别作遨)詩云微我無酒以敖以

游借為倨敖敖慢之敖去聲(别作傲説文曰倨也又作嫯説文曰㑄易)


(也吕氏春秋史記作慠)


放之諧聲

敫　　　(説文曰光景流也从白从放讀若龠又吉歴切敬也吉弔切歌也堅堯切擊也又牽幺切)

(按敫之音義俱可疑以敫為聲者徼繳噭有堅堯之音激覈有吉歴之音繳射之繳有龠音)

教　　　居效切誨不能也誨人者以言教人必有術

業規矩程督之方故从攴又作　　　　説命曰


惟斆學半(孔氏曰斆教也陸氏户孝切説文曰教上所施下所效也从孝並古)

(文斆覺悟也从教从冂冂尚矇也聲篆文孫氏胡覺切按説文以斆學為一字於説命斆學)


(之説不通斆教實一義斆从學而攴以督之教之義也)亦通用學字記曰凡


學世子及學士必時春夏學干戈秋冬學羽籥小


樂正學干籥師學戈又曰學然後知不足教然後


知困知不足然後能自反也知困然後能自彊也


故曰教學相長也兑命曰學學半其此之謂乎(陸氏)


(曰上學戸孝切學也)

效　　　侯教切眂已為者而放之也效與學聲義相

近(説文曰象也别作効傚詨)又顯致曰效記曰效馬效羊者孟


子曰效死勿去傳曰使諸侯偽效烏餘之封漢書


曰諸將效首虜曰請畢今日驩效死於前因之為


績效為效騐漢伍被諫淮南王以呉楚七國為效

敦　　　都昆切篤也崇也垕也易曰敦艮之吉以厚

終也又曰安土敦乎仁中庸曰敦厚以崇禮曰大


徳敦化書曰敦叙九族曰敦信明義(今俗作惇从心葢後人所)


(易寖失其本義矣)又都回切與堆通又都内切盛黍稷器

也周官曰共珠盤玉敦昬禮曰黍稷四敦皆葢亦


作　　(􁒼季敦文从皀)又徒官切詩云有敦瓜苦(毛氏曰猶専専)


(也)敦煌郡名又徒本切傳曰舜流四凶族渾敦其


一又詩云敦弓既堅(毛氏曰畫弓也陸氏都僚切又都雷切)

敏　　　眉隕切趨功勤速也(别作慜)
敃　　　眉隕切不顧是非而力為之也又作　　書

曰殺越人于貨􁆃不畏死又曰其在受徳􁆃惟羞


刑暴徳之人同于厥邦(説文曰敃彊也􁆃冐也)

敄　　　亡遇切専力其事也(説文曰彊也)又作　　
孜　　　津之切黽勉不輟孜孜通作孳
故　　　古慕切造意為之也書曰宥過無大刑故無

小造意為故差誤為過凡造作者必有其故詩云


維子之故春秋傳曰為周公祊故六書之説謂之


訓故(别作詁説文詁訓故言也毛詩訓詁舊本作故)又引之為新故之故


故舊也

敂　　　苦厚切又去聲小擊也又作　　(又作噭)
攷　　　苦浩切敂擊也攷器者敂擊以覈其工苦故

凡攷覈通曰攷古通作考詩云考槃在阿曰子有


鍾鼓弗鼓弗考

𫾣　　　口交切敂之重為攷攷之重為敲𫾣攷敂聲

義相通輕重如其聲(説文𫾣横擿也𫾣擊頭也又作摮公羊傳曰以斗摮而殺)


(之或又作搞)

攻　　　沽紅切致力攻治也攻堅攻木攻金攻城皆

此義也又去聲攻穴之也(俗作)

敗　　　卜戒切毁之也自壊為敗步拜切(説文賊敗皆从貝)

(籀文又䢙敗壊也按敗之从貝無義貝乃聲也)

敝　　　毗祭切靡敝也(説文曰帗也帗一幅巾也一曰敗衣也俗作弊)
改　　　古亥己里二切革也
更　　　古行切革故更新也因之為更迭又因之為

更歴持夜者分為五時毎一時輒更其人謂之五


更更改革聲義相通又古孟切復也

變　　　彼眷切更易也
敬　　　居慶切戒慎也从攴所以敇戒之敬之本義

始此子路問君子孔子曰修己以敬曰如斯而已


乎曰修己以安人曰如斯而已乎曰修己以安百


姓修己以安百姓堯舜其猶病諸聖人之道始乎


修身修身之道本乎敬易曰君子敬以直内義以


方外敬義立而徳不孤直方大不習無不利則不


疑其所行也敬則心存心存則道立故曰敬徳之


聚也中庸曰君子戒慎乎其所不睹恐懼乎其所


不聞所以教敬也程子教學者立徳必由主敬其


有功於後學大矣

敘　　　象吕切又去聲差次也與序通序者自然之

序叙者差次其序也

數　　　爽主切枚計多寡也又雙遇切自一至萬億

兆畡謂之數因之為頻數色角切語曰事君數斯


辱矣記曰祭不欲數又因之為數密趨六切孟子


曰數罟不入洿池考工記曰數目顅脰

敉　　　緜婢切書曰以予敉寧武圖功又曰敉寧王

大命曰亦未克敉公功亦越武王率惟敉功(爾雅曰撫)


(也或作侎)

敞　　　齒兩切豁開也
救　　　居又切振拯急難也
敵　　　亭歴切亢也當也
赦　　　式夜切宥舎罪過也
敺　　　虧于切驅逐也孟子曰為湯武敺民者桀與

紂也漢書曰敺从烏孫衆兵亦通作驅

斁　　　夷益夷約二切厭也詩云服之無斁又曰在

彼無惡在此無斁通亦作射詩云神之格思不可


度思矧可射思又丁故切敝壊也書曰彛倫攸斁


(孔氏曰敗也)詩云耗斁下土(毛氏曰敗説文作殬)

敜　　　諾劦切書曰敜乃穽(孔氏訓塞疑即㭯字)
敿　　　舉夭切書曰敿乃干(孔氏訓施説文曰擊連也疑即撟字)
敔　　　偶吕切書曰合止柷敔(郭璞曰狀如伏虎背有二十七齟齬以木)
(長尺轢之)

敳　　　魚開切春秋傳八凱其一名隤敳(説文曰有所治也)
㪬　　　直角切以攴衡築也(又敇角切與㯮義近鋭而入曰擉椎而築曰㪬)

池鄰切説文曰列也古借用陳

敧　　　去竒切傾敧也(又作㩻敧从欠乃攴之譌)

攴之疑

攸　　　延秋切(説文唐本曰水行攸攸也其中作亻徐本曰行水也其中作丨从攴从人)

从水　(秦嶧山省)　　刻石文　傳曰恤恤乎湫乎攸乎(按説文及秦刻)


(石此為攸之本義攸長攸逺之義皆取此唐本是也若曰行水則已有游字矣徐本非也)詩云


為韓姞相攸攸所也凡書傳之用訓所者為多(按此)


(為假借借義奪正故攸攸之攸再加永為浟滺心思之攸長加心為悠)

敹　　　書曰善乃甲胄(孫氏洛蕭切孔氏曰簡也説文曰擇也从攴聲按)

(非洛蕭之聲詳費誓辭意殆亦非簡擇之謂)

􁚷　　　(孫氏許其切説文曰从丆丆之性􁃐果熟有味亦􁃐故謂之未聲按説文聲義俱舛釐)

(嫠氂皆以此為聲其義闕)

殳　　　市朱切長兵也詩云伯也執殳為王前驅(毛氏)
(曰殳長而無刃)考工記曰殳長尋有四尺(説文曰以杸殊人也禮殳以積)


(竹八觚長丈二尺建於兵車旅賁以先驅杸軍士所持殳按殳建於兵車正軍中所用非有二物别)


(立杸字非)傳曰張匃抽殳而下扶伏而擊之折軫


殳之諧聲

毅　　　魚既切强忍也傳曰致果為毅果非毅也致

果然後為毅

殷　　　衣身衣謹二切衡轉如身之殷也詩云殷其

雷杜子美詩云曰鼓角縁邊郡川原入夜時秋聽


殷地發風􁒼入雲悲考工記曰殷畝而馳書曰日


中星鳥以殷中春宵中星虚以殷中秋(孔氏曰正也馬鄭曰)


(中也)周官十有二嵗王巡狩殷國(鄭氏曰衆也)殷之為言


猶㐆也冬夏之日南北厎至故曰正春秋之日衡


殷南北之中故曰殷王巡狩殷國者周考邦國也


史記天官書曰北斗七星杓攜龍角衡殷南斗魁


枕星首又曰衡殷中州河濟之間殷之本義葢如


此書云三后成功惟殷于民(孔氏曰盛也)言其功恵之

實徧逮民人也俗以周致為殷勤亦此意也(俗作)


(慇)又易曰先王以作樂崇徳殷薦之上帝(馬氏曰盛也京)


(本作隱)書曰王肇稱殷禮周禮曰殷見曰同殷眺曰


眂(康成曰殷猶衆也)又烏閑切朱赤之色殷明也傳曰左


輪朱殷

癹　　　普末切披擊也(説文曰以足蹋夷草也从癶又鏺兩刃木柄可以乂草按)

(足蹋不當从殳鏺即癹也又作㔇)

殺　　　山戛切殪也(説文曰戮也杀聲並古文徐鉉曰説文無杀)

(字相傳音察徐鍇曰杀从乂术聲林罕曰杀古文察又作閷考工記曰攫閷爰簭陸氏色界切劉氏)


(色例切按閷即殺字)又所戒切減削也


殺之諧聲

弑　　　式吏切下殺上曰弑
毆　　　烏后切説文曰捶擊也
殻　　　充角切擊堅也(説文曰从上撃下也一曰素也類篇曰堅固也别作搉)

假借之用二果核之郛甲曰殻列子曰木葉幹殻


(别作轂)又黒角切歐不出殻之也禇師聲子曰臣有

疾異於人若見之君將殻之又作咯

段　　　都玩切説文曰椎物也耑省聲引之為段鍊

(别作鍜煅)又為段厲詩云取厲取段春秋時凡名段者


皆字石(别作碫説文曰碫厲石也)又徒玩切􁎟截為段

殿　　　丁見切師行勇者殿後也語曰孟之反不伐

奔而殿引其義則詩所誦殿天子之邦毛氏曰鎮


也鎮雖未足以盡其義然與殿聲義相近(説文曰擊聲也)


借為宫殿之殿定見切(别作壂)

殹　　　煙奚切又去聲(説文曰擊中聲也)
殽　　　侯交切爻錯之也本但作爻殽函地名(别作崤)

殳之疑

㲃　　　(説文曰揉屈也从殳从古文叀字廏字从此徐鉉曰叀小謹也亦屈服意孫氏居又)

(切按小謹於揉屈義不通疑廏既聲既譌為􁍠也)

祋　　　詩云何戈與祋(説文曰祋殳也示聲引詩孫氏丁外切陸氏又都律切)

(擊也古文祋如此孫氏度侯切)

反　　　甫逺切手反覆也厂聲(説文曰厂象形非)引之為還
反凡復其故者皆曰反(别作返説文返還也)為反倍又為


反變平聲漢書雋不疑行縣録囚有所平反(俗通作畨)


(翻)


反之諧聲

叛　　　薄半切倍去也古通作畔
尃　　　芳無普無二切布也司馬相如封禪書曰雲

尃霧􁒼(説文曰布也从寸按又所以尃之从寸乃又之譌又作敷説文曰􁚹也按尃已从又)


(从攴者後人所加又作敷从方按易説卦震為旉王氏曰華之通名鋪為華貎謂之􁁌音孚本又作)


(專姚氏曰専一也按專乃尃之譌又作抪漢書曰抪徧九州今俗通作鋪非)

叔　　　尸竹切説文曰拾也詩曰九月叔苴借為叔

季之叔(説文曰汝南名􁄮芋為叔或作从寸)

度　　　犆路切長短之則也分寸尺丈尋常通謂之

度庶省聲借為濟度之度(别作渡)量其長短謂之度


待洛切

尌　　　常句切植也(説文曰立也讀若駐从壴从寸)
曼　　　亡販切説文曰引也引其義為延長楚辭曰
曼予目以流觀又曰蛾眉曼緑目騰光又莫官切


伯曰曼其目而取也此為本義(今作謾瞞)

矍　　　丸縛切拏奪也(説文曰雀欲逸走而又持之一曰眂遽貌按瞿乃聲也别)

(作攫説文曰扟也扟从上挹也孫氏所臻切)

􁜧　　　側巴切㕚矍也􁜧拏之辨如其聲(又作抯摣)

資良切攜持也又作　　(説文曰扶也)又作　　


(説文曰帥也从寸醬省聲孫氏即諒切按將之从寸亦又之譌也)詩云承匡是將


又曰不皇將母語曰將命者出戸傳曰鄭伯將王


自圉門入又曰公將上軍太子申生將下軍將之


義一也將軍猶帥(入聲)師也將軍者謂之將(去聲)猶帥


師者謂帥(去聲)也(今讀將軍帥師皆去聲非)因之為將迎將送也


詩云之子于歸逺予將之借為幾將將欲之將公


羊傳曰君親無將將而誅焉又為大詩云福履將


之曰亦孔之將在渭之將又七羊切詩云將子無


怒曰將叔毋狃幾願辭也又為金玉聲詩云佩玉


將將(與瑲鏘通)

楚快切小舂也(别作初絭切又初芮切)

奴　　　乃都切罪隷也周官曰其奴男子入于罪隷

女子入于舂稾　　古文(説文曰从女从又按男女雖通謂之奴然其分)


(男為奴女為婢奴非从女乃女聲也古文从人女聲是其證也)

􁄮　　　尸周切攈歛也
臤　　　(説文曰堅也讀若鏗鏘之鏗古以為賢字孫氏苦閑口耕二切)

臤之疑

豎　　　上主切周禮曰内豎倍寺人之數(康成曰豎未冠者説)

(文曰立也豆聲籀文又作竪侸説文侸立也)

肅　　　息逐切舉手肅拜也周禮九拜九曰肅拜(鄭司)

(農曰但俯下手今時揖是也)記曰主人肅客而入又曰婦人雖


君賜肅拜為尸坐則不手拜肅拜(康成曰肅拜拜低頭也手拜手)


(至地也婦人以肅拜為正)傳曰為事之故敢肅使者三肅使者


而退介者不拜故肅之从又􁂙聲引之為共肅整


肅之義書云恭作肅(説文曰持事振敬也从帇在􁂙上戰戰兢兢也按肅非戰)


(兢帇在􁂙上之説甚牽强而不通歗嘯蕭鱐皆以肅為聲詩條其歗矣與淑劦􁂙與肅實同聲)

(古文从心从卪)

叟　　　失神切(説文曰引也)
疌　　　疾葉切手足相應敏捷也从又从止入聲(説文)

(疌機下足所履者从止从又入聲孫氏尼輒切疌疾也从止从又􁁉聲孫氏􁂑葉切按疌實一字織)


(者足躡於下手應於上務於敏疌實一義也中於聲不諧乃入之譌)旁趨取疾因謂


之捷詩云豈敢定居一月三捷傳曰待我不如疌


之速也戰勝因謂之疌(今作捷)


又之疑

皮　　　蒲羈切去毛曰皮完曰革(説文曰剥取獸革謂之皮从又為省)

(聲古文籀文伯曰象卷皮而手攝之)


皮之諧聲

皰　　　披教切為氣所攻浮泡也通作泡
皽　　　章善切記曰取豚炮之摩之去其皽康成曰

皮肉之上魄莫也

皸　　　拘云切手足凍坼也漢書曰手足皸瘃(别作)
皴　　　七倫切皮微坼皴起也(説文新附)
皺　　　側救甾尢二切皮蹙也與縐通
皵　　　倉各七約二切皮理甲錯也
巤　　　力盇切　　徳盇切皮寛垂貌(俗語)

皮之疑

　　　　古　　籀　(説文曰柔韋也从北从皮省文)　文　　从夐省讀若耎或讀若雋按　

(考工記攻皮之工函鮑韗韋求鄭司農曰鮑書或為鞄蒼頡篇有鞄)

取　　　此茍此主二切(説文曰捕取也从又从耳周禮獲者取􁁉耳按取之義甚)

(博乃獨以取耳為義不殆於忍者乎)取焉曰取去聲易曰勿用取女


(别作娶)

㞋　　　(説文曰治也从又从卪卪事之卪也孫氏房六切)
叜　　　蘇后切於書傳為長老之稱(説文曰老也从又从灾闕)

(籀文从寸又作)

叚　　　(説文曰借也古文舁譚長説叚如此孫氏古雅切)
燮　　　穌劦切書曰燮友柔克又曰燮理陰陽曰燮

和天下調也(説文在又部和也从言从又炎聲□籀文从羊􁄎音飪讀若濕□在)


(炎部大熟也从又持炎辛辛者物熟味也徐鉉曰从炎从又熟物可持也燮从省言語以和之)

(也二字義相出入按炎非燮之聲疑夑實一字􁄎之譌為辛辛之譌言)

㕞　　　所劣切(説文曰拭也从又持巾在尸下按刀部有刷字説文曰刮也疑􁙗自為一)

(字)

尢　　　羽求切甚也甚惡甚美皆曰尢傳曰尢物足

以移人人之所為太過則人甚之亦謂之尢傳曰


尢而效之語曰言寡尢亦通作郵(説文曰異也从乙又聲按尢从)


(乙無義俗作訧)

􁈖　　　偷勞切(説文曰滑也詩曰㞵兮達兮从屮一曰取也)

􁃸之疑

卑　　　賔彌切下也(説文曰賤也从􁃸从甲徐鍇曰又重􁃸卑故在甲下)

(説文隓聲徐鉉曰説文無字葢二左也衆力左之故从二左)

　六書故卷十五
欽定四庫全書
　六書故巻十六
　　　　　　　　　　　　　宋　戴侗　撰
人九
足　　卪粟切自股脛而下通謂之足上象厀髁下象
　跖借為給足之足又遵遇切借為足恭之足足恭作
　偽象恭也(説文曰人之足也从止口其説不通徐鍇曰口象殷脛形按止與乃生於足)
足之指事

止　　　祗耳切(孫氏他達切)跖也象足掌指形止右止

左止也(説文曰下基也象草木出有址故以止為足按足走走步之屬皆从止止乃足)


(非取象於草木正義奪於餘義故又作趾加足非)進止由足故不行因謂


之止止居一身之下故引之又為基止詩云止基


乃理(别作址説文曰基也又作阯)


止之指事

步　　　盤布切左右兩足代舉為步中人之度一舉

足得周四尺再舉足得周八尺故一舉足為跬再


舉足為步於今為六尺


步之指事

陟　　　竹力切步阜為陟升也(説文古文)
涉　　　時攝切步水為涉(説文作从沝)

步之諧聲

嵗　　　相芮切日步也日之行天始於北陸冬至之

日日厎于北陸自是始北至中夏而日窮于南陸


自北復南至中冬而復厎于北陸凡三百有六旬

有六日而日之行一周謂之一嵗故中冬為一之日一之


日嵗之始也故謂之正嵗周禮嵗終則令羣吏致


事正嵗各帥其屬而觀治象正月之吉始和


布治于邦國都鄙使萬民觀治象葢先官府而


後萬民先朝廷而後邦國都鄙朝廷官府有嵗㑹


之事皆訖於嵗終正月之元清明閒暇然後可以


布維新之政也書言中冬平在朔易詩云十月蟋


蟀入我牀下嗟我婦子曰為改嵗入此室處皆於


十一月改嵗也周官凌人正嵗十有二月令斬冰


謂十一月十二月皆可取冰也禾生於春成於秋


春作夏長秋歛冬藏人事周而復始故秊从禾四


時周為一秊也嵗以紀天步故始於中冬秊以致


人事故始於孟春周官太史掌正嵗秊以叙事此


嵗秊之辨也(康成以正嵗為孟春夏之正月正月為中冬周之正月於始和不得其説)


(則曰言始和者猶若改造云爾於凌人不得其説則又以季冬為正嵗皆曲而不通)


北末切足兩張有所撥除也(説文曰足剌也别作蹳)

之諧聲

登　　　都滕切伯曰升也从省聲(説文曰上車也籀文)

色入切兩足相距不行也亦作　　水涸


行艱因謂之歰味苦歰亦謂之歰(别作澀)又色洽切楔


也(鄭司農注周禮曰四歰之令可舉移康成曰周人之葬牆置歰檀弓置翣康成曰以木衣布如)


(攝)


止之㑹意

辵　　　丑畧切循道疾行也説文引公羊傳曰辵階

而走(今本作踖陸氏曰一本作辵)通作踖詩云執爨踖踖(又作趞逪)


(説文辵从行从止也逪迹逪也趞趬趞也一曰行也)


辵之㑹意

逵　　　渠追切大道也凡大道必就高坴故从坴衢

逵聲義畧同詩云肅肅兔置施于中逵傳曰入自


皇門至于逵路亦通作馗(爾雅曰九達謂之逵)


辵之諧聲

道　　　徒皓切　　(古文)路也道路人所共行也故从
辵亦从行中庸曰天命之謂性率性之謂道天之


所命人物之所性有常理矣通逺邇達古今之所


共由猶適四方行者之有道路也故因而命之曰


道先人曰密察之謂理通達之謂道夫道原於天


達乎萬物無所如而不有道焉故孔子曰誰能出


不由戸何莫由斯道也孟子曰夫道若大路然古


之言道者葢如此自李耳氏始以虚無沖漠為道


其言曰有物混成先天地生寂兮寥兮獨立而不


改周行而不殆吾不知其名字之曰道曰道生一


一生二二生三三生萬物曰天法道道法自然其


為言微妙高深若不可加者而實畔於聖人湮塞


百家之言各自穿穴以為徑術李耳氏之徒始以


是自尊高而天下亦从而尊之謂其學曰道家嗚


呼孰知其為大不道也乎釋氏之説實出於李耳


列禦冦而尢務為超絶脱離吾黨之士雖攻其邪


而未能出其玄故道徳性命之説窮極微渺離形

氣而獨立道與器貳行與言殊君子小人倀倀焉


莫知適从君臣父子兄弟夫婦失其倫天地失其


位萬物失其性學之不明豈小故哉六書非小學


也侗故因先訓而備論之道之之謂道去聲語曰


道千乗之國曰道之以徳又稱述亦謂之道大學


曰如切如磋者道學也有斐君子終不可諼兮者


道盛徳至善民之不能忘也孟子道性善陳相見


孟子道許行之言

通　　　他紅切道路通徹無雝也
達　　　唐割切通也又他達切恣肆不循理道也詩

云挑兮達兮(説文達行不相遇也引詩挑兮達兮或作达或曰迭也)

迪　　　亭歴切順道而達也故為順為達為道迪達

葢同聲

遂　　　徐醉切行而遂前他適也事既濟因曰遂語

曰遂事不諫借為鄉遂之遂周官王國内有六鄉


外有六遂五家為鄰五鄰為里四里為酇五酇為

鄙五鄙為縣五縣為遂又為溝洫周禮曰夫間有


遂遂上有徑一耦之伐廣尺深尺謂之畎田首倍


之廣二尺深二尺謂之遂遂小溝也

遵　　　將倫切循道而行也
述　　　食律切循已行之迹也　 籀文　
適　　　施隻切行有所之也因之為適然之適謂行

而適相遇也得其所如因謂之適書曰民不適有


居又丁歴切意向所主也孔子曰君子之於天下


也無適也無莫也傳曰一國三公吾誰適從引之


則元妃謂之適妻適妻之所生謂之適子適子之


妻謂之適婦(别作嫡)又借為遣適之適陟革切(别作謫)


又借為仇敵之適亭歴切

造　　　七到切詣也又在早切借為造作之造(説文曰)

(古文)

邁　　　萬敗切逺行也(或作)
逝　　　時制切長徃也
進　　　即刃切行前也(説文云閥省聲按佳有畏佳之音於進聲諧)
逞　　　丑郢切肆行也(又作徎)
過　　　古卧切行度越也過不及之義生焉過之曰

過平聲

隨　　　旬為切從也隨从同聲
迎　　　魚京切輅來者也又去聲
逆　　　魚㦸切迎逆同聲其義亦同説文曰闗東曰

逆闗西曰迎侗謂逆之致敬曰迎(今通以此為屰順之屰)

迓　　　魚駕切迎迓聲同其義一也通作輅御訝
遡　　　蘇故切迎前也
遇　　　元具切行相直也
逢　　　符容切遇也又薄紅切詩云鼉鼓逢逢狀鼓

聲也

遭　　　臧曹切逢也一曰邐行也
遘　　　居候切遇也
邂逅　　　下賣切　　下冓切邂逅行適相直也古
借用解后

遻　　　五各切卒相遇錯遻也因之為驚遻之義又

作愕噩周禮有噩夢(杜子春曰噩當為驚愕之愕或曰从㗊王聲)漢書


羣臣皆驚鄂失色借用鄂字又五故切逢也楚辭


曰重華不可遻莊周曰遻物而不慴(别作逜迕啎)

迨　　　蕩亥切又去聲趣及也詩云迨其今兮曰迨

冰未泮曰迨我暇矣曰迨天之未陰雨(又作類篇合迨與)


(逮為一非也迨者趣及於時至之先逮者追及於既去之後詩云荓云不逮二字之用判然)

追　　　陟惟切追逐去者也又假借都回切詩云其

追其貊(毛氏曰追貊戎狄國也)

逐　　　直六切驅逐也(説文从豚省徐鍇曰豚走而豕追之按許徐之説鑿而不)

(通且遯已从豚逐乃豖聲)

遣　　　去演切發之使去也又去聲喪有遣奠遣車

是也因之為遣何遣責(别作譴見言部)

迋　　　于放切傳曰日其過此也君使子展迋勞於

東門之外(杜氏曰徃也)又假借為欺迋居況切詩云無

信人之言人實迋女傳曰子無我迋今作誑

巡　　　松倫切周行省眂也(亦作巡巡狩之巡徐氏讀養純切非)又逡

巡欲進不進也

運　　　王問切旋轉也
還　　　似縁切反也與旋通又胡闗切反其故所也
遶　　　爾沼切行旋繞也
遍　　　北薦切行周匝也亦作徧又借用辨字
徙　　　想氏切遷也(説文曰或作􁜸古文)
遜　　　蘇困切避去也古單作孫
遯　　　徒困切濳逃也又作　　(又作􁀅)
逃　　　徒刀切脱走也
逋　　　奔模切逃亡也(説文籀文)
逭　　　胡玩切脱避也(説文或作)
避　　　毗義切行有所引避也古通作辟
迸　　　北爭(去聲)切奔迸􁒼走也
透　　　他侯切捷度也引之為穿透之透(亦作)
遮　　　之奢切徼闌也
迾　　　力制良薛二切列遮也
邏　　　郎左切徼巡也(又平聲)
遏　　　阿葛切遮閼行者也與閼通
速　　　蘇谷切行疾也(説文曰籀文古文从言)
遄　　　市縁切速也
遽　　　其據切亟行倉皇也因之為傳遽傳曰使遽

告于鄭

迫　　　博陌切脅近也
逼　　　彼側切行相迫也與偪同
迮　　　側伯切迫蹙也
遒　　　徐由切(説文曰迫也孫愐曰盡也)書曰遒人以木鐸徇于

路詩云四國是遒(毛氏曰固也鄭氏曰歛也)又曰百禄是遒(毛氏)


(曰聚也)楚辭曰嵗忽忽而遒盡又曰分曹並進遒相


迫(按破斧言四國是皇是吪乃驚皇驚吪之義説文訓迫為近之嵗忽忽而遒盡亦此意也毛鄭)


(固歛之訓未然百禄是遒疑與似先公酋矣之酋同久也遒从辵亦未見有聚義)

近　　　巨謹切不逺也又去聲附近之也　　古

文

邇　　　忍氏切近也(説文曰古文然又自有字近也孫氏人質切)
遲　　　直尼切行徐也遲以待之為遲去聲(説文籀文从)

(屖或作)

逗　　　大透切亭留也
迆　　　演爾切衺迆也書曰東迆北㑹于滙(或作迤)
邐　　　輦爾切漸靡也
邅　　　張連切艱蹇也易曰屯如邅如(别作儃楚辭曰入浦漵予)

(儃回又作驙説文駗張切人驙馬載重艱也引易乗馬驙如又作説文曰趁也)

選　　　須沇切弱足行不力選耎也借為簡選之選

或曰選過閲也故从辵簡中者留之不中者罷之


所謂選也傳曰秦后子有寵於桓如二君於景其


母曰弗去懼選在選為選去聲

遴　　　良刃切説文曰行難也(説文引易以徃遴或作僯从人)按遴

選皆有靳吝意

逺　　　兩阮切不近也(説文曰古文)逺之之謂逺去聲
遐　　　何加切逺也又借為胡何之遐詳見胡下表

記引詩遐不謂矣作瑕(鄭氏曰瑕胡也)

遼　　　憐蕭切紆逺也
遙　　　余招切逺甚也
逖　　　他歴切離逺也又作　　春秋傳曰豈敢離

逷

迢　　　田聊切道逺行迢遞也
迂　　　云俱切紆逺也
邈　　　墨角切道逺望之遼邈也(説文新附)古通用藐
迥　　　戸茗切深逺也
遹　　　允律切回曲也詩云謀猶回遹又曰回遹其

徳又曰潰潰回遹(毛氏曰辟也)書曰祗遹乃文考(馬氏曰述)


(也)又為發語辭詩云文王有聲遹駿有聲遹求厥


寧遹觀厥成又曰匪棘其欲遹追來孝(鄭氏曰述也疑與聿)


(同)

逴　　　竹角敇角二切(説文曰逺也一曰蹇也)楚辭曰逴絶垠

于寒門又曰春秋逴逴而日高史記曰驃騎逴行


殊逺而糧不絶漢書單作卓(與踔通用又作趠)

邊　　　卑眠切旁行也因之為邊旁邊鄙
遞　　　大計切傳代也古單作代
迭　　　徒結切更代互進也
遝　　　徒合切合沓并進也正當作沓(説文䢔也遝䢔也)
迄　　　許訖切幾至也詩云以迄于今又曰迄用有

成曰迄用康年通作汔易曰汔至亦未繘井又曰


小狐汔濟詩云汔可小康

􁜜　　　同都切無車步行也易曰賁其止舎車而徒

故其用又與特同徒但特獨聲相近義相通也車


行必有徒故又為徒衆徒黨之義

迷　　　民卑切惑不知道也俗以隱語為迷去聲(别作)

(謎)

遺　　　夷隹切行有所忘失也有所留與因謂之遺
去聲書曰用敷遺後人休故饋詒因曰遺

逑　　　渠尢切(説文曰斂聚也)詩云君子好逑與仇通(毛氏曰匹)

(也)又曰以為民逑(毛氏曰合也鄭氏曰合聚也)

逿　　　徒浪切又平聲行不循道也通作蕩史記倉

公傳曰重陽者逿心主(徐廣音唐盪也)漢王式佯醉逿墬


(師古曰失據而倒也音蕩按顔音為是)

逄　　　皮江切孟子逄蒙學射於羿(類篇塞也)
迒　　　戸江切獸蹊也(説文曰獸迹也或作)
适　　　古活切(説文曰疾也)語有南宫适
遰　　　内則曰右佩管遰(康成曰刀鞞也陸氏時世切徐氏作滯疑即蹛字借)

(用)


辵之疑

退　　　吐内切郤也　　古文(説文从彳从日从夂古文或作)
送　　　穌弄切行者送之也(説文曰从省籀文不省送也孫氏以)

(證切)

䢋　　　(説文从辵从丌丌亦聲古之遒人以木鐸記詩言讀與記同孫氏居吏切)詩云往
䢋王舅(詩作近鄭氏音記朱子曰辭也今从斥誤)


止之諧聲

走　　　則茍切義不待釋走其所曰走去聲

走之諧聲

趨　　　七須切趨(七六切)步也醫經曰人生十嵗好走

二十好趨三十好步四十好坐又七六切速其趨


也(俗作促)記曰衛音趨數煩志(康成讀為促)莊子曰有人


於彼修上而趨下通亦作趣漢傳曰局趣效轅下


駒又側鳩切與掫通

趣　　　倉苟切趨湊也書曰綴衣趣馬詩云濟濟辟

王左右趣之周官趣馬掌贊正良馬掌駕説之頒


所趨向為趣七慮切又七六切見趨下

起　　　口已切(説文曰能立也)義不待釋
越　　　王伐切踰越險阻也(又作􁂢説文曰踰也又作䟠説文曰輕也)又

瑟厎空名越記曰清廟之瑟朱絃而疏越又傳曰


大路越席(康成曰翦蒲席也杜元凱曰結草也陸氏曰戶括切)

超　　　敇宵切跳越高阻也
奔　　　逋昆切疾走有所避就也从走省卉聲古亦

通作賁書云虎賁三百人亦作犇(説文曰奔走也从夭賁省聲與)


(走同意按賁鼖皆以卉為聲)奔就為奔去聲

赳　　　居黝切矯捷也詩云赳赳武夫公侯干城
趙　　　治小切輕捷也(説文曰趨趙也)詩云其鎛斯趙以薅

荼蓼(毛氏曰刺也)用為國名

趯　　　他歴切跳躍輕捷也詩趯趯阜螽
趡　　　千水切(説文曰動也)春秋公㑹邾儀父盟于趡揚

雄賦曰神騰鬼趡(博雅曰奔也類篇曰走貌按類篇之説近是)

趁　　　丑刃切隨及也(説文曰也讀若塵)
趫　　　邱囂切高舉輕捷也(説文曰善縁木走之才類篇丑小切輕走貌又)

(作趬行輕也一曰舉足也)

趲　　　子罕切行第相趣也
趕　　　古旱切追逐也(説文有趕舉尾走也孫氏巨言切)
趟　　　中庚切雀躍狀也
趮　　　子到切考工記矢人羽殺則趮(鄭氏曰旁掉也)

走之疑

赴　　　芳遇切趨就也(説文曰仆省聲按説文仆卜聲仆既可以卜為聲赴亦當)

(自以卜為聲但卜與赴仆聲不諧爾)有喪者奔告於君親因謂之赴


(别作訃)

歴　　　郎擊切涉級循次也推步日月之行因謂之

歴(俗作厯)

䟫　　　直庚丑庚二切距也與牚通

止之疑

疋　　　所菹切(説文曰足也从止上象腓腸弟子職曰問疋何止古文以為詩大疋字亦)

(以為足字或曰胥字一曰疋記也按弟子職恐即足字大疋即大胥小胥也)

此　　　雌氏切此猶兹也斯也斯兹此聲相近(説文曰止)

(也从止从匕匕相次比也)


此之疑

些　　　蘇个切(説文曰語辭也从此从二見楚辭其義未詳按今俗又呼蘇遮切以為鮮)

(少之稱)

正　　　之性之成二切端也又為射之正鵠(説文曰是也从)

(一从止㱏古文从上古文从足足亦止也鄭􁛶仲曰左氏曰反正為乏正無義也正乃射的也)


(象形乏藏矢之具也从反正正受矢而乏藏矢故反正為乏或曰反正為丏丏蔽矢短牆也正受矢)


(而丏蔽矢故反正為丏此亦反正為乏之義也按正之从一从止既無義周禮王射三侯九節五正)


(詩云終日射侯不出正兮鄭康成曰儒家云四尺曰正二尺曰鵠鵠乃用皮其大如正此説失之)


(正葢二尺正鵠特不過規侯中以志射正之文亦恐非其象周官服不氏以旌居乏而待獲大射儀)


(乏用革康成曰獲者所以御矢吔侯北面而張以受矢乏南面而雝以御矢反正為乏則義有可言)


(者但反正當為丏譌為乏爾正月之正今人讀之平聲説者謂避始皇之名不然正自有平聲也詩)


(云終日射侯不出正兮與名清成甥劦平聲與仁宗御名同音當時欲改正月為端月一月有以去)


(聲為言者遂不改然習俗至今以平聲言正月也諌正之正别作証非説文証諌也)


正之轉注

乏丏　　　符法切説見正下在書傳又為匱乏之乏

又　　彌沇切(説文曰不見也象壅蔽之形按如説文壅蔽之説則正射之乏也其)


(篆文稍異而聲絶不同沔賔麪皆以丏為聲)


正之諧聲

是　　　承㫖切得正為是反正為非(説文从日从正籀文徐鍇)
(曰日中為正是)


是之諧聲

韙　　　于鬼切是也(説文曰籀文)
歬　　　昨先切所向為歬所背為後(从止从舟未喻説文曰不行而)

(進謂之歬从止在舟上鑿而不通今俗書作前非前从刀歬聲乃刀前也既以前為歬後之歬故刀)


(前之前再加刀作剪)

歸　　　居韋切反其家也(説文曰女嫁也从止从婦省􁃟聲籀文按婦人)

(内夫家故謂嫁曰歸然父母家實其所自出也故其來寧亦曰歸嫁非歸之本義且从止亦未可曉)


足之諧聲

踝　　　苦果户瓦二切踵上兩旁圜骨也外向為外

踝内向為内踝記曰負繩及踝

踵　　　主勇切足後跟也(别作歱㣫説文歱跟也踵追也㣫相迹也按追者迹)

(去者之後因謂之踵非有二字)

跟　　　古痕切足根也(或作)
跗　　　風無方遇二切足版上為跗禮曰屨結于跗

(康成曰足上也)傳曰射王汰輈及鼓跗(亦作趺)

跖　　　之石切足掌也(亦作蹠􁀰説文曰跖足下也蹠楚人謂跣躍曰蹠)戰

國䇿曰蹠穿厀暴蹠因有蹋義史記曰蹠勁弩

跣　　　蘇典切裸足也
跬　　　缺婢切司馬法曰一舉足為跬再舉為步(又作)

(蹞䞨説文䞨半步也讀若跬足部乃無跬字)

踐　　　在衍切履也(又作㣤説文二字皆迹也)
踏　　　達合切又作　　踐重於履蹋重於踐蹈重

於蹋

蹈　　　大到切踏也措足為蹈
躡　　　昵懾切足相履也
跆　　　堂來切恣踐也漢書兵相跆藉(今俗呼若紿)
蹍　　　女展切旋足踐之重也莊周曰蹍市人之足

又曰輪不蹍地又作　　莊周曰凡道不欲雝雝


則哽哽而不止則跈(廣雅曰本或作蹍)

蹂　　　人九切往來踐之熟也
蹸　　　良刃切足躒曰蹸車曰轔(或作躪)
蹊　　　戸禮切踐也傳曰牽牛以蹊人之田所蹊成

徑路因謂之蹊絃雞切孟子曰山徑之蹊間介然


(亦互作徯月令曰塞徑徯)

跐　　　淺氏切(又側氏阻買二切)跐猶蹈也莊周跐黄泉而

登大皇列禦寇曰躇步跐蹈

蹙　　　子六切足端蹙物也記曰以足蹙路馬芻有

誅又作　　孟子曰蹴爾而與之乞人不屑也引


之為蹙迫為蹙聚為蹙縮頻蹙蹙頞謂蹙聚眉間


也又七宿切(説文蹴躡切孫氏七宿切新附有蹙迫也孫氏子六切李善曰蹙蹴通)


孟子曰曽西蹵然謂収歛蹴縮也(别作説文曰惄然也引孟子)


(作曽西惄然)


他歴徒歴二切平行也(説文曰行平易也引詩)詩云踧


踧周道鞠為茂草又子六切行立不安貌語曰踧


踖如也

蹜　　　所六切行不舉趾也語曰足蹜蹜如有循古

通作宿記曰執龜玉舉前曳踵蹜蹜如也(陸氏曰本或作)

(宿)

蹻　　　舉夭切説文曰舉足行高也踝下因謂之蹻

外踝下曰陽蹻内踝曰陰蹻因之為武健之義詩


云蹻蹻王之造又曰其馬蹻蹻(又作趫説文曰善縁木走之才)又


訖約切詩云老夫灌灌小子蹻蹻謂其無知高蹈


也又屨下施錐以行山也亦作屩

踽　　　顆羽俱羽二切行無侣貌(説文曰疏行貌引詩)詩云獨

行踽踽孟子曰行何為踽踽涼涼

蹺　　　邱幺切舉足也
踖　　　資昔切踧踖行立不安貌語曰復其位踧踖

如也通作脊又作　　詩云謂地葢厚不敢不蹐


(毛氏曰纍足也説文曰小步也)又與辵通詩云執爨踖踖

踥蹀躞　　　子葉切又七葉切　　迪葉託葉二切

又作　　(又作𨄌説文曰䠟䠟足也)　　悉劦切踥蹀蹀躞


躞蹀皆耆進連步之貌楚辭曰衆踥蹀而日進列


子曰康王蹀足顔延之馬賦曰望朔雲而蹀足

跇　　　(孫氏丑例切説文曰𫐠也)揚雄曰跇蠻阬(師古曰弋制切度也)亦作
　　　　从辵漢天馬歌曰迣萬里
躣　　　權俱切説文曰行貌楚辭曰右蒼龍之躣躣
踊　　　尹竦切跳(平聲)起也(别作説文踊跣也喪辟踊也又作踴)水滕

踊本作踊漢書曰水泉踊出又作涌又刖者之屨


謂之踊春秋傳齊景公繁於刑有粥踊者晏子告


公以踊貴屨賤刖者踸踔如踊故因以名之也

躍　　　戈灼切跳(去聲)也大為躍小為踊躍去其所踊

不離其所傳曰距躍三百曲踊三百(又作趯説文曰踊也)

跳　　　田聊切踊也(又作趒説文跳蹶也一曰躍也趒雀行也又作按説文踊躍)

(跳皆从走非)又吐弔切躍也

躅　　　厨玉切小踊也又直角切(或作䠱)
踉　　　呂張切跳踉高蹈也
蹌　　　千羊切雀躍也書云鳥獸蹌蹌言鳥獸聞樂

而率舞蹌蹌然也(或作蹡牄説文曰蹌動也蹡行貌牄鳥獸來食聲)

踟蹰　　　陳知切　　陳如切踟蹰次且前郤不忍
去之貌詩云愛而不見搔首踟蹰(踟或作歭跱跢蹰或作躇䠧亦)


(通作跦)

躊　　　陳留切躊蹰猶踟蹰也躊踟同聲
跦　　　追輸重朱二切雀躍不前貌傳曰鸜鵒跦跦

子末切行相迫蹙也

跅　　　闥各切行不循道也漢書跅􁀪之士(顔師古曰無檢)

(局也)

踼　　　他歴切蹙之力也(又式灼切漢書曰河靈矍踢)
躁　　　則到切舉動輕擾也(又作趮説文曰疾也徐鉉曰作躁非又作譟説)

(文曰擾也)

躐　　　力涉切越級也記曰毁宗躐行又曰學不躐

等(説文無躐字通作獵)

躋　　　牋西切升也又作隮見阜部
踰　　　羊朱切超越也盜者或穿阫或踰垣牆故謂

穿踰(别作窬)又作　　書云逾于洛(孔氏曰越也)又曰無


敢昬逾

躔　　　澄延切步也(説文曰踐也)日月五星之步因謂之

躔


即容切足所从迹也古正作从傳曰荀伯不


復从(杜氏曰不復故道説文無字車部有䡮曰車迹也徐鉉曰今俗作蹤非)

跡　　　資昔切足迹也又作　　　　　 籀文　
路　　　洛故切人所共由也(説文曰从足从各按路人所共由从各無義季)

(曰各聲也度有度與徒各二音莫有莫與慕各二音簿有薄音胙有胙與在各二音作有作與祖故)


(二音錯有錯與倉故二音各有各與古度二音路輅賂皆以各為聲)周官川上有路


(康成曰路容三軌)車因謂之路王之五路玉路金路象路


革路木路亦作輅正門為路門正朝為路朝正寢


為路寢大鼓為路鼓皆取其中正通達之義

躩　　　屈縛厥縛二切足卷曲貌語曰足躩如也
蹲　　　徂尊切曲股立也(又作􁞝)傳曰蹲甲而射之又

徂凡切(又作躦類篇曰聚足貌)又七倫切詩云蹲蹲舞我(毛氏)


(曰舞貌或作墫)

跧踆　　　　　莊縁逡縁阻頑三切跧踆之義一也
莊子曰紀他踆于窾水公羊傳曰靈公呼獒而屬


之祁彌明逆而踆之絶其頷(何氏曰以足逆蹋曰踆)

踞　　　居御切蹲足坐也
跪　　　巨委切又苦委切下兩膝著地也
跽　　　渠几切膝立也説文曰長跪也(别作㠱􁇶)
跨　　　枯化苦故二切張兩足以跨也故兩足之間

謂之跨下漢書韓信俛出跨下(别作胯骻又作説文曰跨渡)


(也踞也奎也按行遇塹瀆者跨越之跨非渡也跨者或立或跪不可専言踞袴之得名由此集)


(韻曰兩股間曰胯)

蹔　　　臧濫切立不久也亦作　　(説文暫不久也無蹔字)
跫　　　渠容邱共二切莊周曰聞人足音跫然而喜

矣

蹕　　　璧吉切止行者也(説文作䟆从走止行也一曰竈上祭名)
跰􁙇　　　蒲眠卑眠二切　　相然切跰􁙇行步敧

危貌莊周曰子輿病跰􁙇而鑑于井(崔譔本作邊􁙇司馬氏曰)


(病不能行故跰􁙇也又作蹁躚)

蹣跚　　　謨官蒲官二切　　相干切蹣跚猶跰􁙇

也亦作槃􁒼史記曰有躄者槃􁒼行汲(蹣又作跘􁞛)

蹭蹬　　　七鄧切　　徒亘切蹭蹬行不先也
蹉跎　　　七何切　　徒何切蹉本作差差池也跎

跎逗也蹉跎之為言愆逗也

踸踔　　　丑甚切(或作趻)　　敕角切踸踔一足行貌

莊子曰䕫謂蚿曰吾以一足踸踔而行踔又音卓


史記曰遼東踔逺通作逴或徒弔切韓退之曰一


日踔數千里(説文踶也孫氏知教切)

䟤跋　　　蒲結切足交戾也又䟤跋䟤蒲必切　　

方勿切古詩曰健兒須快馬快馬須健兒䟤跋紅


塵下䟤跋蹻健貌也(類篇蒲計切蹴也蒲結切足擊也)

㚄　　　丁四陟利二切行有罥硋也􁃣省聲詩云狼

跋其胡載㚄其尾(毛氏曰跲也説文礙不行也又作􁏽)

躓　　　陟利切行有罥戾失足也傳曰見老人結草

以亢杜回杜回躓而顚(説文曰跲也按説文躓跲也引詩載㚄其尾疑即㚄)

(字别作䟡)

跌　　　徒結切失足差跌也日下􁀈因謂之跌亦作
　　　　(周禮景夕鄭司農曰謂日昳景乃中)引之則凡差跌者皆通謂

之跌又因謂之跌蕩(别作胅䭿説文曰跌踢也踢跌踢也胅骨差也䭿馬有足)


(疾也)

躗　　　于嵗切過差也(説文曰衛也杜氏曰過也字林作㦣夢言意不慧也别又)

(作讆又呼怪戸快二切)

跲　　　極業切中庸曰言前定則不跲(説文曰躓也皇侃讀訖立)

(切又訖業切一曰代也)

蹶　　　居月切頓仆也孟子曰今夫蹶者趨者是氣

也傳曰是謂蹷其本又曰推而蹷之弩之强者足


蹶而張之謂之蹶張記曰兩手摳衣去齊尺衣毋


撥足毋蹶謂足不可罥觸躓頓也(或作説文曰蹠也又作)


又居衛切蹶者驚遽蹶然而起也詩云文王蹶厥


生又曰善士蹶蹶又曰天之方蹶

踣　　　蒲北切僵仆也傳曰與晉踣之(又作䞳)
踠　　　烏卧切足跌傷骨差也亦作　　(説文曰足跌也類篇)

(折足也)

䟜　　　奴骨切足挫傷也
蹇　　　紀偃切行步艱蹇也易曰蹇難也險在前也

又曰王臣蹇蹇匪躬之故言王臣所履之艱棘也


(楚辭曰予固知蹇蹇之為患兮忍而不能舎也似以蹇蹇為忠諌後來承楚辭遂有蹇諤之説别立)


(謇􁙂字並非)

跛　　　補火切足長短偏也又彼義切記曰立無跛

又作　　(康成曰立偏任也説文曰跛行不正也㝿蹇也按跛㝿特一字)

躄　　　匹亦匹蔑二切跛甚也記曰瘖聾跛躄(陸氏曰兩)

(足不能行也説文􁁭不能行也从止按列子躄者槃㪔行汲躄非不能行也又作蹩説文曰踶也一)


(曰跛也莊子曰蹩躠為仁崔本作弊殺)

跔　　　權俱切天寒足巻跔也(戰國策曰虎摯之士跿跔科頭裴駰曰跳)

(躍也集韻曰偏舉一足曰跿跔跿同都切伯氏曰跿从足走聲音拘跿跔今俗所謂翻筋斗也)

䠅　　　苦本切説文曰瘃足也
趼　　　古顯切足繭也莊周曰百舎重趼(司馬氏曰胝也説文)
(曰獸足企也孫氏五甸切類篇經天切久行傷足也一曰足指約中斷傷為趼)

踦　　　居宜切説文曰一足也漢書曰復雁門之踦

公羊傳曰踦閭而語又檀弓童汪踦(陸氏曰魚綺切)

跂　　　去知(去聲)切説具企下
躒　　　郎擊切春秋傳晉有張骼輔躒(説文䟏動也類篇歴各切)

(逴躒超絶也)

䠠　　　　　(説文曰踶也孫氏當葢切王莽時有䠠惲以此為姓又匈奴傳有蹛林匈奴祭)

(處顔師古曰蹛者繞林而祭也又與滯通史記平準書曰留蹛無所食又曰蹛財役貧古今字詁曰)


(即今滯字也)

躧　　　所綺切(説文曰舞履也)亦作　　孟子曰舜視棄天

下猶棄敝蹝封禪書曰去妻子如脱躧又作屣(别作)


(􁟊)漢書暴勝之躧履起迎雋不疑(顔師古曰履不著跟曰躧謂曳)


(履亟迎之)

蹏　　　杜兮切獸足曰蹏亦作　　　　牛馬類皆

以足彈擊因謂之踶莊周曰怒則分背相踶(説文曰蹏)


(足也踶躗也)

蹯　　　符袁切獸之爰噬者其足蹯傳曰宰夫胹熊

蹯(説文曰畨獸足也从采田象其掌古文或作􁛣)

蹢　　　都歴切詩云有豕白蹢(毛氏曰蹄也)又直隻切用

為蹢躅之蹢蹢躅踊類蹢近於躍躅近於踊

距　　　臼許切雞爪也鬬則用距傳曰季郈之雞鬭

郈氏為之金距故引之則為之格距扞距書曰不距朕


行又曰距于河孟子曰距詖行距楊墨又引之則自


此距彼謂之距書曰予決九川距四海濬畎澮距川


(亦作歫説文曰止也一曰超歫也)

蹼　　　博木切鳬雁駢跖為蹼爾雅曰鳬雁醜其足

蹼其踵企(疏曰足指間有幕相著飛則申其脚跟企直也)

趹　　　烏穴切馬後足抉地也戰國策曰秦馬之良

探前趹後蹄間三尋

跑　　　薄交切又弼角切獸前足掊地也(又作趵)
行　　戸剛戸庚二切(書傳行皆戸郎切易與詩雖有合韻者然行未嘗有劦庚韻者)
　(慶皆去羊切未嘗有劦映韻者如野之上與切下之後五切皆古正音與合異非合韻也)象左右
　股脛代舉行之義也道路因謂之行詩云寘彼周
　行又曰厭浥行露又曰遵彼微行曰嗟行之人曰行
　有死人皆謂路也又因之為行列又下孟切身之所
　行為行又下浪切行行剛强貌也

行之省

彳亍　　　孫氏丑　(孫氏丑亦切)　　王切　彳从行省(説文曰彳少步也象人脛)

(三屬相連也亍从反彳按行之左象人左足其右象右足非从反彳左之與右止之與彳之與亍)


(皆象手足之兩右與止取其右偏以為字母彳與亍取其左偏各取其便於書彳亍皆不成字古今)


(無用者)


彳之象形

廴　　　余忍切説文曰長行也从彳引之

廴之諧聲

廷　　　唐丁切(又徒勁切)堂下南除也以其寛廣可布武

故取義於廴(説文曰廷朝中也庭宫中也按古者廷不屋故諸侯相朝雨霑衣失容則)


(廢後世始屋之故加广焉其實一字也古者朝寢堂室通謂之宫廷在堂下許氏所謂朝中宫中亦)


(不可曉郭忠恕曰廷去聲本無亭音庭乃平聲不知古初無庭字也)

廴之疑

延　　　以然切於經傳為延長遲延延引為延客入

之延皆取義於廴从則未可曉(説文又有㢟字曰安步㢟㢟也)


(从㢟从止孫氏丑連切延長行也从㢟丿聲按書傳未嘗有用㢟字者且丿不成聲今不取)


彳之㑹意

役　　　營隻切戍役也執殳以征行役之義也故因

之為徒役力役役使


彳之諧聲

徑　　　吉定切步道也周禮曰夫間有遂遂上有徑

(康成曰徑容牛馬又曰步道曰徑)小道徑達故因之為徑直之義


(又作逕􁜬莊子曰鼪鼬之逕揚子曰山􁜬之蹊)

征　　　諸盈切行也(説文作正行也)因之為征伐征討(孟子)

(曰征之為言正也非本義)又因之為征求

往　　　于兩切行去也(説文古文)
徂　　　叢租切往也(説文作䢐)籀文　人死因謂之徂生者

來而死者往也書曰帝乃徂落(别作殂説文古文从死从乍)

循　　　船倫切遵道也因之為拊循謂以手循之也
徇　　　辭閏切周告也書曰遒人以木鐸徇于路周

語曰王則大徇(又作唐本旬聲徐本勻聲)

徼　　　堅尭切又伊消切要諸道也傳曰鄭既受盟

于辰陵又徼事于晉劉康公徼戎又曰齊侯圍郕


孟孺子速徼之又曰我則不徳而徼怨于楚記曰


小人行險以徼倖謂違道行險以徼遇倖㑹猶曰


徼福也史記曰徼一時權子貢曰惡徼以為知者


窮本知末之謂知从旁抄畧得一二而自以為知


者子貢之所惡也(俗以徼為幸别作僥憿説文曰憿倖也又作邀)因之


為徼巡之徼古弔切邊境必常巡邏故謂邊徼

徬　　　薄浪切輔行也周禮曰共兵車之牛與其牽

徬(康成曰人御之居前曰牽在旁曰徬)

徐　　　祥朱切緩行也(説文曰徐緩也)
待　　　遲止蕩亥二切止而須也
徯　　　戸禮切待也又作傒(説文又作諐待也徯或作蹊)
律　　　劣戍切行節也(説文曰均布也)易曰師出以律引之

為六律之律音節也後世因以為法律

御　　　牛據切給侍左右前後也書云御事庶士又

曰百尹御事曰侍御僕从曰御王册命周官九嬪


掌教九御以時御叙于王所御史掌贊書御僕掌


羣吏之逆及庶民之復大祭祀相盥而登掌王之


燕令詩云我徒我御我師我旅又曰徒御嘽嘽士


昬禮曰媵御沃盥交亦通用為馭馬之馭説文専


以此為駕馭之馭誤矣周官駕馭之馭皆作馭侍


御之御乃作御又魚駕切與迓通魚舉切與禦通

微　　　無非切潛行也藏匿者因謂之微傳曰白公

奔山而縊其徒微之潛伺察者因謂之微漢書曰


使人微知賊處(别作説文伺也)凡微小隱細皆曰微(微雨)


(别作溦非)又與非及無通非微無聲相近詩云微我無


酒微君之故

彼　　　補靡切由此指他謂之彼
彴　　　職畧切(孫愐曰横木度水曰彴)又弼角切(爾雅曰奔星為彴約)

彳之疑

後　　　胡口切立則有前後行則有先後也(説文曰从彳幺)

夊夊者後也(古文徐鍇曰幺猶躓之也)又去聲詩曰予曰有先後

徹　　　敕列直列二切　　古文(説文曰通也从彳从攴育聲按育非)

(其聲䰙疑自為字从夊从鬲屏去釡鬲徹饌之義也徹从彳䰙聲鬲譌為育耳)詩云徹彼


桑土(毛氏曰剥也)又曰徹我牆屋(毛氏訓毁)又曰天命不徹


(毛氏曰道也)又曰廢徹不遲(毛氏曰徹去諸饌)又曰徹田為糧


(毛氏曰治也康成曰什一而税謂之徹)語曰三家者以雍徹孟子曰


周人百畝而徹徹者徹也(何晏曰通也一夫受田百畝同井之人通為力)


(作計畝均收)語曰民之徹官百(韋昭曰達也)又曰陳士卒百


人以為徹行(韋昭曰百人通為一行也)又曰不敢徹聲按徹之


用於書傳者其義甚精諸儒隨句為説故駁而不


精徹从彳本言道路之通徹故凡通徹者皆曰徹


百畝而徹者廣一步長百步為畝其間為􁆴皆直


徹于遂由遂以徹于溝洫澮川故阡陌之制得施

焉什一之政得通焉其取之也通八家之力以耕


公田所謂徹田也徹官百官之得自通于天子者


也徹行百人通為直行徹前後也天命不徹天命


不通徹也漢之徹侯避武帝諱改為通侯樂之卒


章謂之徹也語之徹聲皆此義也水之清者徹于


厎謂之清徹(今作澈以上並勅列切惟百畝而徹直列切)食饗既畢屏


徹器皿亦謂之徹廢徹不遲三家以雍徹是也因


之為徹除徹我牆屋是也(俗作撤)


行之諧聲

術　　　食律切小道也(説文曰邑中道也)記曰審端徑術漢

書曰除城池邑居園有術路又曰横術何廣廣引


而申之凡小而通者皆曰術孟子曰是乃仁術也


先人曰術小道也齊王見牛而不忍其死其發雖


微然是心可與適於仁也孟子又曰教亦多術矣


記曰樂正崇四術立四教古之言術者要皆適於


正道而已矣自大道不明曲技小數巧詐之徒用

於世然後謀術術數之説興焉異乎古之所謂術


矣

衢　　　其俱切通道也與逵通
街　　　古諧切國邑中道今謂之街
衝　　　昌容切又作　　衢道經緯往來相直處也

傳曰執戈逐之及衝引其義則凡衝突者皆曰衝


車之衝城者曰衝車(别作䡴説文曰陷陳車也)舟之外蔽而輕


捷可攻衝者曰䝉衝(别作朦朣)又去聲衝之窮也

衙　　　魚舉切説文曰行貎又牛加切(類篇曰古者軍行有牙尊)

(者在後後人因以所治為衙侗謂衙行列也軍行士卒衙列以朝夕於將帥故今謂之早晚衙唐之)


(藩鎮皆開軍府故因以治宇為衙循襲之稱也)春秋秦地有彭衙

衎　　　空旱切又去聲徐行從容也因之為衎樂易

曰飲食衎衎詩云嘉賔式燕以衎記曰居君之母


與妻之喪居處言語飲食衎爾亦作　　語曰孔


子朝與下大夫言侃侃如也又曰冉有子貢侃侃


如也(説文曰侃剛直也从㐰从㐰古文信从取其不舎晝夜按侃非剛直孔子居鄉黨恂)

(恂如也與下大夫言何事乎剛直冉有子貢亦未見其有剛直氣象从㐰从無義又作偘)

衛　　　于劌切䕶行也易曰日閑輿衛(説文曰宿衛也唐本从行)

(从韋徐本从韋从帀从行行列衛也)用為國名

衒　　　熒絹切行呼賣也(説文作从言或作衒)
卵　　魯管切象人陰核獸亦有卵魚鳥昆蟲之孕皆
　卵生通以謂之

卵之諧聲

毈　　　徒玩切鳥卵中壊為毈(淮南子曰鳥卵不毈説文曰卵不孚也)
力　　六直切象人筋力形(按字之从力者或譌為刀若勮作劇當从力从刀者)
　(或譌為力若券若若剽皆當从刀也)

力之㑹意

男　　　那含切力田男事也

男之諧聲

甥　　　所更切吾女之所生曰甥雖其孫猶謂之甥

也

舅　　　其久切謂吾甥者為舅母之兄弟也引而申
之凡異姓之屬乎父道者皆曰舅故夫之父為舅


妻之父為外舅天子謂同姓之國曰伯父叔父謂


異姓之國曰伯舅叔舅記曰昬禮壻親迎見於舅


姑舅姑承子以授壻妻之父曰舅故壻亦謂之甥


孟子曰舜尚見帝帝館甥于貳室

劦　　　胡頰切合力也三力相从劦之義也引之則

同心亦曰劦(亦作恊協勰説文曰協同心之和从心協衆之同和勰同思之和茘珕从)


(三刀譌為三力者非)

加　　　古牙切用助而助之以口加之義也與右同

意凡増加者皆謂之加

劣　　　力輟切少力謂之劣

力之諧聲

勢　　　始制切力之所乗為勢男子血氣之勢在陰

女子在乳故陰亦謂之勢

勁　　　居正切亢健不撓也
勇　　　尹竦切敢進也(説文或作恿从心又作从戈)
勍　　　渠京切强力也傳曰勍敵之人勍强聲義葢

相近

勝　　　識烝切力堪勝也勝之之謂勝去聲
動　　　杜總切(又作􁒬)義不待釋
勤　　　渠巾切勉力不怠也(又作慬懃瘽漢書曰瘽身从事晉灼曰古勤字)

(也)

勉　　　芒辨切加力也(又作勔愐説文愐勉也)
勖　　　許玉切勉也(説文曰冒聲鄭漁仲曰从力从冒㑹意按勖从冒無義冒有目)

(墨音也)

勞　　　魯刀切作勮也(説文从力熒省熒火燒門用力者勞古文从悉按許)

(氏之説鑿而不通犖亦以􁦡為聲)

劬　　　其俱切勤勞也勤劬聲相近劬重於勤
努　　　㬉五切奮力也
勃　　　薄没切努力貌也語曰勃如戰色(亦作㪍)又為

塊勃之勃(亦作𡋯)又勃海地名(或作渤郣)

勠　　　力竹切并力也書曰與之勠力古通作戮傳
曰戮力同心

勑　　　恥力切謹力也書曰勑我五典曰勑天之命

曰惟民其勑懋和(説文勑勞也孫氏洛代切非勞來之來單作來或作徠)與


敕通(説具敕下)

勸　　　去願切奬勗也引之則樂於盡力者亦曰勸

記曰樂事勸功語曰使民敬忠以勸

劭　　　實照切説文曰勉也
勱　　　莫話切勉力前邁也書曰用勱相我國家(孔氏)

(曰勉也)

助　　　牀據切左力也
功　　　沽紅切庸也若所謂康功田功土功凡力役

之所施是也功力既施厥有成績因謂之功周禮


曰王功曰勲國功曰功民功曰庸事功曰勞治功


曰力戰功曰多

勳　　　許云切成功也
辦　　　步莧切力能幹事也(古無此字漢書通用辨字)
幼　　　乙繆切弱力也人生十年曰幼又烏皎切幼

眇細微也漢書曰聞幼眇之聲

飭　　　恥力切致力也周禮曰百工飭化八材(説文曰从)

(人从力食聲按飭蝕皆以飤為聲)

勘　　　苦紺切力實也(説文新附今用為勘校勘覈)
劾　　　訖得切(孫氏胡槩切)劾猶覈也考劾其實曰劾(說文)

(曰灋有罪也)

勦　　　楚交切从旁勦取也記曰無勦説(鄭氏曰猶擥也謂取)

(人之説以為已説也説文曰勞也引春秋傳安用勦民誤矣)

勩　　　余制切勞憊也
勮　　　竒逆切用力罷極也又作􁞙漢書曰徼􁞙受

詘(説文曰務也孫氏其據切郭璞曰疲極也音勮司馬貞曰燕人謂勞為􁞙按説文新附有劇字)


(从刀尢甚也乃力之譌因疲極而生尢甚義耳)

募　　　莫故切(説文曰廣求也)
劼　　　吉黠苦八二切書云汝劼毖殷獻臣(孔氏曰固也説)

(文曰慎也類篇曰用力也)

劫　　　訖業切以力脅制也(説文曰从去从力人欲去以力止之曰劫按怯)

(劫皆以去為聲)或作刧从刀莊周曰盜人不得刧(俗多作刧从刃)

鬼　　居偉切天曰神地曰祇人曰鬼人之死也其魂

魄為鬼(説文曰人所歸為鬼从人象鬼頭鬼隂氣賊害从厶古文按人死則為鬼鬼無)


(形設令有象當各象其生説文謂田為鬼頭無稽又以厶為隂氣賊害無義)


鬼之諧聲

魂魄　　　戸昆切　　普百切子産曰人生始化曰

魄既生魄陽曰魂凡人之生陽氣之神為魂陰氣


之神曰魄肝藏魂肺藏魄魂强能識魄强能記記


曰魄者鬼之盛也引而申之則日為魂而月為魄


故生明為生魄又作霸見月部松脂入地狀如琥


魄因以明之(别作珀)又假借肉皽謂之魄莫(見内則康成注)


又落魄漢酈食其家貧落魄無衣食業(鄭氏曰音薄應劭曰)


(志行衰惡之貌顔師古曰失業無次也)

魃　　　蒲撥切旱鬼也詩云旱魃為虐
魅　　　明祕切又作　　説文曰老物精也(古文)
(籀文)周官以夏日至致地祇物鬽(鄭氏曰百物之神曰鬽)傳曰


螭魅罔兩莫能逢之

醜　　　昌九切説文曰可惡也借為醜類之醜易曰

獲匪其醜无咎又曰征夫不復離羣醜也記曰比


物醜類

魗　　　市由切詩曰無我魗兮(毛氏曰弃也鄭氏曰惡也本亦作又作)

(或云鄭音醜朱子曰與醜同説文􁈕棄也周書以為討引詩無我魗兮)


鬼之疑

魋　　　杜回切春秋宋有桓魋又傳追切漢書尉佗

魋結(説文曰神獸也疑魋結之魋為正義从隹鬼聲)

甶　　　(説文曰鬼頭也孫氏尃勿切象形按以由為聲疑别有義鬼與畏皆以為聲)

甶之疑

畏　　　於貴切怖懼也(説文曰从鬼虎省鬼頭而虎爪可畏也)又作　
　　　　又烏回切借為畏曲之畏考工記曰夫角之

中恒當弓之畏别作隈(别作説文曰角曲中也孫氏烏賄切)又烏


賄切莊周曰山林之畏隹(李頤曰山阜貌崔氏本作喂)

　六書故巻十六
欽定四庫全書
　六書故卷十七
　　　　　　　　　　　　　宋　戴侗　撰
動物一
牛　　語求切象牛角尾牛角内向羊角外向
牛之象形

牟　　　莫浮切牛鳴聲也　　象其聲氣之出借為

牟麥之牟(别作麰)又借為侵牟之牟漢書侵牟萬民

(李竒曰食苖根蟲也别作恈)

牢　　　魯刀切牛閑也象閑圈之形牛羊豕曰太牢

羊豕曰少牢引之則犴獄亦謂之牢言其固也廁


圂亦謂之牢言其圂也(别作窂)

牝　　　毗忍切字牛也象牛下有犢與麀同(説文曰化聲非)
牽　　　苦堅切以縻引牛也　　象靡索　　象軶

(别作㨜説文曰相援也又作摼掦雄賦曰摼象犀)所用以牽者曰牽去聲


(别作縴撁)


牛之㑹意

牷　　　从縁切牲之色純者也故从全全亦聲周官

掌共祭祀之牲牷凡時祀之牲必用牷物凡外祭


毁事用尨

犇　　　博昆切牛駭羣走也與奔通
牧　　　莫卜切以攵从牛牧之義也攵亦聲凡畜養

者皆曰牧因之為牧民之牧州牧牧伯是也周官


牧人掌牧六牲而阜蕃其物太宰九職四曰藪牧

飬蕃鳥獸牧在郊外小司徒經土地而井牧其田


埜(鄭司農曰井牧者春秋傳所謂井衍沃牧皋也康成曰皋之地九夫為牧二牧當一井今)


(造都鄙授民田有不易有一易有再易通率二而當一是謂之井牧按古人言井牧猶漢人言田畜)


(也上古畜而不田中古田畜兼之故言井牧知田而不知畜故騎者乏馬耕者乏牛學者亦不知其)


(説夫衍沃之地宜稼故井之皋水草所生則牧馬康成謂皋之地九夫為牧二牧而當一井葢)


(失井牧之義司徒司空之典既隊井牧之制亾矣别作坶説文曰朝歌南地引武王與受戰于坶埜)

半　　　博幔切中分也从半从八兩分之(又作㪵説文曰量物)

(分半也按此即胖字因之為中半之半半之用多故復立判胖二字)

告　　　姑沃古到二切籠牛口勿使犯稼也童牛未

穿者必告之易曰童牛之告書曰今惟淫舎告牛


馬(説文曰告牛觸人角著横木所以告人也别作牿説文曰牿牛馬牢也)因之為桎


梏之告在首曰告又作梏借為報告之告亦作誥


(别作祰説文曰誥告也古文祰告祭也)


告之疑

嚳　　　苦沃切古有帝嚳(説文曰急告之甚也學省聲帝嚳亦作俈)

牛之諧聲

牡　　　莫古莫后二切父牛也
犢　　　徒木切牛子也(或作)
特　　　敵徳切畜父也凡養馬特居四之一又作　

引之則凡専獨皆謂之特特獨盖同聲記曰羔臂


虎犆(鄭氏曰謂縁也讀若直)

㹙　　　烏猛切俗謂犢㹙因其聲以命之
物　　　文弗切牛之毛色也凡畜牲皆以毛物别詩

云三十維物爾牲則具周官牧人掌牧六牲而阜


蕃其物校人種馬一物戎馬一物齊馬一物道馬


一物田馬一物駑馬一物凡大祭祀朝覲㑹同毛


馬而頒之凡軍事物馬而頒之引而申之天地之産


有萬其物故曰萬物

犉　　　而倫切詩云九十其犢又曰殺時犉牡(爾雅曰黒)

(唇犉又曰牛七尺為犉説文曰黄牛黒唇按詩牛則曰九十其犉羊則曰三百維羣犉非黒唇之謂)


(也或曰漢書自天子不能具醇駟疑犉即醇謂醇色也)

犖　　　吕角來刀二切(説文曰駁牛也)
牲　　　史庚切饗祀之牛飬而未殺曰牲傳曰牛卜

日曰牲馬牛羊犬豕雞為六牲

犧　　　欣宜切詩云以我齊犧與我犧羊以社以方

(鄭氏曰純色之羊也)又曰享以騂犧(毛氏曰純也)周官牧人祭祀共


其犧牲(鄭氏曰毛羽完具也)記曰天子以犧牛諸侯以肥牛


大夫以索牛(鄭氏曰犧純毛也)傳曰介葛盧來聞牛鳴曰


是生三犧皆用之矣又曰賓孟見雄雞自斷其尾


問之侍者曰自憚其犧也由此觀之凡畜之牡毛


羽純具者犧也古通用羲字(賈侍中曰犧非古字)又魯頌曰


犧尊將将(毛氏曰有沙飾也舅駟曰魏太和中魯郡得齊大夫子尾送女犧尊永嘉中曹)


(嶷發齊景公墓得二尊亦為牛象分其首受酒脗合如全牛)

犗　　　古邁切(説文曰騬牛也)莊周曰犗以為餌
犍　　　居言切又上聲(説文曰犗也)漢有犍為郡(别作㹇)
犨　　　蚩周切説文曰牛息聲
牼　　　口耕切(説文曰牛膝下骨也)
犂　　　憐題切(别作鑗説文耕也)語曰犂牛之子騂且角
(犂牛耕牛襍種也或曰與黎通黒色也)司馬牛名犂

牶　　　居願切穿牛鼻木也(别作桊吕氏春秋作棬)又作絭見

系部

㹃　　　補妹切覆耕也(説文曰兩壁耕也又非尾切)
牴　　　典禮切牛角抵也
犒　　　苦到切饗勞徒旅也牛大物故可以犒衆
牣　　　而振切牛充腯也詩云於牣魚躍

巨禁切牛舌病也


于嵗切説文曰牛踶也

㹈　　　陵之切説文曰西南夷長髦牛也又作　　

(説文曰斄彊曲毛可以著起衣孫氏洛哀切)莊周曰今夫斄牛大若埀


天之雲(司馬氏曰髦牛也郭氏吕支切按來􁚷同聲實一字斄又湯來切漢扶風有斄縣顔)


(師古曰后稷所封也與邰同音)

犎　　　方容切類篇曰牛名領上肉㩧胅起如囊他

漢順帝時踈勒獻犎牛漢書單作封

犀　　　先兮切(説文曰南徼外牛一角在鼻一角在頂似豕)海牛一角或
二或三或在頂或在鼻額本草曰豕首大腹庳脚


脚有三蹄色黑其角堅栗可為器革可為甲考工


記曰犀甲夀百年故兵革堅利曰犀利

馬　　(譌為説文曰古文)　　　莫古切又莫下切象其首足
　鬣尾(説文馬與豕彖皆从巾盖傳冩之譌而未之察也)

馬之㑹意

騳　　　徒鹿切兩馬竝馳聲騳騳也
駢　　　蒲眠切二馬并也并亦聲(説文曰駕二馬也)引之則

凡駢連者皆曰駢駢齒駢脅是也(别作骿説文曰并脅也又作)

駟　　　息利切四馬也車必四馬故亦曰乘馬
驂　　　倉含切車中兩馬曰服兩馬参其外小退曰

驂

馵　　　之戌切詩云駕我騏馵(爾雅曰厀上皆白惟馵毛氏曰左足白曰)

(馵説文曰从馬二其足説文又有馵一嵗馬也一絆其足孫氏户關切馵絆馬也引春秋傳韓厥執)


(縶馬前孫氏陟立切)

駁　　　北角切馬色爻襍也易曰為駁馬(毛氏曰駵白曰駁説)
(文曰爻聲徐鉉曰爻非聲又作駮爾雅曰獸如馬鋸牙食虎豹按交非聲即爻之譌也)

馭　　　魚據切持馬也亦通作御

馬之諧聲

駒　　　共于切馬子也
駣　　　周官教駣攻駒(鄭司農曰二嵗為駒三嵗為駣顧野王曰四嵗為駣徐氏)

(音肇劉氏音道李氏湯堯切沈氏徒刀切)

騋　　　洛哀切周官馬七尺以上為騋詩云騋牝三

千

騏　　　渠支切詩云駕我騏馵(毛氏曰騏棊文也)曰我馬維

騏曰有騂有騏(毛氏曰蒼祺曰騏説文曰騏馬青驪文如慱棊也)按騏馬


綦色也綦蒼艾色也(詳見綦下)

驪　　　鄰支切馬黑色也(説文曰馬深黒色也)詩云有驪有黄

(毛氏曰純黒也)記曰夏后氏尚黒戎事乘驪月令冬駕鐡


驪

驖　　　吐結切詩云駟驖孔阜(孔氏曰驖驪)按月令單作

鐡為是葢黒色也

駵　　　力求切詩云騏駵是中又云有駵有雒(鄭氏曰赤)

(身黒鬛曰駵説文同月令夏駕赤駵亦與赤身之説劦然中央土則駕黄駵又不可曉亦作驑)

駱　　　盧各切詩云嘽嘽駱馬(毛氏曰白馬黒鬛説文曰白馬黒鬛尾)

月令秋駕白駱(鄭氏説與毛同)明堂位曰夏后氏駱馬黒


鬛(廣雅曰朱鬛為駱山隂陸氏曰今呼黄馬尾鬛通黒者為駱侗謂馬無分黄白但自鬛至尾通)


(色如絡者皆為駱)

驄　　　倉紅切馬蔥青色(説文曰青白襍毛也)
騅　　　職惟切詩云有騅有駓(爾雅曰蒼白襍毛徐本説文曰蒼黒襍毛)

(按蒼黒之説近是)

駰　　　於人切詩云我馬維駰(毛氏曰馬隂白襍毛)
騧　　　姑華切詩云騧驪是驂(爾雅曰黒喙騧説文曰黄馬黒喙郭氏曰)

(今之淺黄色者又作)

驈　　　户橘切詩云有驈有皇(爾雅曰驪馬白跨説文同)
騂　　　息營切馬赤色也周官凡陽祀用騂牲記曰

周人尚赤牲用騂(鄭氏曰騂赤色)詩云有騂有騏(毛氏曰赤黄曰)


(騂説文曰觲省聲觲用角低仰便也从牛羊角引詩觲觲角弓按今本詩騂騂角弓从馬从􁅋毛氏)

(曰調利也别立觲文从牛羊角無義)

駓　　　鋪悲切(爾雅曰黄白襍毛駓郭氏曰今桃花馬徐本説文曰黄馬白毛唐本曰黄)

(馬白襍毛)

驒　　　他干切又唐干代何二切詩云有驒有駱(爾雅)

(曰青驪驎驒韓詩及字林皆曰白馬黒髦説文驒騱野馬也一曰青驪白鱗文如鼉)

騢　　　乎加切詩云有駰有騢(爾雅曰彤白襍毛騢説文曰馬赤白襍毛)

(色似鰕魚也)

驔　　　徒玷切字林徒含切詩云有驔有魚(毛氏曰豪骭曰)

(驔説文曰驪馬黄脊讀若簟)

駽　　　古玄切詩云駜彼乘駽(爾雅曰青驪馬陸氏曰今鐡驄)
騵　　　愚袁切詩云駟騵彭彭記曰周人尚赤戎事

乘騵(爾雅曰駵馬白腹)

驎　　　離珍良忍二切(爾雅曰青驪驎驒郭氏曰毛色深淺隠粼如今連錢驄也)
驃　　　匹召切又平聲(説文黄馬發白色一曰白髦尾一曰馬剽疾也)
驥　　　凡利切良馬也語曰驥不稱其力稱其徳也

(説文曰千里馬也)

駿　　　子峻切馬之俊才也書曰駿奔走詩亦云又

曰駿發爾私皆言乎其敏疾也詩云駿命不易(毛氏)


(曰大也)又曰浩浩昊天不駿其徳(毛氏曰長也陸氏竝須閠切)借


義皆為隆大

驍　　　古堯切馬勇健也(説文曰良馬)漢書梟騎借用梟
驊　　　胡瓜切驊騮駿馬名古單作華漢書造父得

驊騮騄耳之乘

駃騠　　　古穴切　　田黎切駃騠駿馬也史記曰

駿良駃騠不實外厩又匈奴竒畜有駃騠本作决


蹄(顔師古曰七日而超其母廣志作決蹄説文駃騠馬父驘子也)

騤　　　渠追切詩云四牡騤騤(毛氏曰彊也説文曰馬行威儀)
駉　　　古熒切詩云駉駉牡馬(毛氏曰良馬腹幹肥張也)
駜　　　毗必切詩云有駜有駜駜彼乘黄(毛氏曰馬肥彊貌説)

(文曰馬飽也)

駹　　　莫江切周禮曰駹車萑蔽(故書駹作龍康成曰車邉側有桼飾)

(説文曰馬面顙皆白匈奴圍漢高帝東方盡駹馬西盡白南盡騂北盡驪顔師古曰駹青馬也又西)

(南夷有冄駹)

騊駼　　　徒刀切　　同都切(説文曰北野之良馬也)史記曰

匈奴竒畜有騊駼驒騱

騱　　　弦雞切(説文曰野馬也)
騰　　　徒登切馬超騰也(説文曰傳也一曰犗馬也侗謂傳非本義取其騰速以)

(命之耳)月令季春合累牛騰馬(鄭氏曰乘匹之名按騰馬方春通淫乘匹)


(故超騰)

驤　　　如陽切馬行迅疾首騰驤也(説文曰馬之低昻也)漢書

交龍襄首單借用襄字(爾雅曰後右白足曰驤)

驀　　　莫白切(説文曰上馬也)超越也今人猶言驀越驀忽

又莫駕切

馳　　　直離切長驅大出也周禮曰車馳徒走(别作駝非)
驅　　　豈俱切敺馬也通作敺(説文曰敺古文俗作駈)
驟　　　鉏救切馬疾步足相及也周禮曰車驟徒趨
騁　　　丑郢切大馳也

疏吏切説文曰疾也亦作駛史聲

騖　　　亾遇切説文曰亂馳也
騭　　　竹力切又職日切升也書曰惟天隂騭下民

(孔氏曰定也馬氏曰升也爾雅曰牡曰騭説文曰牡馬也)

駸　　　千㝷切駸駸馬進步不輟也詩云載驟駸駸
駪　　　所臻切詩云駪駪征夫(毛氏曰衆多貌説文同)按駪駪

行欲先貌楚辭曰往來侁侁同此意(説文曰侁行貌)

馺　　　悉合切馬行疾也揚雄賦曰馺遺風(説文曰馬行相)

(及也)

馮　　　皮冰切馬行疾蹄聲(説文曰馬行疾也)詩云削屢馮

馮借為依馮之馮書曰皇后馮玉几易曰用馮河


詩云有馮有翼漢三輔左為馮翊又為馮滿之馮


傳曰震電馮怒楚辭曰羌馮心猶未化又去聲(别作)


(凭)又扶風切(别作)國名因為姓氏

馴　　　詳遵切馬馴擾也
篤　　　冬毒切馬力行也中庸曰篤行之引之為敦

篤之義詩云篤公劉又曰篤生武王(説文曰馬行頓遲)

駾　　　吐外切詩云昆夷駾矣(毛氏曰突也説文曰馬行疾来貌)詳

詩意乃遠去貌也

驕　　　舉幺切馬驃逸自恃也杜甫詩曰顧景驕嘶

自矜寵(説文曰馬六尺為驕引詩我馬維驕一曰野馬)引之則為驕矜驕


桀詩云維莠驕驕(别作憍莊子曰虛憍恃氣楚辭曰憍吾以其美好)

驚　　　居卿切馬善驚故驚與駭从馬
駭　　　下楷切馬驚擾也(又作侅㤥)
駴　　　胡楷切周禮曰鼓皆駴車徒皆操(康成曰疾雷擊鼔曰)

(駴陸氏曰亦作駭一音亥)莊周曰聖人所以駴天下賢人所以


駴世(王氏曰謂改眂聖也韓退之曰不足令震駴)

驁　　　五到切又平聲馬驕驁也周官九夏一曰驁

夏

騷　　　蘇遭切馬驚擾也引之為騷動騷擾記曰騷

騷爾則埜一曰摩馬也與搔通

駊騀　　　普何切又上聲　　牛何切又上聲駊騀

馬行疾若頗俄也當單作頗俄

騃　　　五駭切(説文曰馬行仡仡也按今以童昬為騃又五來切又偶起切)
騺　　　陟利切(説文曰馬童貌)
騫　　　去䖍切(説文曰馬腹縶也)詩云如南山之夀不騫不

崩(毛氏曰騫虧也)閔損字騫騫盖有損義

駔　　　子朗切(徐本説文曰牡馬也一曰馬蹲駔也唐本曰奘馬也爾雅釋曰秦晉謂大)

(為奘)周官駔圭璋璧琮琥璜之渠睂又曰駔琮五寸


(鄭司農曰讀若駔疾之駔外有疌盧也康成曰與組同郭璞曰江東謂大為駔侗謂為狡疌也故市)


(儈之狡者亦謂之駔)

騬　　　食陵切(説文曰犗馬也)
駘　　　徒哀切又上聲(説文曰馬衘脱也)楚辭曰䇿駑駘而

取路駘駑劣也史記曰兵相駘藉(漢書作跆)駘猶蹋也


今俗呼若紿又為駘蕩􁒼遠之意

駑　　　農都切馬頓劣也
駕　　　古訝切加車於馬也(别作)
騎　　　渠覊切跨馬也卒騎馬者因謂為騎去聲
騑　　　甫微切驂旁馬也又疾也詩云四牡騑騑(别作)
(騛)

騶　　　逡須甾尤二切趣馬者也(范文曰廏御也)傳曰程鄭

為乘馬御六騶屬焉(杜氏曰六閑之騶)

駙　　　符遇切副馬也(一曰近也)
馹　　　人質切置馬代馳取疾也以車曰傳以騎曰

馹

驛　　　羊益切置騎以傳曰驛
駷　　　素動切公羊傳曰臨南駷馬(何休曰搖馬銜走陸氏曰木又)

(作摗)

驗　　　魚窆切(説文曰馬名也)按書傳借為審驗之驗因之

為證驗之驗為效驗之驗

駐　　　中句切立馬也
驩　　　呼官切(説文曰馬名也)借為驩虞之驩與歡通
驢　　　力居切馬類
驘　　　洛戈切驢類又作　　驢父馬母曰驢騾馬

父驢母曰馬騾(説文曰驢父馬母)

􁘡　　　莫紅切(説文曰驢子也)
馲􁘢　　　陟格切　　莫百切(孫愐曰驢父牛母曰馲􁘢)
駻　　　胡幹切馬悍也史記曰誅獟駻
羊　　與祥切象形

羊之象形

芈　　　彌爾切羊鳴聲也象氣上出楚人以為姓

羊之指事

􁁯　　　公瓦切反戾也羊角相反故取義焉(又作)

􁁯之㑹意

苜　　　徒結切羊目也羊目不瞑目然也

苜之諧聲

蔑　　　莫噎切説文曰目勞無精也按鄭鬷蔑字明

引而申之凡眂之若無者皆曰蔑因之又為無靡


之義無微靡蔑末网同聲(别作蔑䁾宋玉風賦曰中唇為胗得目為䁾又)


(作懱説文懱輕易也)

芇　　　母延切(孫氏母官切)説文曰相當也讀若宀(予宦越覧)
(訟牒有芇折語正音宀)


羊之㑹意

羴　　　尸延切羊臭也亦作羶

羴之㑹意

羼　　　初根切説文曰羊相厠也一曰相出前也羊

性躁三羊羣處屋下争出也


羊之諧聲

羖　　　公户切牡羊也牡牛亦曰羖牛猶羖羊亦曰

牡羊也(别作牯)

羝　　　丁兮切牡羊也(説文曰牡羊也字林曰牂也)易曰羝羊觸

藩漢書曰羝乳乃得歸

牂　　　子唐切穉羊也(鄭氏曰牝羊也説文曰牡羊也字林曰三嵗曰牂)詩

云牂羊墳首按内則取豚若將將當為牂與豚竝


稱皆穉物也

羍　　　他達切(説文曰小羊也)詩云先生如達(鄭氏曰羊子也如達言易)

(也)

羜　　　丈與切詩云既有肥羜(爾雅釋曰五月生羔説文同毛氏曰未成)

(羊既曰肥矣豈未成邪)

羭　　　與朱切傳曰攘公之羭(説文夏羊牡曰羭杜氏曰羙也)
羯　　　已竭切豶羊也凡畜奄之絶其字尾則易肥

也牛曰犗馬曰騬羊曰羯豕曰豶

羠　　　延脂切(説文曰騬羊也徐廣曰音兕健羊也一曰野羊)
羣　　　巨云切自叄已徃為羣周語曰獸三為羣(别作)

 　

羸　　　力危切瘠也又為缺折易曰羝羊觸藩羸其

角又曰汔至亦未繘井羸其缾(别作)

羚　　　郎丁切山羊也(别作麢爾雅曰麢大羊説文曰大羊而細角陶隠居)

(曰羚出建平及西域諸蠻中多兩角一角者良角節蹙蹙圓繞别有山羊角極長惟一邉有節節踈)


(大)

羱　　　愚袁切(埤雅曰似呉羊而大角橢善鬥爾雅曰羱如羊又作廣志曰角重於)

(肉)

羑　　　弋九切書曰惟周文武誕受羑若(孔氏馬氏曰道也説)
(文曰進善也厶部有羑相訹呼也或作誘羑古文)

羞　　　穌鳩切進膳也借為羞恥之羞(説文曰進獻也从丑丑亦)

(聲)


羊之疑

義　　　儀寄切本義闕用為理義仁義之義程子曰

在物為理處物為義朱子曰義者心之制事之宜


也物各有理理有宜當揆事理之宜而斷制之者


心也故曰義内(説文曰已之威儀也从我从羊徐鉉曰从羊與善同意乂作誼説文)


(曰人所宜也)

美　　　莫鄙切古今通用為嘉美之美與媺通(説文曰甘)

(也羊在六畜主給膳徐氏曰大者肥美故从大與善同意)

羔　　　古豪切羊子也(説文曰照省聲按照非聲)

已力切(説文自急敕也从羊省聲包省从口口猶慎言也古文不省按)


(之義今無傳説文从包从口牽彊無義亟皆从句句殆其聲今亡其義耳)

豕　　式視切象形(説文曰彘也竭其尾故謂之豕象毛足後有尾讀與豨同今世誤以)
　(豕為彘以彘為豕何以明之啄琢从豕蠡从彘皆取其聲以是明之徐鉉曰此語未詳或後人所加)
　(説文曰古文豕孫氏式視切説文曰亥荄也十月微陽起接盛隂从二二古文上一人男一人女)
　(也从乙象懐子咳咳之形傳曰亥有二首六身古文亥亥為豕與豕同孫氏胡改切李陽冰曰古文)
　(亥比豕減一畫耳本象豕形篆文乃作二首六身盖穿鑿説文曰修豪獸也一曰河内名豕也从彑)
　(下象毛足讀若弟孫氏羊至切古文籀文説文曰豕走也从从豕省孫氏通貫切)
　(説文曰豕也从彑从豕讀若弛孫氏式視切説文曰豕也後蹏廢謂之彘从彑矢聲彘足與鹿足同)
　(孫氏直例切説文曰豕之頭象其鋭而上見也孫氏居例切豨説文曰豕走豨豨古有封豨修虵之害)
　(孫氏虚豈切按豕為六畜之一而名物貿亂盖自晚漢時已不知所壹矣以其文考之則豕與馬同皆象)
　(其四足而尾説文所載古文馬及彖皆从中者傳冩之譌也之與彖特一字耳説文彖為豕)
　(為脩豪豕彖為豕走則既為古文豕又為古文亥是彖豕二字而音義則一彖豕一字而音義)
　(有三也互為豕頭猶牛之有羊之有馬之有也自不得别立為字况可為母乎凡此皆文)
　(之亂也説文之讀已難據而孫氏之音又與説文舛説文豕讀與豨同而孫氏於豕則式視切於豨則虛)
　(豈切此一舛也説文讀若弟而孫氏羊至切此二舛也説文謂今世誤以豕為彘以彘為豕以啄琢从)
　(豕蠡从彘明之按啄琢乃以豖為聲與涿㧻同而蠡亦未嘗从彘故徐騎省以此為後人所加凡此皆聲)
　(之亂也伯曰彖古文彘也亦有异肄音故假借為多傳曰使卻子逞其志庶有彖乎借為异也易之彖象)
　(借為肄也乾元亨利貞文王肄乾之義也古文讀為吐亂切者非)按墜蠡皆以彖為
　聲漢書蠡吾侯單作蟸从豕瑑篆􁀅(漢書􁀅逃竄伏)縁蝝椽
　皆以彖為聲當自有吐亂之音豕之老者為彘故謂
　母彘加彑焉象其老而牙長也豕之稺而腯者為豚
　加肉焉言其多肉也通謂之豕晉語曰小溲于豕牢(韋昭)
　(曰厠也)豕盖與矢同音式視切是也豕之式視與豨之
　虚豈聲相近也豕韋氏又為豨韋封豕又謂封豨豨
　令又謂豬令明一字也豨之聲自虛豈而轉又有虚
　攺之音故藥有豨薟亦謂海薟海與亥聲相近也豕
　亥之物也故因豕以名亥蛇巳之物也故因蛇以名
　巳巳豕既為辰名故蛇豕不得不自為文猶鳥於之
　為二字也彖彘犆一字直例切彘从彖而諧以矢聲
　猶星之生聲齒之止聲也自直例而轉則又有直掾
　之音自直掾而轉則有吐亂之音焉方言曰北燕朝
　鮮謂之豭關東西或謂彖或謂豕南楚謂之豨其子
　或謂豚或曰膎呉揚之間謂之豬

豕之象形

彖　　　丈里切又丈遠切又作　　矢聲象豕之老
而長牙也周易用為彖象之彖今讀吐亂切易曰


彖者才也(陸氏曰斷也按彖言一卦之才非斷也)


彖之㑹意


息利切陳牲也故取二彖竝陳之義周官奉


牛牲羞其又曰祭祀羞羊詩云或或將皆


謂解而陳之也(鄭氏曰陳骨體也讀為他歴切非鄭司農音肆)周禮凡縣


鍾磬半為堵全為樂之有市之有刑戮者


之市朝皆此義也引之為放溪又借為發


語辭書曰類于上帝予以爾衆士(説文曰古文篆之)


(譌也又作肆説文曰極陳也从長隶聲或作从髟)

喙　　　許穢切長吻為喙彖口是也

彖之諧聲

豪　　　乎刀切剛鬣也豕老而鬣剛故从彖亦作　

从豕又作　　(説文曰豪豕鬣如筆管者按此所謂豪豬也今人謂之箭豬徐鉉曰)


(别作毫非)引之則人之出乎疇類者亦謂之豪豪桀豪


猾是也

云貴切小禽箭毛似豪豬胃省聲亦作　　


(又作蝟)


豕之㑹意

豕　　　虚豈切又作　　豕也又虛改切因之為戍

豕之豕下改切豕亥之物也故以名之(又作詳見前)亥


既為辰名故復立豨文

豖　　　丑六切説文曰豕絆足行豖豖
豩　　　伯貧切説文曰二豕也
豚　　　徒魂切豕之小而腯者今俗謂肉豬也(説文曰)

(从彖省从又持肉以給祠祀豚篆文别作豘㹠腞)


豕之諧聲

豬　　　陟魚切豕也(爾雅曰豕子豬别作猪䐗)
豵　　　子紅切小豕也詩云言私其豵獻豜于公大

獸公之小禽私之也(爾雅曰豕生三豵説文曰生六月豚一曰一嵗為豵)

豣　　　經天輕煙二切大豕也(説文曰三嵗豕肩相及者又作豬吕氏春)

(秋曰懼虎而刺肩髙誘曰獸三嵗也又作)

豝　　　伯加切詩云一發五豝(爾雅曰豕牡豝)
豭　　　古牙古乎二切牡豕也傳曰既定爾婁豬盇

歸吾艾豭

豰　　　居候切又呼酷切又步角切(説文曰小豚也司馬相如賦曰)

(獑胡豰蛫過委切張揖曰白狐子也郭璞曰似鼬而大)

豶　　　符分切又都昆切羠豕也(爾雅䝐豶郭璞曰俗謂小豶豬為䝐)

(陸氏羊箠切别作驐)

豤　　　口狠切豕攈倒狠齧取食也引之為豤土豤

田(别作墾)為豤到豤悃漢書曰豤豤干死亾之誅(别作)


(懇貇)又曰根切豤齧骨間肉也(别作豤)

豞　　　許候切豕怒豞也又黒角切
豷　　　許利切(説文曰豕息也又曰豕駭痛聲)左氏傳寒浞生澆及

豷(别作􁡉)

豦　　　彊魚切司馬相如説封豕之屬(爾雅曰豦迅頭説文曰鬥)

(相迅不解豕虎之鬥不相舍一曰虎兩足舉郭璞曰今建平山中有豦大如狗似猴黄黒色多髯奮)


(迅其頭能舉石擿人貜類也按豕虎無鬥理相如之説是也虎諧其聲)

豲　　　胡官切(唐本説文豕屬也徐本曰逸也周書曰豲有爪而不敢以撅讀若桓)漢

天水郡有豲道(别作貆䝠獂)

䝔　　　呼官切似豕而肥穴居(别作貛貒爾雅曰貒子貗力于切郭璞曰)

(貒豚也字林曰似豕而肥䝎又他官切)


豕之疑

豙　　　魚既切説文曰豕怒毛豎(一曰殘艾也徐鉉曰从辛未詳或曰)

(言省聲)

犬　　口泫切象形犬兔莧鹿之類凡善走者皆後足
　申(説文曰狗有縣蹏者也)

犬之象形

尨　　　莫江切多毛犬也引之則凡尨雜者皆謂之

尨周禮曰外祭毁事用尨可也(别作牻)言之雜者謂


尨言(别作哤)又謨逄切尨茸毛貎

犮　　　蒲撥切犬走足有所曳撥也詩云狼犮其胡

引而申之踰越山川險阻為履犮涉又為犮扈别


作跋(説文曰跋蹎犮也)記曰燭不見跋謂燭本也(陸氏半末切非)

又方勿切䟤䟦蹻健貎也見䟤下


犬之㑹意

㹜　　　語斤切兩犬相齧也(别作狺㹞説文㹞犬吠聲)

㹜之㑹意

獄　　　魚欲切犴狴以居罪人者从言訟也
吠　　　房廢切犬鳴也
狊　　　古闃切説文曰犬眂貎
臭　　　尺救切氣臭也犬能迹獸之氣臭察臭者莫

如犬故从犬从自翕臭曰臭許救切(别作嗅齅説文曰齅以鼻)


(就臭也)

突　　　徒骨切犬自穴ㄊ出也(别作揬)易曰突如其來

如

狧　　　他合切犬食也(别作㹺)漢書狧康及米(顔師古曰)

(古􁓥字直爾切)

伏　　　鼻墨扶睦二切犬見人弭伏也又扶富切
戾　　　郎計切犬出户下身曲戾也引之為貪戾乖
戾罪戾借之為戾天戾止戾猶至也又作盩賈誼


曰又苦􁀰盩

猋　　　必遙切犬羣走猋疾也風之狂疾為猋風(别作)

(飇颮)

猨　　　于元切猴類長臂善爰古單作爰漢書李廣

爰臂(别作蝯俗作猿)


犬之諧聲

狗　　　舉后切犬也
獒　　　牛刀切犬之特大者(孔安國曰犬四尺為獒)
猶　　　　　以周切犬子也犬子視人所向㨗出其

先復次且以俟所謂猶豫也(説文曰貜屬一曰隴西謂犬子為猷爾雅)


(猶如麑善登木鄒氏曰以獸切崔氏曰猨類也卬鼻長尾性多疑一曰似麑居山中聞人聲豫登木)


(無人乃下世謂不決曰猶豫按崔氏所謂乃狖也)借為謀猷之猷又借為


猶若猶尚之猶

猗　　　於離切(説文曰犗犬也)借為辭助詩云猗嗟昌兮曰

河水清且漣猗(誤説詩者以為水皃加水為漪毛公傳曰若俟河水清且漣盖亦不)

(以猗為水也爾雅誤以淪猗漣猗為水後人始加水其旁)又倚可切借為猗難


之猗詩云猗難其枝又於義於个二切偏猗也詩


云兩驂不猗

獫　　　力劒切又虚檢切詩云載獫歇驕(爾雅曰長喙狗也)
猲　　　許竭切古借用歇(爾雅曰猲獢短喙狗也獢从犬説文同又作獦類篇)

(曰短喙狗)

猈　　　皮皆扶蟹扶移三切左氏傳有史猈(説文曰短脛狗)

(也)

類　　　力遂切種類也犬之種類多故類从犬引之

則以類而求神者為類書云類于上帝(别作禷)又盧


對切借為頗類之類傳曰刑之頗類今作纇

狀　　　鉏亮切形狀也犬多變態故狀从犬
獨　　　徒谷切單特也牛曰特犬曰獨
猛　　　莫杏切犬摯也
獷　　　古猛切犬獷悍不可附也
獟　　　馨妖丘妖二切獷也史記曰誅獟駻(説文曰也)
(五甸切獟也)

狠　　　下豤切悍戾不可馴也又呼豤切犬鬥也(别作)

(狠詪説文曰狠不聴从也一曰行難也一曰盭也詪狠戾也)

狷　　　規玄切又上去二聲犬性狷急不可觸也引

之則介潔褊急不可磯者皆曰狷狷與獧多互用


孟子曰獧者有所不為不屑不潔是獧也(與狷通别作㹡)


(懁)

獧　　　許縁切剽黠也(與翾義相近别作譞説文曰慧也又作説文曰疾也又)

(作儇)

㹪　　　所晏切又平聲(説文曰惡健犬也慱雅曰狼也)
狡　　　古巧切犬絞黠也(説文曰小狗也)
猾　　　户八切犬獧黠難羈也因之為冦猾書云蠻

夷猾夏

獪　　　古外切狡也
獰　　　尼耕切犬怒毛也(又作㲰)
獳　　　奴力切犬惡毛也又作　　記曰獶雜子女
(又作㺜亦奴冬切)又奴侯切犬鬥怒也又奴交切獶哮犬


吠聲也(説文曰獶獶㺒也㺒犬獶獶咳吠也)

㹥　　　渠王切犬蒼皇吠走也亦作　　
猖　　　蚩良切犬狂披猖也
猜　　　倉才切犬疑也
狎　　　下甲切犬附習也
狃　　　女久切犬狃於得食復前也
猥　　　塢賄切犬食不避穢猥下也
犯　　　亾泛切又防險切犬侵馮也
倏　　　式竹切犬猋至也修省聲(别作跾説文曰疾也長也)
猝　　　倉卒切犬默忽前出也(説文曰犬从草出逐人也)引之

為倉猝猝暴古借用卒(又作踤説文曰觸也一曰駭也一曰倉踤)

㚟　　　敕略切犬走剽疾也左氏傳有石㚟(别作猎猖宋之)

(犬善走者猎)

默　　　密北切犬不鳴也(説文唐本曰犬潛逐人也)
􁘏　　　於咸切犬竇中聲也
狋　　　五伊切犬爭聲也東方朔曰狋吽牙者兩犬

爭也

獎　　　子兩切犬厲進之也引之凡獎勸者皆曰

獎傳曰無亢不衷以獎亂人又曰皆獎王室獎順


天灋

獵　　　力涉切以犬从禽也
狩　　　書究切冬獵也狩主用徒設驅逆之車於四

時之田為盛

􁒄　　　息淺切秋獵也亦作　　璽省聲獮主用羅

張獸(别作)

獀　　　疏鳩切春田曰獀獀主用火通作蒐(説文曰南越犬)

(名獶)

獠　　　力照切爾雅曰宵田曰獠相如賦獠於蕙圃

尞聲亦㑹意又都狡切夷獠也(别作䝤)

獲　　　胡伯切獵得獸也
獻　　　許建切進也羊曰修犬曰獻記曰犬曰鬻獻
引之則凡進物於所尊敬者皆曰獻周官大比獻


賢能之書于王記曰諸侯嵗獻貢士於天子故賢


能謂之獻書云萬邦黎獻又曰民獻有十夫予翼


孔子曰文獻不足故也載諸典冊者文也傳諸其


人者獻也

猩　　　桑經切獸似猴能言出交阯人面豕身聲如

小兒啼

猴　　　乎溝切獸似人而尾善縁木
玃　　　俱縛切(爾雅曰玃父善顧攫持人也郭璞曰能攫持故曰玃説文曰母猴也顔師)

(古曰玃身長金色)又作　　(孫氏王縛切説文曰孫氏火屋切貜也一曰猨類似犬)


(食猴郭氏曰似猴而大色蒼黒能攫持人)

狙　　　子余七余二切(説文曰玃屬)莊周曰狙公賦芧(司馬)

(彪曰一名䍧似爰而狗頭)按狙玃類之黠㨗者一曰犬伺逐


也張良狙擊秦皇帝盖取此引之為狙詐

狖　　　羊就切(顧野王曰黒猨也倉頡篇曰似貍顔師古曰似猴卬鼻長尾按顔説即崔)

(浩所謂猶)

狼　　　盧當切野犬能食獸者能反顧其背(説文曰似犬鋭)

(頭白頰高前廣後埤雅曰大如狗青色作聲則諸竅皆沸善逐獸)

狽　　　布盖切(類篇狼屬或欠一足二足相附而行離則顛故猝遽謂之狼狽)
犲　　　士皆切獸似狗而髙大赤色善捕獸獨犲大

羣犲小(别作豺)

狐　　　洪孤切獸似狗芃尾如彗詩曰雄孤綏綏里

語曰狐欲涉水無如尾何腋毛茸白宜為裘能竊


雞食血而不食肉渉冰則疑而屢聴故謂狐疑俗


謂狐能為妖詩曰莫赤匪狐莫黒匪烏

犴狴　　　魚旰侯旰二切(説文曰胡地野狗也鄭康成曰野犬也漢書音義曰)

(似狐而小别作豻)　　蒲毖切犴狴獄名也守之以犬故


與獄俱从犬(説文作􁜞曰牢也所以拘非从非陛省聲)犴狴犴獄之犴


亦借用厈詩云宜厈宜獄

獺　　　他達切水獸似小狗善􁛶
獱　　　毗賓布玄二切獺類也又作　　淮南子曰

畜池魚者必去猵獺(莊周曰猨猵狙以為雌猵獱之譌也説者以猵狙為一物)

(或曰非類為牝牡皆非也)

狻　　　蘇官切(爾雅曰狻麑如虦貓食虎豹釋曰狻麑師子也孟康曰師子似虎正黄有)

(耏尾端茸毛大如斗狻麑或作䝜㹸師子俗作獅子)

狨　　　而融切禺屬其毛茸而長金色異彩今世以

為韉褥謂之金狨

玁狁　　　喜檢切　　以準切詩云玁狁孔棘(毛氏曰北)

(狄也亦作獫)

狄　　　徒歴切北狄也亦省聲古通作翟(爾雅曰麋之絶有力)

(者麋非犬類)戎狄之人生於深山貙虎之鄉故狄貊玁


狁从犬从豸蠻越之人生於蟲蛇之鄉故閩蠻巴


蜀皆从蟲猶荆楚以草木名也

獯　　　許云切獯粥古狄名亦單作熏
狘　　　况越切記曰麟以為畜故獸不狘(鄭氏走貌)

思邀切山鬼夔屬(又作魈㺐)又所咸切犬長毛貎


犬之疑

猌　　　魚僅切又平聲(説文曰犬張齗怒也來聲按來非聲猌似兩犬争不相舍)
(下意傳曰兩君之士皆未憖也憖以猌為聲)

　六書故巻十七
欽定四庫全書
　六書故卷十八
　　　　　　　　　　　　　宋　戴侗　撰
動物二
龍　　力鍾切鱗蟲之長囦居而天行(説文唐本从肉从飛及童省徐)
本曰从肉飛之形童省　　遲父鍾　　　(竝古聲又曰象宛轉飛動貌)　象形　　　　　文　

　假借之用一詩云既見君子為龍為光(毛氏曰龍寵也)

龍之㑹意

龖　　　徒合切(説文曰飛龍也)

龍之諧聲

龕　　　口含切(説文曰龍皃也徐本合聲唐本今聲鼂氏曰从今乃得聲)
虎　　呼古切　　(古文)象虎爪牙矍殺之形(説文虎文也荒)
　(鳥切象形从虍虎足象人足竝古文按虍生於虎虎不應反从虍葢自而變也)
　(凡説文从虍者皆从虎省)

虎之㑹意

虐　　　逆約切殘酷也从虎从爪
彪　　　必幽切虎文也
虢　　　古獲切(説文曰虎所攫畫明文説文以􁌏為聲􁌏非聲也)古用名國

虢公封焉

􁄣　　　蒲報切武暴也

虎之諧聲

虥　　　昨閑切(爾雅曰虎竊毛謂之虥貓又士諫切)
虒　　　斯移切(説文曰虎之有角者􁄓聲)
虓　　　許交切虎闞也詩云闞如虓虎(亦作哮)
號　　　乎刀切虎咆也
虩　　　許逆切虎所虓闞震疊虩虩也易曰震來虩

虩

虞　　　元俱切防虎也山澤之守因謂之虞引之為

憂虞虞度又借為驩虞五乎切(别作娯)

虙　　　伐六切(説文曰虎皃伏羲宓子賤皆作虙與伏通)
虘　　　叢租徂何二切(説文曰虎不柔不信也讀若鄼)

虎之疑

䖍　　　渠焉切(説文曰虎行貌讀若矜文聲徐鉉曰文非聲未詳)按書傳用

為䖍共之䖍詩云䖍共爾位又曰有䖍秉節(毛氏皆曰)


(固也)又用為䖍劉之䖍書云奪攘矯䖍(孔氏釋為固蔡氏曰劉也)


詩曰方斵是䖍(爾雅作榩鄭氏曰椹謂之䖍斲於椹上以為桷)傳曰䖍劉


我邉埀(杜氏曰䖍劉皆殺也)

象　　徐兩切巨獸長鼻脩牙牙可為器象形借為形
　象之象易曰象也者象也以字義釋易名非有二字
　也(俗作像加人非凡象似者皆象也非特象人别又作説文曰放也)
象之諧聲

豫　　　羊茹切(説文曰象之大者伯曰象多疑也)借為豫先猶豫之

豫亦作　　(説文新附曰安也)又借為悦豫之豫易曰雷


出地奮豫詩云逸豫無期孟子一游一豫(别作悆)

兕　　徐姊切埜牛青色皮可為甲象其角(説文曰􁜆埜牛如青)

 古文　

鹿　　　盧谷切鹿支角象其角足也　　(單彝癸彞文)

鹿之象形

麀　　　於求切母鹿也象其下有子與牝同(别作)

鹿之㑹意

麤　　　倉胡切(説文曰行超逺也俗作麁又作觕與粗通)

鹿之諧聲

麋　　　旻悲切麋與鹿同而大月令麋角冬至解鹿

角夏至解

麚　　　古牙切(爾雅曰牡鹿也短脰又作䴥)
麛　　　莫兮切鹿胎也凡孕獸曰麛鳥曰卵周官禁
麛卵者

麑　　　吾雞切鹿子也魯語曰獸長麑䴠
䴠　　　烏皓切麋子也古單作夭記曰不殀夭又曰

胎夭多傷(爾雅曰麋其子䴠康成曰少長曰夭陸氏曰烏老切)

麌　　　五矩切詩云麀鹿麌麌(爾雅曰麕牡麌一説麇鹿羣聚也按詩言)

(麌麌非牡也)

麠􁋙　　　居卿切又作　　　　居履切又作　　

麠􁋙同類似鹿而角不岐毛不斑麠大而􁋙小麠


毛差黒而粗(爾雅謂麖牛尾一角􁋙旄毛狗足皆非)

麕　　　去倫俱倫二切説文曰麞也别作　　从囷

省(又作麏)借為麇縳之麇傳曰麇之以入(别作攟)

麞　　　之羊切似􁋙而脂黄亦謂黄牛(别作獐)
麝　　　夕夜切獸如小鹿庾有香(俗作麝麘)
麈　　　止庾切(説文曰麋屬唐本曰大力一角)似鹿而大尾可為拂

辟塵

麒麟　　　渠之切　　離珍切麒麟祥獸也(陸璣曰麕身牛)
(尾馬足黄色員蹄一角角端有肉音中鐘吕行中規矩遊必擇地詳而後處不履生蟲不踐生草不)


(羣居不侣行不入臽穽不離羅網王者至仁則出今并州界有麟如鹿非瑞也司馬相如曰射麋)


(脚麟謂此麟也侗謂陸氏之云大抵因麟為祥獸遂从而傅㑹之不踐生草不履生蟲果何食乎不)


(羣居不侣行是懐孤徳也不入臽穽不離羅網王者至仁而後出何為而獲於子鉏商至言音中鍾)


(呂行中規矩愈夸誕矣别作麐説文曰麒仁獸也麐牝麒也麟大牝鹿也)

麃　　　蒲交切(説文曰麠屬票省聲)又表驕切詩曰駟介麃麃

言肥壯貌


鹿之疑

麗　　　郎計切　　(説文曰古文篆文麗旅行也鹿性見食急則必旅行)

(从鹿聲禮麗皮内聘鹿皮也按麗之本義未詳許氏既以為古文又謂聲未免自牴牾)


(特之譌爾伯氏曰麗从鹿麗皮也或曰象網目麗鹿離于㒺也)按書傳所


用麗有耦義周官麗馬一圉兩馬也束帛麗皮兩


皮也故又為亢麗别作儷因是有疇匹之義有麗


密之義詩云商之孫子其麗不億言其疇類也(説文)


(作數也上聲)又為奢麗美麗書云被化奢麗麗離聲相


近故又有附離之義易曰離麗也日月麗乎天百

穀草木麗乎土又因之有華麗之義亦鄰知切東


夷有髙麗國亦作髙驪

莧　　胡官切山羊也象形(説文曰山羊總角者从兔足苜聲)
能　　奴登切(説文曰熊屬足似鹿从肉以聲能獸堅中故稱賢能而彊壯稱能桀也徐鉉曰)
　(以形聲疑皆象形)按能為熊屬説文必有所據賢能才能則
　假借也又奴臺切(左氏傳鯀化為黄能入于羽淵或曰三足鼈也)又奴代切
　堅忍也亦作耐又奴更切

能之疑

熊　　　于弓切獸似豬黒而鋭喙其蹯類人掌蟄居

能升木(説文曰炎省聲按炎非聲羔麃熊羆皆从火疑别有義)


熊之諧聲

　　　　　班縻切詩云赤豹黄羆(爾雅曰如熊黄白文郭璞曰似)

(熊而長頭髙脚猛多力能拔樹木陸璣曰羆有黄赤二種大於熊脂如熊白而粗理説文曰羆羆聲)


(古文)

豸　　池爾切(説文曰象獸長脊行豸豸然欲有所伺殺形漢志曰蟲豸之妖為孽師古曰有)
　(足曰蟲無足曰豸按今俗亦有蟲豸之稱然从豸者皆貔貅貙豹之屬與蟲豸之説不合)
豸之諧聲

豹　　　北教切獸似虎而小黄質黒章
貔　　　旁脂切書云如虎如貔(爾雅曰貔白狐孔安國曰貔執夷虎也説)

(文曰豹屬陸璣曰似虎或曰似熊一名執夷遼東謂之白羆按羆猛獸非狐也)

貅　　　許牛切記曰前有摯獸則載貔貅
貙　　　敕俱切(爾雅曰貙似貍郭氏曰今貙席也大如狗文如貍爾雅曰貙獌莫旦切似)

(貍郭氏曰今山民呼貙虎之大者為貙豻字林曰貙似貍而大豻貙類故呼貙豻)

貊　　　莫白切又模各切(又作貘獏㹮爾雅曰貘白豹説文曰貊似熊黄黒色)

(出蜀中字林曰似熊而白出蜀郡南中郡志曰貊大如驢頗似熊所觸無不摧廣志曰色蒼曰其皮)


(温煖郭氏曰貘似熊庳脚黒白駁骨節彊直中實少髓能舐食銅鉄及竹骨其皮辟溼音陌)用


為狄名詩云其追其貊孔子曰雖蠻貊之邦行矣

貉　　　下各切狐類毛厚可為裘語曰狐貉之厚以

居(或作貈又作狢與貊獏錯互説文曰貉北方豸種盖以此為蠻貊之貊貈似狐善睡引論語狐貈)


(之厚舟聲孫氏下各切徐鉉曰舟非聲未詳字林亦曰貈似狐善睡郭氏曰牝名􁉈乃老切江東呼)


(為􁉉烏郎切􁊙山吏切按各非貊音舟非貉音貉乃狐貉之貉)詩云一之日于貉


取彼狐貍為公子裘(毛氏曰于貉謂取狐狸皮也鄭氏曰于貉往摶貉以自為)

(裘也狐狸以供尊者爾雅曰貉縮綸也郭璞曰牽縳縮貉之)考工記曰貉踰汶


則死(鄭氏曰貉或為猨善縁木之猨也)周官甸祝掌四時之田表


貉之祝號(杜子春讀貉為百書亦作禡貉兵祭也詩曰是類是禡康成曰田者習兵之禮)


(故亦禡祭説文又有䶅曰䑕出胡地皮可為裘)按孔子狐貉之厚以居詩


亦曰一之日于貉取彼狐狸為公子裘則貉為狐


貍之類明矣于貉猶言于耕謂獵取狐貉也凡田


者先取狐貍之屬為驅逐大獸則小獸竄伏也表


者先立表也貉者先攻取狐貍之屬也二者皆為


田事之始故祭先之(禡自為兵祭小祝師行掌其祝号不言表貉何為於田用)


(之猨夒之皮不聞可為裘鄭氏之説尢舛)

貆　　　胡官切(爾雅曰貉子貆説文曰貉類又作貛淮南子曰貛貉為曲穴)
貓　　　莫交切又睂鑣切捕䑕貍(或作狸)記曰迎貓為

其食田鼠也又虎類詩云有貓有虎(爾雅曰虎竊毛謂之虦貓)


(毛氏曰似虎淺毛)

貍　　　陵之切伏獸似貓其類不一(或作狸猍)又借為葬

埋之貍謨皆切

貕　　　胡雞切周官幽州之澤藪曰貕養
夒　　　奴刀切猴也(又作猱獶㺜)詩云毋教猱升木夒似
　人伯曰頁象其首止象其前足已象其尾夂象後足
　人立也(陸璣曰猱獮猴也老者為玃長臂者為爰白要者為􁤰胡獑爰駿㨗於猴按古無猴字夒)
　(即猴也)

夒之象形

夔　　　渠追切木石之怪也似夒而角一足家語曰

木石之怪夔魍魎莊周曰夔謂蚿曰吾以一足趻


踔而行今俗謂之山㺐又借為夔夔之夔書曰夔


夔齊栗(孔氏曰悚愳之貌)

兔　　湯故切象形(俗言兔口有缺吐而生子甚妄誕)

兔之㑹意

免　　　母辨切脱也兔善逸从兔省後足脱去之象

也(説文俛浼勉冕皆免聲而無兔文)引之則凡脫免者皆曰免婦


人生子為免身(别作㝃)借為喪服袒免之免(鄭氏曰以布廣)


(寸从頂中而前交於額止又郤回繞髻别作絻音問侗謂袒者袒其衣免者免冠不必更音問)

逸　　　夷質切脫走也兔善走故取義於兔引之為

逸游為暇逸(别作佚)

冤　　　於袁切屈也兔在冂下冤屈不得伸也
㲋　　　丑略切(説文曰兔也似兔青色而大象形頭與兔同足與鹿同篆文侗謂㲋)

(兔善走者也故視兔而多其足)


㲋之㑹意

毚　　　士咸切(説文曰狡兔也兔之駿者)
菟　　　同都切傳曰楚人謂虎於菟(漢書不摶反寇而摶畜菟)又

菟裘魯邑名


兔之諧聲

㕙　　　七旬切(説文曰狡兔也)
䨲　　　奴侯切(爾雅曰兔子嬎郭氏曰俗呼曰䨲按嬎从生从女不成字)
鼠　　書呂切象形

鼠之指事

竄　　　七亂切从䑕入穴逃竄之義也因之為流竄

書曰竄三苖于三危又七凡切奔跳也

䑕之諧聲

鼬　　　余救切䑕狼也如䑕而大狼尾赤黄色能食

䑕(又作㹨又而隴切説文曰䑕屬)

鼪　　　師庚切莊周曰騏驥驊騮捕鼠不如貍鼪(又作)

(狸狌郭璞曰江東謂鼬為鼪司馬彪曰狌鼬也)

鼷　　　下雞切甘口鼠也春秋曰鼷鼠食郊牛角(李廵)

(曰鼱鼩鼠博物志曰鼠之最小者或謂之甘鼠謂其口甘為其所食者不知覺也)

鼱鼩　　　咨盈切　　權俱切東方朔曰鼱鼩之襲

狗(如淳曰小䑕也郭氏曰今䑕狼又曰小鼠也爾雅曰䑕之屬有鼢鼸下簟切鼷􁦢私移切鼬鼩)


(鼭音時鼣符廢切鼫鼤音問鼨鼮徒形切鼳古闃切爾雅名物未可盡信但如爾雅説則鼱鼩為二)


(物)

鼯　　　五胡切荀子曰梧䑕五技而窮(爾雅曰鼯䑕夷由郭璞曰)

(狀如小狐似蝙蝠肉翅翅尾項脅毛紫赤色背蒼艾色腹下黄喙頷雜白脚短爪長尾三尺許飛且)


(乳亦謂之飛生説文鼯五技䑕也能飛不能過屋能縁不能窮木能游不能度谷能穴不能掩身能)


(走不能先人按飛生今俗所謂伏者似之又有所謂櫟鼠者常在木間無翼而跳㨗如飛尾長如彗)


(詩所謂碩鼠乃鼠之碩大者序云貪而畏人若大鼠盖亦不過以碩為大也不當别立鼫文梧䑕五)

(技盖約言其技之多而卒窮非謂每技輙窮也别又作)

鼺　　　倫為切又力軌切飛生也(説文鸓从鳥鼠形飛走且乳之鳥也)

(按生即飛生實鼠類而非鳥類與俱譌而从鳥盖以其在林間如鳥而飛故俗書从鳥爾又作蠝)

鼢　　　房分切隠䑕也黎黒色小於鼠穴土而行不

入室家以其常偃伏故又謂偃鼠以其起地若耕


故又名犂䑕(别作蚡偃别作鼴説文曰鼢地行䑕伯勞所化俗謂謝豹所化皆非也)


力求切竹鼠也多肉如豚肥美可食古通作


留莊周曰執留之狗(司馬彪曰竹䑕也肥美人多珍之别作䶉􁓙)

鼦　　　丁聊切鼠屬大而黄黑皮可為裘(亦作貂埤雅曰貂縟)

(毛燠於狐貉拂面如㷔朔地以其皮煖額後世效之以金璫餙首前插以貂尾漢因之附蟬焉侍中)


(左珥常侍右珥)

鼨　　　之戎切(爾雅曰鼤䑕鼨鼮豹文鼮䑕説文曰豹文䑕也生嵒谷間)

力知切　　於葢切(孫愐曰小䑕相銜而行)

廌　　宅買切(説文曰觧廌獸也似山牛一角古者决訟令觸不直象形夫人為萬物之靈人)
　(不能决而聽於獸是以獸為士也不經甚矣廌義闕)
嘼　　(孫氏)許救切(説文曰㹌也象頭耳足厹地之形古文嘼下从厹)
嘼之㑹意

獸　　　舒救切(説文曰守備者)爾雅曰四足而毛謂之獸
角　　盧谷古岳二切獸角也(别作觻非按詩麟之角振振公族角與族劦誰)

(謂雀無角何以穿我屋角與屋劦四皓有角里先生盖皆在禄音後人不悟别立甪文及刀下用等文)


(繆矣類篇又有觮東方音也)獸戴角者以角相抵故因之為角


鬥角勝負之角又引之為角斗甬之角角校聲相


通義亦相近也(别作斠説文平斗斛也)又為東方之宿


角之㑹意

解　　　古買切从刀解牛角解之義也自解為解胡

戒切鹿角解草木節解之類是也易曰雷雨作解


因之為解㪔解惰(别作懈説文曰怠也别作古賣切竝非又上聲)


角之諧聲

觡　　　古百路洛二切角有支曰觡記曰角觡生(鄭氏)

(曰無䚡曰觡顧氏曰有支曰斛無支曰角按司馬相如云犧雙觡共抵之獸顧説是也)

觝　　　都禮切角根也按角根通當作氐漢書角抵

通作抵司馬相如曰雙觡共抵又作牴

䚡　　　新兹桑才二切角中虚毳骨也(與鰓通)
觩　　　渠幽切角宛曲也詩云兕觥其觩又曰角弓

其觩與捄通詳見捄下(説文作斛)

觳　　　胡谷古禄二切角跗也饋食禮主婦俎觳折

(鄭氏曰後足也)既夕禮裳不辟長及觳(鄭氏曰足跗也)猶言跗也


莊周曰其道太觳秦二世曰監門之養不觳於此


猶言下也(司馬氏曰觳音學盡也又古學切説文曰盛觵巵也一曰射具)

觫　　　蘇谷切角初出繭栗也齊宣王見牽牛往釁

鐘者曰舍之吾不忍其觳觫若無罪而就死地(説者)


(曰觳觫恐愳貌牛無知方牽而往何知就死觳觫益角短小之皃牛方穉而就死故宣王不忍焉)

觭　　　去竒切爾雅曰角一俯一仰也周官三夢二

曰觭夢(杜子春讀如竒偉之竒觭即竒也康成讀如掎角之掎掎猶得也又居宜切莊周曰)


(觭耦不仵)

䚦　　　敕豕切角頃也
觢　　　尺制切(爾雅曰牛角踊觢説文曰一角仰也别作)
觜　　　遵為切又上聲角鋭耑也(説文曰鴟奮頭上角觜也按今人喙)
(亦謂觜)

􁣓　　　陟加切角大本也亦作　　(説文曰觰拏獸也按今俗謂根)

(據為􁣓拏披張為􁣓沙一曰角上張皃别作􁣓)

觺　　　魚力切又上聲楚辭曰土伯九約其角觺觺

(説文曰角利皃)

觸　　　此欲切角牴也(别作􁡭)
觥　　　古横古黄二切飲器也以角為之(孔氏曰五升為觥或)

(曰七升為觥)又作　　周禮曰掌其比觵撻罰曰觵其


不敬者古以觥為罰爵故其所容多詩云兕觥其


觩兕角巨可以為觥也

觶　　　之義切飲器也(説文曰受四升鄭氏曰受三升徐鉉曰戰省聲别作觝)

(并見觚下)

觚　　　古乎切飲器也考工記曰􁆒人為飲器勺一

升爵一升觚三升獻以爵而酬以觚一獻而三酬


則一豆矣食一豆肉飲一豆酒中人之食也(康成曰觚)


(當作觶豆當作斗按禮酬者皆舉觶故康成以觚為觶而謂觶受三升也侗謂禮觶為酬器則容三)

(升者為是觚殆觶之别名)觚之制有亷稜故凡有亷能者皆謂


之觚稜(説文木部别有柧棱非)

觴　　　式陽切凡飲器實酒曰觴傳曰觴曲沃人(説文)

(籀文从爵别作􁐧)

衡　　　何庚切(説文曰牛好觸横大木其角从角从大行聲)周官凡祭祀

餙牛牲設其楅衡(鄭司農曰所以楅持牛也杜子春曰楅衡所以持牛令不得抵)


(觸人鄭康成曰楅設於角衡設於鼻如椵狀按衡之从大未可暁)引之則凡衡設


者皆謂之衡今俗皆謂之横權之衡而為平者車


之衡加於兩服者屋之棟􁅯衡加者皆曰衡(别作桁)

觼　　　古穴切詩云鋈以觼軜(説文曰環之有舌者别作鐍)

卑吉切(説文曰羌人所龡角屠以驚馬古文誖字)詩云一之日


發

觿　　　許規津埀户圭三切記左佩小觿右佩大觿

(説文曰佩角鋭耑也可以解結按觿有大小似非專為解結用)

䚩　　　舉夭魚沼二切淮南子曰角䚩不猒薄(髙誘曰刀)

(劒羽間覆角也太玄曰䚩其角陸氏音紹角長也)

觖　　　遺惢切缺所望也又去聲(又古穴切)又與缺通
䚥　　　昵角切(説文調弓也弱省聲)
革　　　古覈切獸皮也象形具四足首尾完曰革柔
　曰韋通曰皮借為更革之革更革聲相通(别作譁)又借
　為革疾之革與亟通紀力切(别作䩯)

革之㑹意

䨣　　　匹各切説文曰濡革也

革之諧聲

鞹　　　去郭切凡革不去其光張而完暴之謂之鞹

淮南子曰譬之猶鞹革也大則大矣列之道也詩


云鞹鞃淺幭以鞹為鞃淺為幭尚文也子貢曰文


猶質也質猶文也虎豹之鞹猶犬羊之鞹言文之


不可蔑也虎豹之鞹無去毛者犬羊之鞹亦用以


為裘為􁉛

鞄　　　歩教切又步角切柔革之工也考工記作鮑

(又作)

靬　　　居言苦旰二切説文曰乾革也漢書單于弟

於靬王張掖有驪靬縣(顔師古音䖍)

靼　　　多達之列二切説文曰柔革也韋繩因謂之

靼(别作)

䩵　　　王問切冒鼓之工也考工記曰䩵人為皋陶

又攻問切(周官作韗或作竝非冒鼓必用生革不以韋又作又平聲)

鞔　　　謨官切冒鼓也吕氏春秋曰胃充則中大鞔

(説文曰履空也徐鍇曰履空猶言履殻也)

鞏　　　居竦切以革束固也
鞶　　　蒲官切(説文曰大帶也)易曰或錫之鞶帶記曰男鞶

革女鞶絲(鄭氏曰鞶小囊也所以盛帨巾之屬)亦作縏記又曰婦人


佩施縏袠(鄭氏曰小囊也)傳曰帶裳幅舄昭其度也縏厲


㳺纓昭其數也(杜氏曰帶革帶也鞶紳帶也)又曰王以后之鞶


鑑予鄭伯(杜氏曰鞶帶而以鑑為餙也東觀書詔曰賜鄧遵獸鞶囊按鞶或以為佩囊或)


(以為大帶疑鞶乃佩帶玉佩襍佩非紳帛所能勝故必以革為鞶女子不服革故以絲組為鞶鞶與)


(縏同出内則疑縏自為一物也)

鞓　　　湯丁切革帶也今之帶有􁢲其革謂之鞓俗

書也(又作䩠綎)

􁢲　　　苦瓦切革帶􁢲也凡革帶繫佩者必有環環

必有邸今不佩而猶仿佛其制以金犀與角為之


謂之􁢲俗書也(沈存中曰革帶必有蹀躞蹀躞有環如馬之鞦根後雖去蹀躞猶存)


(其環即今之帶􁢲也今以角為之貴者以金玉又作銙)

鞵　　　户皆切革履也(説文曰革生鞮也别作鞋䪗䠍説文䪗履也䠍足所履也)
鞮　　　丁兮切(説文曰革履也)記曰大夫士去國鞮履(康成曰無)

(絇之厞也)周官鞮鞻氏掌四夷之樂(康成曰鞻讀如屨鞮履四夷舞者所)


(厞也揚雄賦曰鞮鍪生蟣蝨按禮言鞮屨則鞮非屨矣又作䩚趧説文趧婁四夷之舞又通西戎之)


(言語者曰狄鞮見王制篇)

鞻　　　郎侯切又去聲又俱遇切(鄭康成以為即屨字吕忱曰靲鞻也)

(説文曰靲鞮也)

靸　　　悉合切(説文曰小兒履也)按今人以履無踵直曳之

者為靸(别作靸)

鞾　　　呼戈切革履有翁及骭也(説文新附古無此字按北方馳逐草)
(間故履皆長其翁中國因之為馬上之服自周隋氏以戎服為朝服故今之朝服皆鞾習而不察之過)


(也别作靴)

鞞　　　并頂切詩云鞞琫容刀(説文曰刀室也説具琫下)
鞘　　　私妙切刀室也古通作削(又作韒)又師交切今

乘輿之出前有鳴鞘以蹕行者(國朝㑹要曰黄質紫班文金銅餙紫)


(絛帉錯博雅曰䪎山埀切謂之鞘䪎綏也)

靫　　　楚厓切箭室也
鞬　　　居言切弓衣也傳曰右屬櫜鞬(杜氏曰櫜以受箭鞬以受)

(弓説文曰所以戢弓矢又作)

䪍　　　洛干切弩矢室也(漢書作籣韓延夀傳騎士抱弩負籣如淳曰盛弩箭)

(服也)

韇　　　徒谷切以革為匱也士冠禮曰筮人執䇿抽

上韇亦作䪅見韋部(説文曰韇弓矢韇也)

鞃　　　苦弘切以革冒軾也(説文曰軾也讀若穹孫氏丘弘切)詩云

鞹鞃淺幭言以鞹為鞃以淺為幭尚其文也(毛氏曰軾)


(中也孔頴達曰鞃為軾中盖相傳為然以革冒軾中為固也顧野王曰軾中靶也孔顧之説近是)

韅　　　許見切(説文作曰著掖鞥也鞥孫氏烏合切轡鞥也)傳曰韅靷鞅

靽(杜氏曰在背曰韅)

靷　　　余忍切又去聲(説文曰引軸也籀文)詩云隂靷鋈續

(毛氏曰靷所以引也孔頴逹曰驂頸不當衡横軌之前别有驂馬二靷以皮為之前繫驂馬頸後繫)


(隂版之上)左氏傳郵無恤曰兩靷将絶吾能止之駕而


乘才兩靷皆絶(杜氏曰在匃曰靷)按古通作引(又作紖説文曰半系)


(也)

鞅　　　倚兩切(説文曰頸靼也杜氏曰在腹曰鞅)傳曰御下兩馬掉

鞅而還又曰太子抽劒斷鞅(按鞅可掉欲軔車者斷鞅鞅非在腹也)


又借為鞅掌之鞅莊周曰鞅掌為之使

靽　　　博漫切(杜氏曰在後曰靽類篇曰駕牛具集韻靽靽羈靽也)按靽即絆

也在後為靽

靳　　　居近切(説文曰當膺也)左氏傳王猛曰吾从子如驂

之靳(杜氏曰靳車中馬也言如驂之从服也詳其辭意不然猛葢自比於靳猛)借為靳


吝之靳靳㑄之靳

靮　　　丁厯切(説文曰馬羈也)記曰孰執羈靮(鄭氏曰靮引也類篇曰繮)
(也)

勒　　　厯徳切馬銜勒也周禮曰革路龍勒厭翟勒

面(説文曰馬頭絡銜也一説馬轡有銜曰勒無曰羈)按有銜曰勒者勒所


以約勒也引銜當馬面故曰勒面凡約勒之義皆


取焉

鞗　　　田聊切詩云鞗革冲冲(毛氏曰鞗轡也革轡首也)又曰鉤

膺鞗革(鄭氏曰轡首埀也)又　　 曰　鞗革金戹(鄭氏曰轡也郭璞曰轡靶轡所)


(把之外有餘而埀者謂之革條皮為之謂之鞗革按鞗革一物而毛鄭屢變其説郭氏之説似得之)

靶　　　必駕切説文轡革也(按此即轡字)
鞁　　　平義切駕車馬具也漢志路車駕被具單作

被(説文曰車駕具也别作絥説文曰車絥也或作茯或作鞴)

鞍　　　於寒切鞁馬具人所跨者也(説文曰馬鞁具也)
韀　　　則前切鞍韀也今謂障泥(説文曰馬鞁具也或作)
鞭　　　賔連切以革為攴也(説文曰驅也古文)鞭本以革

為之皮革隨人身圜轉故鞭背而不傷五藏按北


史崔伯謙不忍見血改用韋鞭

鞠　　　居六切以革裹毛為毬蹙蹋為武戯也今謂

之毬(説文同音而異字者凡五其一曰鞠蹋鞠也匊聲或作从䉅其二曰窮理罪人也从)


(幸从人从言竹聲或作䉅其三曰曲脊也􁛊省聲其四曰趜窮也其五曰窮也䉅聲䉅與􁛊同)


(俗又有毱皮毛丸也䪕裹也踘蹋也又有諊躹文爻亂而義不明)按鞠之義有


為曲者為窮者皆以其聲通也鞠之為物包裹曲


局受蹙蹋而無所逃非特其義然其聲固然也故


其義非但為曲為窮而又為鞠窮為鞠穹(丘仲切俗作䠻)


(㑋)大略為曲局窮蹙不得申之義故曲躬為鞠躬


母之懐子傴僂任之亦謂之鞠詩曰父兮生我母


兮鞠我皆取曲鞠之義也書云自鞠自苦詩云昔


育恐育鞠又曰鞠為茂草又曰鞠哉庻正皆窮蹙


之義也訊獄訟者必窮其情故為鞠獄之鞠又因


鞠攻之義詩云陳師鞠旅(毛氏曰告也非)又有曲音與麯


通用鞠窮藥名也今曲窮之音為芎(今人讀鞠為芎非)

鞼　　　求位切(説文曰韋繡也)齊語曰輕罪贖以鞼盾一㦸

(韋昭曰綴革文如繢也又作)

鞙　　　圭玄切又去聲(又狂沇切説文曰大車縳靼)
韄　　　烏百乙角二切(説文曰佩刀絲也三蒼曰佩刀弝中韋也莊周曰外)

(韄者不可繁而捉句氏音霍李氏曰縳也)

䩩　　　於遠切又平聲(説文曰量物之䩩也一曰抒井䩩又作)
靲　　　巨禁切(又平聲)士喪禮重用二鬲盛鬻繫用靲

(康成曰竹䈼也按靲乃以革為䈼也)

韋　　　羽非切革之已柔者也本韋北之韋借為韋
　革之韋因而生子故自為母所謂有小宗而為大宗

者也(説文曰韋相背也从舛圍聲獸皮之韋可以束枉戾相韋背故借以為皮韋古文)


韋之諧聲

韠　　　卑吉切市也記曰韠君朱大夫素士爵韋圜

殺直天子直公侯後方大夫前方後挫角士前後


正韠下廣二尺上廣一尺長三尺其頸五寸肩革


帶博二寸一命緼韍幽衡再命赤韍幽衡三命赤


韍䓤衡(康成曰韠之言蔽也説文曰所以蔽前)士冠禮皮弁服素韠


玄端爵韠

韐　　　古合切士冠禮爵弁服韎韐(鄭康成曰韐合韋為之韐韍之)

(制似韠説文帢从市士帶有制如榼四角爵弁服其色靺别作鞈)傳曰有韎韋之


跗注君子也(跗注韐也戎服注下於跗故謂跗注)

韎　　　莫佩切詩云韎韐有奭以作六師(説文曰茅蒐染韋也)

(一入為韎鄭氏曰韎韐緼韍也染以茅蒐齊人謂舊為韎又曰緼赤黄色所謂韎也按鄭氏葢誤以)


(冠禮爵弁服為士服故以韎為緼為赤黄色韎韐以作六師非士也春秋傳亦曰有韎韋之跗注君)


(子也稱君子非謂士也古者自冕至端貴者通服之而兵事服韋弁韎韐韋弁之服也士冠禮攝盛)


(故三加而韎韐猶昬禮之乘墨車也染以茅蒐即赤韍矣不得有黄色)

韝　　　古侯切臂沓也以韋韜䄂以便執事也射者

用之又謂之拾亦謂之遂(説文曰射臂决也)詩云决拾既


佽弓矢既調(毛氏曰遂也以皮為之著諸臂所以遂弦也)鄉射禮袒决


遂(鄭氏曰遂射韝也以朱韋為之著左臂所以遂弦其非射也則謂之拾拾歛也所以蔽膚歛衣)


(也)射者之服也漢董偃綠幘傅韝執事者厮役之


服也臂鷹者亦以韝

韘　　　失葉切指沓也以骨骨若木為之藉之以韋

以韜指决弦也故又謂之决(或作弽説文曰韘射决也所以拘弦以象)

(骨韋系著又巨指)詩云童子佩韘(毛氏曰决也)

韤　　　亾發切足衣也(别作韈襪袜􁇙淮南子曰􁇙則蹍履也)
韔　　　丑亮切弓衣也詩云交韔二弓
韜　　　他刀切所以幬器者也(説文曰劒衣也)又作縚又去

聲

韣　　　徒木切所以韜歛之器也(説文曰弓衣也)記曰帶以

弓韣又曰載弧韣旂十有二旒(鄭氏曰弧旌旗所以張幅者其衣曰)


(韣)又作襡曰歛簟而襡之與韇通

韞　　　委隕切韜韇也子貢曰韞匵而藏諸
䪗　　　徒玩切(説文曰履後帖也或作縀)
韛　　　皮拜切韋囊也鼓之以熾火
韢　　　呼桂乎桂二切説文曰櫜紐也(一曰盛音成頭櫜也徐鍇曰)

(謂戰伐以盛首級紐所以關櫜)按今以衣紐之牝環為韢(或作䙡)

韓　　　胡安切(説文曰井垣也从韋取其帀按説文之意亦未安恐非本義)書傳

用為國名

韌　　　如吝切又上聲柔刃難斷也古通作忍亦借
用刃(鄭氏䘮禮注曰王棘擇棘善理堅刃)


韋之疑

弟　　　徒禮切又去聲(説文韋束之次弟也从古字之象古文从古文韋丿)

(聲按弟未必从韋)次弟之弟去聲(合俗作第)又為兄弟之弟上


聲因之為孫弟孝弟去聲(俗作悌)

毛　　莫袍切獸毛也象形

毛之㑹意

毳　　　此芮切毛之細縟者周禮曰共其毳毛為氊

詩云毳衣如菼引之為毳弱之毳謂輕耎不堅忍


易折絶荀子曰小敵毳(别作脃見肉部)

尾　　　亾匪切从尻省毛屬於尻為尾也

尾之諧聲

屬　　　專欲切尾著也屬目注目也(别作矚)以言屬之

亦曰屬(别作囑)借為洞洞屬屬之屬(别作灟)屬於我者


為屬市玉切(俗作属)屬之固者為屬之喻切

屈　　　曲律切曲其尾也引之則凡屈而不申者皆
曰屈(别作詘誳言之屈也䖦􁉄蟲之屈也)又渠勿切彊曲也引之為


屈彊負力不屈也(别作倔䠇弡)又佳尾也引之為短


屈(别作掘)又九勿切楚有屈氏晉有屈地又丘月切


后之衣闕翟亦作屈狄

求　　　渠鳩切以皮毛為衣也从毛又聲説文曰象

形一曰　　象領及督也借為求索請求之求(求之)


(本文為求取之求所擅故别立裘文加衣)


毛之諧聲

氂　　　吕之切細毛也言度者以十氂為毫亦借用

釐

毨　　　息典切毛夏脱秋更生潔治也與洗通
氄　　　乳允切又乳勇切冬毛茂宻也説文作　　

隼聲(或作)

毰毸　　　普囬切　　蘇來切(又作毢)毛羽芃鬆輕圜皃

(古無此字)

氊　　　遮延切聚毛為縟也亦借用旃薦二字
毯　　　他敢切毳之輕積如菼者菼蘆荻華也詩云

毳衣如菼言如菼不當有毯字今世以毛織成蓐


為毯(説文作􁉫帛騅色引詩毳衣如􁉫又作緂)

毼　　　胡葛切士喪禮曰毼豆兩(鄭氏曰白也顧氏曰罽也郭氏曰毼)

(雞似雉青色)

毾㲪　　　土葢切　　都能切(説文新附東漢書身毒國出細布好毾㲪)

(埤蒼曰毛席也)

氍毺　　　其俱切　　羊朱切(説文新附曰毾㲪氍毹皆氊緂之屬氍又)

(作氍毹又作氀)

氅　　　昌兩切(説文新附曰析鳥羽為旗纛之屬)
麾　　　許為切以毛為旌麾持以指麾也書曰右秉

白旄以麾周禮曰建大麾以田(説文作摩旌旗所以指麾也無麾字)

毬　　　渠鳩切鞠丸也
巤　　　良涉切毛巤切通亦作鬣(説文曰从囟象髮在囟上毛髪巤巤)
　(之形與籀文子字同按巤字下與䑕同葢象獸之毛巤)
厹　　　　(孫氏人九切説文曰獸足蹂地也象形九聲篆文爾雅曰貍狐貒貈醜其足蹯)
　(其迹厹女九人九二切古文為蹂字)詩云厹矛鋈錞(毛氏曰三隅矛也陸氏音求)

厹之諧聲

禽　　　巨今切鳥獸禽獲之通名周官庖人掌共六

畜六獸六禽凡用禽獻春行羔豚膳膏香夏行踞


鱐膳膏臊秋行犢麛膳膏腥冬行鱻羽膳膏羶司


馬四時之田皆致禽大獸公之小禽私之易曰即


鹿無虞以从禽也又曰隼者禽也記曰猩猩能言


不離禽獸鸚鵡能言不離飛鳥大凡飛曰鳥走曰


獸鳥獸之禽獲者皆曰禽故四時之田效所獲皆


曰致禽而鱻羽為禽獻又以大小分之則大為獸


小為禽引其義則戰鬥而執獲亦曰禽又渠亷切


(爾雅曰二足而羽謂之禽鄭康成曰鳥獸未孕曰禽説文曰走獸總名也三説皆非别作擒㪁扲㩒)


(竝非説文曰㪁持也)


厹之疑

禺　　　(孫氏牛具切説文曰母猴屬頭似鬼从厹爾雅曰寓䑕之屬嗛郭氏曰彌猴之屬寄寓木)

(上嗛謂藏食於頰間按爾雅之寓即説文之寓鬼安得有象禺與鬼未知孰為字母也)

离　　　(孫氏吕支切説文曰山神獸也从禽从厹从屮歐陽喬説离猛獸也徐鉉曰从屮義無所)

(取疑象形)

禹　　　王矩切(説文曰蟲也从厹象形古文)古為夏帝名
禼　　　(孫氏私列切説文曰蟲也象形讀與偰私列切同古文)
　六書故巻十八
欽定四庫全書
　六書故卷十九
　　　　　　　　　　　　　　宋　戴侗　撰
動物三
鳥　　都了切象形　　古文象飛鳥
鳥之象形

烏於　　哀都切　　古文鴉也象其飛烏黒不辨其

目故眂鳥而殺之(又作説文曰象古文省)又於加切别作

鴉(又作鵶)烏與鴉實一聲之轉皆因其鳴聲以謂之


非有二字也人之發聲曰烏亦借用之書曰黎民


於變時雝又曰於鯀哉曰烏呼亦作於呼皆發語歎


辭也烏呼有鴉呀之音(俗亦作㰳㰤啞)有噫戲之音皆一


聲之轉也又借為烏有烏得之烏亦作惡與安焉


(於䖍切)聲義相通烏色黒故俗亦謂黒曰烏於又衣


俱切借為辭助與于義相近又借為於邑之於於


邑猶鬱邑也

焉　　　于乾于間二切白焉雉屬今多畜玩之䧺者

純白頳脚尾長二三尺象其形(今俗書作鷴説文作鷳間聲鴟也焉)


(鳥黄色出江淮)借為辭助又於乾切借為焉得焉能之焉


與烏安通


鳥之㑹意

鳴　　　母兵切鳥言也
梟　　　堅堯切磔鳥也又為惡鳥名(説文曰不孝鳥也日至捕梟磔)

(之从鳥首在木上舅氏曰梟博勞也羽衣褐色間白頭両旁黄生而能自食則食其母漢使東郡送)

(梟五月五日作以賜百官聲考祥經曰梟聲宜習符祝傳曰甑瓦可以令梟寂皆以其聲可惡)


(也梟鴞一物按野人謂伯勞似畫睂而短尾或謂博勞探食他巢之卵而卵其中他鳥不知而字之)


(比長則啖其字已者故得食母之名或云伯勞卵於郭公之巢梟鏡皆以斥名博勞殆是梟也然爾)


(雅又以伯勞為鶪康成曰伯勞五月鳴傳曰伯趙氏司至者也杜氏曰伯勞以夏至鳴冬至止然則)


(七月嗚者非伯勞也)


鳥之諧聲

鷇　　　古豆切雛也爾雅曰生哺鷇謂須母哺之者

燕雀之類是也(别作㲉又充角切皆非)

鳩　　　居求切鳩類不一傳曰少皞氏官有五鳩祝

鳩氏司徒也雎鳩氏司馬也鳲鳩氏司空也爽鳩


氏司寇也鶻鳩氏司事也(杜氏曰祝鳩鷦鷯也雎鳩王雎也鳲鳩秸鞠也)


(爽鳩雁也鶻鳩鶻鵃也説文曰鳩鶻鵃也徐鍇曰秸鞠布榖也)按今俗通謂鳩者


有班鳩又謂班佳其差小者頸有白斑點點其聲


若曰布榖故謂之布榖又謂勃姑又謂歩姑班鳩


之聲略似布榖而短濁拙於營巢架搆數支便卵


翼其上故俗謂拙鳩鳩未嘗居鵲巢詩人盖假設

以比興也班鳩布榖膳食之珍又有青鳩好食桑


黮食黮而醉每為人得其聲畫壺故俗謂之畫壺


又謂禍烏詩所謂吁嗟鳩兮毋食桑黮周禮中春


獻鳩以養國老殆此物也其他鳩類不可悉舉惟


班佳布榖單以鳩名借為鳩聚之鳩傳曰五鳩鳩民


者也又曰釋三國之圖以鳩其民曰敢使魯無鳩


乎

鳲　　　式脂切詩云鳲鳩在桑(毛氏曰秸鞠也方言曰自關而東謂之戴)

(勝陸農師曰布榖也男事興而布榖鳴女功興而戴鵀鳴尸鳩戴勝不可謂為一物説文單作尸)

鵀　　　如林切戴勝也古單作任記曰季春之月戴

勝降于桑(爾雅曰鵖鵐戴鵀陸農師曰鵀有文如勝故曰戴勝按相如賦西王母白首戴)


(勝顔師古曰勝婦人首餙漢世謂之花勝)

鴿　　　古沓切鳩類也人多畜之十百為羣縱去復

歸

鶉　　　常遵切䳺鶉也跊跊好鬥人多畜之其味美

詩云鶉之奔奔記曰膳雉兔鶉鷃(説文鶉从佳)又南方

之宿朱鳥曰鶉首鶉火鶉尾此非䳺鶉也

䳺　　　恩含切(亦作䨄从隹)
鴽　　　人諸切公食大夫禮庻羞雉兔鶉鴽記曰鴽

釀之蓼(月令曰田鼠化為鴽爾雅曰鴽鴾母鄭氏曰鴽母音牟無儀禮注作無母説文以)


(佳牟母也亦作鴑)

鷃　　　烏諌切内則膳受鷃蜩范亦作　　晉語曰

平公射鴳不死(韋昭曰鴳扈小鳥也杜氏曰青鳥鶬鷃也春鳴夏止)莊周曰


斥鴳騰躍而上不過數仞而下翺翔蓬蒿之間(司馬)


(彪曰鴳雀也)

鵲　　　七雀切烏類以其聲名之又作　　(説文舄知太嵗)

(所在故象其形按舄未見其與鵲形相象篆文作鵲)舄又思積切借為舄屨之


舄履底曰舄(别作䳬)

鶴　　　下各切髙鳥白羽丹頂玄尾修頸髙足(鶴皆卵生)

(俗謂胎生又謂千嵗化為玄鶴皆誕也又作鶮)又與翯通詩云白鳥翯翯


孟子作鶴鶴(毛氏曰翯翯肥澤也或作㿥説文曰鳥之白也又胡沃切)

鸛　　　古奐切鸛差小於鶴
鵠　　　胡沃切孟子曰一心以為鴻鵠将至記曰鵠

梟胖楚辭曰鵠酸臇梟又曰黄鵠後時而寄處鴟


梟羣而制之陳勝曰燕雀安知鴻鵠之志漢髙帝


歌曰鴻鵠髙飛一舉千里賈誼賦曰黄鵠之一舉


兮知山川之紆曲子虚賦曰弋白鵠漢書曰黄鵠


下建章宫太液池中(顔師古曰鵠水鳥也其聲鵠鵠云)周官司裘


射以共侯設其鵠(鄭司農曰鵠鵠毛也康成曰謂之鵠者取名鳱鵠鳱鵠小鳥難)


(中是以中為雋叁以衆説鵠盖鴻類鳥之大者康成鳱鵠小鳥之説未然或曰遼人謂之天鵞)正


鵠之鵠亦通作告古毒切

鷩　　　必列切周官享先公饗射鷩冕(説文曰亦雉也郭氏曰似)

(山雞而小冠背毛黄腹下赤項綠色鮮明顔師古曰俗呼為山雞非也)

鵕䴊　　　私閏切　　奐羈切(説文曰鷩也秦漢初侍中冠鵕䴊似山雞)

(而小或曰今錦雞也)

鷮　　　舉喬巨嬌二切詩云依彼平林有集維鷮(毛氏曰雉)

(也説文曰走鳴長尾雉也桀輿以為防釳許訖切蔡邕曰釳方數寸以插羽著馬頭上陸璣曰微小)


(於翟長尾走且鳴肉甚美故語曰四足之美有麃両足之美有鷮埤雅曰雉之健者為鷮尾長六尺)

(按雉鮮集于木恐非雉)

鳯　　　馮貢切鳯皇也書云簫韶九成凰皇來儀詩

云鳯皇鳴矣于彼髙岡語曰鳯鳥不至河不出圖吾


已矣夫盖以為治世之祥也(爾雅鶠鳯其雌皇天老曰麟前鹿後蛇頭)


(魚尾龍文龜背燕頷雞喙五色備舉出於東方君子之國見則天下大寧飛則羣鳥从之以萬數説)


(文曰古文鳯象形鳯飛則羣鳥从以萬數故以為朋黨字亦古文按朋乃鵬也皇又作凰)

鸞　　　洛官切(説文曰雞形赤色五采山海經曰鸞似翟而五采)古者車有

鸞和皆鈴類也詩云輶車鸞鑣曰八鸞鏘鏘四馬


故八鸞(毛氏曰鸞在鑣和在式杜元凱曰鸞在鑣而和在衡)旂之上亦有鸞


則為鸞旂刀之上有鈴者為鸞刀(别作鑾)

鸑鷟　　　五角切　　士角切周語曰周之興也鸑

鷟鳴於岐山(説文曰鳯屬神鳥也江中有鸑鷟似鳬而大赤目或曰鳯之别名也按鸞)


(鳯鸑鷟皆為鳥之祥既不常有其物色葢不可詳)

鵷　　　於袁切莊周曰南方有鳥其名鵷鶵史記相

如賦鵷鶵孔鸞(漢書單作宛鶵郭璞曰鳯屬張揖曰似鳯)

鶯　　　烏莖切黄栗留也又作　　又名離留離黄
鶯與栗留離留皆因其聲而命之黄言其色也又


名倉庚詩云倉庚于飛熠耀其羽(又名商庚陸璣曰幽人謂之黄)


(鸎一名楚雀齊人謂之摶黍孔氏曰倉庚即黄鳥也舅駟曰毛公釋黄鳥為摶黍倉庚為離黄明為)


(二物詩云交交黄鳥止于棘止于楚又云無啄我粟無啄粱黍明非離黄)色之明耀者


亦因謂鶯詩云交交桑扈有鶯其羽有鶯其領(毛氏)


(曰鶯然有文章)

鸒　　　羊慮切詩云弁彼鸒斯(爾雅曰鸒斯鵯鶋字林曰楚烏也郭璞曰)

(雅烏也小而多羣腹下白江東呼為鵯烏按鸒斯猶螽斯鹿斯也爾雅讀詩已誤况後來者乎俗遂)


(有􁍰字)

鵯鵊　　　必移切　　古洽切鵯鵊鳴旦之鳥
鴇　　　博好切詩云肅肅鴇羽集于苞栩(毛氏曰鴇之性不樹)

(止説文曰鳥也肉出尺胾徐鍇曰鴇大於雁虎文無後趾不樹止顔師古曰今呼為豹聲之譌也别)


(作䳈䳰)

鶡　　　胡割切月令曰仲冬之月鶡旦不鳴(鄭氏曰求旦之)

(鳥也説文曰鶡似雉出上黨鴠渇旦也顧野王曰鶡似雉而大青色有毛角鬥死乃止晝夜鳴似雞)


(䳚鴠一名倒縣漢書鶡雀飛集丞相府蘇林曰今虎賁所著鶡也師古曰非也鶡雀之鶡音分本作鳻)

(鳻雀大而色青出羌中虎賁所著色黒出上黨以其鬥死不止故以飾武弁今俗所謂鶡雞也按鶡)


(旦為求旦之鳥將旦則鳴故謂鶡旦亦曰渴旦别作鴠非顔師古以鶡為鳻亦未然)

鷊　　　五厯切又郎擊切綬鳥也(爾雅曰鷊綬埤雅曰大如鸜鵒頭頰)

(似雉吐物長數寸如綬食必畜嗉臆前大如斗慮觸其嗉行必遠艸木俗謂之錦囊又謂功曹按埤)


(雅言鷊之大僅如鸜鵒而臆乃如斗亦不察矣野人有饋予錦囊者其大如雞頷下有錦囊鳴則囊)


(見)詩云卭有㫖鷊(毛氏曰綬艸也)

鶂　　　五厯切又硏奚切春秋曰六鷁退飛過宋都

穀梁氏作鶂(説文曰鶂或作鷊司馬相如賦从赤杜元凱顧野王皆曰水鳥也三蒼)


(曰鶬鶂也)孟子曰陳仲子有饋其兄生鵞者已頻蹙曰惡


用是鶂鶂者葢借以喻鵞聲

鶪　　　古闃切詩云七月鳴鶪月令仲夏鶪始鳴(爾雅)

(曰伯勞也伯勞伯趙也傳曰伯趙氏司至者也杜氏曰伯勞以夏至鳴冬至止鄭氏曰伯勞五月)


(鳴豳地晚寒故鶪以七月鳴郭璞曰似鶷鶡而大陳思王曰其音鶪鶪云别作按説文以伯勞為)


(梟詳具梟下豳地雖寒倉庚莎雞蜩皆以時鳴鶪鳴何以獨晚鄭氏盖遷就傅㑹之説鶪恐非伯勞)


(也)

鴂　　　古穴切孟子曰南蠻鴃舌之人離騷曰恐䄺
鴂之先鳴兮(䄺亦作鵜)使夫百艸為之不芳史記曰百艸


奮興秭鴂先皞(説文曰鴂寧鴂也方言曰巧婦一名寧鴂集韻曰寧鴂春分鳴則百)


(艸芳秋分鳴則衆芳歇徐廣曰秭鴂子規也别作􁘜)

鷤䳏鵑　　　如連切　　古攜切揚䧺反騷曰徒恐

鷤䳏之將鳴兮顧先百艸為不芳(䳏亦通用歸巂規爾雅曰巂周)


(别作􁘜鳺鷤韻書田黎切單非田黎之音當作如連切)　　古員切按鶪鴂


䳏古書名物多錯互聲相邇也其實䳏鵑鴂一物


䳏秭歸也似小鷂常以春莫皞鳴其音哀若曰䳏


鵑與鴂者故以此得名或謂秭鴂或名杜鵑(俗作䲨鵑)


(非)或名謝豹或名望帝是鳥也不北産故邵堯夫


聞鴂於洛以為地氣自南而北占世之將亂所謂


南蠻鴃舌殆此也揚䧺所謂鷤䳏即離騷之䄺鴂


也説者亦以為秭歸秭歸鳴於春莫與百艸不芳


之説不合疑别自為一物夫知寧鴂為何物疑即


詩所謂鳴鶪七月始鳴故言百艸不芳也

鴟　　　處脂切舊留也又名鴟鵂莊周曰鴟鵂夜撮
蚤察毫末晝出瞑目而不見丘山淮南子曰鴟夜


撮蚤蚊察分秋毫今人謂之竹萑毛角貍首睅目


夜則飛鳴其聲若鴟其和聲骨鹿云故又名骨鹿


鴟聲狀惡而夜出飛鳴故又謂怪鴟詩云為梟為


鴟(説文作􁍤䳠是偽切也􁍤鴟也或作鵄)詩云鴟鴞鴟鴞既取我子


無毁我室(爾雅曰寧鴂也方言曰自關以束謂桑飛為寧鴂陸璣曰鴟鴞似黄雀而小其)


(喙如錐取茅秀為巢以麻紩之如刺韈豳人謂之寕鴂或曰巧婦或曰女匠或曰過鸁關西謂之桑)


(飛或謂之韈雀或曰巧女按鴟鴞之詩乃為鳥言呼鴟鴞而語之曰汝既取我子矣無又毁我室説)


(詩者誤以終篇皆為鴟言又因綢繆牖户之説故傅㑹以為桑飛巧婦葢讀詩之誤也鴟鴞摶食之)


(鳥也疑即所謂鵂留留鴞聲相近也賈誼賦曰鸞鳯伏竄兮鴟鴞翺翔鴞或作梟顔師古曰鴟鵂怪)


(鳥鴞惡聲之鳥也以賈誼賦觀之則鴟鴞與鸞鳯各為二物然以詩意觀之則鴟鴞殆非二物賈賦)


(作梟者是與詩所謂為梟為鴟者同非鴟鴞也漢志䳒焚其巢顔師古曰鴟也音縁哉非縁聲疑即)


(鴟字)

鴞　　　于驕切(又堅蕭切)青鳩也詩云墓門有梅有鴞萃

止(毛氏曰惡聲之鳥也)又曰翩彼飛鴞集于泮林食我桑黮


懐我好音(鄭氏曰鴞常惡聲食桑黮而改鳴陸璣曰鴞大如班鳩緑色惡聲之鳥也入人)

(家凶賈誼所賦鵬是也肉甚美可為􁂄及炙漢供御物各隨其時惟鴞冬夏常供之以其美故也)


(埤雅曰鴞禍鳥也今謂之盡鳥按陸氏所謂大如班鳩綠色即前所謂青鳩好食桑黮其聲亦不惡)


(未嘗入人家為妖故詩謂好音非因食桑黮而改音也禍畫乃因其鳴聲而命之不察者但見其與)


(鴟梟互稱又以禍為名故謂之不祥其實非也莊子曰鳩鴞之在籠鳩鴞皆籠畜盖人所膳司馬彪)


(亦曰鴞小鳩可炙者)

鷂　　　戈笑切沈鷙鳥(又名題肩俗作鶗鵳題又作鴟)
鶻　　　胡忽切鷂類也(爾雅曰鶌鳩鶻鵃説文鶻鶻鵃也鳩鶻鵃也孫氏古忽切)

(鶌鶌鳩也孫氏九勿切郭璞曰鶻鵃似山鵲而小短尾青黒色多聲徐鉉曰鶌鳩似山鵲而小短尾)


(多聲鶻鶌聲相近殆一物也按鶻以鷙稱古今所共鶻鵃縱有其物乃合二字以為名不得為正義)

鸇　　　諸延切鷙鳥也傳曰鷹鸇之逐鳥雀孟子曰

為叢敺爵者鸇也(陸璣曰似鷂青黄色燕頷句喙鄉風搖翅因風疾擊鳩鴿燕雀)


(食之説文曰晨風也按詩云鴥彼晨風鬱彼北林晨風朝風也猶言朝雲夜雨鴥言風之迅也風迅)


(而林木披靡故曰鬱彼北林若晨風為鸇則當集彼北林不得言鬱自爾雅誤認鴥為鳥飛因以晨)


(風為鸇俗遂制鷐字繆矣鸇别作)

鶉　　　度官切詩云匪鶉匪鳶翰飛戾天(毛氏曰鵰也鵰鳶貪)

(殘之鳥説文亦曰鵰也詳見鵰下按詩作鶉鶉乃䳺鶉此當作鶉)

鶚　　　　　五各切鷙鳥之大者也漢鄒陽曰鷙鳥

絫百不如一鶚(孟康曰大鵰也顔師古曰鶚乃大鵰之鷙者非鵰也説文無鶚而有)


(􁅈鷙鳥也孫氏與專切徐鉉曰咢非聲疑从雈省俗作鳶非按屰非與專之聲比即鶚字孫音誤也)

鳶　　　與專切鷙鳥也(説文無此字)凡鷹鸇鶉鳶隼鶚鷂

鶻皆摶擊之鳥鷹鸇鶉隼則盤空下瞰鷂鶻則沈


匿側伺爾雅曰鳶烏醜其飛也翔(埤雅曰鳶鴊也)

鷲　　　疾僦切(説文曰鳥黒色多子)漢書匈奴生竒才木就羽

單作就(顔師古曰大鵰也黄頭赤目羽可為箭笴詳見鵰下)

鴝鵒　　其俱切(亦作鸜)　　余蜀切(亦作)鴝鵒小鳥剥

其舌而教之則能言考工記曰鴝鵒不踰濟鸜鵒


來巢於魯春秋記其異俗亦謂歩鵒

鸚鵡　　　烏莖切　　文甫切(别作䳇)鸚鵡鳥之能言

者出南越(其類不一南人以白者為鸚鵡綠者為鸚哥其最黠而善言者謂之秦吉了)

鴷　　　力薛切爾雅曰鴷斵木又名啄木鋭喙長舌舌

如銛鉤啄木空鉤食其蠧

鷓鴣　　　之夜切　　古乎切生閩蜀交廣形似母
雞而小其鳴若云鉤舟格磔或釋之為行不得又


有竹雞類鷓鴣其鳴若云泥滑滑飛不能髙

鶬鴰　　　七岡切(亦作鶬)　　古活切(爾雅曰鶬麋鴰顔師古曰關西)

(呼為鴰鹿山東通謂之鶬鄙俗名錯落又謂鴰將皆象其鳴聲)詩云鞗革有鶬(毛氏)


(曰言有法度也鄭氏曰金餙兒)

鵾　　　古渾切楚辭曰鵾雞啁哳而悲鳴又作　　

(爾雅口雞三尺曰鶤相如賦曰亂昆雞單作昆張揖曰似鶴黄白色)

鷦鷯　　　即消切　　力幺切小鳥也莊子曰鷦鷯

巢於深林不過一枝(爾雅曰桃蟲鷦其雌鳥鷯鶉其䧺鵲又曰鳭鷯剖葦説文)


(曰鷦􁉝桃蟲也鷯刀鷯剖葦食其中蟲説苑曰鷦鷯巢於葦苕著之以髪取茅秀為巢至精密以麻)


(紩之如刺韈故俗呼韈雀又曰工雀巧婦女匠也方言曰幽州謂之寧鴂或曰巧婦自關以東謂之)


(工雀或謂之過鸁或謂之女匠自關以西謂之桑飛或謂之韈雀陸璣曰鷦鷯微小於黄雀其雛化)


(為雕故俗云鷦生鵰郭璞曰鳭鷯江東呼為蘆虎似雀青班長尾鷦􁉝桃雀也俗呼巧婦小而生鵰)


(鶚者也按鷦鷯鷦􁉝鳭鷯皆一聲之轉不過一物爾以莊子及諸人所言參之小鳥也小鳥之巧於)


(為巢者有桑飛俗謂桑錢又不若黄頭繡眼之巧黄頭又不如茅雀之巧也桃蟲之説乃説詩之傅)


(㑹也小毖之詩曰肇允彼桃蟲拚飛維鳥毛公始謂桃蟲為鷦鳥之始小終大者鄭氏則曰鷦之所)

(為鳥題肩也或曰鴞也毛鄭皆謂鷦化為大鳥而陸璣則謂鷦生鵰其説又轉譌矣要之無始小終)


(大之理亦無以小生大之理二説皆不可信而分鷦鷯為二物則尤誤也)

鷸　　　余律切傳曰鄭子臧好聚鷸冠莊周曰皮弁

鷸冠(爾雅曰翠鷸説文曰知雨鳥也引記曰知天時者冠鷸徐邈曰一名翠似燕紺色出鬱林)


(取其毛羽以餙冠又作音述顔師古曰鷸大鳥即戰國策所云啄蚌者也天將雨則鷸知之翠鳥)


(自有鷸名而餙冠者非翠)

鷺　　　洛故切食魚鳥白鷺也爾雅曰鷺舂鉏(别作鴼)

側八切鳥似百舌長喙善􁛶越人謂之鵮

鵜　　　徒兮切鵜胡也詩云維鵜在梁(爾雅曰鵜鴮鸅郭璞曰今)

(之鵜胡也好羣飛泬水食魚故名洿澤俗呼淘河陸璣曰形似鶚而大喙長尺餘直而廣口中正赤)


(頷下胡如數斗囊小澤有魚則羣共抒水滿胡弃而竭之以取魚故名淘河舅氏曰鵜如鶴而灰色)


(淛人謂之灰鶴亦謂鸛按鵜胡盖以頷下胡得名鵜胡淘河特一聲之轉爾鵜安能竭澤盖又因淘)


(河而傅㑹也胡别作鶘)

鶭　　　分兩切(爾雅鶭澤虞郭氏曰婟澤鳥也似水鴞蒼黒色常在澤中見人則鳴喚不)

(去有象主守之官故名澤虞俗呼䕶田鳥説文婟嫪也言其婟戀池澤也按婟澤即鴮鸅也又作鴋)

鶖　　　七由切(説文秃也或作鶖从秋徐鉉曰尗非聲按亦以尗為聲)詩云
有鶖在梁(毛氏曰秃鶖也顧野王曰水鳥也)

鴐　　　古牙切(説文曰鴐鵞也廣雅曰鴈類)子虚賦曰弋白鵠連

鴐鵞(顔師古曰野鵞也)春秋傳有榮鴐鵞借用駕字(别作􁉯􁡍)

鵞　　　五何切鵞鴈同物畜於人者為舒鴈鵞鴨鴈

皆因其聲以名之凡鳥多因其鳴聲而名之俗謂


鳥能自名者誤也

䲨　　　　　户工切鴻鴈陽鳥也秋南而春北水鳥

也故又从水相如賦曰䲨鷫鵠羣浮(説文􁍥鳥肥大􁍥􁍥)


(也或作䲨)借為鴻厖鴻荒之鴻與洪通(或曰䲨鴈也鴻乃水之鴻茫又)


(鴻洞去聲)

鳬鴨鶩　　　扶俱切　　繄狎切(又作􁈽)　　莫卜切

鳬鴨鶩同物畜於人者為舒鳬

鷖　　　烏雞切鷗也詩云鳬鷖在涇(毛氏曰鳬屬也倉頡解詁曰漚)

(也埤雅曰鳬屬蒼黒色鳬好沒鷖好浮故鷖一名鷗一名水鴞形似白鴿而羣飛風土記曰鷖鷖鴨)


(也以名自呼按鷖鷗特一聲之轉實一物也凡鵞鴈鳬鷗鴛鴦雞鷘盧鷀駢跖之鳥皆能浮湛湛而)


(求魚必伏氣不息勢不能乆謂鳬好沒而鷗好浮亦不察之論也)

鷗　　　烏侯切(説文曰水鴞也)古單作漚列子曰海上之人

有好漚鳥者或曰以其浮游水上狀似浮漚因以


名之

鴛鴦　　　於袁切　　於良切水鳥匹游者詩云鴛

鴦于飛(古今注曰鳬類)

鷀　　　疾之切盧鷀水鳥似鴈而黒善􁛶􁛶人畜之

環約其嗉使取魚(爾雅曰鶿鷧郭氏曰即鸕鷀也按盧言其色之黒單作盧者是)


(相如賦曰箴疵鵁盧郭璞曰盧鸕鷀也箴疵説文作􁍦鴜張揖曰似魚虎蒼黒色)

鷘　　　恥力切水鳥匹游者雄者五采翹首柁尾

多在清溪中野人或謂溪鷘或謂雞鷘(亦作􁍲)

鵁　　　古肴切(爾雅曰鴢頭鵁説文曰鵁􁛳也又曰鳽鵁鶄)相如賦曰箴

疵鵁盧(張揖曰鵁頭鳥按鵁鴢特一字)又曰交精旋目單作交


精(郭氏曰似鳬而脛髙毛冠江東人家養之以厭火災)

鴆　　　直禁切毒鳥也以其尾畫酒殺人(徐鍇曰狀如鶚紫黒)

(色食蟃一名運目又曰運日鴆酒别作酖酒)

鷙　　　之利切鳥之矍殺猛厲者曰鷙(埤雅曰鷙鳥下擊先側左)
(翅)亦通作摯

鴥　　　余律許律二切鳥飛迅疾也詩云鴥彼飛隼

又曰鴥彼晨風言風之迅疾也(説詩者誤以晨風為鸇説文遂以鴥)


(為鸇飛貌誤矣鴥亦通作矞記曰鳯以為畜故鳥不矞鄭氏曰飛走之貌陸徳明曰矞别作獝風之)


(迅疾者也亦作􁍱)

鷕　　　愈水切鳥鳴聲詩云有鷕雉鳴(按詩有瀰濟盈有鷕雉鳴)

(濟盈不濡軌雉鳴求其牡上二句瀰與鷕劦下二句盈與鳴劦陸氏讀以沼切非)

鶱　　　虗言切説文曰飛貌按古書通作騫
鵮　　　知咸切長喙啄也

鳥之疑

鴈　　　五晏切(説文徐本曰鵞也从鳥从人厂聲唐本曰从仄从鳥徐鉉曰从厂从人義)

(無所取當从雁省聲)　　音同(説文曰从人厂聲讀若鴈徐鉉曰雁知時鳥以為摯故从)


(人按二字重復而其義皆不可暁説文以鴈為鵞似以為人畜故从人然於雁亦不通)

隹　　職惟切又子回都二切短尾鳥也今俗以短後

為佳　　　　　孔父　(父丁鼎文鼎文)　别作鵻　詩云翩翩者


鵻(陸氏曰鵻音隹本又作隹爾雅曰夫不方浮切也陸氏曰夫不一名䳕鳩李廵曰楚鳩也郭璞)

(曰鵓鳩也徐本説文鵻祝鳩也佳聲孫氏思允切或作隼杜預曰祝鳩䳡鳩也䳡音焦本又作焦按)


(詩自有隼字佳亦非隼聲杜氏盖祖説文以祝鳩為鵻而傳寫之譌遂以佳為焦耳按郭氏所謂鵓)


(鳩即布穀也今人以班鳩為班隹班隹布穀短尾鳥也故又名隹而後人又益以鳥殆為繁復也)


又于追切鐘鼎文皆借此為惟字又子罪切莊子


曰山林之畏隹


隹之象形

萑　　　胡官切説文曰鴟屬象其毛角(説文曰讀若和爾雅曰萑)

(老鵵郭氏曰木兔似鴟鵂而小兔頭有角毛脚夜飛好食雞按今人謂䳡留為竹萑)又作　


吅聲(説文曰小爵也引詩雚鳴于垤孫氏工奐切詩之所永乃鸛鸛非小爵且小爵安得毛角)


(此特萑字爾觀歡讙權皆以雚為聲)


萑之㑹意

蒦　　　乙虢切(説文曰規蒦商也从又持萑一曰眂遽兒一曰蒦度也)

萑之諧聲

舊　　　巨救切舊留也詳具鴟下(説文曰或作鵂亦音休)借為

新舊之舊

奞　　　息追切孫愐息晉切象鳥将飛頸項毛羽先
奮張之形


奞之㑹意

奞　　　方問切烏決起于田也
隼　　　思允切鷙鳥也象鷹隼在臂韝上詩云鴥彼

飛隼其飛戾天(説文徐本鵻祝鳩也从鳥隹聲或作隼从隹从一一曰鶉唐本曰鶽)


(从鳥从隼隼从隹从迅省李陽氷曰隼迅省聲陸璣曰隼鷂屬齊人謂之擊征或謂題肩或謂雀鷹)


(春化布穀者也埤雅曰即鶻也按説文不以隼為鷙鳥而詩疏引説文乃曰隼鷙鳥也説文固多異)


(本邪从迅之説亦通非特取其聲亦取迅疾之義準□皆以隼為聲)


隹之指事

瞿　　　九遇切隹鳥之眂兩目瞿瞿然也借為瞿㦸

之瞿書云一人冕執瞿(孔氏曰㦸屬陸氏其俱切)


隹之㑹意

雔　　　市流切兩鳥也

雔之㑹意

靃　　　呼郭切鳥遇雨驚飛也相如賦曰靃然雲消

亦作　　从雔省

雥　　　羣鳥也(孫氏徂合切按説文从火雥聲孫音恐非)

雥之指事

雧　　　秦入切鳥羣萃于木也亦作　　从雥省
隻雙雀　　　之石切　　所江切持一為隻持兩為

雙　　即略切小鳥也多栖檐字古通作爵

䍜　　　陟校切覆鳥也(説文曰讀若到)

隹之諧聲

雄　　　羽弓切牡鳥也
雌　　　七移切牝鳥也(亦作䳄)
雛　　　士余切鳥子也爾雅曰生噣雛生而能自啄

食也雞鶩類是也

雞　　　古兮切畜鳥之能時夜旦者别作　　
雅　　　五下切又烏加切(説文曰楚烏也一名鸒一名卑居秦謂之雅)借

為雅頌之雅又為雅素間雅

雉　　　直几切似雞而五采雄者長尾耿介善鬥(爾雅)

(雉之種十四鷂雉説文作盧諸雉鷮雉説文作喬亦作鷮鳪雉鷩雉秩秩海雉翟山雉雗雉説文作)

(翰鵫雉説文作卓雉絶有力奮伊洛而南華質五采皆偹成章曰翬江淮而南青質五采皆偹成章)


(曰鷂説文作摇南方夀東方鶅説文作甾北方鵗説文作希西方鷷説文作蹲别作)左氏


傳少皞氏官有五雉又名華蟲借為城築之雉傳


曰都過百雉(杜預曰方丈曰堵三堵曰雉雉之制長三丈髙一丈)

離　　　隣支切離留也(别作説文曰離黄倉庚也鳴則蠶生黄也一曰楚)

(雀也其色黎黑而黄按離倉庚楚雀實一物徐鍇亦曰離黄即楚雀即離黄説文誤分二字又)


(作鸝鵹)借為離麗之離詩曰魚網之設鴻則離之又


為離㪔又為離落猶言羅落也(今作籬)為陸離光采


陸離也為流離珠似玉也(俗作琉璃)為淋離沃水淋離


也離之之謂離去聲

雕　　　都僚切(説文曰也亦作鵰埤雅曰雕能食艸似鷹而大色黒故呼皂雕翺水上)

(扇水令沸出魚矍食之一名沸河一名鷲服䖍曰大鷙鳥也一名鷲黒色名子其羽可為矢羽)借


為雕琢之雕為雕落之雕(别作彫琱錭凋)

雝　　　於容切(説文曰雝雝渠也鷛鳥也爾雅曰脊令雝渠相如賦曰煩鶩庸渠郭璞曰)

(庸渠似鳬灰色而雞足一名章渠顔師古曰即今水雞也按郭氏所謂章渠今人謂之章雞雝庸聲)


(相近實一物爾雅之説非也雝又作雍)借為和鳴雝雝之雝(别作􁜔嗈)又

為肅雝雝睦雝容之雝詩云雝雝在宫肅肅在廟


記曰肅肅敬也雝雝和也又云鎬京辟雝(毛萇曰水旋丘)


(如璧曰辟雝舅駟曰按譙周曰成王作辟上宫周器之銘多有曰王在雝上宫者辟雝盖二宫名也)


(古鼎銘又曰惟三月初吉壬寅王在和宫大夫始錫作彛又曰王在辟宫獻工錫章雝和也和宫殆)


(雝宮之異名與漢儒本因邕水而生璧邕之説後之沿襲者遂加广為廱其失滋甚矣)

難　　　奴丹切(説文曰鳥也或作)借為艱難之難遇難為難

去聲又用為猗難之難諾可切詩云隰有萇楚猗


難其枝曰陘桑有阿其葉有難(别作儺㰙橠)又用為時


難之難囊何切周官方相氏掌䝉熊皮黄金四目


玄衣朱裳執戈揚盾率百隷而時難以索室敺疫


亦作儺見人部


難之諧聲

艱　　　古閑切險難也　　(籀文㨷)
雇　　　侯古切鳥也古通作扈詩云交交桑扈率埸

啄粟傳曰九扈為九農正(爾雅曰鳸鴳杜氏曰九雇春扈鳻鶞勑倫切夏)


(扈竊玄秋扈竊藍冬扈竊黄棘扈竊丹行扈唶唶宵扈嘳嘖桑扈竊脂老扈鷃鷃鄭氏曰竊脂肉食)

(無肉而啄粟失其本性郭璞曰桑扈俗呼青雀胔曲食肉喜盗脂膏因以名之按竊淺色也竊脂葢淺)


(白色猶竊丹竊黄也鄭郭誤仞以為喜盗脂膏食肉而不食粟彼安得肉而食諸且竊丹竊藍亦為盗)


(丹與藍者乎又作􁍣)借為庸雇之雇庸予直也古慕切

雒　　　勒託切(爾雅曰鵅鵋䳢説文同郭氏曰今江東呼鵂留為鵋䳢亦謂鴝雒爾雅又)

(曰鵅鳥􁆛音暴説文同郭氏曰水鳥也似鶂而短頸腹翅紫白背緑色江東呼為􁆛)借為河


雒之雒

䧴　　　章移切(説文曰鳥也一曰䧴度也漢鳷鵲觀亦作鳷)
閵　　　良刃切　　籀文(説文曰閵似鴝鵒而黄省聲籀文不省)
雃　　　苦堅切(説文曰石鳥也一名雝渠一名精列)春秋傳秦有士雃

(又作鳽)

雂　　　巨淹切(説文曰鳥也類篇曰句喙鳥也)春秋傳吴有公子苦

雂(陸氏古含切)

雎　　　七余切(説文从鳥王雎也又曰白鷢王雎也)詩云關關雎鳩(毛氏)

(曰王雎也摯而有别郭璞曰雕類江東呼為鶚好在江渚山邊食魚陸璣曰大小如鴟深目目上骨)


(露幽州謂之鷲揚雄許叔重皆曰白鷢崔豹古今注曰似䧹尾上白禽經曰雎鳩魚䧹也舅氏曰朱)


(文公謂雎鳩生有定耦而不亂耦常竝游而不狎引列女傳未嘗見其椉居而匹處盖因詩而生意)

(也徐鉉艸木圖至謂雎鳩在河洲上為儔耦未嘗移處是又傅㑹在河之洲一辭遂以為雎鳩之定)


(居也王性之又謂嘗至田野見有鳥同巢而異室野人謂之關雎此尤傅㑹詩本謂鵈鳩之聲關關)


(後人合關雎以為詩名爾安得遂為鳥名乎)

雐　　　荒烏切(説文曰鳥也)
雊　　　古侯切雞雉之屬引頸而鳴也(説文曰雷始動雉鳴而雊)

(其頸)


佳之疑

鷹　　　於陵切鷙鳥也飛翔下眂搏擊以食(説文曰瘖省聲)

(或从人亦作鷹)

巂　　　户圭切(説文曰周燕也从屮象其冠也㕯聲别作規􁘜按爾雅巂周燕燕乙陸璣)

(曰巂周子規也燕燕則乙也説文失爾雅之句讀誤以周燕釋巂)

雋　　　徂沇切(説文曰肥肉也从弓所以射隹通為書号雋永又將遂子沇二切)引

之為雋異子峻切與俊通(别作㒞)傳曰壺何為焉其


以中㒞也

寉　　　(説文曰髙至也从佳上欲出冂易曰夫乾寉然孫氏胡沃切)
朋　　　歩崩切鳥羣飛也象形(説文朋古文鳯象形鳯飛羣鳥从以萬數)
(故以為朋黨按崩弸棚鬅輣皆諧朋匹之朋而無鳯聲者明此實為朋匹之朋説文又有鵬文亦以)


(為古文鳯乃莊周所謂鵬也周之説大而無當亦不足馮也)引其義則兩相从


者皆謂之朋詩云朋酒斯饗以兩為朋也五貝為


朋以五為朋也易曰十朋之龜詩云錫我百朋十


百為朋也引之為朋匹朋友朋黨

燕　　　於甸切玄鳥也籋口布翅友尾象其形又曰

乙又曰意而燕乙意而皆因其聲而命之玄則以


其色也(燕以春至巢於人宇以生育及秋分則去蟄竄木中妄誕者有烏衣國之説)借


為燕樂燕飲之燕通作宴(别作醼)又借為燕婉之燕


上聲詩云燕婉之來(别作嬿)又借為燕代之燕平聲

羽　　　王巨切鳥羽有莖象形借為五音徴羽之羽

羽之㑹意

几　　　市朱切短羽也故眂羽而殺
翏　　　力求切又力肅切又力竹切衆羽飛聲也引

之則亦為風聲莊周曰而獨不聞之翏翏乎(向秀曰長)


(風聲也别作飂飀)

翟　　　徒歴切雉羽也雉羽華而長故从羽古者折

羽以為旌全羽以為旞重翟羽厭翟羽以飾車夫


人之服刻繒為翟以飾衣謂之褕翟皆取於雉羽


者也禹貢徐州之貢夏翟詩云右手秉翟又曰翟


茀以朝亦通作狄又直格直角二切

􁚧　　　土盇切又覩盇切鳥遭奄覆翕其翅毛羽􁚧

颯不申也引之為􁚧茸(亦作闒)􁚧茸卑猥不治之貎


也


羽之諧聲

習　　　似入切鳥肄飛也記曰鷹乃學習引之則凡

數數扇闔者皆謂之習詩云習習谷風又引之為


學習講習(别作謵)

翰　　　侯旰切又平聲羽之彊者曰翰在羽為翰在

毛為毫雞鳴必拊其翰故謂之翰音鳥飛必鼓翰


故曰翰飛引之則為屏翰之翰詩云之屏之翰又


曰大宗維翰猶言羽翼也(毛氏皆曰幹也别作鶾説文曰雉肥翰音者也)

(又作㲦説文曰獸豪也又作䮧説文曰馬毛長也不逹屏翰之義者説為楨榦之榦誤矣)又為


羽毛白色易曰白馬翰如記曰戒事椉翰借為翰


海之翰(别作瀚)

翮　　　下革切羽莖也周官羽人掌徴羽翮(康成曰翮羽本)

史記曰三翮六翼以髙世主(别作)

翼　　　余力切鳥兩臂也引之則凡張兩者皆曰翼

孔子趨進翼如也(别作􁛫)借為祇翼之翼詩云小心


翼翼又為翼曰之翼(亦作翌)以翼覆䕶曰翼去聲詩云


鳥覆翼之

翭　　　乎溝切(説文曰羽本也一曰羽初生皃)士喪禮翭矢一乗骨

猴短衛(又作鍭)周官鍭矢用諸近射(康氏曰翭之言侯也釋鍭同)

翅　　　失豉切(説文作翄翼也别作􁡨)周官翨氏掌攻猛鳥(康成)

(曰鳥翮也司農曰讀如翅翼之翅説文曰翨鳥之彊羽猛者)

翎　　　郎丁切羽之長者也
翁　　　烏紅切鳥頸毛也引之則刀頸鞾項皆謂之

翁(别作䩺)翁公聲相近故借為翁媪之翁又借為翁

之翁去聲亦上聲(周官盎齊鄭氏曰翁猶盎也盎齊翁翁然别作滃蓊)

翹　　　渠遙切鳥首尾長毛翹起也西都賦曰發皓

羽兮奮翹英

翦　　　即淺切羽毛摧落也故通為翦髪翦滅之翦

與前通用(説文曰羽生也一曰矢羽)又平聲飛貎(亦作䎒)

翯　　　胡角切鳥羽晳澤貌(又見鶴下)
翕　　　許及切闔翅也引之為呼翕之翕與吸通(又作)

(翖漢西域有翖侯迄及切音同非二字)

翥　　　章庻切説文曰飛舉也
翩　　　滂連切鳥飛輕疾也
翺　　　五牢切鳥飛敖也
翔　　　如羊切盤囬徐飛也(别作鴹)
􁦣　　　呼㑹切飛聲
羾　　　胡公切飛聲又古送切
翐翂　　　直質切　　敷文切翐翂徐飛貎
毣　　　莫報莫卜二切(顧氏曰毛溼也)鮑宣曰極竭毣毣之
思(師古曰猶蒙蒙也)

許　　　許規切詩云如翬斯飛春秋公子翬字羽(説文曰大)

(飛也一曰伊洛而南雉五采偹曰翬爾雅曰鷹隼醜其飛也翬郭氏曰鼔翅翬翬然疾也按詩曰如)


(翬斯飛則以翬為雉者是)

翊　　　與職切(説文飛貌)漢有左馮翊(又作翌亦以為翼日之翼)
翛　　　詩姚切羽敝蕭疏貌也(别作䎘)又息六切與倏

通

翡翠　　　符沸切　　此醉切翡翠捕魚鳥其羽青

碧設飾者尚其羽故从羽(説文曰翡赤羽雀翠青羽雀一曰䧺曰翡雌曰)


(翠)

翾　　　徒袁切小飛也蟲飛為翾(别作蠉)
翿　　　徒到切羽葢也漢人謂之華葢又謂羽詩

云左執翿(毛氏曰纛也翳也)又作纛與幬通(説文作翳别作翢)

翳　　　於計切羽可以屏蔽者引之凡蔽翳者皆

曰翳又平聲

翣　　　山洽切又色洽切羽扇也(别作翜箑萐後人以翣為棺飾惡)
(之故多立他文)

羿　　　五計切(説文曰羽之羿風亦古諸侯也一曰射師説文又有字帝學射官夏少)

(康滅之)

爪　　　側狡切鳥爪也獸亦有爪象形引之則凡爪

類皆曰爪人之指㕚或亦通作爪爪非人手之形


説文以合爪為臼誤矣車葢之爪以玉飾之亦曰


爪(别作䖣)爪之曰爪平聲(俗作抓)


爪之㑹意

孚　　　芳無切鳥伏卵也先人曰鳥終日啄及其嫗

伏也凝然不動累日一下食誠之至也人之有孚


者亦然孚伏之久燠休周浹卵乃化生誠之孚於


物也亦然


爪之諧聲

爬　　　蒲巴切搔也
飛　　　甫微切象鳥飛又作　(寅文)象兩翼披靡
非　　又轉而為非借為是非之非(説文曰飛鳥翥也象形非違也从飛)
　(下翄取其相背按飛與非一字而兩用猶烏於之為一字也借義既博故判為二字)

飛之象形

卂　　　息晉切疾飛也飛疾故不見其羽(别作迅)

卂之諧聲

煢　　　渠營切説文曰疾也按煢从卂絶起無旁與

故因之為煢獨又作　　　　通作瞏(詩嬛嬛在疚崔本作煢)


飛非之諧聲

飜　　　孚袁切疾飛翩飜如反覆也又作翻(俗以為番覆)
靡　　　莫彼切疾飛披靡也假借之用三靡之聲與

蔑莫無㒺相通故其借義亦相邇詩云靡不有初


又曰靡神不舉靡愛斯牲又為靡敝靡盡之靡記


曰國家靡敝亦平聲又為靡切之靡莫何切與摩


通莊周曰相靡以信又曰喜則交頸相靡吕氏春


秋曰樹相近而靡(别作劘)齊有靡筓之山


非之疑

靠　　　苦到切(説文曰相韋也按靠無韋義今俗以倚靠為義或曰从鼎省)
至　　之利切象鳥下飛屬地之義也

至之㑹意

臸　　　人質切偕至也

至之諧聲

臻　　　側詵切至也(亦作轃説文轃大車簀也)
到　　　都皓多告二切至也至之義鳥自上而下故

顛到之義取焉淮南子曰到生挫傷艸木首在下


所謂到生也(别作例又作菿説文艸木倒也)

西　　先稽切鳥宿于巢也象形日西則鳥歸宿故因
　之為東西(説文曰古文籀文俗作棲栖西之本文為東西所擅故别作棲栖也)
　六書故卷十九
欽定四庫全書
　六書故卷二十
　　　　　　　　　　　　　宋　戴侗　撰
動物四
蟲　　直中切蝡動跂行翾飛族生之屬也象形三之
　象其族生也凡内骨外骨郤行仄行連行紆行以脰
　鳴者注鳴者旁鳴者翼鳴者股鳴者匈鳴者率皆从
　蟲其或為䖵或為虫者从省以便書也字有象其多
　者於天文則有品於動物則有蟲於植物則有艸有
　竹(説文曰有足謂之蟲無足謂之豸䖵蟲之總名也虫蝮也博三寸首大如擘象其卧形物之微細或)
　(行或毛或爪或鱗以虫為象孫氏曰虫許偉切按虺特一物何以為蟲類之宗古書無有以虫為虺者而)
　(融則以為聲以斯知虫與䖵特為蟲之省文非有二字也)蝕於蟲者為蟲去聲亦
　作　　
蟲之象形

蜀　　　市玉切蜀似蠶色多青墳首睅目(似目而非目)葵

藿胡麻蹲鴟多産之詩云蜎蜎者蜀(毛公曰桑蟲也毛氏葢因)


(詩在桑野而為此説説文曰葵中蠶也上目象其頭中象其身蜎蜎爾雅曰蚅烏蠋疏曰詩鞗革金)


(戹毛氏曰戹烏蠋也)莊周曰奔蜂不能化藿蜀韓非曰蠶似


蜀(司馬彪曰豆中大青蟲也别作蠋)因之為巴蜀之蜀


蜀之疑

蠲　　　古玄切(説文曰馬蠲也益聲明堂月令曰腐艸為蠲按益非聲未可暁)書傳

用為蠲潔之蠲與圭涓通詩云吉蠲為饎禮曰哀


子圭為而哀薦之漢有中涓涓人(顔師古曰涓潔也主知潔清洒)


(掃之事)圭蠲涓葢同聲周禮又曰除其不蠲由是有

蠲除之義蠲宥罪戾與之為潔也故又有蠲赦之


言(引之為蠲免蠲減則無義矣)


蟲之㑹意

蠱　　　公户切皿蟲為蠱凡為蠱者聚毒蟲於皿缶

使代相啖其獨存者為蠱以其矢毒人輙死周官


庻氏掌除毒蠱以攻説禬之嘉艸攻之引而用之


則穀之飛亦為蠱人病尸注者蟲蝕其五藏亦謂


之蠱晦滛近女者生内熱惑亂之疾疾如蠱引之


則凡物敝而蠹生之者皆為蠱蠱壊之義生焉易


曰㢲而止蠱

蚝　　　千志切毛蟲也其毛多善螫人(或作蛓螆)
䖤　　　於袁切蟲宛曲也夗亦聲説文單作夗(别作蜿)
蜎　　　縈玄切臝蟲之狀肙肙然詳見肙下肙亦聲

詩云蜎蜎者蜀(亦作蟰)

蝡　　　乳尹而兗二切蟲行耎耎也耎亦聲(説文曰動也)

蟲之諧聲

風　　　敷戎切今二切天地八方之氣吹噓鼓動者

命之曰風風在有無之間無所取象説文曰風動


而蟲生立文者託象焉凡聲(説文曰古文或作飌)詩之風


雅取義焉風之之謂風去聲(别作諷)


風之諧聲

颺　　　弋尚切風所摇漾也又平聲風所飛揚也因

風以播康粃者亦曰颺與揚通

飄　　　紕昭切風票迅也在風為飄在水為漂其義

略同故亦通用詩云風其漂女又曰風雨所漂搖


(别作)

飆　　　卑遙切風猋起狂迅也(别作颮)通作猋
颸　　　息茲切風之輕涼者也
颯　　　蘇合切風乍至颯然也又落合切狂風拉物

也

䬒　　　蘇求切䬒翏涼風䬒翏也
颭　　　隻冉切風所軒輊也
颶　　　補妺切海之灾風也(俗書誤作颶)
𧖟　　　昨含切人所同識(説文曰任絲也俗作)
蛹　　　尹竦切𧖟成絸化而為甬也亦㑹意
蛾　　　　　五何切蛹化而羽曰蛾凡羽蟲皆先化

而蛹再化而羽古亦用為蟻字

蠭　　　　　　　(古文)尃容切細要族居之蟲也有蜜

蜂有土蜂有木蠭其類不一其尾有毒所謂丁也


故古从丁

蜜　　　衇畢切蜂飴也又作　　
蠟　　　力盇切蜂房煮之為蠟
螉蠮　　烏結切　　烏紅切蠮螉蜂類細要縣腹壘

土為房於屋壁空罅中取蛛蝥或青蟲實之而卵


其中雌䧺倡和其聲若祝已乃封其端而去卵化


為蟲食蛛蝥而長則化為甬再化而羽為蠮螉(習俗)


(不察但見其負他蟲若祝之然謂細耍無雄祝他類為子毛氏遂以此釋螟蛉果臝誤矣説文曰螉)


(蟲在牛馬皮者)

蟻　　　魚綺切又作　　蟻之類不一白蟻居土中

其巢大如瓮盎有城郭君王以土為甬道髙下縰


屬蠹食朽腐梁棟亦被其害化而羽夏月隂雨時


坌飛滿屋殆所謂蚍蜉也亦謂之螻亦謂之土蟻


玄蟻之族尤蕃亦有城郭君王性慕羶遇遺羶僵


腐則率其徒負曳而去有大頭蟻徃來其間而不


負曳若糾率之者故俗以惰羣者為大頭蟻又有


同類而小者其色微黄為黄蟻有虎蟻稍大好啖


羣蟻故謂虎蟻有蛆蟻狀如黒蟻化而羽能螫人


爾雅所謂丁蟻也有臭蟻好縁木為窠其臭惡故


謂臭蟻此其大略也(爾雅曰蚍蜉大螘小曰螘蠪朾螘螱飛螘方言曰齊魯之)


(間謂蚍蜉曰蚼蝝西南梁益之間謂之玄蚼燕謂之蛾蛘大而赤色者名蠪一名朾螘)

螻　　　洛侯切螻土蟻也螻蛄土狗也好攻土夜飛

傅火以其好攻土故屬之於螻(爾雅􁉺天螻蝚蛖螻注曰螻蛄類也)


(疏曰螻蛄之異名也方言曰蛄詣謂之杜蛒音格螻螲謂之螻蛄或謂蟓蛉南楚謂之土狗或謂之)


(螻蛄)蟻所蠹蝕為螻去聲人病頸腫如螻攻者亦曰

螻别作瘻(説文瘻頸腫也)又螻蟈蛙屬

蚍蜉蝣　　　蒲陂切又作　　　　縛牟切(又作􁇩)　

夷周切詩云蜉蝣之羽衣裳楚楚夏小正曰蜉蝣


渠略也朝生而莫死荀子曰不飲不食者蜉蝣也


王袤曰蜉蝣出以隂(爾雅釋曰蜉蝣通謂渠略似甲蟲有角大而指長三四寸)


(甲下有翅夏月隂雨時地中出今人焼炙噉之美如蟬也樊光謂之糞中蝎蟲舍人曰南陽以東曰)


(蜉蝣梁宋之問曰渠略似蛣蜣身狹而長有角黄色聚生糞土中朝生莫死豬好噉之按詩稱蜉蝣)


(羽翼以興衣服之采采粲粲甲蟲雖甲下有羽咏物者不應舎甲而言羽荀子言蜉蝣不飲不食渠)


(略攻食糞土亦非不飲食者也蜉蝣葢羽蟲疑即夜蛾夜蛾粉翅如蝶而小四月隂雨時多生麥囷)


(中夜則飛撲燈火不飲食類蠶蛾故其生不能久近似所謂不飲食朝生而莫死者豈以其不飲食)


(而但翾飛故謂之蜉蝣也邪)

蛺蝶　　　兼狎切　　徒劦切蛺蝶胡蝶也胡蝶粉

翅長喙卵艸木上為蟲食艸木化而為蛹再蜕而


為蝶其類不一(説文作蜨)

蜆　　　胡千呼典二切(爾雅曰蜆縊女釋曰小黒蟲也赤頭喜自縊故又名縊女)

(説文蜀本曰蜕為蝶是也唐本曰即繭字)

蠅　　　余陵切蠅類不一其最多者集人身及食間

青蠅生於圂一名景跡毛蠅好卵蠶身食蠶蛹攻


繭而出乃化為蠅

蛆　　　七余切蠅之類卵臭腐糞穢中為蟲耎耎化

為蠅(説文䏣从肉蠅乳肉中也)

蜡　　　鉏駕切(説文曰蠅䏣也)周官蜡氏掌除骴(康成曰骨肉臭腐蠅)

(蟲所蜡也讀如狙伺之狙清預切按昔非狙聲)又用為蜡祭之蜡天子八


蜡記曰蜡也者索也嵗十二月合聚萬物而索饗


之也

蟁　　　無分切亦作　　淮南子曰孑孑為蟁(髙誘曰孑)

(孑結跂水上倒蠆蟲也亦作蟁)

蚋　　　而鋭切(説文作蜹曰秦晉謂之蜹楚謂之蚊或曰今飛蟲細如梁粟正晝噆人膚)

(者謂之蜹)荀子曰䤈酸而蚋聚(按蚊蚋似不得為一物集䤈者蠁細於蚊亦謂)


(之蚋細者為蚋是也)

蝱　　　陌庚切蝱類蠅而大攻飲牛馬血
䗽　　　(陸氏)由季切楚語曰蝱䗽之既多而不能掉其
尾(韋昭曰大曰蝱小曰䗽)

蠛蠓　　　􁁬結切　　莫孔切(説文曰細蟲也爾雅蠛蠓疏曰小蟲似蚋)

(亂飛一名䤈雞列子曰蠓蚋者因雨而生見陽而死司馬氏曰䤈雞者酒上之蠛蠓)

蠁　　　許兩切(説文曰知聲蟲也司馬相如作䖮爾雅曰國貉蟲蠁釋曰蛹蟲也今俗呼)

(為蠁廣雅曰土蛹蠁蟲是也按今人以䤈雞為蠁)

蟬螓蜩螗蟟蚻　　市連切(别作䗃)　　市臻切

徒聊切(或作)　　徒郎切　　子列作結二切


落蕭切　　側良切　　側八切蟬螓蜩螗蟟


螿蚻皆蟬類也(爾雅曰蜩蜋蜩螗蜩蚻蜻蜻蠽茅蜩蝒馬蜩蜺寒蜩蜓蚞螇螰夏小正)


(曰蜋蜩者五采具螗蜩者蝘説文曰蟬以旁鳴者也蜩蟬也螇鹿蛁蟟也蚗蛁蟟也蝒馬蜩也蜺寒蜩)


(也􁍞蚗蟬屬方言曰蟬楚謂之蜩宋衛之間謂之螗蜩陳鄭之間謂之蜋蜩秦晉之間謂之蟬海岱)


(之間通謂之䗁其小者謂之麥蚻有文者謂之螓鄭康成曰螓蜻蜻額廣且方陸璣曰螗一名蝘虭)


(字林虭亦作蟟也青徐謂之螇螰郭氏曰螗蜩俗呼胡蟬江南謂之螗􁈵)按記曰范則冠


而蟬有緌蟬頷下縣舌如緌也螓蟬聲相隣皆因


其鳴聲以命之也詩云螓首蛾睂蟬之大者其顙


廣而方故詩稱螓首也詩云菀彼桞斯鳴蜩嘒嘒

又云如蜩如螗如沸如明蜩螗二物其聲嘒嘒


啾襍也蟟小蟬其聲噍嘹因其聲以名之亦呼


蚻蟟又謂茅蜩也蚻寒蟬也亦因其聲以命之其


大者為馬蚻馬母也即詩所謂莎雞後又謂絡緯


也(爾雅曰天雞李廵曰即莎雞也一名酸雞疏曰又名樗雞)其狀似雞多在


莎中食其荑其聲絶類絡緯者是以謂之也近秋


始鳴常鳴於夜故又謂寒蟬夜蟬也螿寒蟬之小


者也螇蝒􁍞蚞蚗蛁之類皆廢名也

螬蝤蠐　　　徂遭切　　字猶切　　徂兮切(又作蠀)

蠐螬蝤蠐一物也生糞中食艸木根口剛而身耎


耎肥白壅腫故俗以比肥白者詩所謂領如蝤蠐


也化而羽為蟬

蟪蛄　　　羽桂切　　攻乎切楚辭曰嵗莫兮不自

聊蟪蛄鳴兮啾啾(莊周曰蟪蛄不知春秋説文曰蟬也陶隐居曰莊周所云是四)


(五月小紫青色者楚辭所言乃寒螿爾司馬彪曰寒蟬也一名蝭蟧春生夏死夏生秋死崔譔曰蛁)


(蟧也或曰山蟬秋鳴者不及春春鳴者不及秋按春生夏死等説皆傅㑹莊周之説不足徴也蟪蛄)

(一名而陶氏以為二物亦非也)

􁉺　　　乎木切夏小正曰三月􁉺鳴(爾雅􁉺天螻)
蟋蟀　　　息七切(通作悉或作)　　所律切(或作􁈙)蟋蟀小

蟲黒而澤善鬥小兒籠畜以角勝負其聲刺歴如


織七月始鳴故又謂趣織(陸璣曰一名蜻蛚楚人謂之王孫幽人謂之趣)


(織)

蛩　　　渠容切爾雅曰蟋蟀蛩(或作蛬蚟説文曰蛩蛩獸也一曰秦謂)

(蟬蛻曰蛩)

螽　　　職戎切艸蟲飛躍以股鳴者詩云螽斯羽又

曰趯趯阜螽又曰五月斯螽動股亦作　　(爾雅曰䘀)


(螽蠜艸螽負蠜蜇螽蜙蝑蟿螽螇蚸土螽蠰谿疏曰蛗螽一名蠜艸蟲一名負蠜又名常芉蜇螽一)


(名螽斯七月作斯螽一名蜙蝑一名舂黍毛氏亦曰螽斯蜙蝑也漢志曰春秋為螽今謂之蝗説文)


(曰螽蝗也李巡曰螽蝗子也陸璣曰今人謂蝗子為螽兗人謂之螣蝗螽一物也艸蟲一名負蠜一)


(名常芉小大長短如蝗竒音青色好在茅艸中一名艸蟲蜇螽螽斯也又名斯螽幽人謂之舂箕即)


(舂黍蝗類也長而青長角長股股鳴者也或謂似蝗而小班黒其股似瑇瑁又五月中以股相切作)


(作聲聞数十歩蟿螽一名螇蚸形似蚸而細長飛翅作聲土螽一名蠰谿今謂之土江南呼虴)

(蛡又名蚱蜢似蝗而小善跳按螽斯斯螽之斯皆辭助猶鸒斯鹿斯柳斯蕭斯朋酒斯饗有兔斯首)


(之斯也説者以螽斯自為一物至立蟖蝑二字誤矣艸蟲凡指之也阜螽螽之大者也詩云四牡孔)


(阜説者遂立蛗字誤矣以周南七月之詩觀之螽乃常有之物決不可謂蝗春秋書螽葢以多為災)


(也)

虴　　　陟格切(又作蚱)　　莫杏切虴蜢螽類也凡螽

蚻虴蜢蟋蟀之屬皆長股而羽善躍且飛虴蜢之


類最多甌越人通謂之虴蜢

蝗　　　乎光切(又榮庚切)似虴蜢而大羣飛食禾黍艸木

荑葉頷下有文若王翅旁有竅可以縷貫不常有


有則為灾

蠜　　　附袁切(説文曰貫蠜也説見螽下又見蜚下)
螳蜋　　徒郎切(又作螗)　　魯當切螳蜋羽蟲之鷙者

出自斧臂郤行奮臂搖肩側翅攫食他蟲翼下有


紅翅如裙裳俗謂織絹娘腹中有二蟲如黒線(爾雅)


(曰莫貉螳蜋蛑又云不過蟷蠰其子蜱蛸方言譚魯以南謂之蟷蠰三河之域謂之螳蜋燕趙謂之)


(食龍齊杞以東謂之馬榖其子曰螵蛸也)

螵蛸　　　匹消切　　相搖切螵蛸螳蜋卵也生著

枝間(别作蛸䗚蟭)蛸又相交切蠨蛸也(説具蠨下)

蛣蜣　　　去吉切　　區羊切甲蟲之巨者黒甲甲

下有翅飛鳴洪洪然好轉牛矢為丸俗亦謂之矢


甲向秀曰蛣蜣之知在於轉丸又名蜣蜋(爾雅曰蛣蜣蜣蜋)


又漢鄞縣有蛣埼亭(顔師古曰蚌也長寸廣二分有小蟹在其腹中南越志曰)


(長寸餘腹中有蟹子如榆莢合體共生亦作鮚至今以此名其地)

螢　　　沿泂切甲蟲之小者夜飛有光熒熒故因以

名之古單作熒(爾雅云熒火即炤或又名蚈螢産子於艸中謂腐艸化螢非也)

蠸　　　巨員切瓜蠅狀似熒火(爾雅曰蠸輿文守瓜釋曰黄甲小蟲喜食瓜葉)
蜻蛉　　子盈切又音青　　郎丁切蜻蛉出目馬吻

六足四翼飛空而卵於水為水蠆水蠆化而為蜻


蛉亦曰蜻蜓星蜓蜓特丁切(吕氏春秋曰海上有好蜻者髙誘曰蜻蜓)


(也一名白宿爾雅曰虰蛵負勞釋曰負勞蜻蜓也江東呼狐棃方言曰蜻蛉謂之蝍蛉淮南人又呼䗧)


(蛜字林云一名桑根説文曰蛉蜻蛉也一名桑根又名蟌)又螟蛉蟲名詩云螟


蛉有子果臝負之(螟蛉不知為何物爾雅以為桑蟲子於蠮螉已辨其誤)

蟌　　　粗叢切淮南子曰水蠆為蟌(注云蟌蜻蜓也)
蛚　　　良薛切蜻蛚(説具蟋蟀下)
蝎　　　許謁切蠐螬類也在木曰蝎與蠐同而色微黄

多蠹穴桑中化而羽有角如牛羊故俗謂天牛亦


謂桑牛盧黒而白駁縁木上下飛騰不遠還齧木


皮卵其中(爾雅曰蝎蛣􁉄説文作䖦又曰蝎桑蠹蠰齧桑又曰蟦扶非切蠐螬蝤蠐蝎䟽)


(曰在糞土中者名蟦蠐又名蠐螬在木中者方言云關東謂之蝤蠐梁益之間謂之蝎實一蟲也齧桑)


(江東呼齧髮似天牛長角體有白駁好齧桑正此物也按蝤蠐與蝎雖相類而實二物以蝎為蝤蠐)


(非也)

蠹　　　當故切木中蟲也亦作　　㑹意
蛘　　　與章切(爾雅曰蛅䗐彊蛘又曰彊蚚説文曰蛘搔蛘也蛅䗐彊羊也爾雅疏曰今)

(米榖中小黒蟲也江東謂之􁍿建平人謂之蛘子按今穀中小黑蟲爪羽穀陳浥則産此俗謂穀蛘)


(讀若羊者誤搔蛘當作癢)

強　　　巨良切(籀文説文強蚚也蚚巨衣切強也強从虫弘聲徐鍇曰弘非聲秦刻石攵)

(从口疑从籀文者)

䗐　　　式支切(説文口蛅䗐強羊也本艸曰蛅蟖毛蟲也背上五色刺螫人甚毒老者吐)
(白汁凝聚正如雀卵一名雀瓮此乃其卵)

蛅　　　職亷切(爾雅曰蟔蛅蟴説文曰蛅斯黒也陶隠居曰蛅斯蚝蟲也爾雅疏曰毛蟲)

(蚝類)

蜭　　　乎感切爾雅毛蠹也(按此乃蠹食脯鱐者或以為蚝非)
蟫　　　余箴切衣書中蠹也(爾雅曰蟫白魚本艸名衣魚一名蛃魚一名壁)

(魚)

蠷䗏　　其俱切又巨由切(亦作蛷)　　所由切蠷䗏似

小蜈蚣色青黒足長溺人則瘡熱沸(説文多足蟲也)

蟰　　　蘇雕切蟰蛸也詩云蟰蛸在户(爾雅曰蟰蛸長踦釋曰長)

(踦小蜘蛛長脚者俗呼為喜子陸氏曰一名長脚荆州河内人謂之喜母此蟲著人衣則有喜幽州)


(人謂之親客喜亦作蟢踦亦作䗁)

蜘蛛　　　陟離切(又作鼅)　　陟余切(又作鼄)蜘蛛網蟲

其類不一縣空張網如罾羅食飛蟲(爾雅曰次音秋鼅鼄鼅)


(鼄鼄蝥土鼅鼄艸鼅鼄方言曰自關以西秦晉之間謂之鼄蝥自關以東趙魏之郊謂之鼅鼄或謂)


(屬臾北燕朝鮮弱水之間謂之毒餘郭氏曰齊人又呼社公亦云綱公爾雅又曰王蛈蝪釋曰此蜘)


(蛛之一種也一名螲蟷穴居布網穴口有盖河北人呼蛈蝪也)

蠿　　　陟八切(説文曰作網蛛蝥也)
䖼　　　期虐切(説文渠䖼一曰天社又􁛟離灼切螶􁛟也一曰蜉蝣朝生莫死者)
蝥　　　莫浮切蛛蝥蜘蛛也
􁙲　　　旁連切博雅曰􁙲旋沙蝨也沙中有蟲旋沙

為穽以伺物有墮其中輙取食之俗亦謂之橐作


以其背若橐佗也(旋亦作􁘁䗠)

螕　　　邊兮切扁蟲著牛馬食其血者也産薦蓐之

間者差小噆人膚俗謂薦螕亦曰茭蝨也螕麻子


類螕故以名之(螕麻别作蓖非)

蚤　　　子皓切噆膚跳蟲也早莫之蚤亦借用此手

爪之叉亦借用此

蝨　　　所櫛切衣襦中蟲也
蟣　　　居衣切蝨卵也
蜚　　　匪微切又扶貴切春秋書有蜚(爾雅曰蜚蠦蜰劉氏五行)

(傳曰蜚負蠜越地所生為蟲臭惡南方滛氣之所生也爾雅釋曰蜰即負蟹臭蟲也廣雅曰蟅也本)


(艸圖經曰金房人噉之謂之石薑按蜚蜰蠜螌皆一聲之轉而爾雅乃以蠜為螽負蠜為艸蟲)

蟅　　　之夜之石二切本艸曰蟲似鼈亦似鼠婦大

者寸餘有鱗無甲生沙中及牆壁下溼土中(廣雅曰負)


(蠜也又名土鼈亦謂地鼈别作䖨)

蚿　　　胡田切馬陸也多足俗名百足蟲狀如穿百

錢亦謂百錢蟲死則側卧如刃環故又謂刀環蟲


莊周曰䕫謂蚿吾以一足踸踔而行今子之使萬


足獨奈何(爾雅曰蛽馬䗃方言曰馬蚿北方謂之蛆蟝大者謂之馬軸軸亦作􁔄淮南子)


(曰若蚈之足衆而不相害注曰讀若溪蚈馬蚈幽州謂之秦渠)

蠖　　　烏郭切蟲屈申而行者多生桑上其長至尺

易曰尺蠖之屈以求信也(郭璞曰即今蝍􁀢又名歩屈尺别作蚇非)

螟　　　莫經切(爾雅曰食苖心螟説文曰食榖葉蟲陸璣曰螟似子方而頭不赤子方亦)

(作虸蚄)

􁈫　　　徒得切又作　　又作　　(爾雅曰食葉説文作蟘食苖)

(葉者螣神虵也徒登切)按􁈫非一種月令百螣時起(螣也椉霧乃虵)


(之能騰起者止當作騰)

蟊　　　莫浮切(爾雅曰食根蟊説文蟲食艸根者从蟲象其形或作蝥古文作蛑孫氏)
(莫浮切蟊蠿蟊也从䖵孫氏莫交切蝥螌蝥也从虫莫交切按説文蟊蝥蛑名物賈亂今以䖥為蟊)


(賊之蟊蝥為蛛蝥之蝥)

蝝　　　與專切春秋書蝝生(爾雅曰蝝蝮蜪董仲舒劉向曰螟始生也一曰)

(蝗始生劉歆曰蚍蜉之有翼者食榖為灾黒青也何休曰始生為蝝長大為螽陸徳明曰董仲舒説)


(蝗子也劉歆説蚍蜉子)魯語曰蟲舍蚳蝝(韋昭亦曰復陶也盖祖爾雅)

蠡　　　盧啟切　　古文从丁言蟲所毒也髙子曰

禹之聲尚文王之聲孟子曰何以言之曰以追蠡


謂鐘用久剝蝕若蟲蝕也(説文曰蟲齧木中也)又盧果切疥


癬蟲也傳曰不疾瘯蠡(又作㱻説文曰畜産疫病也陸徳明曰瘯蠡説文作)


(瘰皮肥也按説文徐本無瘰字小腫也一曰族累徐鉉曰今作瘯蠡)又郎禾切通


為蠃蚌之蠃曰以蠡測海又憐題切谷蠡匈奴君


長号又蠡艸詳見藺下

蛕　　　户恢切人腹中長蟲也别作　　　　
蟯　　　倪幺切又如招切人腹中短蟲也
虵　　　時遮切紆行鱗甲之蟲也其類不一好噬齧

人亦作已象形因以為十二辰之名虵己之物也

(或作蛇)借為委蛇之蛇徒何切(陸氏音移非)

蚒　　　如鹽切説文曰大蛇可食長者丈餘
蟒　　　莫黨切虵之最大者(爾雅曰蟒王虵)
蝮　　　孚六切虵之最毒者(爾雅曰蝮虺博三寸首大如擘孫炎曰江淮以)

(南謂為蝮頭如拇指有牙最毒郭璞曰虺細頸大頭焦尾色如艾綬文文間有毛似豬鬛鼻上有針)


(大者長七八寸一名反鼻惟生南方虺土色所在有之俗呼土虺)

蜥　　　先擊切蜥易蝘蜓也易亦作　　
蝘蜓　　　於殄切　　徒典切(爾雅曰蠑蚖蜥蜴蜥蜴守宫或謂之蠦􁂏)

(或謂刺易其在澤者謂之蜥蜴蠑螈虵醫也以注鳴)按蝘蜓守宫同類而異


種守宫專在屋壁間故謂之守宫俗亦謂壁弓(俗縁)


(守宫之名謂食以丹砂擣之點女子體不去耦男子則滅以是為守宫者誕也)在埜者俗


謂蝘蜓比守宫為大丹碧色者短尾純青色者長


尾東方朔曰是非守宫即蜥易明為二物也又為


蜻蜓見蜻下

蛟　　　古爻切(説文曰龍屬也郭璞曰似虵四足細頸頸有白嬰大者數十圍卵如一二)

(斛瓮能吞人)

螭　　　丑知切(吕氏春秋曰龍食乎清而游乎清螭食乎濁而游乎濁相如賦曰蛟龍赤)

(螭説文曰若龍而黄北方謂之地螻或云無角曰螭)又為螭魅傳曰魑魅魍


魉(杜氏曰螭山神獸形别作魑説文曰鬼屬也)

蚩　　　赤之切(説文曰蟲也蘓鶚演義曰蚩海獸也漢武作柏梁殿有言蚩尾水之精能)

(卻火灾因置象于上今謂之鴟尾者非也按螭蚩或為一物)借為姸蚩之蚩又


為愚蚩蚩笑(又作媸嗤􁞴)

蜦　　　力屯切(説文虵屬黒色潜于神囦能興風雨讀若戾或作蜧)
雖　　　息遺切(説文曰似蜥易而大)今用為雖然之雖
蜈蚣　　　五烏切　　古紅切多足善啗虵食其腦

虵則死能螫人又名即且莊子曰即且甘帶淮南


子曰騰虵游霧而殆于即且(爾雅曰蒺藜蝍蛆廣雅曰蜈蚣也即且之)


(説不一淮南子注曰即且蟋蟀爾雅謂之蜻蛚之腹者也上虵虵不敢動郭璞曰似蝗大腹長角能)


(食虵腦侗謂蒺藜亦似指蜈蚣之形也惟蜈蚣能制虵)

蜮　　　于逼切詩云為鬼為域則不可得春秋書有

蜮(劉向曰在水旁能射人甚者至死南方謂之短狐洪範五行傳曰如鼈三足陸璣曰一名射景)


(江淮水中皆有之人行厈上景在水中投人景則殺之或曰含沙射人皮肌其瘡如疥埤雅曰一名)

(溪毒有長角横口前如弩儋以氣為矢因水勢以射人故俗呼水弩鳬鴨能食之一名射工按楚辭)


(大招鰅鱅短狐蜮傷躬只短狐與蜮乃似二物)

蝦蟇　　　乎加切　　莫遐切(别作䗫)蝦慕黽屬也(爾雅)

(蟼蟇郭音驚又上聲)漢元鼎五年鼃蝦蟇鬥(陳藏器曰背有黑點身小能跳)


(接百蟲食之作呷呷聲者蝦蟇也)

蟾蜍　　　如亷之亷二切　　汝余切(又作蠩)蟾蜍黽

屬也古單作詹諸(爾雅曰􁊵蟾諸郭氏曰似蝦蟇淮南謂之去蚊詹諸蛤蚾也)


(陳藏器曰身大背黒多琲磊不能鳴多在人家下涇處按今人謂之蛤蚾)

蟈　　　古或切周官蟈氏掌去鼃黽月令孟夏螻蟈

鳴(説文又作蜮鄭氏曰今御所食鼃也蔡氏曰螻螻蛄蟈鼃也二物同時鳴伯曰此説得之)

蚾　　　補火切蛤蚾蟾也
蚧　　　居拜切(本艸曰狀類蝘蜓蟇首細鱗長尾生領南在古牆壁及榕木間)
螾　　　弋忍切又平聲又作　　丘蚓土中無足臝

蟲也側行蝡蝡古謂􁚿䏰巴郡縣以􁚿䏰名以其


地多此蟲也(爾雅螼蚓蜸𧖟又名夗蟺説文螼弃忍切螾俗又謂曲蟮又為康丘康)


(胊曲同聲螾䘆同一聲也丘别作蚯曲亦作蛐螾别作􁎹)

蛭　　　之日切水中蟲蝡動如血片攻食馬牛血著

其肉中斷之寸寸皆能蝡動牛馬飲水吞之則孕


育其腸胃中故用為破血藥艸中石中泥中亦有


之(爾雅曰蛭蝚至掌又曰蛭蟣説文曰齊謂蛭蟣按今人亦謂之馬蠐本艸作馬蚑蚑亦作蜞蜞)


(蟣蚑蠐聲相近)

蝙蝠　　布玄切　　方六切蝙蝠伏翼也似鼠而翼

夜飛食蚊

蜼　　　許偉切又余季切陸氏音誄又以水切周官

蜼彛(爾雅曰蜼仰鼻長尾郭氏曰似猴而大黄黒色尾長數尺似獺尾末有岐鼻仰雨即自縣)


(於木以尾塞鼻或以兩指江東人亦取養之)

蠵　　　户圭切楚辭曰露雞􁂄蠵(説文曰大龜也以胃鳴者司馬相如)

(作从夐應劭曰雄曰毒冒雌曰觜觿又作􁥎)

蠏　　　胡買切介蟲八足二敖旁行穴居水土中其

類不一(别作䲒)出於海者亦名䗻同類者有蝤蝥其


敖不毛後跪薄而闊如櫂故又名撥櫂(蝥亦作蛑)有彭


滑有彭蜞有螠(説文有蛫蠏也俗有螯􁞟二字按蛫即跪也蠏足曲如人之跪敖則)

(其前兩大足如鉗者荀子曰蟹六跪而二螯説文螯亦單作敖)

䗻　　　作結切説具蟹下(亦作)
螖　　　王伐切彭螖似蠏而小(爾雅螖蠌小者蟧蟛亦作旁螃蟚螖又作)

(􁡡)

蜞　　渠之切似螖而不可食
蟳　　　徐林切青蟳也敖似蠏殻青海濵謂之蝤蝥
螠　　　烏介切似彭螖可食薄殻而小
蛤　　　古沓切海之介物兩殻相合者也蛤類不一

圜而巨者為蛤棃(蛤亦作􁆼棃亦作蜊)又蛤蚧蜥易類也凡


蜃蛤蚶蚌䗾䗯蟶􁦙皆合介

蜃　　　時刃切(爾雅蜃小者􁦙)傳曰用蜃炭(埤雅曰蜃似虵而要以下鱗盡)

(逆一曰狀似螭龍有耳有角俗言蛟蜃埤雅非蜃之正義當以爾雅為正)

蠙蠯蚌　　　歩陳步玄二切書淮夷蠙珠暨魚(孔氏曰蚌)

(之别名也又作玭説文曰珠也)　　步猛步皆二切又頻彌切周


官鼈人掌取互物祭祀共蠯蠃蚳(杜子春曰蚌也)　　步


項步頂二切(爾雅曰蜌蠯蚌含漿説文曰蠯蜌也脩為蠯圜為蠇蚌蜃屬也郭璞曰江)

(東呼狹而長者為蠯也)按蠙蠯蚌一聲之轉實一物也凡水


之介物皆能産珠璣而蠙之産珠為多故曰蠙珠


(珠玉之類也故蠙又作璸玭琕亦作陛蠯又作蜱蛃蚌又作􁜍蜯蛖淮南子曰日月盛衰而螺)


(蚌應於下説文曰􁜍蚌也又􁙳魮山海絰曰狀如覆銚是生珠玉)

蚶　　　火含切似蛤而厚殻殻文鱗差如瓦屋俗亦

謂之瓦屋也亦謂魁陸(别作魽爾雅魁陸釋曰本草魁陸如海蛤圜而厚外)


(有理从衡即蚶也)

􁖊　　　虚咸切似蚌而肉甘毳
䗾　　　呼典切似蛤棃而小(亦作蜆)
䗯　　　即刃切蛤類陿長而盧黒(又作)
蟶　　　丑經切蛤類脩長如指
􁦙　　　余招切似蚌薄殻而大其柱最珍(别作珧䖴)
蠣　　　洛制切海物厚殻者附厓而生
蠔　　　乎刀切蠣族生相附如山俗謂之蠔山
蜐　　　敷業切海物附厓叢生形似擊龜爪中若華荽

大者如嬰兒手亦謂龜脚荀子曰東海有紫紶(楊倞)

(曰紫紫貝也紶未詳按紫紶即蜐也郭璞江賦曰石蜐應節而揚芭注云石蜐龜形春則生華陶隠)


(居曰大者如手)

蠃　　　洛戈切又作介蟲旋殻者亦通作蠡指

文旋理類蠃弇故亦謂之蠃(别作腡)

蝸　　　烏華切蝸蠃同類其種不一水産之别尤多

皆旋殻弇口大者如斗陸生者謂之土蝸土蠃以


其善縁又謂附蝸附蠃陵蠃以有肉角又謂蝸牛


蠡牛土蝸亦有蠃而不殻者又名虒蝓

蝓　　　羊朱切又夷周切虒蝓也(亦作蜓蚰亦呼蛞音闊蝓)
螄　　　霜夷切蠃之小者也
蚡　　　扶分切(顧氏曰即鼢也)漢有田蚡
蚳　　　直尼切又作　周官鼈人掌取互物祭祀

共蠯蠃蚳以授醢人(爾雅蚔蟻子杜子春曰蚳蛾子陸氏曰蚍蜉子)語曰


魚禁鯤鮞蟲舍蚳蝝(韋昭曰螘子也可以為醢説文曰蚳蟻子蚔䖯也讀若祁)


(䖯蠆也籀文按鼈人共互物凡貍物則蚔必水物龜鼈之類恐非螘子里革言鯤鮞蚳蝝似為)


(蟲魚孕育之通名非專言蛾子也)

虹螮蝀　　户工切(説文曰螮蝀也狀似蟲籀文从申申電也)又音貢

漢沛郡有虹縣　　都計切(又作蝃)　　都貢切詩


云蝃蝀在東莫之敢指月令季春虹始見孟冬虹


藏不見(淮南子曰天二氣則成虹虹滛氣也郭璞曰虹蜺雙出色鮮盛者為雄雄曰虹闇者)


(為雌雌曰蜺一曰赤白謂之虹青白謂之霓蔡邕曰虹常依陰雲而出於日衝無雲不見大隂亦不)


(見常以日西見東方霓則常以闇濁見於日旁白而直者曰白虹四時常有之惟虹季春見至冬乃)


(蔵)按虹生於雨與日微雨偏零遇斜日射之雨氣


規日成虹朝雨而日東射則虹見于西莫雨而日


西射則虹見于東雨氣青而日氣赤所謂虹也向


日潠水側眂則亦有青赤暈成虹惟自春莫至秋


雨氣行雲隂不徧日光斜照故有虹冬雨無復日


光故無虹越人謂虹為鱟且言其下飲澗谷燕王


旦傳天雨虹下屬宫中飲井水杜子美詩亦曰江


虹明遠飲虹與螮蝀字皆从蟲豈亦以此邪若白


虹則白氣之似虹者也虹霓非一物孟子曰若大


旱之望雲霓楚辭曰帥雲霓而來御雲霓竝言雖

未知果為何物其非虹亦明矣(楚辭曰處雌霓之標顛建雄虹之采)


(旄葢假設言之郭氏雌雄之説由此而生也)

蠢　　　尺尹切蟲族生蝡動蠢蠢也(又作惷説文曰惷辭也引春)

(秋傳王室曰惷惷焉)引之為蠢動無知之義

蜒　　　夷然切龍虵之長宛延也
蟺　　　時連切宛蟺長而宛曲也
蚴　　　於九切又渠幽切蚴丩蟲虵曲相丩也(蚴亦作􁚘)

(丩亦作虯虯亦作蟉説文曰龍子有角者按古今不聞有以龍為虯者俗有虬文)

蟜　　　居夭切夭矯巻尾彊曲也鄭公孫蠆字子蟜

蠆尾矯曲也

蚩　　　丑善切(説文曰蟲曵行也侗謂蚩蟲行申也又平聲)
蟠　　　蒲官切龍虵之屬盤卧也又附袁切鼠負也

(爾雅曰蟠鼠負詩云伊威在室毛公曰委黍也郭氏曰即鼠婦也)

蜕　　　吐外切又輸芮切蟲税皮殻也
螴蜳　　　止忍切　　主尹切螴蜳蟲行貎莊周曰

螴蜳不得成(司馬氏曰讀若冲融怖畏之氣此説不然)

蟄　　　直立切蛇蟲伏藏也
蚹　　　符遇切蛇腹下齟齬也莊周曰蛇蚹蜩翼
螫　　　施石切蟲行毒也
􁗓　　　呼各切螫也漢書曰蝮􁗓手則斬手(類篇又施隻切)

(􁗓螫似一字又作蠚)

蜇　　　陟列切蟲毒辛螫也列子曰蜇於口
蝕　　　椉力切蟲侵食肉敗也
蛀　　　朱戍切蟲鑽蠹也
􁥥　　　尼質切蟲食病也(一名蝱蟲)

子兗切(説文作蟲食也)

蠻　　　模還切南夷通名
閩　　　母巾切東南越也於今為福建路(説文曰蠻南蠻蛇種)

(閩東南越蛇種非也説具狄下)

蜑　　　蕩旱切蠻舟居者

蟲之疑

虺　　　許偉切詩云維虺維虵又曰胡為虺蝪呉語
曰為虺弗摧為蛇將若何(爾雅蝮虺詳見蝮下説文曰虫蝮也虺以注鳴者从)


(虫兀聲徐鉉曰兀非聲未詳按説文以蟲為蝮故以虺為注鳴者疑説文所謂蝮者當作象蝮)


(之大頭細頸不當以為虺)詩云虺虺其靁呼每切借以狀雷


聲又借為虺隤之虺詩云我馬虺隤呼回切疲瘁


貎也

它鼉　　徒何切(説文虫也从虫而長象宛曲垂尾形上占艸居患它故相問無它乎凡它)

(之屬皆从它孫氏湯何切)　　音同(説文曰水蟲似蜥蝪而長大郭璞曰鼉似蜥易而大)


(長丈餘卵如鵞卵甲如鎧甲其皮堅厚可冒皷晉安海物記曰鼉宵鳴如桴江淮間謂之鼉更以其)


(夜鳴也按它鼉疑實一字説文以它為蛇謂象蛇之宛曲觀其文絶不類蛇而黽則从它龜鼈黿鼉)


(類也皆从黽故知它即為鼉説文魚部又有鱓字魚名也皮可為鼔亦它之衍文也書傳多借它佗)


(為他按他與佗二字之用不可合説具人部)


它之象形

黽　　　莫杏切鼃黽也(爾雅曰􁊵蟾諸在水者黽釋曰黽一名耿黽一名土鴨)

(狀似青蛙而蝮大為異陶隱居曰大而青脊者俗名土鴨其鳴甚壯即黽也説文曰鼃黽也从它象)


(形黽頭與它頭同徐鉉曰象其腹也籀文)借為黽勉之黽睂隕切(陸氏)


(曰本亦作僶)

黽之諧聲

鼃　　　烏瓜切蟇類善鳴(説文曰蝦蟇也顔師古曰似蝦蟇而長脚色青陶隱)

(居曰一種小形而善鳴者為鼃别作蛙)亦通為淫鼃之鼃

鼀　　　七宿切又雌由切(説文曰詹諸也其行詹諸其皮鼀鼀其行圥圥或作)

(􁊵)

鼈　　　必列切(别作鱉)
黿　　　愚袁切似鼈而橢長大者幾丈(别作)
鼇　　　五牢切(説文曰海大鼈也)

徒耐切　　莫代切海之介物似龜


而甲有黒班文今人以為器物首飾古單作毒冒


(别作蝳蝎瑇瑁)

鼆　　　母耿切(類篇曰蟲名慱雅曰冥也)左氏傳一人門于句鼆

(疑即黽字)


黽之疑

鼂　　　直遙切(説文曰匽鼂也揚雄説匽鼂蟲名杜林以為朝旦非是从旦讀作朝)

(篆文从皂徐鉉曰今俗作日林罕曰从皂篆文省作鼂揚雄以為蟲杜林以為朝夕之朝非也)

龜　　(古文)　　居追切又居求切(爾雅曰一曰神龜二曰靈龜三曰攝龜四)
　(曰寳龜五曰文龜六曰筮龜七曰山龜八曰擇龜九曰水龜十曰火龜攝祛涉切攝龜之小者腹甲曲折)
　(可以翕張遇蛇則翕甲縮頭攝而食之説文曰从它龜頭與它頭同天地之性廣肩無雄龜鼈之類以它)
　(為雄按説文以它為虵龜鼈皆有雌雄野人目擊其尾接龜乃有能食虵者其頭不與虵同許氏之説葢)
　(傳譌也)
魚　　語居切象形

魚之㑹意

􁛶　　　語居切取魚也(别作漁䱷䰻説文捕魚也篆文作漁篽禁苑也或作)

(􁛶魚聲按从又从魚捕取之義也魚固在水从水从魚無捕取義)


魚之諧聲

䲊　　　禿火切又愈水切(説文曰魚子已生者也徐鍇曰謂已㪔泊艸渚者也)

 籀文　

鯤　　　古魂切魯語曰魚禁鯤鮞鳥翼鷇卵蕃庶物

也(爾雅曰鯤魚子莊周之言無稽不采)

鮞　　　人伊切(韋昭曰魚未成也吕氏春秋曰魚之美者有東海之鮞)
鯉　　　兩矣切赬鯉也挾脊至尾每鱗皆有小黒點
(爾雅釋魚首舉鯉與鱣二魚偶無貳名毛公説文誤謂爾雅以鱣釋鯉遂合鱣鯉為一物大扺毛公)


(與説文專祖爾雅爾雅固不可盡信而此則又讀爾雅之誤也説文曰鯉一名䱾洛侯切一名鰜古)


(甜切穿山甲一名陵鯉巨鱗似鯉而生於陵故謂之陵鯉俗作鯪鯉又名鱗鯉非也)

鮒　　　符注切易曰井谷射鮒少牢禮魚用鮒十有

五而爼(廣雅曰鰿也)

鯽　　　津易切魚似鯿凡陂池下澤皆産之魚之美

而可常得者也(别作􁘤鰿)

魴　　　浮長切詩云魴魚赬尾又曰豈其食魚必河

之魴(别作鰟陸璣曰今伊洛濟潁間魚也廣而薄細鱗少力而肥甘魚之美者梁水魴尤美故)


(其鄉語曰居就糧梁水魴爾雅疏曰江東謂魴為鯿)

鯿　　　賓筵切魚廣腹縮頸腹腴(别作鯾)
鱮　　　夕與切(鄭氏曰似魴而弱鱗陸璣曰似魴厚而頭大魚之不美者故俚語曰網魚)

(得鱮不如噉茹其頭尢大而肥者徐州人謂之鰱或謂之鱅幽州或謂之鴞鶟或謂之胡鱅埤雅曰)


(今呉越呼鱅鰱按浙人今呼松鰱)

鰱　　　力延切鱮也
鱧　　　連弟切魚之摯者鱗黒駁首左右各有竅如
七星雌雄相隨將子啖食衆魚又作　　(説文鮦也鱧)


(鱯也分鱧為二物)

鮦　　　徒紅切又篆蛹切鱧也(爾雅曰鰹大鮦小者鮵疏曰即鱧也又作)

(䱰)

鱣　　　陟連切今江河中黄魚也短鼻豐肉大者千

餘斤(陸璣曰鱣出江海三月中從河下來上形似龍銳頭口在頷下背上腹下皆有甲从廣四)


(五尺大者千餘斤可焏為􁂄亦為鮓子可為醬郭璞曰似鱏而短鼻口在頷下有邪行甲無鱗長二)


(三尺)


似侵切鱣類長鼻首有耎骨俗謂之玉版魚


今江上以與黄合而為鮓也亦作　　　　又


音淫

鮪　　　于鬼切周官春獻王鮪(陸璣曰鮪似鱣而青黒頭小而尖似鐵兜)

(鍪口亦在頷下其甲可以摩薑大者不過七八尺大者為王鮪小者為叔鮪一名鮥肉白咮不逮鱣)


(今東萊遼東謂之尉魚)

鮥　　　盧各切(説文曰叔鮪也)
鱒　　　徂本切詩云九罭之魚鱒魴(説文曰赤目魚陸氏曰似鯶而)
(鱗細眼赤)

鯇鯶　　　户管切又古本切　　又古魂切(郭氏曰鯇即鯶)

(也似鱒而大本艸云鯇似鯉生江湖間膽至苦主喉閉按今溪潭中有軍魚赤目鰭鬣皆頳)

鱄　　　朱玄切士䘮禮鱄鮒九(説文曰魚也徐鍇曰赤目魚也)
鱖　　　俱鋭切魚之摯者决吻鋸齒箴鬣豹文雌雄

將子啖食諸魚魚之美者

鮀　　　徒何切(説文曰鮎也)左氏傳祝鮀字子魚(爾雅稱鯊鮀説)

(者遂誤以鮀為鯊)

鮧　　　延知切又杜兮切(又作鮷説文曰大鮎也亦作鯷漢㑹稽海外有東鯷)

(孟康音題晉灼音鞮)

鮎　　　年兼切魚無鱗哆口豕頰長須多次江東謂

之鮧其大者謂之㕦言其哆口也後人不察復立


鱯文(圖經曰口腹俱大者名鱯背青口小者名鮎背黄腹白者名鮠)

魾　　　攀悲切(爾雅曰魾大鱯小者鮡疏曰鱯似鮎而大白色又曰魴説文魾大鱯也)

(鱣鱯也又􁉏也孫氏曰鱯胡化切􁉏胡瓦切鱯􁉏特一字)

鮠　　　吾回切魚似鮎而口小皮黄亦有黒者(本艸曰鮠)
(似鮎色黄而美秦人呼為賴魚按此魚甌人謂之黄顙魚)

鰋　　　依遠切又作　　詩云魚麗于罶鰋鯉又曰

鰷鱨鰋鯉(毛氏鄭氏曰鮎也説文曰鮀也鮀鮎也郭景純曰今偃額白魚也按爾雅鯉鱣鰋)


(鮎鯊鮀名舉六物而讀者以鱣釋鯉鮎釋鰋鮀釋鯊毛氏説文皆蹈此誤而説文又并以鮀為鮎也)

鰻　　　謨官切魚無鱗而搏長腹白决吻如虵(别作蟎)
鱺　　　里西切鰻也
鱓　　　石遣切似謾而無鬐穴土水以居淮南子曰

鱓似虵(又作鱔䱇説文鱓魚名皮可為鼔説見它下)

鱨　　　射彊切(毛氏曰揚也陸璣曰一名黄楊今黄頰魚是也身形厚而長大頰骨正黄)

(有力能飛)

鱀　　　巨至切(爾雅鱀是鱁釋曰䱜屬也體似鱏尾如䱡大腹小喙銳而長齒羅生上下)

(相銜鼻在額上能作聲少肉多膏健啖細魚大者丈餘江中多有之)

鱁　　　仲六切(爾雅曰鱀是鱁釋曰體似鱏尾如䱡又鱁鮧史載宋明帝耆蜜漬鱁鮧一)

(食数升一曰鹽藏魚腸也本艸曰鱁鮧魚鰾也此説為是)

鰌　　　七牛切小魚生下田淺淖中與鱓同游畜鱓

者必置鰌焉(説文鰌鰼也鰼似入切鰌也别作鰍海有鰍魚)

鰷　　　徒聊切毛公曰白鰷也今俗猶呼白條
鯈　　　陳留切荀子曰鯈䱁者浮陽之魚也(楊倞曰魚名今)

(字書無䱁字)莊子曰鯈魚出游從容(李氏曰音由白魚也徐氏音條郭璞)


(曰儵也類篇合鰷鯈為一非也)

鯫　　　將侯切(説文曰白魚也)史記漢王曰鯫生説我拒關

服䖍曰七垢切(司馬貞曰小魚也)按鯫以取為聲服音殆


是鯫葢浮昜小魚也故庸淺者謂之鯫生

鰦　　　莊持切(或作鯔爾雅鮂黒鰦郭景純曰即白鯈也江東呼為鮂魚)按今生

鹹淡水中者長不過尺摶身椎首而肥俗謂之鰦


海亦有之又有子魚與之絶相類閩人鹽藏以為


苞苴之珍

鮆　　　在禮切(爾雅鮤韈刀郭景純曰今之鮆魚也亦呼刀魚説文曰鮆刀魚也飲而不)

(食或作鱭)按鮆魚生江河鹹淡水中春則上側薄類刀


其大者曰母鮆宜膾

鰨　　　他盇切薄魚􁚧土而行者今謂之鰨鰻(説文曰虚)

(鰨也相如賦曰禺禺魼鰨史記作魶郭景純魶鯢魚也似鮎四足聲如嬰兒説文曰􁝞似鼈無甲有)

(尾無足口在腹下奴答切)

鰈　　　亦接切(爾雅曰東方有比目魚焉不比不行其名為鰈釋曰似牛脾細鱗紫色一)

(眼兩片相合比目而後行一名比目郭氏曰江東又謂之王餘)按海中比目魚状


似牛脾細鱗􁚧行其陽則紫黒色兩目聚焉其隂


則白人見其若牉也遂以比目命之鰨鰈同類故


鰈亦託盇切(又達劦切)

鯢　　　擬西切傳曰古者明王伐不敬取其鯨鯢而

封之(杜元凱曰鯨鯢大魚)莊周曰尋常之溝巨魚無所還其體


而鯢鰌為之制又曰趣灌凟守鯢鮒吕氏春秋曰


鮒入而鯢居(髙誘曰鮒小而鯢大鯢魚之賊也以春秋傳則鯢為大魚以荘氏則鯢為)


(小魚説文曰刺魚爾雅曰鯢大者謂之鰕釋曰雌鯨也大者長八九尺)

鯨　　　渠京切亦作　　(説文曰海大魚也)賈誼賦曰横江

湖之鱣鯨(臣瓚曰鯨大者長數里又具鯢下一曰雄曰鯨雌曰鯢常以五月生子於斥八)


(月道以還海鼔浪成雷噴沬成雨水族畏之)

鯊　　　所加切詩云魚麗于罶鱨鯊(陸氏曰魚狹而小常張口吹沙)

(郭氏亦曰吹沙小魚也)按鯊生淡水中者鱗間有黒點文附

沙而游噞喁輙吹沙俗名吹沙小魚也海中所産


以其皮如沙而得名哆口無鱗胎生其類尤多大


者伐之盈舟(説文鯋出樂浪潘國沙省聲)

鮫　　　加肴切海魚鯊類其皮麤錯堅厚可飾刀室
鱸　　　洛乎切巨口細鱗海鱸大者四五尺其肉毳

者尢珍美

鯼　　　子公切説文曰石首魚也其首有石
䱕　　　謨杯切似鯼而小首亦有石
鮸　　　美尹切海魚似鱸而肉粗(説文曰魚出薉邪頭國亦作鰵)
魟　　　呼工切海魚無鱗狀如蝙蝠大者如車輪(類篇)

(曰魚似鼈又曰白虹魚名胡公切又作䱋與邵陽魚相類不鱗)

鱅　　　餘封切(又作鰫説文分二字皆魚名相如賦曰鰅鰫鰬魠郭景純曰似鰱而黒)

按今海魚肉如彘謂之鱅

鰅　　　元鍾切(説文曰魚皮有文出樂浪東暆余支切神雀四季捕輸考工徐廣曰音娱)
魠　　　他各切(説文曰哆口魚也)
鱷　　　平各切海魚之摯毒者(説文作似蜥易長一丈水濳吞人即浮)
(出日南又作鰐)

鮐　　　田咍切(史記曰鮐鮆千斤説文曰海魚也)
鯸䱌　　　乎鉤切(説文曰魚名)　　盈之切(亦作鮧)博雅曰

鯸䱌魨(音琢)也背青黒腹白觸物即瞋怒其肝殺人


亦謂之䲅又謂烏狼亦謂探魚其黄者謂之黄䲅


尤毒生淡水者謂之河豚

䲅　　　均規切説見鯸䱌下

亭歷切海魚頰肉毳美

䱍　　　古登切　　武登切(説文曰魱也或作䲛)
鰥　　　古頑切詩云其魚魴鰥(李陽氷曰當从省聲别作鰥毛氏曰)

(大魚也鄭氏曰魚子也孔叢子曰衛人釣得鰥魚馬其大盈車按詩稱魴鰥魴鱮鰥魴鱮三魚之名)


(魚子乃鯤也鄭氏葢誤)借為鰥寡之鰥老而無妻曰鰥

　營隻切魚類鮎而四足(類篇曰魚有四足如龜而行疾按如龜之)

(説未然里中􁛶人屢嘗獻此目擊其狀乃類鮎郡城中嘗因大水獲此以為蛟龍為召巫祝禳而送)


(之江别作鯎本艸鯢魚生山谿似鮎四脚長尾一名人魚即此物也)

鯧　　　齒揚切海魚似鯿纎鱗少骨甚肥曰亦作　
魱　　　洪孤切又去聲魚似鯿而大生江海中四五

月大上肥美而多骨江南珍之以其出有時又謂


時魚(魚以時出得名時魚者不特此别作鰣非)

鰒　　　弼角切又房六切石决明也肉似蠃肉漢書

王莽亶飲酒啗鰒魚(説文曰海魚名)

鰂　　　昨則切烏鰂也形如革囊口在腹下足生口

旁兩須如䌫又名䌫魚腹有墨又名黒魚

􁦤　　　助駕切(又作䖳)海物水母也
鱟　　　許候切海介物如覆缶而有骨尾口足皆在

下牝牡常竝行

鯆　　　滂模切(又作鱄類篇皆曰江豚也又作今大江中有江豚狀如豚鼻中有聲)

(羣浮則風雨)

􁎅　　　士根切海魚之小者决吻􁁬齒不鱗而弱(亦作)

(䱠)

䱘　　　子例切又子賤切海魚似鯿而小肥美

竹魚切溪澗中卓魚

鮰　　　户恢切鮰魚不鱗狀似蚘生大江中
鰕　　　呼加切水蟲可食者溪澤江海皆有之其類

不一小者不盈寸巨者須數尺(爾雅曰鯢大者謂之鰕注曰似鮎四)


(足前似猴後似狗又曰聲如小兒啼大者八九尺疏曰雌鯨也鰝大鰕魵鰕疏曰鰕之大者長二三)


(丈須長數尺説文曰鰕魵也按爾雅所謂鯢大者鰕疑自為魚名非今所謂鰕也)

鰓　　　蘓來切魚頰思也古通作思
鱗　　　釐神切魚鱗甲也
鰭　　　渠伊切魚脊上鬣也通作鬐士喪禮載魚進

鬐記曰進濡魚者冬右腴夏右鰭


婢小切魚胞也可䰞為膠

鮮　　　息肩切魚初出水新鮮也羴省聲(説文曰魚名出貉國)

引之則鳥獸之新殺者皆曰鮮亦作　　周禮凡


鱻之物以共王之膳借為鮮少之鮮上聲(俗合是少)


(甚少為尟尠者説文尟是少也俱存也)

鯖　　　諸盈切(類篇曰䰞魚煎肉曰鯖)
鮓　　　側瓦切魚醢之大臠者也(别作鮺)
鮨　　　烝夷切公食大夫禮牛胾醢牛鮨(爾雅魚謂之鮨肉謂)

(之醢郭景純曰䱹屬也説文曰魚䏽醤也出蜀中一曰鮪魚名)

鯁　　　根杏切魚骨介人喉也(亦作骾)
鮭　　　烏瓜切呉人通謂魚菜曰鮭菜
鱐　　　思留切乾魚也一曰析乾為鱐周禮曰夏行

腒鱐(别作䐹)


苦告切浥魚也周官鱻作(康成曰乾也陸氏苦老切)


(亦作槁按俗書)

鮿　　　陟涉切膞魚不鹽也

寫兩切鹵魚也越人以大者為細者為

鮑　　　薄巧步豹二切浥魚也以鹽浥而暴藏之今

謂之周官朝事之籩其實膴鮑史記曰鮿鮑千


鈞(康成曰鮑者於室中糗乾之説文唐本曰瘞魚也徐本曰饐魚也顧野王曰漬魚也今謂浥)


(按鄭氏所謂糗乾者鱐也海魚最夥惟浥藏能乆史記所謂鮿鮑千鈞者此物也其臭熏腥故大戴)


(禮荀子有蘭鮑之説而始皇之死後車皆載鮑魚以亂其臭)

鮌　　　古本切(説文曰魚也亦作鯀)
貝　　補昧切海介物也象形(篆文作貝)古者貴貝以貝
　為賀故凡貨財之屬皆从貝

貝之㑹意

賏　　　烏莖切又一盈切䏈小貝以為飾也(别作瓔)含

桃狀如賏故亦謂之賏桃(别作櫻)賏薁狀如賏故謂


之賏薁(别作蘡)

贔　　　平祕切(説文無此孫愐曰贔屓虗器切壯士作力也三貝為作力無義方氏以贔屓)

(為用力貎贔為壯大貎亦不知其所據要知此二字皆可廢)

􁄫　　　斯果小貝也引之則為􁄫細􁄫屑(别作瑣説文曰􁄫貝)

(聲瑣玉聲玉猶有聲貝何聲之有)

員　　　于專切錢也太公始鑄金為員以作貨外圜

内方故其文从口从貝今謂之錢也貝以朋數錢


以員數木以朱數條以枚數故員為數名(説文曰物數也)


又于兮切楚伍員字胥

貫　　　古玩切穿錢貝也今以千錢為一貫
貨　　　呼卧切貨之為言化也所以化遷有無也古
單作化貨之始用貝故從貝亦諧聲凡錢貝金玉


便於貿易者皆曰貨(本作)

䙷　　　當則切貝在手䙷之義也(説文曰取也从見从寸寸度之亦手)

(也又作得説文行有所䙷也从彳古文作䙷)

貳　　　而至切說文曰副益也侗謂儲以代匱之謂

貳周官大祭三貳中祭再貳小祭一貳傳曰君異


於器器貳不匱引之則有貳心者亦曰貳


貝之諧聲

財　　　自來切財之為言才也凡粟米絲麻材木可

用者曰財

賄　　　虎每切良貨財也凡金玉珠璣良兵良器之

宜於居藏者曰賄(别作)

資　　　津司切生飬所取給也(别作貲貲又即移切按漢人多言貲産亦)

(多作訾葢本於訾算其多寡詳見訾下古無貲字貲財之貲止當作資)

貢賦　　　古弄切(别作贑)　　方布切自下輸之上曰

貢自上取諸下曰賦古之王者任土形民而制其

貨財力役之征先時而授數使民各有常貢是之


謂賦周禮曰以九賦歛財賄以九貢致邦國之用


引之則為賦命賦政凡賦者各徴其實故詩之六


義賦事之實者謂之賦

賈販　　　公户切　　方萬切坐肆居賣之謂賈行

儋買賣之謂販通曰商貴賤之直曰賈公訝切周


官司市以量度成賈賈師辨其物而均平之展其


成而奠其賈凡天患禁貴賣者使有恒賈國之珍


異亦如之漢書曰其賈畝一金(俗作價)又公雅切古


國名因以為姓氏

貿　　　門豆切交易也古通作楙書云楙遷有無化

居因之為貿亂貿瞀貿貿漢㑹稽有貿縣(别作鄮)

買　　　􁁬解切市物也又市持錢貨以貿物曰買得

直而粥之曰賣


買之㑹意

賣　　　莫隘切説具買下
䝿賤　　　矩位切　　自見切物賈之卭為貴下為

賤引而申之貴賤之名無所不通

贏　　　夷嬰切賈獲利多也徐鉉曰嬴省聲贏餘羡

同聲義亦相近


洛介切亦作　　説文曰贏也利賴同聲利


人所恃以養也故引之為恃賴之義

賢　　　由堅切貨貝多於人也記曰某賢於某若干

純又曰獻其牲之賢者於宗子引之則徳行道藝


踰人者謂之賢又形甸切車大穿也

賸　　　以證而證二切用餘也(説文曰物相增加也一曰送也副也)春

秋傳鄭罕達字子賸賸羨聲義相近

贍　　　時􁦞切給足也通作澹漢書曰以澹一隅
賜　　　斯義切上予下也
賚　　　勒戒切予也
貽　　　盈之切遺也古通作詒(一説黒貝也)
贈　　　似鄧切以財送人也
似刃切行資也孟子曰行者必以贈聲


義相近(亦作贐)

賓　　　必民切以禮幣來賓也賓而進之為賓相去

聲天子九賓宗伯為上賓􁖮夫為下賓書云賓稱


奉圭兼幣漢儀曰大行設九賓臚句傳引其義則


賔而外之為賓斥(後人加手為擯别作儐説文曰古文)

賀　　　候个切以禮物奉慶也
賞　　　式掌切賚有功也
賻　　　符遇切致喪助也貨財曰賻
賵　　　撫鳯切致喪助也車馬曰賵(别作)
貯　　　竹慮切居財也積貯聲相鄰史記通作著
費　　　芳味切用財也又冰葡切魯邑名(别作鄪􁝮)又扶

沸切楚有費氏

賖　　　式遮切縣買未償直曰賖俗因以遲緩為賖
賁　　　詩制切賁賖同聲其義一也因之為寛賁
貸　　　他代切假貸也無息為賖有息為貸周官凡
賖者祭祀無過旬日喪紀無過三月凡民之貸者


以國服為之息傳曰陳氏以家量貸而以公量収


之因之為寛貸亦作　　漢書曰旦莫氣貣蠻夷


又曰匃貣無節又他得切差也與忒通記曰毋有


差貸(説文貸施也貣从人求物也)

質　　　之日切貸賖以物質當也質必有物故為質

實之義質疑質獄皆實之也故為文質之義又因


之為椹質之質(别作鑕)所質為質陟利切傳曰周鄭


交質王子狐為質於鄭鄭公子忽為質於周亦作

　　　　見於人者必有所執也通作執
贅　　　之芮切(説文作贅以物質錢也从敖敖者猶放敖貝當復取之也按敖乃敖之譌)

(類篇云贅古文)縣質也贅者縣屬於他故壻於女家者謂


之贅壻縣肉著體者謂之附贅支於辭者謂之贅


辭公羊傳曰若贅旒然漢書賜民米帛者縣鄉即


賜無贅聚謂縣遠聚合之也

貼　　　他劦切附益也(説文新附曰以物為質也)
賡　　　古行切答償也通作庚記曰季子皋葬其妻

犯人之禾申祥請庚之(鄭氏曰償也)賡歌之義取此

賃　　　女沁切傭取直也
贖　　　神瀆切以貨反質也因之為贖刑之義内金

以贖罪也

貶　　　悲儉切減損也
貧　　　薄賓切不贍也(别作穷或曰同田為富分貝為貧惟分故貧此曲説也富)

(初不从同與田)

貪　　　他含切欲貨也

徒谷切凟貨也(説文曰衒也古文睦讀若育按衒粥之粥借用粥字)

賂　　　勒故切以貨屬予也(徐鉉曰當从路省聲)
賕　　　巨牛切説文曰以財枉法相謝一曰戴質也
負　　　房乆切俖所貸賖不償也(説文曰恃也从人守貝有所恃也一)

(曰受貸不償按从人無義葢久聲)因之為負何之負

責　　　則革切誅貨也傳曰宋多責賂於鄭因之為

詰責誅責(别作謮)又側介切逋貸未償曰責周禮曰

聽稱責以傅别記曰與其有諾責也寧有已怨傳


曰施舍已責漢書曰折弃責(俗作債)

賛　　　則旰切相進貨幣也周官冡宰賛玉幣玉獻

玉几玉爵聘禮曰賓覿奉束錦總乘馬二人賛又


曰上介奉幣麗皮二人賛凡貨幣之屬非一人可


舉者必有賛(説文曰見也从貝从兟徐鉉曰兟音詵執贄而進有司賛相之按賛無見)


(義當以㚘為聲作兟者㚘之譌與賛聲亦不劦)引之則凡相助皆曰賛書


曰益賛于禹易曰幽賛於神明(賛禮之賛别作賛辭之賛别作讃)


(竝非)

購　　　古豆切縣財以募所求也
贉　　　徒感切又去聲市先入直也(又作􁡦徒檢切)
賭　　　當古切博塞也
貤　　　以豉切移與也(説文曰重次弟物也類篇曰移也)漢書民賣

爵者無所流貤相如賦曰貤丘陵下平原(師古曰延也説)


(文又有貱字迻予也孫氏彼義切)

賺　　　佇臽切買賣誤讎直多少不當也
齎　　　牋西切行所持資也(説文曰持遺也别作賫)借為齎咨

之齎悲歎聲也

賨　　　徂紅切説文曰南蠻賦也
贗　　　魚澗切偽也
已　　許里切虵也象形於十二辰蛇為巳之物故因
　以為辰巳之巳猶豕之為亥也蛇巳葢同聲(李陽冰曰借為)
　(已止之已)
巴　　伯加切説文曰蟲也或曰吞象大蛇也象形(疑从巳)

丑介切蟲生牆壁間長尾尾有毒能螫人象形

　(今人謂之蠍通俗文曰長尾為短尾為蠍别作蠆蠆􁅕説文䖯也蚳䖯也蠆毒蟲也)
萬　　無販切(説文曰蟲也按禮有爵鷃蜩范又曰范則冠而蟬有緌康成曰范蠭也豈即此)
　(也)按今用此為數名十千曰萬又為萬舞之萬　　
　(伯曰此萬舞也象其手舞足蹈借為千萬之萬俗有万字)
丁　　　　　當經切蠭之毒也象形凡造器用必
　以金木為丁附著之其狀類蠭之丁故亦謂之丁
　(今俗作釘)丁之之謂丁去聲(别作靪玎)丁當同聲故因有當義
　詩云寧丁我躬借為十日丙丁之丁又菑耕切説見
　錚下
　六書故巻二十
欽定四庫全書
　六書故巻二十一
　　　　　　　　　　　　　宋　戴侗　撰
植物一
木　　門卜切象木枝榦根氐之形木之上出者中為
　榦旁為支下達者中為氐旁為根根氐通曰本
木之象形

果　　　古火切木實也木實果然故引之為果敢果
斷(别作菓加艸非)

栗　　　力質切象栗蓬形(説文古文从西)假借之用三嘉

栗恂栗犢之角繭栗言乎其縝密以實也(别作瑮)栗


烈戰栗言乎其寒凜而膚栗也(别作凓)齋栗言乎其


敬懼而心栗也(别作慄)

朿　　　七賜切木有􁁬朿也(别作茦説文曰莿也又作莿説文曰茦也徐鍇)

(曰莿草木之朿也)


朿之指事

棘　　　已力切朿木叢生者也並朿為棘象其叢生

棘有二樲棘之棘其實似棗而多酸詩云園有棘


其實之食又曰湛湛露斯在彼杞棘士喪禮曰決


用正王棘若檡棘(鄭氏曰檡今文作澤世俗謂王棘矺鼠本草棘鍼陶弘景曰白)


(棘酸棗也圖經曰白棘生道傍葉莖實都似棗而有赤白二種)荆棘之棘襍生荆


中木小而尤多朿詩云楚楚者茨言抽其棘傳曰


被苦葢冢荆棘引其義為艱棘詩云棘人欒欒又


曰俾民大棘又曰孔棘且殆又為棘急與亟通詩

云如矢斯棘曰匪棘其欲亦通作革

棗　　　子皓切棗似棘而木高大其實大而目絫朿

為棗象其高大也

桼　　　親逸切木液可以䰍物者象木液下滴

桼之諧聲

䰍　　　香求切桼塗器用也周官駹車䰍飾桼車雀

飾(康成曰䰍赤多黒少之色又作髤髹)射禮髤楅


五葛五列二切榦中折而支旁達也(别作蘖􁆧枿椊)


書云若顚木之有由蘖支子因謂之子(别作孽从子又)


(作孽从孑)借為妖孽(漢志蟲豸之妖為孽别作􁇆㜸)

禾　　　木閼於上不得直申也(孫氏古兮切)

禾之疑

稽　　　古兮切(説文曰留止也从禾从尤㫖聲)按稽从禾稽留稽遲

稽至本義也莊周曰大浸稽天引之為稽古稽疑


猶曰考極之也(别作卟説文曰卜以問疑也又作乩)周禮曰聽師田


以簡稽(鄭司農曰稽計也稽其人民為要簿也)呉語曰呉夫差陳士

卒百人為徹行行頭皆􁌾鐸共稽(唐尚書曰稽棨㦸也按稽以共)


(言殆棨㦸之屬因以紀人徒之數如党進所執丈也)又康禮切稽首稽顙首


至地也

丫　　　於加切木之岐也(或作椏)
束　　　書録切縛木也

束之諧聲

㯻　　　戸本切又古本切(説文曰橐也)

㯻之諧聲

囊　　　奴當切盛物器具也毛萇曰無底曰橐有底

曰囊

橐　　　他各切長囊無底束其兩端者也詩云于橐

于囊

櫜　　　古勞切盛弓矢者也詩云載櫜弓矢(説文曰車上大)

(橐按傳曰右屬櫜鞬則不特車上之器)


束之㑹意

柬　　　古限切説文曰分别簡之也从八八分别也
與簡通

巢　　　徂交切象鳥巢於木雛在其上説文曰在木

曰巢在穴曰窠(别作樔)立木為巢於車以逺望謂之


巢車(别作轈)


木之指事

本　　　希刌切根底也木下曰本(説文曰古文)
朱　　　章俱切幹也木中曰朱木心紅赤故因以為

朱赤之朱(别作絑説文曰純赤也)條以枚數幹以朱數(别作株)


借為朱儒之朱晉語曰朱儒不可使爰東方朔曰


朱儒長三尺(别作侏)

末　　　莫撥切木抄也木上曰末本末之義引之無

所不通末木之窮也故因之為末殺末減末畧末


蔑莫聲相通故又與蔑莫同義記曰末之卜矣語


曰吾末如之何末由也已(唐本説文曰本从木从下末从木从上郭忠恕同以)


(朱例之此説似是而實不然)

未　　　扶沸切木暢茂也从木重支借為未可未能
之未借義博而正義泯(説文曰味也六月滋味也五行木老於未象木支葉)又


借為十二辰午未之未

才　　　鉏哉切季曰斬木支根取其才以為用也按

李陽冰已有此説在地為木伐倒為才象其支根


斬伐之餘凡木陰陽剛柔長短大小曲直其才不


同而用各有宜謂之才(或作材加木非)其不中用者謂之


不才引之則凡人物之才質皆謂之才人受天地


之中以生其才皆可以為堯舜故孟子曰非天之


降才爾殊也若夫為不善非才之罪也或相倍蓰


而無算者不能盡其才者也此以天之降才論者


也然孰其稟賦之差殊而言之則其降才亦有知


愚賢不肖之不同焉就其學問之所成者而品别


之則其才又有差等焉故孔子謂才難而有才不


才之言孟子亦有英才之稱後世之論浸差直以


知術技能勇力為才温公有才徳之分程子有才


與性異之説皆失之矣

片　　　匹見切判木也从半木又匹半切莊周曰雌

雄片合(别作牉)又步還切(别作)


片之諧聲

版　　　補綰切解木為薄片也(别作板)
牘　　　徒谷切書版也
牒　　　徒劦切書版也薄可聮闔為牒
牓　　　北朗切扁也册為扁片為牓扁牓之聲義相

通(又鋪郎切别作榜)

牌　　　蒲階切牓也陿長為牌
㸠　　　徒紹切長版也(又徒刀直紹二切)
牏　　　徒矦與俱二切(説文曰築牆短版也)史記石建取親中

廁牏身自浣洒(孟康曰行圖中受糞者也東南人謂鑿木空中如槽者為牏)


薄木切以薄版附著也


弼力切以版周也

牔　　　百各切類篇曰屋端版也(俗書)

片之疑

牖　　　與久切(説文曰穿壁以木為交窓譚長謂甫上日也非戸也牖所以見日)按

牖窓也古之為室也左戸而右牖

爿　　　在良切(説文牀从木爿聲李陽冰曰右為片左為爿徐鍇曰説文無爿字李妄也)

(按牂壯狀牀將戕牆皆從將聲唐本説文有爿部張參五經文字亦有之李氏未可厚非鄭漁仲曰殳)


(也亦判木音牆按古文偏旁爿皆篆為恐非判木且左右之分亦無義)


木之㑹意

林　　　力尋切比木為林

林之㑹意

棥　　　附袁切説文曰藩也从爻象編織藩爰又作
　　　　􁚬聲詩云折柳樊圃(説文曰樊鷙不行也从􁚬从棥孫氏音同)樊

之義引之為樊籠又借為地名姓氏周有樊邑大


夫有樊仲(又作説文曰京兆杜陵鄉)又周官王之五路有樊


纓未詳其義(鄭康成曰讀如鞶帶之鞶謂今馬大帶也)

森　　　所今切林木高聳茂宻也(别作槮)

林之諧聲

楚　　　創舉切荆也楚地多産此故以名國荆楚一
物也故楚國亦謂之荆以荆為支所謂夏楚也因


夏楚而生痛楚之義(别作憷)楚之為物叢生彌望修


短齊輯故因之而生楚楚之義詩云楚楚者茨又


曰衣裳楚楚

麓　　　盧谷切大林也榖梁氏曰林屬於山為麓(亦作)

(㯟)

楙　　　莫侯切木繁殖也引之為楙徳楙功之楙與

茂通書曰予楙乃徳曰時乃功楙哉曰方楙厥徳


曰惟公楙徳曰其眷命用楙此言功徳天命之長


楙也書曰政事楙哉徳楙楙官功楙楙賞言徳之


茂者茂之以官功之茂者茂之以賞也曰楙昭大


徳曰楙建大命曰楙乃攸績曰楙乃后徳與易之


茂對時育萬物語之茂正其徳茂昭明徳茂穡勸


分皆此意也雖有勉意而不可専訓勉自孔安國


専以勉訓楙後人加心於其下而經之本意不可


尋矣(别作懋􁓨爾雅曰楙木瓜也或曰冬桃也讀若髦説文曰木盛也)

棽　　　癡休疏先二切(説文曰木枝條棽儷貌)
鬱　　　迂弗切木叢生鬱茂也
棼　　　夫文切木棼芳也春秋越椒字伯棼亦作芬

或曰林木棼錯也引之為棼亂書曰泯泯棼棼傳


曰猶治絲而棼之也亦符分切(説文曰復屋楝也又作説文曰香)


(木也又作芬説文曰草初生香分布也)


林之疑

無　　　文甫切(説文曰豐也从林或説規模字从大􁃰數之積也林者木之多也􁃰與)

(庶同意商書曰庶草繁無徐鍇曰或説大世為規模之模説文諸部無此字者不審信也李陽冰曰)


(借為有無之無按古某字从人疑即廊廡之廡从广省槑聲从从亾)

桑　　　息郎切衆手所采莫若桑三又在木上桑之

義也

朶　　　丁果切華弓垂也易曰觀我朶頤(别作説文曰禾垂)

(貌又作􁒇又嚲丁可切下垂貌)

困　　　苦問切木不得申也引之為困窮(説文曰􁅢古文)

木之諧聲

根　　　古痕切本也凡木命根為氐旁根為根通曰

本故二十八宿氐謂之本又謂之天根借為排根


之根漢書曰引繩排根生平慕之後弃者(顔師古曰下恩)


(反言相與引繩根格排退之今呉楚猶謂牽引歬郤為排根)

榦　　　古案切木身直上為榦支所宗也古通用干

亦通作幹詳具幹下書云杶幹栝栢(孔氏曰柘也考工記曰凡)


(取幹之道柘為上幹弓幹也杶可為榦故與栝及栢同貢以幹為柘似非)凡版築必植


榦書云峙乃楨榦

枝　　　章移切榦之别出也古通作支詩云本支百

世引之為支梧支拄(俗作榰)

柯　　　古俄切枝之大者也柯中斧柄故斧柄亦謂

柯考工記曰柯長三尺博三寸厚一寸有半五分


其長以其一為之首柯之長博與厚皆紀度焉不


他待而度在手故云執柯伐柯其則不逺

條　　　徒雕切枝之脩達者也引之為條達條理芟

去桑木之繁枝謂之條桑又為木名詩云終南何

有有條有梅(毛氏曰槄也)

枚　　　莫回切條之摶直者也詩云伐其條枚傳曰

以枚數闔故小木因以枚數(説文曰幹也可為丈从木从攵按枚玫皆)


(以夂為聲)

梢　　　所交切條之逺揚者也引之為篙梢橕舟者

用長木故也考工記曰梢溝三十里而廣倍溝行


逺則受水漸多稍稍増廣故至三十里而廣倍猶


木之梢也又山巧切木長貌又所教切剡木上殺


也(亦作)又色角切梢櫂無枝柯也

標　　　補搖切梢之末也亦通作剽莊子曰有長而

無本剽(一本作標)標者挺出於枝榦之上故因之為標


掲標識(别作幖幟立土以標者别作墂)標準又作　　斗柄之末


亦曰杓(按勺非聲)

杪　　　芒沼切標之眇也梢標杪之差如其聲又楚

教切以木發物為杪

梗　　　古杏切細枝也枝梗衡塞則不通故引之為
梗塞梗礙詩云誰生厲階至今為梗骨骾之骾畧


與此同周官女祝掌以時招梗禬禳(康成曰梗禦未至也説文)


(曰山枌榆有朿莢可為蕪荑者)

枽　　　與陟切鄭漁仲曰即葉字也(説文曰楄也枼薄也世聲徐鉉)

(曰當从卅乃得聲孫氏音同漁仲曰世象木枼非聲按世無枼形卅聲固諧世亦有泄聲泄枻皆以)


(世為聲今作葉既从木又从草非漁仲之説是)

核　　　下革切果中堅覈也亦通作覈(或作槅)引其義

為核實考核又為刻核言其刻深次核也(别作礉)

松柏檜栝　　　祥容切(别作枀)　　博陌切　　古外

切　　古活切(爾雅曰柏葉松身曰檜松枼柏身曰樅孔安國謂柏葉松身為栝孔)


(穎達謂詩書之檜栝為一物説文曰柏鞫也)按松柏人所同識今人所


謂檜葉似細杉而榦如柏其兼柏葉者謂之二色


檜栝生北方其葉似松而大實似小栗為果核之


珍書云杶榦栝柏(説文曰括檃也一曰矢栝築絃處按檃括矢括之括當从手又)


(草名栝樓詩果臝之實毛氏曰果臝栝樓也郭氏曰齊人謂天瓜蔓生夏開黄華秋結實根如葛)

樅　　　七容子容二切(爾雅謂松葉柏身未詳)詩云虡業維樅
(毛氏曰崇牙也朱子曰業上縣鍾磬處以采色為崇牙其狀樅樅然)

椈　　　居六切記曰鬯曰以椈(鄭康成曰柏也按此即説文所謂鞫)
杉　　　所銜切(亦作煔爾雅曰柀煔)杉木直榦似松葉芒鋭實

似松蓬而細可為棟梁棺槨器用才美為諸木之


最多生江南亦謂之沙木沙杉之譌也其一種葉


細者易大而疏理温人謂之温杉

檟梓楸椅槄　　　古雅切(亦作榎)　　即里切(説文曰宰省聲)

(亦作榟)　　七由切(亦作萩)傳曰伐雝門之萩史記曰


河濟之間千樹萩　　於離切(亦作)詩曰椅桐梓


漆　　吐刀切(爾雅曰槐小葉曰榎大而皵楸小而皵榎又曰椅梓槄山榎郭氏曰)


(槐當作楸樊光曰皵錯皮也樹老而皮粗皵者為楸小而皮皵者榎也陸璣曰楸之疏理白色而生)


(子者為梓椊實桐皮曰椅槄今山楸也亦如下田楸皮葉白色亦曰才理好宜為車版能濕又可為棺)


(木宜陽北土多有之樂彦曰楸梓也胡廣曰椅今梧桐也齊民要術種梓法秋末冬初取梓角暴乾)


(播種之一年薅之二年而移之楸無子掘根取栽移之十年後可為車版器用為棺槨勝松柏按詩)


(椅桐梓並稱明為二物恐非梧桐江南梓木似桐葉小於桐生子成珮)

楰　　　羊朱切(爾雅曰楰鼠梓陸璣曰鼠梓枝葉木理如楸山楸之異者亦名苦楸郭璞)
(曰楸屬也今江東有虛梓)

𣏌　　　虛豈切𣏌大木枸𣏌地骨也詩云無踰我里

無折我樹𣏌傳曰𣏌梓皮革自楚徃孟子順𣏌柳


之性以為桮棬此與梓柳並稱大木也詩云陟彼


北山言采其𣏌又曰山有蕨薇隰有𣏌桋此可采


者枸𣏌也(爾雅曰枸𣏌檵陸璣曰一名苦𣏌一名地骨春生葉可茹微苦子秋熟正赤又)


(曰𣏌如樗一名狗骨又曰𣏌栁可為車轂淇汶之旁與河朔饒有之郭氏以楩為𣏌按𣏌栁為一物)


(或為二物詳見栁下)

楩　　　毗連切相如賦曰楩枏豫章(郭璞曰杞也似梓類篇曰似豫)

(章)

檵　　　古詣切(説文曰枸杞也)
楓　　　方戎切木之喬直者葉三岐脂與實皆香可

焚(爾雅曰楓欇欇音涉説文曰厚葉弱支善搖一名欇此説非)

樗椿　　　丑居切　　丑倫切詩云采荼薪樗(毛氏曰惡)

(木也莊周曰吾有大樹人謂之樗其大本擁腫不中繩墨小支曲拳不中規矩立之塗匠者不顧本)


(草曰椿樗相類椿大實而葉香可噉樗木疏而氣臭膳夫熬去其氣北人呼為山椿江東呼鬼目亦)

(謂虚目其葉脱處有目樗蒲子類之故以為名其木最不才又椿莢條曰樗之有華者無莢臭樗無)


(華有莢未見椿有莢者世俗不辨樗與椿故謂椿莢爾按樗椿同聲疑特一字有實無實或香或否)


(乃其種别大槩樗木以不才而夀故莊周因而生大椿之説周之言亦不足稽也樗作㯉見樺下)

樺檴　　　胡化切又平聲今用其皮貼弓古通作華相

如賦曰華楓枰櫨(顔師古曰華即今用其皮貼弓者説文曰樗木也以其皮裹松)


(脂讀若華或作檴櫨木也孫氏樗胡化切㯉丑居切按説文葢以樗為樺而以㯉為樗雩與華音不)


(諧樗㯉特一字耳)　　胡化胡郭二切(爾雅檴落陸氏曰榔榆也葉如榆皮)


(堅韌剥之長數尺可為甑帶其才可為桮圈)

杶　　　敇倫切書云杶幹栝柏或作　　(顔師古曰似樗而實)

(説文曰杶木也或作杻古文按杻自為一木丑非杶之聲説文又有棆母杶也讀若易卦之屯)

栲　　　苦皓古老二切詩云山有栲隰有杻又曰南

山有栲北山有杻又作　(爾雅曰栲山樗説文曰山樗也陸氏曰)


(山樗與下田樗無異葉差陿爾呉人以其葉為茗方俗無有名此為栲者爾雅似悞今所云栲者葉)


(如櫟皮厚數寸可為車輻或謂之栲櫟郭景純曰栲似樗色小白生山中亦謂桼俗諺曰樗栲桼)


(相似如一)

杻　　　女九切(爾雅杻檍陸氏曰葉似杏而鐡白色皮正赤多曲少直二月中開數華如)
(楝而細惢正白今官園種之正名萬嵗或謂之牛筋或謂之檍才可為弓弩郭景純曰似棣細葉葉)


(新生可飼牛才中車輛闗西呼杻子一名土橿)按杻又為杻械之杻

檍　　　　　於力切考工記曰取榦之道柘為上檍

次之(説文曰檍杶也檍梓屬大者可為棺郭小者可為弓陸璣曰華正白葉似杏今官園種之)


(取億萬之義名萬嵗謝朓詩風動萬年枝是也)

榆枌　　　羊朱切詩云山有樞隰有榆　　扶分切

詩云東門之枌記曰枌榆以滑之又曰為榆沈榆


木堅忍而皮汁滑(爾雅曰榆白枌郭景純曰枌榆先生葉而後著莢皮色白漢高)


(祖禱枌榆社榆之種凡十數葉皆相似但木及木理異爾齊民要術曰有莢榆刺榆凡榆莢榆味苦)


(凡榆甘按今有緜榆沙榆緜榆細葉無朿最堅忍故謂緜榆沙榆葉大木毳榆白皮汁滑故禮及醫)


(方皆取其滑以為用)

樃　　　里黨切似榆而木稍毳(本草榔榆皮主下熱淋利水道令人睡嵇)

(叔夜所謂榆令人瞑也野人云樃皮最滑又作桹亦單作郎又通作榔)

槐　　　戸恢戸乖二切(爾雅曰守宫槐葉畫聶宵炕櫰槐大葉而黒郭景純曰櫰)

(古回切又音褱按槐木世所共識七月間華華可染黄其實莢合昬葉似槐夜合晝開故謂合昬俗)


(語轉而為合歡又謂夜合合盲非槐也)

亲榛　　　側詵切(説文曰果實似小栗)　　音同詩云樹之榛

栗又云榛楛濟濟記曰婦人之摯椇榛棗栗(説文曰榛)


(木也一曰菆也字林曰木叢又曰才似梓按書傳椇榛榛栗皆作榛獨榛楛並言又似别為一木齊)


(民要術曰榛有二種一種枝葉皆如栗子形似杼子味亦如栗一種枝莖入木蓼葉如牛李色高丈)


(餘其核中悉如李生作胡桃味其枝莖生樵爇燭明而無煙漁陽遼代上黨饒有之按歬一種南方)


(亦有之後一種惟北方有之)

櫧　　　専於切木之剛而能濕者實似榛而苦歰
橡樣栩櫟　　　徐兩切　　于亮切(孫氏曰徐兩切)　　况

羽切(又作柔杼梠芧)　　郎擊切橡櫟皆皁物也橡實大


於櫟葉似栗而冬雕其實有斗故又謂橡斗橡樣


一也又謂之栩栩柔一也(莊周曰徂公賦芧)櫟不冬雕其


實亦斗木剛宜為薪炭而不堪器用有黒心櫟白


櫟綿櫟白櫟子尤細綿櫟以堅忍得名(爾雅曰栩杼櫟其實)


(梂郭氏曰有捄彚自裹也説文曰樣栩實栩柔也其實皁一曰樣柔栩也櫟木也捄櫟實陸氏曰栩)


(今櫟也徐人謂櫟為杼或謂為栩其實為皁或言皁斗子煮汁可以染黒今京洛及河内多言杼斗)


(謂櫟為杼五方通語也按橡櫟雖實相似而實二物也橡樣同聲栩杼同聲爾雅説文陸氏之辨皆)

(不明説文因爾雅其實梂又立梂文誤矣)今俗以器之式範為樣

柞　　　子各切又在各切詩曰柞棫拔矣(鄭氏曰櫟也陸璣曰)

(周秦人謂柞為櫟或曰木蓼)又側百切詩云載芟載柞(毛氏曰除木曰)


(柞除草曰芟)周官柞氏掌攻草木及林麓(鄭司農讀如唶唶之唶屋)


(笮之笮鄭康成曰除木者必先校剥之)

棫桵　　　于逼切詩云芃芃棫樸　　儒隹切(爾雅曰棫)

(白桵陸氏曰三蒼説即柞也才理全白而無赤心者為白桵直理易析可為車輻及矛㦸矜今人謂)


(之白梂或謂白柘未知孰是郭景純曰小木叢生有刺實如耳璫紫赤可食)

槲樕　　　胡谷切(本草曰與櫟相通亦有斗但小不中用類篇曰槲樕木名)　　

桑谷切詩云林有樸樕(爾雅樕樸心孫炎曰樸樕一名心某氏曰即槲樕也)


(有心能濕江河間以作柱爾雅有栜字説具桋下)

枏　　　奴含切(爾雅曰梅枏陸氏曰梅樹皮葉似豫章豫章葉大如牛耳一頭鑯赤心華)

(赤黄子青不可食枏葉大可三四葉一叢木理細緻於豫章子赤者才堅子白者才毳江南新城庸)


(蜀多章枏郭景純曰枏葉似杏按俗又有楠字吾里中有香枏黄貫枏香枏木香黄貫枏木宜雕刻)


(為木偶者用之)

梅某　　　莫杯切酸果也　　　　　　古文(説文曰梅)
(枏也可餐􁖈酸果也从木从目槑古文李陽冰曰此正梅字也伯氏曰槑呆皆象形作甘者目之譌)


(也梅酸果从甘非也按梅之為果書傳所同惟終南之詩曰有條有梅毛氏以為枏葢本爾雅爾雅)


(以梅為枏是以一字而名兩木也説文既以梅為酸果又為梅枏為可餐是又合三字而為一物也)


(枏之為枏無所稽闕疑可也)某借為某人之某莫后切

桃　　　達高切桃李人所同識
李　　　力子切借為行李又為刑獄
棃棠杜　　　連脂切　　徒郎切　　徒古切(爾雅曰梨)

(山樆杜甘棠又曰杜赤棠白者棠説文曰牡曰棠牝曰杜舎人曰白者為棠赤者為杜為甘棠為赤)


(棠陸氏曰赤棠與白棠同但子有赤白美惡子白色為白棠甘棠也少酢滑美赤棠子澀酢無味俗)


(云澀如杜也赤棠木理韌亦可為弓榦杜一名甘棠郭景純曰今之杜梨也按爾雅以赤者為甘棠)


(陸氏則以白棠為甘棠棠杜實二物杜葢小梨郭氏謂杜梨是也杜實小於梨而大於棠詩云有杕)


(之杜有睆其實也棠則今之所謂海紅子嘉慶子海棠來禽之類也棠多澀酢故甘者為甘棠凡木)


(華侈者實必儉海棠華最濃麗其實最細而澀酢白者實差大以此觀之陸氏謂白棠甘而赤棠澀)


(酢是也梨則果之大者味甘而雋其種不一人所同識也)杜借為杜塞之杜(别作)


(􁆅説文曰閉也)

樝　　　側加切樝似榅桲記曰樝梨曰攢之(説文曰果似梨)
(而酢康成曰棃之不臧者按本草樝木瓜類似榅桲而小陶弘景曰鄭公葢不識樝)又作　


(説文曰木閑也)　　又鉏加切與槎通

榠　　　芒經切榠查絶似木瓜
柰　　　那賴奴代二切果也棠屬陳士良曰長者為

柰圜者為來禽借為柰何之柰又乃个切與那聲


義相近

榅桲　　　烏没切　　薄没切榅桲果也
棣　　　特計切郁李類也(爾雅曰棠棣棣唐棣栘説文曰棣白棣也陸氏曰唐)

(棣郁李也一名雀梅亦曰車下李所在皆有其華或白或赤六月中熟常棣如李而小子如賏桃正)


(白今官園種之又有赤棣樹亦似白棣葉如刺榆而微圜子正赤如郁李而小五月始熟自闗西隴)


(西天水多有之郭景純曰今山中有棣樹子如賏桃可食唐棣似白楊江東呼夫栘沈存中曰扶栘)


(即白楊也本草白楊扶栘為兩條扶栘出陳藏器藏器葢不知扶栘白楊之為一物也扶栘亦謂之)


(蒲栘至今越人謂白楊為蒲栘藏器又引論語逸詩唐棣之華偏其反而鄭注栘也亦多移楊此又)


(誤也逸詩唐棣乃白栘小木比郁李稍大非此蒲栘蒲栘乃喬木也詩云六月食鬱及薁唐棣鬱也)


(棠棣薁也詩注云鬱棣屬即白栘也其實似棣故曰棣屬又謂之車下李又謂之唐棣唐棣也鬱也)


(白栘也車下李也一物也薁即郁李也薁郁同音詩注謂之蘡薁葢其實似賏賏含桃也常棣也薁)

(也郁李也一物也與蒲栘不相涉本草續添郁李一名車下李亦誤也晉宣室閣銘曰華林園中有)


(車下李三百十四株薁李一株明車下李與郁李自為兩物也常棣或作棠棣誤爾按白楊喬木也)


(多種於墟墓間似楊而白故謂之白楊沈存中辨之已明棣實小木叢生高不過五六尺其種不一)


(其華或紅或白或單出或重出紅而重出者園圃多植之亦名錦帶白而單出者結實如小李與李)


(同時熟其大僅如賏薁故謂郁李又謂雀李也七月所謂薁即賏薁也蔓生類蒲萄六月熟甌越諺)


(云賏薁熟食新粥正詩六月所食也存中誤以此為郁李非也常棣唐棣棠棣特一物猶夫栘扶栘)


(蒲栘之為一物也棠唐常夫扶蒲皆聲相邇故通用爾棠棣乃棣之類棠者今世之垂絲海棠華如)


(棣而支榦類棠其華麗爾下垂豈所謂偏其反而者邪自爾雅分棠棣常棣為二物遂啟後誤枝葉)


(轉繁爾雅以栘為唐棣栘必棣類也)詩云山有苞棣棣葢叢生詩云


威儀棣棣言其文采如棣華之麗密也

栘　　　弋支切(説具棣下)
樲　　　而至切孟子曰舎其梧檟養其樲棘(爾雅曰樲酸棗)
橪　　　人善切(淮南子曰代橪棗以為矜説文曰酸小棗也)
棯　　　式荏切又奴店切(爾雅曰還味棯棗郭氏曰還味短味也亦作㰂)
樸　　　博木切(説文曰棗也)
梬　　　以整切(説文曰棗也似柿顔師古曰今栭棗也)
㮕　　　乳沇切廣志㮕味如柿晉陽㮕肥細而厚以

共御

杮椑　　　鉏里切　　賔彌切椑柿同類杮實赤而

椑烏緑故謂烏椑又名緑杮椑又部覛切親身之


棺曰椑記曰君即位而為椑(鄭氏曰謂地棺親尸者)又部迷


切考工記曰句兵椑(鄭司農曰讀為鼔鼙之鼙康成曰齊人謂斧柄為椑則椑)


(橢圜也説文曰圜榼也)


其九切膏物也葉如鳬蹼遇霜則丹其實


外膏可為燭其覈中油可燃燈亦名烏臼單作臼

槿　　　居隱切小木人多植之編為棥籬(詩顔如舜華毛氏曰)

(木槿也)古通作堇記曰堇荁枌榆以滑之(按槿葉擣取汁甚滑)


(古通作堇故謂之木堇康成曰冬用堇夏用荁槿不冬雕故也陸徳明以為菜殆非也)

橘橙柚楱枳　　　居聿切　　宅耕切(亦作棖)　　羊

狩切(亦作櫾)　　千侯切(類篇曰小橘出武陵)　　掌氏切凡


絡濡之果肉味甘而中食者謂之甘(俗作柑)若橘甘


橘之類不一肉味酢不堪食而皮香可食者曰橙

其木朿橙之類亦不一大實皮厚皮肉俱不中食


者曰柚小於柚者甌人謂之朱欒其香者為香欒


其小而不堪食者曰枳宜入藥其木多朿甌人謂


之枸橘考工記曰橘踰淮而北為枳(吕氏春秋曰果之美者有)


(雲夢之柚本草唐本注曰柚皮厚味甘不如橘皮辛而苦枳又平聲)

櫞　　　余専切柚類生南方形似木瓜皮澤而厚味

雖短而香勝置衣箱中芬香累月

櫾　　　直由切大木堅忍宜為柁及櫓(説文曰昆侖河隅之長木)
枸　　　俱羽切又作　　枳椇也詩云南山有枸(毛氏)

(曰枳枸也)記曰婦人之摯椇榛(康成曰椇枳也今邳郯之間食其實陸氏曰枸)


(樹高大似白楊有子著支間大如指長數寸甘美如飴八月熟亦名木蜜)按今亦作支


枸又謂白石又謂厲漢脚指以其實似指也人亦


取以代飴作餈能醨酒(説文曰枸木也可為醬出蜀按此乃蒟通作枸詳見)


(蒟下)又為枸杞之枸古厚切

桋　　　以脂切詩云隰有杞桋(爾雅桋赤栜白者栜陸氏曰栜葉如柞皮)

(薄而白木理赤者為赤栜一名桋白者為栜郭景純曰赤梀樹葉細而岐鋭皮理錯戾叢生山中宜)

(為車輛白栜葉圜而岐為大木也説文亦曰桋赤栜而無栜字按詩蕨薇杞桋並言似皆可采食者)

榴　　　力求切安石榴也其種本出西域張騫使外

國得塗林安孰是也

棐　　　妃尾切今棐木葉似杉而不芒榦類柏而縝

澤其核中仁可食果實之美者(别作榧本草謂爾雅柀杉即此葢近)


(似而實非一物也)書傳所用其義未詳書云天棐忱辭越


天棐忱曰天畏匪忱曰若天棐忱曰棐徂邦君厥


棐有共曰教汝于棐民彛曰公功棐迪篤曰明明


棐常曰率乂于民棐彛(孔安國皆曰輔也詳書辭恐未然)

梧桐　　　五胡切梧桐也借為枝梧之梧與吾啎通
　　　　徒紅切桐類不一大畧榦直心虛而葉大梧

桐庸青故又謂青桐其皮可漚為繩故又謂皮桐


其實莢生類椀豆(本草青桐支葉俱青而無子梧桐皮白葉青而有子可食)白


桐類穀華而不實故又謂華桐(本草白桐有華與子華二月舒黄紫)


(色一名椅桐又名黄桐按詩椅桐梓漆乃四物)毛桐空中葉尢大支葉皆


毛故謂毛桐剛桐絶類毛桐葉差細而不毛毛桐

易枯剛桐能大最中琴瑟多生於山所謂嶧陽孤


桐葢此桐也(本草曰剛桐似白桐惟無子宜作琴瑟陸氏曰白桐宜琴瑟雲南人績以)


(為布似毛布)油桐又名膏桐實可厭油又有朿桐(本草云嶺)


(南有朿桐枝幹有朿葉如梧桐華側専如掌深紅色)拆桐(本草曰江南又有赬相秋開紅華無)


(實有紫桐華如百合實堪糖煮噉又西域鄯善出胡桐孟康曰似桑而多曲師古曰胡桐似桐不類)


(桑蟲食其樹沬下流者俗名胡桐淚可以汙金銀工匠皆用之流俗誤呼淚為律本草云出肅州以)


(西平澤及山谷中相傳其本似白楊青桐葉初生似栁大似桑桐其液入地與石相著冬月采入藥)

檖　　　徐醉切亦作　　詩云隰有樹檖(爾雅曰檖羅毛氏曰)

(赤羅也陸璣曰一名赤羅一名山梨今人謂之楊檖一名鹿梨一名鼠梨郭景純曰今楊檖也實似)


(梨而小酢可食)

楛　　　侯古切書云惟箘簬楛魯語曰有隼集于陳

侯之廷楛矢貫之楛葢可以為矢笴也詩云瞻彼


旱麓榛楛濟濟(陸璣曰形似荆而赤莖似蓍上黨人織以為箱筥又屈以為釵)

楊栁　　　與章切　　力久切支條揚起者曰楊弱

而長條荏冉下垂者曰栁亦謂垂楊弱條修直如


蒲者謂之蒲栁宜為矢笴傳所謂董澤之蒲也中

庸曰夫政也者蒲盧也莊辛曰射者方將修其蒲


蘆治其矰繳蒲蘆殆是蒲栁蒲栁最易生呉中種


之水田中彌頃畝如秧稻織之為箱篚白楊栘楊


生於山(崔豹曰青楊葉長栁葉細長白楊葉圜栘楊圜葉弱蔕微風則大搖一名高飛一名)


(獨搖蒲栁生水邊葉似青楊亦曰栘楊亦曰蒲栘枝莖勁忍堪作矢本草曰蒲栁可為笴又謂萑苻)


(水楊是也生水旁葉粗而白木理微赤曰杞栁人以為車轂共山淇水旁魯國汶水旁純生杞栁也)


(按栁不可為桮棬杞栁當自為一物)

檉　　　敕貞切詩云啓之辟之其檉其椐(爾雅曰檉河栁旄澤)

(栁楊蒲栁陸璣曰檉皮正赤如絳一名雨師枝葉如松景純曰某氏曰今河旁赤莖小楊也按詩云)


(啟之辟之其檉其椐岐周啟土必去其當平原廣陸者不應先舉河旁小木爾雅之説殆未可據)

椐樻　　　九魚羌居二切　　求位切(爾雅椐樻陸氏曰節中腫)

(似扶老今人以為丈及馬鞭或曰樻又名靈夀顔師古曰木似竹有節長不過八九尺口可三四寸)


(不煩繩削而可為丈)

檀　　　徒乾切檀木堅忍葉頗類槐有黄白二種黄

者尢堅忍(毛氏曰彊忍之木也陸璣曰木皮正青滑澤與繫迷相似又似駁馬駁馬梓榆)


(也故里語曰斫檀不諦得繫迷繋迷尚可得駁馬繫迷又名絜榼齊諺曰上山斫檀絜榼先殫本草)

(又白檀出海南)

柘　　　之夜切桑類蠶所食也考工記曰取幹之道

柘為上檍次之檿桑次之

檿　　　於琰切檿桑山桑也禹貢厥匪檿絲詩云攘

之剔之其檿其柘

桂　　　古恵切桂生嶺南百藥之長(爾雅曰梫木桂郭景純曰今南)

(人呼厚皮者為木桂桂葉似枇杷而大白華不著子叢生巖嶺冬夏常青本草謂之牡桂按本草欽)


(韶諸州所産凡三種三四月華全類茱茰九月成實今人多以為籩實梫木如石榴葉細高丈餘四)


(月華如雲生江東今人又以木犀為桂謂月中景為桂樹進士至以中禮部第為折桂此固俚俗之)


(論不知木犀何以名桂也)

梫　　　七荏千尋二切(説具桂下)
梣　　　子林切(説文曰青皮木或作从寢省淮南子曰梣色青治翳目高誘曰若厯木)

(也伯曰􁦥譌為秦今秦皮是也木似檀葉細而無華取皮水漬之碧色治日眚一名石檀又作樳)


(本草有樳木皮葉煮洗蛇傷)

槻　　　均窺切(集韻曰宜為弓一曰樊槻皮能漬水和黒以書不脱按樊槻即梣也甌人)

(謂之槃槻)

榖楮　　　古禄切　　丑吕切楮榖兩種一種高大

皮駁實如楓實熟則紅書所謂桑榖並生者也一


種皮白葉長實小似覆盆子其木不能高大俗謂


扁榖所謂楮也楮皮漚之宜為紙榖皮粗宜為茵


帳故謂紙楮也(又作柠)又有藤皮亦可為紙後漢蔡


倫始用敗網襍樹膚為紙今之為紙者用楮與竹


竹紙毳而易敗楮之用多焉凡治楮藝而薅之三


年然後可伐伐而漚諸水火取其皮暴而藏之將


為紙則漬而刮之取其粹白者䰞之以蜃炭若石


灰而漾諸清流以去其灰出而暴之而沃之而再


漾之然後取而熟捶之囊盛而濯之去其水而搏


之織竹為密簾為槽容簾為煏四周皆壁而熏其


中既治楮和之以水投黄葵之根焉則釋而為淖


麋酌諸槽抄之以簾其薄者單抄再抄厚者至五


抄六抄既抄則覆諸煏乾而揭之葢紙之成也其


難若是紙之未興也書用簡牘刀筆故三皇五帝

三王之典謨訓誥下逮先秦古書國不能盡備而


况家乎遭秦焚滅書用大缺雖秦無道亦其傳之


陿故滅之易也毫楮既興然後書籍之道大備而


聖人之傳家藏人有下逮醫卜星厯方技之書皆


得其傳官府之憲章質要上所以令乎下下所以


復乎上國人之所以交信者無不賴其用焉百官


以治萬民以察楮之用大矣哉雖然由是以來法


令日苛上以虛文令乎下下以便文應乎上錙銖


方寸畢徵於書老胥宿吏至不能舉其要古語云


老吏抱案死葢天下幾困於文法矣士不務於行


而騖於辭極志肆口簧鼓天下之是非絺章繢句


務以新靡相尚爰筆書紙日數萬言其尤無義理


者科舉程度之文也摘列破碎侮聖人之言以詭


世好其文理悖繆幾可駭笑上以是取下以是應


殫英俊壯鋭之精鑠其知仁聖義之性盡舎他業


而詰屈從事焉然後得中有司之選使天下無一

士不出乎此者考其終乃無片言隻字之用而舉


世以為不可改之法不知其何説也比年以來非


程文類書則士不讀而市不鬻汗牛充棟塞乎區


宇矣故今世號為故紙世界古者祭祀用牲幣秦


俗牲用馬淫祀浸繁始用禺馬唐明皇瀆於鬼神


王璵始鑿紙為錢以代幣至于今便之凡禱祠必


用紙錢加以畫馬楮不足繼以稁稭負販者肩摩


而踵接焉楮幣興於近世其始恃錢以權楮而其


終也舎錢而任楮屬徒數百日造數十萬楮不産


於地不出諸民不貢輸於州縣而巨萬之資成於


俄頃府庫之用十八出焉幾以楮為國矣費鮮而


利博姦民私造不畏死而爭為之公私之楮充斥


宇内楮用大賤有司數議更楮以救之毎一更楮


上失其信民失其資於是貨幣大亂商旅不行國


埜嗸嗸四民喪業而國亦甚病之永終知敝識者


同憂焉嗚呼楮之功大矣而其患若此者豈楮罪

哉予故具論之以諗來者使裁成天物者無至於


暴殄焉

　　　　　子僚切小木多朿葉五出似薔薇其實

梂六月紫赤其子突出如目謂之椒目取其殻為


芼甚辛芳以為藥治邪氣欬逆温中下氣出蜀漢


者良出秦中者曰秦椒秦椒芳辛不逮但入藥而


不為芼今俗名豬椒(説文曰菽从草按椒實小大而尗於聲不諧)

榝　　　所八切(爾雅曰檓大椒椒榝醜莍説文曰榝似茱萸生淮南郭景純曰椒似茱萸)

(而小赤色叢生實大者名檓李巡曰榝茱萸也記三牲用藙康成曰煎茱萸也漢律㑹稽獻之爾雅)


(謂之椒陶隱居曰俗中呼為蔱當是不識藙字轉寫之誤按榝藙檓名物肴互今但共知有茱萸爾)

欓　　　多朗切椒之臭惡者(類篇曰越椒也别作)
楝　　　郎電切今謂之金鈴子生蜀地者其實大狀

類小鈴熟則黄(本草曰葉宻如槐而長三四月華紅紫芳香實如彈丸生青熟黄為)


(治氣殺蠱之藥皮可以殺蟲)


茍許切木生水濵葉似檀而大(掌禹錫云山櫸葉亦相類)


(鄉人采葉為甜茶又有山毛櫸葉加大而毛别作柜櫸)

枇　　　頻脂切枇杷果也四月熟
橄欖　　　古覽切　　盧敢切橄欖果實味苦澀咀

久回甘生南中

桄　　　姑黄切(説文曰充也一説舟歬木也)
㯽　　　卑民切桄郎㯽郎皆生交廣本草曰桄郎木

似栟櫚而堅硬斫其間有麪大者至數石皮可紉


為綆葉下有須如馬尾㯽郎如桄郎而高五七丈


正直無枝皮似青桐節如桂竹葉生木顚大如楯


頭又似甘蕉葉實作房从葉中出一房數百狀似


雞心嶺表以當果核食之下氣(郎又作榔)

榕　　　余封切南中木枝榦節節生根下垂諺云榕

樹到生根也

㭨　　　以遮切生南中木高六七尺葉如束蒲華如

千葉木蓮實如大瓠中有瓤如肪甘可食有汁可


㱃南人謂之㭨子酒其殻堅可為桮壺

梔　　　章移切小木夏華潔白芬香秋實丹黄可染
實類巵本草作巵

栟櫚　　　蒲眠府盈二切　　陵如切栟櫚木高者

一二丈葉如蒲扇實如魚子葉下有毛彚如鬉故


亦謂鬉櫚亦作㚇椶(亦作棕)相如揚雄賦單作并閭

檗　　　博僻切黄檗朿木性涼可為藥亦可染黄(本草)

(曰木高數丈葉類茱茰及椿皮黄又有小檗條如石榴子如枸杞有朿皮黄可染别作蘗)

樠　　　莫干莫昆二切(説文曰松心木)傳曰楚子卒於樠木

之下(杜氏曰大木名陸徳明曰郎蕩切又莫昆切按䓣無郎蕩之聲)漢書曰烏孫


山多松樠(顔師古曰木心似松)莊周曰以為門戸則液樠(司馬)


(彪曰謂脂出樠樠然崔氏曰黒液出也)

樿　　　㫖善切記曰犧尊樿勺又曰櫛用樿櫛(康成曰木)

(白理)

楷　　　古諧切(説文曰木也孔子冢葢樹之)又苦駭切記曰今世

行之後世以為楷(陸徳明曰法式也)

杝　　　弋支切記有杝棺(爾雅曰椵杝郭景純曰白椵也木似白楊能溼又曰)

(櫠椵景純曰柚屬子大如盂皮厚二三寸中似枳少味)

楀　　　王巨切(説文曰木也)詩云楀維師氏
欒　　　盧丸切(説文曰木似欄按説文無欄字白虎通曰天子樹松諸侯伯大夫欒士槐)

(本草欒木似木堇而細華黄似槐而稍長大子殼似酸漿中有實如椀豆堅硬圜黑堪為數珠沈存)


(中云一種樹生實可為數珠謂之木欒本草所謂欒也黄荆亦謂之土欒本草又有欒荆)按晉


有欒氏又詩云棘人欒欒兮(毛氏曰瘠貌)又考工記曰


鍾兩角謂之欒(又左思賊欒櫨疊柂注欒曲枅也又曰琱欒鏤栥注欒拱也張平子)


(賦結重欒以相承謂栱者是)又借為團欒俗語團欒突欒皆合


之為團也

杬　　　愚袁切爾雅曰杬魚毒景純曰大木生南方

實似栗皮厚煎汁可藏卵果

㮳　　　丈忍切山礬也染者用其葉燒灰以收所染

之色黄庭堅名之曰山礬(别作)

權　　　渠員切(爾雅曰權黄英又釋草權黄華説文曰黄華木以草釋木似誤)古多

借為權衡之權今所謂稱鎚也衡常主平稱物之


輕重而歬郤以就平者權也故揆事物之時義而


變遷以就道者曰權易之言㢲曰稱曰以行權孔

子曰可與立未可與權孟子曰執中無權猶執一


也權無常止止於平而已矣君子之行權也止於


道而已矣公羊氏曰權者反於經夫衡平之謂經


權所以合經非反經也自反經説起於是反常倍


道者皆託於權而權譎機權之説生焉陸宣公曰


權之為義取類權衡若重其所輕輕其所重而謂


之權不亦反乎以反道為權以任數為知此所以


大長姦邪而多喪亂也流俗至以攝官為權因是


有權蹔之説繆矣衡之輕重歬郤制於權故權秉


權勢之説生焉

椋　　　吕張切(爾雅椋即來本草曰葉似柿兩兩相當子細圜如牛李子生青熟黒郭氏)

(曰才中車輛)

楢　　　以周切(説文曰柔木也工官以為耎輪)
枋　　　府良切莊子曰蜩與學鳩決起而飛搶榆枌

時則不至而控於地(李氏曰枋檀木也説文曰檀枋也一曰鉏柄名枋木可作)


(車俗以此為柄非)

梌　　　同都直加二切茗也(今借用荼字因改諧聲之余其下為木以别異)

(之殊無義梌乃小木不當从草集韻􁔁苦荼也又直加切茗也又謂之荈爾雅曰檟苦荼)

栭　　　如之而兖二切記曰芝栭菱椇(爾雅曰栵栭陸璣曰葉如)

(榆木理堅韌而赤可為車轅郭景純曰似槲樕而痺小子如小栗江東亦呼曰栭栗)伯曰在


地曰芝在木曰栭本作而(又作䓴説文曰木耳也又作㮕類篇曰㮕木耳)


(也亦作檽又曰梬棗也似杮而小説文曰屋枅上標也爾雅曰栭謂之楶按記稱芝栭菱椇皆可食)


(者而芝與栭並稱伯説為當説文類篇木耳之説近之)

栵　　　力制良薛二切詩云作之屏之其葘其翳修

之平之其灌其栵程氏曰叢生曰灌行生曰栵(爾雅)


(栵栭舅氏曰詩云菑翳灌栵不應栵獨為木名程説是也)

樾　　　王伐切(孫愐曰樹陰也或作)
榮　　　永兵切草木華也因榮華之義而為榮辱之

榮又為榮衛人之一身榮血也衛氣也血盛則色


榮又假借屋翼也檐榮聲義相通記曰洗當東榮


又曰復升自東榮降自西北榮(爾雅曰榮桐木)

柔　　　而由切木初生柔耎也引之則柔之義無所
不通(金之柔為鍒革之柔為鞣肉之柔為腬並非土剛者耰而柔之謂之柔田别作腬)

梃　　　他頂切支條挺出也取以擊撻因謂之梃徒

頂切孟子曰殺人以挺與刃又曰制梃以撻秦楚


之堅甲利兵

梴　　　尸連切木長也商頌曰松桷有梴通亦作梴
杕　　　特計切詩云有杕之杜(毛氏曰特貌説文曰樹貌)
樛　　　居蚴切木句曲也(亦作朻)
榣　　　餘招切晉語曰榣木不生危(韋昭曰大木也)
栽　　　作來切種核曰種移植曰栽穉曰栽長曰樹

中庸曰栽者培之故俗亦謂木苗為栽亦借用菑


又昨代切傳曰水昬正而栽日至而畢將築城先


植楨榦也又謂之植傳曰華元為植巡功(説文曰築牆長)


(版非也)

樹　　　常句切　　古文種曰埶栽曰樹草曰埶木

曰樹引之則凡樹立者皆曰樹(説文曰生植之總名)

植　　　常職切樹也(或作㯰)植之為植植立為植直吏
切傳曰宋華元為植巡功語曰植其杖而芸立木


以庋蠶曲者亦曰植月令戴勝降于桑具曲植筥


筐(闗西謂之㭙闗東謂之槌越人亦謂之槌説文又有㭙槌也徐本陟革切唐本唐記反栚槌之)


(横者直衽切按此皆本植字一聲之轉因方言小變遂分立三字如此者甚多也)

樸　　　匹角切木未器也在木為樸在玉為璞(説文曰木)

(素也)因之為質樸樸素樸實考工記曰察車之道欲


其樸屬不樸屬無以為完久也言其樸實固著也


亦作　　(説文曰木皮也)藥有厚朴葉如槲不冬雕華紅


實青皮厚而澤以其皮入藥樸又步木切詩云林


有樸樕(説具樕下爾雅曰樸樕心毛氏曰小木也或曰樸樕槲樕也有心能溼江淮間以為)


(柱)又補木切詩云芃芃棫樸(爾雅曰樸枹者鄭氏曰白桵相樸屬而生)


(者郭氏曰樸屬叢生者為枹)

楨　　　陟盈切(説文曰剛木也)書曰峙乃楨榦(孔氏曰題曰楨旁曰榦)

詩云維周之楨(毛氏曰榦也)

㮯　　　胡昆切又去聲説文曰完木未析也(又梡上聲㮯木)

(薪也明堂位曰俎有虞氏以梡康成曰斷木為四足而已胡官切又上聲又作棍類篇曰束木也揚)

(雄曰棍申椒與菌桂)

極　　　渠力切棟也極當屋之中四方輻湊之所取

衷也故有中義焉極當屋之隆四方輻湊之所厎


止也故有厎至究極之義焉北辰居天之中衆星


環共故曰北極易之作也立象以盡意象昉於一


一生兩兩生四四生八兩曰儀四曰象八曰卦儀


象卦皆本於一故名之曰太極太之為言莫之與


先也洪範之疇九而五居其中君王宗主之位也


故謂之皇極皇大也君也大君者建中以為民極


所謂皇建其有極也詩云商邑翼翼四方之極周


禮曰惟王建國辨方正位體國經野設官分職以


為民極中天下而正治王國所以為四方之極也


詩云立我烝民莫匪爾極凡此所謂極皆取屋極


之義兼中與至者也詩云攸攸蒼天曷其有極考


工記曰時文思索允臻其極記曰樂極和禮極順


曰窮高極逺書云威用六極凡此皆取窮極之義

者也直以中訓極者非也直以至訓極者亦非也


夫義理之精微者難言而易之理尢賾故非象無


以盡意極儀象卦皆因象以見意者也而世之言


太極者異焉以超乎形器者為極莊周王通之説


皆繆於聖人者也

棟　　　多貢切屋正中上衡也(爾雅曰桴謂之棟)
杗　　　謨郎切(説文曰棟也爾雅曰杗廇謂之梁)
楣　　　旻悲切屋下架衡也凡屋五架正中之衡曰

棟次曰庪下架曰楣楣猶眉也楣之下徃徃為門


故謂門楣庪居棟與楣之間猶庋也射禮序則物


當棟堂則物當楣(鄭氏曰楣為棟之次架按射禮又曰豫則鉤楹内堂則由楹外)


(當左物北面揖葢射必臨外廉序淺而堂深故堂則設物當下架當下架故竟由楹外以即物楣楹)


(上之衡也若楣為中架則亦當鉤楹内矣説文曰秦名屋聮也齊謂之檐楚謂之梠亦非也)

柱　　　直主直遇二切立木承棟梁者也又展吕切

橕柱也(亦作拄)又朱遇切衺拄也

楹　　　以成切柱也(或作􁗗)
樘　　　丑庚切又作　　衺柱也與牚通
棁　　　朱劣切梁上短柱也短故又名朱儒又他活

切(淮南子曰揮棁而呼狗欲致之顧反走説文曰木丈也按穀梁氏捝殺也从手釋文引字林曰)


(木支也當从木)

枅　　　古兮切柱斗上方木承衡者也
㮞　　　子結切柱上斗也管仲山節藻棁論語禮記

㮞皆作節謂柱上有斗如竹有節也(爾雅栭謂之楶説文曰栭)


(屋枅上標楶欂櫨也)

欂櫨　　　伯各切又薄陌切　　洛胡切枅也(爾雅疏以)

(槉為枅又名欂又名沓以楶為櫨又名栭又謂斗栱説文則以櫨為柱上柎枅為櫨欂為壁柱欂櫨)


(為楶相如賦有枰櫨古今字林曰合樺木也顔師古曰今黄櫨木也葉圜木黄堪染黄)

榱　　　初追切椽也
椽　　　直専切衡上設小木以載瓦也
桷　　　古岳切易曰鴻漸于木或得其桷商頌曰陟

彼景山松柏丸丸是斷是遷方斲是䖍松桷有梴


魯頌曰徂來之松新甫之柏是斷是度松桷有舄

(毛氏曰榱也)春秋書魯刻桓宫桷(杜氏曰椽也)傳曰子尾抽


桷擊扉二慶舎爰廟桷動於薨(説文曰方曰桷又曰秦曰椽周曰榱)


(齊魯曰桷按易言鴻漸于木而得桷則桷殆柯之類鴻駢跖本不能木栖得桷而可安桷葢柯之大)


(者取以為椽今浙西猶謂椽為桷)

橑　　　盧皓切又憐簫切(説文曰椽也葢弓亦謂之橑又作轑)
櫋　　　莫田切屋櫋聮也
梠　　　力舉切(説文曰櫋也葢誤以楣為櫋聮)椽端著横木以聮椽

者今人謂之櫋梠(劉熙釋名梠或謂之槾緜聮榱頭使齊平也)

㮰　　　鼻宜切(説文曰梠也徐鍇曰即連檐木也在椽之端張衡賦鏤檻文㮰注連檐也)
檐　　　余廉切宇也記曰復廟重檐(鄭氏曰承壁木也非亦作櫩壛)

(徐鉉曰俗作簷非按檐不用竹今俗又以檐為儋何之儋非)


所監切(類篇曰接檐也)按今以屋東西榮柱外之宇


為

樓　　　洛侯切重冓屋也(或作城上樓也)
榭　　　詞夜切屋無室曰榭亦謂之序禮又作豫榭

序豫音相近也臺上之屋四達故亦謂之榭(説亦見序)

(下)

椳　　　烏恢切(説文曰門樞也)
樞　　　七余切戸門之柚也引之則凡圜中持轉者

皆謂之樞樞者轉之柄機者發之主也所以謂樞


機也又木名詩云山有樞(爾雅曰樞荎直之切陸氏曰朿榆也其朿似柘)


(而葉如榆以為茹美滑於白榆恐未必然)

橛　　　瞿月切(説文曰弋也一曰門閫也)莊子曰處身若橛朱枸

橛樁皆木之已剪伐者(史記曰時有銜橛之變張揖曰橛騑馬口長銜也周)


(遷輿服志曰鉤逆上者為橜在銜中以鐵為之)

樁　　　朱江切(説文新附曰橛杙也)橛短曰樁(俗又曰榸樁皆切樁聲之轉也)
樴　　　之弋切(爾雅曰樴謂之杙周禮牛人祭祀共其享牛求牛以授職人而芻之康成)

(曰職讀為樴樴弋也可以繫牛)

楗　　　渠蹇切又平去二聲樁也漢武帝塞河下淇

園之竹以為楗

橦　　　傳江切植為橦衡為杠帳柱旌旗之幹皆曰

橦(又徒紅切孫愐曰橦華可以布又木才謂之橦唐長安有司農木橦渠)

杠　　　古雙切孟子曰嵗十一月徒杠成謂衡木以

度也牀之前後横木亦謂之杠(説文曰牀歬横木也今人以扛重之)


(木為杠古衖切)

桯　　　他丁戸經二切杠之小者也(説文曰牀前几也)考工

記曰輪人為葢桯圍六寸長八尺(鄭司農曰葢杠也)又作

　　　　春秋地有虚朾又宅耕切(説文曰朾橦也)
𣙗棖楔　　　魚列切亦作　　又作　　(鄭康成曰熱省聲説)

(文曰臬从木从自射準的也李陽冰曰劓省聲按𣙗執聲爾雅棖謂之楔橛謂之闑又曰樴謂之杙)


(在牆曰楎在地曰臬)　　宅耕切(説文曰丈也)　　先結切(説文曰櫼)


(也)記曰君入門介拂臬大夫中棖與闑之間士介


拂棖賔入不中門公事自闑西私事自闑東按棖


𣙗橛𣙗之名義諸家之説眩易不明以經傳考之


𣙗植木於地也故亦謂之橛亦謂之弋考工記曰


置槷以縣𣙗之義可知也(謂𣙗為橛為弋則可謂閫為臬不可)禮所


謂棖者門兩旁長木今人所謂貼方也李巡曰閫


上兩旁長木也陸徳明曰兩旁木楔是也禮所謂

臬者門中闗木今人所謂古詩所謂扊扅也後


人加門以别之為闑也闢門雖不設臬而臬之位


存焉君出入中門則當臬也介拂臬則左君少差


也大夫中棖與臬之間則加逺辟君也士介拂棖


則彌逺中辟大夫也蒐田之禮置旃以為門以葛


覆質以為𣙗棖與𣙗之義居可知也冠禮筮日席


于闑西閾外(鄭氏曰闑古文作𣙗)臬之不可謂閫明矣康誥


曰汝陳時臬司師兹殷罰有倫曰汝陳時臬事罰


蔽殷彛(孔氏訓法侗謂臬刑罰之事也謂之臬事者言當謹其罪之出入也)

櫼　　　精廉切(説文曰楔也徐鉉曰即今尖文徐説非也櫼古砧字)
桓　　　戸官切柱之植立者曰桓雙植以為門者謂

之桓門亦謂和門亦謂華表桓和華一聲也周禮


曰以旌為左右和之門古者諸侯之葬植桓楹穿


中為鹿盧以縣率下棺天子之葬斲石為碑以為


鹿盧記曰公室視豐碑三家視桓楹後人效之因


刻碑焉以志墓謂之桓碑也公執桓圭則以其摶

直如桓也(别作瓛)引之為桓桓之義植立武毅之貌


也(説文作桓)又借為盤桓之桓盤桓裴回聲義相近而


差不同

櫺櫳　　　連丁切　　盧紅切櫺櫳房室之交疏也

言乎其霝籠疏通也(説文曰櫺楯間子櫺㰍房室之疏也櫳檻也按㰍櫳實一)


(字檻鳥獸者亦以木為交疏故通謂之櫳非有二字也)

楯　　　食允切説文曰闌檻也(用為干盾之盾非)
檻　　　胡黯切闌也(説文曰櫳也一曰)
格　　　古百切交木為方疏也(説文曰木長貌)引之則以方

格物為格正之義書云格則承之又曰惟先格王


正厥事曰格其非心孟子曰惟大人為能格君心


之非借義為感為徹至詩云神之格思神不是格


言其感而至也書云格于上下格于文祖格汝舜


格汝衆庶七旬有苗格祖考來格有若伊尹格于


皇天大學所謂格物致知皆徹至之義也亦通作


假又借為格鬭距格之格書云不格姦(别作挌敋)又

借為扞格之格下格切

牀　　　士莊切寢榻也(或作床)
榻　　　他盇切牀類
案　　　烏旰切榻類周官掌次王大旅上帝則張氊

案設皇邸祭祀朝覲㑹同師田皆設案(康成曰以氊為牀也)

榪　　　莫駕切牀端横木也
耒　　　盧對切耜上句木也易曰神農氏作斵木為

耜揉木為耒考工記曰車人為耒疵長尺有一寸


中直者三尺有三寸上句者二尺有二寸縁其外


以至於首以弦其内六尺有六寸與步相中也(康成)


(曰疵耒下前曲接耜處也説文曰从木推丰按耒無丰形者丰乃聲也)


耒之諧聲

耜　　　詳里切耒下刺土臿也古以木為之後世以

金考工記曰耜廣五寸(吕氏春秋曰六尺之耜所以成畝也其博八寸所以)


(成畎也高誘曰刃廣八寸説文㭒从木臿也或作梩徐鉉曰今俗作耜)

耓　　　湯丁切耒下木也(又作)
耦　　　五口切考工記曰二耜為耦一耦之伐廣尺

深尺謂之畎引之為竒耦之耦(俗亦作偶)

耕　　　古莖切以耒耜反土也用牛曰犁(别作畊)
􁣒　　　蒲化切卧兩耓著齒其下人立其上而牛輓

之以摩田也(别作䥯説文曰㭒屬)

耰　　　於求切摩田也既耕而耰之以易田也語曰

長沮桀溺耦而耕子路問津焉耰而不輟既播而


耰之以覆種也孟子曰今夫牟麥播種而耰之(漢書)


(作耰亦謂之耮郎到切又作撈)

耨　　　奴豆切薅器也孟子曰深耕易耨(吕氏春秋曰耨柄尺)

(此其度也其耨六寸所以間稼也纂文曰柄長三尺刃廣二寸以刺地除草别作鎒槈)

耘　　　羽分切除苗穢也亦作　　(别作芸又作)
耔　　　即里切又津之切邕禾本也漢志曰耘除草

也耔附根也每畝為三畎而播種其中苗生葉以


上稍耨隴草每輒隤其土以附苗根比盛暑隴盡


而根深能風與旱所謂耔也(别作秄芓)

耤　　　秦昔慈夜二切方里而井井九百畝八家皆

耕百畝而耤其力以養公田所謂九一而耤也帝


耤千畝天子所率公卿大夫士躬耕者也孟子曰


夏后氏五十而貢殷人七十而助周人百畝而徹


助者耤也今經傳皆作藉引其義因為借傳曰吾


小人可藉死漢書曰藉弟令無斬又曰藉友報仇

耬　　　郎侯切下種具也又上聲(賈思勰曰耬有三腳者有兩腳者不)

(如一脚者之為得也)

耖　　　楚教切覆耕曰耖
枷　　　古牙切接摺兩木為連枷以擊落禾穀也(説文)

(曰淮南謂之柍方言曰自關而西謂之拂)齊語曰耒耜枷芟軍器亦用


此

杷　　　蒲巴切爬草土收禾麥器也漢書捽草杷土

又枇杷果名

㭉　　　戸瓜切兩刃臿也(説文曰􁁯象形按􁁯乃聲)

舉朱切(説文曰㭉苗也从入䀠聲按字書又有欋齊魯謂四齒杷曰欋)

柶　　　息利切柶狀如匕古以㱃醴今之匙近之
梜　　　古劦古狎二切記曰羮之有菜者用挾猶箸

也又作　　少儀曰筴籥竹木皆可為梜(字林曰筴箸也)


(説文曰梜檢柙也孫氏古狎切)

榼　　　充盍切盛酒器扁􁚧者
桶　　　吐孔切受盛圜器古通作甬月令曰日夜分

則角斗甬史記曰平斗桶(説文曰木方受六升按今人合版為圜束之以)


(篾設當於下謂之桶猶鍾甬也)

概　　　工代切平斗槲之木也引而申之凡一槩者

皆曰概方言或為古没古轄二切因别立杚文實


一字也(集韻杚又居代切或説為丈為杙或音古外巨列切皆非)

棜　　　於庶切饋食禮陳棜在鼎南實獸于其上喪

禮設棜于東堂下饌于其上兩甒醴酒酒在南匪


在東實角觶木柶豆在甒北籩亦如之(鄭氏曰棜之制如今)


(大木轝上有四周無足)少牢禮司宫尊兩甒同棜(鄭氏曰棜無足禁酒)


(戒也大夫去足改名棜優尊者若不為戒)記曰禮有以下為貴者天子

諸侯廢禁大夫士棜禁(康成曰棜斯禁也謂之棜者無足似棜大夫斯禁士)


(棜禁如今方案橢長局足高三寸按古之用棜猶今之用案卓故獸昔甒匪籩豆皆錯焉酒必有禁)


(大夫士則錯諸棜故謂之棜禁廢禁猶廢爵也謂其無足也棜則有足矣故曰以下為貴也康成謂)


(棜無足者非也)

椸楎架　　　以支切(别作箷方言曰榻前几趙魏之間謂之椸)　　吁韋

切(説文曰从木軍聲六又犁一曰犁上曲本犁轅讀若渾天之渾鄭氏曰弋也)　　古


訝切(别作榢)記曰男女不同椸架不敢縣於夫之楎


椸(爾雅曰在牆曰楎竿謂之椸)按架與冓閣聲相近冓木以閣


物之謂架架之為言若枷故俗有架冓架閣之説


衡而在上者為桁架以庋物桁以縣物楎椸雖未


詳爾雅謂之竿謂在牆則亦桁之類也(季曰架古謂之閣天)


(子之閣左達五右達五鄭氏曰版為之庋食物也)

桁　　　下浪切(説具架下)又寒剛切莊周曰桁楊者相推

也(司馬彪曰脚長械也崔譔曰夾頸及脛者皆曰桁楊)

枕　　　章衽切卧所用薦首也枕之曰枕去聲魚腦

中骨可為器者亦謂之枕(别作魫)

櫛　　　阻瑟切理髮者也考工記曰刮摩之工玉楖

(鄭司農曰讀如櫛孔氏曰楖櫛一也)

楪　　　達劦切(集韻弋涉切牖也一曰楪榆縣名在雲中)按今人以食器

之淺盛魚肉不洎者為楪

楥　　　許券切履楔也(别作楦)又于元切籬落也
機　　　居衣切説文曰主發謂之機按機有二織布

帛之具合名曰機弩則主發者為機今人所謂弩


牙也

榺　　　詩證切説文曰機之持經者
椱　　　扶富切説文曰機之持繒者
杼　　　直吕切行緯者也今人謂之梭凡為杼必薄

削其兩端然後可以徃來經間故杼有殺義焉考


工記曰凡為輪行澤者欲杼杼以行澤則是刀以


割塗也又曰大圭杼上皆謂剡之(别作䇡)

梭　　　穌禾切杼也(别作)
柅　　　奴禮切易曰繫于金柅(説文曰柅實如梨杘篗柄或作柅檷絡絲)
(趺鄭漁仲曰柅篗柄也陸氏曰讀若昵一曰柅止車木按車行欲止必有所繫止所謂金柅者以金)


(為之卓地為固也孟子曰止或尼之殆謂此也絡絲趺因以為名今人猶云絡柅也杘乃列子所謂)


(墨音睂杘勅夷切者从木尸聲説文所謂篗柄者即柅之省文爾檷柅實一字既為絡柅不得又為)


(篗柄也别又作鑈鈮)

梐枑　　　步禮切　　戸故切交木以止行者也周

官王之㑹同之舎設梐枑再重(故書枑為柜鄭司農曰梐榱梐也杜)


(子春曰梐枑行馬也)

杴　　　虚嚴切木鍫也
梩　　　陵之切孟子曰反虆梩而掩之(説者曰土轝也按孟子曰)

(反虆梩而掩之殆非土轝也)司馬法周輜輦載梩(説文曰㭒臿也或作梩从)


(里一曰徙土舉齊人語也徐鉉曰今俗作耜又作枱耒端也或作鈶从金孫氏弋支切非)

槽　　　才勞切鑿木為槽以食畜也
棧　　　士限切編柴木為棧也又作　　傳曰栫之

以棘(又才甸切)車以棧者謂之棧車詩云有棧之車險


道縣絶棧木以通者謂之棧道編木以養馬謂之


棧櫪莊周曰編之以厚棧(徐氏曰編木作櫺似牀以禦溼也崔氏曰木棚)

(也)

棚　　　蒲庚切棧閣也
楄　　　卑眠切編木也傳曰楄柎所以藉幹(説文曰楄部方)

(木也引春秋傳杜氏曰棺中笭牀也)

柎　　　甫無切又去聲(説文曰闌足也)傳曰楄柎所以藉幹

者(杜氏曰棺中笭牀也)考工記弓人曰於挺臂中有柎焉故


剽(康成曰側骨也)又曰凡為弓方其峻而高其柎又曰下


柎之弓末應將興為柎而發必動於閷(康成曰弓柎卑蕭應)


(弦則柎動)

櫪　　　郎擊切(説文曰櫪㯕椑指也未詳櫪㯕椑指為何)按畜馬者有棧

櫪之名漢書馬不伏歴不可以趨道單作歴

栅　　　楚革切植木編以為藩也
梯　　　土雞切以木為階也梯階聲相近古謂梯曰

階記曰狄人設階

桴　　　方無切編木浮川也語曰乗桴浮于海(亦作泭説)

(曰泭編木以度水也又作柎爾雅曰庶人乗泭又曰棟謂之桴按棟之為桴不足據桴枹柎之字多)

(錯互今正定之)

枹　　　甫柔切擊鼓丈也(亦作桴按二字多互用)
栰　　　房越方吠二切桴也亦作　　亦謂之棑(馬氏)

(曰大曰栰小曰桴又作橃説文曰橃海中大船也徐鉉曰今俗作茷又作筏非按桴泭栰橃皆一聲)


(之轉謂為船者非)

棑　　　薄皆切栰也又作箄漢書乗箄船(亦作)
杭　　　胡郎切方舟也詩云誰謂河廣一葦杭之(毛氏)

(曰度也)楚辭曰魂中道而無杭淮南子曰舟杭一日


不能濟(又作􁠐説文曰方舟也又作航亦通作桁晉朱雀航亦作朱雀桁)

柁　　　待可切舟尾設柁隨流轉之以正舟者也(亦作)

(柂)

楫　　　子葉切(又作檝别作艥)
櫂　　　直教切史記通作濯(亦作棹)又直角切梢櫂木

無枝柯貌

槳　　　子兩切楫櫂槳皆所以進船也剡而薄之為

楫易曰剡木為楫凡舟之用戈者曰楫推而斡之

曰槳(别作䒂)搖者曰櫓刺者曰櫂曰篙

枻　　　以制切楚辭曰桂櫂兮蘭枻(類篇曰楫謂之枻或曰柁也朱)

(子曰船旁版也或作栧)

檣　　　才羊切船上帆竿也(别作艢)
桅　　　吾回切檣也(説文曰黄木可染者)
梁　　　吕張切駕木跨水以度也从木从水刃聲　

古文續兩木以度水也其在屋則从跨兩楹而負


朱儒者謂之梁横木水中以張魚者亦曰梁

橋　　　渠嬌切梁也(别作墧)絜皋之衡亦謂之橋記曰

奉席如橋衡(康成曰井上桔槔衡上低卬奉席如之左卬右低陸氏居庿切古亦通以)


(為轎字)士昬禮曰笲加于橋(鄭氏曰所以庋笲其制未聞)史記河


渠書曰山行即橋按山行所乗即今轎字去聲

榷　　　江岳切獨木橋也漢榷酒沽鹽鐵葢取此義

縣官専其利非官沽賣則不得行也

桔　　　古八切絜槔也亦作桔槔又古屑切傳曰門

于桔柣之門又桔梗草藥也

槔　　　古牢切桔槔也莊周曰有械于此鑿木為機

前重後輕絜水若抽其名為槔古亦單作絜皋(絜亦)


(作桔皋亦作)

柣　　　徒結切(説具桔下又直質切爾雅閾謂之柣孫炎云門限也俗謂地柣)
械　　　戸戒切器械也(唐本説文曰或説内盛為器外盛為械)
櫓　　　籠五切大盾也古單作鹵(别作艣樐㯭)按今人又

以為進舟之櫓

柷　　　昌六切書云合止柷敔詩云鞉磬柷圉(毛氏曰木)

(椌也説文曰以止音為節郭璞曰柷方二尺四寸深一尺八寸中有椎柄連厎挏之令左右擊其椎)


(名止)

棨　　　康禮切(説文曰傳信也)漢書曰建幢棨(李竒曰㦸也顔師古曰有)

(衣㦸也崔豹古今注棨㦸以木為之赤滷韜之亦謂之油㦸王公以下通以前驅)

檄　　　胡狄切(説文曰二尺書也顔師古曰以木簡為書長尺二寸魏武奏事云有急則)

(臿以烏羽謂之羽檄)

札　　　側八切木片也(説文曰牒也)漢書曰谷子雲筆札

又曰一札十行漢人葢以此為簡牘也甲之革片

因謂之札傳曰蹲甲而射之徹七札焉(考工記曰凡為甲必)


(先為容然後制革鄭司農曰裁制札之廣袤類篇曰甲葉也)又借為札瘥之扎


疫死也周禮曰大荒大札則不舉傳曰札瘥夭昏


(别作死)今俗以為札縛之札

槧　　　七豔切又自琰切(説文曰牘樸也又在敢切削木也)
檢　　　居奄切(説文曰書署也東漢封禪有司奏用玉牒書有玉檢又用石檢十枚東西)

(各三南北各二皆長三尺廣一尺厚七寸檢中刻三處深四寸方五寸有葢檢用金鏤五周以水銀)


(和金為泥上以用石功難欲因故封空檢更加封而已又曰檢狀如封匧)檢葢以木為


之所用檢柙也凡封緘者用之故引之為檢束檢


制孟子曰狗彘食人食而不知檢(俗因用為檢覈檢閱檢察非)

柙　　　戸甲切(説文曰檻也古文)説曰虎兕出於柙漢大喪

歛用玉柙(漢儀注以二為襦如鎧狀黄金鏤綴之自要以下以玉為札長尺廣二寸半為)


(柙)

㯳　　　巨京切又去聲弓榜也凡檠捧者皆曰檠今

人謂燈臺為㯳也

榜　　　補盲切説文曰所以輔弓弩者也又北孟切
楫類楚辭曰齊呉榜而擊汰

檃　　　於謹切(説文曰栝也栝檃也)荀子曰用句木者必檃括

通作隱

模　　　莫胡切作器法也木曰模竹曰範土曰型通

作摹(别作橅)

􁁰　　　他各切易曰重門擊柝以待暴客(馬氏曰兩木相擊以)

(行夜説文曰􁁰判也引易别作㮦説文曰夜行所擊也亦引易)

梆　　　悲江切斲木三尺許擊之其聲邦邦今官府

擊之以為号召之節近似古之用柝也

枘　　　儒税切木之相入牝為鑿牡為枘鑿空為鑿

入空為枘(淮南子借用芮又音訥)

柄　　　陂病切戈矛斤斧之屬其柯曰柄人所秉也

亦通作秉(别作棅枋)

柲　　　兵媚切柄也考工記曰戈柲六尺有六寸按

柄柲同聲其實皆秉之轉也古葢未有柄字士喪


禮弓有柲(康成曰弓檠也弛則縳之弓裏備損傷引詩竹柲緄縢别作䪐按弓柲疑即必)

(字)

椄槢　　　即葉切　　徒劦切莊子曰椄槢枘鑿(説文)

(曰椄續木也槢木名孫氏似入切)

櫑　　　盧猥切又平聲漢雋不疑帶櫑具劒(晉灼曰劍首刻)

(木如弓萏形也一説劒上鹿盧飾説文以為尊罍之罍)

楘　　　莫卜切詩云五楘梁輈毛氏曰歴録也
椎　　　直追切木拳所用以椎擊者也説文曰齊人

謂之冬葵冬葵戎葵也其實拳然為椎者象之考


工記曰天子之圭杼上冬葵首謂象葵實為椎首


也與錘通(俗作鎚槌㭒類篇曰椎又木名似栗而小朱惟切)

栿　　　房六切(類篇曰梁也)按今人以小木貼附大木之

上為栿浙人亦以梁為栿

棓　　　步項切(説文曰棁也棁木杖也)公羊傳曰踊于棓而窺

客(何休曰高下有斷加躡版曰棓蒲侯切)史記天官書紫宫左三星


曰天槍右五星曰天棓(韋昭音剖司馬音皮蘇林音打之詩緯云主)


(人棓人按今俗作棒又作非)

欃　　　鉏咸切(相如賦曰欃檀木闌康成曰欃檀檀别名)天官書有天欃

天槍(韋昭曰欃音參差之參又作攙)

槍　　　七羊切(説文曰距也一曰槍欀也)剡木為刃也
檛　　　莊華切箠也馬箠亦曰撾(説文作􁒇箠也又作簻)
檇　　　遵為切又去聲説文曰以木有所擣也按今

人猶有此語又將遂切春秋越敗呉于檇李(杜元凱曰)


(嘉興醉李城)

築　　　陟玉切以木築土也　　古文从土(别作)
椓　　　竹角切又丁木切(説文曰擊也)書曰蚩尤爰始淫

為劓刖椓黥(孔氏曰椓陰也)詩云椓之丁丁又曰椓之橐


橐(鄭氏曰榴土也又作説文曰擊也又作豛説文曰椎擊物也又作㭬又作􁅚説文曰去陰之)


(刑也引書劓刖􁅚黥)

桊　　　古僊切牛鼻中木也(又作絭牶)
榨　　　側嫁切又作笮沛酒具也
椹　　　張林切鈇質也古稱鈇椹椹質周官司弓矢

王矢弧弓以授射甲革椹質者王弓弓之彊者故

試諸甲革椹質也圉師射則充椹質圉人翦莝食


馬椹質其所掌也故射則使共之古之斬戮者用


椹質故謂伏斧椹伏質也擣衣者以石為質故椹


亦作　　从石(俗又作枮)桑實亦謂之椹(亦作萁食荏切)

校　　　戸交戸孝二切校有交義或曰交木為校㑹

意几俎之下皆有衡木為足謂之校士昬禮曰拂


几授校(鄭氏曰几足也)記曰夫人薦豆執校(鄭氏曰豆中央直者也按)


(豆有校猶几之校足也)囚校之校取此易曰屨校滅趾又曰


何校滅耳又引之為廏校周官校人掌王馬之政


六廏成校漢趙充國為塹壘木樵校聮不絶(師古曰校)


(謂用木相貫穿以為固者廏之名校葢用關械闌養馬也)又借為學校孟子曰


夏曰校殷曰序周曰庠校者教也又借為考校之


校古效切引之為校競語曰犯而不較通作較(别作)


(挍从手非)

某　　　渠之切奕子也博投亦謂之某(又作碁棋)
枰　　　蒲兵切(説文曰平也一曰博局相如賦曰華楓枰櫨郭景純曰平仲木也史記作)
(檘)

梏　　　古沃切頸械也
㭟　　　古勇切兩手共械也亦㑹意(或作拲)
桎　　　之日切足械也(鄭司農曰㭟兩手共一本桎梏兩手各一木康成曰在足)

(曰桎在手曰梏王介甫曰梏在脰桎在足㭟在手按傳曰樂轡以弓梏華弱於朝則梏在頭明矣)

椵　　　古牙切梏也(鄭氏説椵見楅下今人書為枷與連枷亂當定作椵説文曰椵)

(木可作牀几讀若賈)

楅　　　彼即切又方六切周官祭祀飾牛牲設其楅

衡魯頌曰夏而楅衡(鄭氏曰楅設於角衡設於鼻如椵狀杜子春曰所以持牛)


(令不得抵觸説文曰以木有所逼束也)

櫬　　　初覲切親身棺也
棺　　　古凡切死者所用周身也
椁　　　古縛切棺外椁也古單作享(俗作槨)
槥　　　才芮切又為綴切漢書曰士卒从軍死者為

槥歸其縣縣給棺葬(應劭曰小棺也今謂之櫝説文曰棺櫝也别作櫘檅橞)

槎　　　鉏加鉏何二切(説文曰衺斫也亦通作查楂)魯語曰山不
槎蘖(漢書作茬蘖)又側下切

栞　　　苦寒切刋也禹貢隨山刋木孔氏曰槎也史

記作栞(説文曰槎識也从木从闕栞篆文从幵)

横　　　戸盲切木衡也又去聲衡衺撐拒也記曰鍾

聲横引之為横逆(後漢鮑昱修起横舎注曰横學也字又作黌按横舎乃於孔子)


(廟之外衡列為屋以處學者後人乃别制字从學省黄聲乃俗書也)

橢　　　他果切又徒果切圜長為橢楚辭曰南北順

㯐其衍幾何(一本作隋一本作墮陿長也)淮南子曰闚面於槃


水則圜於杯則橢又曰汲水者或以瓮瓴或以盆


盂其方圜鋭橢不同(説文曰車笭中橢橢器也)

槬　　　戸化切傳曰鍾大則槬槬則不入(杜氏曰横大不入也)

(又作槬从手)

榾　　　古忽切(顧野王曰枸榾木中箭孫愐曰枸榾木也)
柮　　　(説文曰斷也讀若貀孫氏女滑切)按今以木塊為榾柮
村　　　粗存切籬落也杜甫詩曰無村眺望賖(又作邨)
欄　　　郎干切考工記曰㡃氏湅帛以欄為灰(説文欒木)
(似欄而無欄字類篇欗木名桂類按今以此為闌干之闌)

栝　　　他念切進火木也説文曰炊竈木(徐鉉曰甜省聲又作)

(㮇)

槱　　　以九切詩云薪之槱之周禮曰以槱燎祀司

中司命風師兩師从木从火酉聲(説文曰積木燎之也又平聲)

樵　　　昨焦切采薪也詩云樵彼桑薪傳曰請無扞

樵者(説文曰㪔也别作藮􁦦又見譙下)

柴　　　鉏皆切木薪也周官以實柴祀日月星辰記

曰燔柴以祭天(别作䙃祡)又去聲師行野次樹柴以藩


也(徐鉉曰别作搴又作砦磔)又詩云助我舉柴(毛氏曰積也陸氏子知切説文)


(作㧘)

杮　　　芳吠切削木札也(説文曰陳楚謂牘為杮)
槮　　　所禁切積柴水中以聚魚而取之也(説文曰木長貌)

(孫氏所今切按槮非長也或曰橚槮草木盛貌按此當作蕭森)

椌　　　苦工苦江二切記曰鞉鼓椌楬(鄭氏曰柷也)
楬　　　苦瞎切(鄭氏曰敔也説文曰桀也引春秋傳楬而書之孫氏其謁切明堂位夏后)
(氏掲豆鄭氏曰無異物之飾也)

棝　　　古慕切(説文曰棝斗可射鼠)
枊　　　五亢切(説文曰馬柱也)
棷　　　甾尢切詩云棷子内史記曰鳯皇麒麟皆在

郊棷(鄭氏曰聚草也陸氏素口切説文曰棸木薪也又作)

檮　　　徒刀切(説文曰斷木也)
杌　　　五忽切傳曰顓頊有不才子天下謂之檮杌

為凶人之號孟子曰晉之乗楚之檮杌魯之春秋


為史冊之名其義皆未詳(孫愐曰杌樹無支也類篇曰刑餘木)

橭　　　功乎切周禮曰以牡橭午貫象齒而沈之(故書)

(橭為梓杜子春云梓當為橭橭讀為枯枯榆木名書或為樗)

枉　　　迂徃切木曲也
橈　　　女教切木弱中曲也又而遙切楚辭曰蓀橈

兮蘭旌(方言曰楫謂之橈)

枯　　　苦孤切木乾也(説文㱠枯也枯枯槀也引書惟箘輅枯木名也)
槀　　　苦浩切木枯腊也(别作䐧)
㯺　　　呼覽切木藃暴也周官彊㯺用蕡(又作㯺)
枵　　　虚驕切木虚中也傳曰玄枵虚中也枵秏名

也

朽　　　許久切木腐也(説文㱙腐也或从木)

木之疑

杏　　　何梗切果似梅而甘(説文徐本曰可省聲唐本曰从口林罕曰从哽)

(省聲鄭漁仲曰可非聲从口木實之可食者伯曰皆象形按杏从反呆亦未逹)

　六書故卷二十一
欽定四庫全書
　六書故卷二十二
　　　　　　　　　　　　　宋　戴侗　撰
植物二
禾　　　　　　乎戈切黍稷稻粱自苗至實通謂之
　禾象形詩云禾麻菽麥又曰禾易長畝北方多陸土
　其穀多粱粟故粱粟専以禾稱南方多澤土其穀多
　稻故稻専以禾稱稾穂為禾去稿為穀去糠為米北
　方以粱粟為穀南方以稻為穀
禾之㑹意

秉　　鄙永切禾盈握也詩云彼有遺秉聘禮禾四

秉曰筥(毛氏曰秉把也)米十六斗曰籔十籔曰秉語曰與


之粟五秉秉把同聲實一字古無把字所秉曰秉


去聲今作柄


秉之指事

兼　　　古恬切并二禾而兼秉之也
秝　　　力的切(説文曰稀疏適也)

禾之諧聲

稷　　　煎弋切土之穀也莖葉似粱而庳穂㪔如稻

粒如粱而扁大稃外瑩滑米正黄五穀之長也南


人謂之穄(爾雅曰粢稷説文曰稷穧也穧稷也穄􁍍也子例切􁍍穄也侗謂穄稷同聲實)


(一字説文葢本爾雅爾雅葢本禮記記曰稷曰明粢夫祭祀之米黍稷稻粱通謂粢盛而各為之嘉)


(號故稷曰明粢粱曰薌萁謂稷為粢亦可謂粱為萁乎固矣夫爾雅之為説也)

黍　　　暑雨切黍苗似蘆荻實圜黒生高寒南人謂
之荻穄米最黏北方高寒地少澤故多黍稷為酒


醴酏糝者多用黍南方土澤而氣温故多稻為酒


醴􁊭糝者多用秫稻北人罕識稻故言稻稌者多


不中物南人罕識黍稷故言黍稷者多不中物(按黍)


(以春種説文謂大暑始種非也)


黍之諧聲

香　　　虚良切黍之芳臭也古以秬黍為鬯(説文曰从甘徐)

(鍇曰甘非聲稼穡作甘从甘㑹意按香氣臭也甘味也非所从説文亦不應指甘為聲葢从即省譌)


(為甘也别作薌)


香之諧聲

馨　　　火形切香之清揚者
馥　　　方六切香之芬郁者
黏　　　昵占切黍膠著也(别作粘)
黐　　　丑知切黏之甚者也苦木皮擣取膠液可以

黏羽物者今人亦謂之黐(别作)

黎　　　郎奚切黍色黒也利省聲(説文曰履黏也别作黧)古為
國名書云西伯勘黎(别作􁇈説文曰殷侯國在上黨東北)

稻稌　　　徒討切　地魯切澤土所生芒種也亦

有同類而陸種者謂之陸稻記曰煎醢加于陸稻


上今人謂之旱稜南方自六月至九月而穫北方


地寒故詩曰十月穫稻稻稌一聲實一字稌宜下


而黍宜高豐年高下皆熟故詩曰豐年多黍多稌


(爾雅曰稌稻説文同)

秬　　　其吕切詩云誕降嘉種維秬維秠維穈維芭

傳曰黒牡秬黍以享司寒(爾雅曰秬黒黍説文从鬯黒黍也)

秠　　　浦宜切(爾雅曰秠一稃二米)
穈　　　謨昆切亦作　　(爾雅虋赤苗郭氏曰赤粱粟也疏曰詩作穈穈虋同)

(音又作􁉘鄭剛中曰岐山之陽種􁍵九盛俗書穈為􁍵米類稷可麪可餅西人飽食麪非􁍵猶飢)


(將家云出戰糗糧乾不可食嚼􁍵㕩匊則津液生餘物皆下咽士卒用小囊盛寘馬上遇水漬之尤)


(美又􁍵者自外而内又麥者自内而外葢􁍵以寒熟麥以㬉熟故也)

稙　　　常職切詩云稙穉菽麥(毛氏曰先種曰稙後種曰穉)
穉　　　直利切幼禾也(説具稙下又作稚䆈)
種　　　之勇切穀子也穀以種别故引之為種類種

族埶種曰種去聲

穜　　　直容切詩云黍稷重穋周禮曰詔王后帥六

宫之人而生穜稑之種而獻之于王吕氏春秋曰


種稑不為稑重不為重(鄭司農曰先種後熟謂之穜後種先熟謂之稑説文)


(穜埶也童聲孫氏之用切種先種後熟也重聲孫氏直容切按詩重稑借用重字説文似與詩合然)


(重實與之用之音合童實與直容之音合周禮穜稑之種與書傳所用種字皆同當从周禮為正)

稑　　　力竹切又作　　(説具穜下)
秫　　常出切凡米之黏者為秫亦謂之稬不黏為

秔亦謂之秈稬秫宜為酒為餈秔秈宜為飯凡五


種皆有秔秫陰陽之别也(説文曰从禾术聲或單作按今以山薊為术)

稬　　　奴亂切(説具秫下俗亦作􁋣糯説文曰沛國謂稻稬)
秔　　　居行切(説具秫下俗亦作稉粳)
秈　　　相然切(説具秫下别作䄽)
穬　　　古猛切(説文曰芒粟也五穀皆有穬又作􁟧)
稜　　　閭承切稻厚殻廉稜高起者也水種者曰水
稜陸種者曰旱稜觚有廉稜故謂觚稜(别作棱)釦器


皿之上廉者亦曰稜(俗作錂)

穀　　　古速切黍稷稻粱之實曰穀嘉種之通名也

故凡嘉善之成皆曰穀

穎　　　余逞切(説文曰禾末也)書云異畝同穎(孔氏曰穂也)詩云

實穎實栗(毛氏曰垂穎也)

穂　　　徐醉切禾實成枝也(説文禾成秀也从瓜禾人所以收或作穂)

(蓫按説文褎从衣聲則􁋻之聲與褎相近)

稃　　　芳于切(説文曰也徐鍇曰即米殻也别作粰)

苦㑹切(説文曰康也)按稃與穀殻也已舂為康


戸括切(説文曰舂粟不潰也)　　居氣切(説文曰也)


之若切説文曰禾皮也吕氏春秋曰得時之


麥薄而赤色

秱　　　徒東切吕氏春秋曰得時之禾長秱而穂大

得時之麥長秱而頸黒按秱禾稁節間猶竹之筒


得時則長透

秸　　　古黠切禾莖也又作　　　(説文曰稭禾稁去其皮祭天以)

(為席)書云三百里内秸服(孔氏曰稁也)記曰莞簟之安而


稁鞂之設(鄭氏曰穂去實曰鞂别作䕸)

秆稁　　　根旱切禾直莖也　　姦皓切(説文稈禾莖也或作)

(秆稁稈也徐鍇曰稈即秸之和皮者稁則又稈之粗亂者古之有罪者席稁今人謂書之草創者為)


(稁)稭秸秆稁聲相通引之則矢幹亦謂之稁亦謂


之秆皆一聲之轉非二物也周人稁人掌弓矢(秆别)


(作稈􁟓稁别作菒藳齊語曰及寒擊菒除田)


良舌切(説文曰黍穰也徐鍇謂此即桃茢之茢)

穖　　　居希切吕氏春秋曰得時之禾疏穖而穂大

得時之稻長秱而疏穖(説文曰禾穖也徐鍇曰莖也)按穖禾莖


節也

秒　　　彌小切禾芒也班固傳曰造計秒忽(説文曰夏至而)

(禾有秒秋分而秒定十二秒為一分)

稼　　　古訝切樹埶為稼收穫為穡周官稻人掌稼

下地

秧　　　殷彊切栽禾也(説文曰禾若秧穰也)
移　　　以支切移秧也凡稻稻必先苗之而移之(説文)

(曰禾相倚移也一曰移禾名)凡穋移之義取焉(别作迻説文曰遷徙也)

穮　　　彼消切傳曰是穮是蓘必有豐年(説文曰耕禾間也)
稠　　　直由切禾密也與綢通
穊　　　几利切稠也
稀　　　香衣切禾疏也古通作希
穠　　　奴冬切禾茂盛繁穠也
穆　　　莫卜切禾深茂幽逺穆穆然也詩云維天之

命於穆不已穆穆文王皆此意也宗廟之禮昭居


左向牖以其明也故謂之昭穆處右向墉以其幽


也故謂之穆

穟　　　徐醉切詩云禾役穟穟(説文曰禾穂之貌)
褎　　　由救切禾盛貌詩云實種實褎又曰褎如充

耳漢詔子大夫褎然為舉首褏省聲(毛氏曰褎盛服也充耳盛)


(飾也鄭氏曰顔色褎然如見塞耳無聞知也聾者常多笑陸氏曰本亦作褎由救在秀二切鄭笑貌)

(朱子曰褎多笑貌按諸説皆鑿而不通毛氏不過以為盛服)又似又切與褏通

穰稔　　汝良切禾實豐也　　而沈切榖熟也

七牛切穀熟時也亦作　　　　省聲書云


若農服田力嗇乃亦有秋

秊　　　泥賢切穀成熟也詩云自古有秊春秋曰大

有秊　　鐘鼎文人聲周官太史掌正嵗秊以叙


事嵗以紀天步故日一周為嵗秊以叙人事故四


時周為秊

穫　　　胡郭切収刈也又胡故切借為地名詩云整

居焦穫(毛氏曰周地郭璞曰扶風池陽縣瓠中是也)

穧　　　齊帝切詩云此有不歛穧(鄭康成曰手把曰秉四秉曰稆謂一)

(穧也舅曰禾之已刈而未收者此説似當)

稇　　　苦本切齊語曰諸侯之使稇載而歸(説文曰絭束也)
穌　　　孫呼切(説文曰把取禾若也徐鍇曰若即竹若也穌部歛之也)
稰穛　　　陸氏息吕切　　陸氏側角切又作　　

記曰飯黍稷稻粱白黍黄粱稰穛(鄭氏曰熟穫曰稰生穫曰穛説)

(文􁛃从米早取榖也孫音同楚詞稻粱穱麥音亦同類篇穱稻下種麥也)

積　　　津亦切疊聚禾黍也所積為積子賜切(又作䆅説)

(文曰積禾也引詩䆅之秩秩)

秩　　　直匹切積之次第也引之則爵禄之秩叙與

凡有次第者皆曰秩

稱　　　齒仍切舉禾程其輕重也引之為稱舉傳曰

禹稱善人又為稱道記曰銘之義稱美而不稱惡


又去聲輕重各當之謂稱曰㢲稱而隱今之禾麻


皆以稱計俗謂權衡為稱皆祖此義也(俗作秤)

程　　　直征切多少輕重有程也(説文曰品也)
稯秅　　　子紅切　　籀文　　宅加切聘禮禾四

秉曰筥十筥曰稯十稯曰秅秅四百秉也(秅又作秺漢)


(金日磾封秺侯又丁故切)

秭　　　將几切詩云萬億及秭(毛氏曰數萬至萬曰億數億至億曰秭說)

(文曰布之八十縷為稯五稯為秭風俗通曰萬生億億生京京生秭秭生畡畡而上五累而至載按)


(經傳之言數者至秭而止不聞有言京者毛氏之説是也風俗通之説無取焉)

租　　　尊吾切田中禾稁也詩云予所畜租謂拾取

田中餘稁也田賦因謂之租葢内總内銍内秸故


謂之租

税　　　輸袂切田賦也引之則凡賦取者皆曰税借

為税駕税服之税與説通用記曰小功不税(鄭氏曰日)


(月已過聞喪而追服曰税陸氏他外切亦未然)又為解税之税吐活切與


脱説通

穩　　　烏本切(説文新附曰蹂穀聚也曰安也亦通作隱俗書)
私　　　息夷切古有公田有私田私民所私有也詩

云雨我公田遂及我私(説文曰禾也北道名禾主人曰私主人)

稍　　　史櫂切禄廩也古之仕者皆有稍食王畿六

遂三百里外為稍地大夫之所食也(又作説文曰大夫所食)


(邑)周官借用削字又上聲稍稍漸次之義也(説文曰出)


(物有漸也按此乃假借之義)

秣　　　莫葛切食馬稭也
稂　　　盧當切詩云不稂不莠(爾雅曰稂童粱又作蓈説文曰蓈禾粟之)
(穂生而不成者謂之蕫蓈或从禾)

稗　　　旁賣切稗葉純似稻惟節間無毛實似蕡害

稼者也

稊　　　田黎切孟子曰五穀不熟不如稊稗(郭璞曰似稗布)

(地生穢草也又作蕛易枯楊生稊鄭氏作荑王弼曰稊楊之秀也按王説似傅㑹鄭作荑近是稊葢荑)


(之譌)

穢　　　汙廢切又烏外切稂莠汙襍也漢書曰莠盛

苗穢引之則凡穢惡者皆謂之穢商書曰無起穢


以自臭周書曰穢徳章聞(説文薉从草荀子皆作薉)

秏　　　虚號切禾収虚秏也(今皆作耗未曉)一曰稻名吕氏

春秋曰飯之美者南海之秏(俗有文類篇曰虚厲也)


禾之疑

秀　　　　　息就切禾吐穂也詩云四月秀葽又曰

實發實秀實堅實好孔子曰苗而不秀者有矣夫


秀而不實者有矣夫(毛氏曰不榮而實曰秀徐鍇曰秀象禾實下垂按秀之不)


(可謂實猶苗之不可謂秀詩云昔我徃矣黍稷方華五穀皆有秀不榮之説非也禾文上句已象其)

(實之下垂不應再立象於禾根之下秀葢穂也禾黍之類皆先穂穂則稃稃然後華華然後實故詩)


(先言發秀而繼以堅好也説文以漢光武諱闕其義然釋穂曰禾成秀也葢以穂為秀或曰禾弓為)


(秀从禾从弓㑹意)引之為俊秀秀桀齊語曰秀民之為士


記曰選士之秀者升之學曰俊士

秦　　　自人切伯益之後封於秦(説文曰秦地宜禾从禾从舂省)
米　　莫禮切穀去康為米

米之象形

粟　　　　　相玉切禾實也象粟穂(説文曰粟从􁉭􁉭草木實垂􁉭)

(􁉭然象形栗亦从􁉭按栗蓬粟穂其形不同立象偶相近如燕與魚非从火牛與鹿非从左也北方)


(多粟故言食者多曰粟齊景公曰雖有粟吾得而食諸曹交曰食粟而已)


米之㑹意

䊆　　　舂米也(説文曰舂糗也臼聲孫氏其九切)

䊆之㑹意

毇　　　許委切(説文曰米一斛舂為八斗也)

毇之諧聲

糳　　　則各切伐米也(説文曰糲米一斛舂為九斗也丵聲)經傳通用
鑿傳曰粢食不鑿引之則凡精白者皆曰鑿詩云


白石鑿鑿

籴粜　　　徒力切亦作　　翟聲　　他弔切亦作
　　　　从糴省入米為籴出米為粜

米之諧聲

粱　　　吕張切粟之美者粱有青白黄而黄粱最美
粒　　　力入切(别作)
粗　　　倉胡切又徂故切疏也與麤通(俗作摝)
糙　　　七到切疏糲也(俗書)
糲　　　粱察力制二切米始聾去康也(别作)
粺　　　旁卦切米稍疏也詩云彼疏斯粺
粲　　　倉贊切米精白也(别作説文曰粟重一石為一斛六斗有斗之太半)

(舂為一斛曰糲糲一斛舂為九斗曰糳稻重一石為二斛舂為十斗曰毇為米六斗有斗之太半曰粲又曰糲)


(一斛舂為八斗為毇粺毇也毛萇曰粺精也康成曰米之率糲十粺九糳八侍御七按説文謂稻十)


(斗為毇又謂糲一斛得八斗為毇自相抵牾詩言彼疏斯粺而毛公以粺為精殆未詳文義也大抵)


(糲與粺為疏粲與糳為精)引之則凡潔白者皆謂之粲言女色

者曰粲詩云見此粲者語曰女三為粲(别作㛑)玉之


潔白曰粲(别作璨)齒之整潔曰粲笑見齒者因謂之


粲粲而有光曰粲爛詩云角枕粲兮三英粲兮於


粲洒掃(别作燦澯)

精　　　子盈切糳之精潔絶米衣也目中黒粒亦謂

之精(今作睛)

粹　　　雖遂切擇之純也精者每粒之糳粹者衆粒

之純精與粗對粹與襍對

粢　　　津夷切共祭祀之米也亦作(見皿部)禮夫人

親舂以共粢盛傳曰奉盛以告曰潔粢豐盛記曰


稷曰明粢(説文作粢)

糧　　　吕張切行所資米也
粻　　　陟良切詩云以峙其粻記曰五十異粻(陸氏曰糧)

(也説文新附曰食米也)

糈　　　疏與切楚辭曰褢椒糈而要之(朱子曰精米也)
氣　　　許既切以米饋也(别作䊠餼)
釋　　　施隻切潰米也詩云或簸或蹂釋之叟叟(毛氏)

(曰浙米也)解釋開釋之義取焉又詩夜切借為釋置釋


舎之用同(又作釋从釆釆米之譌也)

糝　　　息感切肉糜也周官羞豆之實酏食糝食記

曰糝取牛羊豕之肉三如一小切之稻米倍合以


為餌煎之又投粒於羮亦謂之糝莊周曰藜羮不


糝(亦作糂糣説文曰以米和也)

糜　　　靡為切粥之潰熟者也糜爛之義取焉(别作㸏􁐷)

(麊䊳説文糜糝也潰米也交趾有冷縣)

糗　　　去九切熬穀麥類也周禮曰羞籩之實糗餌

粉餈


乎祕切乾飯也

糔　　　息久切又相流切記曰為稻粉糔溲之以為

酏(鄭氏曰讀若􁊍義闕)

䊃　　　蒲昧切研米以糝也又蒲没切(别作)
粉　　　方吻切擣米為塵屑也
糉　　　作弄切角黍也(説文新附曰蘆葉裹米也亦作粽)
䊦　　　一結切粉餌也(亦作饐)
糕　　　居牢切屑米麥炊之為糕周官所謂粉也(亦作)

(餻)

粔籹　　　期吕切　　人渚切楚辭曰粔籹密餌(説文)

(新附曰膏環也)一曰寒具也以蜜和米麪煎之以油(粔别作)


顙旱切(説文曰熬稻粻餭也又作饊)

糵　　　魚列切牙穀為糵也(别作)
粞　　　先齊切米碎也(别作)
康　　　苦剛切穀殻也借為康寧之康(借義之用博别立糠穅非)
粃　　　匹履補履二切粟之不成粒者也書曰若苗

之有莠若粟之有粃(亦作秕)

粕　　　匹各切米滓也古單作魄莊周曰古人之糟

魄

籸　　　疏津切粉滓也麻子之滓亦曰籸(别作)
粈　　　女救切又人九切米飯和襍也亦作　　
糊　　　紅沽切以米麥粉為糊以黏也(説文作从黍又作䊀􁕉)
來　　力該力支二切又里亟切來牟麥通名也(説文曰來)
　(牟一來二縫象其芒刺徐鍇曰今小麥也)通作釐漢書曰飴我釐牟(别作䅘説)
　(文曰齊謂麥䅘别又作麳)借為往來之來(别作徠倈逨)又去聲綏來為
　來孟子曰勞之來之(别作勑説文曰勞也)

來之疑

麥　　　莫獲切(集韻又紀力切)麥有小有大(説文曰麥金也金王而生火王)

(而死从來有穂者从文侗疑為夕聲夕譌為久也伯曰禾生於春成於秋麥生於秋成於春稻晝吐)


(華而夜合麥夜吐華而晝合北寒宜麥南温宜稻陰陽之義也)


麥之諧聲

麵　　　瞑見切小麥粉也亦作　　(又作􁟮)
麩　　　甫無切麵餘殻也(季氏曰麥稃也又作䴸麱)
麴　　　牽六切罯麥為麴以為酒醴也亦作　　(説文)

(从米省聲又作麯)

麷　　　芳戎切周官朝事之籩其實麷蕡(鄭司農曰熬麥也説)

(文曰粥麥也讀若馮)

圭玄切麥稁也(别作䅌説文曰麥莖也)

麨　　　齒紹切麥為糗也
麧　　　限竭胡骨二切(説文曰堅麥也又作籺季曰古單作覈漢書曰亦食康)

(覈耳孟康曰麥康中不破者也晉灼曰京師謂粗屑為覈頭)

尗　　式六切豆也象豆莢　别作　(尗寅菽)　　匜文　

尗之諧聲

敊　　　是義切麴豆也(亦作豉)

烏凡切蠶豆也熟當蠶時(亦作豌)

瓜　　古華古胡二切象瓜及其蔓瓜之類不一

瓜之㑹意

㼌　　　(説文本不勝末㣲弱也孫氏以王切按㼌瓜實繁也故引之有本不勝末之義)

瓜之諧聲

瓠　　　胡誤切(今俗謂之蒲瓜)

瓠之諧聲

匏　　　薄交切老瓠去瓤可為器也从瓠省
瓞　　　大節切詩云緜緜瓜瓞瓜瓞唪唪(毛氏曰瓜紹也瓞瓝)
(也爾雅瓞瓝其紹瓞釋曰瓜有二種大曰瓜小曰瓞瓜蔓近本其瓜必小故謂之瓞瓞瓝之别名也)


(鄭氏曰瓜之本實紹先嵗之瓜必小狀似瓝故謂之瓞説文曰瓞㼎也或作按毛氏以瓜為紹而)


(説者皆以瓞為紹且瓜無宿根安得有紹先嵗之理皆本爾雅而不通曲為之説也生民詩言瓜瓞)


(與荏菽麻麥並言以荏菽麻麥例之當為二物瓞必瓜類未知的為何爾)

瓟　　　弼角切小瓜也(亦作瓝㼎説具瓞下)
瓢　　　毗宵切匏之小者為飲器也(别作)
瓤　　　如昜切瓜中犀也通作穰
瓣　　　皮莧切瓜中片分也(説文曰瓜中實)
韭　　舉有切葷菜也

韭之諧聲

韰　　　　　下介切葷菜也似韭而葉大(别作薤)
韲　　　祖雞切擣葷辛以為韲也(又作)古借用齊(説見)

(齊下)

韱　　　息廉切(説文曰山韭也揚雄太玄曰溓然能自韱注曰少也釋文曰古纖字又菜)

(似韭也)

　六書故卷二十二
　欽定四庫全書
六書故卷二十三

　　　　　　　　　　　　　宋　戴侗　撰
　植物三
竹　　陟六切象形兩之象其族生也與艸同

竹之指事

个　　　古賀切竹一竿也(亦作箇説文唐本曰箇竹枝也今或作个半竹也徐)

(氏闕个字曰个不見義無从下筆明堂左右个者明堂旁室也當作介鼂説之曰大射儀搢三挾一)

(个者矢也亦可易為介乎魯次公曰竹生非一故兼个猶艸兼屮林兼木秝兼禾也説之據籀文亦)


(有个字)借為室之左右个記曰天子居明堂左个右


个(鄭氏曰堂之偏也)又射侯有上个左个右个鄉射禮曰


東方謂之右个(鄭氏曰上个謂最上幅也亦古案切)


竹之諧聲

箘　　　渠允切(類篇曰區倫切又巨損切又作䇹箟)
箟簬　　　古渾切　　勒故切禹貢荆州之貢惟箘

簬楛楚辭曰箟簬襍於黀烝兮機蓬矢以射革又


曰箟蔽象棊有六博戰國䇿曰發宫室之垣荻蒿


苫楚試以為矢箘簬之勁不能過也(孔氏曰箘簬美竹舅氏曰)


(小曰箘大曰簬按箘簬楛皆矢才也故類篇合箘與箟為一簬亦作簵)

筱簜　　　　　息了切小竹也　　徒廣切禹貢震

澤厎定篠簜既敷(孔安國曰篠竹箭簜大竹孫炎曰竹節闊者為簜説文曰篠小)


(竹箭屬簜大竹)大射儀簜在建鼓之間(鄭氏曰謂笙簫之屬按小竹為篠笙)


(簫雖非大竹亦竹之脩節者孫炎之説近之簜别作)

筀　　　圭恵切竹名薄笴而美筍其種不一有早筀
晚筀紫筀班筀

篔簹　　　兩分切　　都郎切篔簹竹名(王彪之閩中賦篔簹)

(函人言竹之大)

筤　　　盧當切説卦曰震為蒼筤竹(别本作琅説文筤籃也孫氏魯)

(黨切)

笪　　　多旱切竹之叢生而大者竹笪虚中木笪實

中其筍亦美

篁　　　乎光切(説文曰竹田也淮南王書曰谿谷篁竹之中張衡賦篠簜敷衍編町成篁)

(竹林也)

篳　　　卑聿切傳曰若敖蚡冒篳路籃縷以啟山林

(杜氏曰柴車也)又曰篳門圭竇之人(杜氏曰柴門也鄭康成曰荆竹織門也説)


(文曰藩落也按篳竹也織為車為門也或曰篳織竹也故有籬落之説)

箭　　　子賤切小竹疏節而直者可為矢故矢亦謂

之箭

筍　　　舒隕切竹萌也周書曰敷重筍席葢析子竹

以為席也(馬氏曰箁箬也徐氏曰竹子為席别作笋)因之為筍簴之

筍取其摶直而鋭入也考工記曰小首而長摶身


而鴻若是者謂之鱗屬以為筍亦作　　(别作栒橁)

箈　　　徒哀切(亦作䈚)爾雅曰箭萌也周官箈菹雁醢

(康成曰箈箭萌筍竹萌)

竿　　　古寒切竹幹也(别作)又上聲(别作簳)
笴　　　公可切又古老公但二切箭幹也鄉射禮曰

物長如苛康成曰笴長三尺與跬相應考工記曰


妢胡之笴按竿幹个篙稁笴一聲之轉木曰幹竹


曰竿曰笴曰个曰篙禾曰稈曰稁其義畧同

篙　　　古牢切竿也
節　　　即血切竹約也引之為節度節奏節約又與

卪通用又為棁節之節柱上斗如竹之有節也又


夕血切詩云節彼南山假借也今作嶻

筠　　　王春切記曰如松柏之有心也如竹箭之有

筠也貫四時而不改柯易葉(説文新附曰竹皮也類篇曰竹青皮也按)


(竹無心其彊忍在筠筋之从竹亦此義也)

笨　　　布忖切(説文曰竹裏也)
笢　　　迷牝切(説文曰竹膚也)
箬　　　如灼切小竹而大葉可以包裹可以為蓬萆

(别作篛)

箁　　　薄侯薄口蓬逋三切(説文曰箬也類篇曰竹葉也别作䈬)
􁉩　　　杜果切季曰筍皮也亦謂之籜筍成竹則解

􁉩小竹􁉩不脱者謂之含􁉩

筎　　　人余切刮取竹青也
籊　　　他歴切詩云籊籊竹竿毛氏曰長而殺也
簇　　　千木切小竹叢密簇簇也故𧖟薄亦謂之簇
篾　　　瞑結切劈竹為篾以織以縛也書云敷重篾

席(亦作䈼)

筩　　　徒紅切斷竹也又上聲亦作筒又去聲(説文曰筒)

(通簫也孫氏徒弄切徐鍇曰通洞無厎也筩斷竹也)瓦如筒者謂之筒瓦(别作)


(㼧㼿)

管　　　工短切竹甬也又作　　(别作琯)凡以管為之
者皆曰管竽笙籥簫箎篴皆管也商頌曰鞉鼓囦


囦嘒嘒管聲周頌曰磬筦將將周禮曰下管播樂


器此衆管之通稱也笙師掌教龡竽笙塤籥簫篪


篴管管又為竹聲之一也(説文曰管如篪六孔别作琯古者以玉為之康)


(成曰管如篴而小併兩而吹之)又管鍵之管以金為之其牝象管


所以轄門闗也故因之為管攝管轄之義焉又絡


緯者亦以管亦謂之筳與筟(説文曰筦筟也筟筳也筳維絲管也)又


假借語曰夫子筦爾而笑何晏曰華版切小笑貌

筟　　　方無切説具管下
策　　　楚革切削竹也筮者算者用策書記者用策

簡策是也馭者亦用策鞭策是也因書算而為籌


策策畫因鞭策而為督策(别作筴夾非聲)

簡　　　古限切編策為簡以書也借為易簡之簡不

煩之謂也為簡孚之簡審當之謂也又為簡擇之


簡與柬通(别作䉍説文曰䉍存也)

籌　　　陳収切削竹以算也洪範九亦單作
籍　　　秦昔切載之編也
篇　　　滂連切簡策之秩也古者編冊以書其文字

多者異為之篇上篇下篇内篇外篇之類是也(一説)


(篇扁也毎篇必表掲之也)

簿　　　畔母切籍也
箋　　　收先切説文曰表識書也又作　　按今上

書者皆稱表牋推其義葢上書言事者皆條别表


識之也(鄭康成蓺論云注詩宗毛為主毛義隱畧則更表明如有不同則下己意故可識别)


(故其注謂之箋)

籤　　　七廉切削竹以籤表也江左有典籤之官以

掌書記又作　　(説文曰驗也一曰鋭也一曰貫也又丑廉切説文曰搔馬也)


(大槩籤必削竹使薄而鋭故有鋭與貫之義今人以署牒狀為簽葢沿襲之稱簽簿之簽别作非)

篆　　　柱兖切以竹篾繞約也周禮曰孤乗夏篆卿

乗夏縵考工記曰陳篆必正(鄭司農曰轂約也康成曰五采畫轂約也)


又曰鍾帶謂之篆書體之宛繆者因謂之篆(説文曰引)


(書也)

籀　　　直右切(説文曰讀書也按説文稱周宣王太史籀著大篆十五篇與古文或異至)

(秦李斯作蒼頡篇趙高作爰歴篇太史令胡母敬作博學篇皆取史籀大篆或頗省改所謂小篆也)


(按説文所著籀文或畫多繁古文固有先自繁而趨省者至如祺作禥齋作禋作禱作)


徂作　　述作　　速作　(逋作侖作昔作)　枲作　　頌作　　往往贅益於成文　


(之外竊意為後來者之附㑹増多也)

符　　　防夫切契竹剖之各持其一合之以為信節

也周官掌節門闗用符節

笏　　　呼骨切公士大夫所搢以記對命也記曰天

子以球玉諸侯以象大夫以魚須文竹士竹本象


可也笏度二尺有六寸其中博三寸其殺六分而


去一凡有指畫於君前用笏造受命於君前則書


於笏(説文新附曰籀文作象形笏字後人所加)　　

筓　　　古兮切簪也
箆　　　邊兮切削竹以導也
䇫　　　居之切去頭垢及蟣蝨比也
箴　　　諸深切箴猶鍼也記曰衣裳綻裂紉箴請補
綴又側沈切箴諫也傳曰命百官官箴王闕商書


曰毋或敢伏小人之攸箴(或曰箴即鍼也箴規猶鍼砭也)

箸　　　直遇切挾也(説文曰飯敧也欹持去也俗作筯櫡)
籩　　　卑眠切竹豆也籩以盛果脯糗餌凡乾物豆

以盛菹醢凡澤物　 籀文　

簞　　　多寒切盛器也語曰一簞食士冠禮櫛實于

簞(漢律令簞小匡也)

筥　　　已吕切盛器也周官雝氣米百有二十筥聘

禮曰四秉曰筥筥半斛詩云采菽采菽筐之筥之


又曰于以盛之維筐及筥

筲　　　所交切語曰斗筲之人何足算也(説文曰飯筥也受)

(五升秦謂筥曰孫氏山樞切陳留謂飯帚一曰飯器容五升一曰宋魏謂箸筩為䈰孫氏所交)


(切)

笲　　　附袁切士昬禮婦執笲棗栗(鄭氏曰竹器而衣者)
篹　　　祖管切記曰食粥於盛不盥食於篹者盥(康成)

(曰竹筥也)又曰薦用玉豆雕篹(鄭氏曰籩屬或作簨陸氏本又作匴亦息緩切)

(説文籫竹器也讀若纂一曰叢)

籔　　　素口色縷二切聘禮門外米三十車車秉有

五籔(鄭氏曰今文籔或為逾)十斗曰斛十六斗曰籔(伯氏曰按韋昭)


(注國語引聘禮十六斗為庾然則籔即庾鄭氏謂今文作逾庾本倉庾之庾逾與庾皆假借也當作)


(籔説文曰炊䉛也䉛漉米籔也於六切)

簝　　　洛早切受盛器也周官牛人共牛牲之互與

其盆簝盆受血簝受肉(鄭司農曰受肉器也按俗有䇭栲栳文)

箅　　　必至切蔽甑厎器也(亦作箄)
笥　　　息吏切盛衣器也篋笥所以藏衣服幣帛筐

篚所以奉而將之(鄭氏曰圜曰簞方曰笥)

笈　　　測洽極業二切匧類也
簏　　　虛木切(説文曰竹高篋也别作箓今人作盝)
籠　　　來充切織竹器也或以盛土石或以畜魚鳥

大槩籠之為器空疏故因之為靈籠籠葱籠鬆日


月之初出童籠然(别作瓏曨朧櫳)又上聲今人不言篋笥


而言箱籠淺者為箱深者為籠也

箱　　　脩翔切盛器之大者也詩云睆彼牽牛不以

服箱(毛氏曰服牝服也箱大車之箱也鄭氏曰不可用於牝服之箱説文曰箱大車牝服也)


又曰乃求千斯倉乃求萬斯箱(鄭氏曰萬車以載之孔氏曰兩較内)


(謂之箱謂車内容物之處為箱按毛鄭皆以服與箱為二物説文徑以箱為牝服似誤仞毛説詳詩)


(人辭意服如服牛服鹽車之服謂星雖有牽牛而不可用之以服車箱也箱从竹乃大車盛輜重之)


(器也故因以為箱篋之類)又屋亦有箱公食大夫禮曰公揖退


于箱覲禮曰几俟于東箱(康成曰東夾之前)漢書曰吕后


側耳於東箱聽(顔師古曰正寢之東西室皆曰箱言似箱篋形侗謂顔氏葢習聞後)


(來箱篋之説本其得名乃取於車箱也後世别制廂字今史記亦改作廂惟漢書古字多存猶可考)


(耳)

籝　　　怡成切(説文曰答也)漢書曰遺子黄金滿籝(如淳曰竹)

(器受三四斗)

笯　　　農姑切籠也楚辭曰鳯皇在笯
籃　　　籠三切疏籠也
篰　　　薄苦切籃類(説文曰滿爰也博雅爰篰也徐鍇曰按字書滿爰簡牘也侗)

(謂未然)

籮　　　洛戈切籮之為言羅也織之密以盛穀米筥

籔類也(按今浙又謂之方言曰其魏宋楚之間謂之籮)

篝　　　古侯切籠火具也史記曰陳勝夜篝火狐鳴

(漢書借用構字)又熏衣籠也(説文曰篝笿也可熏衣笿杯笿也盧各切)

篘　　　初尤切漉酒器也(别作)
笱　　　古厚切捕魚籠也詩云敝笱在梁施於魚梁

之下

筌　　　七全切莊周曰筌者所以在魚得魚忘筌
簁　　　所宜所皆二切竹器所以治粒物别粗細(又作)

(篩籭簛)又所倚切(説文曰簁箄竹器也籭可以取粗去細)

笭　　　連丁切(説文曰車笭也一曰笭籝博雅曰笭䇸竹席也又曰車中筵劉氏曰舟中)

(簀曰笭箵笭箵亦作笭箐)

籆　　　王縛切説文曰收絲者也(亦作籰又作)
筳　　　特丁切説文曰維絲筦也楚辭曰索瓊茅以

筳篿(朱子曰筳小折竹也楚人結草折竹以卜曰篿)莊周曰舉筳與楹厲


與西施言大小好醜之殊也按筳斷竹之小者漢

書曰以筳撞鐘

篿　　　朱遄切(説具筳下)又徒官切(説文曰圜竹器也)
簆　　　丘候切織所以貫經而前郤之者也
䈏　　　方六切(類篇曰織具也)織所以張其幅也(俗又名柺)
笠　　　力入切戴以禦雨者
簦　　　丹増切呉語曰䔲笠相望从草(唐尚書曰夫須也韋昭曰)

(備雨具也)史記躡蹻儋簦(徐廣曰笠有柄謂之簦按簦以儋言有柄是也)

䈉　　　七接切箕類
箯　　　婢篇切(説文曰竹輿也)漢書曰箯輿切
筵　　　以然切竹席以藉席者其度長於席周官司

几筵王位斧依莞筵加繅席次席諸侯祭祀席蒲


筵加莞席公食大夫禮蒲筵常加雈席尋考工記


曰周人明堂度九尺之筵

簟　　　徒念切筵之精者也
簾　　　離鹽切織竹垂之以障也
箔　　　步各切簾屬古單作薄
簀　　　阻戹切編竹以藉也凡牀先用簀乃加薦席

又作　　(説文曰迫也在瓦下棼上按椽上必設笮然後安瓦今人謂之棧厭酒者亦用)


(笮又讀側嫁切與榨通本作沛見水部)

笫　　　阻史切簀也簀笫榨同聲
筄　　　羊昭切(爾雅曰屋上薄謂之筄釋曰今之屋笮也)

滂丁切(類篇曰舟車蓬也)粗箔也片聲義相邇

䉭　　　力涉切織竹為也
籧篨　　　彊魚切　　直魚切織竹如席規以為囷

或以貯穀粟或以取魚擁腫不能俯者似之故因


以名其疾詩云籧篨不殄晉語曰籧篨不可使俛

篅　　　市縁切説文曰以判竹圜以盛穀淮南子曰

守其篅𥫱(𥫱徒本切作囤為正見囗部)

篽　　　疑舉切藩籬之類也(説文曰禁苑也引春秋傳曰澤之自篽或作􁛶)

(漢宣帝詔池籞未御幸者假與貧民蘇林曰折竹以繩緜連禁禦使人不得往來律名為籞)

籬　　　鄰支切織竹為藩也(别作篱今人織竹如勺以漉米謂之爪籬俗有)

(笊篱字)

笝　　　諾盇切竹索也(又作䈫笚)
筰　　　自莫切竹索也(説文曰筊也筊竹索也)漢西南有筰夷

(杜詩架竹為長橋連笮動裊那即筰也)

筅　　　穌典切析竹為帚以洗也
筧　　　吉典切續竹通水也古單作建建瓴(亦作梘)
笙　　　色行切(鄭司農曰笙十三簧爾雅注曰大笙才九簧小笙十三簧)自笙至

箏皆樂器也

竽　　　員魚切(鄭司農曰竽三十六簧)
簧　　　胡荒切(説文曰笙中簧也按説者謂簧竹管裏薄莩也笙竽皆植管於匏以金為)

(薄葉障其管底龡者以氣鼓之上下翕張以出聲以其象簧故謂之簧然鹿鳴之詩曰吹笙鼓簧又)


(曰鼓瑟吹笙又曰並坐鼓簧以辭逆之則簧與瑟皆鼓而不吹自為竹聲之一非笙中物也况君子)


(陽陽之詩曰左執簧簧以執言非管中薄葉明矣)

篪　　　直竒切(鄭司農曰篪七空郭景純曰篪以竹長尺有四寸圍三寸一空上出徑三)

(分横龡之小者尺二寸鄭司農云七空葢不數其上出者也月令作竾别作筂)

篴　　　田溺切横管也又作笛(杜子春曰篴讀如滌今時所龡五空竹笛)

(也説文曰七孔筩也羌笛三孔馬融曰笛本四孔京房加一孔為商聲)

籟　　　郎蔡切(説文曰三孔龠也大者謂之笙中謂之籟小謂之箹莊周曰人籟比竹是)

(已)

箹　　　乙郤切(説具籟下一曰竹節)
筑　　　張六切(説文曰以竹為五絃之樂也从竹从巩巩持之也按巩乃聲史記高漸離)

(善擊筑司馬貞曰筑似琴有絃以竹擊之)

笳　　　古牙古乎二切胡龡也(又作箛説文曰箛吹鞭也顧氏曰笳胡人)

(卷葭葉吹之)按笳箛一物今人亦謂之角或龡鞭或卷


木皮蘆葉而龡之笳箛角一聲之轉凡吹笳者皆


為角聲且以其卷皮葉如角故謂之角

箏　　　側弘切絃竹而鼓之也
範　　　防氾切規竹為模也通作范記曰范金合土

易曰範圍天地之化(亦作范説文曰笵法也从竹竹簡書也古法有竹刑)

箠　　　之纍切鞭類也通作捶
笞　　　丑之切箠也
劄　　　竹洽切削竹刺入也(按㓣已見刀部今俗通用此)

色捉切又作　　(説文曰以竿繫人也)春秋左氏傳季

札聘魯見舞象箾南籥者(陸氏音朔)又曰見舞韶箾者


(陸氏音簫按箾一字而陸氏二音葢舜有簫韶而武不以籥故異其讀亦意之耳闕疑可也)

簉　　　初又切春秋泉丘人之女奔孟僖子僖子使

助薳氏之簉(杜元凱曰副倅也侗謂簉既為副亦不應又言助其義葢闕)


竹之疑

等　　　多肎切高下之差次也車有六等爵有五等

(説文曰齊簡也从寺寺官曹之等平也)

筮　　　時制切記曰龜為卜策為筮(説文曰易卦用蓍从竹从巫巫)

(古文巫)亦作　　

算筭　　　(孫氏)穌管切以策為之从衡布算以計多寡

之數也(説文曰數也从竹从具讀若筭)　　穌貫切(説文曰長六寸計厯數者)


(从竹从弄言常弄乃不誤也又作笇史記曰笇軍食説文蜀本曰古文並古文)

笑　　　私妙切借為笑樂之笑(孫愐曰説文从竹从犬嘉也今説文無此)

(字李陽冰曰竹得風夭矯如人之笑按陽冰之説鑿而不通笑當自有本義而今亾之喜笑之笑特)


(假借耳漢書談关大噱師古曰关古笑字又作咲从大亦無義)

　六書故卷二十三
欽定四庫全書
　六書故卷二十四
　　　　　　　　　　　　　宋　戴侗　撰
植物四
艸　　倉老切草之類繁而冬死其根厎不足道也故
　象其並生而不及其根(俗作草説文曰草斗櫟實也从艸早聲按櫟實不當从艸)
　(已具早下)因之為艸創草昧草草之義
草之象形

芻　　　楚隅切食牛馬艸也象包束草形(别作犓)

草之指事

屮　　　五列切草木之初生也微故从草之半(漢書徑以)

(為艸字)


屮之象形

屯　　　陟倫切難也象草木初出地屯戹未申也借

為屯束屯聚之屯徒渾切(别作芚)

􁃫　　　　　匹邁切麻枲􁃫物也象草皮可披剥(説文)

曰　(分枲莖皮也八象枲皮讀若髕草木盛)　然八聲讀若輩侗謂不當分為二字　


􁃫之㑹意

麻　　　莫遐切从广言人所治也

麻之諧聲

檾　　　犬穎切枲屬似苧而薄華黄子如蜀葵而黒

高者六七尺北人種以績布及索繩(通作顈又作絅苘)記


曰三秊之喪既顈康成曰無葛之鄉去麻則用顈

􁒼　　　穌旰切分離之也自􁒼為􁒼上聲俗作散
索　　　穌各切互枲以為繩索也借為索盡之索書

曰牝雞之晨惟家之索因是為蕭索之索俗又有


摸索之語謂以手循索如搓繩索狀也(别作􁕹)又索


索為震驚之狀易曰震索索又穌格切摉索也(别作)


(􁖡説文曰入家􁄭也)又盡也


􁃫之諧聲

枲　　　辛子切牡麻也麻之牡者不實喪服傳曰牡

麻者枲麻也(蜀本説文辝省聲籀文按枲台聲)又倉耳亦名枲耳


葉有毛實有刺不可食惟葉可作麴俗謂之道人


頭亦謂之芹絲


􁃫之疑

􁂛　　　即里切(説文曰止也从盛而一横止之也)

于貴切易曰拔茅茹以其(説文曰草木孛之貌顧野王)


(曰草木四舒孛之貌畀聲今俗作槖葢傳寫之譌又作彚疑从木省聲)

南　　　那含切(説文曰草木至南方有枝任也􁄎聲古文)按今用為南

北之南

屮之諧聲

每　　　梅瑰切又上聲草青蒼也傳曰原田每每(又作)

(莓今人以為莓苔之莓莓苔猶蒼苔也)借為每人每事之每

圥　　　栗匊切(説文曰菌圥地蕈也叢生田中籀文)

戸光切草狂生也从屮王聲(説文曰从之在土上讀若皇)

毒　　　亭沃切草惡中人也(説文曰古文)蜂蠆之丁亦曰

毒又亭得切(説文曰闗中謂虵蠆毒曰􁈫葢不知其特為毒音之轉也甌人呼毒亦與)


(􁈫同音)又徒黛切借為毒冒之毒毒冒似龜生南海


其甲班錯為器物之珍飭(别作玳又作瑇)

卉　　　許貴切又上聲草木衆生也詩云卉木萋萋

又曰百卉具腓(爾雅曰卉草也)


卉之諧聲

賁　　　彼義切卉木華炳也書云賁若草木引之為

賁飾易曰賁者飾也又扶云切與墳通詩云賁鼓


維庸(毛氏曰大也)又補魂切古有虎賁言其勇趫與奔


通又扶粉切記曰奮末廣賁之音作而民剛毅又

方問切與僨通記曰賁軍之將

茻　　　摸晃切又莫古切草深袤也易曰伏戎于　

又作　　草深藏犬也

若　　　而灼切(説文日初出東方湯谷所登榑防無切桑叒木也象形籀文)

(擇菜也从右右手也按楚辭曰折若木以拂日扶桑若木之説雖無所稽其來舊矣象木而三其)


(枝葢所謂若木者説文譌而為三又也古鍾鼎文皆作無从又者若之義从口聲籀文乃之)


(譌也从艸右則又自籀而譌也)

苗　　　睂鏕切禾穉曰苗草在田中苗之義也
蓏　　　郎果切木實曰果草實曰蓏(别作)
茐　　　倉公切葷草也其莖葉空中故謂之茐(俗作蔥)

茐之色青故引之為青茐茐蒨(别作􁙕説文曰帛青色)

蔓　　　武曼切草曼生也又莫干切蔓菁菜名
茁　　　側劣切草初出也
芽　　　五加切草初茁如牙也漢書詩始萌牙單作

牙


古肴切草根相互結也秦藥名以其根互

結故謂之(俗誤作艽又譌為芁非)

㪿　　　之列切斷草也自㪿為㪿食列切　　(籀文篆文)

(从手見手部)

芟　　　所銜切刈草也(别作蔪)

艸之諧聲

菜　　　倉代切埸圃所毓人所茹也
蔌　　　孫卜切澤野之物可茹者詩云其䔩維何維

筍及蒲(今俗謂蔬蔬蔌一聲也)又曰蔌蔌方有穀蔌蔌輕小


而積之貌

菘　　　息躬切冬菜也其莖葉中白因謂白菜菘華

黄來服華紫故來服亦名紫華菘

芥　　　茍蠆切冬菜也葉微似菘而毛味辛甘其子

粒細味尤辛子可厭油者謂之油芥

葵　　　揆惟切冬菜之滑者(爾雅莃兔葵芹楚葵菺戎葵冬葵繁露按本草)

(食葵莖紫或白夏華而實實而萎刈之復生其次戎葵又名蜀葵華似堇有五色華細者名錦葵其)


(次冬葵大莖小葉紫黄色呉人謂之繁露又名落葵又名胡燕脂兔葵似葵而葉小狀若藜有毛汋)

(啖之甚滑又有黄葵七月華俗名側金盞)

荍　　　期遙切詩云視爾如荍(爾雅曰荍衃毛氏曰芘芣也陸氏曰似)

(蕪菁華紫緑色可食微苦郭氏曰今荆葵也似葵紫色)

菁　　　子丁切蔓菁冬菜也書曰包匭菁茅(孔氏曰菁以為)

(菹茅以縮酒鄭氏曰菁茅茅有毛朿也)周官菁菹鹿臡(鄭氏曰蔓菁也一名蕪菁)


(又名冥精又名諸葛菜菜葉類菘根類蘿蔔而差小根葉皆可啖春食苗夏食心秋冬食根)又


為草木青蔚之狀詩云有杕之杜其葉菁菁又曰


菁菁者莪(毛氏曰葉盛貌也)

葑　　　敷容切詩云采葑采菲無以下體(亦作蘴毛氏曰須也)

(鄭氏曰葑菲蔓菁與葍之類也皆上下可食然其根有美時有惡時采之者不可以其根惡并棄其)


(葉爾雅曰須薞蕪又曰須葑蓯説文曰葑須從也方言曰蘴蕘蔓菁也陳楚謂之蘴齊魯謂之蕘闗)


(西謂之蕪菁趙魏之郊謂之大芥爾雅疏曰葑也須也蕪菁也蔓菁也薞蕪也蕘也芥也七者一物)


(也)又去聲苽根盤結久則并土浮水上謂之葑故


水草泥濘之地皆謂之葑南方葑有廣袤頃畝者


乂其苗葉可以種稻謂之葑田别作湗

菲　　　甫尾切(爾雅菲芴又曰菲息菜毛氏曰芴也陸璣曰菲似葍粗垕而長有毛三月)
(中烝䰞為茹滑美幽州謂之芴河内謂之宿菜郭氏曰芴土瓜也息菜生下溼似無菁華紫赤可食)


(按葑菲有兩説一説采葑菲者食其根無以在下體而賤弃之一説如康成之説取其荑葉無以其)


(根惡而弃其葉鄭説是也臼季曰采葑采菲無以下體君取節馬可也)因之為菲薄


之義又扶沸切喪服傳曰菅屨者菅菲也傳曰共


其資糧菲屨(别作屝説文履也杜氏曰草履也)又甫微切芳菲華


氣也

葍　　　方六鼻墨二切詩云我行其野言采其葍(爾雅)

(曰葍䔰毛氏曰惡菜也陸璣曰幽州謂之燕䔰其根正白著熱灰中溫啖之饑嵗以禦飢漢祭甘泉)


(或用之其華有兩種一種莖葉細而香一種莖赤有臭氣風土記曰葍蔓生被樹而外實狀如牛角)


(一枝數枚味甜如蜜按此其蔓即木通本草云木通蔓大者徑三寸每節有二三枝枝頭有五葉華)


(有紫白實如小木瓜長三四寸核黒穰白陳士良云實名桴棪子陶隱居云近道繞樹藤生汁白莖)


(有細孔兩頭皆通含一頭吹之氣出彼頭者良主通利九竅出音聲去脾胃中寒熱葢通可去塞故)


(其治如是也永嘉山中亦有之但未有噉其根者俗書作􁘙)

蔔　　　蒲北切蘿蔔冬菜也亦有夏蔔根葉俱可食

根尤甘毳江南多産之又名來服又謂盧蔔盧羅


來一聲之轉又謂紫華菘(説文蘆菔似蕪菁實如小菽)

蘘　　　汝羊切蘘荷也(説文一名葍蒩崔豹曰白曰蘘荷紫曰葍蒩葉似蕉根似)

(薑性好陰根莖宜蒩陶弘景曰赤者宜菹白者宜藥又名薄苴菹蕉同聲)

萵苣　　　烏禾切　　勤吕切春菜也俗謂萵苣有

黄白紫數種(説文曰苣束葦燒也束葦當作炬顧野王曰苣勝胡麻也巨勝當作巨)

莧　　　呼旦切夏菜也有紅莧紫莧白莧五色莧水

莧人莧人莧又名胡莧又名康莧又有馬莧馬莧


又名馬齒

茄　　　求加切實可可菹一名落蘇實大如鳬卵

與瓜匏同時(又爾雅夫渠之莖曰茄古牙古俄切詳見荷下)

莙薘　　　居云切　　唐割切菜也葉似蓫䰞之滑

其湯宜澣

葷　　　許云切辛菜也薑葱韭䪥蒜通曰葷菜韭䪥

食葉薑蒜食根記曰膳於君有葷桃茢於大夫去


茢於士去葷(鄭氏曰葷辟凶邪薑及辛菜也按釋老之徒齋戒輒禁葷俗共化之古人)


(乃以葷辟穢惡祭祀之豆先韭)

蒜　　　穌貫切葷菜也有大小二種葉似䪥根可食
大蒜又名葫諸葷之中蒜氣尤烈

薑　　　居良切(亦作䕬)山薑良薑薑黄薑類
蒪　　　普各補各匹沃三切楚辭曰醢豚苦狗膾苴

蒪(孫愐曰蘘荷也)

蕉　　　苴消切巴蕉巴且也葉大如旃生南方其葉

可以為絺其實甘美相如賦作巴且

蘇　　　素孤切桂荏也蘇以紫為貴紫蘇葉似荏而

辛芳似桂宜為飲故謂桂荏色淡者為野蘇生水


旁者為水蘇又借為樵蘇之蘇莊周曰蘇者取而


爨之史記曰樵蘇後爨(漢書音義曰取草曰蘇)又為蘇醒易


曰震蘇蘇書曰后來其蘇(俗作甦)又為流蘇相如賦


曰蒙鶡蘇(孟康曰蘇析羽也)

荏　　　而沈切白蘇也莖葉似蘇而白子如粟米可

食亦可厭油詩云􁍛之荏菽(爾雅曰戎菽謂之荏菽葢誤以荏菽為一)


(物)借為荏弱之荏詩云荏染柔木孔子曰色厲而


内荏

芭　　　氣已切詩云誕降嘉種維糜維芭(爾雅曰芭白苗郭氏)

(曰白粱也)又云薄言采芭于彼新田(毛氏曰菜也陸氏曰似苦菜莖青白)


(摘其葉有白汁脃可生食亦可烝食青州謂之芭舅氏曰即穈芭之芭也)又曰豐水有


芭(毛氏曰草也按毛氏於詩三變其説芭以嘉種稱則以為穀類芭以采言則謂之菜芑生豐水)


(中則不得為禾與菜故又謂之草其實未知芭果為何物也)

靃　　　虚郭切詩云皎皎白駒食我埸藿(毛氏曰藿猶苗也)

公食大夫禮鉶芼牛藿(康成曰豆葉也)漢書曰山有猛獸


藜藿為之不采(爾雅曰鹿藿其實莥郭氏曰莥鹿豆也蔓生葉似大豆根黄而香)


(本草曰生山谷苗似豆)又藥名藿香

荅　　　都合切(説文曰小菽也)借為荅問之荅猶對也
芋　　　云昫切蹲鴟也古通作預(别作蕷)詩云君子攸

芋(毛氏曰大也鄭氏曰當作憮覆也按二説未當)左氏傳楚有芋尹芋地


名也

芧　　　云昫切相如賦曰蔣芧青蘋(漢書音義曰三稜也莊子曰徂)

(公賦芧乃栩梠譌為芧也)

薇　　　無非切(説文曰菜似藿)　　籀文詩云薇亦作止嵗
亦莫止次曰薇亦柔止又次曰薇亦剛止嵗亦陽


止薇葢作於嵗莫至夏而剛也又曰山有蕨薇曰


陟彼南山言采其薇薇葢生於山也公食大夫禮


鉶芼豕以薇(疑即苦益菜生山中冬晚抽牙至春柔美夏而剛宜芼豕説文薇似藿項)


(安世曰今之埜豆也莖葉茭實皆似豆而小荑可菹蜀人謂之小巢菜豆謂之大巢蘇子瞻)


(名之曰元修詩正義亦云莖葉似小豆蔓生)

蕨　　　俱越切紫萁也生山中萁有二有蕨萁有狼

萁蕨萁初出土紫色拳如小兒手可食其根掘而


擣之取粉可食凶年以御飢謂之烏昧亦謂烏稬


(爾雅曰蕨虌)

葶藶　　　特丁切　　郎擊切(爾雅曰蕇亭歴)本草曰似薺

開黄華結角子扁小如黍粒味苦寒治肺上氣及


癥瘕一名丁歴伯曰市中所鬻有甜苦二種甜亭


歴乃薺與析蓂不能破氣下水也(月令孟夏靡草死説文鄭康成)


(皆曰薺亭歴之屬也至夏則枯死)

薺　　　疾濟切雞薺也詩云其甘如薺(爾雅曰析蓂大薺釋曰俗)
(呼老薺似薺而葉細析亦作菥)

芣　　　縛牟切芣苢車前草也又名馬舄又名當道

江東呼蝦蟇衣大葉盤生華實成穂如鼠尾

苢　　　移里切芣苢薏苢二物(亦作苡)
薏　　　　　依記切薏苢榖類枝葉如黍其實殻堅

圜澤如珠其米如貝鄭漁仲説有飲薏有食薏殻


尤堅硬椎之乃破

葛　　　格曷切葛根可食蔓可又濩以為絺綌
藷　　　直於切藷根如署預署預堅緻潔白而藷虚

滑類蹲鴟猶武夫之於玉世多不能辨(又作􁘀類篇曰署預)


(也葢亦以藷與署預為一物)

蔗　　　之射切甘蔗葉如蘆幹如竹而實中甘美可

食小者才如荻名荻蔗厭其汁為蔗漿乾者為沙


餳相如賦曰諸柘巴且通作柘

蘭　　　洛干切芳草也春蘭葉細夏蘭葉細而長秋

蘭葉大而澤冬蘭葉差大葉皆不冬凋春蘭一榦

一華夏秋冬一榦十數花四時之蘭芬馨最於衆


芳本草曰蘭與澤蘭相似生水旁紫莖赤節高四


五尺緑葉光潤纖長有岐葉陰小紫五六月華華


紅白色而香一名都梁一名水香又名燕尾香澤


蘭葉鑯微有毛方莖按傳曰鄭穆公予燕姞蘭而


御之曰以蘭有國香人服媚之又楚辭曰秋蘭兮


青青緑葉兮紫莖又曰紉秋蘭以為佩朱子曰今


所謂蘭雖香而不可佩本草所指是也按離騷引


物如荷衣蕙帶之類皆託辭也佩蘭之説亦未可


徵然以左氏傳考之則蘭固古人所服佩容臭之


物也澤生者曰澤蘭木生者曰木蘭以類推之則


本草所指正古所謂蘭也但蘭芷之蘭今不聞服


佩而四時之蘭獨著於今予故兩著之

蕙　　　胡桂切楚辭蕙華之曽敷兮紛乎都房

何曽華之無實兮从風雨而飛颺(本草曰薰草也生下濕地麻葉)


(方莖赤華黒實氣如蘼蕪可以已癘陳藏器曰即零陵香也黄魯直曰一榦一華者蘭一幹數華者)

(蕙按山中人所謂蕙葉似秋蘭而大一莖十數花華細而芳薄與魯直説稍異皆非蕙茝之蕙也但)


(不知其果為零陵香否也)

薫　　　許云切(本草曰即零陵香也莖葉謂之蕙根謂之薰)
芸　　　于分切詩云苕之華芸其黄矣又曰棠棠者

華芸其黄矣(毛氏曰黄盛也)月令中冬芸始生(鄭氏曰香草也説文)


(曰似苜蓿淮南子説芸草死而復生襍禮圖曰芸蒿也葉似邪蒿香美可食沈存中曰今人謂之七)


(里香小叢葉類豆華極芬香秋則葉間微白如粉汙善辟蠧古人以藏書南人采置席下以辟蚤)


(蝨爾雅曰權黄華郭景純曰今謂牛芸為黄華華黄葉似苜蓿按毛氏黄盛之訓乃因詩傅㑹郭氏)


之説畧與(闕)

微黄梖入藥以其梖色白故謂白芷(詳具蘺下)


去弓切(别作芎)山鞠窮也傳曰有山鞠窮乎司


馬相如賦作穹窮也者鞠窮之合言也(萱曰一云香草)

茝葯蘺　　　昌已切又昌改切　　乙角切　　鄰

之切(爾雅曰蘄茝麋蕪説文曰楚謂之蘺齊謂之茝晉謂之䖀又曰江蘺麋蕪也本草曰一)


(名蘄茝其苖謂之麋蕪荀子謂蘭槐之根是為芷蘭槐離騷所謂蘭茝也苗為蘭茝根為芷也白芷)


(一名茝一名䖀一名莞一名苻籬一名澤芬葉名蒚王逸曰白芷謂之葯按離騷曰扈江離與辟芷)


(又曰襍杜衡與芳芷豈惟紉夫蕙茝又曰秋蘭兮麋蕪淮南子亦曰亂人若窮之於稾本蛇牀之)


(於麋蕪芷茝麋蘺各為一物自爾雅蘄茝麋蕪並言然後名物分合殽然紛亂爾雅曰莞苻離其上)


(蒚乃謂莞簟之莞本草但見苻離之名畧與蘺同遂又并之於芷下誤愈甚矣蘄芹實一字水草也)


(鞠窮苗葉似蘄故亦得芹名不可直謂之芹也要之今世所用不過芷二物其餘名物闕之可也)

蘪　　　閩為切蘪蕪古單作麋亦作　　
蒿　　　呼牢切蒿類不一有白蒿青蒿邪蒿同蒿廪

蒿蔞蒿因陳蒿馬矢蒿蓬艾蔚莪菣蕭荻藾苹蘩


皆蒿類也(爾雅曰蒿菣説文曰香蒿也陸氏郭景純皆曰今青蒿也汝南汝陰皆謂之菣)


(本草曰草蒿青蒿也葉極細媆人亦取襍諸香菜食之至夏高三五尺秋後開細淡黄華華下結子)


(如粟)

菣　　　丘刃切(説具蒿下别作)
蓬　　　薄紅切蓬蒿也葉陰白而毛似艾亦可擣為

艾故謂皤蒿又謂艾蒿華如柳絮相輥如毬遇風


則飛旋故謂蓬科轉蓬詩人所謂首如飛蓬是也


蓬葉峭澀不可茹今人采其媆葉擣和米粉為餈


䊦(本草曰蓬蒿白蒿也先衆草而生葉麤於青蒿上有白毛錯澀白生至枯白於衆蒿爾雅所謂)


(皤蒿也疏云可以為菹陸氏曰凡艾白色為皤蒿今白蒿春始生及秋香美可生食又可烝名游胡)


(北海人謂之旁勃夏小正云蘩游胡游胡者旁勃也古人以為菹唐孟詵亦云生挼醋食今人不聞)


(此疑古今食品之異)蓬生最繁徃徃彌望故蓬為叢茂之狀


蓮房栗房亦謂之蓬謂其狀如蓬科也借為蓬籠

船蓬之蓬謂其覆葢蓬然也

艾　　　五葢切艾葉厚而毛緜白茸茸擣挼用以灸

者也(爾雅曰艾冰臺)借為耆艾之艾記曰五十曰艾(孔穎達曰)


(髮蒼白如艾也)詩云或肅或艾言其老成也曰夜未艾未


闌也又為少艾孟子曰知好色則慕少艾又為報


義詩云福禄艾之周語曰艾人必豐皆報也又為


懲艾之艾(别作㣻説文曰懲也)又魚計切借為斬艾之艾與


乂通

蔚　　　迂胃切(爾雅曰蔚牡菣説文曰牡蒿也陸氏曰牡蒿二月始生七月華華似胡麻)

(華而紫赤八月為角似小豆鋭而長一名馬新蒿郭氏曰即蒿之雄無子者本草曰馬先蒿葉如茺)


(蔚華紅白八九月實俗謂之虎麻陸謂有子郭謂無子有子者為正按郭氏所以謂無子者以其有)


(牡蒿牡蔚之名也據本草馬先蒿葉似茺蔚茺蔚子一名貞蔚莖如荏方莖白華華生節間實似雞)


(冠子茺蔚亦蔚之類也馬先又作馬新馬矢一音之轉)又為薈蔚之蔚詩云


薈兮蔚兮南山朝隮言雲氣茂密也又迂律切易


曰君子豹變其文蔚也

蕭　　　先雕切(爾雅曰苹藾蕭蕭萩説文曰蕭艾蒿也萩蕭也陸氏曰今人謂之萩蒿或)
(云牛尾蒿似白蒿莖麤科生多者數十莖可作燭有香故祭祀以脂爇之許氏以蕭為艾蒿非也)


詩云取蕭祭脂記曰蕭合黍稷臭陽達於牆屋(康成)


(曰薌蒿也)借為蕭森之蕭灌木森爽貌也(又作橚槮)又借為


蕭條蕭疏蕭索蕭㪔又詩云蕭蕭馬鳴

萩　　　七由切(説具蕭下)
莪　　　吾何切詩云蓼蓼者莪匪莪伊蒿(爾雅曰莪蘿毛氏曰)

(蘿蒿也陸璣曰莪生澤田漸洳處葉似邪蒿而細科三月中莖可生食又可烝香美味頗似蔞蒿郭)


(璞曰莪蒿也亦曰廩蒿本草角蒿葉似白蒿華如瞿麥紅亦可愛子似王不留行黒色作角陳藏器)


(以此為廪蒿為莪蒿按藥又有蓬莪术)

苹藾　　　蒲兵切詩云呦呦鹿鳴食野之苹(毛氏曰蓱也按)

(萍水草不生於野亦非鹿所食)　　落葢切(爾雅曰苹藾蕭陸璣曰苹葉青白色莖似)


(箸而輕肥始生香可食郭璞曰今藾蒿也)

蔞　　　力殊切蔞蒿葉似蓬蒿生澤土根荑皆可食

詩云翹翹錯薪言乂其蔞(爾雅曰購蔐蔞郭璞曰蔞蒿也别作)又


力久切蘩蔞一名雞腸草(爾雅蔜䕅􁓾疏曰即蘩蔞也)

蘩　　　符袁切詩云于以采蘩于沼于沚于澗之中
傳曰澗溪沼沚之毛蘋蘩蕰藻之菜蘩葢水草而


未詳其物(爾雅曰蘩皤蒿郭璞曰皤蒿即白蒿也按詩及傳蘩乃澗溪沼沚之毛白蒿乃)


(生平陸明非一物)

蘋　　　薄賔切澤草也未詳其物詩云于以采蘋南

澗之濵(又作薲詳見萍下)

萍　　　薄經切又毗宵切浮生水上不根著之草也

其類不一或大或細或青或紫(又作蓱䕯薸爾雅曰苹蓱其大者蘋)


(陸璣曰今水上浮蓱也大曰蘋小曰萍季春始生可糝烝為茹又可苦酒淹以就酒郭璞曰江東謂)


(之薸説文曰苹蓱也無根浮水而生薲大蓱也水部又有萍水草也从水苹平亦聲徐鍇曰俗作)


(蘋鄭􁛶仲曰蘋水菜生淺水及岸側葉似車前白華舅氏曰詩言采蘋於澗濵采藻於行潦藻生水)


(中蘋生水際也華白故謂白蘋蘋萍明非一物萍薸特一聲之轉非二物苹蘋萍薸聲相近故易眩)


周官萍氏掌水禁凡从草加水者多水草也

藻　　　子皓切水草也(或作薻爾雅莙牛薻陸璣曰藻一種葉如雞蘇莖大如箸)

(長四五尺一種莖大如釵股葉如蓬謂之聚藻皆可食煮熟挼去腥氣米麪糝烝為茹揚人饑嵗以)


(當榖食)古者畫藻以為飾故因之為華藻文藻又冕


有繅就車亦有繅就玉有繅藉以綵絲為之亦作

薻

蕰　　　於渾切水草蔓生節節生葉如羽旄之狀傳

曰蘋蘩蕰藻之菜(今傳作藴陸徳明讀如藴非)又於粉切與藴


通

蒲　　　蓬逋切水草也其類不一甘蒲又名蒲釐初

生未出水紅白色茸茸然其入土白色者啖之甘


肥宜為菹周官所謂深蒲也故謂甘蒲其葉與蒻


如茭柔􁇨而耎可以為筵為薦周官所謂蒲筵也


華黄取其黄為治血藥謂之蒲黄(説文藻蒲蒻也葢昧深蒲之義)


(故贅藻字)昌蒲似蒲而其味辛其臭烈能辟蚤蝨故甘


蒲為香蒲昌蒲為臭蒲莞小蒲也又謂蒲齊鳬茨


蒲柳類之故亦以蒲名石昌蒲生清水石上根葉


皆似昌蒲而小纖緑可愛根節數蜜又見蓀下(又作)


(莆説文曰萐莆也説者曰瑞草也堯時生於庖厨扇暑而涼此不經之談也)

蓀荃　　　思渾切　　逡縁切(類篇合二字為一陶隱居曰東間溪有名)

(溪蓀者根形氣色絶似石昌蒲而葉無脊鄭􁛶仲曰昌蒲初輕乾則實蓀乾則虚燥蓀與昌陽四五)

(月生釐華石昌蒲則華少别作􁢕䕖)楚辭曰荃蕙化而為茅(一本作蓀)


又曰蓀橈兮蘭旌(一本作荃説者曰荃蓀一物也説文曰荃芥脃也鼂説之曰芥)


(脃之荃當从唐本初劣切)漢書繇王閩侯遺江都王建荃葛(蘇林)


(曰細布屬服䖍曰音蓀細葛也亦作絟説文曰細為荃粗為紵檾屬)

莞　　　古凡切又上聲小蒲也莖葉圜長叢生如蓍

可以為席剔取其莖中虚白者可以漬油燃燈故


又謂之燈心草蒲類而小故謂小蒲又一種尤細


謂之龍須周官祭祀之席蒲筵繢純加莞席詩云


下莞上簟(鄭氏曰小蒲之席也爾雅曰莞苻離􁆎䑕莞釋曰鼠莞纖細似龍須可為席蜀)


(中出好者顔師古曰夫離也今謂之䓤蒲别作)

苻　　　防無切傳曰取人於雈苻之澤(爾雅莞苻離疑此為雈苻)

(之苻又曰苻鬼目郭氏曰今江東草有鬼目莖如葛葉圜而毛子如耳璫赤色叢生)

芍　　　胡了切鳬茨也蒲茨苖似龍須草根如小栗

可食(爾雅曰芍鳬茈漢有芍陂葢以産此得名伯曰鳬茨言鳬所食鳬蒲聲相近茨齊聲相近)


(故又名蒲齊别作薂誤讀音酌者非)

蒻　　　如約切蒲初萌近根蘀也(説文曰蒲子可以為席徐鍇曰蒲下)
(入泥白處俗呼蒲白)

蕫　　　得動切(爾雅蘱薡蕫釋曰薡蕫狀似蒲而細可為屩亦可為索杜林曰蕫藕根也)

按蕫借為蕫正之蕫書云蕫之用威又曰蕫正治


官義近於督蕫督同聲督急而蕫稍緩

荷蓮菡藕　　　閑俄切　　力延切　　徒感切　　

五口切夫容也又曰夫渠其根藕其葉荷其華菡


萏其實蓮蓮中之子的的中之心薏(荷又作蕸爾雅荷芙渠其)


(莖茄其葉蕸其本蔤其華菡萏其實蓮其中的的中薏按茄蔤皆不用之名夫容亦作扶容芙蓉芙)


(渠的又作菂)

芡　　　巨險切水草也實似雞頭故亦謂之雞頭又

謂鴻頭

芰　　　巨記切菱也(别作茤)
菱　　　力膺切菱類大小不一實如呉牛角鬼菱三

角如蒺藜亦有四角者無角者(又作蔆䔖司馬相如作)

芹　　　渠巾切又渠支切水草也葉如鞠窮莖虚三

脊根長數寸正白甘香可食秋開白華周禮曰芹

菹兔醢古作　　(亦作䓅菦爾雅曰芹楚葵蘄茝麋蕪又曰薜山蘄郭氏曰蘄茝)


(似蛇牀廣雅曰山蘄當歸似蘄而麤大陸徳明曰蘄士芹字本草水斳音芹一名水英芹有兩種荻)


(芹取根白色赤芹取莖葉並宜作菹及生菜又有查芹可為生菜)鞠窮當歸苖葉


皆似芹故鞠窮有蘄茝之名當歸有山蘄之名又


有回芹馬芹皆芹類也蘄亦與祈通用

荇　　　下孟切水草蔓生葉圜而青蔓長丈餘大如

釵股將至水面始有支葉華黄而細根莖白於芹


而無節香可食浙人至今呼荇菜也(又作莕爾雅曰䓏接余其)


(葉苻陸璣曰煮白莖以苦酒漬之可食)

苽　　　古胡古肴二切又作　　(亦作菰)水草也苞茂

如擘取其心如筍甘美可食謂之茭首實如米


可食古謂雕苽之米亦曰雕胡記曰魚宜苽謂苽


飯也食牛馬者取其葉故馬牛之食通謂芻茭茭


苽一聲(爾雅曰茭牛蘄説文曰茭乾芻也)

蔣　　　子兩切苽也(徐鍇曰青謂之苽蔣乾謂之芻茭)古用為國名

今以為姓

茆　　　力久切水草也周禮曰茆菹䴢臡詩曰思樂

泮水言采其茆(毛氏曰鳬葵也陸氏曰茆與荇菜相似莖大如匕柄葉大如手赤圜)


(有肥者著手中􁇨不能停可生食作滑美江南謂之蓴或謂之水葵鄭小同亦曰江南謂之蒪説)


(文䖂洛官切鳬葵也徐鍇曰江南謂之豬蓴杜子春讀若卯非魯頌茆與酒劦)

蓴　　　殊倫切(説具茆下説文曰蒲叢也)
蕳　　　古顔切詩云彼澤之陂有蒲與蕳(毛氏曰蘭也鄭氏曰)

(當作蓮韓氏曰蓮也按蕳未詳何物)

雈荻菼薍蒹葦蘆葭　　　胡官切　　徒厯切(又作藡)

蔐　 　　吐敢切(又作􁓭)　　盧玩切　　堅嫌切雈


荻蒹一物也詩云毳衣如菼孔氏曰初生為菼長


為薍成為雈舅氏曰菼薍雈荻蒹一物而五名今


人犆謂之荻荻莖短小而實其末曲如鈎類馬鞭


節其葉陿長而色重於蘆有白脊其華先紫脃後


白如􁒼絲今人以為簾箔淮南子曰荻苗類絮　　


于虺切　　陵如切　　間巴切葦蘆葭一物孔


氏曰初生為葭長為蘆成為葦舅氏曰葭蘆葦一

物而三名今人直謂之蘆蘆幹大而虚中其末直


其葉濶大而色淺其華褐色穂生如狐尾今人以


覆屋織壁編䕠作筆管箱筥絞繩皆蘆也詩云八


月雈葦曰葭菼掲掲曰蒹葭蒼蒼今人言蘆荻皆


對舉之詞也按葦龠葭管皆以蘆為之(毛氏曰葭蘆也菼薍)


(也既以蘆菼為二物矣毳衣如菼之下則又曰菼鵻也蘆之初生者又以蘆菼為一物非也)

莩　　　芳于切(説文曰草也一曰葭中白皮)漢書曰非有葭莩之

親(顔師古曰葭中白皮至薄者)

茅　　　謨交切草可用以覆以藉者也
菅　　　居顔切菅茅類而大葉似茭其華白其穂斾

斾如帚而莖圜直宜為帚其蒻柔忍宜為屨又謂


之芒有黄芒白芒白芒柔忍不及黄芒白菅華最


晚八月九月始開其華白而輕詩云東門之池可


以漚菅喪服斬衰菅屨皆此物也(又作芉類篇曰芉草名芒又)


(作莣爾雅曰莣杜榮郭氏曰莣似茅皮可為䋲索履屩説文謂菅即茅非也菅宜飯牛茅不可食牛)


(菅根赤茅根白)

庫拜切記曰浴出杇履蒯席連用湯履薄席


喪服齊衰疏屨傳曰疏屨者藨蒯之菲也左氏傳


曰雖有絲麻無弃菅蒯未知於今為何物(説文曰㕟聲徐)


(鉉曰説文無㕟字當是疾正切字之省而聲不近未詳今經傳皆書作蒯亦不可曉)

藨　　　悲蕭切又皮表切喪服傳曰藨蒯之菲(爾雅曰猋)

(藨芀釋曰苕又名猋又名藨爾雅又曰藨麃郭氏曰即苺也又曰蔨鹿藿説文曰藨鹿藿也一曰蒯)


(屬徐鉉曰説文似誤以藨麃為鹿藿也)按記苞履不入公門(鄭氏曰苞藨也)


(説文曰苞草也南陽以為粗履侗謂屬即為履者)

苕芀　　　田聊切詩云苕之華其葉青青苕之華芸

其黄矣(爾雅曰苕陵苕黄華蔈白華茇毛氏曰陵苕將落則黄陸璣曰一名䑕尾生下濕水)


(中七八月中華紫似今紫草花可染皁煮以沐髮則黒本草曰陵苕紫蔵也)詩云卭有


㫖苕(陸氏曰㫖苕饒也幽州謂之翹饒蔓生莖如勞豆而細葉似蒺藜而青莖葉緑色可生食)


(如小豆藿也按詩及爾雅毛公皆言苕華之黄陸氏所稱鼠尾與本草紫蔵皆紫華且陵苕㫖苕未)


(知其果為二物否也)　　丁聊切(説文曰苕草也苕葦華也荀子曰南方有鳥以羽為)


(巢繫之葦苕風至苕折與説文之説相近)

苺　　　芒救切苺種不一或枝或蔓皆有毛朿春莫
實丹狀類覆盆甘酸可食故又名覆盆(爾雅藨藨茥缺盆葥)


(山苺郭氏曰藨苺也江東謂之藨苺子似覆盆而大茥覆盆也實似苺而小葥木苺也實似藨而大)


(本草蓬蘽子一名覆盆一名陵蘽按今江東呼為藨與袍音同藨葢苺之轉)

荼　　　田吾擇加二切荼有三菅茅之華曰荼既夕

禮茵著用荼周官荼人掌聚荼以供喪事康成曰


茅秀也詩云出其闉闍有女如荼呉語呉王白常


白旗白羽之矰望之如荼考工記曰望而眂之欲


其荼白茅華輕而白故康成以荼為茅秀也二則


為荼毒之荼詩云誰謂荼苦又曰堇荼如飴又曰以


薅荼蓼荼蓼朽止又曰民之貪亂寧為荼毒(毛氏曰苦菜也)


(按荼與堇蓼並稱且言荼毒必辛苦毒螫之草非苦菜也爾雅曰蒤委葉郭氏引詩以茠蒤蓼荼文)


(加水王肅説荼陸穢也亦不然舅氏曰荼苦藜也苦朿人喉)三則今之茗爾雅


所謂檟苦荼今人呼擇加切(俗書為茶省其下从木以别於荼不知其)


(繆於六書也梌實木類也集韻有􁎊文子為去其草定从木)又商居切考工記


曰凡為弓各因其君之躬志慮血氣豐肉而短寛


緩以荼者宜為之危弓(鄭康成曰荼古文舒假借字)

蓳　　　居隱切詩云堇荼如飴通作堇(説文曰根如薺葉如細柳)

(烝食之甘按堇荼荼蓼並稱必皆苦辛之草朱子曰烏喙也)晉語曰麗姬置堇


于肉(韋昭曰烏頭也)

苦　　　口魯切詩云采苦采苦首陽之下(毛氏曰苦菜也)公

食大夫禮鉶芼羊苦士虞禮鉶芼用苦記曰濡豚


包苦實蓼(鄭氏曰苦荼也爾雅曰蘦大苦本草苦菜一名荼草一名選一名游冬月令孟)


(夏苦菜秀是也葉似苦苣而細斷之有白汁華黄如菊堪食但苦耳一説苦菜即今苦蕒也)借


為苦良之苦周官典婦功及秋獻功辨其苦良典


絲受良功典枲受苦功(苟子作楛鄭司農曰讀為盬)又曰祭祀


供其苦鹽㪔鹽(杜子春讀為盬謂出鹽直用不湅治然下文又云煮盬以待戒令苦)


(未可謂之盬也)

苓　　　力丁切詩云隰有苓又曰采苓采苓首陽之

顚(爾雅卷耳苓耳説文直謂苓為卷耳毛氏曰大苦也爾雅蘦大苦以為今甘草甘草以甘名何)


(得反謂大苦)

蓼　　　盧鳥切辛菜也其類不一多節者味辛古人

以和羮今人以為麴宜染青者謂之蓼藍俗謂之

蓼青不中用者俗謂狗青生水旁者曰水蓼皆紅


華又力竹切蓼草蒼蒨貌也詩云蓼彼蕭斯又曰


蓼蓼者莪

藍　　　盧銜切又盧含切染青草也槐藍叢生葉如

槐宜為澱蓼藍子葉皆如蓼而差大華紅白宜染


青緑大葉如蟹匡者俗謂之蟹殻澱又有大藍眂


蓼藍為大而色不隶宜染碧(説文藍兩出一染青草一瓜菹按瓜菹蘫)


(也又有漤文)

葒　　　戸公切葒蓼節蓼華而枝葉高大俗謂紅蓼

又謂水紅(爾雅曰紅龍古大者蘬郭氏曰俗呼紅草為龍古語轉爾詩云隰有游龍毛氏)


(曰龍紅草也又作葓龍俗作蘢)

菊　　　居逐切芳草也秋華古通作鞠月令季秋鞠

有黄華(又名曰精又作䕮蘜爾雅蘜治蘠大菊蘧麥説文曰菊蘧麥䕮曰精䕮治蘠郭氏曰)


(治蘠今秋華菊也)

蘧　　　彊魚切(説文曰蘧麥也徐鍇曰今謂之瞿麥其小而華色深者為石竹)
薛　　　私列切相如賦曰薛沙青薠(顧野王曰莎也漢書音義曰賴)
(蒿也)於古為國名有夏奚仲所封今以為姓氏

藎　　　夕晉切(本草藎草葉似竹而細薄莖圜小生平澤溪澗之側荆襄人煮以染黄俗)

(名菉蓐爾雅所謂菉王芻者也郭氏曰今呼鴟脚莎)詩云王之藎臣(毛氏曰進也)

萹　　　比兖切楚辭曰解萹薄與襍菜兮備以為交

佩(爾雅曰竹萹蓄郭氏曰似小藜赤莖節好生道旁可食殺蟲本草曰春中布地生苗似瞿麥葉)


(細緑如竹赤莖如釵股節間生華甚細青黄色根如蒿根赤呼為萹竹衛詩緑竹猗猗説者曰緑王)


(芻也竹萹竹也説文萹茿也茿萹也按緑竹如簀正謂竹耳初非兩物萹竹正以似竹得名茿字贅)


(又作)

蓷　　　吐回切又川佳切詩云中谷有蓷(爾雅曰雈蓷毛氏曰)

(鵻也説文曰雈草多貌孫氏職追切陸璣曰舊説及魏博士濟陰周元明皆云菴䕡是也韓詩及三)


(蒼説悉云益母茺蔚也故劉歆曰蓷臭穢臭穢茺蔚也郭氏曰茺蔚葉似荏方莖白華華生節間又)


(名益母)

菴䕡　　　依廉切　　吕居切菴䕡狀類蒿療要痛

相如賦曰奄閭軒于單作奄閭又䕡茹苖似大


而華淡黄或淺紅無子根似來蔔斷之汁出乾則


凝黒又謂漆頭

薁　　　於六切賏薁也蔓生實纍纍如賏故謂賏薁

詩六月食薁(毛氏曰蘡薁也)諺云賏薁熟喫新粥

萇　　　直良切詩云隰有萇楚猗難其枝(毛氏曰銚弋也鄭氏)

(曰銚弋始生正直及其長大則其枝猗難柔順不妄尋蔓草木陸璣曰銚弋支莖弱遇一尺引蔓于)


(草上人以為汲灌郭氏曰即羊桃也舅氏曰羊桃藤長丈餘可以為綆不知即萇楚否按萇楚於詩)


(以枝言而不以蔓言鄭康成謂銚弋初生正直長而猗難猶不妄尋蔓羊桃乃蔓生之草陸氏故謂)


(支莖過一尺則蔓于草上葢曲傅康成之説其實萇楚未必為銚弋而銚弋初非羊桃也)

蘝　　　留炎切又上聲詩云蘝蔓于野(説文曰薟白薟也或作蘝)

(陸璣曰似栝樓葉盛而細子正黒如燕薁不可食本草白蘝一名菟核蔓生赤莖葉如桑而小根如)


(雞卵三五同窠外赤黑而中白濠州有赤蘝華實相類又烏蘝苺葉有五丫子黑)

芩　　　渠今切詩云呦呦鹿鳴食野之芩(陸璣曰莖如釵股葉)

(如竹蔓生鹹澤牛馬喜食之本草黄芩叢生類紫草亦有獨莖者葉細長兩兩相對説文芩草也菳)


(黄芩也)

蓍　　　式脂切草叢生圜直可用筮詩云冽彼下泉

浸彼苞蓍(説文曰蒿屬本草曰蓍如蒿叢生條直高五六尺秋後華出支端紅紫如菊)


古之筮也或以策或以蓍易傳曰聖人幽贊於神

明而生蓍觀變於陰陽而立卦發揮於剛柔而生


爻生蓍生爻言聖人創為之也讀者不曉乃謂天


下和平王道得而蓍莖長丈其叢滿百其下有神


龜以此為生蓍誕矣

蓫　　　敇六切詩云言采其蓫(鄭氏曰牛蘋也爾雅藬牛蘈陸璣曰蓫今)

(人謂之羊蹄似盧蔔而莖赤幽州謂之蓫或作蓄按今羊蹄菜謂之秃唐即此物也秃蓫蓄一聲之)


(轉郭氏曰高尺許方莖葉長而鋭有穂穂間有華紫縹色爾雅又曰蓫薚馬尾)

􁎆　　　禇良余章二切(本草商陸一名􁎆江東呼當陸俗名章蔞苗高三四尺葉)

(如牛舌而長莖青赤至柔毳夏秋開紅紫華實紫黒根如蘆蔔而長又作薚)

藚　　　似足切詩云彼汾一曲言采其藚(爾雅曰藚牛舌毛氏)

(曰水蕮也陸璣曰今澤瀉也本草曰生淺水中葉似牛舌草獨莖而長秋開白華似穀精草)

薊　　　吉詣切薊多朿華跗與葉皆森然狀似紅藍

而華紫有大薊有小薊大薊一名虎薊俗名牛溺


朿北人呼千鍼草小薊無朿一名貓薊白术雅似


薊而生於山故謂山薊(爾雅芺薊其實荂术山薊楊枹薊釋曰楊枹薊生平)


(地肥大於他薊又謂馬薊)

芺　　　烏皓切(爾雅鉤芺郭云大如拇空中莖頭有臺似薊初生可食説文曰味苦江南食)

(以下氣蜀圓經曰苦芺子若貓薊莖圜無朿鄭􁛶仲曰苦芺薊類而非薊)

芄　　　胡官切詩云芄蘭之支(爾雅曰雚芄蘭説文曰莞也陸璣曰芄蘭)

(一名蘿摩幽州謂之雀瓢本草曰蘿摩似女青諺云去家千里勿食蘿摩枸杞蘇共曰女青即雀瓢)


(大如棗按萑與莞皆澤草爾雅誤以萑為芄説文遂以芄為莞也)

茨　　　疾滋切蒺藜也詩云牆有茨不可埽也細葉

蔓生布地子三角芒朿長安最多行人多著木屐


兵家以鐡為之布路以禦敵疾黎之合言為茨也


(别作薋薺説文曰薺蒺藜)又編茅覆屋為茨書曰惟其塗塈茨


又芍根曰鳬茨又茨苽根類鳬茨葉類苽曰茨苽


(茨亦作茈)

蒺　　　秦悉切蒺藜茨也古單作疾黎
藜　　　郎奚切(爾雅葥王彗釋曰藜之科大可為帚者江東呼落帚又名王帚徐鍇曰或)

(謂落藜初生可食藜之類也漢書又作)

莎　　　穌禾切(夏小正曰薃也者莎䔺媞者其實爾雅曰薃侯莎其實媞釋曰侯維也語)

(辭也説文曰莎鎬侯本草曰葉如三稜根名香附子)

薠　　　附袁切楚辭曰登白薠兮騁望相如賦曰薛

莎青薠(説文曰青薠似莎者張揖曰薠似莎而大生江湖雁所食)

芐　　　侯古切(爾雅曰芐地黄)記曰芐翦不納(鄭氏曰今蒲苹也陸氏户)

(嫁切)

茜　　　倉甸切蔓草葉似棗而鋭對生節間根紫色

可染絳通亦作　　(鄭康成曰齊人謂蒨為韎甌人謂􁎅口朿蔓有朿也)又


為草盛蒼蒨貌

藘　　　力居切詩云茹藘在阪又曰縞衣茹藘(爾雅曰茹)

(藘茅蒐陸璣曰一名地血齊人謂茜徐州謂牛蔓按詩言縞衣似非絳)

葽　　　於宵切詩云四月秀葽(爾雅曰葽繞棘蒬廣雅曰棘蒬逺志也似)

(麻黄亦有似大青者按本草圖經曰三月花與詩異劉向説此味苦苦葽也一説狗尾草也)

荁　　　胡官切士虞禮芼冬用荁記曰堇荁枌榆以

滑之(鄭氏曰堇類也乾則滑冬用乾荁)

薜　　　蒲計切薜荔芳草也蔓生縁木石牆垣夏初

開華芬潔其種亦不一(爾雅曰薜山蘄又曰薜白蘄又曰薜山麻説文曰薜)


(牡贊也)

茘　　　郎計切薜茘説具薜下月令仲冬茘挺出(説文)

(曰似蒲而小根可作刷鄭氏曰馬薤也相如賦曰其高燥則生葴析苞茘顔師古曰茘馬茘今馬藺)


(也)

藺　　　良刃切馬藺也本草曰葉似薤而長厚華紫

碧結實作角子如麻人而赤有稜根細長可為刷


一名蠡又名荔按藺荔蠡一聲之轉以其似䪥故


又謂馬薤也(説文曰莞屬)

芫　　　愚袁切説文曰魚毒也本草芫華黄可用毒

魚

葴　　　職深切(爾雅葴馬藍又曰葴寒漿郭氏曰馬藍今大葉冬藍為澱者寒漿酸漿也)

(江東苦葴亦名錯漿本草曰酸漿苖似水茹而小華黄味酸實作房房中有子如梅李大黄赤色葉)


(可食)

蒢　　　直魚切(爾雅蘵黄蒢郭氏曰葉如酸漿華小而白中心黄江東以為菹)
藋　　　徒弔切傳曰斬之蓬蒿藜藋(爾雅曰拜商藋疏曰似藜而大)

(葉葉心有白粉説文曰堇草也一曰拜啇藋徐鍇曰今所謂灰藋也别作)又音濯朔


藋每葉輒有岐葉五六秋生細白華實如茱萸一

名陸英(又音狄與荻通)

苜蓿　　　莫六切　　息逐切苜蓿本生大宛馬所

耆食漢武帝取其種以來漢書單作目宿

薷　　　汝朱切香薷似蘇可以治霍亂水腫去暑氣

又耳由切(亦作葇)

苧　　　直吕切檾類科生葉如野蘇一嵗三又為布

精白於枲亦作紵(説文曰紵檾屬細為絟粗為紵别作)禹貢豫州


厥貢絺紵(苧非絲類从草為正)

萊　　　洛哀切詩云北山有萊(説文曰蔓華也陸氏曰葉可食兖州蒸為)

(茹謂之萊烝)又為草萊通名周官上地田百畝萊五十


畝中地田百畝萊百畝鄭康成曰萊謂休不耕者


葢以有草萊得名又曰虞人萊山田之野葢芟其


草萊也詩云田卒汙萊謂草生之也孟子曰辟草


萊

蒡　　　北朗切惡實也名牛蒡其實芒能黏黏物又

名鼠黏也

葙　　　息良切本草青葙子似蒿莢生子黒而光殺

蟲

茴　　　戸恢切茴香莖似芹葉青纖實似回芹而粒

長味甘臭香今人以芼菹醢(亦作蘹)

葥　　　即淺切草類牛膝根暴乾愈欬及㽿
蕺　　　阻立切㑹稽蕺山以生蕺菜名(説文曰蒩菜也崔豹古今)

(注蒩一名蕺類篇曰葉似喬麥生濕地)

萆　　　府移切萆薢根主煗腎擣之淘取粉可煼食

一名山鳬茨又雨衣亦謂之萆又與蔽通用漢書


萆山而望趙軍

薢　　　胡隘切(説文薢茩草名又曰蔆楚曰芰秦曰薢茩爾雅薢茩芵茪郭景純曰葉黄)

(鋭華赤實如山茱萸陶隱居曰葉如茳芏子形似馬蹄號為馬蹄決明廣雅謂之羊躑躅也圖經曰)


(決明葉似苜蓿而大七月華黄白色子作穂如緑豆而鋭與郭説物色不類)

荆　　　舉卿切楚也(詳具楚下)有牡荆蔓荆紫荆
蘠　　　才良切朿藤華紅紫亦有黄者其荼白者為

荼蘼亦作　　从牆省(爾雅蘠蘼虋冬又曰蘠虞蓼郭氏曰門冬一名滿冬)

(又曰巫夷蔱蘠相如賦曰東蘠雕胡廣志云柬蘠子青黒河東記曰貸我東薔償我白粱又作廧本)


(草東薔苗似蓬子似葵十月熟可為飯生河西)

蒟　　　俱雨切本草蒟醬蔓生葉似王瓜而厚大味

辛實似桑黮皮黒肉白(漢書作枸説文曰蒟果也)按越中有蒟


蒻本草又名蒻頭根如天南星大可食

蔲　　　呼豆切豆蔲實可為藥有肉豆蔲白豆蔲紅

豆蔲草豆蔲

苨　　　奴禮切薺苨根莖類人參而葉小與桔梗相

亂桔梗苦而薺苨甘(爾雅曰苨茋苨)

莔　　　眉耕切貝母也根類小貝相附如蒜故謂貝

母(别作按詩陟彼阿丘言采其蝱毛氏曰貝母也)

莃　　　香衣切(爾雅莃兔葵郭氏曰頗似葵而小葉狀似藜有毛汋啖之滑)
莨　　　來湯切(説文曰􁎆草支支相似葉葉相當史説倉公傳曰飲莨𦿆藥一撮别作蒗)

(相如賦曰藏莨蒹葭徐廣曰狼尾草也似茅)

苔　　　徒哀切苔生於水者青緑如髪生海濵者人

多取裛而食之又名陟釐(晉武帝賜張華側理紙千張王子年云即陟釐)

(也亦作箈)陸地下濕亦生蒼苔

蘚　　　息淺切苔之淺駁者曰蘚猶人之疥癬
芍　　　市畧切芍藥芳草也牡丹亦名木芍藥(字書與芍)

(亂芍㢧聲芍勺聲)

菝葜　　　蒲八切　　丘八切菝葜根似萆薢而堅

澀葉眡萆薢大而圜有朿根可藥

䓍　　　許旱切草生山澗其根辛芬可菹(俗作蔊)
蕕　　　以周切傳曰一薰一蕕十年尚猶有臭草之

臭惡者(爾雅曰莤蔓于郭氏曰一名軒于江東呼莤説文曰水邊草本草曰生水田中似結)


(縷葉長伯曰今魚腥草又名水生草細葉黄華)

莠　　　與久切狗尾草也初生絶與粱粟苗相類但

其葉微弱而多毛其穂類粟而絶細既穂而後與


粟殊孔子曰惡莠恐其亂苗也(説文曰禾粟下生莠按孔子稱惡莠)


(亂苗明與禾粟非一物莠乃狗尾草)

茱萸　　　市朱切　　羊朱切茱萸之實梂
藙　　　魚既切記曰三牲用藙(鄭康成曰茱萸也漢律㑹稽獻藙一斗爾)
(雅謂之榝按説文謂榝似茱萸則疑自為二物或作􁔳)

萄　　　徒刀切蒲萄漢書作蒲萄木之蔓生者實似

賏薁而甘

茗　　　莫迥切飲梌之異名(郭氏曰今人謂早采者為茶晚取者為茗又謂)

(荈尺兖切)

荓　　　普耕補耕二切(爾雅曰荓馬帚釋曰似蓍可為埽彗)詩云荓云

不逮(毛氏曰使也)又曰莫予荓蜂(爾雅曰甹夆掣曳也郭氏曰謂牽拕也)

莒　　　居許切(説文曰齊人謂芋曰莒)古以為國名
蔡　　　倉大切(説文曰草也)古以為國名禹貢五百里要

服三百里夷其外二百里蔡(孔氏曰法也)五百里荒服


三百里蠻其外二百里流傳曰殺管叔而蔡蔡叔


(杜氏曰放也陸氏素達切侗謂禹貢蔡與流皆屏放凶慝之名又為大龜名語曰臧文仲居蔡)

范　　　防減切(説文曰草也)春秋晉有范氏記曰范則冠

而蟬有緌(見萬下)

莅　　　郎計切易曰莅衆用晦而明與涖䇐通(又見䇐下)
蒍　　　韋委切(説文曰草也)春秋楚有蒍邑子玉治兵于
蒍蒍氏食焉

荀　　　相倫切(説文曰草也)古有荀國滅於晉荀氏食焉
艽　　　巨鳩切(説文曰逺荒也)詩云至于艽埜
薳　　　韋委切(説文曰草也)楚有薳氏
薖　　　苦禾切(説文曰草也)詩云碩人之薖
苟　　　古厚切(説文曰草也)借為苟且之苟
薋菉葹　　　疾資切　　力玉切　　式支切離騷

曰薋菉葹以盈室(説文曰薋草多貌菉王芻也類篇卷葹草名拔心不死朱子曰)


(薋蒺藜也葹枲耳也本草枲耳一名葹)

蓆　　　詳亦切詩云緇衣之蓆兮(毛氏曰大也説文廣多也)
莊　　　側羊切(本義闕)借為莊敬之莊又道路六達謂

之莊

萴　　　阻力切傳曰爽鳩氏始居齊季萴因之(陸氏士則)

(切説文曰烏喙也一曰附子一曰者孫氏阻力功按附於烏喙者為附子小而附者曰側子止當作)


(側)

葸　　　胥里切語曰慎而無禮則葸(伯曰草結也)
蓰　　　山宜息紫二切(集韻曰草名)數五倍曰蓰孟子曰

或相倍蓰

莘　　　所臻切(吕氏春秋曰草有葦有藟獨食之則殺人)孟子曰伊尹耕

於有莘之野詩云纘女維莘(毛氏曰太姒國)又曰魚在在


藻有莘其尾(毛氏曰長貌)

蔦　　　都了切詩云蔦與女蘿施于松柏(毛氏曰寄生也陸璣)

(曰葉似當盧子如覆盆赤黒恬美或謂鳥食木實遺矢木上因産此故謂寄生又名寓木又名宛童)


(本草云葉如橘而厚按詩言萬與女蘿施于松栢又曰施于松上二物皆當似蔓生乃可言施寄生)


(不能施于松上也或作樢)

菌蕈葚　　　渠隕切(爾雅曰菌芝中馗菌小者菌郭氏曰地蕈也似葢江東人名土)

(菌亦曰馗厨可啖説文亦曰地蕈也)　　慈衽切(俗又作蕁説文曰蕈桑䓴也䓴木耳)


也　 　　食衽切(説文曰桑實也)按菌蕈之栭皆朽腐熏烝


所産莊周所謂烝成菌也地有朽壤木有朽腐則


生之其類不一似葢而耎者可食其毒甚者能殺


人今人謂之簟亦謂之苽其似鼠耳者謂之木耳


生石上者為石耳初耎後剛亦可食堅厚而有五

色文采或一本十數莖者謂之之(今作芝)詳具之下


桑實本謂之黮取其熟而紫黒也亦作椹今人以


草牙之卷者為葚

萌　　　莫耕切草牙初迸也

古哀古諧二切爾雅曰根也

荑　　　杜奚切草木初抽牙葉也柔毳曰荑詩曰手

如柔荑又曰自牧歸荑亦借用稊易曰枯楊生梯


(或作桋)又延知切蕪荑核仁可為藥

莖　　　戸耕切草幹也(鎖莖之莖别作鋞非)
箕　　　居之切豆稭也蕨亦謂之萁又記曰粱曰薌

箕(别作藄稘)

英　　　於良於京二切華之始發精明曰英詩云尚

之以瓊華尚之以瓊英曰英英白云言其英明也


曰朱英緑縢曰二矛重英葢以朱絲為之象草木


英以為飾也玉之光亦曰英(别作瑛)人之秀出者因


謂之英

蔕　　　都計切草木華實之跗也又作　　(説文曰蒂瓜當)

(也鄭􁛶仲説具帝下)

葩　　　浦瓜切(説文曰華也)又作　　楚辭曰傳芭代舞

(説者曰芭與葩同巫所持香草)

蕚　　　五各切華房也詩鄂不韡韡(鄭氏曰足也)
荾　　　息遺切華中須也漢武帝賦曰函荾荴(音敷)以

俟風又作　　(孟康曰荾華中齊也此説不然别作葰䒘説文葰薑屬可以香口)


胡荽實頗類華荽而香(説文所謂可以香口者疑即此)

芒　　　武方切艸葉禾頴芒鋭也引之則凡鋒芒皆

謂之芒(别作䅒鋩)又與茫通用

藟　　　力癸切又平聲蔓生纍繞者也詩云葛藟纍

之又曰緜緜葛藟(又作櫐虆蘽説文蘽木也爾雅諸慮山櫐欇虎櫐郭氏曰今)


(江東呼櫐為藤似葛而粗大曰虎櫐今虎豆纒蔓林木莢而毛朿或曰葛類也子如緑豆而葉大又)


(本草蓬蘽子一名覆盆苺類也)孟子曰反虆梩而掩之

藤　　　徒登切藟也
蘿　　　魯禾切䕨蔓羅絡也詩云蔦與女蘿施于松
柏(爾雅曰唐蒙女蘿女蘿兔絲説者曰在木為女蘿在草為兔絲)

莢　　　古劦切又古狎切草之屬若豆薺木之屬若

檀榆槐其實皆莢莢之為言若夾周官土宜四曰


墳衍其植物宜莢物

蕡　　　符分切枲實也周官朝事之籩其實麷蕡喪

服苴絰丈傳曰苴絰者麻之有蕡者也凡枲有蕡


而後漚者其皮老粗故喪服以為斬衰疏衰之絰


記曰斬衰貌若苴詩云桃之夭夭有蕡其實言桃


實繁纍纍如蕡也(又作黂列子曰常衣緼黂)

蘀　　　他各切草木葉及皮殻通謂之蘀詩云蘀兮

蘀兮風其吹女又曰十月隕蘀今人亦謂筍殻為


蘀(别作籜)


呼貢切草木叢荑也

茇　　　蒲末切説文曰草根也草宿因謂之茇詩云

召伯所茇通作拔傳曰晉大夫反首拔舎(杜氏曰草舎也)


(别作説文曰舎也)

芳　　　府房切華氣香也
芬　　　府文切芳也亦作棼(又作㞣梤棻馚馩)
苾　　　毗必切芳氣烈發也詩云苾苾芬芬又作飶

詩云有飶其香(又作馝)

薟　　　虚嚴切草氣過烈逆人也草有豨薟以其氣

之薟也(俗作火杴海薟葢豨之譌為火為海)禾偒糞亦曰薟(别作類篇曰)


(禾偒肥又作)

蒼　　　七岡切草色向老青蒼也
荗　　　莫候切草盛也與楙通(别作䓮)
薿　　　魚紀切整茂也詩云黍稷薿薿(又魚力切)

布孔切草木鬱起也詩云萋萋又薄孔


切今以草木叢為(亦作莑)

萋　　　七稽切草茂密陰合也詩云葛之覃兮維葉

萋萋又云有渰萋萋言興雲之茂密也又曰萋兮


斐兮成是貝錦(别作霋緀)

薈　　　古外切詩云薈兮蔚兮南山朝隮
苞　　　布交切草木叢生也在詩木則有苞栩苞桑

苞棘草有苞稂苞蕭苞蓍又曰如竹苞矣

蓁　　　側詵切詩云桃之夭夭其葉蓁蓁(毛氏曰至盛貌)
芃　　　蒲東切草豐盛芃起也詩云芃芃其麥又曰

芃芃黍苗又曰有芃者狐言狐毛芃然也

茸　　　而容切草緜耎茸茸也今人謂綫之􁒼而輕

者曰茸綫(别作髶説文曰髮亂也又作䩸縙)又上聲為闒茸之茸


言其闒闟猥茸也與宂氄通

蓊　　　烏孔切草鬱勃而茂如水之滃也又平聲(又作)

(塕司馬相如賦曰觀衆樹之塕薆)

蒙　　　莫紅切草盛􁃱覆也先人曰即字
藇　　　象吕切詩云釃酒有藇(爾雅掲車芞藇毛氏曰美貌伯曰濃也)
芊　　　倉先切芊芊草緜逺貌
蔟　　　倉奏切草茂盛蔟聚也語曰六律二曰太蔟

(韋昭曰達也漢志作族十二月太族族奏也言陽氣大奏地而達物也)

蕃　　　附袁切草滋茂也
苯䔿　　　補衮切　　祖本切苯䔿草叢生貌
蕪　　　武夫切草彌漫也又上聲書曰庶草蕃廡借

用廡字漢書無蔞亭無湖皆單作無引之為荒蕪蕪


穢又蘪蕪草名蕪荑藥名(又作莖爾雅曰荑蔱蘠)

藹　　　烏割切又於改切草蔚盛也詩云藹藹王多

吉士又去聲(别作薆靄靉説文曰藹从言葛聲臣盡力之美引詩)

蓐　　　而蜀切草豐縟也(説文曰陳草覆生也一曰蔟也籀文)以草

藉坐卧因謂之蓐傳曰秣馬蓐食(杜氏曰早食於寢蓐也别作褥)

薦　　　在甸切豐草也莊周曰麋鹿食薦又作　　

傳曰戎狄荐居又曰荐食上國又與洊通詩曰饑


饉薦臻又曰天方薦瘥又側甸切編稾草以藉也


寢所用藉席者今謂之薦也弄承以進者因謂之


薦薦進聲相通薦人之薦義取此

萃　　　秦醉切草所聚也(又作稡漢賈誼賦異物來崪从山)又七醉

切萃蔡新衣聲又通為游倅之倅

藪　　　蘇后切大澤叢薄深廣之地謂之藪周官職
方氏九州皆有澤藪(别作)轂空中衆輻所湊也因


謂之藪又所主切

苑　　　於阮切苑近於藪林木鳥獸所聚也晉語曰

人皆集於苑已獨集於枯故謂苑囿(亦作菀)又委隕


切與藴通又紆勿切與鬱蔚通詩曰有菀者柳記


曰大積焉而不苑(陸氏于粉切)

菹　　　側魚切水草曰菹从草从水是其義也孟子

曰驅蛇龍而放之菹又為菹醢之菹瀹菜茹以為


豆薦也(亦作蕰説文曰醢也从血按蕰乃从皿从血譌也又作菹)

茠　　　呼高切去田間草也又作　　(説文曰从詩蓐好省聲)

云以薅荼蓼荼蓼朽止

薙　　　他計切鬄削草萊也
藴　　　於粉切積草也傳曰芟夷藴崇之凡去草既

芟鉏則聚而藴崇之草乃苑死亦通作蕰傳曰母


蕰年又曰蕰利生孽

蔽　　　必袂切草盛蔽覆也(或通作萆)借為蔽斷之蔽書
曰官占惟先蔽志又曰丕蔽要囚又曰蔽時忱語


曰詩三百一言以蔽之周禮弊邦治弊獄借用弊


字又必列切

芾　　　方未切蔽芾也又方勿切(説具巿下)
茀　　　方勿切草蕪蔽也周語曰道茀不可行因之

為車蔽之名詩云翟茀以朝

茷　　　扶沸切又房越切(説文曰草葉多)
蔭　　　於禁切草陰翳也止當作陰
苛　　　乎哥切草細宻也引之為苛細煩苛

博抱切(又作葆説文曰草盛貎)漢書曰頭如蓬葆因之


為羽之記曰御棺用羽葆借為餓莩之莩與


通(今書傳作莩)皮表切

薄　　　旁各切叢薄也因為𧖟曲之薄又因之為帷

薄之薄(俗作箔)借為厚薄之薄又為薄人於險之薄


迫附之也又為盤薄旁薄(今亦作礴又迫各切)

藐　　　弭沼切草初生幺微也傳曰以是藐諸孤與
眇通又芒角切草芊緜廣逺望之藐藐然也詩云


藐藐昊天又曰寢廟既成既成藐藐

荒　　　呼光切草蕪漫也田荒則榖不登故因之為

饑荒(别作􁜩説文曰虚無食也)引之為荒覆為帷荒喪大記飾


棺君龍帷黼荒大夫畫帷畫荒鄭氏曰在上曰荒


(别作㡆㡛)荒度之義取此因之為荒逺禹貢五服最外


為荒服逺地多荒弃不田也又因之為淫荒荒亡


書云内作色荒外作禽荒孟子曰從獸無厭謂之


荒(别作㤺慌)

萎　　　於危切草委悴也詩云何木不萎又萎蕤草

弱而垂也凌霄華蔓生而垂故亦謂之萎甤(别作葳)

苶　　　尼結切萎之甚也
蔫　　　於䖍切草木華葉精華變脱也
菸　　　央居切又去聲草木荑葉苑積菸邑也
芤　　　去侯切草莖中空也灋按之無舉之來至

旁實中空曰芤

落　　　盧各切草木凋零也(雨零别作非)借為羅落聚落

之落又為磊落為濩落落莫又宫室器皿成飲酒


以考之曰落傳曰楚子成章華之臺願與諸侯落


之叔孫為孟鍾饗大夫以落之

藃　　　呼高呼報二切木不理孫藃剥也考工記曰

以火養其陰而齊諸其陽則轂雖敝不藃亦借用


槁字荀子曰木揉以為輪其曲中規雖有槁暴不


復挺者


市之切(又作蒔説文曰更别種也)

葘　　　側持切又殺草木也書曰厥父葘厥子乃弗

肯播又曰既勤尃葘為厥畺畎詩曰于彼新田于


此葘畝又曰作之屏之其葘其翳凡啟土必先葘


而後可墾大木難伐者則規絶其皮齊民要術曰


凡山澤開荒皆七月芟乂之草乾而焚之林木大


者􁣑殺之葉死不扇便任耕種三嵗後根莖枯朽


焚而耕之中為穀田荀子曰周公身如斷葘而爾

雅亦謂木立死曰椔也(爾雅曰一嵗曰葘二嵗曰新田三嵗曰畬説文徐本)


(曰葘不耕也二嵗田也从草从或省草从田从巛巛亦聲唐本曰古文作别作䎩)又借


以為栽植之菑與栽通考工記曰察其菑蚤不齵


則輪雖敝不匡(康成曰謂輻入轂中者也)又通為災害之葘

蓘　　　古本切傳曰是穮是蓘(杜氏曰壅苖也)
芼　　　莫報切以菜冒也
藥　　　以灼切百草之類可治病者采之曰藥
藉　　　慈夜切以草薦物也易曰藉用白茅又祥亦

切草不編狼藉也故因之為狼藉狼藉則㪔漫故


謂藉藉

茵　　　於眞切草蓐也(别作鞇)
著　　　陟慮直畧陟畧三切以荼絮充茵也士喪禮

曰幎目赬裏著(鄭氏曰著充之以絮也)曰茵著用荼引之則


直畧之音為附著陟畧之音為容著陟慮之音借


為表著之著傳曰朝有著定㑹有表著定如今班


位各有籤識也朝有常位故曰著定因之為顯著

之義中庸曰形則著著則明又詩云俟我于著乎


而(毛氏曰門屏之間曰著孔穎達曰爾雅門屏之間謂之宁宁著同)

蕞　　　在外祖外二切朿草也史記曰叔孫通為綿

蕞(如淳曰翦茅樹地為纂位)因之為藐小之稱傳曰蕞爾國言


藐小如蕞也

蕝　　　子悦切又子芮切晉語曰楚為荆蠻置茅蕝

設望表與鮮牟守尞(説文曰朝㑹束茅表位賈逵説同按蕞蕝實一字雖讀有)


(三音特一聲之轉也)

苴　　　子余子都二切禮刌茅長五寸束之曰苴鄉

師大祭祀共茅蒩即苴也又七余切喪服斬衰苴


絰丈傳曰苴絰者麻之有蕡者也苴丈竹也記曰


斬衰何以服苴苴惡貎也斬衰貌若苴齊衰貌若


枲又七也切傳曰冠雖敝不以苴履(説文曰履中草也)又


鉏加切詩云如彼棲苴(毛氏曰水中浮草按木曰查草曰苴聲義一也)

菙　　　主惢切周官菙氏掌共荆菙以灼龜
苫　　　失廉切葺茅為苫以葢以藉也喪禮斬衰寢
苫

葺　　　七入切緝茅也傳曰叔孫所居一日必葺其

牆屋考工記曰葺屋三分瓦屋四分傳曰繕完葺


牆又曰䝉葺公屋引其義則葺理葺補皆曰葺

茢　　　良薛切(又作説文茢芀也黍穰也)記曰膳於君有葷桃

茢(鄭氏曰菼菷也徐鍇曰以黍穰為帚治洒桃湯以除不祥也)

葢　　　古太切以草覆也因之為葢笠之葢借為疑

是之辭又谷盇切齊有葢邑有葢公又轄臘切齊


人謂蒲席為蒲葢今浙右亦然

䕠　　　方肺切以葦類為席也又作　　(類篇曰籧篨也亦作)

(䕠)

藩　　　甫煩切編草以為屏障也易曰羝羊觸藩傳

曰乃藩為軍(别作籓蕃)車之有蔽者亦曰藩周禮曰


漆車藩蔽左氏傳齊侯以藩載欒盈(别作轓漢景帝詔二千石)


(朱兩轓千石至六百石朱左轓東漢志轓長六尺下屈廣八尺上業廣尺二寸應劭曰轓車耳反出)


(所以藩屏翳塵泥也以簟為之顔師古曰據許叔重李登説轓車蔽也言車耳反出非矣)通作

蕃書云以蕃王室詩云于蕃于宣傳曰封建親戚


以蕃屏周

蔀　　　裴古切(王肅普茍切)易曰豐其蔀又曰蔀其家(朱子)

(曰障蔽也)

藏　　　慈郎切藏匿草莽中也古通作臧因之為蓄

藏之義又去聲出内曰府受藏曰藏心肝肺腎脾


於人五藏謂其受藏而不瀉也(别作臟)盜所藏為藏


與臧同音(别作贜)又藏莨草名司馬相如賦曰藏莨


蒹葭(漢書音義曰似薍而葉大)

薶　　　莫皆切薶藏草莽中也葬之从茻同意亦作
　　　　从土貍省聲
薪　　　息鄰切草木之以爨者曰薪詩云有冽氿泉

無浸穫薪曰翹翹錯薪言又其蔞薪草也曰采荼


薪樗樵彼桑薪薪木也


煮仍切麻骨也(别作蒸)

菆　　　側鳩切草木莖也既夕禮曰御以蒲菆(鄭氏曰蒲)
(杜莖也)傳曰晉荀首每射抽矢菆内諸厨子之房厨


子曰蕫澤之蒲可勝既乎又曰左射以菆麻䒱亦


曰菆(别作黀)記曰天子之殯也菆塗龍輴以椁(鄭氏曰菆)


(木以周龍輴陸氏讀才官切今世遂以殯為菆亦書作攢其實菆無攢音)

蕘　　　如昭切薪草也又音堯本草蕘華似胡荽無

朿華細而黄主去水

莝　　　粗卧切剉芻也古通作摧詩云摧之秣之
茹　　　人恕切馬牛噍芻茭也噍茹同聲詩云柔亦

不茹謂茹嚼也又曰來咨來茹謂茹嚼求其理也


又曰我心匪鑒不可以茹曰玁狁匪茹謂不可容


内也菜人所茹也故謂菜茹易曰拔茅茹(王弼曰茹相牽)


(引之貌程叔子曰根之相連者按二説皆縁易辭以生訓易義實未通)又平聲詩云


茹藘在阪(説具藘下)

莜　　　徒弔切(説文曰田器也)亦作　　語曰丈人以杖荷

蓧

蕢　　　求位切(説文曰草器也)　　古文象形語曰有荷蕢
而過孔氏之門者又作簣(吕氏春秋曰草鬱則為蕢高誘曰穢也)又


戸對切衛世子蒯蕢亦作蒯聵又苦怪切記曰蕢


桴而土鼓左氏傳晉屠蒯檀弓作杜蕢(爾雅曰蕢赤莧)

苙　　　力入切孟子曰今之與楊墨辯者如追放豚

既入其苙又从而招之(朱子曰闌也)

䕩　　　盧皓切周官饋食之籩其實乾䕩(鄭氏曰乾梅也按後)

(漢長沙王始煮草為䕩恐非特梅也)

蔇　　　虚既切(説文曰草多也)傳曰善鄭以勸來者猶懼不

蔇(杜氏曰至也)又為地名

芮　　　而鋭切(説文曰芮芮草生貎)周有芮伯本草石龍芮一

名地椹子如桑椹又水名

蘸　　　莊函切(説文新附曰以物没水也从草未詳)
茬　　　士疑切漢東郡有茬平縣泰山郡有茬縣(又作)

(茌)貨殖傳言山不茬蘖(師古曰古槎字也按茬在聲在譌為仕者非)

莋　　　在各切漢越嶲縣名(史記作筰漢書作莋)

草之疑

蒐　　　疏鳩切(説文曰茅蒐茹藘人血所生可以染黄从草从鬼)按禮春蒐

夏苖田獵之名(亦作􁄭)傳曰蒐乗補卒蒐葢有􁄭閲


之義

蕆　　　丑善切春秋傳曰寡君又朝以蕆陳事(杜氏曰勑)

(也)

甲　　古狎切象草木戴甲而出易曰雷雨作而百穀
　草木皆甲坼因之為甲胄之甲(説文曰从木戴孚甲之象一曰人頭宜為)
　(甲甲象人頭古文鄭􁛶仲曰象被鎧之形)借為十日甲乙之甲
出　　尺律切説文曰草木上出也(鄭􁛶仲曰象華英五出之形)又
　尺祟切
弓　　乎感切草木函華弓弓也象形(荷華謂之弓菡别作菡莟)

弓之諧聲

甬　　　余隴切草木華弓之長者也蟲之未化者類

之故亦曰甬别作蛹器物之圜長者亦曰甬考工


記曰鳬氏為鍾兩欒謂之銑銑間謂之于于上謂


之鼓鼓上謂之鉦鉦上謂之舞舞上謂之甬甬上

謂之衡鍾長甬則震月令曰日夜分則平權衡角


斗甬(康成曰斛也别作桶筩)

甹　　　(説文曰木生條也从弓由聲引商書若顚木之有甹枿古文言由枿)
亝　　徂徯切禾穀之秀　　也亦作　　引之為整
　齊為齊一為潔齊借為腹齊之齊(别作䐡臍)又為國名又
　側皆切借為齊戒之齊記曰齊者精明之至也凡齊
　者必屏絶思慮致其純壹以交神明精之至也(别作齋)
　又即夷切借為齊盛之齊與粢通亦作又借為裳
　齊之齊裳下緝也(别作説文曰緶也)又才細切借為分齊齊
　量之齊易曰齊小大者存乎卦周官食醫掌六食六
　飲六膳百羞百醬八珍之齊瘍醫掌祝藥劀殺之齊
　酒正辨五齊之名考工記曰氏執下齊冶氏執上
　齊記曰有無惡乎齊(别作劑)又祖雞切借為醬齊之齊
　周官醯人掌共五齊七菹(康成曰齊當作韲五齊昌本脾析蜃蚔豚拍深蒲也)
　(凡醯醬所和細切為齊全物若䐑為菹侗謂韲乃韭薤葱蒜五辛之類今誤以醬為韲説具韭部)
􁄗　　是為切草木華下垂也象形垂為共工故言工
　者曰工垂(别作倕莊子曰攦工倕之指離騷曰巧倕不斵)

垂之諧聲

華　　　况乎况瓜二切草木華也(别作花華荂蘤)又胡瓜切

華之精采曰華引而申之凡榮華文華華美皆曰


華又借為華夏之華又周官形方氏掌制邦國之


地域而正其封疆無有華離之地(康成曰讀如􁎦哨之􁎦陸氏苦)


(瓜切謂􁎦邪也)記曰為國君削瓜者華之(鄭氏曰中削也陸氏胡瓜切)


又胡化切西岳曰華山(别作)宋有華氏


華之諧聲

韡　　　于鬼切華繁爾也
差　　　初加初宜二切華惢次第相差也引而申之

為参差差池為等差差擇(别作縒偨)分職授任差其


才能秩叙而使謂之差使(俗作初皆切非)病愈因謂之差


(説文作瘥)又楚何切差跌差跎足之差也(别作蹉)又兩相


切為差詩云屢舞差差言其衣裳之萃蔡也(别作傞)


記曰差沐于堂上(俗作搓)

皁　　昨早切橡櫟之實為皁象皁有斗承實形詩云
　既方既皁言黍稷之稃如皁也皁可以染黒今人謂
　黒白皁借為皁隷之皁傳曰士臣皁皁臣輿周官趣
　馬下士皁一人三乗為皁皁一趣馬(説文無皁而有草草斗櫟實也)
　(一曰象斗子按橡櫟之實不當从草皁之象形昭然从草从早者今書傳通以為草字不聞以為橡櫟實)
　(也俗又屈其下為皂亦非)
丩　　居黝切瓜瓠之類蔓間有丩遇物則纒繞之其
　蔓乃得上引(説文曰相約繚也一曰瓜瓠結丩起象形)
乇　　(孫氏陟格切説文曰草葉也从垂穗上田下有根象形按乇字偏旁多用之而且義不顯)
覀　　(説文曰草木實垂覀覀然象形讀若調説文栗與粟皆从此按此説亦未允)
　六書故卷二十四
欽定四庫全書
　六書故卷二十五
　　　　　　　　　　　　　宋　戴侗　撰
　工事一
工　　古紅切(說文曰象人有規巨也與巫同意古文)周官九職五曰百
　工飭匕八材
工之指事

巨　　　俱雨切工所用以為方也(說文規巨也从工象手持之今或作)
(榘古文按今書傳皆作矩鄭康成注大學絜矩或作巨巨乃本文)　又借為巨細


之巨綦吕切(又作鉅說文曰鉅大剛也巨細之義慱故規巨之巨復别為矩)


工之㑹意

左　　　則賀切相工事也(俗以此為左右之左故左相之左更作佐非也)

工之諧聲

式　　　賞職切工事之式法也引之為法式之式借

以為車中之式輿前橫木乘車者所馮也通作軾有


敬事則軾故因之為式敬又借為發語詞(式敬之式别作侙恜)

巧　　　苦絞切審曲利用曲盡其技之謂巧

工之疑

巫　　　武夫切楚語曰民之精爽不貳者明神降之

在男曰覡在女曰巫周官有男巫女巫(說文曰祝也女能事)


(無形以舞降神者也象人兩褎舞與工同意古者巫咸初作巫古文)


巫之諧聲

靈　　　郎丁切神通曰靈古之為巫者齊肅中正明

神降之能監于物先而逆其吉凶故靈从巫(說文作靈)

(或作㦭加心)借用為善美書云靈承于旅又曰苗民弗


用靈制以形詩云靈臺靈囿靈沼


巫之疑

覡　　　胡狄切楚語曰男曰覡女曰巫(說文曰从見徐鍇曰能見)

(鬼神也)

㠭　　　(說文曰極巧視之也孫氏知衍切)
􁄒　　　居屋也象形(說文交覆深屋也孫氏武延切)

之象形

广　　　序也一夏架楹一夏倚墉故其文視而殺

凡庠序廐庫之屬皆从广(說文曰因广為屋象對剌高屋之形讀若儼然)


(之儼孫氏魚儉切按說文以交覆深屋訓以因广為屋訓广皆曲而不通予考古鍾鼎文見之)


(立文因悟广之義二字之義煥然不待箋釋而著焉)


广之㑹意

庫　　　苦故切車藏也古有庫門門旁盖藏車故謂

之庫門古稱廐庫車馬並言也


广之諧聲

序　　　徐吕切東西庠今廊廡之類也屋淺故从广

庠廡之類皆然鄉射禮曰豫則鉤楹内堂則由楹


外又曰序則物當棟堂則物當楣序淺而堂深故


也豫序也大戴禮曰曾子退負序而立又謂之射


孟子曰序者射也序射豫聲相近義相同也(說文曰東)


(西墻也)借為次序之序與叙大同而小異

庠　　　似羊切孟子曰夏曰校殷曰序周曰庠學校

之異名也

廡　　　文甫切序類(說文曰堂下周屋也籀文)
廊　　　魯當切說文曰東西序也
廂　　　息良切說文曰廊也亦作箱覲禮記几俟于

東箱漢書曰吕后側耳于東箱聴史記作廂(說見箱下)

廟　　　眉召切舅氏曰宫前曰廟後曰寢今王宫之

前殿士大夫之聴事是也虞箴曰民有寢廟巧言


之詩曰奕奕寢廟傳曰夫鼠不穴寢廟畏人故也


猶後世言廟朝廟堂也死則異為宫而祭之有廟

而無寢謂之祖廟禰廟通謂之宗廟亦作　　从


朝㑹意覲禮諸侯覲前朝皆受舎于朝既亯乃右


肉袒于廟門之東乃入門右聴事(康成因謂四時朝覲受之祖廟)


(盖不知朝之為廟而誤以為宗廟也若果受之于宗廟則天子不容負斧依南靣矣爾雅曰室有東)


(西廂曰廟無東西廂有室曰寝無室曰榭按廟皆有室)

府　　　方武切貨財所入也入出曰府蓄藏曰藏車

器曰庫周官大府玉府内府皆屬諸天官泉府倉


廩屬諸地官故二官獨稱官府自漢以来三公皆


稱府而府藏不在焉循習之失也人有五藏六府


藏主藏府主出内

廏　　　居又切馬舍也周官馬二百一十六匹為廏

(别作廐說文曰从㲃疑廏既聲譌為也)

庌　　　五下切說文曰廡也周官圉師夏庌馬(康成曰廡)

(也廡所以庇馬凉也按廊廡四達之謂庌)

庖　　　薄交切腥殺之所也周官庖人掌死生鮮

之物雝人掌割烹煎和之事(漢書亦作胞)

廚　　　直朱切熟烹之所也
廬　　　力居切小屋也中田有廬農以便于耕也王

宫有周廬衛士所宿也喪者倚廬倚殯宫之墉為


廬也今人謂廬曰寮廬寮盖同聲

厠　　　初吏切說文曰清也(今人作圊)借為廁跡廁位之

廁居間之謂也

廥　　　古外切說文曰芻稁之藏也(疑當作)
庾　　　以主切說曰我庾維億又曰曾孫之庾如坻

如京(鄭氏曰露積曰庾說文曰倉無屋者按庾从广恐非露積盖積之屋下)又借為


量名子華使于齊冉子為其毋請粟子曰與之釜


請益曰與之庾聘禮米十斗曰斛十六斗曰籔(康成)


(曰今江淮之間有以籔名量者今文籔為逾康成盖以籔為庾說見籔下)

店　　　都念切今人謂旅舍為店
廨　　　居隘切今人謂舍為廨
庵　　　烏含切倚廬也(古無此字鄭康成釋諒闇曰闇讀如䳺鶉之䳺闇謂廬也)
庋　　　過委切閣類也(别作庪㨳攱)
庎　　　居拜切庋版令足流水以受滌濯謂之庎今

人設之于廚

庰　　　簿經切門間屏蓛者所謂塞門也亦作屏(說見)

(屏下按屏从尸無義當以此為正)

䨾　　　符沸切又平聲士虞禮尸出祝入徹設于西

北隅几在南䨾喪大記徹廟之西北䨾(說文曰隠也)

廣　　　古晃切凡宫室東西曰廣南北曰深(又作懬說文曰)

(濶也)度其深曰深度其廣曰廣去聲又戎車曰廣傳曰


楚君之戎分為二廣去聲(杜氏曰兵車也)

㡿　　　昌石反拓廣之也引之為屏㡿
廓　　　苦郭切空濶也(又作霩說文曰雨止雲罷貎也)
龐　　　薄江切(說文曰高屋也)詩云四牡龐龐(毛氏曰充實也陸氏鹿同)

(切)

㢋　　　尺爾切(又昌也切說文曰廣也)吴語曰齊宋徐夷曰將

闕溝而㢋我(韋昭曰旁擊也又作㢁)

庳　　　旁禮切屋卑也又薄蠏切(亦作矲今謂之矮古無矲矮二字)
廑　　　渠巾切又去聲說文曰少劣之居也春秋傳

衞有冶廑

庇　　　必至切蔭覆也(亦作芘从艸)
庀　　　匹婢切比叙也周禮曰庀其委積傳曰宰庀家

器為葬具又曰使華閱討又官官庀其司使樂遄


庀刑器工正出車庀武守使西鉏吾庀府守(鄭氏杜氏)


(皆曰具也)

庤　　　持恥切儲備也周頌曰庤乃錢鎛通又作峙

魯誓曰峙乃楨幹(别作偫歭跱)

廞　　　許今切周官大喪廞裘飾皮車又曰大喪共

其復衣服歛衣服奠衣服廞衣服又曰大喪廞其


樂器及葬奉而藏之大旅則陳之又曰大喪飾遣


車遂廞之行之(康成曰興也)

廀　　　所求切匿也語曰人焉廀哉
廝　　　式支切又去聲公羊傳曰廝役扈養(韋昭曰析薪為)

(廝炊烹為養)史記張耳傳曰厮養卒(又作斯)

廢　　　方吠切屋頓也引之為興廢之廢病不可事

謂之廢疾(别作癈)

庛　　　才支切又七賜切考工記曰車人為耒庛長

尺有一寸堅地欲直庛柔地欲句庛(康成曰耒下前曲接耜者)


夷周切周禮曰牛夜鳴則(鄭司農曰朽木臭也說文曰久)


(屋朽木别作)

廮　　　於郢切(說文曰安止也)漢鉅鹿有廮陶地名
廖　　　力蕭切春秋傳有召伯廖又去聲人姓
庈　　　渠今切春秋傳魯有費庈父
庲　　　郎才切蜀地有庲降地名

广之疑

庶　　　商著切(說文曰屋下衆也从古文光鄭漁仲曰庶尌也遏也為广所蓛也)

按庶之用于書傳為衆庶為庶幾又周官庶氏掌


除蠱毒翦氏掌除蠧物凡庶蠱之事(鄭氏曰驅除蠱毒之言讀)


(如藥煮之煮陸氏章預切)又遮鷓蔗皆以庶為聲

廛　　　直連切(說文曰一畆半一家之居从广从里从八从土)周禮曰以廛
里任國中之地園廛二十而一廛人掌歛市廛布


孟子曰市廛而不征法而不廛則天下之商皆恱


而願藏于其市矣廛無夫里之布則天下之民皆


恱而願為之氓矣盖國中之地里以居士廛以居


工商而廛有賦也遂人頒田里夫一廛田百畆郊


遂之地農民亦受廛有田賦而無夫里之布也

向　　　許亮切囱牖室所取明也象形詩云塞向墐

户亦借用鄉禮曰啟牖鄉牖向之明人所向也故


因為向背之向(别作嚮)牖向疏通聲臭所達故為肸


向之義虚兩切春秋羊舌肸字向又借為國邑名


息亮切


􁄒之㑹意

家　　　古胡古牙二切人所合也从乑三人聚􁄒下

家之義也(乑之譌為豕說文不得其說謂从猳省聲牽强甚矣)

安　　　烏寒切陰在内陽之守男出女處陰陽之義

也室家之内女所安也故安从女(别作侒)

宦　　　胡串切臣于家為宦傳曰妾為宦女又奄人

為宦寺

宂　　　如勇切給事宫中無常職者也設官分職人

有常守轉移執事不可無人故有宂員以備使令


周官槁人掌共外内朝宂食者之食漢有宂从僕


射宂㪔宂襍宂長之義由是而生(又作䢇)

實　　　神質切充牣也貫盈于􁄒實之義也亦或作
　　　　(說文曰寔止也孫氏常隻切)

􁄒之㑹意諧聲

寢　　　七荏切夜所寢處也从宀从牀省聲(說文)

(从㝱省省聲病臥也㝱寐而有覺也从宀从夢聲寢寐之屬皆从㝱省籀文又作寑按周)


(官王六寢傳曰民有寢廟獸有茂艸夫人日而从事夜以安身必有寢室豈為病卧乎寤寐與夢皆)


(因寢而有者也)引之則政事官職之寢廢不行者曰寢


貎陋者亦曰寢(又作侵)


寢之諧聲

寐　　　宻二切寢熟也今人謂之睡
寤　　　五故切寐覺也引之則凡覺寤皆謂之寤

(籀文别作悟)

寎　　　陂命切多寐也爾雅三月為寎月(說文曰卧驚病也)
寱　　　五含切　　牛例切寐中語也(說文曰暝言也亦作)

(啽)


宀之諧聲

穴　　　乎決切窟穴土室也記曰先王未有宫室冬

則居營窟夏則居曾巢穴故从宀


穴之㑹意

穿　　　昌緣切齧透也

穴之諧聲

空　　　苦紅切穴中虛也古之尸室始于營窟故工

官之長掌邦土居四民曰司空鑿空為空去聲(别作)


 　物之空竅為空上聲史記曰􁏞其城下水空(俗通)


(作孔)

窟　　　苦骨切穴之深者(别作堀說文土部有兩堀其一曰兔堀也从尸从出)
(其一突也从屈)

窞　　　􁜜感切(說文曰坎中小坎也一曰旁入也)在易坎之初六坎

之六三皆曰入于坎窞初生重險之下三在上體


之下故皆有坎窞之象盖坎之深臽者也(太玄作)

竇　　　􁜜奏切穴之通者也古通作瀆又作　　(說文)

(穿木户也按屮氏傳曰篳門圭竇杜氏曰竇小户穿壁為户即說下方狀如圭也杜氏之說即說文)


(之說小户僅足徃来故謂之竇窬孫氏羊朱切)

竅　　　牽料切小穴也
窽　　　口管切空也莊周曰批大郤導大窽謂俞穴

也史記曰實不中其聲者謂之窽亦借用欵申子


曰欵言無成

窖　　　古孝切穿地以藏也月令仲秋穿竇窖(鄭氏曰入)

(地圜為竇方為窖)又作　　(說文曰窌窖也窖地藏也)考工記曰囷窌


倉城(陸氏曰依字當為窖)傳曰予之石窌(陸氏力救切又力到切按从丣則力)


(救切从夘則窖也今本皆从夘即窖字也)鍼經言人腰下有八窌上窌


第一空在腰髁下夾骨兩旁次窌中窌下窌各以

其空次第推之屮又共八窌窌空窟也馬亦有八


窌(别作髎)

穽　　　疾正切掘坎覆之以臽獸也(亦作阱汬)
竁　　　充芮切周禮曰小葬兆甫竁又曰邦若屋誅

則為明竁(鄭大夫讀爲穿杜子春讀為毳皆謂穿壙也康成曰今南陽謂穿地曰竁讀如)


(脆)

窆　　　方驗切下棺封土也亦作堋(鄭氏并讀封為窆誤矣)
窊　　　烏瓜切地臽下汚所集也又作　　甑空因

謂之窐楚辭曰圭璋襍于甑窐(說文曰窐甑空也窊汚衺下也朱子)


(曰甑帶也按說文甑空乃甑底空)非帶也　

竈　　　則到切累土甓支釜以爨也(又作竈鼀省聲)
窠　　　苦禾切蟲鳥所窟處也穴地為窠在樹為巢

(别作)

容　　　余封切穴深廣可容内也　　(古文从宀說文曰从宀谷)

(一說谷言其有容也按谷于聲義皆不合以古文参之盖从穴而公聲)借義二从容


舂容安豫舒徐之状也頌皃之頌亦借用此

邃　　　雖遂切穴深逺也(别作㥞說文曰深也)
窈　　　烏皎切深静也
窕　　　􁜜了􁜜弔二切(說文曰深極也)詩云窈窕淑女窈

窕幽閒意也凡雙聲字當以聲求不當以文求又


吐凋他弔二切借為輕窕之窕傳曰楚師輕窕(又作)


(窱說文曰杳窱也按杳窱即窈窕也)

穹　　　去弓切穴上髙也
究　　　居又切窮深也
窮　　　渠宫切穴窮極不通也(别作匔史記曰匔匔如畏然羿封有竆作)

 　

窘　　　渠殞切竆迫也(别作僒)
窒　　　陟栗切杜穴也
窄　　　側迫切穴中褊也
窶　　　力主切窮陋也詩云終窶且貧窶非貧也(又郎)

(侯切史記曰甌窶滿篝司馬氏曰甌窶猶杯樓也)

窣　　　蘇骨切蟲鼠之屬動于穴中悉窣也
窋　　　丁滑切說文曰物在穴中貎(又窡亦丁滑切說文曰穴中見)

(也)又周祖不窋(之律切)

竀　　　(說文曰正視也从穴中正見正亦聲孫氏敇征切)傳曰如魚竀尾(杜氏)

(曰竀赤色葢與頳通用)

窺　　　去隨切穴中望也
穵　　　烏黠切探穴也(說文曰空大也類篇曰烏八切探穴也)
竊　　　千結切穿穴為盗也(說文曰盗自中出曰竊从穴从米廿皆聲按)

(說文之說牽疆不通乃从糲聲萬之首誤為廿也)

窀穸　　　陟倫切　　詞亦切傳曰春秋窀穸之事

所以从先君于祖廟者請為靈若厲(杜氏曰窀厚也穸夜也厚)


(夜猶長夜春秋謂祭祀長夜謂葬埋按窀穸二字皆从穴厚夜之說未知何所本曰从先君于祖廟)


(疑亦非葬埋)

窳　　　容朱容主二切苟容也漢書曰江南民啙窳

偷生而無積聚(顔師古曰弱也)


穴之疑

穼　　　式鍼切(說文曰深也一曰竈突从穴从求省類篇又所禁切俗謂深黒為窨穼商)
(頌曰穼入其阻説文作䍘按毛氏曰深也疑即穼字作䍘無義鄭氏曰冒也于說文則合于詩義不)


(通)

宫　　　居戎切周墉為宫屋室之都名也周官小宰

掌建邦之宫刑以治王宫官府次舍皆在其中記


曰築宫仞有三尺又曰壞其室汚其宫而豬焉又


曰儒有一畆之宫環堵之室(說文曰躳省聲一說􁏗省聲)


宫之諧聲

營　　　余煢切為宫室締剏也詩云經之營之引之

為營壘又引之為營求為營營詩云營營青蝇言


青蝇之逐臭營營亦其聲然也(别作謍)

宅　　　埸伯切居室所奠也(亦作說文曰古文)
室　　　式質切戸牖之内為室
寮　　　憐蕭切(又作竂从穴說文曰穿也)論語有公伯寮書傳亦

用為僚采之僚今人以盧為寮

宇　　　王矩切屋下覆者也易曰上棟下宇考工記

曰輪人為盖上欲尊而宇欲卑(說文曰屋邉也㝢俗文)

宙　　　直又切下覆為宇上尊為宙荘子曰有實而

無乎處者宇也有長而無本剽者宙也(三蒼曰上下四方曰)


(宇古往今来曰宙說文同按荘周三蒼之說皆充類之言)

宸　　　植隣切語曰為敇邑宸宇(說文曰屋宇也韋昭曰宸屋霤也又)

作桭楊䧺賦曰日月纔經于柍(桭服䖍曰柍中央也桭屋梠也按天子之居曰楓宸今人言宸極)


(宸屋上隆棟之所居也帝居髙廣惟楓脩大可冓故曰楓宸)

㝔　　　於弔切喪禮曰埽室聚諸㝔(爾雅曰室東南隅謂之㝔又作)

(宎荘子曰牂生于奥生于宎司馬氏曰東北隅也一曰東南隅也又作說文曰户樞聲也室之)


(東南隅孫氏烏皎切又作窔說文曰深也又作說文曰冥也)

寰　　　户關切又去聲穀梁傳曰寰内諸侯謂畿内

也(侗謂寰宫周垣也充廣而言則畿内猶寰内也)

寏　　　爰眷切說文曰周垣也亦作　　
寛　　　苦丸切屋寛大有容也
宣　　　須緣切屋通明也(宣室文)　周有宣榭漢有宣

室引之為宣布

宏　　　户萌切(說文曰屋深響也又作說文曰谷中響也)
宓　　　美畢切屋周宓也(說文曰安也或用為宓羲宓子賤之宓者虙之譌也)

(今周宓之宓通作宻)

完　　　胡官切室屋周完無缺也
宛　　　於阮切宫室繚曲宛轉也(說文曰屈艸自覆也)凡宛轉

宛委皆取義于此(别作惌)又平聲春秋傳有宛春南


陽有宛縣又委隕切

定　　　􁜜徑切不遷也又丁定切詩云定之方中作

于楚宫(毛氏曰定營室星也)曰麟之定(毛氏曰題也)

守　　　書九切居守也(說文曰守官也从宀从寸寺府之事从寸寸法度也按寸)

(乃又之譌說文不􁦧其說故以為㝊官法度)守者曰守去聲諸侯分守


天子之土天子巡眂之曰巡守孟子曰巡守者巡


所守也(或作狩)


博抱切又作　　呆守也(說文曰藏也呆聲呆古文􁀇)

官　　　古丸切職守也古者百官各有署次設之官

而分以職也(說文曰吏事君也从㠯㠯猶眾也與師同意按官聲古環字之譌)


(為㠯說文不􁦧其說故鑿而不通秦權文官正作)

宰　　　作亥切家宰也宰制家事者也引之則天下

之宰曰冡宰一邑之宰曰邑宰主宰宰制之義皆


由此乎出主膳羞者曰膳宰故因之為庖宰(說文曰罪)


(人在屋下執事者从辛辛罪也按說文之說甚牽彊辛實聲也梓亦以辛為聲)

宴　　　於甸切燕居閒適也古者饗為盛禮主敬既

饗而宴或宴而不饗所以妥賔娱樂之故曰宴亦


通作燕

宿　　　息逐切夕止舍也二十八舍日月五星所舍

也亦謂之宿(今讀思宥切非)因循稽乆者謂之宿留思宥


切

寄　　　居誼切託止也
寓　　　牛具切寄也(别作庽)
客　　　苦格切自外至者謂之客
富　　　方副切充實也
寵　　　丑壟切(說文曰尊居也)按書傳上所隆厚為寵書云

寵綏四方又曰居寵思危

宐　　　魚覊魚歌二切錯之宇下稱而安也多聲詩

云宐其室家亦作　　多省聲(說文曰宐所安也从宀之下一之上)


(多省聲古文亦古文)

察　　　楚八切諦視也(别作詧)
寘　　　陟吏切錯之宇下也易曰寘于叢棘詩云寘

彼周行與置通

宥　　　于救切寛含也書曰流宥五刑
寫　　　悉也切傳寫宫室之制也史記曰秦每破諸

侯寫放其宫室作之咸陽故㑹畫者因亦謂之寫


今人遂以傳書為寫也借為頃寫之寫或曰屋頃


寫也借為傳寫寫放(說文曰置物也)

宵　　　相邀切(說文曰夜也从宀宀下冥也)
􁓒　　　前厯切􁓒無聲也(又作寂􁖯)
寥　　　落蕭切冷落貌通作漻(别作憀豂􁤐)
宄　　　居洧切姦宄也書曰宼賊姦宄亦借用軌傳

曰亂在外為姦在内為軌

定　　　莫甸切(說文曰冥合也賔以定為聲)

宀之疑

宋　　　蘇統切(說文曰居也从木徐鉉曰木所以成室也)於書傳為微子

啓所封之國

寁　　　詩云無我惡兮不寁故也(毛氏曰速也說文曰居之速也孫氏)

(子感切陸氏市坎切類編又疾棄切按詩義實未可曉疾棄之音似是)

寡　　　古瓦切于書傳為寡少又老而無夫曰寡(說文)

(曰少也从頒頒分賦也按說文之說甚牽彊)

奥　　　烏到切古者室户東入其西為奥(說文曰宛也室之西)

(南隅徐鉉曰非聲未詳别作)又于六切山水之隈皆為奥詩


云瞻彼淇奥綠竹猗猗(别作隩澳墺)隈奥則温故為温奥


亦作燠詩云日月方燠漢志曰悊旹奥若又記曰


雁腎鴇奥(鄭氏曰膍胵也)

害　　　胡盖切傷也又胡葛切與曷通詩云害澣害

否(說文曰偒也从宀从口言从家起也丰聲孫氏胡盖切)

塞　　　(說文曰室也从㠭从収窒穴中㠭猶亝也孫氏蘇則切)
寅　　　戈真切(說文曰髕也正月陽氣動去黃泉欲上出陰尚强象宀不達髕寅于下也)

 古文　按寅之用二為寅敬書曰寅賔出日又曰汝


作秩宗夙夜惟寅又為十二辰寅夘之寅(許氏之說甚曲)


(而不通寅與夤皆申聲)

户　　　　侯古切宫室出入闔扇也象形(亦作㦿)引之

為凡閉拒之義傳曰屈蕩户之


户之指事

門　　　莫奔切兩户為門

門之指事


直刃切(說文曰登也徐本从丁唐本从上)


門之㑹意

閨　　　古攜切說文曰犆立之户上圜下方似圭也

傳曰篳門閨竇古單作圭

閑　　　侯艱切以木限門中也畜馬者閑之故謂廐

閑引之為防閑又引之為閑習

閃　　　失冉切人在門中閃忽乍見也
闖　　　丑甚切馬在門中闖望之義也(說文讀若郴)
閉　　　博計切闔門也才所以距門也

門之轉注

夘　　　莫飽切象門兩闢也借為十二辰寅夘之夘

夘之轉注

丣　　　與乆切从戼而塞其通闔之義也因為十二

辰戼丣之丣日出于戼日入于丣萬物出乎戼入


乎丣故戼闢而丣闔也(别作酉非畱駵皆以丣為聲王莽謂為剛戼)


(金刀葢已昧其義)


門之諧聲

闈　　　羽非切宫之内門也記三年之喪君夫人歸

入自闈門考工記曰廟門容大扃七个闈門容小


扃三个(爾雅曰宫中之門謂之闈其小者曰閨鄭氏曰宫中門也又曰廟中之門)

閶　　　尺良切(說文曰天門也楚人名門曰閭闔)
閎　　　戶萌切傳曰盟諸僖閎又曰髙其閈閎(爾雅䢽門)

(謂之閎以傳觀之非巷門也)

閈　　　侯旰切(說文曰門也汝南平輿里門曰閈)
閭　　　力居切里門也周官五家為比五比為閭
閻　　　余廉切(說文曰里中門也别作壛)
闉闍　　　於真切　　當孤切詩曰出其闉闍(毛氏曰闉)

(曲城也鄭氏曰謂曲城之中市里也說文曰城内重門也爾雅闍謂之臺毛氏曰城䑓也李巡曰積)


(土為之所以觀望按臺不應从門且詩不應言出闉臺闉城門外曲城也闍者闉之門猶今城外􁃪)


(門也軍行有羅闉去壘五十步以羅為闉周軍之前後左右彉弩誰何謂之羅闉)又與垔


通周官掌歛蜃物以共闉壙之蜃

闤　　　户關切(說文曰市垣也)
闠　　　胡對切(說文曰市外門也)
闥　　　他達切房寢間門也漢髙帝病卧禁中樊噲

排闥直入(說文曰門也顔師古曰宫中小門也一曰門屏也)

闕　　　去月切宫城上為樓觀闕其下為門所謂闕

門也引其義為虛闕闕失闕乏攻而闕之曰闕其


月切傳曰闕剪我公室又與掘通傳曰闕地及泉

闔　　　胡臘切門扇也記曰排闔說屨于户内月令
仲春脩闔扇傳曰吾小人皆有闔廬又曰齒著于


門闔凡室廬出入之竇必有闔扇以閉之故因謂


之闔闢之義闔為閉闢為開

閤　　　古沓切(爾雅曰小閨謂之閤說文曰門旁户也按有門不應旁復為戸爾雅之說)

(近之室旁復有小室其户謂之閤今人皆以小室為閤也)

閾　　　于逼切門限也
閫　　　苦本切閾也(又作梱說文梱門橛也徐鍇曰挾門兩旁短限也古者門通車)

(故中必去限按通車之門容為短限他則否禮行不履閾)

關　　　古還切說文曰以木橫持門户也亦作按

古有門有闗設于宫室城郭者為門設于郊冋者


為闗又借其聲為間闗詩云間關車之舝兮車舝


間闗然也詩云闗闗雎鳩鳥聲闗闗然也又鳥還


切孟子曰關弓而射之今作彎

䦨　　　洛干切設遮于門外也漢妄入宫禁者為䦨

入(别作說文曰妄入宫掖也)借為䦨殘之䦨

閼　　　烏割切衡版于門以遏行也漢書召信臣起
水門提閼(提閼)猶縣門也引之為閼絶夭閼莊周曰


莫之夭閼

閘　　　徂甲切閼類今人讀若霅
閣　　　古洛切(說文曰所以止扉也)記曰天子之閣左達五右

達五又曰始死之奠其餘閣也與(鄭氏曰藏食物)

闊　　　苦括切門中廣也
閬　　　來宕切門高爽也又平聲
開　　　苦哀切啓門也(說文曰古文)
闢　　　旁益切開之盡也(說文又作从􁚬)
闡　　　昌善切大闢也
闓　　　苦亥切昉開也
閜　　　呼可切大開貎相如賦曰谽谺豁閜
䦱　　　羽委切(又呼懷空媧二切)半開也魯語曰公父文伯

之母季康子之從祖叔母也康子往焉䦱門與之


言(類編曰門不正開也别作)

閟　　　兵媚反揜也書多用閟字魯荘公見孟任从
之閟有不通之義焉詩云我思不閟

闇　　　烏紺于禁二切閉而暗也與暗通
閹　　　於檢切揜閉也孟子曰閹然媚于世者是鄉

原也(說文曰豎也宫中奄閽閉門者按奄宫㭬也古者未嘗使守門)

闒　　　吐盍切門卑也(說文曰樓上户也孫氏􁜜盖切)闒茸義因焉

詳見􁚧下

闟　　　所及切闔也史記曰持矛操闟㦸(司馬氏曰亦作鈒)
闃　　　忽域切闃静也又作　　詩云閟宫有侐(說文)

(曰静也)又作　　漢有湖䦩鄉(譌為閿孟康曰古闃字从􁍘師古曰􁍘譌)


(為受郭璞音汝受切非也)

閽　　　呼昆切守門者也
閱　　　戈雪切閱視人物于門也故引之為大閱荒

閱漢書曰齎伐閱詣府伐戰功也傳曰郤至驟稱


其伐閱所踐厯也史記曰明其等曰伐積日曰閱


(今作閥說文新附閥閱自序也按今品制有爵者其門為烏頭閥閱)

闞　　　苦濫切从門隙伺望也(又作瞰矙)又呼減切詩云
闞如虎吼聲也(亦作㺖喊)

闋　　　頃雪切(說文曰事已閉門也)燕禮樂闋(康成曰止也)記曰樂

三闋然後出迎牲

閔　　　眉隕切(說文曰弔者在門也古文别作愍)在書傳為矜閔

之義

闐　　　亭年切塞門也與填通用西域有于闐國堂

練切

閦　　　初六切(孫愐曰眾也類篇曰眾在門中按乑乃聲)
閒　　　古閑切(説文曰从月从門古文先人曰葢丹聲譌為月)　兩門之中

為閒因之為閒廁為閒隙為閒諜並去聲又為閒


暇侯艱切(别作憪嫺說文曰􁃊愉也嫺雅也今俗以閑為閒暇之閒)


户之㑹意

扇　　　式戰切闔扇也猶羽翕張故从羽(說文唐本从羽徐本)

(翅省聲爾雅蝇醜扇蝇類皆扇翅也别作非今人謂翣為扇)

扁　　　方沔切(說文曰署也从冊者署門户之文也)詩云有扁斯石履

之卑兮(朱子曰扁卑貎按庳之甚為扁今俗書作匾)

戸之諧聲

扉　　　甫微切(爾雅曰闔謂之扉)記曰闔門左扉
扃　　　古熒切户闗也(說文曰外閉之闗)記曰入户奉扃鼎

鉉亦謂之扃又上聲詩云我心扃扃

房　　　符方切室旁夾室也从户由户以入也
扆　　　於豈切屏也設于户牖之間書曰狄設黼扆

亦借用依

戺　　　上史切書云四人執戈夾兩階戺(爾雅曰落旹謂之戺)

(孔氏曰堂廉曰戺說文曰戺古文)


數還切户扃也(又作􁁧)

扊扅　　　以冉切　　戈支切古詩曰憶烹伏雌炊

扊扅今日富貴忘我為(說者曰門闗也)

戹　　　於革切㧖持門户之要也
扂　　　􁜜玷切(類篇曰户牡也或作今俗用為扂楔)
囱　　楚江楚紅二切鑿墻屋為囱霝以取明也象形
　亦作　(别作窗窻牕説文曰在墻曰牖在屋曰囱古文窻通孔也)傳曰陽虎載
　囱霝而逃葢車之為囱霝者也凡有囱霝囱空者皆
　曰囱(漢書曰悤明上通)借為囱卒囱遽之義囱倉同聲囱卒
　猶倉卒也(别作悤)

囱之諧聲


所菹切(說文曰門户疏囱也)

囧　　九永切囱牖間闓明也象形穆王命伯囧為

周太僕正(亦作燛又作臩說文曰驚走也一曰往来貎周書伯臩古文囧徐鉉曰臦)


(居况切臦猶乖也臩从臦臦亦聲言古囧字未詳)

宁　　直吕切記曰天子當依而立諸侯北面而見曰
　覲天子當宁而立諸公東面諸侯西面曰朝(說文曰辨積物)
　(也陸氏曰門屏之間曰宁鄭仲曰當屏間也)
冓　　古侯切(說文曰交積才也象對交之形按說文冓在之後其屬與冓文相近而義)
　(相近)冓乃才木交冓之象故為冓屋之冓今加木為構
　書云弗肯堂矧肯冓引之為結冓交冓如所謂冓怨
　冓閔是也昬冓之冓亦取此義今加女為媾

冓之㑹意

爯　　　處陵切說文曰并舁也从又从冓省
再　　　作代切(說文一舁而二也从一从冓省)
　六書故卷二十五
欽定四庫全書
　六書故卷二十六
　　　　　　　　　　　　　宋　戴侗　撰
　工事二
囗　　羽非切周囗也象形(又作圍韋聲韋乃以口為聲)
囗之象形

㐭　　　力甚切累禾露積為㐭上　　象覆㐭詩云

亦有高㐭萬億及秭又作　　从禾稟請㐭稍之

㐭筆錦切今書傳専以稟為稟請之稟晋語曰人


之有元君稟命焉若稟而弃之是燓穀也其稟


不才是穀不成也書云不言臣下罔攸稟令(别作廩从)


(广按㐭乃露積不當从广又借為坎廩之廩盧感切或作壈)


㐭之諧聲

嗇　　　　　所力切穀可収曰嗇(說文愛濇也从來來者㐭而藏之故)

(田夫謂之嗇去古文从田又作穡毛萇曰歛之曰穡說文曰穀可収曰穡)因之為吝


嗇(按古文旁嗇从秝當以秝為聲蜀本說文曰一說从棘省聲按朿自有七亦音朿乃求之)


(譌又來亦有洛棘音三說皆通)


嗇之諧聲

牆　　　　才良切倉垣也(說文曰古文籀文从兩來又作廧春)

(秋有廧咎如赤狄種)引之為牆垣之通名

亶　　　多旱切(說文曰多穀也)書曰誕告用亶其有衆又曰

亶聰明作元后(孔氏曰誠也)詩云亶其然乎又曰祈父


亶不聰又曰擇三有事亶侯多藏(毛氏曰誠也按亶㐭庾之實許)


(氏所謂多穀也故毛孔因詩書而訓以誠)

㐭之疑

啚　　　方美切(說文曰嗇也从囗从㐭㐭受也古文)
享　　　　古薄切(說文曰民所度居也象城享之重兩亭相對也)又作　　

从邑


享之諧聲


是征切　　符支切　　雨元切

　　　　餘封切　　當古切五字今皆从土古皆从

享見土部(項平父曰王莽封諸侯置附城葢以城為庸也古單作庸後人加土附庸猶言)


(屬城)

嚲　　　都可切(顧氏曰垂下貎)
高　　　古牢切崇也(說文曰高崇也象臺觀高形叔高文陀鼎文伯曰楚)

(子問城之髙厚城有高厚之義故取享之上以為髙取享之下以為厚)


高之諧聲

亭　　　特丁切城上屋也伯曰因高築之以覘望者

也說文曰亭有樓秦漢制十里一亭

亳　　　旁各切(說文曰京兆杜陵亭也)書曰湯始居亳从先王
居

喬　　　渠嬌切脩竦也又矛之上句曰喬所以縣英

也

京　　　舁卿切高廣也傳曰莫之與京高者未必廣

也廣者未必高也故地之高而廣者曰京建國者


宅之詩云景山與京曰乃陟南岡乃覯于京曰曾


孫之庾如坻如京傳曰辨京陵(說文曰人所為絶高丘也从高省丨)


(象高形按許氏之說絶不通葢从高省巾聲蜀本亦曰巾聲)


京之諧聲

就　　　疾僦切遷徙以即所安也(說文曰就高也从尤尤異于凡也)

(籀文按就尤聲)周官五冕五玉之繅皆有采就路車之樊


纓旂常皆有就(鄭司農曰一帀為一就五就五帀也康成曰就成也合五采絲為䋲)


(䋲毎一帀毌五采王每就間葢一寸樊及纓亦皆五采罽飾之一成為一就按采就之說今莫詳矣)


(世俗盖有成就之說)


高之疑

臺　　　􁜜哀切築土為臺以臨觀也(說文曰从至从之从高省與室)
(屋同意)

㫗　　　胡口切(伯曰取享之下以為㫗一說反高為㫗隆于上為高積于下為㫗山曰高)

(地曰㫗水曰深)又作　　加厂(說文曰㫗厚也从反亯厚山陵之厚也)又作


垕(見土部說文曰垕古文)


㫗之諧聲

覃　　　􁜜含切延長也鹹省聲詩云葛之覃兮施于

中谷(毛氏曰延也)又曰實覃實訏(毛氏曰長也)又曰覃及鬼


方(晋姜鼎文說文古文說文篆文)又曰以我覃耜(毛氏曰利也陸)


(氏曰以冉切葢與剡通徐氏以廉切)


囗之指事

囚　　　似由切囗人為囚
圂　　　胡困胡丱二切圏豕為圂亦作　　凡畜牲

食以米穀曰豢大豕是也茭秣曰芻牛羊是也記


曰君子不食圂腴謂犬豕之腸胃近穢也鄭康成


曰周官圂作豢圂豢實一字也厠以穢故亦謂之


圂與牢引之則凡汚浼者皆曰圂亦作　　溷水

穢也(别作慁說文曰圂廁也溷水濁貎慁憂也一曰擾也傳曰主不慁賔杜氏曰患也儒行曰)


(不慁君王鄭氏曰辱也按圂之為言猶煩浼也陸賈謂其子曰歳中不過再過毋乆溷汝不圂君王)


(圂賔皆此意也非憂非患不當从心)

囷　　　去倫切囗禾為囷

囗之㑹意

邑　　　於汲切有城郭之聚曰邑从卪卪所以守也

周禮曰守邦國者用玊節守都鄙者用角卪又曰


四井為邑井邑都自有二義借為於邑鬱邑邑怏


(别作悒䓃䭂)又烏合切漢書張湯以知阿邑人主


邑之㑹意

􁄤　　　(說文曰鄰道也孫氏胡絳切)

􁄤之諧聲

鄉　　　許良切周人五州萬二千五百家為鄉鄉民

所乑聚也故从二邑借為鄉背之鄉去聲與向通


徃者在前来者从後故往者謂之鄉者往日謂之


鄉日(别作曏伯曰􁄤即郷也周官二鄉則公二人謂之鄉合故从二邑相鄉因之為鄉背鄉从)

(自􁄤聲與香通後人以為鄉黨之鄉)

􁌢　　　胡絳切邑門道也　　篆文(又作巷)
郵　　　羽求切說文曰境上行書舍也从垂垂邊也

又與尤通詩曰不知其郵


邑之諧聲

邦　　　博公博江二切國也别而言之則城郭之内

曰國四境之内曰邦(鄭氏曰大曰邦小曰國說文曰古文)

都　　　當孤切邑之大者曰都周禮曰四邑為邱四

邱為甸四甸為縣四縣為都王侯之所宅亦曰都


傳曰邑有宗廟先君之主曰都都邑之人閒雅詩


云彼都人士喪服曰埜人曰父母何算焉都邑之


士則知尊祖矣言都人之異于埜鄙也故容服閒


雅者謂之都詩云洵美且都漢書曰司馬相如从


車騎雍容閒雅甚都又為歎美之辭驩兜曰都又


借為大都之都猶言凡也

郊　　　古肴切國埜之間曰郊周官王國之外五十
里為近郊百里為逺郊祀天于郊故亦謂之郊

鄙　　　兵美切周官遂人掌造縣鄙形體之法五家

為鄰五鄰為里四里為鄼五鄼為鄙五鄙為縣


五縣為遂又邉邑為鄙傳曰太叔命西鄙北鄙


貳于已(杜氏曰邊邑也)又曰過我而不假道鄙我也記曰


四鄙入故有邊鄙埜鄙之稱埜人視都邑為陋


鄙人視埜人為尤陋嗇于財而薄于禮故有鄙陋


鄙吝之稱鄙人鄙夫之謂焉

鄰　　　力珍切比屋比邑之謂鄰周官五家為鄰(吅古)

(文班固賦曰東吅虐而殱仁别作鄰)

鄼　　　作管作旦二切又昨何切周官四里百家為

鄼蕭何封鄼侯(說文曰聚也南陽有鄼縣顔師古曰南陽之鄼蕭何所封音賛本春)


(秋陰國所謂遷陰于下陰者也今為懷州陰城縣城西有何廟彼土有筑水筑水之陽古為筑陽縣)


(何薨無嗣高后封何夫人同為鄼侯小子延為筑陽侯孝文罷同更封延為鄼侯沛縣之鄼本作)


(音嵯說文曰沛國縣也漢志南陽鄼縣侯國沛縣不言侯國此明驗也班固泗水亭碑曰文昌四友)


(漢有蕭何序功第一就封于鄼葢南陽之鄼亦有嵯音王莽改沛之鄼為賛治是沛縣亦有賛音也)

(蕭何沛人也故泗水之碑云爾二鄼相亂江統徂淮賦遂謂何封于沛者誤也南陽之鄼今光化軍)


(乾徳縣沛縣之鄼今為揚州鄼縣)

郡　　　渠運切傳曰晋簡子誓師曰克敵上大夫受

縣下大夫受郡(杜氏曰周書作雒篇千里百縣縣有四郡)秦并諸侯分


天下為三十六郡縣統于郡

郛　　　甫無切郭也
邸　　　都禮切邦國之人有舍于王國曰邸周禮王

大旅上帝則張氈案設皇邸(康成曰謂後版屏風)又四圭有


邸以祀天(鄭司農曰爾雅曰邸本也中央為璧圭著四面也)皆取義于邸


舍之邸

部　　　盤五切邑有分屬也(說文曰天水狄部孫氏蒲口切)考工記

輪人為葢部廣六寸鄭司農曰葢斗也

郤　　　綺㦸切邑間空郤地也記曰諸侯相見于郤

地又地名晋大夫叔虎所邑也借為退郤之郤去


約切(又作郤从卪說文曰節欲也)

鄭　　　直敬切周厲王之子桓公友所封在今華州
上鄭縣幽王之亂武公寄孥于檜取其地而遷焉


在潧洧之上是為新鄭韓哀侯又􁏞焉于今為鄭


州新鄭縣

邢　　　戶經切周公子所封今為邢州龍岡沙河縣

(說文有兩邢其一井聲鄭地亭其一幵聲周公子所封近河内懐按幵非聲)

鄧　　　􁜜亘切曼姓所國今為襄州鄧城及鄧州
邾　　　陟輸切(說文曰江夏縣)　　側鳩切(說文曰顓頊後所封)
鄒　鄒邾同聲實一字也春秋時邾莒用夷故邾謂之

邾婁婁亦兩音力俱切者合邾婁之音為邾力溝


切者合邾婁之音為鄒也輿地廣記曰今淄州鄒


平縣古鄒國也兖州鄒縣邾文公所遷本繹邑也


有孟子冡楚宣王滅邾遷之江夏故江夏有邾城


今黃州黃岡縣

郰　　　側鳩切記曰孔子少孤不知其墓問于郰曼

父之母又作陬史記曰孔子生魯昌平鄉陬邑(或作)


(鄹杜氏曰魯縣東南莝城是也)

鄩　　　徐林切傳曰寒浞使澆滅斟灌及斟鄩氏又

曰殺斟灌以代斟鄩(杜氏曰北海平壽有鄩亭今為濰州北海縣)又周


子朝之亂二師圍郊郊鄩潰(杜氏曰河南鞏縣西南有地名鄩中即今)


(河南鞏縣)

邘　　　禹俱切傳曰邘晋應韓武之穆也(說文曰在河内埜王)

(杜氏曰河内埜王縣西北有邘城)又曰王取蒍邘之田于鄭又宋


築五邑于曹之郊其一曰邘

郇　　　息倫切周文王之子封于郇詩云四國有王

郇伯勞之傳曰畢原酆郇文之昭也又曰狐偃及


秦晋之大夫盟于郇又曰必居郇瑕氏之地(杜氏曰解)


(縣西北有郇城今為解州解縣郇瑕氏即此地)

邳　　　専悲切傳曰薛之皇祖奚仲居薛奚仲遷于

邳今為淮陽軍下邳縣

鄅　　　王矩切妘姓之國今為沂州臨沂縣
鄫　　　疾陵切姒姓之國今為沂州承縣
郯　　　徒目切少昊之後已姓國今為淮陽軍下邳
縣

郜　　　古報切又工竺切傳曰郜雝曹滕文之昭也

隠公十年伐宋取郜(杜氏曰濟陰武城縣東南有郜城)僖公二十


年郜子來朝又晋人絶秦曰焚我其郜楚子辛鄭


皇辰侵宋城郜葢有三郜

郕　　　旹征切春秋有郕伯(杜氏曰東平剛文縣西南有郕鄉)又王

與鄭人蘇忿生之田隰郕(杜氏曰在懐縣西南)

邿　　　書之切左氏傳邿亂分為三魯取邿(說文曰東平亢)

(父縣有邿亭杜氏說同)又晋伐齊克邿(杜氏曰平陰西有邿山)

鄀　　　而灼切春秋秦晋伐鄀(杜氏曰在商宻秦楚界上其後遷于楚南)

(郡鄀縣故鄀今為襄州宜城縣)

郳　　　五兮切春秋郳犂來來朝于魯(杜氏曰即小邾也東海昌)

(慮縣東北有郳城)

鄶　　　古外切古國名鄭語曰濟洛河潁之間子男

之國虢鄶為大春秋鄭文夫人葬公子瑕于鄶城


之下國風作檜(杜氏曰故鄶國在滎陽宻縣東北按如杜氏之說當作檜輿地記鄭)

(所遷檜在今鄭州新鄭縣今此在鄭州宻縣大同小異)

邰　　　土來切后稷所封又作斄在漢又扶風斄縣

今為京兆武功縣漢志稷封斄(顔師古曰斄讀曰邰)

郿　　　武悲切今鳯翔郿縣左氏傳魯荘公築郿魯

亦有郿(杜氏曰魯下邑)

扈　　　後古切夏書曰啟與有扈戰于甘之野亦作
　　　　(說文曰鄠縣有扈谷甘亭輿地記今京兆鄠縣有甘水出南山甘谷北入渭)春秋

魯荘公㑹齊侯于扈(杜氏曰鄭地在滎陽卷縣西北今為鄭州原武縣)假


借之用二傳曰九扈為九農正扈民無淫者也楚


辭曰扈江離與辟芷(王逸曰扈披也朱子曰被也按此與扈民之義同扈離芷)


(言襲藏之也)九扈本桑雇之類亦雇詩云交交桑扈

邽　　　古畦切漢隴西有上邽縣今為秦州天水縣

漢京兆弘農有下邽縣今為華州下邽縣(說者謂秦武公)


(伐邽戎遷其人于下邽以有上邽故名下邽)

郝　　　呼各切說文曰又扶風鄠縣盩厔鄉今為鳯

翔府盩厔縣

郟　　　工洽切傳曰成王定鼎于郟鄏說文曰河南

縣直城門宫陌地也今為河南府河南縣春秋楚


公子圍城郟葬郟敖于郟(杜氏曰屬襄城今為潁昌府郏縣)

鄏　　　儒曲切(說見郏下)
鄆　　　王問切春秋傳文公十二年城諸及鄆(杜氏曰莒)

(魯所争者城陽姑幕縣南有員亭員殆鄆也輿地記曰今宻州諸城縣古諸鄆地也)成公九


年楚公子嬰齊伐莒莒潰楚遂入鄆(杜氏曰莒别邑也)十


六年晋人執季孫行父公還待于鄆(杜氏曰魯西邑東郡廩邱)


(縣東有鄆城今為濟州鄆城縣)襄公十二年莒人伐我東鄙圍台


季孫宿救台遂入鄆昭公元年魯取鄆趙孟曰莒


魯争鄆為日乆矣叔弓帥師畺鄆田昭公二十六


年至自齊居于鄆(按春秋有二鄆莒在魯東莒魯所争東鄆也公待于鄆者西鄆)


(也文公城諸及鄆不聞與莒争及成公時楚伐莒入鄆則鄆自為莒邑亦不聞復取諸魯也文公所)


(城殆西鄆乎)

邶鄘　　　𥙷妹切　　余封切國風邶鄘衞(鄭氏曰商受畿)

(内地名属古冀州受都之北曰邶南曰鄘東曰衞說文曰邶故商邑自河内朝歌以北是也舅曰受)

(作北里之舞記所謂桑閒濮上之音葢其地也受遷河北故所都曰北亦曰沬土當單作北後人復)


(加邑為邶别作鄁)按齊與晏子邶殿其鄙六十葢兩邶也

邯鄲　　　胡甘切胡安切　　都寒切邯鄲晋邑今

為磁州邯鄲縣

鄔　　　烏古切傳曰王取鄔之田于鄭(杜氏曰在河南緱氏)

(縣西南有鄔聚今為河南偃師永安二縣)又魏獻子分羊舌氏之田以


為三縣司馬彌牟為鄔大夫(說文曰太原縣今汾州介休縣有故鄔縣)

祁　　　巨支切晋大夫祁奚食邑今為太原祁縣詩

云被之祁祁(毛氏曰舒遲也)又曰采蘩祁祁(毛氏曰眾多也)曰諸


娣從之祁祁如雲(毛氏曰徐靚也)曰詹彼中原其祁孔有


(毛氏曰大也)

鄴　　　魚刼切今相州臨漳縣
鄗　　　口交呼各二切左氏傳齊國夏伐晋取鄗漢

光武受位即位于此改為高邑今為趙州高邑縣


傳又曰晋師在敖鄗之間(杜氏曰二山在滎陽縣西北陸氏曰苦交切亦)


(作磝碻)

郢　　　以整切楚所都今為江陵府江陵縣子西遷郢

於都楚考烈王自陳􁏞壽春亦命曰郢(或作)

鄢　　　於幰切(又平聲)春秋鄭伯克段于鄢(杜氏曰今潁川鄢陵)

(縣漢陳留有傿縣應劭曰鄭伯克段于鄢是也潁川有鄢陵縣)又晋楚戰于鄢陵


(杜氏曰屬潁川)今東京開封府有鄢陵縣(輿地記曰戰國謂之安陵)又


莒亦有鄢陵魯公孫敖逆婦于莒及鄢陵登城見


之美又按左氏傳靈王沿夏収入鄢(今襄州宜城縣輿地記曰)


(楚之别都也即鄀國楚㓕之昭王遷焉後復還郢故謂鄢郢漢志作傿)

鄂　　　五各切傳曰翼九宗五正逆晋侯于隨内諸

鄂晋人謂之鄂(杜氏曰晋别邑不知其處)輿地記曰今鄂州武


昌楚之東鄂也漢為江夏鄂縣孫權改為武昌鄧


州南陽有漢之西鄂詩云鄂不韡(鄭氏曰鄂不鄂足也)

鄖　　　羽分切傳曰鄖人軍于蒲騷(杜氏曰江夏雲杜縣東南有鄖)

(城)又作　　傳曰鬭伯比淫于䢵子之女生子文


焉䢵夫人使棄諸夢中(陸氏曰䢵本作鄖)後為楚所滅今


為復州沔陽縣(又均州亦有鄖鄉縣本錫縣晋太康改此名說文曰漢南之國漢中)

(有鄖闗)傳又曰衞太叔疾死于巢殯于鄖魯哀公㑹


衞侯于鄖(杜氏曰鄖發陽也季羔曰曰發陽之役石魋執牛耳)

郈　　　胡口切魯邑在今東平須城縣
鄄　　　吉縣切衛地今為濮州鄄城縣
郫　　　婢支切春秋傳趙孟使殺公子樂于郫(杜氏曰晋)

(地)齊侯伐晋戍郫邵(杜氏曰晋邑也)今成都府有郫縣(說文)


(曰郫蜀縣)

邵　　　實照切(說文曰晋邑也又見郫下或以為周召之召非)
那　　　諾含諾何二切左氏傳楚武王克權遷權于

那(杜氏曰楚地南郡編縣東南有那口城說文曰西夷國安定有朝那縣)詩云王在


在鎬有那其居(鄭氏曰安貎也)雅曰不戢不難受福不那


頌曰猗與那與置我鞉鼓(毛氏曰多也)又借為問辭如


何柰何之合言也華元曰棄甲則那又諾个切與


柰通

酅　　　戶圭切春秋紀季以酅入于齊(杜氏曰在齊國東安平縣)

(陸氏曰本又作欈)又齊人侵魯西鄙僖公追齊師至酅弗

及(杜氏曰濟北穀城縣西有地名酅下)又晋楚戰于城濮楚師背酅


而舍(杜氏曰酅邱陵險阻名按酅必山又或地名)

郱　　　蒲丁切春秋齊師遷紀郱鄑郚(杜氏曰郱在東筦臨胊縣)

(東南)

鄑　　　子斯切(杜氏曰北海都昌縣西有訾城)左氏傳公敗宋師于

鄑(杜氏曰魯地)

郚　　　五姑切(杜氏曰在朱虚縣東南漢志東海郡有郚郷縣)
郲　　　洛哀切春秋魯隠公㑹鄭伯于旹來左氏傳

作郲(杜氏曰鄭地也)衛獻公出奔齊人以郲寄衛侯(杜氏曰齊)


(所滅郲國類篇曰在滎陽縣東)

邪　　　以遮切郎邪齊山今沂宻州古郎邪郡(别作琊)

借為詞助與乎二聲之引也(或譌為耶非司馬貞曰耶音邪譌也乆矣)


又為邪揄(俗作㭨)又借為邪正之邪與衺通似遮切


又音徐詩云其虛其邪邪猶徐也

郪　　　千私切春秋公子遂及齊侯盟于郪邱(杜氏曰齊)

(地說文曰新郪汝南縣應劭曰秦伐魏取郪邱漢遷為新郪按戰國策魏已有新郪今梓州有郪縣)

鄣　　　諸良切春秋齊人降鄣(杜氏曰紀附庸國東平無塩縣東北有鄣)

(城)又齊伐莒莒子奔紀鄣(杜氏曰莒邑東平贛榆縣東北有紀城)秦


立鄣郡江寧池歙宣太平廣徳湖潤皆屬鄣(輿地記湖)


(之安吉烏程故鄣縣也漢志丹陽郡有故鄣縣輿地記似非)

郎　　　魯當切春秋傳魯費伯帥師城郎(杜氏曰高平方與縣)

(東南有郁郎亭)漢承秦制宿衛之士曰郎有中郎中外郎

郠　　　古杏切左氏傳季平子伐莒取郠
鄎　　　相即切左氏傳魯㑹吴伐齊師于鄎(說文姬姓之國)

(在淮北今汝南新鄎按淮北新息之息止當單作息鄎乃齊地)

郗　　　丑脂切(說文周邑也在河内杜氏曰在河内野王縣西南絺城是)
鄍　　　莫經切左氏傳晋侯假道于虞曰冀為不道

伐鄍三門(杜氏曰虞邑)又晋郤克伐齊魯成公㑹晋師


于上鄍(杜氏曰地名闕)

鄐　　　丑六切左氏傳晋邢侯與雝子争鄐田
鄇　　　胡冓切左氏傳晋郤至與周争鄇田(杜氏曰温别邑)

(河内懷縣西南有鄇人亭)

邲　　　毗必切春秋晋楚戰于邲在今鄭州管城縣
郾　　　於幰切戰國屬魏今為潁昌府郾城縣
郔　　　弋然切左氏傳晋侯伐鄭及郔又曰楚子北

師至于郔(杜氏曰鄭北地)

鄤　　　莫干無販二切左氏傳諸侯侵鄭鄭人禦之

覆諸鄤(杜氏曰鄭地)

鄬　　　于軌切春秋諸侯㑹于鄬以救陳(杜氏曰鄭地)
鄵　　　七報千消二切春秋鄭伯髨頑卒于鄵(杜氏曰鄭)

(地)

鄟　　　朱遄切(又􁜜官市沇二切)春秋魯取剸(杜氏曰附庸國)傳曰

晋侯伐鄭門于鄟門又晋師盟衛侯于剸澤

邙　　　莫郎切(說文曰河南洛陽北山上邑)
郅　　　之日切(說文曰北地郁郅縣按漢有郅惲以郅為姓單于有郅支司馬相如曰文)

(王改制爰周郅)

郹　　　古役切左氏傳齊侯衛侯㑹于􁄗葭實郹氏

(杜氏曰高平巨野縣西南有郹亭今為濟州巨野縣)又楚子之在蔡也郹陽

封人之女奔之(杜曰蔡邑)

鄾　　　於求切傳曰鄧南鄙鄾人(杜氏曰在鄧縣南沔水之北)
鄳　　　毋杏切(又作盲)漢志江夏有鄳縣
郴　　　丑林切項羽徙義帝長沙都郴今郴州郴桂

陽宜章縣

鄸　　　莫公莫增二切春秋曹公孫㑹自鄸出奔宋
鄻　　　列勉切左氏傳周王子趙車入于鄻以叛
鄋　　　所鳩切左氏傳長狄鄋瞞氏
郁　　　於六切漢志又扶風有郁夷縣膠東有郁秩

縣(說文曰有聲按有之為聲疑)借為文采郁郁之郁語曰周監


于二代郁郁乎文哉亦作彧又為馥郁芬郁(又作㦽)

邡　　　府良切漢高帝封雝齒什邡侯漢屬廣漢今

為漢州什邡縣

酃　　　郎丁切漢長沙有酃縣今為衡州衡陽縣有

酃湖其水為酒而美晋武帝平吴始薦酃酒(今人言醽)


(醁當作酃緑)

鄃　　　容朱切漢清河有鄃縣今徳州平原縣
鄚　　　末各切漢涿郡有鄚縣今莫州任邱縣
䢴　　　河干切左氏傳吴城䢴溝通江淮(杜氏曰於䢴江築城)

(穿溝東北通射陽湖西北至末口入淮按今揚州漕河出其中所謂邗溝也吴始穿之通于江淮)

鄮　　　莫候切漢鄮縣輿地記曰今為明州鄞奉化

慈溪昌國縣

鄞　　　魚斤切今明州鄞縣(輿地記今奉化象山昌國本鄞縣地)
酈　　　力知切春秋魯公子友敗莒師于酈(杜氏曰魯地)

又郎擊切漢南陽有酈縣今為鄧州内鄉縣

邧　　　愚袁願晚二切春秋傳晋侯伐秦圍邧
邴　　　彼永切又去聲(說文宋下邑按春秋傳齊有邴歜邴意兹)
酆　　　芳忠切傳曰畢原酆郇文之昭也(說文曰文王所都在)

(京兆杜陵西南今長安縣杜氏曰酆國在始平鄠縣東按文王作豐在豐水之上乃單作豐如杜氏)


(說鄠去京周甚近恐亦非封國之地春秋傳康有酆宫之朝即文王之豐不當从邑又見豐下)

酁　　　仕咸切(說文曰宋地)左氏傳宋皇麋奪其兄酁般

之邑

邥　　　式荏切春秋周甘歜敗戎于邥􁄗(杜氏曰周地河南新)

(城縣北有􁄗亭)

邛　　　渠容切詩云邛有旨苕(毛氏曰丘也說文曰卭在濟陰縣俗作邛)

(非)又曰我視謀猶亦孔之邛(毛氏曰病也)按蜀有臨邛


今為邛州臨邛縣産竹可為丈謂之邛丈(别作笻類篇曰)


(笻竹名也誤矣)

鄯　　　旹戰切漢西域有鄯善國
䣕　　　莫亞切漢犍為郡孱馬縣名
鄨　　　必列切漢牂柯縣名

苦幺切漢鉅鹿縣名

邔　　　其已切漢南郡縣名
鄡　　　牽遥切漢豫章縣名
邞　　　甫扶切漢郎邪縣名
酀　　　因連切(說文曰地名)

邑之疑


甫無切(說文左馮翊縣)亦作(按麃與鹿於聲皆不諧)

㘝　　　女洽切又女聶切(說文曰下取物縮藏之讀若聶)

囗之諧聲

圜　　　于權切規圜也周官有圜土别作　　(說文圜天)

(體也圓圜全也)

團　　　度官切圜㮯也古單作専亦通作摶周禮曰

其民専而長考工記曰摶身而鴻(今人謂之突欒突欒之合為團)

國　　　古或切王侯之所都也(又作从土又說見邦下)
囿　　　延救切苑有周垣也　　籀文象形
園　　　羽元切場有樊墉也
圃　　　補雨切鄭康成曰果蓏曰圃菜茹曰園艸木

禽獸曰囿按三者囿為大

圈　　　起權切揉木為圜器也記曰毋没而杯圈不

䏻㱃口澤存焉耳又作　　告子曰以杞栁為杯


棬又羣宛切畜獸閑也

囹圄　　　郎丁切　　魚舉切鄭康成曰囹圄所以

禁守繫者若今别獄(說文曰囹獄也圄守之也)侗謂囹有囱霝

若今㪔繫罪囚之檻圄加固焉傳曰圄伯嬴于轑


陽而殺之

固　　　古慕切周圍不通也引之則固閉不通者皆

曰固語曰疾固也傳曰偽固而授之末又引之為


堅牢之義疾之牢而不可去者曰固疾(别作㽽痼)鑠金


以周固器物亦曰固(别作錮)

囤　　　徒本切囷類織竹規以貯穀也(又作𥫱說文曰𥫱篅也)
圊　　　親盈切圂廁也
舍　　　始夜始據二切行所止舍也古者十里有廬

廬有酓食三十里有宿宿有路室路室有委五十


里有市市有候館候館有積皆行者所舍也舍有


委積行李之齎必有垣墻故从口聲(說文曰市居曰舍从)


(亼屮象屋也口象築也按古鍾鼎文凡余皆單作舍盖余聲)因止舍之義而為


置舍上聲(别作捨)禮有舍奠舍菜周禮曰舍萌于四


方其義一也行者止舍則墮載弛儋故舍有縱舍


之義又拖隻切與釋通

舍之諧聲

舒　　　偒魚切(說文曰申也以舍从予予亦聲一說舒緩也)按書傳舒為

徐緩與紓義相近(又作徐)


囗之疑

圖　　　同都切(說文曰画計難也从啚啚難意也)按書傳从囗言周

回圖度也書曰惟懷永圖又曰圖功圖事圖厥政


詩云是究是圖又曰弗慮弗圖因之為圖畵書云


伻来以圖及獻卜易曰河出圖

壸　　　苦本切(說文曰宫中道也从囗象宫垣道上之形)詩云室家之壸

(爾雅曰宫中巷也鄭氏曰猶閫也)

因　　　於真切(說文曰就也又作㧢說文亦曰就也)按書傳所用為因

循因仍因其故之謂也因之為昬因之因與婣通

圉　　　魚舁切(說文曰囹圄所以拘罪人从幸从囗一曰圉􁄗也一曰圉人掌馬者)周

官圉師掌敎圉人養馬圉人良馬匹一人傳曰馬


有圉牛有牧(伯曰此即圄字也賈誼書曰守圄扞敵之臣)

倉　　　七岡切穀藏也(說文曰从食省口象倉形竒字)
　六書故卷二十六
欽定四庫全書
　六書故巻二十七
　　　　　　　　　　　　　宋　戴侗　撰
　工事三
匸　　器之為方者也取象于巨匸省文(說文曰匸受物之器象形)
　(籀文孫氏苦良切按曲可受物匸形側非受盛之器)
匸之㑹意

區　　　豈俱切(說文曰踦區藏匿也从品在匸中品衆也)按書傳之用區
之為義區分子夏曰區以别矣从匸而三區之也


(非从匸)故為區域區落書云用肇造我區夏揚雄傳


曰有宅一區氾勝之為區種法皆由此義而引之


也故言褊小者曰區區傳曰宋國區區借為踦區


之區今作﨑嶇又烏溝切量名傳曰齊舊四量豆


區釡鍾四升為豆四豆為區

匠　　　疾亮切攻木之工也(伯曰从工从斤)
医　　　於計切說文曰盛弓矢器也引齊語曰兵不

解医(說文从匸)按劉原父得張中医銅器有盖識文作

　　　　正作　　

匸之轉注

曲　　　丘玉切說文曰象器曲受之形　古文又作
　　　　(説文骫曲也)按此本曲直之曲生義于巨从玉者

又諧以玉聲也曲䏻有容故為受物之器為曲簿


之曲月令季春狊曲植筥匸漢書曰織薄曲(康成曰曲)


(簿也許氏曰葦薄為曲也盖所以盛蠶别作䒼筁)樂聲之一終詘如也故

謂之樂曲漢書吹洞簫自度曲


匸之諧聲

匡　　　　　　　去王切受盛方器也詩曰于以盛

之維匡及筥(毛氏曰方曰匡圓曰筥)易曰女承匡詩云承匡


是将(别作筐)因之為匡正匡輔書曰臣下不匡其刑


墨又曰尚賴匡救之徳又曰匡其不及

匧　　　苦劦切藏衣笥也
匪　　　非尾切匡類也(别作篚說文曰車笭也按說文似以為箱)匡匪如

今所謂箱皆以奉器幣相授受匧笥則有盖以藏


借義之用匪與非同

匰　　　都寒切周官司巫祭祀共匰主說文曰宗廟

藏主器也

匱　　　求位切藏器也(說文曰匱匣也匣匱也匵亦匱也别作櫃鐀)按今

通以藏器之大者為匱次為匣小為匵語曰虎兕


出于柙龜玉毁于櫝中匱之借義為匱竭詩云孝


子不匱傳曰勤則不匱

匣　　　胡甲切藏器也亦作柙(又作㭘說文曰㭘劒柙也)
匵　　　徒谷切盛器也亦作櫝(說文又曰大梡也)
匭　　　居洧切匱也
匴　　　蘇管切士冠禮爵弁皮弁緇布冠各一匴(康成)

(曰古文作纂說文曰盠米器也)

匯　　　胡罪切(說文曰器也)書曰東匯澤于彭蠡(孔氏曰回也)
匳　　　力鹽切(顧埜王曰盛黍器也别作匲籨說文曰籨鏡籨也)
匶　　　　　巨救切棺有尸曰匛記曰在牀曰尸在

棺曰匛(别作柩)

匸　　(說文曰哀傒有所俠藏也从上有一復之讀與傒同匿也象􁗎曲隱蔽形讀若隱按未)
　(成字疑即匸也)

匸之諧聲

匿　　　女力切隱藏也
匽　　　於蹇切隱曲也周禮曰為其井匽(康成曰匽豬霤下地)

傳曰規匽豬


匸之疑

盧侯切(說文曰側逃也从匸丙聲一曰箕屬徐鉉曰丙非聲當从内疑傳寫之誤)

匹　　　普吉切說文曰四丈也(从八匸八揲一匹八亦聲)按布帛

二丈為端兩端為匹故引之為匹配為匹敵

車　　　斤於切昌遮切人所載也象兩輪輈軸之形

車省文


車之象形

軎　　　于歳切杜林曰車軸端也象形又作轊史記

齊田單令宗人盡㫁其車軸末而傳鐡籠安平城


壞齊人走争塗以轊折車敗(徐廣曰軸頭也又作􁘞)


軎之㑹意

毄　　　吉厯切車軎相毄也凡車並驅則軎好相毄

所謂轂毄也(又作轚說文曰車轄相擊也)


車之指事㑹意

輦　　　力展切車用人挽者也从二夫輓車㚘亦聲

周官巾車曰輦車組輓(康成曰為輇輪人輓之以行)傳曰南宫


萬以乗車輦其毋

軍　　　舁云切包車為軍營陳之義也周官萬二千

五百人為軍

轟　　　呼宏切衆車聲也(别作輷)

車之㑹意

連　　　力延切車行相聨也(鄭仲曰又力展切易往蹇来連陸氏力善切)

(王氏曰往来皆難也馬氏曰難也鄭氏如字遲乆之意今人亦有連蹇之言按易往蹇来連當位實)


(也往則蹇来則連連非蹇難也)


車之龤聲

輿　　　以諸切車中人所載也匡而四合者曰軫軫

加于轐轐加于軸前有式有軌左右有輢有較有


軹有轛考工記曰輿人為車輪崇車廣衡長參如


一輪崇六尺有六寸輿之廣亦如之古所謂六尺


輿也乗車者士大夫也晋文公聴輿人之誦采士


大夫之衆論也故輿有衆義易曰師或輿尸凶(又作)


(轝非又去聲)詩云吁嗟乎不承權輿(爾雅曰權輿始也疏曰權輿者天地)


(之始也天圓而地方因名云舅駟曰權度之始也輿車之始也按權輿之義盖缺衆說皆未安)

軫　　　章忍切輿四面木匡合成輿者也(說文曰車後横木也)

(鄭康成說同)考工記曰軫之方也以象地也又曰六尺


六寸之輪軹崇三尺有三寸加軫與轐焉四尺也


(康成曰軫輿也)又曰輪人為盖弓長六尺謂之庇軹五尺


謂之庇輪四尺謂之庇軫又曰五分其軫閒以其


一謂之軸囗(按軫乃輿四面木獨以為輿後橫木者誤也使軫獨為輿後横木則不得)


(言方以象地且軫之兩旁木加于轐轐加于軸故曰加軫與轐為四尺若輿後橫木安能加轐軸之)


(上乎且庇軫庇輿庇軹皆从左右兩旁而言非指輿後明矣况記言五分其軫閒以其一為之軸囗)


(康成曰軸囗一尺三寸五分寸之一葢軫左右兩閒六尺六寸也若獨為輿後木則不得言閒矣康)


(成于軫囗既謂之車後橫木于加軫輿轐則又通謂之輿盖其說不通故不免于自變也康成之誤)


(由不察任正衡任之名以任正為輿下三面才持車正者故獨以軫為輿後橫木也考工所記輪人)


(之事專言輪轂輻牙之法度輈人之事專言輈轅軸之法度輿人之事則言輿軫軾較之法度初不)


(相紊葢所謂任正者輈也衡任者軸也任正者十分其輈之長以其一為之囗即所謂十分其輈之)


(長以其一為當免之囗者也衡任者五分其長以其一為之囗即所謂五分其軫閒以其一為之軸囗)


(者也輈與軸皆任輿者也故謂之任木安得于輈人之事而論為輿三面之度者乎)借其聲


為軫轉之軫琴下轉絃者因謂之軫(别作䡩)

軾　　　設職切輿前所馮也古單作式考工記曰参

分車廣去一以為隧参分其隧一在前二在後以


揉其式以其廣之半為之式崇(康成曰兵車之式深尺四寸三分寸)


(之二高三尺二寸)

較　　　訖岳切考工記曰以其隧之半為之較崇又

曰六分其廣以其一為之軫囗参分軫囗去一以


為式囗叁分式囗去一以為較囗(康成曰兩輢上出式者兵車自)


(較而下凡五尺五寸故書較為榷杜子春云當為較疏曰較車輿兩箱今人謂之平鬲較之兩端皆)


(置輢上按式崇三尺三寸較崇二尺二寸鄭氏謂自較而下五尺五寸則較又出于式上也)詩


曰猗重較兮亦作䡈(說文曰䡈車輢上曲銅也爻聲徐廣曰較在箱上通俗文)


(曰車箱為較)借為較競之較與角同孟子曰魯人獵較


孔子亦獵較又居效切比較也與校通

轛　　　都内切又朱衞切考工記曰三分較囗去一

以為軹囗三分軹囗去一以為轛囗(鄭司農曰轛讀如繫綴之)


(綴謂車輿軨立耆也立者為轛橫者為軹書轛或作軨康成曰轛式之植者衡者也謂轛者以其鄉)


(人為名說文曰車橫軨也)

軨　　　郎丁切記曰君車已駕則僕展軨(說文曰車轖閒橫木)

(也司馬相如說或作䡼盧氏曰車轄頭靼也舊云車闌也按轄頭靼之說非)楚詞曰倚


結軨兮長太息(朱子曰軾下从橫木)

輢　　　於綺切(說文曰車旁也)
轖　　　殺測切(說文曰車籍交錯也)
輒　　　陟葉切(說文曰車兩輢也)借為專輒之輒
輪　　　力屯切車所任以轉也考工記曰凡察車之

道必自載于地者始是故察車自輪始乘車兵車


之輪皆六尺有六寸田車之輪六尺有三寸中為


轂外為牙三十輻直指轂牙之中輪既成貫之以


軸加軫與轐焉輿所載也所謂衡任者也加輈焉


後以承輿前以駕馬所謂任正者也

轂　　　古禄切輪之中為轂空其中軸所貫也三十

軸湊其外(蔡邕曰重轂者轂外復有一轂抱轄其外乃設轄抱銅置其中東京賦曰重輪)


(貳轄疏轂飛軡)

輻　　　方六切輪中爪上湊于轂下植于牙者也又
作　　周易小畜之九三曰輿說輻大畜之九二


曰輿說輹大壮之九四曰壮于大輿之輹(說文曰輹輪轑)


(也輹車軸縳也按易說輻一作輻一作輹)

轑　　　憐蕭切輻也葢弓亦謂之轑
輞　　　文紡切牙也
轄　　　下瞎切又作舝詩云載脂載舝(陸氏曰軸頭金也)又

曰閒闗車之舝兮傳曰巾車脂轄(說文曰車聲也非一曰鍵也又)


(作鎋)漢陳遵飲客輙取客車轄投井中士喪禮主人


乗惡車木錧(鄭氏曰今又作鎋)按轄即錧錧猶管也轂空


裏之以金如管也管轄之義取此車行必脂其轄


以利轉也史記曰豨膏棘軸所以為滑也軸轄相


切有聲故曰閒闗車之舝

軑　　　犆計切(說文曰車輨也)楚詞曰齊玉軑而並馳(朱子曰轂)

(内之金也一曰轄也一說韓魏謂輪軑)

軧　　　渠支切詩云約軧錯衡(毛氏曰長轂之軧也朱而約之說文曰或)

(作䩚)

輴輲輇輀　　　丑輪切記曰君大夫葬用輴(鄭氏曰當為輇)

(或作團)又曰天子龍輴而椁幬諸侯輴而設幬(或作䡅說)


(文䡅車約䡅也引周禮孤乗夏䡅此以篆為䡅也又曰下棺車也此以輴為䡅也)　　記


曰大夫之喪載以輲車(鄭氏曰讀為輇或作槫引說文無輻曰輇周官又有)


(蜃車天子載匛蜃輇聲相近其制同于輇崇葢半乗車之輪孫氏市縁切)　　敇淪淳


沿二切(說文曰蕃車下庳輪也又曰有輻曰輪無輻曰輇讀若饌孫氏與輲為一字禹曰予)


(乘四載孔安國曰泥乘輴淮南子曰泥之用輴尸子曰行塗以輴史記曰泥行乘橇河渠書曰泥行)


(蹈毳孟康曰橇形如箕擿行泥上按擿行泥上非公侯之載毳橇與輴聲相近作輴者是輴䡅輇橇)


特一字輴不設輻利以　(說文曰喪車也孫氏行泥故澤行用輴也)　　如之切别作輭轜按　


(輭轜一字之譌輴輲輇一聲之轉其實一字也是葢輪之無輻者也載重之車四輪而庳故不設輻)

軸　　　直六切車衡任持輪者也考工記曰衡任者

五分其長以其一為之囗小于度謂之無任五分


其軫閒以其一為之軸囗軫閒六尺六寸軸囗一


尺三寸五分寸之一(說文曰由聲徐鍇曰當以胄省聲按妯里之妯說文亦曰)


(由聲迪笛皆以由為聲由之本義雖不可知然迪亦有徒谷之音詩云弗求弗迪是顧是復迪與復)


(劦又笛亦作篴以逐為聲葢古實以由為聲徐氏之說非也雖改為胄其聲猶不劦)引之則

凡杼軸之類皆曰軸(小雅杼軸用橘柚之柚非)

軹　　　掌氏切考工記曰六尺有六寸之輪軹崇三

尺有三寸(鄭司農曰軎也康成曰轂末也)曰輪人為輪五分其轂


之長去一以為賢去三以為軹(鄭司農曰賢大穿軹小穿也康成曰)


(凡大小穿皆謂金也)又曰葢弓長六尺謂之庇軹(康成曰轂末也輿廣)


(六尺六寸兩轂并六尺四寸旁減軌内七寸則兩軹之廣凡一丈一尺六寸也)又輿人為


車三分較囗去一以為軹囗(康成曰輢之植者衡者也按考工記有兩)


(軹其一為輪人之事其一為輿人之事康成以為轂末又以為小穿又以為輢之植者横者不應一)


(名而三物其實軹者軸兩端之名杜子春謂之轊鄭司農謂之軎軎即轊也此說近之軸端必出于)


(轂軹疑所以限轂之脫軸當輪中故其崇半于輪軹在轂外故葢弓之㝡廣者庇軹康成謂賢為大)


(穿軹為小穿大穿徑八寸餘小穿徑四寸有餘軸在轂中者末銳本大恐不利于轉且有脫軸之患)


(矣况五分軫閒去一以為軸囗軸徑才四寸餘而大穿乃八寸餘亦不相當未可曉輿人之軹恐他)


(字之譌不應一車而名物貿亂也)

軌　　　矩有矩洧二切記曰車同軌考工記曰涂度

以軌(康成曰軌謂轍廣乗車六尺六寸旁加七寸轍廣凡八尺旁加七寸者輻内二寸半輻廣)


(三寸半綆三分寸之二金轄之閒三分寸之一)詩云濟盈不濡軌雉鳴求

其牡(毛氏曰由輈以上為軌陸氏舊龜美切謂車轊頭也依毛氏傳意宐音犯朱子曰軌居美)


(切劦居有切車轍也)記曰在車則左執綏右受爵祭左右軌


范(康成曰大馭祭兩軹祭軌軌與軹同謂轊頭也軌與范同軾前也按軌九聲于詩軌與牡劦朱)


(子已得其音但以軌為車轍則有瀰濟盈不應不䏻不濡轍此毛氏之所以遷就其說而陸氏又欲)


(遷就其音也其實軌乃轂當牙中契于轂者轊頭之說近之而非也軌正當八尺之中若轊則在轂)


(末不止于八尺矣)古之為涂者度之以軌涂必同軌然後


車無所不通故王道之行則天下之車同軌八尺


為軌不可損益之制也故因之而為軌度軌量之


義(八尺為軌輿廣六尺六寸兩旁各餘七寸以容轂也)

轐　　　步木切(又音木)考工記曰六尺有六寸之輪軹

崇三尺有三寸加軫與轐焉四尺也(鄭司農曰讀如旃僕之僕)


(謂伏兔也康成曰軫與轐并七寸軸圓故加轐使平以安軫状如伏兔也轐猶也)

輈　　　張流切車任正長木後承輿前加于衡者也

考工記曰凡任木任正者十分其輈之長以其一


為之囗十分其輈之長以其一為之當兔之囗(康成)


(曰輈當伏兔者)三分其兔囗去一以為頸囗(康成曰頸前持衡者)五

分其頸囗去一以為踵囗(康成曰踵後承軫者)國馬之輈深


四尺有七寸田馬之輈深四尺駑馬之輈深三尺


有三寸軌前十尺而策半之(康成曰輈軌前十尺與隧四尺四寸凡丈)


(四尺四寸凡輈自軌以前弧曲穹隆前勾于衡其状如梁故詩云五楘梁輈也國馬八尺兵車乗車)


(軹崇三尺三寸輈深四尺七寸衡髙八尺七寸除馬之高餘七寸為衡頸之閒)

軓　　　父汎切考工記曰軓前十尺而策半之亦作
　　　　(鄭司農曰軓謂軾前也書或作􁉂康成曰􁉂法也謂輿下三靣之才)又曰自伏

兔不至軓七寸軓中有灂謂之國輈(康成曰自伏兔至軓盖如)


(軾深軾深一尺四寸三分寸之一)又大馭左執轡右祭兩軹祭軓


乃飲(故書軹為􁉃軓為範杜子春曰軓當為􁉂謂車前軾說文曰車軾前也按軓中有灂謂之)


(國輈軓與輈明非二物鄭司農軾前之說是也康成輿下之說誤矣)

轅　　　于元切輈自軓以前為轅
軶　　　于革切衡也轅端設木衡加于兩服故謂之

衡也耕者以曲木加于牛頸亦謂之軶

軥　　　古侯其俱二切(說文曰軛下曲者)傳曰射兩軥而還

(杜氏曰車軛卷者服虔云車軛兩邊叉馬頭者)又曰射之中盾瓦由朐太

輈(杜氏曰胊軛也本又作軥)漢書曰乗不過軥牛

輗　　　吾雞切語曰大車無輗小車無軏其何以行

之哉(說文曰大車轅端持衡者朱子曰轅端衡木縛軛以駕牛者按轅端衡木即衡也輗乃持)


(衡者大車載重岐衡故持衡者與小車不同别作棿通用)

軏　　　魚厥切(說文曰轅端持衡者孫愐曰轅端曲木也朱子曰曲鉤衡者)
轙　　　語綺切(說文曰車衡載轡者或作钀)
轍　　　直列切兩輪所蹍迹也傳曰周行天下皆

有車轍馬跡焉轍由軌出者也故轍亦謂之軌孟


子曰城門之軌兩馬之力與通作徹(說文曰軌車轍也無轍字)


(又作轍列子曰䋲塵弭轍殷敬順曰迹也)

輔　　　奉甫切詩云其車既載乃棄爾輔無棄爾輔

員于爾輻(朱子曰若今人縳丈于輻以防輔車)傳曰輔車相依(說文曰輔)


(頬車杜氏曰輔頬輔車牙車二說皆非)輔从車甫聲以詩考之維持


車者也故引之為輔弼輔左之義去聲(别作)兩頬


因謂之輔易曰咸其輔頬舌(别作䩉)

軜　　　諾答切詩云龍盾之合沃以觼軜(毛氏曰驂内轡也說)
(文曰内轡繫軾前者未詳)

輅　　　洛故切(說文曰車軨前橫木也各聲徐鉉曰各非聲當从路省)既夕禮

賔奉幣當前輅北面致命(康成曰輅轅縛所以屬引)周官巾車


王之五路玉金象革木金路而下以封王后亦五


路孤卿而下皆曰車傳曰叔孫豹如周聘王賜之


路及卒以路葬南遺謂季孫曰冡卿無路介卿


以葬不亦左乎路乃王侯之車其制不傳古單作


路後人改从車乂音迓與迓訝御通用

輜　　　荘持切載重車前後屏蔽也漢書曰君毋出

則乗輜軿李耳曰君子行不離輜重(說文曰軿車前衣車後也)


(字林曰載衣物車前後皆蔽若今庫車)

軿　　　蒲眠切又旁經切(說文輜車也類篇曰婦人車四面屏蔽者)
軘　　　徒魂切傳曰使軘車逆之(說文曰兵車也)
輂　　　居玉切周禮曰作其同徒輂輦(說文曰大車駕馬也康成)

(曰輂駕馬輦人所輓以任器載也又作䡞說文曰直轅車也又作檋史記曰山行乘檋徐廣曰一)


(音橋按徐音非)

輣　　　蒲庚切漢書曰輣車鍜矢(說文兵車也徐廣曰戰車)
轒　　　符分切六韜曰攻成則有轒䡝臨衝掦䧺賦

曰砰轒輼(說文曰淮陽名車穹隆為轒車)

輼　　　烏魂切轒輼車名(又作䡝見轒下)又輼輬車名(說見輬下)
輬　　　吕張切楚辭曰前輕輬之鏘鏘史記始皇崩

祕之棺載輼輬車中(說文曰臥車也孟康曰如衣車有窗牖可開闔故曰輼輬)


(也)

軺　　　丁聊切又餘招切(說文小車也博雅曰桺車也一說輕車也)
轏　　　仕限切傳曰丑父寝于轏中(杜元凱曰士車也林氏曰臥車)

(也又作輚)古單作棧詩云有棧之車(毛氏曰役車也鄭氏曰輦者也)周


官士乗棧車(康成曰不革鞔而漆之)

軒　　　虛言切車前高也傳曰衛懿公好鶴鶴有乘

軒者又曰歸夫人魚軒又曰乘軒者三百人(說文曰曲)


(輈藩車也杜氏曰大夫車也)凡前高曰軒前下曰輊詩曰戎車


既安如輊如軒周禮曰諸侯軒縣曲縣三靣而虛


其前如軒也

輊　　　陟利反車前下也古通作摯(别作說文曰抵也車前重也)

(又作􁐄)

輶　　　夷周切輕車也詩云輶車鸞鑣(毛氏曰輕也)又曰

徳輶如毛

輕　　　牽盈切輕車也引之為輕重之通名又去聲
輖　　　之由切喪禮志矢一乘軒輖中(說文字林皆曰重也康成)

(曰摯也)

輤　　　倉甸切記曰諸侯行而死于道其輤有裧緇

布裳帷素錦以為屋大夫以布為輤士輤葦席以


為屋(康成曰輤載匛将殯車飾也取名于櫬與蒨讀如蒨斾之蒨櫬棺也蒨染赤色也将葬車)


(飾曰桺輤象宫室屋其中小帳覆棺者)

輁　　　(陸氏九勇切)既夕禮遷于祖用軸又曰夷牀輁軸

饌于西階東(康成曰軸輁軸也軸状如轉轔刻兩頭為軹輁状如長牀穿程前後著金)


(而闗軹焉或作栱)

輯　　　秦入切先人曰合才為車咸相得謂之輯輯

和合也借為輯丈之輯歛也記曰子有王命則去

丈國君之命則輯丈(一曰七入切)

載　　　作代切車載人物也引之則記載于簡冊者

亦曰載古者以年紀事故年亦謂之載所載之物


為載昨代切詩云載輸爾載詩云上天之載無聲


無臭(揚䧺賦上天之縡師古曰事也讀與載同)又為發語辭

輸　　　式朱切頃送所載也
轉　　　陟兗切輪回也引之為轉運之轉去聲
輓　　　武反切周禮曰輦車組輓所用以挽車者也

與挽通

軷　　　薄葛切又蒲葢切詩云取羝以軷(毛氏曰道祭也)周

官大馭及犯軷王自左馭下祝登受轡犯軷遂


驅之聘禮釋軷祭酒脯(康成曰行山曰軷封土為山象以䓏)


(芻棘栢為神王既祭以車轢之而去說文曰出将有事于道必先告其神立壇四通樹茅以依神為)


(軷既祭犯軷轢牲而行)

轢　　　郎毄切車所陵厯也(别作轣)
􁍅　　　女展切車輪轉轢也以金石為輪以􁍅物者
因謂之􁍅亦作　　(又作輾榐)又知輦切與展通

轔　　　離珍切車聲也古單作鄰詩云有車轔轔又

去聲轢也古單作粦(又作轥)

軋　　　乙轄切載重蹍軋有聲也
軼　　　徒結切車侵突也又弋質切說文曰車相出

也引之為奔軼

轠　　　盧回切車輪輥轢也揚䧺賦曰為瓽所轠
輠　　　古火切又胡瓦胡筦古本三切記曰輪人以

其丈闗轂而輠輪(陸徳明曰回也史記曰炙轂過髨劉向别録過作輠輠者車之)


(盛膏器也炙之雖盡猶有餘流按輠斡旋也以脂澤轂中炙而輠之則滑而易轉以譬淳于髠之滑)


(稽無滯與輠輪之輠同輠非器也别作)

輥　　　古本切轉之速也(别作)
軻　　　丘何切車逄坎稟也(坎軻亦作轗坷說文曰軻接軸車也坷坎坷也)

又上聲

輟　　　陟劣切車停也(說文曰車小缺復合者徐鉉曰网部罬别作輟)
軔　　　而振切礙輪木也将行則發之
輩　　　補妹切車以列分為輩(說文曰軍發車百兩為一輩)
轆轤　　　盧谷切　　龍都切井上汲水軸也古單

作鹿盧

轎　　　渠廟切(服䖍曰平聲)儋輿也渠河書曰泥行蹈毳

山行即轎(史記作橋)漢書曰越人輿橋而隃嶺山谷﨑


嶇輪蹄不可施則用之高宗駐蹕維揚以塼街滑


許百官乘轎今自一命以上皆轎非六人八人不


可下逮民庶皆轎而出上惰而下勞役徒衆而宂


食多非制也古通用撟與橋今為上下所通用之


器从車為當

軴　　　渠王切(說文曰紡車也一曰一輪車)
軵　　　(說文曰反推車令有所付也讀若胥孫氏而隴切類篇車箱外立木承重較之才)漢

書曰再三發軵(如淳曰推也淮南子曰内郡軵車而餉)

轘　　　胡丱切大罪車列也周官誓馭曰車轘
舟　　張流切易曰刳木為舟剡木為楫舟楫之利以

濟不通(鄭仲曰古作)古者彝以盛酒其下有舟(鄭司農曰)

(尊下臺若今時承盤)


舟之象形

方　　　府良切又去聲(說文曰并船也象兩舟省縂頭形)詩云就其

深矣方之舟之(鄭氏曰泭也)借為方圓之方因之為方


正之方因之為四方之方因之為方版之方古者


記載書之于方冊百名以上書于策不及百名書


于方又借為方将之方猶甫也方甫盖同聲又借


為比方之方又借為方命之方不受命也(借義多而本義)


(奪故又加舟為舫說文曰舫船師也引月令曰舫人習水)又借為方羊之方蒲


旁切(别作彷徉)


舟之㑹意

般　　　蒲潘切旋舟也舟在水上旋莫易焉故取類

于舟(說文曰辟也象舟之旋殳所以旋之也)引之為般辟之義記曰


主人般辟又引之為般游般樂孟子曰般樂怠敖


通作盤今俗又因之為般移之般亦逋潘切又逋


還切

舟之諧聲

船　　　乘川切舟也(俗作舡)
舸　　　古我切大舟也
艇　　　待鼎切小舟也
艦　　　户黯切舟有屋者也(類萹戰船四面拖版以禦矢状如牢)
舶　　　薄陌切海舟能風浪者也(類萹曰蠻夷泛海舟也)
􁗻　　　郎丁切舟有囱者也亦作　　楚詞曰乘舲

船余上沅兮亦通作霝靈楚詞曰橫大江兮揚靈

服　　　弼力房六二切(說文曰用也一曰車又騑所以舟旋从㞋一曰事也)

(古文卜聲)按服小舟附大舟者也引之為服馬之服馬


之服轅者也(又作)又引之為衣服之服為弓矢之


服矢房也(又作箙)凡言服者皆親附服从之如衣服


之在躳故為柔服之服从服事之義又妖鳥名服


(賈誼賦單作服别作鵩)

舠　　　都勞切輕舟也(又見刀下)
䑹　　　蘇遭切先雕切凡舟以䑹數(又作漢志曰船五百䑹說文)
(曰船總名)

舳　　　直六切船後持柁處也(說文曰艫也漢律名船方長為舳艫一曰)

(舟尾)

艫　　　郎乎切船頭也(說文曰舳艫也一曰船頭李斐曰舳船後持柁處艫船前)

(刺櫂處也)

舷　　　胡千切船㫄也
艤　　　語綺切整櫂附岸曰艤又作　　史記曰烏

江亭長檥船待(徐廣曰音儀一音俄孟康曰附也)


楚敎切(類篇舟不寧也俗書)


舟之疑

俞　　　羊朱切(說文曰空中木為舟也从亼从舟从巜巜水也)于經為應辭

之速記曰男唯女俞書云帝曰俞(孔氏曰然也)又人身


五藏六府皆有兪

朕　　　直禁切(說文曰我也侗按古之君臣皆自稱曰朕疑即兆朕之朕)
几　　居履切古人坐于地几坐所馮也象形周官司
　几筵掌五几之名物玉几雕几彤几漆几素几(别作机)
几之象形

且　　　側吕切薦牲魚之几也足有二衡象其校又

作　　从半肉(說文曰且薦也从几足有二橫一其下地也俎禮俎也从半肉在且)


(上鄭氏曰且薦几也假借之用多故俎加半肉以别之)几與俎皆有校士昬


禮曰拂几授校記曰薦豆執校兩足閒橫木也借


為辭助子余切又借為次且之且次余切(俗作趦趄按次)


(且不進也从走非)又借為茍且之且七也切


几之㑹意

凭　　　皮氷切倚几也古通作馮(徐鉉曰人所依馮几所勝載故从任)

几之諧聲

処　　　昌與切居也(說文曰从夊得几而止許氏之說鑿而迂夊乃聲也)亦作
　　　　虎聲所処為處去聲
凳　　　丁鄧切今人謂坐牀曰凳(字林曰牀屬)
丌　　居支切庋閣之器也象形(說文曰下基也薦物之丌)

丌之㑹意

奠　　　定硯切又徒徑切措酒于地上也古之命爵
者必相授受其不授者與受而未飲者則皆奠之


禮所謂奠爵奠酬也奠幣奠鴈皆此義也引之為


奠定書云奠高山大川又曰奠厥攸居


丌之諧聲

虡　　　其吕切鐘磬之跗也考工記曰梓人為筍虡

天下之犬獸五脂者膏者臝者羽者鱗者宗廟之


事臝者羽者鱗者以為筍虡厚唇弇口出目短耳


大匈耀後大體短脰若是者謂之臝屬恆有力而


不䏻走其聲大而宏有力而不能走則于任重宐


大聲而宏則于鐘宜若是者以為鐘虡是故擊其


所縣而由其虡鳴銳喙決吻數目顅脰小體騫腹


若是者謂之羽屬恒無力而輕其聲清揚而逺聞


無力而輕則于任輕宐其聲清揚而逺聞則于磬


宐若是者以為磬虡故擊其所縣而由其虡鳴小


首而長摶身而鴻若是者謂之鱗屬以為筍詩云


虡業維樅又曰設業設虡(毛氏曰植者為虡衡者為栒又作說文曰)

(鐘鼔之柎也飾以猛獸从虍異象其下足􁛼篆文或作鐻按􁛼或象臝獸或象羽屬記言臝屬有力)


(而不能走虎豹盖不與焉从虍無義虍乃聲也从丌从􁄮􁄮盖象􁛼之形)

異　　　羊吏切庋閣殊異之也卑聲

異之諧聲

戴　　　得代切舉而載之物上也(說文曰分物得增益曰戴籀文又)

(作)


丌之疑

㢲　　　蘇困切(說文曰具也聲篆文㢲也从)　　易所謂顨為長女為　

(風者)按易㢲為八卦之一名經傳之用其義為㢲順


與孫相近(按㢲从丌說文曰狊也疑即撰具之撰士戀切借為震㢲之㢲說文無撰字殆)


(正義為借義所奪後人復加手也又見手部)堯曰女䏻庸命㢲朕位(孔氏)


(曰順也蔡氏曰與孫通于詞義皆不通)

　六書故卷二十七
欽定四庫全書
　六書故卷二十八
　　　　　　　　　　　　　宋　戴侗　撰
　工事四
瓦　　五寡切覆屋瓦也象形
瓦之諧聲

瓬　　　甫兩切匋埴之工也考工記曰瓬人為簋豆
甄　　　居延切瓬人之為形體者也董仲舒曰泥之
在均惟甄者之所為(俗以為姓側鄰切)

瓴　　　郎丁切牝瓦仰葢者也仰瓦受覆瓦之流所

謂瓦溝也史記曰猶居高屋之上建瓴水也(說文曰瓮)


(似缾也然說文釋甓為瓴甓則瓴非瓮矣)

㼧　　　徒東切小牡瓦如筒者也(俗書)
甍　　　莫耕切傳曰慶舍爰廟桷動于甍晋語曰既

鎮其甍矣(說文及韋杜二氏皆曰棟也按棟不當从瓦乃縁本文而生此義也甍盖屋脊)


(鎮之然後瓦不動盖作屋之成事也)

甓　　　蒲厯切今甎也詩云中唐有甓(爾雅曰瓴甋謂之甓說文)

(曰瓴甓也郭氏曰即今甎㼾也按甓甋實一字)

甎　　　朱緣切燒墼用以絫甃也亦作　　(或作㼷)
㼾　　　盧谷切甎也
甃　　　側救切絫甎石以砌甃也易曰井甃無咎脩

井也

瓷　　　疾資切類篇曰匋器之堅緻者也(或作)
瓮　　　鄔貢切缶之中盎者古人以盛醯醢之屬或
作　　　　(鄭康成曰其容葢一觳)

甒　　　㒺甫切缶之小者記曰禮有以小為貴者門

外缶門内壷君尊瓦甒

㼰　　　頻彌切(說文曰罌謂之㼰)
瓽　　　丁浪切(說文曰大盆也)揚䧺酒箴曰為瓽所轠(師古曰井)

(之甎甃也)

甂　　　卑眠切又上聲扁缶也(說文曰似小瓿大口而卑用食)
甔　　　都濫切史記曰醬千甔漢書作儋(師古曰一人所儋也)

(一儋兩甖)曰守儋石之禄後漢書宣秉無儋石之儲止


作擔(司馬貞曰都甘切)

瓻　　　丑脂切缶屬又作　　
甌　　　烏侯切即區也(爾雅曰甌瓿謂之􁦨說文曰小盆也景純曰甌甊小嬰也)

(長沙謂之􁦨)今人謂食器大而宛中者曰盌以盛飰小


而深者曰甌以盛羮

甗　　　語蹇切考工記曰匋人為甗實二鬴厚半寸

甑實二鬴厚半寸唇寸七穿(鄭司農曰甗無底甑康成曰甗如甑一空)

按饋食禮稟人摡甑甗則甑甗異用以工記考之


甗盖未必有空也鬳見鬲部

甑　　　子孕切(說文曰甗也籀文)說具甗下按今人以木為

甑如桶而無底著箄以炊飯

㼽　　　楚兩切說文曰磋垢瓦石也
缶　　甫九切瓦器用以盛酒醤之屬象形易曰尊酒
　簋貳用缶

缶之象形

匋　　　余招徒刀二切燒瓦竈(别作窰窯書傳通作陶誤)

缶之諧聲

缸　　　古雙切今人謂瓮之大者曰釭(説文曰瓨也瓨似罌)

(長頸受十升讀若洪漢書曰醯醤千瓨按如說文之云則醯醤千瓨纔百石耳不足言富也以聲求)


(之缸盖大物瓨即缸也)

罍　　　　　盧回切盛酒與水器也周官春祠夏礿

秋嘗冬烝四時之間享獻用尊者皆有罍諸臣之


所昨也以罍盛酒也燕禮設洗于阼階東南罍水

在東以罍盛水也詩云缾之罄矣維罍之耻罍大于


缾與尊也(又作櫑說文曰龜目酒尊刻木作雲雷象拖不窮也或作罍从缶作从皿􁊴)


(籀文)

罌　　　烏莖切小缶也又作　　
罃　　　於弘切(說文曰備火長頸缾也又作甇)
缿　　　后講切(說文曰受錢器也古以瓦今以竹)器之可入而不可

出者也為之以瓦或以竹亦以畜錢所謂撲滿也

瓿　　　薄口切(又房尤蒲侯二切)缶類(說文小缶也又作瓿說文曰甂也)
缾　　　旁經切今人以小而長者為缾(說文曰􁃪也或作缾)
罐　　　古玩切今人以缾之庳者為罐
罈　　　徒含切今人以缾之深大者為罈又去聲
缽　　　北末切盆之小者也(或作盋鉢)
䍋　　　池偽切(說文曰小口罌也)又作　　又地名漢書高

祖擊黥布軍㑹䍋

缺　　　苦穴切器毁齾也與闕通(或作缺从垂缶之譌也又作徐本)

(缺省聲唐本夬聲)

罅　　　呼迓切缶坼有隙也(又作㙤說文曰坼也或作)
罄　　　苦定切器中空也(又作說文曰空也引詩缾之矣)
䍃　　　以周切(說文曰瓦器也肉聲徐鉉曰从䚻省乃得聲按䚻亦从肉為聲疑肉好之)

(肉與䚻劦)

臼　　其九切上古掘地為臼後世易之以木石象臼
　中有米

臼之㑹意

舂　　　書容切从􁄮加午加于臼舂之義也以挺與

刃築擣者固亦謂之舂傳曰富父終甥舂其喉以


戈(别作摏)

舀　　　以沼以周二切抒臼中粟米也復手探臼舀

之義也亦通亦揄詩云或舂或揄又作扰周官女


舂扰二人(說文曰或作抌从手从冘或作从臼从冘按扰尤聲說文从冘無義今俗又)


(譌冘為宂或又作皆非)

臿　　　楚洽切說文曰舂去穀麥皮也从干所以臿

之一說臿臿入也从干臿臼中即插字也(别作)

午　　昌與切　　　父乙　(庚午鼎文)　鬲文　㫁木為午所以舂
　也(亦作杵加木)借為十二辰子午之午疑古切通為錯午
　午貫之義與乂通詳具乂下(又作啎迕逜通作說文曰午啎也五月陰氣)
　(午屰昜冒地而出與矢同意啎屰也从午按說文之說鑿而不通所以知其為午臼之杵者舂从午从臼)
　(此明証也)
䰜　　　　郎激切煮器也考工記曰匋人為鬲實五
　觳厚半寸唇寸三足象形旁象兩耳亦作　　(說文曰鬲)
　(鼎屬實五觳斗二升曰觳象腹交文三足或作䰛从瓦漢令作㽁从瓦厤聲䰜㽁也古文亦鬲字象熟飪)
　(五味氣上出也孫氏䰜鬲同音按䰜鬲一字猶孚與子首與􁄥不當分為二亞父已鬲)借為阻
　鬲之鬲與隔通古核切五藏肺之間有鬲肉焉所謂
　匈鬲闗鬲也(别作膈以竹為鬲者又作)

鬲之指事


方復切無足鬲也又作　(别作鍑説文曰鍑釜大口者滿也从)


(髙省象高厚之形讀若伏孫氏芳逼切按說文福輻葍逼偪副富幅匐蝠並畐聲籀文副作)


(􁗑作以此推之畗乃之變畐乃之變即鍑也)


渠容切(說文曰所以支鬲者从爨省鬲省似鬲而有耳者也象其耳)

之㑹意

爨　　　七亂切从􁄮推木内火于下爨之義也又

作　　籀文(說文曰象持甑冂為灶口􁄮推林内火)


之諧聲

釁　　　虛振切以鬯酒或血塗鼎釡及竈彌其隙也

成廟成器皆釁之(說文曰血祭也从爨省从酉从分分亦聲)周官鬯人


大喪共其釁鬯(康成曰釁尸以鬯酒使之香美者)雞人祭祀面禳


釁共其雞牲天府上春釁寳鎮及寳器(康成曰殺牲以血血)


(之)龜人上春釁龜(康成曰殺牲以血血之按釁不必專用血有用鬯者龜玉恐不)


(可用血祓除釁浴亦不可用血)女巫掌祓除釁浴(康成曰以香薰艸藥沐浴)記


曰成廟則釁之以羊升屋南面刲羊血流于前乃


降門夾室皆用雞宗廟之器其名者成則釁之以


豭豚又作　　記曰車甲衅而藏之(康成曰衅即釁)


鬲之㑹意

鬻　　　之六切字林曰淖縻也亦作　　(說文䰞䭈也孫氏武)

(悲切粥也或作)借為販粥之粥合賣買而言謂之粥余

六切别作　　周官司市掌賣儥之事(康成曰買也)又


曰禁儥慝者禁貴儥者(按康成之說于此不通王制不粥于市者七皆非言)


(買者)又與育通用詩云鬻子之閔斯


鬲之諧聲

䰙　　　魚綺切鬴屬亦作錡詩云維錡及釡傳曰匡

筥錡釡之器(說文曰三足也一曰滫米器也)

鬴　　　奉甫切鑊類也且以為量亦作　　詩云于

以湘之維錡及釡(毛氏曰有足曰錡無足曰釡)考工記曰㮚氏


為量量之以為鬴深尺内方尺而圓其外其實一


鬴其臀一寸其實一豆其耳三寸其實一升傳曰


齊舊四量豆區釡鍾四升為豆四豆為區四區為


釜釡之實凡六斗四升(按鬴本亯器加耳與臀為量)

鬵　　　才林切釡類詩云誰䏻烹魚溉之釜鬵(爾雅甑謂)

之鬵鬵鉹　(也方言曰自闗而東或謂之甗或謂之鬵凉州名鉹毛氏曰釡属說文曰大釜也一)


(曰鼎大上小下若甑曰鬵古文作按烹魚不應用甑毛許之說近之)

􁏴　　　古禾切釜屬亦作鍋(說文曰秦名土釜曰􁏴類篇曰鍋温器也又)
(作鈛)今俗謂釜曰􁏴

鬷　　　子紅切說文曰釜屬詩云鬷假無言(毛氏曰大也鄭)

(氏曰也)中庸引詩作奏按鬷奏皆借聲(鄭說近之)

鬳　　　(說文曰鬲属今本虍聲唐本䖍省聲林罕亦曰䖍省聲孫氏牛建切疑即甗字)

古行切有湆為又作　　(說文曰五味和也从羔)


(羮小篆文从美从羔按羔之義迂而聲實近之)

䰞　　　章與切烹也或作　　加水亦作　　

周禮曰及果築䰞


以灼切内物湯中薄出之也通作㵸

鬺　　　式羊切又作史記曰九鼎皆嘗鬺烹(說文曰)

(煮也又作)

融　　　以戎切火洞明也詩云高明有融傳曰明而

未融(說文曰炊氣上出也籀文)

鼎　　都挺切實羊豕魚腊熟烹和五味之器也兩耳

三足象形(說文曰和五味之寳器也从貞省聲古以貞為鼎籀文以鼎為貞亦作)


鼎之㑹意

鼏　　　莫的切覆鼎也从冖覆鼎禮鼎鼏以茅若束

若編通作冪(說文曰以木橫貫鼎耳舉之冖聲徐氏曰周禮亦謂之扄按扄鼏乃二物)


(二說皆非也)

具　　　健芋切　　(張中医文)膳饔之饌具也从鼎省从

􁄮凡饗食之禮定則實諸鼎乃告具故凡饌具


皆曰具周禮曰祭祀掌其具脩又曰比官府之具


傳曰具五獻之籩豆于幕下皆謂共具也引而申


之凡備具者皆曰具周禮曰凡邦之賦用取具焉


詩云火烈具舉神具醉止樂具入奏又曰莫怨具


慶記曰大夫具官又曰喪具君子恥具(說文曰共置也从貝)


(省按貝之文本作目非貝省且貝于其義亦迂从鼎有明徴)


鼎之諧聲

鼐鼒　　　奴代切　　側欺切詩云自羊徂牛鼐鼎

及鼒(毛氏曰大鼎謂之鼐小鼎謂之鼒爾雅曰鼐鼎之絶大者鼒鼎之圓掩上者魯詩鼐小鼎)


(也說文之鼒俗作鎡)


去魚切(說文曰凵盧飯器桺為之象形或作)

皿　　美丙切(說文曰讀若猛)飲食之器也象形(古文)

皿之㑹意


矩洧矩有二切盛黍稷之器也以瓦或竹


為之从皿盛㿝之義也聘禮公食大夫禮皆


實黍稷有㑹盙則稻粱聘禮又曰夫人使下大夫


勞以二竹方(康成曰竹方者器名也以竹為之状如而方如今寒狊筥筥圓)


(而此方耳)玄被􁢒裏有葢其實棗烝栗擇考工記曰瓬


人為實一觳崇尺厚半寸唇寸(說文曰方盙圓康成曰方曰)


(盙圓曰陸徳明曰内方外圓曰以盛黍稷外方内圓曰盙以盛稻梁皆容一斗二升說文又作)


从竹从㿝从皿　　(古文从匚飢匭古文或从軌亦古文)　　叔高文　


(並師奕父寅)

益　　　伊昔切增益也(說文曰饒也从水加皿益之意也疑益本為溢字水在皿)

(上溢之義也用為增益故溢復加水)

盥　　　古玩切濯手也古之盥者以匜水沃手棄水

于盤若罍故从􁄮􁄮水加于皿上

昷　　　烏渾切㬉也从日㬉之義(說文曰仁也从皿以食囚也官)
(漙說)


皿之諧聲

血　　　呼决切祭所薦牲血也(說文曰一象血在皿中李陽氷曰一葢聲)

血之㑹意

衇　　　莫獲切血理有衇分行肉中(亦作脈)衇書曰衇

之支瓜曰絡衇絡衇之支曰孫衇衇所以从􁂁也


􁂁亦聲


血之諧聲

衈　　　而志切殺牲取血也記曰成廟則釁之外屋

刲羊門夾室皆用雞其衈皆于屋下(康成曰将用牲以釁先滅)


(耳旁毛薦之耳聴聲者告神欲其聴而享之按鄭說牽彊衈乃从血耳聲)通作珥周官


凡祈珥羊人共其羊牲士師奉犬牲(康成曰珥讀為衈祈或為)


(刏釁禮之事也毛牲曰刏羽牲曰衈)

衁　　　呼光切傳曰士刲羊亦無衁也(說文曰血也杜氏同伯曰)

(即肓字)

衃　　　鋪杯切凝血也今人以胭脂為衃葢取諸此
伯曰女子任身一月為始衃言血始凝也别作肧


将鄰切氣液也(今人通用津字)

䘓　　　苦紺切說文曰羊凝血也(别作䀍)
䘒　　　祖回津垂二切老子曰赤子未知牝牡之合

而䘒作精之至也(說文新附曰赤子陰也)

衄　　　女六切血流出也鼻出血謂之鼻衄兵敗者

被血謂之敗衄

衊　　　莫結切血汚也

奴冬切􁏗腫潰腐為也(俗作膿)

盩　　　張流切支見血也(說文在幸部引擊也从㚔支見血也扶風有盩厔縣)
䀌　　　許力切(說文曰偒痛也从血聿皕聲)書曰网不䀌偒心
盟　　　眉兵切割牲歃血以涖約也
盤　　　蒲官切器大而淺曰盤亦作　　(又作柈鎜)借為

盤桓之盤

盆　　　蒲奔切小而深曰盆士喪禮新盆槃缾造于

西階下(康成曰盆以盛水槃以盛渜濯)又曰淅米用盆周官牛人

祭祀供牛牲之盆簝盆以盛血也考工記匋人盆


實二鬴厚半寸唇寸

盂　　　羽俱切盆類深而大亦作　　既夕禮用器

兩杇(康成曰盛湯漿)記曰浴出杇

監　　　古銜切又古蹔切盆類臨省聲詩云我心匪

監不可以茹周官凌人春始治鑑(康成曰如甀大口以盛氷)荘


周曰同濫而浴(按監从皿周官所謂鑑荘周所謂濫皆此物也不當加水與金)借


為監臨之監平聲監者為監去聲記曰天子使其


大夫為三監(去聲)監(平聲)于方伯之國又為鏡監之監亦


作鑑又因鏡監而為監觀之監(别作)

盎　　　烏浪切器之中宏者也(亦作㼜)因其聲義而用

之則凡和厚稠渾者皆謂之盎酒之汁滓相将盎


盎然者謂之盎齊(别作􁥻􁥻)孟子曰見于靣盎于背

盧　　　郎乎切(說文曰飯器也)盛火器也亦作　　(或作爐罏)周

官宫人寢中共鑪炭傳曰廢于鑪炭(說文曰从凷垂也厶)


(飯器以栁為之按飯器以栁為之當从凷从皿者火器也)借為盧黒之盧與玅

通書云盧弓一盧矢百(别作黸)目中黒子因謂之盧


(亦作見目部)又借為犬名詩云盧令令(毛氏曰犬也字林作獹韓良犬)


(也淳于髠曰韓盧者天下之俊犬也)

盙　　　匪父切說具下(又作簠医)
盌　　　烏管切今人以侈口宛中者為盌盛飯者用

之深中弇口者為甌盛羮者用之(又作㼝說文皆曰小盂也)

盃　　　餔枚切飲酒器也亦作　　(又作桮环)記曰母

没而杯棬不能飲口澤存焉耳孟子曰以𣏌栁為


桮棬

盞　　　阻限切盃類(又作琖􁑭)
齍　　　津私切祭祀之米穀也周官甸師掌耕耨王

藉以共齍盛(康成曰齍盛祭祀所用穀也粢稷也稷為穀長是以名云在器曰盛)舂


人掌共粢盛之米小宗伯辨六齍之名物(康成曰謂六穀)


(黍稷稻粱麥苽)通作亝又作粢傳曰奉盛以告曰潔粢豐


盛又曰粢食不鑿按米曰粢熟而在盙曰盛(鄭氏)


(以稷為粢非又作齋䄢)

盛　　　時征切貯物于皿也黍稷之供饋食者因謂

之盛周官􁇎人掌共盛借為盛大盛衰去聲

盇　　　古愛胡沓轄臘三切覆也(說文曰覆也从大从皿徐鉉曰大象)

(覆葢形按盇从血無義葢从皿太聲)假借之用胡沓切語曰盇徹乎


盍各言爾志猶言亦宐也(說者曰何不也侗謂不然記曰子盍慎諸又曰)


(是夫也多言盇嘗問焉傳曰盇請濟師又曰盇内王乎子盇早自貳焉盇亦求之盇使之盇使睦者)


(歌吾子乎盇適諸侯君盇築武軍君盇歸之使合晋楚之成盇為冠具子盇圖之子盇與季孫言之)


(子盇謂之孟子曰則盇反其本矣盇歸乎来凡書傳之言盇者其詞氣雍容皆為疑可欲然之詞無)


(何不之意)

盡　　　慈刃切器中空竭也又之忍切盡其所有曰

盡


彌畢切(說文曰械器也)

盪　　　待朗切盪滌器皿也易曰八卦相盪
盠　　　盧谷切竭器中水漿也考工記㡛氏湅帛清

其灰而盠之又曰沃而盠之義與漉近(爾雅曰竭也疏曰即)


(漉也又作今人以櫝匣之小者為盠與簏通)

盦　　　烏合切說文曰覆葢也又平上二聲(徐鉉曰今作罯)

(非又作盒平聲)


皿之疑

盈　　　以成切滿也(說文曰滿器也从皿从夃徐鉉曰夃古平切益多之義古者以)

(買物多得為夃)

豆　　　　徒侯切盛菹醢酏醦之器也象形(說文曰豆古食)

(肉器也古文木豆也爾雅曰木豆謂之豆瓦豆謂之豋按豆或瓦或木或金或玉不當别)


(立字考工記瓬人為豆實三而成觳崇尺是豆亦以瓦也古器之遺者如祖癸豆姬寏母豆皆銅豆)


(也明堂位曰殷玉豆是豆亦以玉也)借為豆菽之豆


豆之㑹意

豋　　　　　都滕切豆屬从豆盛肉以奉之或从又

持肉加豆上詩云卬盛于豆于豆于豋又作鐙(說文)


(曰禮器也从􁄮持肉加豆上讀若鐙鐙錠也錠鐙也)徐鉉曰鉉中置燭故


謂之鐙今作燈非(一說鐙豆属有跗曰鐙無跗曰錠)公食大夫禮


大羮湆不和實于鐙宰右執鐙左執葢(按豋葢豆之深者故)


(可以盛湆注膏油其中則可以然照後人加金與火焉)又按記夫人薦豆執

校執醴授之執鐙(康成曰鐙豆下跗也授醴之人授夫人以豆則執鐙按鄭說誤)


(夫人薦豆當錯于筵前執醴則當授尸故豆則執校醴則執錯豈一豆而執校復執鐙乎酌醴用觶)


(鐙豈觶之跗與缺疑可也)


豆之諧聲

豐　　　　　専戎切鄉射禮弟子奉豐設于西楹之

西勝者之弟子洗觶升酌坐奠于豐上公食大夫


禮飲酒實于觶加于豐(康成曰豐所以承觶也似豆而卑說文曰豆之豐滿)


(者也一曰鄉飲酒有豐侯者徐本曰从豆象形唐本曰从豆从山聲古文蜀本曰丰聲山取)


(其高大)借為豐滿之豐又為地名周文王作邑于豐


在今京兆長安縣豐水上詩云豐水東注又曰文


王受命作邑於豐(别作灃酆)


豐之諧聲

豔　　　以贍切豐滿也(說文曰好而長也从豐豐大也)傳曰宋華督

見孔父之妻目逆而送之曰美而豔又曰宋公子


鮑美而豔謂好美而豐滿也(後人誤以豓為美故豓復作艶从色水之)


(豐盛亦曰􁦞本淫字之轉别作灔)

居隱切士昬禮四爵合(今文从巴說文曰蠡也烝省聲字林)


(同康成曰破匏也徐氏曰破瓢為巵也說文又有卺字謹身有所承也从己讀若赤舄己己字林曰)


(警身有所奉之警也按作巴者已之譌)


豆之疑

豊　　　盧啓切(說文曰行禮之器也象形)
主　　知預切豋主也　　象器Ɦ象注火(說文曰有所絶止)

(而識之也主豋中火主也从亦聲按未成字絶止亦無義)借為賔主之主


知予切(賔主之義奪正義故豋主作炷)


主之疑

㕻　　　(說文曰相與語唾而不受也从从否否亦聲孫氏天口切)
亯　　　說文曰獻也从高　　說文曰　(晋姜省象進熟物形)　篆文　　　鼎文　　　
　(公緘鼎文)按亯之用于書傳者凡三其一為亯煮普耕切
　周官亯人掌共鼎鑊以給水火之齊(俗作烹亯鍊金鐡之亯俗作)
　(非)其二為獻亯許兩切聘禮主君之亯束帛加璧廷
　實夫人之亯玄纁束帛加琮覲禮四亯皆束帛加璧
　廷實唯所有(今書作享按二義未知孰為本義說文从高甚無義疑象形)其三假
借為亯通亯盛虚庚切易曰元亯利貞曰亯者嘉


之㑹也(今俗書作亨葢篆文)


亯之㑹意

享　　　常倫切　說文曰孰也　(說文曰一曰鬻也)　　篆文　

享之諧聲

孰　　　成育切烹飪也借為孰何之孰孰猶誰也誰

孰聲義通(孰之本義奪于借故俗加火為熟)

㿝　　許良切(說文曰穀之馨香象嘉穀在裹中匕所以圾之或說㿝一粒也作讀若香)
　(孫氏皮及切按鄉从㿝齊侯鍾鄉作宋君夫人鼎餗作􁒼季敦伯庶夂敦􁊈敦牧敦其旁皆从)
　(亦从疑此特㿝字象形其下偽而為匕也)

㿝之諧聲

食　　　乘力切凡熟烹之物咀食者曰食歠食者曰

飲啖食因謂之食今謂之喫又飯曰食古有饗食


二禮食主于飯故曰食祥吏切引之則凡餧人者


皆曰食


食之㑹意

飱　　　蘇昆切夕食也古者夕則餕朝膳之餘故熟

食曰飱饌之鮮薄不備禮者因亦曰飱聘禮致飧


飪一牢鼎九腥一牢鼎七致饔則飪一牢鼎九有


陪鼎腥二牢鼎二七(康成曰不備禮曰飱又曰小禮曰飱大禮曰饔氣)傳


曰僖負羈饋盤飱焉又曰趙衰以壺飱從越語曰


觥飯不及壺飱既食而再飯三飯亦曰飱記曰君


既食又飯飱飯飱者三飯也又曰君未覆手不敢


飱(康成曰飱勸食也)又曰客飱主人辭以疏又曰孔子曰


吾食于少施氏而飽吾飱作而辭曰疏食也不敢


以傷吾子食于季氏不辭不食肉而飱(由此觀之飱非勸食)


(也)

飤　　　(食也說文曰糧也孫氏祥吏切又作飼按飭飾皆以飤為聲孫音非許義恐亦未然)

食之諧聲

饎　　　昌志切炊米為食也詩云吉蠲為饎又作　　

詩云大糦是承又作　　周官􁇎人掌共盛

饙　　　府文切饎之中孰沃之以湯而復炊之也(說文)
(滫飯也从食聲徐鉉曰音忽非聲疑奔字之偽又作餴)

鐂　　　力救切飯氣烝徹也
飯　　　符萬切饎也亦作　　(或又作)食飯為飯父逺

切(陸徳明曰飰扶萬切食飰曰飯扶晚切二字不同非也特一字而二音爾)

􁊾　　　諸延切粥也亦作　　　　(說文饘糜也又作䭈飦䬤)
饔　　　於容切割烹煎和之謂饔周官内雍掌膳羞

之割烹煎和之事古通作雝饋食禮雝爨以烹牲


魚獸饎爨以為黍稷

飪　　　忍甚切烹熟也(說文曰大熟也古文亦古文)又作　　

記曰腥肆爓腍祭(康成曰腍熟也又作餁)

餗　　　桑谷切鼎實也易曰鼎折足覆公餗又作　　

(又作鼎實也陳㽜謂􁊾為餗)

餱　　　乎溝切乾食也詩云乃裹餱糧又曰乾餱以

愆

餌　　　疾置切周官羞籩之實糗餌粉餈(說文作粉餅也或)

(作餌又作康成曰合烝曰餌餅之曰餈)

餈　　　疾資切稻餅也(說狊餌下或作䭣粢)
餅　　　必郢切以粉及麵為薄餌也(說文徐本曰麵餈也唐本曰鏊)

(餈也)

飴　　　與之切以糵米煎秫為甘飴詩云堇荼如飴

(說文曰米蘖煎也籀文異省聲)

餳　　　徒郎切飴也(又作糖說文曰飴和糤者也方言曰餳謂之糖按餳糖特一字)

(昜與唐同音孫氏徐盈切昜非徐盈之音)

餦餭　　　諸良切　　胡光切楚詞曰粔籹蜜餌有

餦餭(朱子曰餳也類篇曰一曰餅也)


都回切以米麥粉為堆餌(别作䭔)

餡　　　乎韽切餅中肉也(又作䭑豏䐄膁說文曰䭑嘰也一曰廉㓗也孫)

(氏力鹽切歐公歸田録言京師賣酸䭑者俚俗誤書為餕饀滑稽子謂為俊叨葢不知餡之从臽而)


(誤从舀也)

饌　　　雛免雛館二切具食也(說文曰籑具食也或作饌按饋食禮尸謖)

(祝命嘗食籑者康成曰古文皆作餕籑乃餕字非饌也)

饋　　　求位切進食也
飣　　　丁定切簇食于器也(俗書)
餖　　　丁透切合飣也(俗書)
饗　　　許兩切以牢羞盛饌獻酬曰饗按經傳饗為

饗食之饗因之為歆饗享為享獻之享因之為享


祀周官儀禮二字之用較然不紊至他書往往錯


用葢傳寫之譌也楚茨之詩曰以享以祀又曰神


保是饗此二字之辨也禮莫重于饗王合諸侯而


饗禮則具十有二牢庶狊百物備諸侯長十有再


獻上公九獻侯伯七獻子男五獻饗有體薦有加


籩加豆酬有幣其殷禮薦五味羞嘉穀昌歜白黒


形塩廷實旅百饗有獻而食有舉饗有樂而食無


樂陰陽之義也饗有簠簋則兼飲酒饋食之禮物


也記曰饗禘有樂而食嘗無樂飲養陽氣也故有


樂食養陰氣也故無聲此饗之大略也書曰王三


宿三祭三咤上宗曰饗禮曰孝子某圭為而孝薦


之饗曰哀薦祫事適爾皇祖饗曰孝孫某薦歳事

于皇祖尚饗此歆饗之義也

養　　　弋亮切食所以養生也養之謂之養余兩倚

兩二切(說文曰䍩古文)借為養養之養詩云願言思子中


心養養

餔　　　奔模切食也孟子曰子之從于子敖來徒餔

歠也楚詞曰餔其糟而歠其醨吕氏春秋曰下壺


飱以餔之史記曰老父請飲因餔之(餔為食歠為飲說者以餔)


(為飲誤矣)又曰旦至食食至日昳昳至餔餔至下餔下


餔至日夕古人葢因以夕食為餔說文曰日加申


時也

餐　　　食安切食也古語曰一餐之恩(說文曰吞也或作湌又蘇)

(昆切水沃飯也)

餧　　　於偽切食之也楚詞曰鳳不食餧而妄食月

令餧獸之藥(通作萎說文曰食牛也)

餉　　　式亮切(又平聲)行饋也書曰葛伯仇餉(說文曰饟也又)

(作餳)又作　　詩云其饟伊黍(說文曰周人謂餉曰饟孫氏人漾切)

(陸氏式亮切按餉饟實一字)

饁　　　勻輙切野餉也詩云饁彼南畆(鄭氏曰饟饋也)祭獸

于郊因謂之饁周禮曰致禽饁獸于郊(康成曰聚所獲禽因)


(以祭四方神于郊月令季秋天子既田命主祠祭禽于四方是也)

餕　　　子峻切食餘曰餕又作　　
餞　　　才綫切飲食行者也
餽　　　具位切遺也(孫愐曰與饋同非也)
餫　　　王問切逺氣也傳曰晋荀首如齊逆女宣伯

餫諸穀(說文曰野饋曰餫杜氏曰運糧饋之按古之使者所過邦國皆有委積牽氣無運糧)


(之說荀首過魯境而不入魯畏六國逺歸氣牽之禮故謂之餫今俗以麪裹肉加洎謂之餫飩㠯昆)


(切)

館　　　古玩切客旅所止食也周官五十里有市市

有候館候館有積使者所至之國各授以館

餬　　　户吴切(伯曰薄食也)傳曰饘于是粥于是以餬余

口又曰使餬其口于四方(說文曰寄食也非又作􁊾也)

饛　　　莫紅切滿也詩云有饛簋飱
飶　　　毗必切詩云有飶其香(與苾通)
餤　　　􁜜甘切詩云亂是用餤(毛氏曰進也類篇曰說文云食也與啖通)

(按今說文無此字今人以薄餅卷肉切而薦之曰餤􁜜監切)

飽　　　博巧切食充也　 並古文　
饇　　　依據切厭滿也詩云如食宐饇亦作　　詩

云飲酒之飫(毛氏曰饇飽也不脫屨而升堂曰飫)周語王公立飫則


有房烝王公諸侯之有飫也将以講事成章建大


徳昭大物也故立成禮烝而已又曰武王克殷作


詩以為飫歌其詩曰天之所支不可壊也其所壊


者亦不可支也(又作說文曰燕食也又作飽也按饇飫實一字禮之立成謂之)


(飫者取其屬飫而已武王之歌亦由是也)

饒　　　如昭切食豐衍也
餘　　　以諸切食羡遺也
飸　　　土刀切冐于飲食也亦作　　(籀文號省聲别作饀䬢)
餮　　　他結切貪食也(又作飻說文曰殄省聲)
饞　　　鉏咸切貪羡也
餒　　　奴罪切食不足中歉也魚敗則肉不充故謂

之餒

飢　　　居夷切食不充也
餓　　　五个切無食久餒也淮南子曰寧一月飢無

一旬餓

饑　　　居衣切穀不熟曰饑(又作)
饉　　　渠吝切菜不熟曰饉
饐　　　乙冀切飯壹鬱傷溼熱則饐(别作饖䭇)
餲　　　於邁切飯臭敗也語曰食饐而餲不食
餀　　　呼艾切又平聲食敗氣逆人也(爾雅曰餀謂之餯)　别　

(作饚又于例切皆非)

餿　　　疏鳩切飯臭酸也(字林曰飯傷濕熱也)
即　　　子力切就食也引之則凡就之者皆曰即
既　　　居義切食盡也
匕　　卑履切雝人所用别出牲體者亦所用挹湆稟
　人所用匕黍稷也其首葢類淺勺象形少牢饋食禮
　曰雝人溉鼎匕俎稟人溉甑甗匕與敦公食大夫禮
　曰鼎入陳旅人南面加匕于鼎(康成曰匕所以别出牲體也)大夫
　序進南靣匕載者西面大夫既匕匕奠于鼎此所用
　别出牲體也襍記曰匕以桑長三尺或曰五尺(禮或作仁)
　(或作朼作朼者非)少牢饋食禮有司雝人合執二俎覆二疏
　匕于其上尸升筵雝人授次賔疏匕與俎受于鼎西
　左手執俎郤右手執匕柄縮于俎以受于羊鼎西司
　馬在鼎東二手執桃匕柄挹湆注于疏匕升以授尸
　尸郤手授匕柄坐祭嚌之(康成曰桃讀如或舂或枕之枕作桃者秦人語也桃)
　(長柄可以抒物于器者今文桃作枕)此所用挹湆也(康成曰二匕皆有淺升状如飯摻)
　詩云有饛簋飱有捄棘匕此所用匕黍稷也(說文誤以匕為)
　(反人說已狊人部又謂匕一名柶非也柶小于匕古以扱醴及醯醤匕之類也)

匕之象形

鬯　　　丑諒切周官鬯人掌共秬鬯(康成曰不和鬰曰秬鬯以秬黍)

(為之)象秬米形


鬯之象形

爵　　　即略切飲器也象雀形从又持之考工記曰

梓人為飲器爵一升獻以爵而酬以觚　　古文


(說文曰醴器也象爵形中有鬯酒又持之也所以飲器象爵者取其鳴節節足足也古文象形)


按古爵象雀有足無足者為廢爵借為官爵之爵


古爵九等王公侯伯子男卿大夫士

鬱　　　迂勿切周官肆師及果築煮(鄭司農曰築香艸煮以為鬯)

鬱人掌鬱鬯以實彝(康成曰築鬱金煮之以和鬯酒鄭司農曰鬱艸名十葉為)


(貫百二十貫為築以煮之鐎中鬱為艸若蘭說文曰芳艸也十葉為貫百二十貫築以煮之為鬱从)


(臼冖缶鬯彡其飾也一曰鬰鬯百艸之花逺方鬰人所貢芳艸合釀之以降神鬱今鬱林郡也鄭)


(仲曰鬱之上體與爨同意象煮鬱之形从彡所以飾鬯也)


匕之諧聲

匙　　　是支切柶也(又作鍉後漢書曰奉盤錯鍉令曰鍉不濡血歃不入口是欺明)

(神也)

酉　　子久切酉醴之通名也象酉在釭瓮中借為􁂐
　丣之酉借義擅之故又加水作　　(說文酉就也八月黍成可為酎)
　(酒象古文酉之形丣古文酉􁂐為春門萬物已出丣為秋門萬物已入从一閉門象也酒就也所以就人)
　(性之善悪从水从酉酉亦聲一曰造也吉凶所造也按醪醴之類無不从酉此為明徵許氏說迂而不通)

酉之象形

酋　　　字秋切說文曰繹酒也从酉水半見于上按

酋酒饟而乆者鄭語曰毒之酋昔者其殺也滋速


詩云俾爾彌爾性似先公酋矣皆謂其能久也周


官三酒二曰昔酒康成曰今之酋久白酒所謂舊


醳者也酒官因謂之酋月令仲冬乃命大酋秫稻


必齊麴糵必時湛熾必潔水泉必香陶器必良火


齊必得兼用六物大酋監之毋有差貸(方言曰乆熟曰酋又)


(作醔)


酋之諧聲

尊　　　祖昆切實酒曰尊(又作說文曰从􁄮奉之或从寸按从􁄮無義乃寸之偽)

周官小宗伯辨六尊之名物以待祭祀賔客司尊


彝春祠夏礿朝踐用兩獻尊再獻用兩象尊秋嘗


冬烝朝獻用兩著尊饋獻用兩壺尊四時之間祀


追享朝享朝踐用大尊再獻用兩山尊皆有罍諸

臣之所阼也士冠禮曰側尊一甒醴(康成曰置酒曰尊)燕


禮曰司宫尊于東楹之西兩方壺公尊瓦大兩有


豐尊士旅食于門西兩圓壺大射儀曰尊于東楹


之西兩方壺膳尊兩甒有豐尊士旅食兩圓壺又


尊于大侯之乏東北兩壺獻酒少牢饋食禮曰尊


兩甒同棜由是觀之其初為甒為方壺圜壺為瓦


大實酒加于棜禁與豐然後謂之尊尊卑之義由


是生焉(或作罇樽)


酉之㑹意

酌　　　之若切以勺挹酒注之爵也以勺曰酌以斗

曰斟


酉之諧聲

釀　　　女亮切作酒也
醖　　　於問切釀之久也
酴釄　　　同都　　莫皮切(說文曰洒母也)按酴釄亦為酒

名今蔓花亦有名酴釄者(或謂取其芬以漬酒因以得名亦作荼靡)

醅　　　鋪回切酒本未投也(說文曰醉飽也孫氏曰酒未漉也或作)
酵　　　古孝切發酒齊也
醴　　　盧啓切甘酒少麴多米并莤飲之曰醴醴為

酒之先飲之不至甚醉故記曰玄酒在室醴醆在


户粢醍在堂澄酒在下尊之也又曰禫而飲醴酒


始飲酒者先飲醴酒為其不至甚醉也漢穆生不


嗜酒楚王常為設醴亦為是也周官五齊一曰汎


齊二曰醴齊又曰醴酒縮酌(康成曰泛者成而滓浮汎汎然醴者成而)


(汁滓相將)士冠禮曰酌醴加柶以柶祭醴三啐醴捷柶


酌之以柶縮之以茅以有莤也(顔師古曰醴甘酒也少麴多米一宿)


(而成吕嘉問曰齊者因其自然之醅故謂之齊也春十五日夏十日撥醅瓮而浮蟻涌于面謂之撥)


(醅者此泛齊邪接取撥醅其下汁滓相将今謂之醅牙者豈所謂醴齊邪按吕說泛齊似是醴齊則)


(顔說是也内則醴皆有莤)

醙　　　所九切聘禮醙黍清皆兩壺(康成曰白酒也)
醪　　　即刀切說文曰汁滓酒也
酤　　　公户切詩云既載清酤(毛氏曰酒也)又曰有酒湑
我無酒酤我(毛氏曰一宿酒也鄭氏曰買也按語沽酒市脯不食又曰有美玉于斯求)


(善價而沽諸沽買之沽當作沽)

醍　　　土禮切記曰粢醍在堂(康成曰即周禮所謂醍齊也釀成而紅赤)

(如今下酒矣按今人又以乳酪之精者為醍醐醍田黎切醐户吴切)

酪　　　盧各切記曰以為醴酪(康成曰酢酨也)又曰功衰飲

水漿無塩酪不能食食塩酪可也按酪酒類也北


方以馬乳為酪故因謂湩酪而酥與醍醐皆因之


从酉

醆　　　側限切記曰醴醆在户又曰醆酒涗于清(康成)

(曰醆酒盎齊和以清酒而沛之)


直又切月令孟夏天子飲(說文蜀本曰月令孟夏飲酎耐)


(从肘省聲三重醇酒也徐本曰月令孟秋飲酎从時省聲誤以肘為時按皆又聲予己辨于前)


(矣史記高廟張晏曰正月旦作酒八月成曰之言純也至武帝時因八月嘗㑹諸侯出金)


(助祭)

醳　　　羊益切(記曰舊澤之酒康成曰澤讀為醳舊醳昔酒也亦與釋通史記張儀傳曰)

(掠笞數百不服醳之騶忌曰攫之深醳之愉者政令也)

酓　　　倚錦切周官辨四酓之物一曰清二曰醫三

曰漿四曰酏(康成曰清謂醴之沛者醫内則所謂或以酏為醴者漿今之酨漿也酏今)


(之粥内則有黍酏酏酓粥稀者之清也)又漿人共王之六酓水漿醴


涼醫酏(康成曰醴醴清也鄭司農曰涼以水和酒也康成曰涼今寒粥若糗飯襍水也)記


曰酓重醴稻醴清糟黍醴清糟粱醴清糟(康成曰糟醇也)


(清泲也)或以酏為醴(康成曰釀粥為醴)黍酏漿水醷濫(康成曰酏)


(粥漿酢酨水清新醷梅漿濫以諸和水也)亦作　　(别作)

酏　　　以支切(說具酓下)周官羞豆之實酏食糝食記曰

羞糗餌粉酏又曰為稻粉糔􁊎之以為酏又曰取


稻米舉糔􁊎之小切狼臅膏以與稻米為酏按酏


有二四酓六酓之酏即内則所謂酓酏酏之正義


也羞豆之酏食則内則所謂糗餌粉酏狼臅膏之


酏以豆薦者也

醫　　　隠已切又作　　醫即醷也(說具酓下)按内則漬

牛肉食之以醢若醯醷借為醫藥之醫平聲或曰


治病者必行之以醪醴故从酉(亦作毉巫毉皆以技愈人疾苦者也)

(故从巫)

莤　　　作曹切酒覈也　　(籀文)又作　　(亦作􁎚)周官

酒正共后之致酓醫酏莤(康成曰沛曰清不沛曰莤)

酨　　　(說文曰酢漿也孫氏徒奈切陸氏昨再切)
釃　　　山宐山街二切簁莤取酒也詩曰釃酒有藇

(毛氏曰以匡曰釃以藪曰湑說文曰下酒也一曰醇也)

醇　　　常倫切酒純不殽也
釅　　　魚欠切酒濃厚稠釅也(又作醶說文曰酢漿也)
醹　　　(陸氏如主切顧氏知庾切)詩云酒醴維醹(毛氏曰厚也字林同)
酷　　　苦沃切酒香味穠烈也
醨　　　吕支切酒殽薄也(亦通用漓字)
酹　　　盧對切沃酒于地以降神也(說文曰酹餟切祭也餟祭酹)

(也)

酢　　　在各切主人獻而客答獻也(說文曰醶也孫氏倉故切說文)

(葢以為䤈與醋通用)

酬　　　市流切既獻酢乃行酬爵遂徧為旅皆謂之
酬又作　　(又作醻)

醮　　　子肖切飲以酒而無酬酢曰醮以醴曰醴冠

禮曰若不醴則醮醴辭曰甘醴維厚醮辭曰旨酒


既清

酳　　　予刃切既食而酌獻曰酳士昬禮三飯三酳

(康成曰酳潄也酳之言演也安也潄所以潔口且演安其所食侗謂演安之說非)

醵　　　其虐切合出酒食以㑹也記曰周旅酬六尸

曾子曰周禮其猶醵與(或作䣰)

酺　　　蒲乎切又去聲周官旅師春秋祭酺(說文曰王徳布)

(大飲酒也康成曰故書酺或為步杜子春曰當為酺酺者為人物烖害之神也因祭酺與其民以長)


(幼相獻酬焉)漢文帝即位賜酒酺五日(文頴曰漢律三人以上無故羣)


(飲罰金四兩今詔許㑹聚飲酒也)

釂　　　子肖切飲既爵也記曰長者舉未釂少者不

敢飲(又作潐說文曰盡也又作說文曰盡酒也)

酣　　　胡甘切飫飲也
醉　　　將遂切飲酒著也
酩酊　　　莫迥切　　都挺切酩酊醉而眩瞀不自

知也(亦作茗艼)

酡　　　唐何切酒發于面目也楚詞曰既醉朱顔酡
酲　　　直貞切中酒病也詩云憂心如酲
醒　　　桑經切醉解也
酗　　　香遇切醉而亂也(又作䣱)
醟　　　于命切(說文曰䣱也)漢書中山王淫醟(又平聲)
䤈　　　馨奚切漿之酸者从酉从皿兮聲(或曰㿽聲又作醯說)

(文曰酸也作醯以故从皿从及酒並省粥也毓省聲)

醋　　倉故切䤈也(説文酢醶也醋客酌主人也按經傳酢與醋通用為酬酢之酢今世)

(通以醋為䤈宐从今)

酸　　　蘇官切䤈味也(酸痛酸削也别作痠非古詩曰不覺腳酸)
䤘　　　子廉切微酸也(說文曰酢也)
醭　　　普木切酒上白也
醤　　　即亮切以肉合酒與䤈為醤也从肉从酉爿

聲　　　古　(籀文)　文　周官膳夫凡王之饋醤百有二

十􁃪醢人王舉則共醢六十􁃪以五齊七醢七菹


三臡實之䤈人掌供五齊七菹凡䤈物王舉則共


䤈物六十􁃪(康成曰醤䤈醢也醢人共醢六十罋䤈人共䤈物六十罋合為醤百有二)


(十甕)記曰膾炙處外䤈醤處内(康成曰䤈醤食之主)又曰獻肉


食者操醤齊周禮曰醤齊視秋時今人以豆麥為


黃投塩與水爲醤以和羮

醢　　　呼改切周官醢人掌四豆之實醓醢蠃醢蠯

醢蜃蚳醢魚醢鴈醢(鄭司農曰有骨曰臡無骨曰醢康成曰作醢及臡者必先)


(膞乾其肉乃後莝之襍以梁麴及塩漬以美酒塗置甀中百日成矣)又作　　(說文曰醢)


(从酉从籀文徐鉉曰甌器也所以盛醢說文䀁小也有聲讀若灰按䤈醓皆从酉从皿)


(而傅之以聲醢與賄皆以有為聲有誤為右耳今人為醢其方甚多)

醓　　　吐感切(鄭司農曰肉醤也康成曰醓肉汁也陸氏曰本又作說文曰血醢也)

(从血䏙聲禮記有醢以牛乾脯梁麴塩酒也徐鉉曰䏙血汁滓也)

酥　　　孫租切挏乳酪取而煎之為酥
配　　　滂佩切(說文曰酒色也从酉巳聲徐鉉曰巳非聲當从妃省)按配之本

義不可考其用于經傳則為匹配肥妃配皆以己

為聲己當自為一字

壺　　户吴切盛水及酉器也象形大象其葢

壺之諧聲

壹　　　伊吉切物在壺中壹鬱也借為專壹之壹一

焉不貳之謂壹

卣　　與久切書曰賚爾秬鬯一卣(孔氏曰中尊也)詩云釐爾
　圭瓉秬鬯一卣(毛氏曰器也)
彝　　(單癸彝文)寅伊切盛鬯與酒器也周官小宗伯辨六
　彝之名物以待祼將司尊彝春祠夏礿祼用鷄彝秋
　嘗冬烝祼用斝彝四時之間祀追享朝享祼用虎彝
　蜼彝皆有舟　鄭司農曰舟彝　　商癸　(父􁅋下臺若今承盤)　彝　　　彝　彝
　盖三足其左象流其右象耳下象足加􁄮者兩手舁
　之也(說文宗廟常器也从糸糸綦也􁄮持米器中實也彑聲此與爵相似皆古文按)
　(彝之从糸从米皆無義許氏之說破碎牽疆絶不可通乃古治字)古者徳善勛勞
　銘諸鼎彝紀于太常故彝常皆有常久之義書曰彝
　倫攸叙詩云民之秉彝
斗　　當口切酌器也象形　　　漢綏和　(孝成鼎壺文)　　文　
　(徐本說文)詩云酌以大斗因以為量十升為斗十斗為斛
　斗有魁有柄天之南北斗象焉故因以名之北斗四
　星為魁三星為柄魁下二星平者為衡(又作枓少牢禮司宫設罍)
　(有枓康成曰㪺水器也)

斗之指事

升　　　識烝切　 說文　傳曰四升為豆考工記爵一升

觚三升獻以爵而酬以觚則一豆矣从斗一其中


以别之(說文曰十龠也漢志曰黃鐘之龠以子穀秬黍中者千二百粒實之以水準其槩十)


(龠為合十合為升十升為斗十斗為斛而五量加矣)借為升降之升(别作昇陞)又


借為布縷之升八十縷為一升


斗之㑹意

料　　　力弔切計口量米也因之為計料料度又平

聲荘子曰疾走料虎頭(後人因之言料理)


斗之諧聲

魁　　　苦回切斗魁所用挹者也因之為魁首渠魁
之義

斛　　　胡谷切十斗也
斞　　　以主切量也考工記曰黍三斞(康成曰斞之輕重未聞)

又曰庾實二觳厚半寸唇寸豆實三而成觳(按此與釜)


(庾之庾異釜庾之庾其實十有六斗而此二十有四升疑當為斞)


他雕切(說文曰斛旁有从斗聲一曰突也一曰利也爾雅曰謂之疀古田)


(器也徐鉉曰說文無字疑􁄓象形兆聲俗作鍫非)

斟　　　職深切酌也(說文曰勺也)
斡　　　古欵切旋斗也引之則凡旋運者皆曰斡又

烏括切彊斡也(說文曰蠡柄也揚䧺杜林皆以為軺車輪斡孫氏烏括切)斡乃


从斗輪斡非本義

斜　　　似嗟切斗柄斜也(說文抒也讀若荼)因之為欹斜
㪺　　　舉朱切說文曰挹也(劉氏苦侯切)
戽　　　火故切舟中抒水斗也
科　　　苦禾切斗類一說魁也魁科同聲科斗之得

名以其類之也(别作蝌蚪)引之為科臼孟子曰盈科而

後進又引之為科程語曰為力不同科(說文曰程也从斗量)


(禾按禾不可斗量禾乃其聲)

斝　　　古雅切詩云洗爵奠斝記曰爵夏后氏以琖

殷以斝周以爵灌尊夏后氏以雞夷殷以斝周以


黃目(說文曰玉爵也从吅从斗冖象形與爵同意或說斝受六升黃長睿曰三器之名殊其實)


(一也以其三足象戈故曰琖兩柱文从禾稼故曰斝形若飛爵故曰爵斝比爵但無咮尾此為異耳)

勺　　祗若實酌二切挹器也象形中象其實

勺之疑

与　　　尹汝切(說文曰賜予也一勺為与与與同按與从舁兩手對舁賜予不當从舁賜)

(与之与亦通作予)

也　　(弡伯仲姞也)以支切(又上聲)沃盥器也有流以注水象
　形亦作　　又作　　士喪禮匜實于槃中南流傳
　曰奉匜沃盥(說文女陰也象形秦刻石文匜似羮魁柄中有道可以注按女陰之)
　(說甚舛)借為詞助羊者切詞助之用多故正義為所奪
　而加匸為匜(與文相近故多差互)

(說文曰酒器也从金或省金按斲从此孫氏天口切)

　六書故卷二十八
欽定四庫全書
　六書故卷二十九
　　　　　　　　　　　　　宋　戴侗　撰
工事五
刀　　都牢切象形(詩云誰謂河廣曾不容刀狹之也猶曰一葦杭之一葦非可以杭者)
　(也説者誤以刀為舟故為創舠字)又漢貨殖有刀間及軍有刀斗(師古)
　(曰音貂孟康曰以銅作鐎受一斗師古曰銅銚也俗書作刀)
刀之指事

刃　　　而振切刀口所用割切也故指其處以命之

刃之指事

刅　　　楚良切刀兩刃也通作創(説文曰㑥也從刃從一或作創)

刃之諧聲

劒　　　居欠切兩刃而鋭上曰劒故從刃考工記曰

桃氏為劒臘廣二寸有半寸(康成曰臘謂兩刃)兩從半之


(鄭司農曰謂劒脊兩面殺趨鍔)以其臘廣為之莖圍長倍之(鄭司農曰)


(莖謂劒夾人所握鐔以上也康成曰謂莖在夾中者莖長五寸)中其莖設其後(康成)


(曰謂從中以卻稍大之也後大則於把易制)三分其臘廣去一以為首


廣而圍之身長五其莖長重九鋝謂之上制身長


四其莖長重七鋝謂之中制身長三其莖長重五


鋝謂之下制(籒文從刀)


刀之㑹意

刕　　　憐題切(鄭漁仲曰列也)又作　　(又作按荔珕從刕協勰從劦説文)

(有劦無刕故荔珕不得其聲凡字之從刀從力者多錯互如勦與劵是也)

則　　　即徳切從貝從刀刀貝古之貨幣也輕重有
則故取義焉(説文曰等画物也從貝貝古之物貨也古文籒文從鼎)因


之為法則典則借為辭助

分　　　甫文切析也從刀從八分别之義也分之所

得曰分扶問切

判　　　普半切中解也古通作片
别　　　氷列切分異骨體也從刀從冎别之義也既

分曰别慿列切

刺　　　七賜切鋒刃朿入也從朿從刀朿亦聲(又作剚亦)

(作倳史記蒯通曰莫敢倳刃公之腹李奇曰東方謂以物臿地為倳漢書單作事師古曰側吏切)


又七力切小刺而深也又七角切刺之重而疾也


(别作戳㪬)引之為譏刺詩云維是褊心是以為刺(别作諌説)


(文曰數諫也)又為間刺詗刺秦置刺史蓋以刺事為名


(别作説文曰闚觀也)又力達切列聲也(别作瘌説文曰楚人謂藥毒曰痛瘌)

劓　　　魚器切刑割鼻為劓又作　　(説文㓷刖鼻也臬聲)
刵　　　仍吏切刑斷耳為刵
魝　　　(説文曰楚人謂治魚也讀若鍥孫氏古屑切集韻吉詣切觧也)
刀之諧聲

剛　　　古郎切刀鐡堅勁也(詩云白牡騂剛毛氏曰牲也公羊作騂犅何休)

(曰騂犅赤眷周牲也非)

剡　　　以冉切刀鑯利也易曰剡木為楫凡殺上者

皆謂之剡周禮曰琰圭以易行考工記曰琰圭九


寸(鄭康成曰几圭琰上寸半琰圭琰半以上)又曰圭剡上左右各寸半


(又作錟史記曰錟戈在後)

剞　　　居宜切(又上聲)　　居月切(又几勿切)剞􁁕曲刀也
􁁕　􁁕又作　　楚辭曰握剞劂而不用
剪　　　子善切斷物交刀也又作　　(又作揃鬋􁦒士喪禮蚤揃)

(如他日淮南子曰越人劗髪楚辭曰盛鬋不同説文曰剪齊斷也剪滅也又再加刀作非)

切　　　千結切義不待訓不差輕重而一斷以法謂

之一切(俗音七計切)

割　　　古達切義不待訓
削　　　息約切義不待訓凡殺下者因謂之削又為

刀名考工記曰築氏為削長尺博寸合六而成規

(康成曰今之書刀也)又息要切刀室也(又作鞘韒)又息教切殺也


(又作揱)又與稍通周禮曰家削之賦(又作娋説文曰小小侵也)

刲　　　苦圭切割開也記曰刲之刳之
刌　　　倉本切切有分寸也亦㑹意
剉　　　粗卧切斬截也與莝通又通作摧詩云秣之

摧之福禄綏之

刴　　　都唑切細剉也
刎　　　武粉切横割也
剄　　　古頂下頂二切刎之周也
剸　　　朱遄旨兗二切裁截齊正也(又作剬斷説文剬斷齊也斷剸)

(截也)

􁗣　　　於加切又去聲剄也
制　　　征例切裁制短長小大之齊也引之為制作

制度(古文别作製説文曰裁也)又征列切荘周曰制河以東


(今作淛浙)

刑　　　戸經切割正也引之為刑法為典刑為儀刑
書曰觀厥刑于二女詩曰儀刑文王又曰尚有典


刑有罪者以法刑之割正其罪故墨劓剕宫殺曰


五刑(説文刑罰罪也從开從刀幵法也刑幵聲剄也孫氏並戶經切按非義幵非聲從幵者當)


(自為一音孫氏合為一音者誤形邢鈃皆以开為聲王制曰刑者侀也侀者成也一成而不可變此)


(漢博士諸儒鑿説也侀字他亦無見故不錄)

刖　　　魚厥切刑斷足也古通作兀荘周曰兀者之

屨無為愛之(説文刖絶也跀斷足也或作􁢬)

剕　　　扶沸切刖刑也
刉　　　渠希切刲也周官士師刉衈奉犬牲(康成曰刉衈釁)

(事也毛曰刉羽曰衈説文曰偒也一曰斷也又讀若㱯)　一曰刀不利於瓦石上刉之又居衣　


(古外二切按刉無古外音)


胡麥切以錐刀画物也(説文曰錐刀曰又作劃别作劐㩇掝)


(又音呼麥切)

剨　　　呼麥切理解砉然也通作砉荘周曰砉然嚮

然

􁣑　　　烏莖切剄絶木膚也
㔃　　　租悦切斷也
副　　　芳逼切判析也(説文曰判也)詩云不拆不副記曰

為天子削瓜者副之(康成曰折也)又作　　(籒文)周禮曰


以疈辜祭四方百物(康成曰疈牲匈也又博戹切)又作　　(又普)


(􁀎切説文曰破也按劈副疈實一字)又尃救切借為副貳之副又為


首飾名周官追師掌王后之首飾副編次詩云副


筓六珈(毛氏曰編髮為之康成曰副之言覆所以覆首為飾若今歩搖矣)

列　　　力蘖切決坼也又作　　歹聲借為陳列布

列因之為行列(本文奪於借義故坼列之列加衣為裂)

剖　　　浦口切副開也中虚者曰剖
辨　　　蒲蹇蒲莧二切分别也因之為辨論之辨(亦作)

(辯從言)剝之六二曰剝牀以辨(王氏曰足之上也朱子曰牀幹也)

刳　　　苦乎切剜中也易曰刳木為舟書曰刳剔孕

婦(又苦侯切)

剜　　　一官切取肉也剈之深也(别作)
剈　　　烏元切小割而深也
剟　　　都括丁劣二切割取也(又作腏説文曰挑取骨間肉也)刺也

史記吏治貫髙榜笞數千刺剟身無可擊者漢書


曰剟寝戸之簾

剔　　　他歴切挑剔骨肉也
劀　　　古活古滑二切又作　　刀刮次骨也周禮

天官瘍醫掌祝藥劀殺之齊(康鄭成曰劀去膿血也陸氏音刮)


考工記刮摩之工玉楖雕矢磬(説文刮棓把也劀刮去惡創肉也按)


(此實一字)

刷　　　所劣切刷近於刮輕重如其聲周官凌人夏

頒氷掌事秋刷(鄭司農曰刷除氷室也説文刮也㕞省聲)

剝　　　北角切披剥皮肉也(説文曰或作從卜)
刻　　　苦得切雕剔也刻與契聲相通刻深於契
刋　　　邱寒切削除也(又作栞禹貢隨山刋木史記作栞栞刋木也)
刪　　　師姦切芟煩也
剗　　　楚限切削平也

匹蔑切斜刜也

刜　　　分勿忿勿二切揮擊也傳曰宛子刜林雝斷

其足

剽　　　匹妙切輕疾也又平聲與票聲義相通(又作慓漢)

(書曰項羽慓悍禍賊)引之為剽掠剽劫(説文剽砭刺也一曰剽劫也又勡從力劫)


(也非)

劌　　　居衛切説文曰利偒也記曰亷而不劌
剴　　　五來切(又古哀切又去聲又渠希切)劘也(字林䥥也類篇摩也)
劘　　　美皮眉波二切摩切也(蘇林曰厲也孟康曰剴切也)古通

作靡

㓣　　　竹洽切刺入也
劊　　　古外切屠割也(説文曰斷也)
剿　　　子小切剿乂也書曰天用剿絶其命(孔氏曰絶也)

傳曰無及於鄭而剿民(杜氏曰勞也今本從力誤説見力部)又作　

創　　　初良切傷也亦作　　(又作􁟺)通作刅因之為

懲創遇傷而懲也去聲

刓　　　五丸切削去亷隅也楚辭曰刓方以為圜史
記曰印刓敝忍不能予又作　　莊周曰五者园


而幾向方又作　　平準書曰百姓抏敝子虚賦


曰抏士卒之精

劑　　　子隨切説文曰齊也周禮曰聴賣買以質劑

(康成曰謂両書一札同而别之長曰質短曰劑今之劵書也)又曰掌邦國之約


劑大約劑書於宗彜小約劑書於丹圖(又為齊量之劑寸細)


(切)

券　　　去願切説文曰契也凡券别以一木契而别

之合以為信故曰契券從刀(從力者罷劵之券與倦同今書券皆從力)


(誤)


刀之疑

利　　　力至切刀刃銛快無畱也引之為利害之利

為貨利之利(説文曰從和省和然後利古文按利季皆從禾水清寒則瀏利别)


(立浰文非)

罰　　　房越切(説文曰罪之小者從刀從詈未以刀有所賊但一持刀罵詈則當罰也)

書傳之用為刑罰吕刑以贖為罰

斤　　　俱欣切斧類(説文曰斫木也象形按孟子稱斧斤以時入山林荘子曰運斤)

(成風斤斧類也李陽氷曰以鐡為刃天生曲木為柄象形剞劂之總稱)借為斤兩之斤


十六兩為一斤又詩曰斤斤其明(毛氏曰明察也陸氏曰紀覲切)


(侗謂斤昕也)


斤之㑹意

析　　　先激切劈木也左木右斤析之義也
斦　　　(説文曰二斤也孫氏語斤切按質以所為聲孫音未然)
斷　　　都管切截也斷之既殊曰斷徒管切從􁃎因

之為決斷果斷都玩切


斤之諧聲

斧　　　匪巨切斫器也詩云伐柯伐柯匪斧不克通

亦作鈇又平聲(毛氏曰隋銎曰斧)

斨　　　七羊切詩云既破我斧又缺我斨(説文曰方銎斧也)
斫　　　之若切揮斧也(又作)
斮　　　側略切説文曰斬也書云斮朝渉之脛(又作剒)
斸　　　陟玉切小斫也(説文曰斫也又作欘説文斫也齊謂之鎡錤一曰斤柄性)
(自曲者)

斲　　　丁角切斫木使應規矩繩墨之謂斲(鬬以此為聲説)

(文或作又作剢)

斯　　　息移切析之細也詩云墓門有棘斧以斯之

亦作　　(俗作斯)借用有二其一為辭助詩云螽斯


羽又曰恩斯勤斯粥子之閔斯其一與兹此義同


兹此斯聲相近也

所　　　疏與切(説文曰伐木聲也引詩伐木所所按詩今作許)借為處所之

所借義昌而本義晦

新　　　斯人切木始斤斲新之義也衣始裁制初之

義也


斤之疑

斬　　　阻減切(説文曰截也從車斬法車列也按車列之説未然)
弋　　與職切(説文曰橛也象折木裒鋭著形從􁄓象物掛之也又曰橛弋也又作杙爾雅曰)
　(樴謂之杙在牆曰樿在地曰臬又雞栖於弋為桀春秋傳曰以杙抉其傷而死)因之為弋射
　之弋詩云弋鳬與鴈周官司弓矢矰矢茀矢用諸弋
　射語曰弋不射宿繳射為弋(别作隿説文曰繳射飛鳥也)

弋之象形

戈　　　古禾切考工記冶氏曰戈廣二寸内倍之胡

三之爰四之(鄭司農曰爰直刃也胡其孑康成曰戈今句孑㦸也或謂之雞鳴或謂之)


(􁌾頸内謂胡以内接柲者也)已倨則不入已句則不决長内則


折前短内則不疾(康成曰戈句兵也主於胡已倨則胡㣲直而邪多以啄人則不)


(入已句則胡曲多以啄人則創不决胡之曲直鋒本必横而取圜於磬折前謂爰也内長則爰短爰)


(短則曲於磬折曲於磬折則引之與胡並句内短則爰長爰長則倨於磬折倨於磬折則引之不疾)


是故倨句外博重三鋝(康成曰博廣也倨之外胡之裏也句之外胡之表也)


(廣其本以除四病而便用也俗謂之曼胡似此)廬人曰戈祕六尺有六寸


(黄長睿銅戈辨曰戈之制有内有胡有爰詳此銅戈之制兩旁有刃横置而末鋭若歛鋒者爰也爰)


(之下磬折稍刓而漸直若半頸之垂胡者胡也胡之旁有接柲之迹者内也爰形正横而鄭氏以為)


(直刃禮圖所畵若茅槊然誤矣戈擊兵也可句可啄而非所以刺也是以衡而弗從鄭氏亦謂已倨)


(則胡微直而邪多以啄人則不入已句則胡曲以啄其人則創不決既謂之啄則若鳥咮然不應其)


(刃向上而直也觀夏商彝器銘文有作人形執戈者何戈者具戈皆横如斧鉞而鋭若鳥咮胡垂柲)


(直與此銅戈之制同此最可證或曰戈自象其形非從戈)又胡瓜切漢有戈船

將軍(别作划找鄭漁仲曰進篙謂之划又古火切割也)


戈之象形

戉　　　王伐切　　(鍾鼎識文)斧之長柲者也(説文曰從戈聲按)

(戉乃象形徐鉉曰俗作鉞非)


戉之諧聲

戚　　　倉厯切戉類也詩云干戈戚揚(毛氏曰斧也别作)傳

曰君王命剝圭以為鏚柲借義二疾痛在身謂之


戚書云未可以戚我先王因之為親戚詩云戚戚


兄弟孟子曰卑踰尊䟽踰戚謂骨肉痛疾相屬也


又因之為戚憂語曰小人長戚戚(俗作慼)又與通


將六切考工記曰不微至無以為戚速也(康成曰齊人有)


(名疾為戚者傳曰葢以操之為己戚矣按傳今作後人所加也)


戈之㑹意

戎　　　而融切被甲何戈戎之義也戎翟之戎因之

借義三詩云烝也無戎(康成曰助相也)又曰戎醜攸行(毛氏)


(曰大也)曰纉戎祖考曰以左戎辟曰戎雖小子曰肇

敏戎功(毛氏皆曰大也鄭氏皆曰汝也按戎汝聲相通)

伐　　　房越切以戈擊人伐之義也戰功因謂之伐

又因之為矜伐之伐自矜其功也又為星名(房廢切)

戔　　　(説文曰賊也從二戈孫氏昨千切)易曰束帛戔戔吝終吉(馬氏)

(曰委積貎又音牋子夏傳作殘殘按帛止於束非委積也戔義蓋闕)


戈之諧聲

武　　　亡甫切威武也(傳曰止戈為武鄭漁仲曰武非從止乃亡聲也古文歌舞)

(之舞作撫綏之撫作廊廡之廡作有無之無亦從亡皆以亡為聲古文武有作戊者象執戈)


(揚盾之形有作戬者取習用干戈之義若止戈則文德矣非武之義也且既曰止戈為武矣又曰偃)


(武亦不通矣按漁仲之説雖後出而其義當傳之言雖古而其義左春秋中年去古未逺而文字之)


(傳已有譌者如此學者當惟是之從不可據古而非今也)武之借義二冠卷環


額者曰武記曰居冠屬武又曰玄冠縞武為歩武


之武記曰堂上接武堂下布武

戰　　　之扇切兵鬬也借為戰兢之戰詩云戰戰兢

兢語曰使民戰栗寒凛恐懼振搖不自止也(今俗作顫)

戡　　　枯含切芟平也書曰西伯戡黎又曰戡定厥
功(又作􁂽説文戡刺也􁂽殺也引書西伯􁂽黎又與堪通漢志曰王心弗􁂽)

戮　　　力竹切刑誅也(别作僇説文曰戮殺也桉戮不必盡殺)
戕　　　慈良切從旁賊殺也傳曰自虐其君曰弑自

外曰戕

賊　　　昨則切殘害也(説文曰敗也從戈則聲今俗書從貝從戎俗説貝戎為賊)

(蓋誤以賊為盗書曰怙終賊刑又曰賊虐諫輔傳曰毁則為賊竊賄為盗今人習聞盗賊之穪因合)


(而為一盗賊二字本未嘗同也又詩云螟螣蟊賊爾雅曰食節賊)

戩　　　即淺切詩云俾爾戩穀(毛氏曰福也説文曰滅也按戩與盡)

(聲相近戩穀謂盡善也)

􁄖　　　將才切(説文曰傷也)
㦶　　　直結切(説文作戜利也一曰剔也呈聲按呈非聲漢書車轔四臷至聲至譌為呈)

(也)

戢　　　陟立切歛兵也詩云載戢干戈凡収歛皆曰

戢詩云鴛鴦在梁戢其左翼

戲　　　香儀切(又作戲説文曰三軍之偏也一曰兵也)旌麾亦謂之戲

漢書諸侯罷兵戲下(師古曰亦讀如麾)又曰戲縛灌夫又

借為戲㳺之戲(亦作娭嬉)因之為戲謔之戲去聲又於


戲為嘆聲與烏呼通

戭　　　以淺弋刃二切春秋傳髙陽氏才子有檮戭

(説文曰長槍也)

截　　　昨結切説文曰斷也詩云截彼淮浦又曰海

外有截言截然整齊也


戈之疑

戛　　　訖黠切戈歴也書云戛擊鳴球(孔氏曰戛擊柷敔也明堂)

(位作揩擊説文曰㦸也從戈從􁄥按戛無戟義)

戊　　　莫候亡遇二切(􁦩父已爵戊祖戊匜戊沈子盉父戊爵同戊周姜敦説文)

(曰中宫也象六甲五龍相拘絞戊承丁象人脅鄭漁仲曰戊亡撫切即武字從戈前垂執戈揚盾之)


(象武之義也按許氏之説牽彊而於文義不通趙彦衛曰戊本讀如茂避唐諱讀如武或如務按茂)


(以戊為聲詩吉日維戊與禮好阜協趙説是也)


戊之疑

成　　　時征切古今通用卒功謂之成(説文曰就也古文從仐)

(伯曰柴望大告武成成之義也)

戌　　　辛聿切(説文曰滅也九月陽氣微萬物畢成陽下入地也五行土生於戊盛於戌)

(從戊含一)按戌之本義雖不可求從戊一聲借為十二


辰戌亥之戌(伯氏曰戌即烕也借戌以為辰名按烕篾皆戌聲)

我　　　五可切(説文曰施身自謂也或説我頃頓也從或説古􁄗字一曰古殺字)

(古文鄭漁仲曰我與戊戉戚皆從戈有殺伐之意説文不知㑹同取義而其説支離况我既從殺古)


(文又從刀此為殺義何疑許氏盖惑於借義按蛾有蟻音義以我為聲)借為吾我之


我

或　　　(説文曰邦也從口從戈以守一一地也或作域從土孫氏于逼切徐鉉曰今俗作胡國切)

(以為疑或不定之意)按或之本義不可求於書傳為疑辭因


之為疑或孟子曰無或乎王之不知也(今皆作惑按漢書猶)


(皆作或)

㦸　　　紀逆切(説文曰有枝兵也從倝徐鉉曰倝非聲當從幹省幹枝也)有枝長

兵考工記曰車㦸常㦸廣寸有半寸内三之胡四


之爰五之倨句中巨與刺重三鋝(康成曰今三鋒㦸也胡直中巨)


(言正方也鄭司農曰刺謂爰也元謂刺者著柲直前如鐏者也㦸胡横貫胡中巨則爰之外句磬折)


(歟舅駟曰爰胡内當從黄氏戈説)㦸有支所用以叉刺也故叉手

謂之㦸手傳曰公㦸其手(别作撠史記曰救闘者不搏撠)

韱　　　(説文曰絶也一曰田器從从持戈古文讀若咸讀若詩云攕攕女手徐鉉曰鋭意也孫氏)

(子亷切伯曰即俗尖字)

戠　　　(説文義闕孫氏之弋切)

弋之諧聲

必　　　卑位切弓檠也從弋入聲喪禮有柲(康成曰弓檠也)

(弛則縳之弓裏備損傷引詩竹柲緄縢按詩今作閉别作䪐)考工記曰天子圭


中必(康成曰讀如鹿車縪之縪謂以組約其中央為執之以備失墜按圭之有必猶弓之有柲)


(皆以夾輔之也)借為固必之必卑吉切

弓　　　居戎居宏二切揉木而弦之以發矢也

弓之象形指事

射　　　食夜切手弓加矢射之義也又貪亦切(譌為射為)

(䠶説文曰射從身從矢弓弩發於身而中於逺也篆文從寸寸法度也按射之從身絶無義考之古)


(器銘識然後得其字之正蓋左文之弓矢譌而為身右偏之又譌而為寸也文字之傳譌而鑿為説)


(者凡皆若此矣古有僕射之官御射者也孫愐讀為羊謝切乃俚俗之音)又夷益亦灼


二切借為厭射之射與斁通詩云不可度思矧可

射思

引　　　余忍切挽弓也從丨象引而申之也凡牽引

皆曰引所引之率索曰引去聲記曰弔於葬者必


執引又曰牛則執引(别作靷紖)

彈　　　􁜜案切行丸也又作　　彈之之彈平聲(别作)

 　


弓之㑹意

□　　　胡田切從弓加系弦之義也凡亘急者皆曰

弦别作　　

弜　　　(説文曰彊也其兩切)

弜之疑

弼　　　旁密切弓輔也(説文曰輔也重也㐁聲徐鉉曰㐁舌也非聲)　　　
　　　　古文(或作)

弓之諧聲

弧　　　戸呉切易曰弦木為弧考工記曰往體寡來

體多謂之王弓弧弓亦然(説文曰木弓也康成亦曰弧木弓也引之中參)

(謂倨句如三也)

弤　　　都禮切弓也孟子曰琴朕弤朕
弣　　　斐父切弓把中也記曰遺人弓者右手執簫

左手承弣通作拊記曰弓則左手屈韣執弣又曰


削授拊皆取手所把為義(陸氏音撫)

弝　　　必駕切弣也手所把故以弝名(俗書)
彄　　　恪侯切説文曰弓弩端弦所居也
弭　　　彌婢切弓梢末也詩云象弭魚服(毛氏曰弓反末也康)

成曰弓反末彆　(者以象骨為之以助馭者解轡宜滑也記曰右手執簫康成曰簫弭頭也説文)


(曰弓無縁可以解轡者或作)傳曰左執鞭弭(杜氏曰弓末無緣者)既發


矢必偃其弭故凡寝弭者皆曰弭詩云心之憂矣


不可弭忘傳曰憂猶未弭曰自今以往兵其少弭矣


周語曰吾能弭謗矣

弩　　　乃古切弓有臂而小機者曰弩
彊　　　巨良切弓力勁也引之則凡剛彊者皆曰彊

(通作強)又上聲彊人以所不能所不欲之謂也(别作勥)

(説文曰迫也)又去聲自勉也

弶　　　其亮切拖弧於道以罥鳥獸曰弶
張　　　菑良切弓拖弦也張之滿曰張去聲傳曰隨

張必棄小國少師侈請羸師以張之張帷幕亦曰


張漢書曰張御如漢王居又曰張㱃三日史記曰


以刀決張道從醉卒直出後人加巾作帳肌肉䐜


起亦曰張傳曰張衇僨興(别作脹)水張盛亦曰張(别作)


(漲)

彎　　　烏還切弓引滿也(説文曰持弓關矢也)亦通作關孟子

曰越人關弓而射之

彀　　　古候切弓張滿也孟子曰羿之教人射必志

於彀

彌　　　民卑切張之盡也詩云誕彌厥月又曰俾爾

彌爾性易曰彌綸天地之道皆取義於此引之為


彌甚語曰仰之彌髙鑚之彌堅(又作)

弘　　　胡厷切拓之廣也(説文曰弓聲也)語曰人能弘道引
之為寛弘易曰含弘光大

弸　　　北耕切張急也
弮　　　具圜古倦二切弓曲也(又作)
發　　　方伐切發矢也又補末切詩云鱣鮪發發
彃　　　壁吉切射也
弛　　　施氏切解弦也(又作瓕)
弢　　　土刀切弓衣也(説文曰從弓從㞵垂飾與鼓同意㞵滑也一曰取也引詩)

(㞵兮達兮孫氏土刀切按㞵於聲甚諧而於義甚迂)

弨　　　蚩遙尺招二切弓弛而反也詩云彤弓弨兮
矢　　　　式視切　　古文箭也象鏑及羽括借義
　三詩云矢其文德矢詩不多以矢其音矢猶寫也陳
　也又為誓言書云出矢言(孔氏曰直也)語曰夫子矢之(朱子)
　(曰誓也)又為矢溺之矢傳曰殺而埋之馬矢之中(别作􁌐説)
　(文曰糞也俗作屎)

矢之象形

侯　　　乎溝切張布而西質的焉召習射志中也從
厂象侯之張矢集其中(又作矦説文曰從人從厂象張布矢在其下古文)


借為公侯之侯古者爵五等公侯伯子男又為發


語辭詩曰詹彼中林侯薪侯烝


矢之諧聲

矰　　　咨騰切周官司弓矢矰矢茀矢用諸弋射(説文)

(曰矰隿射矢也康成曰矰髙也結繳於矢謂之矰矰矢之屬七分三在前四在後按弋繳射也矰矢)


(茀矢皆用於繳射非以結繳為矰也今其制蓋不可考矣)

矯　　　舉夭切揉前也(説文曰揉前箱也)引之則凡以力矯

揉者皆曰矯中庸曰彊哉矯漢書亦作撟(又作譑荀子曰)


(貪利約譑)

矧　　　　　矢忍切(説文曰矤況也詞也從矢引省聲從矢取詞之所之如矢也)

按矧之本義闕用於經傳者其義二皆假借也其


一為笑記曰笑不至矧笑見齒本也亦作　　(又作)


(弞説文曰笑不壊顔也引省聲)其一為語辭與況通書云矧予之


德言足聴聞又曰矧曰其克從先王之烈曰矧女


剛制于酒

疾　　　秦悉切矢行捷疾也借為疾病之疾(説文曰病也從)

(疒矢聲古文籒文按矢於聲不諧説具疒部季曰從矢疒聲)　又借為疾惡


忿疾疾妬(别作㑵說文曰妎也一曰毒也又作嫉)

簇　　　千木昨木二切矢鏑也(説文曰矢鋒也束之族也從從矢按)

(簇從矢聲從無義乃之譌又作鏃)又千奏切漢志曰陽六為


律二曰太簇(説者曰族奏也言陽氣大奏地而達物也亦作蔟)


矢之疑

短　　　都管切(説文曰有所長短以矢為正豆聲按短之從矢義迂從豆聲非説文新附)

(有矮字鳥蟹切曰短人也從短省别作躷寄矮蓋俗書古謂之卑)書傳為長短之


短

矛　　　　莫浮切刺兵長而無枝者曰矛考工記曰
　酋矛常有四尺夷矛三尋(孔氏曰如鋌而三亷説文曰古文從戈)

矛之諧聲

矜　　　居陵切又巨巾切(説文曰矛柄也史記曰鉏擾棘矜服䖍曰以棘作矛)

(􁖨也師古曰矜與􁖨同矛鋋之把也按􁖨即矜字在詩矜與臻民劦)按矜本矛屬借


義有四詩云何草不玄何人不矜(鄭氏曰無妻曰矜陸氏古頑切)

又曰俾予靖之居以㓙矜(毛氏曰危也)又曰爰及矜人


哀此鰥寡又曰不侮矜寡蓋危傷也(按詩云爰及矜人哀此鰥)


(寡矜非鰥也)因之為哀矜書云皇帝哀矜庶戮之不辜


詩云矜此勞人又曰寧不我矜又為矜荘語曰君


子矜而不爭書云不矜細行終累大德因之為矜


伐書云汝惟不矜天下莫與汝爭能(孔安國曰自賢曰矜)

矟　　　所角切矛也亦作　　(劉熈曰矛長丈有八尺曰矟)
矞　　　余律切揮矛以進也故引之為矞追為回矞

亦作遹(説文曰以矛有所穿也一曰滿有所出也從㕯從矛)又況必切記曰


鳯以為畜故鳥不矞(康成曰飛貎陸氏曰亦作獝)

干　　古寒切　　(蜀本説文)盾也所用以扞禦矢刃也象
　形(説文曰犯也從反人從一)書曰稱爾戈比爾干戰者執干自蔽
　以前犯敵故因之為干冒干犯書曰干先王之誅傳曰
　干國之紀曰天為剛德猶不干時曰弗能教訓使干
　大命(後人不曉此義加女為奸傳曰子父不奸之謂禮曰事不奸矣曰奸先王之禮曰奸絶我好陸)
　(氏皆音干奸乃姦之别文)孟子曰以食牛干秦穆公亦縁此義(今人)
　(亦緣此有干求干請之語)又借為河干江干之干易曰鴻漸于干
　(陸氏曰水畔也鄭氏曰水旁故停水䖏)詩云寘之河之干(毛氏曰厓也)又曰
　秩秩斯干(毛氏曰澗也按干厈也以為澗者非)干所以扞也故扞禦亦
　單作干戸旰切詩云公侯干城傳曰扞城其民通作
　扞(又作)

干之指事

屰　　　仡㦸切(説文曰不順也從干下凵屰之也鄭漁仲曰古㦸字)

干之疑

辛　　　(説文罪也從干從二二古文上字張林説孫氏云䖍切按言辛聲)

辛之疑

􁅋　　　　　息隣切(説文曰秋時萬物成而熟金剛味􁅋􁅋痛即泣出從一􁅋辛辠也􁅋)

(承庚象人股伯曰辛􁅋古篆多通用豈一字與)按􁅋之本義未達今用為


庚􁅋之􁅋為􁅋辣之􁅋因􁅋辣為􁅋苦為艱􁅋


􁅋之㑹意

辡　　　(説文曰罪人相與訟也孫氏方免切)

􁅋之諧聲

辜　　　古乎切(説文曰罪也古文從死)書云與其殺不辜寧失

不經又曰凡有辜罪乃罔恒獲周禮曰以疈辜祭


四方百物(鄭司農曰疈辜披磔牲以祭若今時磔狗祭以止風)又曰凡沈辜


侯禳飾其牲又曰殺其親者燓之殺王之親者辜


之(康成曰辜之言枯也謂磔之)又為辜(説文任也辜辠辟皆從􁅋)

薛　　　(説文曰辠也切聲孫氏私列切)

􁅋之疑

辟　　　(説文曰法也從卪從􁅋卪制其罪也從口用法者也孫氏父益切)按辟之本

義未達其用於書傳者其義十有二其音七為刑


辟之辟吕刑墨辟劓辟剕辟宫辟大辟凡五君陳


曰辟以止辟周禮曰以八辟麗邦法為開辟之辟


與闢通周禮曰大賔客前王而辟為辟踊之辟發


匈也(亦作擗)並房益切君王為辟書云克左右厥辟


又曰祗爾厥辟又為辟禳辟除之辟又為辟法之


辟書云我之弗辟詩云辟言弗信(亦作説文曰治也引書我之)


(弗)又為辟置之辟並必益切又為退辟之辟(亦作避)

婢義切又為頗辟邪辟之辟(亦作僻)病之隱者因謂


之辟(亦作癖)芳壁切又為辟厯之辟(别作霹)普擊切又


為辟縁之辟記曰天子素帶朱裏終辟大夫素帶


辟垂(鄭康成讀如裨冕之裨以繒采飾其側婢支切)又為辟喻之辟匹婢


切(亦作譬)

辣　　　郎達切味􁅋也(俗書)
童　　　􁜜紅切(説文曰男有罪曰奴奴曰童女曰妾從􁅋重省聲籒文童中與竊中)

(同從廿廿古文疾字)按童之本義未達於書傳為兒童之童


男女未冠筓曰童十有五年曰成童(别作僮説文曰未冠也又)


(作勭類篇曰成人也)眸中有人景焉以其小也亦謂之童子


(别作瞳)牛羊未角者謂之童牛童羊(别作犝説文曰無角也又作􁌟)


山無草木者謂之童山(别作疃)日月初出光暉未揚


謂之童籠(别作曈晍朣)

羊　　　　説文曰㨖　(也從從入入一為入二為羊讀若飪孫氏而審切)

之疑

羍　　　(説文曰所以驚人也從大從一曰大聲也一曰讀若瓠俗語以盗不止為羍讀若籋孫)
(氏尼輒切)


羍之疑

報　　　博號切(説文曰當罪人也從幸從㞋㞋服罪也)按書傳報施為

報

乂　　魚廢切交刀所用以剪乂草萊之類象形(説文曰芟)
　(草也從丿乀相交或作刈亦通作艾)借為乂治之乂書云有能俾乂又
　曰政乃乂又為創乂(説文㣻懲也孔氏曰乂治也又作䢃説文曰治也)
癸　　(癸鼎文)　　　　居誄切(説文曰冬時水土平可楑度也象水從四方流)
　(入地中癸承壬象人足籒文從癶從矢按説文之説甚鑿而不通書云一人冕執戣孔氏曰兵也以)
　(癸鼎之文觀之殆似三岐矛篆籒皆傳寫之譌也)借為壬癸之癸
樂　　玉角切　　　許子　　分寧　(商鍾鍾文)　鍾文　　文　金石絲
　竹八音之謂樂上象鍾鼓崇牙下象其虡(説文曰五聲八音總)
　(名象鼓鞞木虎也從木按樂非從木以古鍾文考之其下蓋象虡上象鍾鼓之屬)聞樂而歡
　樂之之謂樂力角切好樂之謂樂五教切
豈　　　鍾鼎　　籒　(説文曰陳樂立而上見也從文)　　文　　屮從豆孫氏中句切李陽氷　
　(曰屮取象草木出地之形豆取象陳籩豆之状按豈樂器類草木籩豆非所取象其中葢象鼓上象設業)
　(崇牙之形下象建鼔之虡之象亦從㞢非屮也伯曰疑此即鼔字鼓擊鼓也故從支)

豈之㑹意

鼓　　　公戸切以革冒木擊以出音為鼓引之則凡

考擊鍾鼔琴瑟有聲者皆曰鼓(又作敱説文曰敱郭也春分之音萬)


(物郭皮甲而出故謂之敱象手擊之籒文敱擊敱也從支從豈豈亦聲蜀本説文曰從支言)


(其支然逺聞也按敱不應有二字説文於弢字又曰㞵垂飾與鼔同意葢不能自壹其説從支為是)


(擊敱為敱猶著衣為衣非有二字㞵乃攴之譌)


鼔之諧聲

鼛　　　古勞切周禮曰以鼛鼓鼓役事(康成曰鼛鼓長丈有二尺)

(鼔長則聲緩故以莭力役)古通作皋皋緩也

鼙　　　部迷切小鼓也周禮曰旅師執鼙又曰中軍

以鼙今鼓大射儀建鼓在阼階西應鼙在其東西


階之西朔鼙在其北鼙小可執故中軍執以令鼓


所謂朔鼙也旅長執以應之所謂應鼙也(又作鞞司馬)


(法曰鼙聲不過闟説文曰騎鼔也康成曰朔始也先擊朔鼙應之)


徒刀切有柄兩耳鼓也播以莭樂周禮曰凡

樂事播又作　　詩云置我鞉鼓曰鞉磬柷圉


(康成曰如鼓而小持其柄搖之兩耳還自擊説文曰鞀遼也或作鞉㲈)

鼖　　　符分切周官以鼖鼓鼓軍事(説文曰大鼓也八尺而兩面或)

(作䩿)古單作賁詩云賁鼓維庸(毛氏曰大鼓也陸氏扶云切)

鼜　　　　　周禮曰軍旅夜鼔鼜(杜子春鄭康成讀若戚謂戒守鼔也)

(擊聲疾數故曰戚司馬法曰昏四通鼓為大夜半三通為晨戒旦明五通為發昫陸氏千厯切乂)


(七到切)

鼕　　　徒冬徒登二切鼓聲也(説文鼓聲也從鼓聲孫氏徒冬切按)

(非徒冬之聲鼔聲如囦囦簡簡逄逄皆假借以形聲不必盡制字)

喜　　　許己切笑樂也(别作憙歖説文喜樂也歖古文憙説也欠部又有歖卒喜)

(也平聲)又去聲


喜之諧聲

嚭　　　　　匹鄙切(説文曰大也)春秋傳呉有太宰嚭
彭　　　蒲庚蒲光二切鼓飾也易曰匪其彭明辨晳

也(説文曰鼔聲從豈彡聲徐鉉曰當從形省聲按形亦非彭之聲)借為彭亨之彭


腹張貌也又逋光切彊盛貌詩云行人彭彭(毛氏曰多)

(貎)又曰出車彭彭(毛氏曰四馬貌)又曰四牡彭彭(毛氏曰彭彭然)


(不得息)又曰駟騵彭彭又曰百兩彭彭又曰有驪有


黄以車彭彭(按詩屢言彭彭取意略同毛氏隨文三變其説皆非也别作騯説文曰馬)


(盛也引詩四牡騯騯)


豈之諧聲

嘉　　　古牙切善美也(説文曰美也説文人部又有佳字善也古膎古牙二切按)

(古無佳字楚辭始有之實一字也)


豈之疑

豈　　　苦亥切(説文曰還師振旅樂也一曰欲也登也㣲省聲按㣲於聲不諧)按詩

云飲酒樂豈豈和樂也從豈葢本義為豈樂(亦作凱愷)


周禮曰王師大獻則令奏愷樂傳曰振旅愷以入


于晉是也引之為豈弟樂易之謂也詩云豈弟君


子又為凱風和悦之風也詩云凱風自南又祛里


切借為反語詩云豈無他人曰豈不爾思(正義奪於假借)


(故别立愷字)

琴　　　巨今切　　(説文曰古文金聲從古文瑟)斲木而弦之以
絲彈之以成音象形亦作琴


琴之諧聲

瑟　　　所楖切二十五絃曰瑟　　古文借義二詩

云瑟彼玉瓉又曰瑟兮僩兮大學曰瑟兮僩兮者


恂栗也瑟葢縝栗之貌(或作璱説文曰玉英華相帶如瑟絃非)又為


蕭瑟

琵琶　　房脂切　　蒲巴切琵琶胡琴也(徐鉉曰當作枇)

(杷)

簫　　先幺切龡樂也比竹參差合而龡之象比竹而
　約之書云簫韶九成詩云簫管具舉(康成曰編小竹管如今賣餳所)
　(龡者郭氏曰簫大者二十三管長尺有四寸小者十有六管長尺有二寸今文作簫説文曰參差管樂象)
　(鳯之翼從竹肅聲按肅皆以肅為聲肅之誤為􁂙許氏未睹􁂙之本文故於肅曲為之説而􁂙反以肅)
　(為聲也又作箾傳曰見舞象箾南籥者舞韶箾者陸氏曰音􁂙徐氏曰音朔)弓末亦謂之
　簫記曰凡遺人弓者右手執簫左手承弣
庚　(庚鼎文)　　古行切(説文曰西方象秋時萬物庚庚有實也庚承已象人脅鄭)
　(漁仲曰鬲之類也亦三足按許氏之説傅㑹牽彊庚葢鍾類故庸從之)
庚之諧聲

庸　　　余封切大鍾也詩云庸鼓有斁(毛氏曰大鍾曰庸别作鏞)

書云笙鏞以間借義有三書曰疇咨若時登庸曰


汝能庸命曰弗詢之謀勿庸曰車服以庸庸之為


言用也常用之謂庸故庸有常義焉易曰庸言之


信庸行之謹書云天秩有禮自我五禮有庸哉曰


夏王弗克庸德周官以樂德教國子中和祗庸記


曰君子中庸常用之謂也周官民功曰庸績用之


謂也(説文曰庸用也從用從庚更事也鏞大鏞也)用力於人謂之庸用


其力則與之雇直因亦謂之庸(别作傭説文曰傭均直也又作説)


(文曰用也從亯從自自知臭香所食也)

磬　　　　　　苦定切石樂也下象之倨句上象
　所縣籒文加殳殳所以擊也後人又加石(説文曰古文作)
冊　　楚革切　　(􁊈敦文)編䇿以為書記也象形古者
　書以刀筆載之方冊削木為方編竹為冊亦通作䇿
　聘禮曰百名以上書於䇿不及百名書於方(名文也)既
　夕禮曰書賵於方若九若七若五書遺於䇿文多者
　書之冊少者書之方也冊必卷故弟以卷名(説文曰冊符命)
　(也諸侯進受於王也象其札一長一短中有二編之形古作按古者命公卿侯伯必有訓辭書之以冊)
　(或以方非專以為符命也一長一短乃傳寫文飾之變􁊈敦乃其本文也)

冊之㑹意

典　　　多殄切經訓常法書之於冊閣而藏之謂之

典從丌所以庋閣也堯舜之書謂之二典周禮六


官之大法謂之六典引而申之大經常法皆謂之


典書云天叙有典勑我五典五敦哉父子君臣夫


婦兄弟朋友五者天之所叙而古今之常道也故


謂之五典又曰有典有則曰茲率厥典曰訓典曰


舊典又推之為主典典掌書云惟典神天曰念終


始典于學曰典朕三禮曰命汝典樂傳曰典司宗


祏(又作􁆥敟説文敟主也)

侖　　　龍春切叙也(説文曰思也從亼籒文説文籥众侖侖理也按侖理之説)

(近之思之説逺)又盧昆切凡物之圜渾曰昆侖圜而未剖

􁒼曰渾侖(别作崐崘或曰昆侖之侖乃本義)亼冊而卷之侖如也


侖之㑹意

龠　　　以灼切管樂也從侖􁔯象其空覈又作　　

從竹(説文曰管之三孔以龢眾聲從侖理也毛氏曰籥六孔康成曰如篴三空陸氏曰長三尺)


(執之以舞廣雅曰七孔)因之為升龠之龠十龠為合十合為


升(漢志曰本起於黄鍾之龠用度數審其容以子榖秬黍中者千有二百實其龠以井水準其槩)


(十龠為合十合為升)又因之為鍵閉之管籥書云啟籥見書


(馬氏曰藏卜兆書管也)月令孟冬脩鍵閉慎管籥(康成曰鍵牡閉牝也)


(管籥博鍵器也)亦作鑰(以金為管故從金又作説文曰關下牡也按龠管也管為牝)


龠之㑹意

龡　　　尺為切吹管也通作吹又尺偽切管樂通謂

之吹(説文作籥)


龠之諧聲

龢　　　胡戈切樂聲調也通作和
龤　　　胡皆切樂聲和協也通作諧(又作説文曰馬和也)
其　　　　居之切竹器侈口以以又作　　丌
　聲(説文曰箕從竹其象形下其丌也並古文籒文)假借有三書曰嗚
　呼曷其與居通為語助又渠之切義與渠通指其人
　其物之辭也亦為疑辭又居忌切詩曰彼其之子與
　忌通

其之諧聲


補過切以其揚去糠粃也

􁐖　　側辭切(説文曰東楚名缶曰􁐖古文李陽氷曰大腹而含仐曰缶與小)
　(變形皆以仐為聲)按􁐖竹器也皆從􁐖以是知為竹
　器也象形

􁐖之諧聲


布忖切又作　　荷土器也　説文曰(屬蒲器也所以盛種)


傳曰楚䈧艾獵城沂稱築(杜氏曰盛土器也)又曰宰夫


胹熊蹯不熟殺之置諸(杜氏曰以草索為之筥屬按特之屬非)


(有二物筥屬之説非也)


旁經切　説文曰㠷　(也杜林以為竹器揚雄以為蒲器讀若軿)


陟呂切(説文從宁從甾㡒也所以載盛米甾缶也)

郎乎切(説文垂也讀若盧篆文罏籒文又曰飰器以栁為之按以栁為之者)


(盧也見皿部)


楚洽切(説文曰也古田器)

臾　　　　期貴切土籠也又作蕢語曰有荷蕢而過
　孔氏之門者(説文曰蕢草器也古文象形引論語荷蕢)孟子曰不知足
　而為屨我知其不為蕢也(趙氏曰草器也)又作簣從竹書曰
　為山九仞功虧一簣語曰譬如為山雖覆一簣(按臾蕢簣)
　(實一字其類所以負土也故其形類屨)
華　　説文曰箕屬所以推弃之器也象形官漙説(孫氏)
　(北潘切)

華之㑹意諧聲

糞　　　方問切埽除也從􁄮推華釆聲(説文曰推華弃釆官溥説)

(似米而非米者矢字也按官氏之説鑿亦以釆為聲)亦作拚(别作􁈤)引之為


糞圂糞圂可以沃田圃故因之為糞孟子曰凶


年糞其田又曰百畝之糞(别作)


華之疑

畢　　　卑吉切(説文曰田网也象畢形或曰聲)按饋食禮主人賔

長及執事舉鼎宗人執畢先入(康成曰畢状如又為其似畢星取名)


(焉既錯鼎又以畢臨載備失脱也)記曰畢用桑長三尺刋其柄與


末畢星似之詩云有捄天畢(按天畢正以似畢得名鄭氏反謂畢似星)


(誤矣)又為畢羅之畢詩曰鴛鴦于飛畢之羅之(康成曰小)


(网長柄曰畢天官書曰畢曰䍐車孫炎曰掩兔之畢也又作罼)此二義者未知其


孰為本義也借為畢盡之畢饋食禮曰宗人告事


畢猶言訖也書云惟民其畢棄咎猶言悉也(或作㪤説)


(文㪤盡也)冠卷之餘者屈而著於武因曰畢喪服傳曰


斬衰冠六升外畢(康成曰冠卷前後屈而縫著于武者也又作縪)又記曰


呻其佔畢(爾雅曰簡謂之畢)

互　　胡故切交木為距也象形周官牛人祭祀共牛
　牲之互(鄭司農曰楅衡之屬康成曰若今屠家縣肉格亦作枑加木)又掌舍掌王
　之㑹同之舍設梐枑再重(故書作柜杜子春曰行馬也)交木為互
　所以限距今謂之行馬牛牲之互亦如之所以防其
　奔軼也交互之義取焉或曰交互為本義周官鼈人
　掌取互物以時簎魚鼈龜蜃凡貍物(鄭司農曰謂有甲滿胡龜鼈之)
　(屬説文曰罟也又作䇘䇘可以収繩也從竹中象人手所推握也或单作互徐鍇曰此直象形周禮有)
　(梐互葢以交互遮闌也)
節　　子結切古者為節以為符信象骨節之形(説文曰瑞)
　(信也象相合之形)周官掌節掌守邦節而辨其用以輔王命
　守邦國者用玉節守都鄙者用角節凡邦國之使節
　山國用虎節土國用人節澤國用龍節皆金也以英
　蕩輔之門關用符節貨賄用璽節道路用旌節皆有
　期以反節凡通達於天下者必有節以傳輔之今通
　作節

節之㑹意

令　　　力正切命令也節以將之從亼合卪為令也

令之之謂令平聲借為鈴鐸之令詩云盧令令松


根有伏塊如令謂之伏令草有豨令其根如令而


黑謂之豨令亦曰豬令(别作苓)又借為令善之義令


人令月是也

印　　　　　於刃切按璽節以志也故璽亦謂之印

按之之謂印於棘切呂氏春秋曰若璽之於塗也


印之以方則方印之以圜則圜(説文曰印執政所持信也從爪從卩)


(按也從反印於棘切按印從覆又不從爪説文多以覆又為爪印實一字)因之為


印揚之印印而下也借為發語辭與繄相近(今作)


説文曰㢲從此闕(孫氏士戀切)


節之諧聲

厀　　　息七切脛節也又作　　
卷　　　巨員切節之卷曲也(説文曰厀曲也)引之則凡卷曲

者皆曰卷詩云有卷者阿山阿卷曲也手指之曲


亦曰卷中庸曰一卷石之多亦作卷髪之曲卷曰


卷詩云卷髪如蠆(别作鬈)身之曲局曰卷(説文䟒行䟒趢也一)


(曰行曲脊貌)角之卷曲者曰卷(别作觠)曲而轉曰卷居轉


切詩云我心匪席不可卷也(别作捲)卷之成軸為卷


居願切圜規于外曰卷起權切冠武亦曰卷與圈


通又古本切與衮通(釋名曰畵卷龍於衣故曰卷更宜考之)

卲　　　實照切(説文曰髙也)

節之疑

缷　　　司夜切(説文曰舍車解馬也從卪止仐讀若汝南人寫書之寫)
色　　　所力切顔色采色也(説文曰顔气也從人從卪古文)

色之諧聲

艴　　　旉勿切拂於中而見於色也孟子曰曾西艴

然不悦


(説文曰科木節也厂聲徐鉉曰厂非聲賈侍中曰裹也一曰葢也孫氏五果切疑)


(非説文本音)

巵　　　章移切　説文曰圜器也一名觛　(所以節飲食象人節在其下也)按記

曰敦牟巵匜非餕莫敢用(康成曰酒漿器)

幻　　　胡關切兩環相貫也上象其紐又作環借
　為幻惑幻妄之幻去聲書曰無或譸張為幻

幻之轉注疑

予　　　余呂切(説文曰推予也象相予之形相詐惑也從反予引書按說文之説)

(絶無意義)於書傳予之上聲與與通予之平聲與余通

丰　苦計切(説文曰草蔡也象草生之散亂也孫氏古拜切按説文之説絶無理)丰即
　契也又作　　加刀刀所以契也(説文曰巧㓞也孫氏恪八切)又
　作　　大聲(説文曰大約也從大從㓞)古未有書先有契契刻竹
　木以為識丰象所刻之齒耒以丰為聲易曰上古結
　繩而治後世聖人易之以書契呂氏春秋曰契舟求
　劒周官菙氏共燋契以待卜事(康氏曰契契龜之鑿也)詩云爰
　始爰謀爰契我龜(毛氏曰開也又作栔説文曰刻也)因之為契劵刻
　畵竹木而剖分之各執其一以合信周禮曰聴取予
　以書契列子曰宋人有得遺契者歸而數其齒曰富
　可待矣因之為契合契與刻聲義相近故又因之為
　契薄猶言刻薄也苦結切(别作鍥)借為契濶之契詩云
　死生契闊又悉結切借為稷契之契(亦作禼)
卜　　　博木切灼龜以卜吉凶也象焌契(一説象龜兆之)
　(從衡)

卜之象形㑹意

兆　　　治小切灼龜坼也兆象其坼　　古文季曰
古文為正從卜小聲周官太卜掌三兆之法一曰玉


兆二曰瓦兆三曰原兆卜師掌開龜之四兆一曰


方兆二曰功兆三曰義兆四曰弓兆引之為墓兆


既啓土斯謂之兆士喪禮曰掘四隅外其壤掘中


南其壤所謂兆也借為億兆之兆十萬為億十億


為兆

占　　　職亷切既卜眂兆而辨論其吉㓙曰占從卜

從口占之義也既筮占亦如之又去聲漢書曰令


商賈各以其物自占今人因用為占據之占(俗作佔)


卜之諧聲

卦　　　古賣切易卦也
鼑　　　　　知盈切(説文曰卜問也從卜貝以為贄京房説鼎省聲按京説為是古)

(文貞正從鼎從貝者鼎之省也)周官太卜國大貞卜立君卜大封


又曰大遷大師則貞龜又曰季冬陳玉以貞来歲


之媺惡(康成曰貞問於正者也必先正之乃從問焉貞龜者正龜於卜位也)傳曰衛


侯貞卜(杜氏曰正卜夢之吉凶)呉語曰請貞於陽卜又易内

卦為貞外卦為悔書曰乃命卜筮曰貞曰悔傳曰


蠱之貞風也其悔山也又本卦為貞變卦為悔晉


語曰筮之得貞屯悔豫貞之為言正定其吉㓙也


易曰吉凶者貞勝者也天地之道貞觀者也日月


之道貞眀者也天下之動貞夫一者也楚辭曰攝


提貞於孟陬凡事不吉則㓙而人有疑焉卜筮之


知足以決正之故曰貞卜貞有專固正靜之義焉


故内卦為貞外卦為悔本卦為貞變卦為悔易曰


乾元亨利貞其於四時也當冬文言曰貞固足以


幹事屯之六二曰女子貞不字又曰小貞吉大貞


凶晉人曰豈可見黄門而稱貞貞之義居可知矣


正不足以盡之是先人之訓也


卜之疑

用　　　余訟切書傳通以為施用之用　　(宣簋文以此為)

(鍾説文曰用可施行也從卜從中衛宏説古文一説此本鏞字象鍾形借為施用之用)


用之諧聲

乎北乎祕二切具所用也又作備加人(説文曰具)


(也從用茍省聲)

甯　　　乃定切(説文曰所願也寍省聲)按甯義闕春秋衛有甯

氏


用之疑

甫　　　方巨切(説文曰男子美稱從用從父父亦聲)借為甫田甫草之

甫(毛氏曰大也)

外　　　五㑹切外與内對外為陽内為隂外為表内

為裏(説文曰逺也卜尚平旦今夕卜於事外矣)

　六書故卷二十九
欽定四庫全書
　六書故卷三十
　　　　　　　　　　　　宋　戴侗　撰
工事六
絲　　息茲切象絲出於絸(説文曰細絲也象束絲之形讀若古文)
　(絲𧖟所吐也從二糸徐鍇曰一𧖟所吐為忽十忽為絲糸五忽也按絲非一絸之緒故兩其象以立義其)
　(有偏旁者則從省文非有二字也)
絲之象形

系　　　胡計切絲所聯屬也象形亦作　　(説文曰系繫也)

(丿聲籒文)與繫通(説文曰系或作又係絜束也帶也)


系之諧聲

䌛　　　余周切系也卜筮皆有䌛蓋系頌系辭也周

官占人凡卜筮既事則繫幣以比其命歲終則計


其中否若黄帝戰於阪泉之類所謂䌛也(陸氏曰直救切)


又與由通用(爾雅曰䌛道也説文曰隨從也徐鉉曰俗從䍃)又餘招切逺


屬役也漢書曰髙帝嘗䌛咸陽(又作傜徭應劭曰䌛役也師古曰與)


(傜通塞外覊後之蠻亦謂之徭葢取此義又作傜説文喜也自闗以西物大小不同謂之㑾)

率　　　劣戊切伯曰大索也上下兩端象所用絞率

者中象率旁象麻枲之餘(别作繂􁊜類篇曰索也)又為率帶


之率記曰率帶諸侯大夫皆五采士二采又曰士


練帶率下辟凡帶有率無箴功(康成曰率繂也繂之不加箴功)傳


曰藻率鞞鞛(杜氏曰藻率以葦為之所以藉玉非也藻五采也以五采率帶也鞞鞛葢)


(與帶相屬)又為彀率孟子曰羿不為拙射變其彀率(説文)


(曰彎弓之限也)又所律切(説文曰捕鳥畢也象絲网上下其竿柄也按上下竿柄之說未)

(通)借為率循之率書曰率循大卞詩云交交桑扈


率場啄粟中庸曰率性之謂道因之為率先率領


(别作䢦説文曰先道也)因之為將率之率與帥通所類切又


借為率爾之率所律切

絶　　　情雪切斷絲也象絲而絶之又作　　從糸

從刀卪聲(説文曰絶古文漢書絶者不可復續)


絕之轉注

繼　　　古詣切續斷也反絕為繼(俗作繼)

絲之㑹意

綏　　　息遺切車中垂轡所爰以升者也語曰升車

必正立執綏記曰君車將駕則僕奮衣由右上取


貳綏君出就車則僕并轡授綏凡僕人之禮必授


人綏又曰執君之乗車僕者負良綏申諸幦以散


綏升(説文曰車中把也從糸從妥徐鍇曰升車必執綏所以安也當從爪從安省按綏無安義)


引之為撫綏之義書曰三百里諸侯五百里綏服


又曰克綏厥猷曰綏厥士女曰撫綏萬方曰綏予

曰無毖于恤詩云綏我眉夀曰綏以多福曰福履


綏之曰以綏後禄語曰綏之斯來謂垂接爰引之


也(綏綏妥多互用記曰武車綏旌陸氏耳佳切此以綏為綏者也記曰執天子之器上衡國君平)


(衡大夫則綏之又曰國君綏視大夫衡視康成皆讀為妥此以綏為妥者也)


絲之諧聲

絸　　　　　古典切𧖟吐絲所自包裹也又作　　

(説文曰𧖟衣也從糸從虫徐本從黹省唐本從絸古文爾雅蟓桑繭雔由樗繭棘繭欒繭蚢蕭繭)


(按出之為繭者非一惟𧖟繭可繅為絲)衣以繭絮之者因謂之繭記


曰子羔之襲也繭衣裳(康成曰若今大䙱)又曰纊為繭縕


為袍(康成曰衣有著之異名也别作襺説文曰袍衣也)

繅　　　穌遭切抽絸取絲也又子皓切與繰互用(别作)

 　

緒　　　徐呂切抽絲之端緒也
統　　　他綜切合衆繭之緒而抽之繅之統也(甌人呼他)

(鄧切)引之則凡統緒皆曰統禮曰大宗者尊之統也


孟子曰君子創業垂統總統之曰統上聲易曰乃

統天書曰統百官禮曰尊者尊統上卑者尊統下


(説文曰紀也不然)

縷　　　力主切絲麻之縷可經緯者也周官典枲掌

布總縷紵麻草之物孟子曰麻縷絲絮

綹　　　力久切説文曰緯十縷為綹按縷綹一聲實

一字也甌人以繅餘粗絲為綹

綫　　　私箭切大絲所用縫紉者也又作　　周禮

縫人掌縫線之事

細　　　穌計切絲之㣲者也
緬　　　彌兗切細不絶也説文曰㣲絲也今之絡者

别其絲最細者為緬次曰大緬凡緬以為緯(文作緬)

緢　　　彌遙切細而毛也(説文曰旄絲也)
紬　　　直由切抽取純緒也今人織大絲為繒亦謂

之紬(説文曰大綜繒也)

絡　　　盧各切既繅而絡之去其䌳類别其經緯也

引之為羅絡為籠絡

繹　　　羊益切重絡也凡反覆紬繹皆曰繹語曰繹

如也以成曰繹之為貴祭之眀日再祭因謂之繹

紡　　　甫罔切以車絡絲欲其緊也傳曰紡焉以度

而去之以紡絲為繒者因謂之紡聘禮曰賄用束


紡(康成曰紡紡絲所為今之縳也説文曰网絲也蜀本作拗絲按為网者必紡其絲故許氏云)


因為纒縛之義晉語曰執而縛於廷之槐

繀　　　穌對切説文曰著絲於筟車也(説文釋筳曰繀絲筦也筦)

(筟也筟筳也繀又取猥切按筟車紡車也著絲於筳著筳於車踏而轉之所謂紡也)

紽　　　徒何切詩云素絲五紽(毛氏曰數也)
緎　　　于逼切詩云素絲五緎(西京雜記曰五絲為䌰倍䌰為升倍升為)

(緎倍緎為紀倍紀為緵倍緵為襚爾雅曰緎縫也孫炎曰縫之界緎也按詩末章云羔羊之縫則此)


(不得為縫矣紽緎總皆以五尋疑皆絲之量數顧今無所考爾説文羔裘之縫從黒)

緵　　　子紅切又去聲史記景帝令廷隷衣七緵布

(正義曰葢今七升布言其粗也如西京雜記之説當為八升七緵當為五十六升矣必無此理漢書)


(十緵布二匹孟康曰緵八十縷也爾雅曰緵罟謂之九罭)

綜　　　子宋切合絲為縷機所用提經也(又子鄧切與緵疑當)
(合)綜之曰綜上聲易曰錯綜其數

經　　　堅靈切又去聲軸所持絲也經從而緯衡經

長竟而緯可接續凡為布帛必先經而後緯故經


始經營經常之義生焉

緯　　　于貴切杼所持絲也經從而緯衡又羽鬼切

(一説束也)


(説文曰織絹以絲貫杼也丱聲孫氏古還切)

織　　　質力切經之緯之以為布帛謂之織(又作説文曰)

(樂浪挈令織從式)染絲織成文采謂之織即吏切書曰厥


匪織文(孔氏曰錦綺之屬)周禮曰受文織絲組焉詩云織


文鳥章記曰士不衣織(康成曰染絲織之也)

紹　　　市沼切接繼統緒也(説文曰古文從卲)
續　　　似足切繼絕也(説文曰古文從庚從貝)
纉　　　作管切紹續組織之成功也書云纉禹舊服

詩云載纉武功中庸曰纉太王王季文王之緒(説文)


(曰繼也)與纂通記曰纂乃祖服

總　　　作孔切合而總之也(俗作總)與通(説文曰聚束也徐鉉)

(曰俗作摠非)書云無總于貨寳總角撮髪也總撮聲相


通記曰櫛縰筓總又祖叢切詩云素絲五總(毛氏曰數)


(也)

級　　　紀立切絲次弟也
給　　　居立切經緯相給足也(説文曰相足也)語曰禦人以

口給因之為周給

緩　　　胡玩切不急也(説文作從素)
紓　　　商居切緩之也
縱　　　足用切舍之使緩也(俗作縱)
綽　　　尺約切寛緩有餘𥙿也詩云寛兮綽兮孟子

曰綽綽然有餘𥙿(説文作繛從素)

􁈥　　　昌善切説文曰偏緩也(又作繟説文曰帶緩也)
絿　　　渠尤切詩云不競不絿不剛不柔(毛氏曰急也按詩剛)

(與柔對言競與絿對言絿當為弛緩意)

緊　　　忍切縆急也
紾　　　止忍切絲繚轉也考工記曰老牛之角紾而

昔謂其角理紾轉也孟子曰紾兄之臂而奪之食


謂轉戾其臂也

綟　　　洛計切轉之急也(説文曰綟帛戾草染色)亦單作戾素

問曰其病緛戾又力結切絞之急也與捩通

縮　　　所六切絲緊綟而短縮也贏縮之義生焉借

為縮酌之縮周禮曰醴齊縮酌記曰縮酌用茅眀


酌也(康成曰醴濟九濁沐之以茅縮去滓也)又借為衡縮之縮記曰


古者冠縮縫今也衡縫縮直也孟子曰自反而縮

繽　　　毗民紕民二切繽紛絲襍亂貌楚辭曰時繽

紛以變易曰佩繽紛其繁飾(又作説文曰闘連結紛相牽也又作)


 　

紛　　　專文切絲繁不治也(説文曰馬尾韜也)亂絲敝帛可

用以揩拭者因謂之紛記曰左佩紛帨(别作帉説文曰楚謂)


(大巾曰帉)

紜　　　王分切紛紜絲亂也孫子曰紛紛紜紜鬭亂
綮　　　遺禮切絲錯結也(説文曰緻繒也一曰徽幟信也有齒)筋肉之

衆盤結者因謂之綮荘子曰技經肎綮之未嘗(司馬)


(彪曰結處也肎綮又作肯綮徐鉉曰肥腸也非)

紊　　　亡運切經理錯亂也
䜌　　　呂員切又洛官切(説文曰亂也一曰治也一曰不絶從言從絲㑹意)

按此疑即亂字詳具􁌏部

紿　　　他亥徒亥二切説文曰絲勞即紿借為欺紿

之紿(别作詒説文曰相欺詒也)

繲　　　古隘切絲纇䌰也莊周曰挫鍼治繲
䌰　　　尼攝切絲接岐也(西京雜記曰五絲為䌰倍䌰為升)
纇　　　盧對切説文曰絲節也傳曰刑之頗類借用

類字

䌳　　　商支切説文曰粗緒也(徐鉉曰今俗作絁)
紇　　　下沒切説文曰絲下也
素　　　桑故切又平聲帛未染曰素􁄞省聲(説文曰白致繒)

(也從主取其澤也)素無文采故因之為空虗之義詩云不

素餐兮記曰素隐行怪傳曰與其素厲皆此義也


素為文采之質在㑹畵之先考工記曰㑹畵之事


後素功因之為故素平素凡在事先之義喪禮所


謂飯素食傳曰不愆于素中庸曰素其位而行皆


此義也因之為才樸之素禮曰獻才獻素(康成曰形法定)


(為素俗作塑塐)又借為鄉義(别作傃)

純　　　常倫切帛之粹者也士冠禮爵弁服純衣(康成)

(曰絲衣也)語曰麻冕禮也今也純儉引之為純壹詩云


文王之德之純易曰剛健中正純粹精也假借之


義三為衣純主尹切縁也書曰篾席黼純記曰具


父母大父母衣純以繢具父母衣純以青又徒渾


切詩云白茅純束(毛氏曰純束猶包之也康成曰裹束也陸氏讀如屯朱子曰徒)


(尊切)又射禮二算為純(康成曰純猶全也耦隂陽陸氏曰如字投壺禮音全非)

縞　　　古老切粗於素曰縞書云厥篚玄纎縞(孔氏曰玄)

(黒繒縞白繒也或曰細繒也)記曰大祥素縞麻衣又曰祥雖不


當縞者必縞又曰縞冠素紕既祥之冠也以縞為

未純吉之服而縞冠乃以素紕之明縞粗於素也


(細繒之説非)粗則不能宻致故素問曰生於心如以縞


裹朱生於脾如以縞裹栝樓實史記曰彊弩之極


矢不能穿魯縞

纎　　　思亷切帛精細者書曰厥篚玄纎縞記曰祥

而縞禫而纎(孔氏以纎為玄與縞之細鄭氏以纎為黒經白緯皆非也禫則純吉矣又)


(何白緯之有玄纎縞實為三物縞粗而纎細)引之則凡纎細者皆曰纎


(别作孅説文曰兑細也)

繒　　　疾陵切説文曰帛也記曰列祭祀瘞繒(説文曰)

(籒文從宰省)

絹　　　吉縁切今人通謂繒為絹(説文曰繒如麥䅌)
綈　　　杜兮切説文曰厚繒也
紈　　　胡官切説文曰素也
綾　　　力膺切䊶地而織文也
䊶　　　商支切(徐鉉曰即䌳字)
綺　　　去倚切説文曰文繒也織采為文曰錦織素
為文曰綺

綃　　　相幺切生絲薄繒也記曰君子狐青裘豹裒

玄綃衣以裼之士昏禮曰姆纚筓宵衣(康成曰宵讀如素衣)


(朱綃之綃魯詩綃為綺屬也姆亦玄衣以綃為領因以為名且相别爾)饋食禮曰主


婦纚筓綃衣(康成曰宵綺屬也此衣染之以黒其繒木名曰宵詩有素衣朱宵記有玄)


(綃衣按詩無素衣朱綃康成於士昏禮饋食禮一作綃一作宵必有一誤一以為領一以為衣未免)


(自相舛綃葢輕薄之物下有素衣以此加其上猶衣錦尚絅也)又作　　記曰布


幕衛也縿幕魯也(康成曰縑也讀如綃)

紗　　　師加切輕繒暑所服也古單作沙(説文無紗字)周

官王后之六服褘衣揄狄闕狄鞠衣展衣縁衣素沙


(康成曰今之白縳也六服皆袍制以白縳為裏使之章顕今世沙縠之名出于此)又麻績


而紡之者為紗(類篇一曰紡纑也)

縳　　　樞絹切又柱沇切(説文曰白鮮色康成曰紡絲為之類篇曰雙縳緻繒)

(也紡熟絲為之)又周禮曰百羽為摶十摶為縳(康成曰束名也劉氏)


(古本切沈氏除轉切按專非古本之聲爾雅曰十羽謂之縳百羽謂之繟左氏傳申鮮虞以帷縳其)


(妻而載之)

縠　　　胡谷切説文曰細縳也按縠紡之精者也其

文緊蹙故曰縠

縑　　　古恬切(説文曰并絲繒也淮南子曰素之質白縑之性黄按縑疑當作兼二丈為)

(端二端為匹為兩為兼兼匹兩之義一也今人猶以匹為兼)

縝　　　章忍切宻緻也記曰縝宻以栗與鬒通(别作稹非)

(絲髪之縝至矣禾不足言也)

緛　　　而沇切説文曰衣蹙也(類篇曰縬也縬縮也聚文也王氷曰縮也)
縐　　　側救切綃縠緊蹙也詩云䝉彼縐絺别作皺

(又作)

縟　　　而屬切織采繁縟也
紑　　　匹邱切輕潔貌詩云絲衣其紑(毛氏曰潔鮮貌舅駟曰輕)

(貌)

縵　　　莫半切説文曰繒無文也周官卿乗夏縵(康成)

(曰無瑑也)傳曰降服乗縵(杜氏曰無文也)與漫通又平聲縵被


之也與鞔通周官凡祭祀奏縵樂謂琴瑟之屬被


之以絲也記曰不學操縵不能安絃

絅　　　口迥切記曰襌為絅中庸曰衣錦尚絅惡其

文之著也又作　　士昏禮女從者被顈黼(康成曰襌)


(也)又作　　詩曰衣錦褧衣裳錦褧裳(康成曰衣裳用錦而)


(上加襌縠焉)

練　　　郎甸切以灰熟帛也絲帛曰練金鐡曰鍊通

曰湅(别作潄)

緅　　　緇鳩切考工記曰三入為熏五入為緅七入

為緇(説文新附緅青黒色康成曰纁三入而成再染以黑為緅今禮俗文作爵言如爵頭色也)


(又再染以黒乃成緇矣)

緇　　　側持切説具緅下(説文曰黑色也或作䊷)
紅　　　戸工切朱之類也(漢書錦鏽纂組害女紅者也又以此為女功之功)
紫　　　奬此切説文帛青赤色語曰紅紫不以為褻

服(説文曰紅紫間色不正不以為褻服則上服可知)又曰惡紫恐其亂朱


也(聞之仁宗時有紫帊為油所漬其色竊玄因命染人放而為之謂之油紫今四品以上朝服用)


(此其染之以紫草色近玄昔之紫近絳謂之北紫亂朱者北紫也紅紫色之艶者故不以為褻服而)


(已紅非間色也)

絳　　　古巷切(説文曰大赤也按今人以茜草染帛謂之茜紅葢絳也説文綪赤繒也以)

(茜染故謂之綪)

縓　　　七絹切(説文曰赤黄色也爾雅一染謂之縓再染謂之赬三染謂之纁)喪禮

裳縓綼緆(康成曰一染謂之縓今紅也陸氏曰淺赤黑色)喪服公子為其


母麻衣縓縁為其妻縓冠

緹　　　他禮切(説文曰丹黄色或作祗)周禮曰赤緹用羊(康成曰縓)

(色)漢有緹騎

縉　　　即刃切(説文曰帛赤色也)春秋傳有縉雲氏(説文引禮有縉)

(縁按禮止有縓緣縓縉聲相近豈即一字與)

緋　　　甫㣲切今人以絳為緋(説文新附帛赤色也)
緑　　　力玉切説文曰青黄色也
紺　　　古暗切説文曰深青揚赤色
縹　　　鋪沼切又平聲(説文曰帛青白色也劉熈曰淺青色)
綦　　　渠之切(又作綥説文曰艾蒼色從糸卑聲引詩縞衣綥巾未嫁女所服一曰不借)

(或作綦)書曰四人綦弁(孔氏曰文鹿子皮)詩云縞衣綦巾(毛氏)


(曰艾蒼色鄭氏曰綦艾也)記曰玄冠綦組纓士之齊冠也(陸氏曰襍)

(色也)又曰世子佩瑜玉而綦組綬孔子佩象環五寸


而綦組綬(康成曰文襍色也)詩云其弁伊騏(毛氏曰騏騏文也鄭氏曰)


(騏當作綦按綦騏實通用毛氏曰蒼祺曰騏説文曰騏青驪文如博棊也蒼祺騏文艾蒼色子鹿皮)


(大略皆蒼色也襍文博棊之説恐不然)又為屨系士喪禮屨組綦繫


于踵(康成曰屨系也所以拘止屨也讀如馬絆綦之綦陸氏曰一音去聲)記曰偪屨


著綦又假借之義與極同荀子曰綦大而王綦小


而亡目欲綦色耳欲綦聲

緗　　　息良切(説文新附帛淺黄色也劉熈曰如媆葉色)
纔　　　徂來切(説文曰雀頭色一曰㣲黑如紺纔淺也讀若讒)按纔一入色

之淺也故引之則甫爾為纔

繰　　　子皓切五采絲織成也與藻通(與繅互用説文曰繰帛如)

(紺色或曰深繒讀若喿)周禮曰王位加繅席(康成曰讀如藻率之藻削蒲蒻)


(展之徧以五采若今合歡矣)又曰王晉大圭執鎮圭繅藉五采


五就公侯之圭璧皆繅(康成曰繅有互采文)聘禮諸侯朝天


子圭與繅皆九寸繅三采六等朱白蒼記曰天子


玉藻十有二旒(康成曰襍采曰藻天子以五采藻為旒)又曰天子之

冕朱緑藻(又作璪)

繡　　　息救切以五采綫絺刺為文章也(又作綉)
絢　　　許掾切子夏問曰詩云素以為絢兮何謂也

子曰繪事後素聘禮問諸侯朱緑繅皆絢組(康成曰采)


(成文曰絢)

繢　　　黄外切㑹五采以畵也(説文曰織餘也)考工記設色

之工畵繪古單作㑹(又作繪)

纈　　　戸結切染繒成文采也
縫　　　符容切(又作綘)縫衣也縫之所合為縫去聲
紉　　　女鄰切穿鍼也記曰衣裳綻列紉箴請補綴

(説文曰紉繟繩也繟帶緩也一説合絲為紉)

紩　　　直質切説文曰縫也
綴　　　陟衛切縫聮也本單作叕又樂有綴兆記曰

綴兆舒疾樂之文也謂樂舞者行列之聮也(康成曰綴)


(謂賛舞者之位陸氏丁劣切徐氏丁衛切徐音似是)又陟劣切士喪禮始死


綴足用燕几(康成曰猶拘也為將屨恐其辟戾也)

緝　　　七入切緶衣裳齊也喪服傳曰斬衰者不緝

也又為緝績麻枲之緝引之為整緝緝理詩云學


有緝熈于光明亦作　　(説文曰緝績也緁緶衣也或作䌌孫氏七接切)


(又作説文曰䘳縁也徐鍇曰鍬緶之也緁又側洽切)賈誼曰緁以偏諸(師古)


(音妾)

緶　　　毗連切緝也(説文曰交枲也一曰緁衣也)
紕　　　頻脂切以帛緶衣冠之旁也(説文曰氐人也孫氏卑履切)

記曰縞冠素紕(康成曰緣邉也讀如禆益之禆)又曰韠紕以爵韋


六寸(康成曰在旁曰紕在下曰純)詩曰孑孑干旄素絲紕之(毛氏)


(曰曰紕所以織組總紕於此成文於彼願以素絲紕組之法御四馬也康成曰素絲為縷以縫紕旌)


(旗之旒縿或以維持之按紕緶聲相近義相通康成縫緶之説是也維持之説與毛氏之説俱非)


又篇夷切經緯不相持之謂紕錯亂之謂繆

綖　　　夷然切冕上覆也傳曰衡紞紘綖亦單作延

記曰前後䆳延

纚　　　所綺所買二切士冠禮曰緇纚廣終幅長六

尺又作　　記曰櫛縰筓總(説文曰冠織也康成曰今之幘梁也廣長)

(足以韜髮而結之)因為縰屬之義詩曰汎汎揚舟紼纚維


之(毛氏曰綏也舅氏曰小索也)

紳　　　升人切大帶之垂曰紳記曰紳長制士三尺

有司二尺有五寸子游曰三分帶下紳居一焉語


曰子張書諸紳葢書於下垂也帶之有垂者因謂


之紳語曰加朝服拖紳

繻　　　相俞切列帛為繻也(説文曰繒采色)春秋傳有紀列

繻申繻漢終軍入闗吏予繻問何為曰為復傳還


當以合符(蘇林曰帛邉也舊闗出入皆用傳傳煩因列繻頭合以為符信也又作緰愉今)


(人列帛以飾髻謂之繻俗作須)

紟　　　其禁切士喪禮曰陳衣紟不在算喪大記曰

紟五幅無紞(康成曰單被也説文曰衣系也籒文作䘳按衣系當作衿見衿下)記


曰絞紟衾冒死而後制

纕　　　息羊切(説文曰爰臂也)離騷曰既替余以蕙纕(類篇曰佩)

(帶也)

縁　　　以絹切説文曰衣純也沿其縁之謂縁平聲
又為褖衣之緣詳見褖下

綼緆　　毗支切(劉氏音卑又賔彌切)　　他計切(劉氏羊豉切)士喪

禮曰眀衣裳縓綼緆(康成曰裳飾在幅曰綼在下曰緆説文曰緆細布也或作)


(􁝝燕禮公尊寞用綌若錫康成曰今文或作錫詳見錫下)

納　　　諾荅切宻行縫紩也(説文曰絲溼納納也今人以為出内之内故縫)

(納别作衲)喪服傳菅屨外納(康成曰収其餘也)

繕　　　時戰切紉補也傳曰繕甲兵曰繕守備曰修

賦繕完皆謂繕補也周官繕人掌王之用弓弩矢


服矰弋決拾(康成曰勁也善也又記曰急繕其怒康成讀作勁)

綻　　　堂練直莧二切衣縫解也記曰衣裳綻裂(説文)

(作䋎補縫也又作䘺)縫綻因謂之綻古詩曰故衣誰當補新


衣誰當綻

纊　　　苦謗切緜也(或作絖)
紵　　　直呂切(説文曰檾屬細為絟粗為紵别作)周官典枲堂布總

縷紵之麻草之物(康成曰細曰總粗曰紵按布總縷紵同為麻草已治之物名檾)


(屬者苧也詳見草部)

絮　　　息據切(説文曰敝綿也)絣澼始成而輕毳為纊緜忍

為緜襍碎為絮緼著為緼記曰客絮羮主人辭不


能亨謂投五味而攪和之也(康成曰調也陸氏勑慮切非)

緼　　　於粉切纊在袍裏為緼故舊纊亦曰緼記曰

纊為繭緼為袍語曰衣敝緼袍(孔氏曰緼枲著康成曰纊新綿緼舊)


(絮説文曰緼紼也紼亂絲也)引之則凡緼著緼結緼畜皆曰緼


易曰乾坤其易之緼邪通作藴韞又於云切絪緼


絲絮禯厚緜宻也易曰天地絪緼萬物化醇(又作氤氲)


又烏魂切史記曰束緼請火(師古曰亂麻也於粉切按今俗語呼若温)


記曰一命緼韍幽衡(康成曰赤黄色所謂韎也見韎下)

絪　　　伊眞切説具緼下
􁂤　　　郎奚切惡絮也(説文曰􁂤繫􁂤也一曰維也繫一曰惡絮也又作縘)
紙　　　諸氏切　説文曰絮　(説文曰絲滓也一苫也)　　孫氏都兮切　按紙

𥿄一字葢以絲滓敗絮合而為之後漢蔡倫始以


敗網襍樹膚為紙以代簡牘今人以楮皮為之(或作)


(帋)

績　　　則歴切緝麻也引之為功績書曰乃言底可

績又曰三載考績(别作勣)今人以麻之已績者為績


側吏切

纑　　　郎乎切(説文曰布縷也)孟子曰身織屨妻辟纑(朱子曰練)

(麻也)史記曰山西饒才竹榖纑(司馬貞曰山中紵可以為布)

絺　　　抽脂切凡麻草之物細者為絺粗者為綌又

為絺繡書云宗彝藻火粉米黼黻絺繡(鄭氏曰刺也)

綌　　　乞㦸切説具絺下(别作)
綀　　　所菹切(説文新附布也)
緦　　　新兹切喪服傳曰緦者十五升抽其半有事

其縷無事其布曰緦(説文曰十五升布也一曰兩麻一絲布也古文)

繐　　　息鋭切喪服傳曰繐衰者何以小功之繐也

繐衰四升半(康成曰治其縷如小功而成布四升半凡布細而疏者謂之繐今南陽有)


(鄧繐别作)

絟　　　逡縁切(説文曰細布也詳見荃下)
紝　　　如林尼心二切(説文曰機縷也孫氏如甚切)記曰織紝組
紃(類篇曰織也或作䋻䋕)傳曰執鍼織紝皆百人按織組紘


之屬曰紝

組紃　　摠古切　　詳遵切合縷以為紘綖纓綬之

屬也圜曰組扁曰紃(説文曰紃圜采也康成曰絛也)記曰織紝組


紃又曰純以素紃以五采(康成曰施諸縫中若今絛按圜采不可以紃縫)


(圜者組也紃又作絇)

紘　　　乎萌切周官王之五冕玉筓朱紘(説文曰冠卷也或作)

(紭康成曰以組為之一條屬兩端於武為飾)傳曰衡紞紘綖(杜氏曰纓從下而上)


(者也又為網綱班固賦曰觀天網之紘覆廓帝紘恢皇綱司馬相如賦曰覽八紘而觀四海)

紞　　　都感切傳曰衡紞紘綖(説文曰冠冕塞耳音徐鉉曰今俗作髧非)

(杜氏曰冕之垂者)禮曰緇衾無紞記曰紟五幅無紞(康成曰被)


(識也所以别前後又曰以組類為之綴之領側若今被識)

纓　　　於盈切説文曰冠系也飾馬者亦用之(鄭司農曰)

(謂當匈康成曰今馬鞅)

緌　　　儒佳切纓下垂也記曰冠緌纓(康成曰纓飾也)又曰

范則冠而蟬有緌(康成曰范蜩也蜩喙在腹下)通作蕤記曰大

帛冠緇布冠不蕤委武玄縞而後蕤

綬　　　殖酉切組之長者所用維繫也(説文曰韍帷也)記曰

天子佩白玉而玄組綬(康成曰所以貫佩玉者也)周官幕人掌


帷幕幄帟綬(鄭司農曰綬所以繫帷幕幄帟也)漢書曰方寸之印


丈二之組(師古曰組者印之綬)

絛　　　土刀切組紃之通名也
縭　　　力知切詩云親結其縭(爾雅曰婦人之褘謂之縭縭綏也毛氏曰)

(婦人之褘也母戒女施衿結帨孫炎曰褘帨巾也爾雅疏曰孫炎説非郭氏曰今之香纓也禕邪交)


(落帯繫於體因名為禕説文曰縭以絲介履也又作䄜)

纂　　　作管切(説文曰似組而赤)齊語曰縷纂以為奉(韋昭曰以)

(縷織纂不用絲也纂織文也)漢書曰錦繡纂組害女紅者也(應邵)


(曰今五采屬綷是也師古曰綷㑹也子内切)按纂與纉亦互用記曰纂


乃祖服大槩纂有聚義纉則繼也(又作纗)

繶　　　於力切屨之要飾也周官屨人為舄赤繶黄

繶青句士喪禮夏葛屨冬白屨皆繶緇絇純士冠


禮玄端黒屨青絇繶純(鄭司農曰赤繶黄繶以赤黄絲為下縁也禮家亦謂)

(以采絲礫其下為繶也康成曰縫中紃也)士虞禮曰賔長洗繶爵(康成曰口)


(足之間有篆文也又作)

絇　　　勤拘姜踰二切今鞋帶之屬古之屨舄其前

皆開句之以絇士喪禮曰綦結于跗連絇(康成曰絇謂之)


(拘著舄屨之頭以為行戒又曰状如刀衣鼻在屨頭説文曰纑繩拘也讀若鳩)古亦單作


句周禮曰黄繶青句

緄　　　古渾古本二切詩云竹閉緄縢(毛氏曰繩也説文曰織帶)

(也)

縢　　　徒登切(説文曰緘也)書云納冊于金縢之匱(孔氏曰緘)

(也)士喪禮曰兩籩無縢(康成曰縁也)詩云竹閉緄縢又


曰朱英緑縢(毛氏曰約也)記曰國家靡敝則甲不組縢


(康成曰以組飾之及紟帶也按縢一字而諸家隨事異説)

綅　　　蒼林子心二切詩云貝胄朱綅(毛氏曰以朱綅綴胄也説)

(文曰絳綫也)

紲　　　息列切所以繫犬馬者也(説文系也)士喪禮乗車

革紲(康成曰繮也)又作　　傳曰臣負羈絏(杜氏曰馬繮也)又

作　　記曰犬則執緤(康成曰所以繫制之者)楚辭曰登閬


風而緤馬引之則凡覊縶者皆曰紲語曰在縲絏


之中考工記弓人居角恒角而達引如終紲非弓


之利(别作)

繮　　　居良切(説文曰馬紲也又作韁)
轡　　　必媚切馭馬轡也(按今所謂靶即轡也轡靶同聲)
縶　　　陟立切繫馬韁也又作馵(説文馵絆馬也從馬口其足引傳執)

(馵馬前或作縶)詩云皎皎白駒縶之維之(毛氏曰絆也)傳曰韓


厥執縶馬前(杜氏曰縶馬絆也)

纍　　　力追切索類所用以纒縳也語曰在纍絏之

中傳曰不以纍臣釁鼓詩曰葛藟纍之又作　　


(説文纍綴得理也一曰大索也絫増也從厽從系絫十黍之重也别作縲纝䉂累牛騰馬别作㹎㹎)


(木實緐多纍纍然别作欙虆並非)又借義為疲纍之纍家語曰纍


纍若喪家之狗(别作儽儽説文曰儽垂貌一曰嬾解别作傫)亦作　　


畾省聲累及之曰累上聲公羊傳曰及者何累也


因之為曾累之義所累為累去聲又魯果切記曰

為大夫削瓜者累之(康成曰倮也讀若倮)

糾　　　居黝切丩合絲縷緊急也故為糾合糾繆糾

慝

絼　　　直几切周官飾其牛牲置其絼(鄭司農曰著牛鼻繩所以)

(牽牛者今時謂之雉康成曰以豸為聲陸氏曰本亦作紖持忍切)

繩　　　食陵切緡合絲枲以為繩也小曰繩大曰索

引之聮屬不絶之義曰繩繩又詩云繩其祖武循


也

徽　　　許歸切繩類也(説文曰衺幅也一曰三糾繩也按徽從系三丩説是)易

曰係用徽纆(劉氏曰三股曰徽兩股曰纆)又為徽幟傳曰揚徽


者公徒也(又作説文曰幟也)借義為徽美書曰慎徽五典


又曰徽柔懿恭又曰受人之徽言詩云君子有徽


猷又曰大姒嗣徽音(鄭氏孔氏皆曰美也)


莫北切索類説具徽下賈誼曰禍之與福何


異糾(别作纆)

絰　　　徒結切喪服也在首為首絰以象領在要為
要絰以象大帶以麻葛為之

綍　　　分物切大索也記曰君葬用四綍凡封用綍

(康成曰在廟中曰綍在塗曰引将窆又曰綍)亦作　　(説文曰亂絲也)周官大


喪屬六紼(康成曰舉棺索也)記曰助葬必執紼詩云汎汎


楊舟紼纚維之(毛氏曰繂也)

絙　　　胡官切大索也(説文曰緩也)
綆　　　古杏切索類也又作　　漢書曰單極之䋁

斷幹(晉灼曰古綆字)

繘　　　余律切綆下垂為繘謂其可以矞取也易曰

汔至亦未繘井士喪禮曰管人汲不説繘(説文古文)


(籒文)

繈　　　舉兩切織縷為之以負小兒於背者也亦作
　　　　語曰四方之民襁負其子而至矣(説文襁負兒衣按負)

(兒者不以衣從糸為是)錢以緡貫亦謂之繈(别作鏹)

繳　　　居繞切繳繞也又之若切(説文曰生絲縷也)孟子曰

思援弓繳而射之(生絲繫箭以射飛鳥也)

纜　　　盧瞰切率索之以攬結者也今俗謂維引舟

索為䌫

綯　　　徒刀切繩類詩云晝爾于茅宵爾索綯綯所

以編茅也

綱　　　居郎切舉網長繩也書云若網在綱(説文曰維紘繩)

(也)射侯亦有綱

紀　　　茍擬切網目所麗也(又疑為綜説文曰絲别也)詩云綱紀

四方(鄭氏曰張之為綱理之為紀)凡為網者必先有紀衆目紀


焉然後設綱以舉又曰滔滔江漢南國之紀言南


國支川皆屬於江漢也書曰協用五紀言歲月日


時所以紀天行也又曰俶擾天紀又曰肇修人紀


傳曰改紀其政皆此義也漢志曰宫中央暢四方


為四聲綱角商徴羽四聲為宮紀綱通舉而紀分


隸綱紀之義於是可見綱要而紀詳綱以舉紀紀


以舉目謂綱大紀小者非也記載之書以年月繫


事者謂之紀

縜　　　于貧切説文曰持綱紐也考工記曰梓人為

侯上綱與下綱出舌尋縜寸焉(鄭司農曰籠綱者也讀為竹中皮之)


(縜)

繯　　　胡畎切説文曰落也(今人作絡)謂以繩為環設機

伺獸投足其中而取之莊周所謂蹄所以在兔也


呂氏春秋曰繯網罝罦又去聲(别竹)

絠　　　古亥切説文曰彈彄也(孫氏弋宰切)
緱　　　區侯切刀劒柄當把䖏以索纏之為其血染

漬而滑也(説文曰刀劒緱也)史記曰馮驩有一劒耳右蒯


緱(裴駰曰言其劒把無物可装以蒯纒之也)今人言緱桶(亦作䌔)

紐　　　女久切(説文曰系也一曰結而可解)繩之以丑者也
絭　　　居願切説文曰攘臂繩也絭取其可卷
綸　　　龍春切約合絲縷為綸詩云之子于釣言綸

之繩記曰王言如絲其出如綸王言如綸其出如


綍引之為彌綸經綸易曰彌綸天地之道(説文曰青絲綬)


(也)

緡　　　眉貧切合絲為緡詩云言緡之絲又曰維絲

伊緡(説文釣魚繳也又作罠説文曰釣也)錢之貫者為緡錢漢令商


賈各以其物自占率緡錢二千而算一或四千而


算一謂之占緡(别作鍲)

辮　　　頻犬切左右交辮也
纒　　　直連切束繞宻匝也又去聲
繚　　　憐簫切又上去二聲縈之長也繚牆牆周圍

者也(别作㙩説文曰周垣也)

繞　　　而沼切周繞也與遶通
繣　　　呼麥切衡繞纏固也楚辭曰忽緯繣其難遷

(類篇曰㣲也一曰結礙也)

綢　　　陳留切綢繆縈繞重復也因之為綢宻詩云

綢直如髮又記曰綢練設旐(康成曰以練綢旌之杠陸氏吐刀切韜也)


(徐氏從本音)

繆　　　迷浮切綢繆説具綢下(説文曰枲十絜也)又去聲經

緯錯戾也引之則事物言行之舛戾亦曰繆(别作謬)

又莫六切宋穆公魯穆公秦穆公亦作繆

縈　　　於營切旋繞也　説文曰収韏　(也别作説文曰草旋貌引詩葛藟)

(之)

紆　　　莒俱切曲繞也(説文曰詘也一曰縈也)縈紆同聲考工

記曰連行紆行(謂蛇蚓類)

繾綣　　去演切　　去阮切繾綣縈繫不相舍也
綰　　　塢版切絲縷相穿貫也
締　　　特計切説文曰結不解也
繫　　　吉詣切絜束之之謂繫繫結聲相近其義之

輕重如其聲又胡計切繫屬也與系通

結　　　古屑切合兩而繫之為結又古詣切古通以

此為髻字

縛　　　符钁切結束也
約　　　於略切収束也(説文曰纏束也)引之為結約要約又

引之為窮約又於妙切周官司約掌邦國及萬民


之約劑

維　　　夷隹切繩索匡繫也詩云汎汎楊舟紼纚維

之又曰皎皎白駒縶之維之借為發語辭與惟通

絜　　　戶結切引繩圍度也大學曰君子有絜矩之

道荘周見擽社樹絜之百圍史記曰度長絜大(説文)


(曰絜麻一端也孫氏古屑切亦作揳荀子曰不楔大師古曰圍束之也)

縻　　　旻悲切縈絆也(説文曰牛轡也或作)
縋　　　持偽切懸索而緣之以升降也
絆　　　博慢切縻牛馬足也(說文曰馬縶也又作靽見革部)
緧　　　七由切馬後勒也考工記曰必緧其牛後(説文)

馬紂也紂　(馬緧也肘省聲鄭氏司農曰闗東謂紂為緧又作鞧䋺)

縊　　　壹計切懸絞也考工記曰不伏其轅必縊其

牛傳曰子西縊而懸繼又曰絞縊以戮

絞　　　古巧切轉繩而急之曰絞(説文曰縊也)人之急切

者因謂之絞語曰直而無禮則絞(别作䋂)又何交切


合而索之也士喪禮小歛散帶垂三日絞垂又為


絞紟之絞士喪禮絞横三縮一廣終幅析其末喪

大記曰絞一幅為三不辟(康成曰所以収束衣服為堅急者也)又記


曰麛裘青豻褎絞衣以裼之(康成曰蒼黄之色)又曰大夫


不揄絞(康成曰采青黄之間曰絞)

絓　　　古賣胡卦二切罥絓也(説文曰繭滓絓頭也一曰以囊絮練也)

傳曰驂絓而止與掛通亦作挂(又作罣)

編　　　卑民切以繩次第編連之也(説文曰次簡也字林曰以繩次)

(物曰編)

綳　　　悲盲切束之急也(或作繃説文繃束也引墨子禹葬㑹稽桐棺三寸)

(葛以繃之)又作　　(説文曰氐人殊縷布也太玄曰絣之以象類)

絙　　　居曽切索之弦急也(别作縆)
緘　　　姑咸切説文曰束匧也(又作説文曰持意口閉也)
䋫　　　側莖切縈収繩索也(徐本説文曰紆未縈繩一曰急絃聲蜀本曰紓)

(木縈索也二本俱有誤)又作　　士喪禮陳襲事南上不綪


歛衣西上綪(康成曰綪讀為䋫䋫屈也江淮之間謂縈収繩索為䋫古文綪皆為精)


記曰居則設佩朝則結佩齊則綪結佩(康成曰屈也結而又)


(屈之説文曰赤繒以茜染故謂之綪孫氏倉絢切按今人以茜染絳謂之茜紅)

纋　　　伊虯切士喪禮括筓長四寸纋中(康成曰纋筓之中央)

(以安髮)

胤　　　弋刃切嗣續也從糸省䏌聲(説文曰子孫相承續從肉從八)

(幺八象其長幺象其重纍也古文按胤從糸䏌聲又作䏖)

繖　　　顙旱切今人以名葢(又作傘)
繄　　　烏兮切(説文曰㦸衣也一曰赤黒色)按繄之借義為發語

辭

絘　　　七四切(説文曰績所緝也孫愐曰績所未緝者集韻同)周官廛人掌

歛市絘布總布質布罰布纒布(鄭司農曰絘布列肆之税布也)

縏　　　蒲官切(説其鞶下)
䌴　　　盧卧切絲一挎謂之䌴(俗書)
繠　　　如壘切(説文曰垂也)傳曰佩玉繠兮
絿　　　巨鳩切(説文曰急也)詩云不競不絿(毛氏曰急也朱子曰緩也)

絲之疑

綿　　　　　武延切纊也纊之為物輕㣲而柔忍難

絶故因之為眇緜緜薄緜延之義(説文曰聮㣲也從系從帛孫愐)

(曰精曰綿粗曰絮按如許氏説則當從系纊乃本義當從絲省從帛不可曉)詩云緜緜


瓜瓞綿綿不絶貌

繁　　　附袁切絲采繁縟也或作　　馬之飾有繁

纓亦借用樊字周禮曰王之玉路錫樊纓金路鉤


樊纓象路朱樊纓(康成曰樊讀如鞶謂今馬大帯也)傳曰請曲縣


繁纓以朝又曰其可以稱旌繁乎(説文繫馬髦飾也每聲或作􁃌按)


(繁通用樊字明當讀如樊音鞶鄭氏曰曲説也每敏皆非其聲)

㬎　　　　説文曰從日衆㣲杪　(也從日中眂絲古以為顯字或曰衆口貌讀若唫唫或以為繭)

(繭者絮中往往有小繭也孫氏五合切疑此即繭旦聲)

　　　　　
　六書故卷三十
欽定四庫全書
　六書故卷三十一
　　　　　　　　　　　　　宋　戴侗　撰
工事七
弁　　皮變切首服也冠尚弁弁尚冕象形　　象其
　武與纓緌非􁄮也亦作　　　　(説文曰從貌象形籒文别作㺹)
　(玣)又歩官切詩云弁彼鸒斯(毛氏曰樂也)
衣　　於希切上服也象衣之領袷袂
衣之象形

裔　　　余制切衣餘也象衣下垂又作　　(説文曰衣𥚑也㕯聲)

 古文　引之為後裔之裔封土之四埀亦曰裔傳曰


投諸四裔以禦魑魅餘肄裔胤聲義相通

終　　　職戎切衣之成也(又作説文曰終絿絲也古文)引之

為始終之義

衰　　　蘇禾切緝草為雨衣也　　古文(説文曰秦謂之萆)

借義三盛衰之衰雙隹切減殺也(别作)等衰之衰


楚危切物有差級也衰麻之衰倉回切喪服之衣


通謂之衰衣之上又表以布為衰喪服曰衰長六


寸博四寸或曰五服輕重有衰故謂之衰(别作縗非衰以)


(麻不以絲)


衣之㑹意

初　　　楚居切從衣從刀刀始裁之初之義也
卒　　　臧沒切從衣而丿其末卒之義也(説文曰隷人給事者)

(衣為卒卒有題識者李陽氷曰所謂短後衣衣而丿者斷也)引其義則人之終

謂之卒小人曰死君子曰終曰卒謂盡其道而終


也(别作説文曰大夫死曰非)借義四為卒廷之卒古者士乗


車而卒徒行因之為卒伍周官二十五人為兩四


兩為卒又七内切為游倅之卒亦作倅周禮曰國


子存游倅倅貳也又倉沒切為倉卒之卒亦作猝


(説文曰猝犬從草中暴出逐人也又作踤説文曰踤觸也一曰駭也一曰倉踤)又在律切


與崒通詩云漸漸之石維其卒矣

表　　　彼矯切裘之外為表凡為裘者毛在外從衣

從毛表之義也(説文曰古文又作褾裱)立木以示謂之表借


用此字

褭　　　奴鳥切説文曰以組帶馬也又作　　鳥聲

(漢爵簮褭師古曰以組帶馬曰褭)


衣之諧聲

裁　　　牆栽切為衣始制其形體也
衮　　　古本切冕服也(説文曰天子享先王衮龍繡於下幅一龍蟠阿上鄉)周

官享先王則衮冕公之服自衮冕而下如王之服

(康成曰龍衣也)詩云玄衮及黼葢玄衣而畵龍也王之衮


升龍降龍公之衮無升龍通作裷記曰天子龍卷


(别作裷)

褘　　　許歸切周官王后之六服一曰褘衣記曰夫

人副褘(鄭司農曰畵衣也康成曰畵翬者刻繒為翬形而采畵之綴於衣因以為名六服皆)


(袍制褘衣葢玄祭服也)通亦作翬(爾雅曰婦人之褘謂之縭詳具縭下)

褖　　　吐亂切記曰君命屈狄再命褘衣一命襢衣

士褖衣士喪禮襲皮弁服褖衣(康成曰黒衣裳赤縁謂之褖褖之言)


(緣也所以表袍者也)亦通作緣周官后之六服六曰緣衣(康成)


(曰緣衣實褖衣也褖衣御于王之服亦以燕居男子之褖衣黒則是亦黒也)又借用税


字記曰夫人税衣揄狄又曰子羔之襲也繭衣裳


與税衣墨袡為一(康成曰禮言褖者甚衆字或作税税衣若玄端而連衣裳者也)


(繭衣裳表以税衣為一稱)

展　　　知扇切周官六服五曰展衣今作展詩云瑳

兮瑳兮其之展也(毛氏曰以丹縠為之説文同)又作襢記曰一


命襢衣(鄭司農曰展與襢聲相近)

袗　　　止忍切又平聲士冠禮曰兄弟畢袗玄(康成曰古)

(文為均衣裳皆玄也監本蜀本及徐鍇皆作袨説文曰玄服也别作裖漢郊祀服皆礿玄蔡邕曰袀)


(紺繒也关都賦曰袀皂服也漢儀注大夫郎諸屬官守令丞皆皂衣凉兆尹張敞自稱備皂衣二十)


(餘年説者謂秦以水徳尚黒漢因之然觀趙左師觸龍欲以子補皂衣之缺以衛王宫則衣黒非由)


(秦始矣侗謂皂近於玄乃玄之變也古人上衣皆玄以象天禮言袗玄漢言袀玄袗與袀相近必有)


(一誤)語曰當暑袗絺綌(康成曰單也)孟子曰舜為天子被


袗衣

袡　　　如占切昬禮女純衣熏袡(康成曰緣也袡之言任也以熏緣其)

(衣也)記曰子羔之襲也繭衣裳與税衣熏袡為一曾


子曰不襲婦服(康成曰大夫而以熏為之緣非也惟婦服熏袡)記又曰婦


人復不以袡(康成曰袡嫁時上服陸氏曰又作裳下襈)　也王肅曰婦人蔽䣛也　


(方言曰江淮南楚之間謂之褘或謂之紱魏宋南楚之間謂之大巾自闗以東謂之蔽䣛齊魯之郊)


(謂之袡)

褕　　　羊朱切(説文曰翟羽飾衣一曰直裾謂之襜褕漢書一男子衣黄襜褕顔師古曰)

(直裾襌衣也)

袿　　　古攜切(釋名曰女上服曰袿其下垂上簧下陿如刀圭廣雅曰長襦也)
襦　　　人朱切(説文曰短衣也一曰㬮衣也)射禮公袒朱襦以射

大夫與士射袒熏襦記曰衣不帛襦袴按自褘至


袿七字於古為衣名今葢不知其物

袍　　　薄袤切記曰纊為繭緼為袍(康成曰緼謂纊及舊絮)又

曰袍必有表不襌(康成曰袍䙝衣必有以表之)按今謂戎衫曲


領者為袍

襖　　　鄔浩切今以夾衣為襖
衫　　　所銜切今以單衣為衫
裋　　　常句切漢書曰裋褐不完(説文曰豎使布長襦也師古曰童僕)

(所衣布長襦也方言曰襜褕自闗以西其短者謂之裋褕)

裳　　　市羊切衣下曰裳又見常下
襴　　　郎干切裳之用横幅者今謂之襴(又作幱)
袴　　　苦故切著兩跨之服也記曰衣不帛襦袴(説文)

(作絝脛衣也)

褌　　　公渾切袴有當曰褌司馬相如著犢鼻褌褌

之短者也(或作㡓説文曰㡓幒也或作褌幒㡓也或作顔師古曰褌今之衳也衳)

(之容切)

襠　　　都郎切窮袴也今以袴有當而旁開者為襠

本單作當漢書曰為窮袴多其帶(服䖍曰有前後當不得交通也)


(釋名曰裲襠一當匈一當背古詩曰單衫繡裲襠)

褐　　　胡葛切(説文曰編枲韤也或曰短衣)按孟子曰許子衣褐

婁敬曰臣衣帛衣帛見衣褐衣褐見顔師古曰織


毛布是也葢以縷撚毛而織之

裏　　　良市切衣内也
襮　　　逋玉切又補告切衣外飾也襮表聲相近詩

云素衣朱襮(毛氏曰領也諸侯繡黼丹朱中衣爾雅曰黼領謂之襮説文曰黼領也舅)


(氏曰古者繡施於裳而不施於衣毛公引記禮朱衣之言以證其為君服耳爾雅遂以襮為繡領説)


(文又祖爾雅誤矣按呂氏春秋狄入衛食懿公之肉含肝弘演啼曰臣請為襮因自殺而肉肝襮葢)


(在外)

裻　　　冬毒切背縫也晉語曰衣之偏裻古通作督

詳見督下(説文裻新衣聲一曰背縫又作説文曰衣躬縫也)

袷　　　古狎切領也記曰曲袷如矩又曰視不上於
袷或以為單夾之夾

襘　　　古外切傳曰衣有襘帶有結視不過結襘之

中杜氏曰領㑹也

袼　　　剛鶴切衣當亦處也記曰袼之髙下可以運

肘(説文胳腋下也葢以胳為袼今人猶謂腋下為胳側)

褏　　　似又切袂也褏衣之被手者故從衣從􁁉由

聲又作　　通作褎詩云羔裘豹褎(又作褎)

袂　　　弭敝切褏也
袪　　　邱於切袖口也記曰袂屬幅袪尺二寸(康成褏緣)

(袂口也)傳曰披斬其袪

襟　　　居音切衣前裾也(又作䘳)
裾　　　九魚切前曰襟後曰裾
衿　　　其禁切内則婦及男女未冠筓者皆衿纓(康成)

(曰結也)士昬禮母施衿結帨庶母曰視諸衿鞶(鄭氏無釋)


傳曰皆衿甲面縳(杜氏曰不觧甲也按爾雅衿謂之袸)見釋者曰衣小帶也一　


(説衣系也説文紟衣系也二字疑當歸一衿甲謂縳甲帶也)詩云青青子衿悠

悠我心(毛氏曰領也陸氏曰音金本亦作襟徐氏音琴孫炎郭璞皆曰交領也按詩以韻合)


(之衿之為平聲是也未見其為領衿襟紟多錯亂今以經傳分之)

衽　　　如甚切(説文曰衣䘳也)記曰深衣衽當旁(康成曰衽謂裳幅所)

(交列也凡衽或殺而下或殺而上是以小要取名焉衽屬衣則垂而放之屬裳則縫之以合前後上)


(下相變)喪服傳曰衣帶下尺衽二尺有五寸(康成曰衽所以)


(掩選腰也二尺五寸與有司紳齊也上正一尺燕尾二尺五寸凡用布三尺)問喪曰親


始死扱上衽交手哭(康成曰上衽深衣之裳前)傳曰抽戈結衽


又曰衰衽如故衰語曰微管仲吾其被髮左衽矣


中庸曰衽金革(按衽之物不可詳然以上衽左衽衰衽之稱考之皆屬於衣鄭氏以)


(為或屬於裳者未必然説文以為䘳葢近之)又為衽席士昬禮曰御衽


于奥媵衽良席皆有枕記曰父母將坐奉席請何


鄉將衽長者奉席請何趾少者執牀與坐御者舉


几(康成曰衽卧席也良席者良人之席按此衽乃布寢席之名故曰將衽請席何趾又曰媵衽良)


(席衽非席也)又為棺衽記曰棺君葢用黍三衽三束康


成曰小要也

衭　　　風無切衣前裨幅也今俗通謂之衭(説文曰襲衭也)
(一曰前襟)

䙆　　　睽桂切衣裾分也今上馬衣分裾謂之四䙆

袗

袧　　　喪服曰裳幅四袧(康成曰謂辟兩側空中央也劉氏古侯切又恪憂切)

(按袧屈也脯脩之中屈為朐裳辟為袧屨帶為絇其聲義皆當相近俗謂之襇)

襞　　　必益切裳摺襞積也揚雄曰襞而幽之離房

古單作壁(説文曰韏衣也徐鉉曰韏革中辨也)

襋　　　己力切詩云摻摻女手可以縫裳要之襋之

(毛氏曰領也説文同按要與襋皆裳事非領也疑為襞積)

襱　　　魯孔切又平聲説文曰袴踦也(或作襩徐鍇曰踦袴足也)
襜　　　蚩占都藍二切詩云終朝采藍不盈一襜(爾雅)

(曰衣蔽前謂之襜)語曰揖所與立左右手衣前後襜如也


(又襜䄖見褕下)

襻　　　普患切衣系也又作　　(又求患切衣系之長者也)
衪　　　士昬禮曰爵弁熏裳緇衪(康成曰衪謂施縁衪之言施以緇縁)

(裳又作陸氏以豉切又音移)

衾　　　袪音切寢所覆也
被　　　平義切衾也引之則凡衣被者皆曰被又因

為首飾之名詩云被之童童編髮以被首也傳曰


楚靈王皮冠翠被似又為衣名又音披楚辭曰靈


衣兮被被

禂　　　陳留切詩云抱衾與裯(毛氏曰單被也鄭氏曰牀帳也按詩云肅)

(肅宵征抱衾與裯恐難抱帳)楚辭曰被荷裯之晏晏(王逸曰袛裯也方言)


(曰汗𥜗自闗以西謂之袛裯説文口袛裯短衣也祗都兮切裯都牢切又曰衣被袛裯又曰禂謂之)


(襤縷襤無縁衣也孫氏魯曰切)

襌　　　都寒切單衣之合稱亦㑹意記曰襌為絅(康成)

(曰衣裳無裏也)

褶　　　特獵徒合二切疊帛為衣如今納衣也記曰

帛為褶(康成曰有表裏而無著也)士喪禮曰襚者以褶則必有


裳(又作褺)

複　　　房六切夾衣衣有裏也記曰小歛君大夫士複

衣複衾大歛君褶衣褶衾複褶之辨葢如此

袨　　　熒絢切(説文曰盛服也)
袀　　　漢書王莽紺袀服(師古曰純也音均又弋旬切)傳曰均服

振振(陸氏曰字書作袀一説戎衣也偏裻謂之袀又見袗下)

褻　　　私列切説文曰私服也(徐鉉曰從熱省乃得聲唐本説文從㓞曰)

(從埶非)語曰褻裘長短右袂因之為褻瀆褻狎(别作媟)

衵　　　人質切親身衣也
褒　　　博毛切衣寛博也又作　　　　(從褏省)
袤　　　莫侯切衣寛長也引之為凡廣袤(説文曰衣帶以上一)

(曰南北曰袤東西曰廣籒文)

袲　　　尺氏切衣廣袂也與侈通春秋公㑹宋公衛

侯陳侯于袲(説文曰袳衣張也引春秋公㑹齊侯于袳)

裕　　　羊孺切衣寛餘也
襛　　　如容切詩云何彼襛矣(毛氏曰禯猶戎戎也説文曰衣厚貌)
裵　　　蒲回切説文曰長衣貌(徐鉉曰裵回俗作徘徊非按裵回雙聲借)

(義猶言回旋盤桓也)

褊　　　俾緬切衣陿窄也凡陿中者皆曰褊詩云維
是褊心(别作惼)

襍　　　昨合切衣色不純也
衺　　　徐嗟切衣不正也(徐本説文)也蜀本紕也　　　
裨　　　賔彌婢支二切衣之次也(説文曰接益也)覲禮侯氏

裨冕墨車以朝(康成曰裨之言埤也天子六服大裘為上餘為裨諸侯亦服焉)按


裨之義引之為裨益為裨附為將帥之偏裨裨冕冕


服之次也諸侯玄卷為上服朝於天子則降而服


其次公當卷則服鷩冕猶當椉路而墨車以朝也


(鄭氏謂大裘而下為裨未然)

補　　　博古切完敝也
衷　　　陟隆切中衣也左氏傳宋之盟楚人衷甲上

服裏服之中曰衷衷之曰衷去聲傳曰衷戎師

襲　　　似入切　　　(省聲)内裘外衣為襲襲與沓聲

相通故單複稱謂之一襲引之為襲藏為掩襲為


仍襲潜師以掩敵者因謂之襲

裼　　　先的切袒衣見裘為裼記曰裘之裼也見美
也服之襲也充美也犬羊之裘不裼不文飾也是


故尸襲執玉龜襲無事則裼弗敢充也弔則襲不


盡飾也裼言裘見其裘也襲言服襲上服也記曰


君衣狐白裘錦衣以裼之襲衣所以為裼也袒衣


為裼肉袒為袒故袒裼並言詩云袒裼暴虎孟子


曰袒裼裸裎(康成曰君衣狐白裘以素錦為衣覆之使可裼也此説是也又曰袒而有)


(衣曰裼必覆之以衣者裘䙝也誤矣説者因謂裘之上有裼衣裼之上有襲衣誤矣衣之裼襲猶戸)


(之開闔也豈有二物哉)又詩云乃生女子載衣之裼(毛氏曰褓也康)


(成曰褓夜衣也韓詩作褅他計切説文􁊧音同緥也引詩載衣之􁊧按繦褓乃小兒男女衣之通名)


(男衣以裳女衣以裼非褓也方書言衣小兒當以父母舊衣詩所言裼雖不知其為何物葢舊衣也)

褱　　　乎乖切藏挾於衣中也又作　　(説文褱俠也一曰橐)

(也徐鉉曰眔非聲褢袖也一曰藏也按藏俠實一義褱褢非二字)引之為褢抱之


義孔子曰子生三年然後免於父母之懐書曰湯


湯洪水方割蕩蕩懷山襄陵心之所思念藏貯因


曰褱(别作懷)

襄　　　息良切褱裹也書云懷山襄陵襄陵猶懷山
也詩云牆有茨不可襄也謂蒺藜不可懷挾也傳


曰葬定公雨不克襄事葬之既窆猶襄之也詩云


兩服上襄謂兩服居中兩驂襄之也兩服稍前故


曰上襄也又云跂彼織女終日七襄惟此説不可


曉(鄭氏以襄為駕不通説文曰漢令解衣耕謂之襄古文)

裹　　　古火切以衣包物也
裒　　　蒲侯切裒集也臼聲或曰從􁄮兩手裒之詩

云原隰裒矣又曰裒荆之旅又與抔通易曰裒多


益寡(鄭荀董蜀才作捊取也字書作掊廣雅云掊减按裒即捊謂抔其多以益寡)

裝　　　側羊切飭衣具也(俗因用為裝飾之義别作糚)
袒　　　蕩旱切偏脱上衣見肉也(説文袒衣縫解也膻肉膻也但袒也)
襢　　　記曰一命襢衣(康成曰即展衣也)又曰設牀襢笫(康成)

(曰襢笫袒蕢也去笫盝水便)又曰為廬大夫士襢之(陸氏曰露也)

衩　　　楚駕切免上服也(俗書)
褰　　　袪䖍切挽衣也詩云褰裳渉洧記曰暑無褰

裳(别作攐説文曰摳衣也)又為褰襦傳曰㣲褰與襦(説文曰絝也)

裎　　　馳貞切脱露也

魯果切剝衣赤體也亦作　　　　

褫　　　敕止切扯剝也易曰或錫之鞶帶終朝三褫

之(又直离切今人以周緣為褫)

褽　　　於胃切傳曰寘之新匧褽以元熏(説文曰衽也杜氏曰)

(薦也)

袺　　　吉屑切詩云采采芣苢薄言袺之(爾雅曰持衣執衽也)

(孫氏根察切)

襭　　　戸結切詩云采采芣苢薄言襭之(爾雅曰扱衽曰襭説)

(文曰以衣衽扱物之謂襭或作擷從手)

袠　　　直一切記曰施鞶袠又作　　(説文曰書衣也)莊周

曰墮其天袠

襓　　　記曰劒則加夫襓(康成曰劒衣也陸氏如遥切)
袽　　　人余女居二切易曰襦有衣袽(又作説文曰敝衣也孫)

(氏女加切又作絮説文曰絜緼一曰敝絮引易需有衣絮子夏易作茹京房易作絮陸氏曰絲袽也)


(王肅音如)

袢　　　詩云䝉彼縐絺是紲袢也(毛氏曰當暑袢延之服也説文曰無)

(色也陸氏符袁切)

裛　　　乙業切(説文曰書囊也)
袁　　　羽元切(説文曰長衣貌叀省聲按袁口聲)
襚　　　徐醉切贈死者以衣衾曰襚(又作裞漢書曰奉百金裞)
􁇡　　　徒感切除服之名也(説文禫從示除服祭也)記曰祥而

縞是月􁇡徙月樂又曰中月而􁇡(康成曰中猶間也􁇡祭名也與)


(大祥間一月自喪至此凡二十七月􁇡之言澹澹然平安意也按諸家禮既祥則遷主于廟二十有)


(七月而􁇡􁇡則祭皆本諸鄭氏鄭氏曰􁇡之祭也玄冠朝服既祭綅冠素端黄裳終月而除之按禮)


(三年而後葬者必再祭再祭謂練祥也夫期而練禮也過期而猶不廢使􁇡而果有祭則三年而􁇡)


(反可廢乎鄭氏乃謂練祥而不􁇡何也禮始虞曰哀薦袷事再虞曰虞事卒哭曰成事期而小祥曰)


(薦此常事又期而大祥曰薦此祥事中月而􁇡獨無辭何也凡喪非虞附練祥無沐浴練祥之祭其)


(他禮儀之變散見於禮經而獨無一辭及於􁇡何也􁇡而飲酒從御作樂無所不佩皆復其常矣而)


(獨綅冠素端何也且綅冠素端與夫纎之為黒經白緯皆於經無考鄭氏之鑿説也侗謂􁇡非祭呂也)


(既祥則除矣孝子之心猶不倦也故素縞麻衣而後􁇡其變也馴矣而又何綅冠之有葢三年之喪)


(既虞視齊衰既練視大功既祥則麻衣輕於緦矣不言􁇡何時而除是􁇡即除之名也曰是月􁇡王)

(肅之説是也)

製　　　征例切傳曰雨陳成子衣製丈戈(杜氏曰雨衣也説文)

(曰裁也今俗通以為裁制之制非)

襏襫　　北末切　　施隻切齊語曰農衣襏襫(韋昭曰衰)

(薜也)

褚　　　中呂丑呂二切衣橐也(説文曰卒也一曰制衣徐鍇曰又衣橐也)

記曰飾棺君素錦褚(康成曰褚以親棺加帷荒於上)傳曰荀罃之


在楚鄭賈人將置諸褚中以出又曰取我衣冠而


褚之莊周曰褚小不可以懷大漢書曰上褚五十


衣(師古曰以綿裝衣曰褚按顔氏之説非褚以貯衣衣之精粗異褚上褚上物也)

襡　　　徒谷切記曰歛簟而襡之又曰襡器而藏之

(康成曰韜也)

叕　　陟劣陟衛二切聮綴也象形亦作綴詳見綴下
　(説文叕綴聮也綴合箸也)
巾　　居銀切冪布也象巾未用垂之於丨周官冪人
　掌共巾冪祭祀以疏布巾冪六尊以畵布巾冪六彝
　凡王巾皆黼

巾之象形

冂　　　莫狄切覆也象形亦作　　(又作幂冪幎説文冂覆也從一)

(下垂徐鉉曰今俗作冪同李陽氷曰象巾之垂覆貌士喪禮幎目用緇方尺二寸説文曰幔也引周)


(禮幎人今周禮作幂説文葢誤以幎為幕)


冂之象形

􁃱　　　(説文曰重覆也從冂一讀若苺孫氏莫保切伯氏曰􁃱冃實一字冡從冃省同與未必)

(從此)


􁃱之諧聲

冡　　　謨紅切覆也(又作􁈀説文曰葢衣也孫氏莫紅切詩麻麥􁈀􁈀毛氏曰茂盛)

(也陸氏莫孔切按葢覆一義􁈀止當作冡言麻麥茂宻蔽芾也)


􁃱之疑

同　　　徒紅切(説文曰合㑹也從􁃱從口)書曰乃受同冒王三宿

三祭三咤太保受同降盥以異同秉璋以酢太保


受同祭嚌(徐鉉曰同爵名也所以從口史籒亦從口李陽氷曰從口非當從囗)又為


同異之同(冋􁊈敦文按同疑從口􁃱聲同口之合也)又周官時見曰㑹

殷見曰同又侯國方百里曰同


(説文曰幬帳之象從􁃱㞢其飾也孫氏苦江切伯氏曰與豈皆從㞢恐不從􁃱)

冃　　　(説文曰小兒蠻夷頭衣也從冂二其飾也孫氏莫報切先人曰此即冡字也象重覆或諧)
　　　　(以聲因省其一畫爾)

冃之㑹意

冠　　　古完切從人戴冃加寸寸筓也與導同一説

從元加冂加寸加冠曰冠去聲(説文弁冕之總名從元元亦聲)

冒　　　莫報切覆之深至目也或曰目聲(説文曰冡而前也)

(古文)引之則凡覆冒者皆曰冒書云丕冒海隅出日


又曰我西土惟時怙冒因之為同冒之冒考工記


曰天子執冒四寸以朝諸侯(顧命作瑁孔安國曰瑁所以冒諸侯圭以)


(齊瑞信方四寸説文曰玉以冒圭以犂冠)因之為冒嫉之冒謂忌人之


能而蒙蔽之也書曰人之有技冒嫉以惡之(又作媢説)


(文曰夫妬婦曰媢婦曰妬)蒙冒直前者為冒昧又借為毒冒之


冒莫佩切介物似龜而其介有文(别作琄蝐)又借為


貪墨之冒莫北切(匈奴冒頓讀音同又作㒻)

冃之諧聲

冕　　　亡辨切首服之上也周官王之五冕皆玄冕

朱裏延紐五采繅十有二就皆五采玉十有二玉


筓朱紘諸侯之繅旒九就䂥玉三采玉瑱玉筓　 􁊈　


(敦文)

冔　　　况甫切士冠禮曰周弁殷冔夏収(康成曰冔名出於幠)

(幠覆也)

冑　　　直又切首鎧也(説文曰兜鍪也司馬法作從革)引之則元

子謂之胄子(别作從肉説文曰胤也又作伷類篇曰胤也)

最　　　祖外切(説文曰犯而取也取聲孫愐曰極也)
罔　　　武紡切結繩為目以掩取禽魚也又作　(古文)
　　　　(籒文又作網)借義三書云罔失法度罔遊于逸罔

淫于樂罔與無勿聲義相近亦作從网亡聲或


曰罔亦网也益之以聲猶星之加生齒之加止也


貿貿然無知因謂之罔孔子曰學而不思則罔又


曰罔之生也幸而免又曰難罔以非其道記曰衣

服在躬而不知其名謂之罔木石之怪亦曰罔兩


謂其薄有景象也亦作方良周官方相氏蒙熊皮


黄金四目玄衣朱裳及墓入壙以戈擊四隅敺方


良魯語曰木石之怪䕫罔兩(别作魍魎蝄蜽)


网之㑹意

羅　　　盧何切髙網羅飛鳥者也以繩四維故從維

(説文曰以絲罟烏也)羅絡之義生焉今人以繒之經緯衺絡


者為羅羅之謂羅去聲司馬相如曰焦朋已翔乎


寥廓而羅者猶視乎藪澤引之為廵羅(今作邏)


网之諧聲

罟　　　公戸切獸網也周官獸人掌罟田獸中庸曰

驅而納諸罟擭䧟阱之中因之為罪罟謂離于罪


戾也詩云畏此罪罟

罪　　　徂賄切(説文曰捕魚竹網也秦以為辠字)按罪本網罟之類

因以為罪戾之罪謂離于刑法也亦作　　(説文曰犯)


(法也從辛從自言罪人蹙鼻苦辛之憂秦以辠似星改為罪按説文蹙鼻之説甚鑿而不通詈罵皆)

(從网疑從罪省辜辠辟皆從􁅋取其􁅋毒之義自乃聲也)


罪之㑹意

詈　　　力知切以言罪人也從罪省

罪之諧聲

罵　　　莫駕切詈也
罻　　　於位紆勿二切鳥網也記曰鷹化為鳩然後

設罻羅(康成曰小網也)


乎表切詩云雉離于我生之初尚無造(爾雅)


(曰罬謂之毛氏曰覆車也郭璞曰今之翻車也又作䍖説文曰覆車也引詩雉離于䍖或作罦孫)


(氏並縳牟切陸氏音孚按詩與造合韻乃葆音説文作䍖包葆一音孚音非也説文誤以為孚)

罬　　　陟劣切(説文曰捕鳥覆車也或作輟)
罿　　　昌容切詩云雉離于罿(毛氏曰罬也韓詩曰施羅于車上曰罿)
罘　　　芳無切網類(説文曰兔罟也)又作　　(又縳牟切又作罘)
罝　　　子邪切網類詩云肅肅兔罝(毛氏曰兔罟也説文曰兔網也)

(籒文作或作從糸)

罳　　　息茲切罘罳網也(釋名曰罦罳在門外博雅曰罦罳謂之屏)漢未
央東闕罘罳災(顔師古曰罘罳謂連闕曲閣也以覆重刻垣墉之處如罘罳然一曰)


(屏也)

罭　　　于逼切詩云九罭之魚(爾雅曰緵罟謂之九罭毛氏曰小魚網也)

(孫炎曰魚所入有九囊也郭氏曰今之百囊罟亦謂之􁋀)　按如孫説罭網下囊　

罶　　　力久切詩云魚麗于罶又曰三星在罶魯語

曰講罛罶取名魚(毛氏曰魚梁也寡婦之笱也説文曰寡婦笱魚所留也别作)


(孔氏曰以薄取魚易成故號寡婦笱非寡婦所作也按笱以竹為之以網為之罶非笱也詩言三)


(星在罶則罶非甚大之具語稱取名魚則亦非小魚網矣)

罛　　　古華切詩云北流活活施罛濊濊(淮南子曰釣者静之)

(罛者扣舟葢急流取魚之網也)

罜䍡　　㫖庾切　　盧谷切(説文曰罜䍡魚罟也)魯語水蟲孕

於是乎禁罝䍡(韋昭曰罝當作罜小網也)

罧　　　離箴切網遮圍取魚者也(説文曰積柴水中聚魚也孫氏所今)

(切按許説孫音當作槮俗作綝)

罾　　　作騰切撩罟也為桔橰沈網舉以取魚
罩　　　陟教切覆網掩禽魚也引之為凡覆罩詩云
南有嘉魚烝然罩罩言魚之多罩水上也(毛氏曰籗也郭)


(氏曰籗捕魚籠也葢誤認罩為捕魚器若然則不應言罩罩)

罨　　　於檢烏敢二切覆掩也(説文曰䍐也)
罯　　　烏合切網覆厭也
䍐　　　呼旱切(説文曰網也)史記曰畢曰䍐車(小網長柄曰畢)又

曰百夫何䍐旗以先驅(蔡邕曰前驅有九旒雲䍐)借為䍐少之


䍐又按春秋宋公子喜鄭公子喜皆䍐

罥　　　古泫切絓網也(又作羂又見繯下)
罷　　　部賣切疲困也與憊通又蒲縻切與疲通因

之為休罷之罷部買切語曰欲罷不能又因之為


罷散漢書曰諸侯罷兵戯下部罵切(説文曰罷遣有罪也從能)


(言有賢能而入網即賁遣周官有議能之辟是也按説文之説甚鑿而不通能有耐音乃取其聲)


又與庳通薄買切(别作矲)

署　　　常恕切(説文曰部署有所網屬)魯語曰文公欲弛孟文

子之宅對曰署位之表也有司來命易臣之署不


敢聞命署從网葢網之在綱各有部屬因以為位

署也

置　　　陟吏切(説文曰赦也)按置之用於經傳者一曰廢

置建也周禮曰置以馭其行廢以馭其罪傳曰建


置豐氏孟子曰置君而後去之二曰錯置舍也與


寘通易曰寘于叢棘詩云寘彼周行傳曰饋盤飱


置璧焉又曰置虗命徹

䍘　　　　説文曰周行也引詩罙　(説文曰䍘或從入其阻孫氏武移切)　　徐鍇曰從　

(此説具穴部穼下)

罽　　　居例切(又作􁆮説文罽魚網也􁆮西胡毳布也孫愐曰氊類織毛為之)漢西

域罽賔國其民巧織罽


网之疑

羈　　　居宜切説文曰馬絡頭也(説文曰從馵馵馬絆也按馵乃絆其)

(足絡頭不當從馵亦未可曉)亦作　　加革又　　音同於書


傳為羇旅(説文無羇字豈從羈而竒聲邪抑從奇而羈聲也二字皆可疑)

襾　　　説文曰覆也從冂上下覆之孫氏呼訝切

襾之諧聲

覆　　　敷救切葢也(説文曰覂也一曰葢也)中庸曰如天之無

不覆又甫六切反也易曰鼎折足覆公餗引之為


申覆月令季春命舟牧覆舟五覆五反乃告舟備


古單作復傳曰荀伯不復從(諸葛孔明曰韋覆而得中猶棄敝屩而獲)


(珠玉也官府吏文之申請於上者曰申曰覆俚俗遂悉以啓請為申覆今之子自儕皂隸故書問)


(之辭皆曰申覆)又扶又切伏藏也傳曰為三覆以待之又


曰帥七覆于敖前皆謂伏兵也

覂　　　方勇切説文曰反覆也漢書曰泛駕之馬(顔師)

(古曰覆也本作覂)

覈　　　下革切(説文曰實也考事西笮邀遮其辭得實曰覈或作從雨按此説甚鑿而)

(不通)按今用於書傳者考實為覈與核通周禮曰其


植物宜覈物

㡀　　　(説文曰敗衣也象衣敗之形從巾孫氏毗祭切季曰此字從巾象其文故黼黻皆從之)

(不得為敗衣敝壞之義)


㡀之疑

黹　　　(爾雅曰黹紩也説文曰箴縷所紩衣從丵省象刺文也徐鉉曰丵衆多也言箴縷之工不)
(一也孫氏陟几切)


黹之諧聲

黼　　　方矩切考工記曰白與黒謂之黼繡之象斧

形亦通作斧

黻　　　分勿切考工記曰黒與青謂之黻
巿　　　紛勿切蔽厀也從巾上象其肩系於革帶韠

鞈市一也又作　　　　亦借用芾(市與市亂故借用芾字孔)


(氏曰祭服謂之芾他謂之韠或作祓􁝧)


市之象形

帶　　　當葢切革帶所以佩也芾之所系也上􁃯象

系佩之組

希　　　香衣切從爻象巾之疎也引之為希少希疏

幾希(别作稀)借為希望希覬(别作晞説文無希禾部有稀從禾希聲徐鍇曰)


(當從爻從巾爻者稀疏之義與爽同意巾象禾之根莖莃晞皆當從稀省何以言之説文無希字故)


(也按説文偶遺希字徐氏雖為許氏忠臣牽彊傅㑹亦已甚矣禾之下已象其根莖又欲以巾為根)


(莖何其拙也)

巾之㑹意

帘　　　離鹽切(鄭漁仲曰幕也又酒家幟也又一叫切)

巾之諧聲

帛　　　薄陌切(説文曰繒也)素繒也(或曰㑹意)

帛之諧聲

幇　　　博旁切裨帖也
錦　　　居飲切織五采成文章曰錦
布　　　博故切織麻枲為布借為展布宣布之布因

之為貨布之布取其流布也

幅　　　方六切布帛經緯廣陿之度也又音逼傳曰

帶裳幅舄又作偪記曰偪屨著綦(康成曰若今行縢杜氏同)

幣　　　毗祭切帛之用於交際者曰幣錢貝因亦謂

之幣

帥　　　所醉切佩巾也亦作　　(孫氏所律切康成曰拭物之巾也)

借為帥師帥衆之帥與率通所律切帥之者為帥


所對切

幠　　　荒烏切巾覆也記曰遷尸于牀幠用歛衾荒

幠聲義相通皆為冂覆之義詩云亂如此幠謂禍


亂奄及也又曰昊天大幠(今作憮)亦此義也又曰遂


荒大東爾雅引詩作幠荒幠一也

幬　　　大到切覆冒也考工記曰轂欲幬之亷又曰

幬必負幹(康成曰幔轂之革也)記曰天子龍輴而椁幬中庸


曰如天之無不覆幬傳曰如天之無不幬也亦通


作燾(説文曰幬禪帳也孫氏直由切按鄭康成釋裯為帳説文蓋讀幬為裯也)

幕　　　慕各切上覆曰幕(説文曰在上曰幕又曰覆食案曰幕鄭康成曰在上)

(曰幕或在地或展陳于上帷幕皆以布為之又音漫今之擲錢以博戲者以其隂為幕漢西域傳罽)


(賔國錢文為騎馬幕為人面如淳曰音漫師古曰幕即漫爾無勞借音)

帷　　　于歸切旁繞曰帷(説文曰古文又作幃説文曰囊也一曰單帳)
幄　　　乙角切帷之小者也四合象室屋曰幄(康成曰四)

(合象宮室曰幄王所居帳也)

帟　　　夷益切幕之小者周官幕人掌共帷幕幄帟

綬之事大喪共帷幕帟綬三公卿大夫之喪共其

帟掌次設重帟重案師田則張幕又司市夫人過


市罰一幕世子過市罰一帟命夫過市罰一葢命


婦過市罰一帷帷幄在旁幕帟在上也(康成曰帟幕及幄中)


(坐上承塵幄帟皆以繒為之又曰帟幕之小者)

帳　　　竹諒切今人以寢幄為帳(又其張下)
幔　　　莫半切漫蔽也今人以帳前㡘為幔幔幕聲

同(又作䡬説文曰衣車葢也)

㡘　　　力兼切門薄可卷舒開闔者也(説文曰帷也)亦以

竹為之故又作簾(見竹部)

常　　　市羊切上衣下帬也又作裳因之為旗常之

常謂其屬幅如常也周官司常掌九旗之物名日


月為常借義二為常久或曰古者有功則銘書於


王之太常故因之為常久之義為尋常八尺為尋


倍尋為常正義奪於借義故衣常之常别作裳

帬　　　渠云切裳也(别作裠裙)
帗　　　分勿切周官教帗舞帥而舞社稷之祭祀(康成)
(曰列五采繒為之有秉舞者所執説文曰一幅巾也讀若撥)又作　　

幓　　　師銜切旗幅也(康成曰正幅為幓説文作縿旌旗旒也)
幡　　　孚袁切幟屬今人懸帛為幡(説文曰書兒拭觚布也)詩

云曰既醉止威儀幡幡又曰幡幡瓠葉幡幡言其


輕飜也司馬相如賦曰垂絳幡之素蜺又作


(説文曰旛幅胡也徐鉉曰胡幅之下垂者也一曰幟也)

幟　　　職吏尺志二切旗類也漢書曰旗幟皆赤又

曰人持一赤幟拔趙幟立漢赤幟(字詁曰摽也司馬貞曰墨翟云)


(幟帛長丈五廣半幅或作識或作志嵇康音試蕭該音熾)按幟所以識也以采


帛為之本作識志

幢　　　宅江切旌旗屬
幘　　　側革切以帛繞額為幘
㡊　　　苦洽切弁缺四隅曰㡊(又作帢􁐕)魏武以天下

㓙荒擬古皮弁裁縑帛為㡊齊梁以為弔服

幗　　　古或切(説文新附曰婦人首飾也)
幧　　　七搖切(説文新附曰歛髮也又譌為幓司馬温公曰掠頭也今人謂之編釋名曰)
(綃頭抄髪使上又作㡑)

幎　　　莫狄切士喪禮幎目用緇方尺二寸
帣　　　居倦切又平聲(説文曰囊也今鹽官三斛為一帣史記淳于髠侍帣韝鞠)

(􁦪徐廣曰帣􁄮衣褏也小司馬曰紀免切􁄮褏也類篇曰囊有底曰帣)

幐　　　徒登切(説文曰囊也)
帒　　　徒耐切囊也(説文新附别作袋)
帑　　　乃都切又坦朗切(説文曰今幣所蔵也)又與孥通用
幨　　　昌廉切車帷常也又作　　既夕禮婦車有

裧(康成曰車裳幃也周官謂之容車)記曰其輤有裧(康成曰謂鼈甲邉緣又與)


(襜通本亦作幨方言作袡又作)

幭　　　莫結切詩云鞹鞃淺幭(毛氏曰覆式也)又作篾記曰

鞮屨素篾(康成曰覆笭也陸氏曰笭車闌也孫氏莫歴切説文曰葢幭也一曰襌被)又


作　　莫狄切既夕禮曰薦乗車鹿淺幦記曰君


羔幦虎犆(康成曰覆笭也)又作　　周官木車素車犬􁉛


藻車鹿淺􁉛駹車然􁉛桼車犴􁉛(鄭司農曰覆笭也説文曰幦䰍)


(布也引周官駹車犬幦)按詩稱淺幭禮稱淺幦淺􁉛幭篾幦

􁉛實一字也

帊　　　普駕切(説文新附曰帛三幅曰帊亦作帕)
幞　　　房玉切(説文新附曰帊也别作襆)按今俗通用垂覆者為

帊包裹者為幞

幰　　　虚偃切(説文新附曰車幔也)
飾　　　賞隻切(説文㕞也從巾從人食聲讀若式一曰襐)　飾　文外為飾

飤聲(飭皆以飤為聲)

帖　　　他協切(説文曰帛書署今俗謂書曰帖)
幝　　　昌善切詩云檀車幝幝(毛氏曰敝貌)
帴　　　考工記曰鮑人之事引而申之欲其直也信

之而枉則是一方緩一方急也及其用之也必自


其急者先裂則是以博為帴也(鄭司農曰帴讀為蒯謂以廣為陿也)


(康成曰翦者如俴淺之俴或謂如豬羊戔之戔説文曰帬也一曰帗也一曰婦人脅衣讀若末殺之)


(殺孫氏所八切按幝帴疑一字考工記之説葢謂申之而枉緩急不相得則破裂是欲博而速敝也)

幩　　　符分切又敷文切詩云朱幩鑣鑣(毛氏曰飾也人君以)

(朱纏鑣扇汗且以為飾鑣鑣盛貌説文曰馬纏鑣扇汗也按毛氏以朱纏為飾不以扇汗為幩説文)

(葢誤認毛説)

帤　　　女余切考工記弓人曰厚其帤則木堅薄其

帤則耎(鄭司農曰謂弓中裨讀如襦有衣絮之絮説文曰巾帤也一曰敝巾)

㡛　　　呼廣切考工記曰設色之工畵繢鍾匡㡛(鄭司)

(農讀為芒芒禹迹之芒)㡛氏練絲(説文曰設色之工治絲湅者一曰㡛隔讀若荒又作)


(㠵)

幌　　　胡廣切帷屬
帡　　　卑盈切又旁經切覆庇也揚雄曰夏屋為之

帡幪

帆　　　符咸切舟上幔所以馭風也(别作颿)又去聲

巾之疑

席　　　祥易切坐卧所籍也(説文曰從庶省古文從石省徐鉉曰席以)

(禮賔客賔客非一人故從庶按此説甚曲而不通蹠摭蟅皆從席為聲遮與蔗鷓亦以庶為聲)

佩　　　蒲昧切帶所繫玉及紛帨之類也(説文曰從人從凡從)

(巾佩必有巾林䍐曰説文佩從重巾不知䍐所見何本也李陽氷曰象佩尾倒垂非重巾帶與帚皆)


(不從巾文偶類爾)古之貴者必佩玉(别作珮)

㫃　　　　　鐘鼎　(説文曰文)　　古文　旗旐之通名也　　象
　旗杠其上注刃旁象旗旐之颺(説文曰象形及象旗旐之旒孫氏於幰切)

㫃之㑹意

旅　　　力與切師衆也周官五百人為旅並人在㫃

下以旗致民之義也(説文曰從从從㫃從俱也古文古以為魯衛之魯)合


祀五帝天神為旅上帝徧祀山川為旅四望祀羣


神於㤗山之下為旅於太山同見為旅見徧酬逮


下為旅酬庭實之陳以百為旅百周官八職一曰


正治要二曰師治凡三曰司治目四曰旅治藪六


卿之屬皆旅下士三十有二人書稱旅巢巢伯旅


於見也周公旅天子命與東方諸侯旅拜王命也


凡此皆取於衆義也(旅祀之禮俗作旅從示非)借為行旅羇


旅之旅又野禾為旅禾古詩曰井上生旅禾(亦作稆穭)


(漢書采稆自給)

旋　　　似沿切轉旗旄也(説文曰周旋旌旗之指麾也從疋疋足也按旋非指)

(麾旋以足指麾以手)引之凡回旋周旋旋反皆取此古亦通

作還旋之不自已為旋去聲

旄　　　莫袍切麾也古所用指麾者有羽有旄羽以

鳥羽為之旄以旄牛尾為之書曰右秉白旄以麾


詩云孑孑干旄亦單作毛


㫃之諧聲

旗　　　渠之切熊虎為旗又為旗常之通名周官司

常掌九旗之物名日月為常交龍為旂通帛為旜


襍帛為物熊虎為旗鳥隼為旟龜虵為旐全羽為


旞析羽為旌考工記曰熊旗六旒以象伐也

旂　　　渠斤切考工記曰龍旂九旒以象大火也(説文)

(曰旗有衆令)以令衆也　

旜　　　之焉切通帛為旜亦作　　(説文曰旗曲柄也所以旃表士)

(衆)借為辭助之焉之合為旃

旟　　　以諸切考工記曰鳥旟七旒以象鶉火也
旐　　　治小切考工記曰龜虵四旒以象營室也
旞　　　徐醉切全羽為旞(或作)
旌旍　　子盈切析羽為旌　　楚辭曰孔葢兮翠旍

(一本作旌類篇合為一字或曰旌上注令者)古之公卿大夫士車行各


載其旌傳曰急子使於齊夀子載其旌以先又石


首曰衛懿公惟不去其旗是以敗於熒乃納旌於


弢中又曰欒鍼見子重之旌别旌表之義生焉

旝　　　古外切傳曰旝動而鼓(杜氏曰旃也説文曰建大木置石其上發)

(機以追敵也引春秋傳按説文之説非)

斾　　　蒲葢切九旗張施之通名也(爾雅曰繼旐曰斾疏曰旐末為)

(燕尾説文曰繼旐之旗也)傳曰狐毛設二斾(杜氏曰大旗也)而退之又


曰晉中軍風于澤亡大斾(杜氏曰旗名)之左旃又曰司


馬斥山澤之險雖所不至必斾而疏陳之使乗車


者左實右偽以斾先又晉平邱之㑹治兵建而不


斾眀日復斾之諸侯畏之又曰晉人假羽旄於鄭


明日或斾以㑹又曰以兵車之斾與䍐駟兵車先


陳夫大斾中軍之斾也旗物不一旃居一焉故曰


亡大斾之左旃大斾之為言猶大駕也大斾非一

物大駕非一車也且曰設二斾則必非兩燕尾也


建而不斾者設戈㦸殳矛與建旌旗之杠而不斾


為若釋兵也斥山澤之險斾而疏陳者多張旗幟


以疑敵明非一物通謂之斾雖羽旄亦謂之斾也


斾之義居可知矣

施　　　式支切(説文曰旗貌)春秋傳欒施字子旗施張也

又作(説文曰敷也)又施知(去聲)切施布也易曰雲行雨施施


惠者曰施傳曰重施而報又以䜴切施及也詩云


葛之覃兮施于中谷又曰既受帝祉施于孫子施


與延聲義相邇也孟子曰施從良人之所之謂迆


邐徐迹其後也又式視切旖施旌旗偃靡貌也又


詩云將其來施施孟子曰施施從外來讀如字(亦施)


(遮切)舒徐安肆貌也

旖旎　　隐綺切　　乃倚切旖旎旌旗委靡貌楚辭

曰紛旖旎兮都房旎又乃可切古單作猗難(子虚賦作)


(猗柅又旖施説見詩下)

㫃之疑

斿　　　夷周切旗常之流又作　　流省聲力求切

周官玉路太常十有二斿(康成曰正幅為縿斿則屬焉)又為


冕旒周官弁師曰諸侯之繅旒九就記曰天子玉


藻十有二旒斿旒葢一字亦通作游傳曰鞶厲游


纓(説文游二字皆為旌旗之流孫氏皆夷周切游從㫃汓聲按汓斿之從子俱未達説見水部)

勿　　文弗切(説文曰州里所建旗象其柄有三旒或作􁏲)按周官通帛為
　旜襍帛為􁏲大夫士建􁏲又曰鄉遂載􁏲鄉遂大夫
　士非一人也故襍帛色以别識之勿象襍幅之形借
　為禁止之辭勿與毋聲義相通與弗不同韻而其聲
　加力故為禁止
　六書故卷三十一
欽定四庫全書
　六書故卷三十二
　　　　　　　　　　　　　宋　戴侗　撰
襍
中　　陟弓切中○而貫之中之象義也得其中曰中
　去聲　古文(説文曰中和也從口丨上下通中古文籒文􁇻説之曰林䍐謂從○)
　(象四方上下通中也説文徐本皆作殆誤也李陽氷曰同異之同亦從囗不從口葢用與中皆從中而)
　(其中不從口)或曰侯中也鄉射鄉侯上个五尋中十尺倍
　中以為躬規圜而貫矢焉中之象也或曰中陟用切
　矢中的也當作　　象矢中侯(衛宏説從卜中聲連中為)伯
　曰射以釋算者也象形鄉射禮鹿中䰍前足跪鑿背
　容八算君國中射則皮樹中於郊則閭中於竟則虎
　中大夫兕中士鹿中又因之為伯仲之中謂其居伯
　與季之間也直用切
中之指事

串　　　尺絹切連貫為串(説文無串字患從心上貫吅吅亦聲按患當以串為)

(聲又作鄭漁仲曰燔肉器楚限切)詩云串夷載路(陸氏古患切)言往來


貫通也

貫　　古換切從一衡毌　　毌之象義也(説文曰穿物持之也)
　(毌象寳貨形)借為習貫之貫古患切(别作慣摜遦古亦借用貫字)

毌之諧聲

虜　　　郎古切虜獲人民也從力從毌獲者貫而系

纍之也(又作擄撈摝也)

合　　三合也指事(説文曰三合也從入一象三合之形徐鉉曰疑但象形非從入孫氏)
　(秦入切)

亼之疑

僉　　　七廉切僉猶皆也書曰詢謀僉同又曰僉曰

於鯀哉(説文曰皆也從吅從从)

今　　　居音切當時為今既往為昔(説文曰是時也從亼從古)

(文及)

㑹　　　黄外切合聚也(説文曰合也從亼從曾省曾益也)詩云㑹弁

如星(康成曰㑹謂弁之縫中飾之以玉皪皪而處状似星也説文作䯤曰骨摘之可㑹髪者按)


(㑹弁葢裁皮韋而㑹合以為弁飾其縫以玉如星也)又古外切周官司㑹以


歲㑹考歲成謂㑹合而計之也

八　　博拔切説文曰别也象分别相北形於數七而
　加一為八

八之疑

􁑠　　　兵列切(説文曰分也從重八八别也亦聲引孝經説曰上下有别)

􁑠之㑹意

乖　　　古懷切書傳以為乖戾乖離
公　　　古紅切無私也(説文曰平也從八從厶厶音司八猶背也韓非曰背厶為)

(公一説八判也判厶為公)借為公侯之公

尚　　　時亮切加乎上也中庸曰衣錦尚絅孟子曰

草尚之風必偃又庶幾也(説文曰曾也庶幾也從八向聲)

㒸　　　(説文曰從意也從八豕聲孫氏徐醉切)
小　　　私兆切眇小也(説文曰物之㣲也從八丨見而分之唐本從八見而八分)

(之鄭漁仲曰小水之㣲也)


小之疑

少　　　書沼切不多也(説文曰丿聲)因之為少長之少去

聲


少之諧聲

省　　　　　(説文省視也從睂省從古文從囧)按省有二義其一

為省視所景切其一為减省所梗切(疑减省為本義從少囧聲)


(者是也若以省視為本義從目固當從少從睂從􁁉俱無義)

尐　　　子結切(説文曰少也讀若輟乀聲)
尒　　　兒氏切按書傳之用尒爾通為如是之合言
語曰鏗爾舍瑟記曰騷騷爾鼎鼎爾又與而汝通


為謂人之稱(説文曰詞之必然也從入丨八八象乞之分散)

曾　　　昨稜作稜二切(説文曰詞之舒也從八從曰聲)按書傳之

用曾與嘗聲義相近語曰曾是以為孝乎孟子曰


爾何曾比予於是又為曾纍記曰夏則居曾巢(今作)


(橧陸氏曰本又作増又作層説文曰重屋也)楚辭曰翾飛兮翠曾古者


自祖而上通謂曾祖自孫而下通謂曾孫曾累之


義也書云惟有道曾孫周王發詩云曾孫之嗇曰


曾孫之稼曰曾孫篤之(毛氏凡曾孫皆以為成王是自王季而言也其説已)


(不通維天之命祀文王詩而曰曾孫篤之毛氏亦以為成王滋不通矣故鄭氏釋之曰曾猶重也自)


(孫之子而下事先祖皆稱曽孫鄭説得之)傳曰晉侯伐齊禱于河曰曾


臣彪(杜氏曰曽臣謂末臣)葢於天地山川之久遠皆以曾言


也又曾晳以曾為氏

余　　　以諸切書傳余予通用台余吾我皆自謂之

名又為姓氏(説文曰語之舒也舍省聲按金石文多作)


畾　　力軌切(説文曰厽絫坺土為牆壁象形絫垒皆從厽靁從雨從畾象回)

　(轉形古文籒文靁間有回回靁聲也壘從土畾聲纍從系畾聲蘽從木藟聲籒文櫑從木)
　(畾聲籒文䴎從鳥畾聲籒文儡藟皆畾聲徐鉉曰説文無畾字靁從壘象回轉之形畾不成字)
　(凡從畾者皆當從靁省按説文實闕畾字而見於他字之偏旁從畾者甚多皆言從畾而不言從靁省明)
　(畾自為一字徐氏祗欲葢許氏之闕遂以畾為不成字誤矣)按本象物之重累
　之省文為畾又省而為田今纍皆書為累是也　　
　即畾之省也田如果之田而非土田之田也土田之
　形方果之形圜

畾之疑

疊　　　徒協切累也(掦雄説古理官决罪三日得其宜乃行之從晶從宜王莽以為)

(從三日太盛改為三田按揚雄之説甚曲而不通非古也疊從畾殆取重累之義從宜未達)詩


云薄言震之莫不震疊即今慴字

　六書故卷三十二
欽定四庫全書
　六書故卷三十三
　　　　　　　　　　　　　宋　戴侗　撰
疑
王　　于方切有天下曰王帝與王一也周衰列國皆
　僣號自王秦有天下遂自尊為皇帝漢有天下因秦
　制稱帝封同姓為王名始亂矣(説文曰王天下所歸往也董仲舒曰三畫)
　(而連其中為王三者天地人也參通之者王也孔子曰一貫三為王古文鐘鼎文李陽氷曰中)
　(畫近上王者則天之義鄭漁仲曰盛王本義也象物自地而出敷盛也按一貫三之説太巧非孔子之言也且中畫近上李氏雖)
　(曲為之説終未通鄭氏之説亦迂或曰能一下土之謂王)王天下王盛之王去聲(俗作旺)
王之疑

皇　　　胡光切按書傳之用為大為君王書曰惟皇

作極曰皇帝清問下民詩云皇王維辟又曰皇皇


后帝皇祖后稷(並鐘鼎文説文曰大也從自自始也始皇)


(者三皇大君也自讀若鼻今俗以始生子為鼻子)書曰張皇六師詩云神


保是皇(鄭氏曰皇之言暀也)又曰穆穆皇皇又為焜皇熒皇


詩云皇皇者華(毛氏曰猶煌煌也與煌通)又為皇暇書云不皇


暇食詩云皇恤我後(又作偟爾雅曰暇也)又為倉皇皇遽皇


惑皇恐(别作遑説文新附曰急也又作惶説文曰恐也)又為鳳皇(别作凰毛氏曰)


(雄曰鳯雌曰皇)周官舞師教皇舞(鄭司農曰䝉羽舞也書或為䍿)又為馬


名詩云有驈有皇(孔氏曰黄白曰皇别作騜)

閏　　　儒順切書云以閏月定四時成歲(説文曰餘分之月五)

(嵗再閏告朔之禮天子居宗廟閏月居門中從王在門中周禮曰閏月王居門中終月也)

后　　胡口切於書傳為君又借為先後之後(説文曰繼體君)
　(也象人形施今以告四方故􁄓之從一口發號者君后也)

后之轉注

司　　　息茲切有職掌也(説文曰臣司事於外者從反后)
臣　　植鄰切服事於君者也(説文曰牽也事君也象屈服之形)

臣之㑹意

臦　　　(説文曰乖也從二臣相違讀若誑孫氏居況切)

臣之諧聲

臧　　　則郎切説文曰善也從臣戕聲按古以奴為

臧婢為獲從臣義或取此(􁒃籒文)

民　　彌鄰切民猶人也　説文曰古文民　(鐘衆萌也從古文之象)　鼎　
　(文)

民之諧聲

氓　　　武庚切氓猶民也亦作甿
士　　鉏里切古者四民農職耕工職器皿商職貿遷
　學以治人者曰士士學古入官其最卑者曰下士其
　次為中士其上為上士等而上之為大夫為卿為公
　士之學而未仕也曰學士雖天子之元子士也(説文曰事)
　(也數始於一終於十孔子曰推一合十為士古文)

士之諧聲

壻　　　穌計切女之夫曰壻(别作婿非壻而從女斯不夫矣)
壯　　　則亮切人生三十曰壯(説文曰大也爾雅釋曰秦晉之間凡人之)

(大謂之奘但朗切)

丙　　兵永切於書傳為十日之丙丁(説文曰位南方萬物成炳然隂)
　(氣初起陽氣將虧從一入冂一者昜也丙承乙象人肩徐鍇曰陽功成入於冂冂門也天地隂陽之門也)
　(鄭漁仲曰丙本魚尾象形借為十日之名)
已　　居擬切於書傳為十日之戊巳又為人己之已
　(説文曰中宮也象萬物辟藏詘形也已承戊象人腹形古文鄭漁仲曰即几也借為戊己之已)
　又去聲傳引彼其之子其作已

已之疑


(鄭漁仲曰兩巳相背即弗也按今畵黻者如此)

壬　　如林切於書傳為十日之壬癸(説文曰位北方隂極陽生故易)
　(曰龍戰于野戰者接也象人懷妊之形承亥壬以子生之敘也與巫同意壬承辛象人脛脛壬體也)又
　書云巧言令色孔壬又詩云百禮既至有壬有林(毛氏)
　(曰大也鄭氏曰任也)
辰　　植鄰切書云厯象日月星辰又曰辰弗集于房
　傳曰晉侯謂伯瑕多語寡人辰而莫同何謂辰曰日
　月之㑹是謂辰故以配日又北極為北辰語曰譬如
　北辰居其所而衆星共之又大火為大辰(見晨下)又為
　十二辰辰巳之辰(説文曰震也三月陽氣動雷電振民農時也物皆生從乙象芒達)
　(􁄓聲也辰房星天時也從二二古文上字古文徐鍇曰音化乙草木萌初出曲巻也徐鉉曰三月)
　(陽氣盛草木生上徹於土故從上厂非聲疑亦象物之出)又詩云奉時辰牡曰辰
　彼碩女(毛氏曰時也)

辰之疑

辱　　　儒欲切於書傳為汚辱煩辱月令季夏土潤

辱暑(説文曰恥也從寸在辰下失耕時於封疆上戮之也辰者農時也故房星為辰田候也)

六　　　　力竹切數五而加一為六(説文曰易之數隂變於六正於)
　(八從入從八)
七　　親吉切數六而加一為七(説文曰陽之正也從一㣲隂從中衺出也)
九　　舉有切數八而加一為九(説文曰象之變也象屈曲䆒盡之形)
　　　　欒鼎　(晉姜文)　　鼎文　
幺　　於堯切(説文徐本曰小也象子初生蜀本曰隂也重厶為幺幺象冃昧也亦象子初成之)
　(形以養正也林䍐引説文與蜀本同)

幺之㑹意

􁃭　　　(説文徐本曰㣲也從二幺蜀本曰隐㣲意也從重幺者㣲之至也孫氏於蚪切)

􁃭之疑

幾　　　居衣切(説文曰㣲也殆也從􁃭從戍戌兵守也􁃭而兵守者危也)按幾從

戍疑本為幾察之幾絲省聲謂戍守者當察於物


色幾㣲之間也周禮曰幾其出入又曰幾出入不


物者又曰幾酒謹酒此幾之本義也因之為幾㣲


易曰幾者動之㣲吉之先見者也(别作僟説文曰精謹也)又


因之為幾近庶幾幾希之義(别作􁀹爾雅曰汔也音祈)又因幾


近而為幾望與冀覬同音去聲又借為幾何之幾


上聲(鄭漁仲曰古文作問數也)又借為雕幾之幾記曰車不


雕幾(康成曰附纏為圻鄂也)

幺之疑

玄　　　胡涓切青黒色也易曰玄黄者天地之雜也

天玄而地黄古人法天地以作服故玄冠玄衣而


黄裳引其義則幽深沕穆謂之玄記曰齊之玄也


以隂幽思也(説文曰幽逺也黒而有赤色為玄象幽而入覆之也古文按天之色)


(日出則青蒼日入則玄玄天之正色也故水謂之玄酒燕謂之玄烏玄近於青無赤色焉從入從幺未)


(達李耳之徒始有玄妙之説鶩於虛無以誤學者所謂亂德之言也聖人言命曰明命言德曰眀徳)


(無玄虚之教)


玄之㑹意

茲　　　子之切玄變而黒也詩云何草不玄茲玄之

甚也故從二玄素問曰色如草茲者死倉公曰察


之如死青之茲(説文曰黒也字林同)傳曰何故使吾水滋(杜氏)


(曰滋本亦作茲又作説文曰草木益多也從草茲省聲爾雅曰蓐謂之茲疏曰草席也按益多)


(之義當作滋從草者言草死而色茲也)借用之義與此同茲此聲相


近也


玄之諧聲

玈　　　洛乎切黒也旅省聲古通作盧書云盧弓一

盧矢百(又作黸)

叀　　　(説文曰小謹也從幺省􁁉財見也􁁉亦聲古文亦古文孫氏職縁切)

幺之諧聲

麼　　　芒果切説文曰細也又作䯢漢書曰幺䯢不

及數子

厶　　息夷切(説文曰姦衺也韓非曰倉頡作字自營為厶)

厶之諧聲

篡　　　初官切又去聲説文曰逆而奪取曰篡
白　　薄陌切西方之色也(説文曰西方色也隂用事物色白從入合二二隂數)

 古文　


白之㑹意

皛　　　烏皎切(説文曰顯也讀若皎)

白之諧聲

皎　　　古了切白而有光也詩云月出皎兮(説文曰月之白)

(也又作晈從日非)

皦　　　古了切明白也孔子語魯太師樂曰縱之純

如也皦如也(説文曰玉石之白也)

皓　　　胡老切潔白也詩云月出皓兮又曰白石皓

皓(説文皓從日日出貌也)

晳　　　先擊切白也(説文曰人色白也)
皤　　　薄波切白也易曰賁如皤如(説文曰老人髮白也或作從)

(頁)又傳曰皤其腹(杜氏曰大腹也)

的　　　都歴切白點也易曰為的顙射之正鵠因謂

之的詩云發彼有的(别作旳馰玓説文曰旳明也從日馰馬白額也旳省聲)

皪　　　落狄切的皪珠璣華萼之粲也(又作㿨又歴各切)
皅　　　普巴切説文曰草華之白也(俗作葩説文曰華也又白駕切)

(色不真也又作芭楚辭曰傳芭兮代舞朱子曰芭與葩同巫所持香草也)

皫　　　周禮曰鳥皫色而沙鳴貍(康成曰失色不澤美也陸氏曰本又)

(作犥芳表符表芳老三切徐氏又孚趙切)

皚　　　居來切白也(説文曰雪霜之白也)
皭　　　即約切又子肖切史記曰皭然泥而不滓
皖　　　戸版切(孫愐曰眀星也又地名在舒又從日戶管切按二字止當存一)

白之疑

􁄩　　　起㦸切(説文曰際見之白也從白上下小見)
㠯　　羊止切語卒也象聲氣之出(説文曰用也從反已賈侍中説意㠯)

實也象形　(按今書傳之用已止也佀象也㠯用也唐本象也用也左㠯而右人有以而無佀徐)

　(本象也左人而右㠯有佀而無以李陽氷曰為虵象形借為已止之已反已為㠯㠯用也已㠯音)
　(相近而文難辨故加人於右為以用之以按已本象虵㠯用之義何取於虵且均之從㠯從人也佀左人)
　(何以為象以右人何㠯為用説皆未通説文矣從矢㠯聲語已辭也語已辭從矢無義按説文矣從㠯象)
　(聲氣之出疑㠯本象聲氣之出語卒也引其義則為卒為既為止矣卒辭之助也故從㠯矢聲㠯用之㠯)

借用㠯字後人加人為以㠯别之也起杞圯　(苢异皆用㠯為聲佀㚶祀耜戺皆用己為聲紀記改)

　(皆用己為聲今多錯互肥妃配圯聲相近偏旁同當自為一字今亡其説矣)

㠯之諧聲

矣　　　于已切卒辭之助也(説文曰語已辭也從矢以聲按矣之從矢無義)

(乃從㠯矢聲也説文無以字而細注隸書所用皆作以今此當曰㠯聲而亦曰以聲眀為傳寫之譌)

乃　　奴亥切按書傳乃之用二其一為謂人之辭書
　曰乃言底可績之類是也其一為然後之急辭書云
　乃命羲和此類是也公羊氏曰乃難乎而也又作廼
　(説文曰乃曵辭之難也象氣出難古文籒文鐘鼎文李陽氷篆)

乃之疑

廼　　　(説文曰驚聲也從乃省西聲籒文不省古文或曰廼往也讀若仍孫氏如乗切)

(徐鉉曰西非聲未詳)


(説文曰氣行貌從乃􁉭聲讀若攸)

丂　　(説文曰氣欲舒出上礙於一也古文以為于字又以為巧字孫氏苦皓切)

丂之疑

于　　　羽俱切(説文曰于於也象氣之舒于從丂從一一者其氣平之也)書傳之

用與於同于視於為力又記曰易則易于則于(鄭氏)


(曰易謂臣禮于謂君禮)莊周曰其覺于于


于之諧聲

虧　　　驅為切書傳之用為虧損(説文曰氣損也或作虧從兮)
兮　　　胡雞切於詩為辭助(説文語所稽也從丂八象氣越于也)

兮之疑

乎　　　戸呉切書傳之用為疑辭之助又與於于通
用又荒乎切與呼通用(説文曰語之餘也從兮象聲上越揚之形)

平　　　薄兵毗連二切書傳之用為衡平(説文曰語平舒也從)

(于從八八分也爰禮説古文又坪地平也按平辭之不平者故平之上順而平之上平從于從)


(八恐非)引之為平議平决(别作評)

􁜻　　　(説文曰驚辭也從兮旬聲或作惸孫氏思允切又湏倫切按今用為惸獨之惸與煢通用)

(渠營切)

羲　　　虚覊切(説文曰氣也)古伏羲氏亦作庖犧
甹　　　(説文曰亟詞也從由或曰甹俠也三輔謂輕財者為甹按甹鐘鼎文從丁疑從由丁)

(聲孫氏普丁切)

粤　　　王伐切書傳之用為發語辭書云曰若稽古

古文曰作粤與曰越通用漢書越多作粤(説文曰于也審)


(愼之辭從亏從宷)

入　　人汁切由外而入内也(説文曰象從上俱下也)

入之㑹意


(説文曰二入也兩從此孫氏良奬切)


之疑

兩　　　良奬切耦也二數也又作　　(説文曰兩再也從冂闕易)

(曰參天兩地兩二十四銖也從一兩平分兩亦聲孫氏兩兩一音)凡物以兩舉者


曰兩車必兩輪屨必兩枚幣必兩端皆以兩數力


讓切(别作緉説文曰屨兩枚也)又為斤兩之兩古以二十四銖


為兩又借為罔兩之兩傳曰木石之怪夔网兩通


作方良(别作魍魎)


网之疑

㒼　　　(説文曰平也從廿五行之數二十分為一辰㒳㒼平也讀若蠻)

入之疑

内　　　奴對切居裏曰内入之於内曰内諾答切(説文)

(曰入也從冂自外而入也)

仝　　　疾縁切又作全從玉純玉為全書傳之用為

完為純考工記曰玉天子用全上公用龍侯用瓚


伯用將(説文曰完也從工全篆文古文)


(説文曰事之制也從卩唐本曰反卩為)　　林䍐曰卩止進也孫氏曰去京切　


卯之疑

卿　　　去京切古為爵名公之次卿卿之次大夫大

夫之下士(説文曰章也㿝聲)

長　　直良切書傳之用為長短之長引之為久長度
　之其長曰長去聲語曰長一身有半因之為餘羡之
　義又因之為長少知丈切(説文曰長乆逺也從兀從兀者髙逺意也乆則變)
　(亡聲倒亡也並古文李陽氷曰反亡者不亡也)
克　　苦得切書傳之用為勝為能引之為克敵之克
　(説文曰肩也象屋下刻木之形並古文又作勊説文曰尢極也俗又作剋)又引之為
　忌克
凡　　浮咸切通舉之曰凡(説文曰最括也從二二耦也從古文及林䍐曰)
　(凡乃舉事之端從乃從一非從二從􁍕)
幵　　(説文曰平也象二千對冓上平也孫氏古賢切徐鉉曰幵但象物平音義闕)
弗　　分勿切書傳之用與不勿匪近弗在不與勿之
　間不弗匪聲相邇也(説文曰撟也從丿從從韋省伯曰即紼也象形或曰從八或)
　(曰八聲)

(説文曰匿也象􁗎曲隐蔽形讀若隐李陽氷曰正身曲足形)

；之疑

直　　　除力切不曲也(説文曰正見也從從十從目徐鍇曰隐也十目所見)

(是直也古文)相直為直除吏切(别作值説文曰措也)


直之㑹意

矗　　　初六直六二切(孫愐曰直貌類篇曰草木盛也)
亾　　　武方切書傳之用為失亾為死亾逃亾又武

夫切與無通古書無皆作亾(説文曰逃也從入從)


亾之疑

乍　　　鉏駕切今借通用其義近於蹔(説文曰止也一曰亾也從)

(亾從一李陽氷曰從亾得一曰乍忽然事也徐鍇曰出亾得一則止蹔止也)

無　　　武夫切亾有也(説文曰亾也橆聲竒字无通於元者虗無道也王育)

(曰天屈西北為无也按古無字皆作亾無亦從亾橆聲无通於元其説非周易無皆作无老荘之徒)


(所改)

匃　　　古代切氣貸也(説文曰氣也􁀅安説亾人為匈)
氏　　承旨切古者同姓之别以氏魯無駭卒隐公問
　族於衆仲衆仲曰天子建德因生以賜姓胙之土而
　命之氏諸侯以字為諡因以為族官有世功則有官
　族邑亦如之公命以字為展氏氏族之别也宗族之
　法亂今皆以氏為姓矣(説文曰巴蜀山名厈脅之旁箸欲落墮者曰氏氏崩聞數)
　(百里象形乀聲楊雄賦曰響若氏隤按山或以氏名不可知為厈脅之旁箸立文則不然)又章移
　切匈奴之妃曰閼氏

氏之屬

氐　　　丁禮切木之命根曰氐從一象地氏聲二十

八次之氐星又謂之本又謂之天根是也(説文曰至也從)


(氏下箸一一地也别作柢)借為氐羌之氐都奚切

氒　　　(説文曰木本也從氏大於末讀若厥蜀本作大於本)
爲　　于嬀切書傳之用為作為(説文曰母猴也其為禽好爪爪母猴象也)
　(下腹為母猴形王育曰爪象形古文象兩母猴相對形)又去聲
釆　　(説文曰辨别也象獸指爪分别也古文孫氏蒲莧切)

釆之疑

番　　　附袁切(説文曰獸足謂之番從采田象其掌古文或作􁛣又作見足部)

又博禾切書云番番良士詩云申伯番番(爾雅曰勇也毛)

(氏曰武勇貌孔氏説同按書云番番良士旅力既愆旅力既愆何言乎勇武此説非也)又蒲


何切番陽縣名在番水之陽(今作鄱)又普官切番禺


南中縣名又孚袁切分軰更迭也一軰為一番去


聲

宷　　　　　式荏切審諦也(説文曰悉也知宷諦也審篆文從番徐鍇曰宀)

(覆也包覆而深别之宷悉也)

悉　　　息七切説文曰詳盡也　 古文　
乙　　於筆切(説文有兩乙其一曰玄鳥也齊魯謂之乙也取其嗚聲象形或作鳦孫氏烏轄)
　(切其二曰象春草木冤曲而出隂氣尚彊其出乙乙也與丨同意乙承甲象人頸孫氏於筆切鄭漁仲曰)
　(象魚鰓骨記曰魚去乙按西從乙則乙似為鳥之象然乳孔乾亂皆從乙又不可曉燕鳴亦若曰意而無)
　(烏轄之聲孫氏彊分二音非也)借為十日之甲乙

乙之疑

孔　　　苦董切春秋鄭公子嘉字子孔孔似訓嘉然

詩云其新孔嘉曰亦孔之嘉曰辰牡孔碩詩之用


其義皆為甚(説文曰通也從子乙請子之候鳥也乙至而得子嘉美之也)

乾　　　渠焉切在周易三陽為乾乾有健義易曰君
子終日乾乾又古寒切今人用為乾燥之乾(説文曰上)


(出也從甲乙之乙乙物之達也)

乳　　　爾主切禽鳥生子曰乳故從孚月令季冬雉

雊雞乳婦人乳湩因謂之乳亦作象乳湩形(説文)


(曰人及鳥生子曰乳獸曰産從孚從乙乙者玄鳥也月令玄鳥至之日祠于髙禖以請子故從乙請)


(子必以乙至之日者乙春分來秋分去開生之候鳥帝少昊司分之官也按楚人謂乳榖奴口切今)


(人謂乳㚷奴蟹切穀㚷皆乳字一聲之轉故齊人謂母㚷乳媪因亦謂之㚷皆俗書也)

亂　　　郎段切今書傳通以此為棼亂之亂亦以為

治字(説具下説文曰治也從甲乙之乙乙治之也從)

彔　盧谷切(説文曰刻木彔彔也象形李陽氷曰水彔彔貌象水下垂與桼黍字同按説文)
　　　　(從彔籒文魅字字上類虎下類尾疑本象獸物)
之　　止而切書傳之用之徃也又借為辭助(説文曰出也象)
　(草過左支莖益大有所之一者地也李陽氷曰又一義象芝草出地之形古以此為芝字鄭漁仲之説同)

之之疑

帀　　　子答切(説文曰周也從反之而帀也周盛説李陽氷曰之往也倒而還之既徃復)

(還周徧之義也)

帀之疑

師　　　疏夷切周官二千五百人為師易曰師衆也

書云師錫帝又曰震驚朕師王者所居因曰京師


又為師保師弟子教人者為之師也周禮曰師以


賢得民又為官師周官八職一曰正二曰師師掌


官成以治凡(説文曰二千五百人為師從帀從㠯㠯四帀衆意也古文)

而　　如之切書傳之用為辭助又考工記曰􁆒人為
　筍虡凡矍閷爰筮之類必深其爪出其目作其鱗之
　而(説文曰頰毛也象毛形康成曰而頰􁎯也説文曰􁎯)　苦秃也徐鉉曰俗作髵非按而初無頰毛之　
　(象且鱗之而又非頰毛疑非制字之本義伯曰之而皆菌類今作芝栭芝産于地故其形仰栭附木生故)
　(其形俯)

而之屬

耏　　　如之切春秋時宋人以門賞耏班謂之耏門
耐　　　奴代切(説文曰耏罪不至髨也或作耐從寸諸法度字從寸漢書曰耐罪以上請)

(之又曰罪當刑及當為城旦舂者皆耐為鬼薪白粲應劭曰輕罪不至髨完其耏鬢故曰耏古耐字)


(從彡髪膚之意也杜林謂法度字皆從寸後改如是也耐讀若能如淳曰耐猶任也顔師古曰耏頰)

(旁毛也彡毛髪貌也如應氏説當音而如杜氏説音奴代切功臣表宣曲侯通耏為鬼薪應説為長)


(孫氏耏耐皆奴代切按春秋時未有耏罪已有耏班説文之説非耏之本義也書傳中能耐二字通)


(用記曰聖人耐以天下為一家耏與耐當為二字耏當音而耐當音奴代切)

耑　　(説文曰物初生之題也上象生形下象其根也徐鉉曰中一地也孫氏多官切)
不　　方于切詩云常棣之華鄂不韡韡(康成曰承華者曰鄂不當)
　(作拊拊鄂足也鄭漁仲曰不象華萼蒂之形易曰震為旉王肅曰華之通名鋪爲華貌謂之􁁌)又方
　鳩方九尃勿布沒四切為不可之不為可不然不之
　不亦作　　(説文曰鳥飛上翔不下來也從一一猶天也否不也從口從不不亦聲)又
　敷悲切通為丕字書云丕顯哉文王謨丕承哉武王
　烈詩云不顯不承(舅駟曰詩中不顯之類皆當讀如丕秦和鐘銘曰不顯皇祖詛楚文)
　(曰不顯大沈文湫不顯大神巫咸不顯大神亞駝此最可証者)
丵　　(説文曰叢生草也象丵嶽相並出也讀若浞)

丵之疑

業　　　魚怯切書傳之用為功業事業所執之職務

也為業業危懼之貌也書云兢兢業業又為虎業


詩云虡業維樅(毛氏曰大版也所以飾栒為縣也㨗業加鋸齒或曰畵之説文曰以)

(白畵之從丵象其齟齬相承從巾象其版古文)

菐　　　(説文曰瀆菐也從􁄮􁄮亦聲徐鉉曰讀為煩凟之瀆一本注云丵衆多也兩手奉之是煩)

(凟也孫氏蒲沃切)

叢　　　徂宗切書傳之用為草木叢生易曰寘于叢

棘孟子曰為叢敺爵者鸇也書云怨有同是叢于


厥身(説文曰聚也取聲又作䕺樷説文䕺草叢生貌)

對　　　都隊切書傳之用為相當對又為答對(説文曰應)

(無方也從丵從口從寸又作對從士漢文帝以為責對而為言多非誠故去其口從士)

尸　　式脂切按經傳尸之義主也書曰太康尸位又
　曰羲和尸厥官詩云誰其尸之有齊季女凡祭祀者
　立之尸以依神禮曰孫可以為王父尸又曰男男尸
　女女尸人死骸體亦謂之尸記曰在棺曰柩在牀曰
　尸(别作屍)有罪者肆其尸於市朝傳曰殺之尸諸朝故
　又有陳義(説文曰尸陳也象卧形凡尸之屬皆從尸按字之從尸有為室屋者若屋若屚是也)
　(有為人後者若尻若屎是也又有為履為屨之類者為室屋者疑從广之譌為尻為屎者從人省為履為)
　(屨者不可曉)
尸之㑹意

屚　　　盧候切説文曰屋穿雨水下也(説文曰從雨在尸下尸者)

(屋也又作漏)


尸之諸聲

屏　　　旁經切覲禮諸侯覲出自屏南適門西記曰

疏屏天子之廟飾也(説文曰屏蔽也康成曰天子外屏屏謂之樹今浮思也刻)


(之為雲氣蟲獸如今闕上為之矣)因之為藩屏屏蔽之義必郢切


詩云萬邦之屏之屏之翰因之為屏逺屏斥屏置


書曰屏璧與圭記曰屏之逺方(大學作迸)因之為隱僻


(别作偋説文曰僻窶也徐鍇曰僻處也按屏從尸無義當作庰見广部)

屆　　　古拜古詣二切至也書云無逺弗屆詩云君

子如屆又曰譬彼舟流不知所屆(説文曰行不便也凷聲一曰極)


(也)

尼　　　女夷切孔子名丘字尼(説文曰從後近之匕聲又作屔説文曰反)

(頂受水丘按此葢緣説者謂仲尼杅首傅㑹立文)孟子曰止或尼之乃禮


女質二切

屠　　　同都切刳剝畜牲也
屢　　　浪遇切頻數也(説文新附曰數也屢空本作婁後人加尸未詳)
孱　　　趙貫高曰吾王孱王也(孟康曰冀州人謂愞弱為孱説文曰迮也)

(一曰呻吟也從孨在尸下徐鉉曰尸者屋也顧野王曰不肖也士連切又劣貌士山切又孱陵古縣)


(士限切)

屑　　　私列切瑣屑也周官共食玉(鄭司農曰食玉屑)傳曰

屑屑焉習儀以亟孟子曰蹴爾而與之乞人不屑


也(説文曰動作切切也又作僁説文曰聲也讀若屑)

展　　　知衍切舒布也(説文曰轉也)傳曰敢展布之聘禮

曰史讀書展幣謂敷陳其幣也因之為展省聘禮


拭圭執展之拭璧展之展夫人之聘享亦如之又


詩云展矣君子又曰展如之人兮(毛氏皆曰誠也)又曰允


矣君子展也大成(毛氏曰允信也展誠也按展無誠義毛氏緣詩曲説以為誠詩)


(云允矣君子不應又言誠也大成)


尸之疑

屋　　　烏谷切棟宇曰屋(説文曰居也從尸尸所主也一曰尸象屋形從至至)
(所至止室屋皆從至籒文古文)

履　　　良止切屨也因之為踐履(説文曰足所依也從尸從彳從夂舟)

(象履形一曰尸聲古文)


履之諧聲

屨　　　九遇切履之精疏通曰屨(説文履也一曰鞮也)
屩　　　居勺切疏屨也通作蹻
屐　　　竒逆切履下有齒曰屐(説文曰屩也)通作跂莊周

曰墨以跂蹻為服(李氏曰木曰屐麻曰屩)

屣　　　所履切履不跟也(鄭漁仲曰履不躡跟也)通作躧

孟子曰舜視棄天下猶棄敝蹝也莊周曰曵而


歌商頌

屧　　　蘇恊切(又作屟説文曰履中薦也類篇又他計切後人以此為屨)
尺　　　昌石切十寸為尺(説文曰人手郤十分動衇為寸口十寸為尺所以指)

(尺規矩事也從尸從乙乙所識也周制寸尺咫尋常仞諸度皆以人體為法)


尺之諧聲

咫　　　諸氏切(説文曰中婦人手長八寸曰咫或作)
(説文曰柔皮也從申尸之後尸或從叉徐鉉曰注似闕脱未詳孫氏人善切按以此為)


(聲)

疒　　秦悉切(孫氏女戹切説文曰倚也人有疾病象倚著之形)今作疾(説文曰病)
　(也矢聲孫氏秦悉切古文籒文按疾病倚著形其説甚牽彊矢亦與疾聲不諧疑從牀省一聲)
　(即疾病之疾言其寢疾也以容偏旁故省其木疾從矢疒聲乃矢之迅疾也詳見矢部)

疒之㑹意

疢　　　丑刃切説文曰熱病也從火詩云疢如疾首

傳曰美疢不如惡石


疒之諧聲

病　　　皮命切疾甚也
痛　　　他貢切義不待釋
疼　　　徒登切痛也(又徒冬切)
痡　　　奔胡普胡二切書云毒痡四海詩云我僕痡

矣疲病也

瘏　　　同都切詩云我馬瘏矣又曰予口卒瘏(毛氏曰病)

(也)

瘥　　　才佗切詩云天方薦瘥(毛氏曰病也説文以為差字瘉也非)傳

曰札瘥天昬(杜氏曰大死曰札小喪曰瘥非)


武巾切又上聲詩云無將大車祗自塵兮無


思百憂祗自兮(今本作疧按與塵協非疷也民之譌為氏者多矣)又作

　　　　詩云多我覯􁈶(毛氏曰病也)
疷　　　章移祁支二切詩云之子之逺俾我疷兮(毛氏)

(曰病也又都禮切)

瘼　　　莫各切詩云亂離瘼矣又曰瘼此下民(毛氏曰病)

(也)

瘝　　　姑頑切書云恫瘝乃身又曰若時瘝厥官(孔氏)

(曰病也)

癠　　　才細切記曰親癠色容不盛(爾雅曰病也)
痗　　　虎每切詩云使我心痗又曰攸攸我里亦孔

之痗(毛氏曰病也)

痯　　　古緩切詩云四牡痯痯(爾雅曰病也毛氏曰罷貌)
瘵　　　側介切勞病也詩云無自瘵焉又曰士民其
瘵

瘨　　　都年切詩云胡寧瘨我以旱又曰瘨我饑饉

(毛氏曰病也)

瘉　　　勇主切詩云父母生我胡俾我瘉又曰不令

兄弟交相為瘉(毛氏曰病也説文曰病瘳也)

痾　　　於何切五行傳曰及六畜謂之禍及人民謂

之痾痾病貌言寖深也又作　(説文病也)

㾓　　　烏沿切素問曰痿厥腨㾓(王氷曰酸疼也)列子曰心

㾓體煩(類篇曰骨酸也)

痟　　　相邀切周官春時有痟首疾(説文曰酸痟頭痛康成曰酸削)

(也)

疫　　　營隻切時疾流行也役省聲
瘧　　　魚約切説文曰病寒熱休作也
痁　　　失廉切説文曰熱瘧也
瘃　　　古諧切説文曰瘧二日一發也(亦作㾬)
癉　　　當但切素問曰消癉伏熱也又曰癉成消中
(王氷曰濕熱也)又癉瘧但熱不寒書曰彰善癉惡(孔氏訓病)詩


云下民卒癉(爾雅作􁉚毛氏曰病也)傳曰荀偃癉疽生瘍於


頭(杜氏曰癉疽惡創)

痙　　　矩井切説文曰彊急也醫書以中寒濕發熱

惡寒頸項彊急身反張如中風状或掣縱口噤為


痓有汗為柔痓為隂痓無汗為剛痓為陽痓且曰


痓亦作痙考之説文合之以聲痓乃痙之譌當定


為痙

癎　　　何間切病忽掣縱顛欮也
痱　　　符非切風腫也賈誼曰辟者一面病痱者一

方痛

痹　　　必至切病肌肉麻木也(説文曰濕病也或作疪)
􁟍　　　渠云切痹也
疚　　　居又切病也
痀　　　其俱切説文曰曲脊也莊周曰見痀僂者(又委)

(禹其禹居具三切疑即傴字)

瘈　　　尺世切又征例切傳曰國人逐瘈狗又曰國

狗之瘈無不噬也(杜氏曰瘈狂也又作猘狾痸又掣縱亦作瘈瘲)

痿　　　邕危切萎弱也與萎通(説文曰痺也一曰兩足相及按痿乃萎弱)

(醫書有五痿又有痿隂痿皆萎弱也)

瘇　　　竪勇切賈誼曰天下之勢方病大瘇一脛之

大幾如腰一指之大幾如股(説文曰脛氣足腫引詩既㣲且瘇籒)


(文又見下)

痰　　　徒甘功㳄液之停積稠黏者古通作淡
癖　　　匹歴切脅下停水也説具僻下
癥瘕　　知澄切　　居牙切腹中積塊也堅者曰癥

有物形曰瘕

痃　　　胡千切癖積弦急也亦單作弦
疝　　　所晏切(又去聲)寒氣入腹絞刺痛有形也
癃　　　良中切罷病也淋疾本亦謂之癃　　(籒文)
㿗　　　徒回切隂病腫脹攻刺也(又作㿉)
疸　　　黨旱切(又去聲)黄病也(或通作癉)
瘀　　　依據切血淤積不行也通作淤
㾕　　　所禁切(又疏臻所錦二切)噤㾕感寒健忍之狀也(説文)

(曰寒病也孟郊詩磔毛各噤㾕又作瘮讀音荏者非)

疣　　　羽求切縣疣贅無用之肉也(又作肬)疣之小者

曰疣目(俗謂之瘊子)

癅　　　力求切(又去聲)血氣􁏗底流聚為癅醫書言癅

有六肉癅骨癅脂癅癅血癅氣癅肉癅疣也不


可决决之殺人

癭　　　於郢切癅著肩項􁌾腫曰癭
瘰􁣲　　魯戈切(又魯猥切)　　狼擊切瘰􁣲瘍繞頸項纍

纍也

癙　　　賞呂切漏創也淮南子曰貍頭愈癙詩曰癙

憂以痒(毛氏曰癙痒皆病也按癙當作鼠鼠伏獸癙憂幽憂也兩無正曰鼠思泣血正此義)


(也)

瘻　　　盧候切(説文頸腫也按此當作屚屚疾不止一處癭癅不差久則潰屚所謂頸腫)

(者邪亦通作螻周官馬黒脊而班臂螻内則作屚乃屚疾鄭氏曲説非也)

瘍　　　與章切周官瘍醫掌腫瘍潰瘍金瘍折瘍之

祝藥劀殺之齊記曰頭有創則沐身有瘍則浴

疕　　　卑履切周官凡疕瘍者造於醫師(文匹履芳夷二切説)

(文曰疕頭瘍也瘍頭創也康成曰疕頭瘍亦謂秃也身瘍曰瘍按古通謂之瘍今俗通謂之創鄭説)


(葢近是)

癰疽　　於容切　　子余切(又匕余切)瘍之邕聚為腫

者曰癰癰邕也深者曰疽古單作邕且(今人又以瘍之小者)


(為節氣節而為瘍也俗作癤)

瘭　　　必妙切(又卑遥匹妙二切)千金方曰肉中忽生㸃大

者如豆細者如黍粟劇者如梅李有根痛傷應心


久則四面腫泡熟爛壞筋骨逐衇入藏者死名曰


瘭疽南人名􁚧著毒通作漂莊周曰漂疽疥邑(亦通)


(作熛)

㾫　　　紕延切千金方曰㾫病者喜發四肢其狀赤

衇起如編繩急痛壯熱(説文曰半枯也)

瘑　　　古華古禾二切又作　　千金方曰瘑創初
作如肥創喜著手足常相對生隨月生死痛痒坼


列(類篇曰春發為燕疥秋發為鴈疥)

痔　　　直里切肛間疾也
瘯　　　千木切傳曰不疾瘯蠡瘯葢族生疥類是也

蠡則緣生癬類是也説文瘯單作族

癬　　　息淺切癬緣皮膚生有蟲攻其間其類不一

(又作㿅説文曰癬乾瘍也)

疥癆　　古拜切　　郎到切周禮曰夏時有痒疥疾

瘍之細者徧肌膚搔痒今謂之疥癆也(説文曰鮮謂藥毒)


(曰癆疥搔也又作)

疹　　　止忍切膚創隐軫如麻粟也俗謂之麻又風

搔隐疹其類不一(又見胗下隐俗作瘾)

痤　　　昨禾切素問曰汗出見濕乃生痤疿(説文曰小腫也)

(一曰猴纍)

疿　　　方吠切汗出遇濕膚疹如沸也
痒　　　以掌切膚痒欲搔也又作　　記曰痒不敢
搔(説文曰蛘搔蛘也從虫)痒又余章切詩云哀我小心鼠憂


以痒又曰降此蟊賊稼穡卒痒(毛氏曰病也)

瘃　　　陟玉切説文曰中寒腫覈(文穎曰寒創也)漢書曰手

足皸瘃

疻痏　　諸氏切　　榮美切漢書曰遇人不以義而

見疻者與痏人之罪鈞惡不直也(説文曰痏疻痏也應劭曰以文)


(與手敺人剝其皮膚青黒而無瘢者律謂之疻痏類篇曰疻血腫也)

瘴　　　之亮切山海之厲氣中者輒疾曰瘴本亦作

障

瘐　　　容朱切(又上聲)漢律囚以饑寒死曰瘐
疲　　　蒲麋切病憊也古通作罷
瘁　　　秦醉切疾病顦顇也又作顇(見頁部)
瘠　　　秦昔切瘦削也(説文作膌)
瘦　　　所又切病肌肉消減也
痂　　　其加古牙二切創弇也
瘢　　　薄官切創跡也(説文曰痍也)
痕　　　胡根切瘢餘跡也
疵　　　疾移切瑕也又病也(孫愐曰黒病)
癡　　　丑之切愚無知也(又作懝説文曰騃也)
療　　　力照切治病也(又作􁈛説文曰治也)
瘳　　　敇鳩切病已也
痊　　　逡緣切瘳也(古無此字瘳痊葢一聲)
凶　　許容切於書傳死喪為凶凶與吉對(説文曰惡也象地穿)
　(交舀其中也)
亞　　卒架切書傳之用長之次為亞又為因亞今俗
　通以為馮亞(説文曰醜也象人局背之形買侍中説以為次第也)
由　　以州切書傳之用為由從語曰觀其所由曰誰
　能出不由戸何莫由斯道也引之為因由又與猶通
　(説文無由字由木生條也從􁆺由聲引書顚木之有由枿古文言由枿徐鍇曰今書作由枿葢古文省􁆺)
　(從􁆺上象枝條華函之形後人因用省文以為因由等字按説文油由聲抽怞由聲柚宙袖岫皆由聲然)
　(廸笛則皆諧徒歴切軸舳則皆諧直六切説文又㽕亟詞從􁆺從由皆未詳又見軸下)
良　　吕張切書傳所用其義為良善為易良(説文曰從畗省)
　(亡聲徐鍇曰甚也皆古文)
亹　　莫匪切易曰成天下之亹亹詩云亹亹文王記
　曰天時雨澤君子達亹亹焉亹亹勉勉不已之貌也
　(徐鉉曰字書所無不知所以當作娓)詩鳬鷖在亹與熏協(陸氏讀音門毛氏曰山絶)
　(水也)
肸　　羲乙切羊舌肸字向(説文饗布也從十從䏌徐鉉曰䏌振䏌也)
卞　　皮變切書云率循大卞(蔡氏曰法也)又傳邾莊公卞
　急而好潔(杜氏曰躁疾也)又為邑名
　六書故卷三十三

