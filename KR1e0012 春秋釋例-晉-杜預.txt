#+TITLE: 春秋釋例-晉-杜預
#+DATE: 2016-06-11 12:20:27
#+SOURCE: github.com/kanripo/KR1e0012 master 77254363                
欽定四庫全書　　　　經部五
　春秋釋例　　　　　　春秋類
　　提要
　　　　(臣/)等謹案春秋釋例十五卷晉杜預撰預事迹詳
　　　　晉書本傳是書以經之條貫必出於傳傳之義例
　　　　總歸於凡左傳稱凡者五十其别四十有九皆周公
　　　　之垂法史書之舊章仲尼因而修之以成一
　　　　經之通體諸稱書不書先書故書不言不稱
　　　　書曰之類皆所以起新舊發大義謂之變例
　　　　亦有舊史所不書適合仲尼之意者仲尼即
　　　　以為義非互相比較則褒貶不明故别集諸
　　　　例及地名譜第厯數相與為部先列經傳數
　　　　條以包通其餘而傳所述之凡繫焉更以己
　　　　意申之名曰釋例地名本之泰始郡國圗世
　　　　族譜本之劉向世本與集解一經一緯相為
　　　　表裏晉書稱預自平呉後從容無事乃著集
　　　　解又參考衆家譜第謂之釋例又作盟㑹圖
　　　　春秋長厯備成一家之學比老乃成今考土
　　　　地名篇稱孫氏僭號於呉故江表所記特略
　　　　則其屬稿實在平呉以前故所列多兩漢三
　　　　國之郡縣與晉時不盡合至盟㑹圖長厯則
　　　　皆書中之一篇非别為一書觀預所作集解
　　　　序可見史所言者未詳晉書又稱當時論者
　　　　謂預文義質直世人未之重惟秘書監摯虞
　　　　賞之考稽含南方草木状稱晉武帝賜杜預
　　　　密香紙萬畨寫春秋釋例及經傳集解則當
　　　　時固重其書史所言者亦未盡確也其書自
　　　　隋書經籍志而後並著於録均止十五卷惟
　　　　元呉萊作後序云四十卷豈元時所行之本
　　　　卷次獨分析乎自明以來是書久佚惟永樂
　　　　大典中尚存三十篇並有唐劉蕡原序其六
　　　　篇有釋例而無經傳餘亦多有闕文謹隨篇
　　　　掇拾取孔頴逹正義及諸書所引釋例之文
　　　　𥙷之校其訛謬釐為二十七篇仍分十五卷
　　　　以還其舊呉萊後序亦併附焉按預集解序
　　　　云釋例凡四十部崇文總目云凡五十三例
　　　　而孔頴逹正義則云釋例事同則為部小異
　　　　則附出孤經不及例者聚於終篇四十部次
　　　　第從隠即位為首先有其事則先次之世族
　　　　土地事既非例故退之於終篇之前土地名
　　　　起於宋衛遇於垂世族譜起於無駭卒無駭
　　　　卒在遇垂之後故地名在世族前今是書原
　　　　目不可考故因孔氏所述之大指推而廣之
　　　　取其事之見經先後為序長厯一篇則次之
　　　　土地名世族譜後以集解序述厯數在地名
　　　　譜第後也土地名篇釋例云據今天下郡國
　　　　縣邑之名山川涂道之實爰及四表皆圖而
　　　　備之然後以春秋諸國邑盟㑹地名附列之
　　　　名曰古今書春秋盟㑹圖别集疏一卷附之
　　　　釋例所畫圖本依官司空圖據㤗始之初郡
　　　　國為正孫氏初平江表十四郡皆貢圖籍荆
　　　　揚徐三州皆改從今為正不復依用司空圖
　　　　則是書應有圖而今已佚又有附盟㑹圖疏
　　　　臚載郡縣皆是元魏隋唐建置地名非晉初
　　　　所有而陽城一條且記唐武后事當是預本
　　　　書已佚而唐人𥙷輯又土地名所釋亦有後
　　　　人増益之語今仍録原文而各加辨証於下
　　　　方考預書雖有曲從左氏之失而用心周密
　　　　後人無以復加其例亦皆參考經文得其體
　　　　要非公穀二家穿鑿月日者比摯虞謂左邱
　　　　明為本春秋作傳而左傳遂自孤行釋例本
　　　　為傳設而所發明何但左傳故亦孤行(案故/字文)
　　　　(義未明疑為當字之訛以晉/書原本如是姑仍其舊文)良非虚美且永
　　　　樂大典所載猶宋時古本觀夫人内女歸寕
　　　　例一篇末云凡若干字經傳若干字釋例若
　　　　干字當是校讐精當概可想見如長厯載文
　　　　公四年十有二月壬寅夫人風氏薨杜云十
　　　　二月庚午朔無壬寅近刻注疏本並作十有
　　　　一月按十一月庚子朔三日得壬寅不可謂
　　　　無壬寅也又襄公六年經文本云十有二月
　　　　齊侯滅萊而近刻左傳本前則曰十有一月
　　　　齊侯滅萊萊恃謀也後則曰晏弱圍棠十一
　　　　月丙辰而滅之今考長厯十一月丁丑朔是
　　　　月無丙辰十二月丁未朔十日得丙辰杜預
　　　　係此日於十二月下不言日月有誤可見今
　　　　本傳文兩言十一月皆十二月之訛也如此
　　　　之類可以校訂舛訛者不可縷數春秋以左
　　　　傳為根本左傳以杜解為門徑集解又以是
　　　　書為羽翼縁是以求筆削之㫖亦可云考古
　　　　之津梁窮經之淵藪矣乾隆四十九年十月
　　　　恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)　陸　費　墀
原序
聖人文乎魯史志乎周道筆削隠顯有權有義一正于
周制而已權焉故有諱國惡避世禍矯事以變文也義
焉故有例典禮貶僭亂尊王以行法也彰明五始上禀
班朔布象之本則公旦禮經列國羣史悉得書之矣詳
畧一字下救衰俗强臣之漸則仲尼志藴異代鮮克究
其極焉有晉大儒杜預皓首春秋深明權義乃謂學者
未可與權必先講義義之通明槩有宗本舉一則推萬
可知計源則衆流畢㑹是以禮經言凡者謂其統之有
宗也志在可例者謂其會之有元也厥初寄辭史法假
蹟霸政其事著于桓文其道窮于魯衛且諸侯専而宗
周微三家盛而公室削道不克振事得以書由是立經
舉元後世非以例義求之則莫能一而貫也范甯有言
左氏失誣公羊失俗榖梁失短斯皆謂偏執空文而昧
乎變例者也夫然釋例之作宗本于舊章非元凱獨㫁
而然也實包括三傳同歸于聖經之奥歟且曰八公書
即位而四公發傳雖以不書不稱為文其義則一也昭
定哀蒐皆不書公言權在三家也襄公在楚每月以不
朝告于廟特于正月釋之者人理所自新也諸侯雖有
九伐之法必禀命于天子可以執不可輒殺也考之數
條足以見天厯人謀相與用舍一權一義始終詳焉始
于平王東遷謂魯秉周禮尚可興之乎終于哀公西狩
謂叔孫専政魯其不可為矣嗚呼夾谷之後使仲由毁
三桓城収其甲兵不克孔子之衛至十一年自衛反魯
聖經修成後二年泰山其頽三桓勝魯聖人斯文于是
乎掃地矣漢興帝制立賢良文學之士率以春秋治天
下晉主中國元凱以春秋為安危故述兹凡例意欲安
中國而御四夷釋權義以正禮經後儒有以知可例者
文也可釋者志也善言春秋者不以文害志故志定而
後㫁物物得其㫁則例可得焉例可忘焉故序劉蕡序
欽定四庫全書
　春秋釋例卷一
　　　　　　　　　　　　晉　杜預　撰
　　公即位例第一(案此篇見永樂大/典其篇目亦存)
隠元年春王正月傳曰不書即位攝也
桓元年春王正月公即位
莊元年春王正月傳曰不稱即位文姜出故也
閔元年春王正月傳曰不書即位亂故也
僖元年春王正月傳曰不稱即位公出故也
文元年春王正月公即位
宣元年春王正月公即位
成元年春王正月公即位
襄元年春王正月公即位
昭元年春王正月公即位
定元年夏六月癸亥公之喪至自乾侯戊辰公即位
哀元年春王正月公即位
　　　右公即位凡八
襄二十九年春王正月公在楚傳曰春王正月公在楚
釋不朝正于廟也
昭三十年春王正月公在乾侯傳曰春王正月公在乾
侯不先書鄆與乾侯非公且徴過也
三十一年春王正月公在乾侯傳曰春王正月公在乾
侯言不能外内也
三十二年春王正月公在乾侯傳曰春王正月公在乾
侯言不能外内又不能用其人也
　釋例曰凡有國有家者必審别嫡庶以明正統君薨
　之日嗣子之位國已定也尚書顧命即是天子在殯
　之遺制也推此亦足以凖諸侯之禮矣天子諸侯喪
　制與士不同國史每備而錄其得失嗣子位定于初
　喪而改元必須踰年者繼父之業成父之志不忍有
　變于中年也遭喪繼立者毎新年正月必改元正位
　百官以序故國史皆書即位于策以表之隠既繼室
　之子于第應立而尋父娶仲子之意委位以讓桓天
　子既已定之諸侯既已正之國人既已君之而隠終
　有讓國授桓之心所以不行即位之禮也隠莊閔僖
　雖居君位或有故而不修即位之禮或讓而不為或
　痛而不忍或亂而不得禮廢事異國史固無所書非
　行其禮而不書于文也(案遭喪繼立者以下永樂大/典無之從隠元年正義所引)
　(釋例/補入)文公成公先君之喪未𦵏而書即位因三正之
　始明繼嗣之正表朝儀以固百姓之心此乃國君明
　分制之大禮譬周康王麻冕黼裳以行事事畢然後
　反喪服也雖踰年行即位之禮名通于國内必須既
　𦵏卒哭乃免喪古之制也(案文公成公以下永樂大/典無之從文元年正義所)
　(引釋例/補入)癸亥公之喪至自乾侯戊辰公即位喪在外
　踰年而入故因五日改殯之節國史用元年即位之
　禮因以此年為元年也然則正月之時未有公矣公
　未即位元必不改而于春夏即稱元年者公未即位
　必未改元未改之日必乘前君之年于時春夏當名
　此年為昭公三十三年及六月既改之後方以元年
　紀事及史官定䇿須有一統不可半年從前半年從
　後雖則年初亦通此歳故入年即稱元年也古法既
　然故漢魏以來雖于秋冬改元史于春夏即以元年
　冠之是有因于古也(案癸亥以下永樂大典無之從/定元年正義所引釋例補入)
　襄二十九年經書春王正月公在楚傳曰釋不朝正
　凡公之行始則書所如還則書公至今復書在楚者
　(案此句襄二十九年正義引/釋例作今中復書公在楚者)明國之守臣毎月亦以
　公不朝之故告于廟也毎月必告而特于正月釋之
　者蓋歳之正也月之正也日之正也三始之正嘉禮
　所重人理所以自新故特顯所以通他月也公之在
　外所以闕朝正之禮甚多唯書此一年釋此一事者
　斯禮有常非義例所急故因公逺出踰年存此一事
　以示法也魯之羣公以疾不視朔多矣亦因齊事而
　見(案六十六年正義引釋/例此句作因有事而見)亦釋不朝正之義也昭公
　之孫毎正月必書者以孫告廟也昭二十五年始出
　居鄆及乾侯累歳居外而仲尼不書于經故傳曰不
　先書鄆與乾侯非公且徴過也既以非責公之妄且
　明過謬之可掩故不顯書其在外使若在國然也自
　三十年至于終殁則皆顯書所在之地傳皆隨年而
　互言其事明罪之在公非復過誤也(案昭三十年正/義引釋例誤作)
　(謬/)三代封建自上及下䧏殺以兩君不亢高臣不極
　卑强弱相參衆力相須賢愚相厠故雖有昏亂之君
　必有忠賢之輔(案昭三十年正義/引釋例必作亦)我周東遷晉鄭是
　依無知之亂實獲小白驪姬之妖重耳以興天下雖
　瓦解而不土崩海内雖糜沸而不甕溢(案昭三十年/正義引釋例)
　(此句作海内雖/鼎沸而不盆溢)天生季氏以貳魯侯季氏未有篡奪
　之惡公雖失志亦無抽筋倒懸之急聽用隸豎僥倖
　之私既不能强又不能弱所以身死于外見貶于春
　秋也凡新君即位必書元以明年首稱王以壹紀統
　年之四節雖或無事必在于事難時也傳各言其所
　感而已穎氏説以為魯十二公國史盡書即位仲尼
　修之乃有所不書若實即位則為隠公無讓若實有
　讓則史無縁虚書也又賈氏云不書隠即位所以惡
　桓之篡然則僖不篡閔閔不篡莊而此三君皆不書
　即位復以何惡隠公𫝊則以攝為文莊公𫝊則以姜
　出為文閔公𫝊則以亂為文僖公𫝊則以公出為文
　此皆是實不假文託義也丘明于四公發𫝊以不書
　不稱起文其義一也(案邱明三句永樂大典無之從/隠元年正義所引釋例増入)
　劉賈頴又欲為𫝊文生例云恩深不忍則𫝊言不稱
　恩淺可忍則𫝊言不書(案此四句永樂大典誤作恩/深不忍傳言不書從隠元年)
　(正義所引/釋例改正)博據𫝊詞殊多不通案殺欒盈則云不言
　大夫(案永樂大典無案字從隠/元年正義所引釋例増)殺良霄則云不稱大
　夫君氏卒則云不曰薨不言𦵏不書姓鄭伯克叚則
　云稱鄭伯(案鄭伯克叚六字永樂大典脱去/從隠元年正義所引釋例增入)此皆同
　意而别文之驗也𫝊本意在解經非曲文以生例也
　(案曲字永樂/大典誤作由)若當盡錯綜𫝊辭以生義類則不可通
　苟説此一兩事雖欲槩觀終必泯焉
　　㑹盟朝聘例第二(案此篇見永樂大典/典惟篇目佚今補)
隠十年春王二月公㑹齊侯鄭伯于中丘𫝊曰春王正
月公㑹齊侯鄭伯于中丘癸丑盟于鄧為師期
桓二年春(云/云)三月公㑹齊候陳侯鄭伯于稷以成宋亂
𫝊曰㑹于稷以成宋亂為賂故立華氏也
十四年春正月公㑹鄭伯于曹𫝊曰春㑹于曹曹人致
餼禮也
僖元年秋(云/云)八月公㑹齊侯宋公鄭伯曹伯邾人于檉
𫝊曰盟于犖謀救鄭也
五年夏(云/云)公及齊侯宋公陳侯衛侯鄭伯許男曹伯㑹
王世子于首止𫝊曰㑹于首止㑹王太子鄭謀寧周也
九年夏公㑹宰周公齊侯宋子衛侯鄭伯許男曹伯于
葵丘𫝊曰夏㑹于葵丘尋盟且修好禮也
二十一年秋宋公楚子陳侯蔡侯鄭伯許男曹伯㑹于
盂執宋公以伐宋𫝊曰秋諸侯㑹宋公于盂子魚曰禍
其在此乎君欲已甚其何以堪之于是楚執宋公以伐
宋
文十七年夏(云/云)六月諸侯㑹于扈𫝊曰晉侯蒐于黄父
遂復合諸侯于扈平宋也公不與㑹齊難故也書曰諸
侯無功也
宣七年冬公㑹晉侯宋公衛侯鄭伯曹伯于黒壤𫝊曰
晉侯之立也公不朝焉又不使大夫聘晉人止公于㑹
盟于黄父公不與盟以賂免故黒壤之盟不書諱之也
襄五年秋(云/云)公㑹晉侯宋公陳侯衛侯鄭伯曹伯莒子
邾子滕子薛伯齊世子光呉人鄫人于戚𫝊曰九月丙
午盟于戚㑹呉且命戍陳也穆叔以屬鄫為不利使鄫
大夫聽命于㑹
八年夏(云/云)季孫宿㑹晉侯鄭伯齊人宋人衛人邾人于
邢丘𫝊曰五月甲辰㑹于邢丘以命朝聘之數使諸侯
之大夫聽命季孫宿齊高厚宋向戌衛甯殖邾大夫㑹
之鄭伯獻㨗于㑹故親聽命大夫不書尊諸侯也
十四年春王正月季孫宿叔老㑹晉士匄齊人宋人衛
人鄭公孫蠆曹人莒人邾人滕人薛人把人小邾人㑹
呉于向𫝊曰春呉告敗于晉㑹于向為呉謀楚故也夏
𫝊曰于是齊崔杼宋華閲仲江㑹伐秦不書惰也向之
會亦如之衛北宮括不書于向書于伐秦攝也
十六年春(云/云)二月公㑹晉侯宋公衛侯鄭伯曹伯莒子
邾子薛伯把伯小邾子于湨梁𫝊曰晉侯與諸侯晏于
温使諸大夫舞曰歌詩必類齊高厚之詩不類荀偃怒
且曰諸侯有異志矣使諸大夫盟髙厚髙厚逃歸于是
叔孫豹晉荀偃宋向戌衛甯殖鄭公孫蠆小邾之大夫
盟曰同討不庭
夏(云/云)叔老㑹鄭伯晉荀偃衛甯殖宋人伐許傳曰書曰
㑹鄭伯為夷故也
二十六年夏(云/云)公㑹晉人鄭良霄宋人曹人于澶淵𫝊
曰六月公㑹晉趙武宋向戌鄭良霄曹人于澶淵以討
衛疆戚田(云/云)趙武不書尊公也向戌不書後也鄭先宋
不失所也
二十七年夏叔孫豹㑹晉趙武楚屈建蔡公孫歸生衛
石惡陳孔奐鄭良霄許人曹人于宋𫝊曰宋向戌善于
趙文子又善于令尹子木欲弭諸侯之兵以為名
三十年冬十月(云/云)晉人齊人宋人衛人鄭人曹人莒人
邾人滕人薛人把人小邾人㑹于澶淵宋災故𫝊曰為
宋災故諸侯之大夫㑹以謀歸宋財冬十月叔孫豹㑹
晉趙武齊公孫蠆宋向戌衛北宮佗鄭罕虎及小邾之
大夫㑹于澶淵既而無歸于宋故不書其人君子曰信
其不可不慎乎澶淵之㑹卿不書不信也夫諸侯之上
卿㑹而不信寵名皆棄不信之不可也如是詩曰文王
陟䧏在帝左右信之謂也又曰淑慎爾止無載爾偽不
信之謂也書曰某人某人㑹于澶淵宋災故尤之也不
書魯大夫諱之也
定十年夏公㑹齊侯于夾谷𫝊曰公㑹齊侯于祝其實
夾谷孔丘相犂彌言于齊侯曰孔丘知禮而無勇若使
萊人以兵劫魯侯必得志焉齊侯從之孔丘以公退(云/云)
齊侯聞之遽辟之將盟齊人加于載書曰齊師出境而
不以甲車三百乘從我者有如此盟孔丘使兹無還揖
對曰而不反我汶陽之田吾以共命者亦如之齊侯將
亨公孔丘謂梁丘據曰齊魯之故吾子何不聞焉事既
成矣而又享之是勤執事也且犧象不出門嘉樂不野
合饗而既具是棄禮也若其不具用秕稗也用秕稗君
辱棄禮名惡子盍圖之夫享所以昭徳也不昭不如其
已也乃不果享齊人來歸鄆讙龜隂之田
哀七年夏公㑹呉于鄫𫝊曰夏公㑹呉于鄫呉來徴百
牢(云/云)邾茅夷鴻以束帛乘韋自請救于呉曰(云/云)若夏盟
于鄫衍秋而盡背之(云/云)
十二年夏(云/云)公㑹呉于槖臯𫝊曰㑹呉于槖臯呉使太
宰嚭請尋盟公不欲使子貢對(云/云)乃不尋盟
秋公㑹衛侯宋皇瑗于鄖𫝊曰秋衛侯㑹呉于鄖公及
衛侯宋皇瑗盟而卒辭呉盟
十三年夏(云/云)公㑹晉侯及呉子于黄池𫝊曰夏公㑹單
平公晉定公呉夫差于黄池(云/云)秋七月辛丑盟吳晉爭
先(云/云)乃先晉人
　釋例曰𫝊曰朝以正班爵之義率長幼之序㑹以訓
　上下之則制財用之節明王之制使諸侯嵗聘以志
　業間朝以講禮再朝而㑹以示威再㑹而盟以顯昭
　明古之制也春秋之世文襄之伯其務不煩更制三
　年而聘五年而朝有事而㑹不協而盟足以昭禮命
　事謀闕而已雖備此制迫于事難君臣交馳相繼于
　時或以拜朝或以殷聘初聘報聘來謂使而來見疏
　數之節無復常制皆書有禮者亦時之所冝也將求
　于人必先下之故公孫夏謝晉不敏君子稱善事大
　國也稱朝者兩君相見揖讓于兩楹之間聘者使問
　于鄰國必皆使卿尊君命也㑹者講禮示威遇者草
　次相見二國君各簡其禮若道路相逢遇也盟者(案/永)
　(樂大典無者字從隠元年/𫝊正義所引釋例増入)殺牲載書大國制其言小
　國尸其事珠槃玉敦以承流血而同㰱(案隠元年𫝊/正義所引釋)
　(例承字/作奉)地主致餼侯伯致禮于其國都則主人與于
　盟可知故稱客而不復稱主盟于齊盟于宋是也天
　子畿内封爵各無明據禮記又是後儒所集(案隠元/年正義)
　(引釋例此句作/禮記後人所作)亦不正與春秋同今案春秋以考之
　居三公六卿之位者皆以伯爵子爵居位而别食采
　邑經自因氏以為文其稱公者皆三公非五等之公
　也稱伯稱子皆爵稱也通經傳既無稱侯又無稱男
　者天子之制本不以此爵賜畿内也毛凡之等始以
　列國入為公卿世事天朝而本封絶滅者若滅虢鄫
　之等或畿内諸侯據其本封兼仕王朝者也王之公
　卿皆書爵祭伯凡伯是也大夫稱字(案永樂大典句/首有卿字從隠)
　(元年正義所/引釋例刪)南季榮叔是也元士中士稱名劉夏石
　尚是也下士稱人公㑹王人于洮是也其或稱祭公
　舉官而言也單伯或稱子時王䧏爵也附庸稱名郳
　犁來是也魯之叔孫父兄再命而書于經晉之司空
　亞旅一命而經不書推此知諸侯之卿大夫再命以
　上皆書于經自一命已下大夫及士經皆稱人名字
　不得見也(案昭十二年正義/引釋例字作氏)王之世子不名諸侯之
　世子則名㑹王世子于首止曹世子射姑來朝是也
　附庸世子稱人邾人牟人葛人來朝是也此皆典策
　之正文也至于夫子治春秋則因事以示臧否王官
　之宰當以才授位而渠伯糾攝父之職出聘列國故
　去字稱名蓋姓渠名伯糾也仍叔之子王以恩使故
　稱父以譏幼弱嘉陳之好故不名其卿賤榖伯鄧侯
　故以名繫爵貶把伯貴儀父諸此謂夫子之變例也
　名重于字故君父之前自名朋友之接自字是以春
　秋之義貶責書其名斥所重也襃厚顯其字避所諱
　也𫝊滅入例衛侯燬滅邢同姓故名又云榖伯綏鄧
　侯吾離來朝名賤之也又云不書蔡許之君乘楚車
　故也謂之失位此皆貶諸侯之例例不稱人也(案此/二句)
　(永樂大典作此皆襃貶之例例有不稱/人也從莊十四年正義所引釋例改正)諸侯在事(案/永)
　(樂大典諸侯下衍一故字從/莊十四年正義所引釋例刪)𫝊有明文而經稱人者
　凡有十二條(案莊十四年正義/引釋例作十一條)丘明不示其義而諸
　儒皆據案生意原無所出貶諸侯而絀爵稱人(案絀/爵莊)
　(十四年正義引/釋例作去爵)是為君臣同文非正等差之謂也又
　澶淵大夫之㑹𫝊曰不書其人案經皆去名稱人至
　諸侯親城縁陵(案至字親字永樂大典脱從/莊十四年正義所引釋例增)𫝊亦曰
　不書其人而經總稱諸侯此大夫及諸侯經𫝊所以
　為别也通校春秋自宣公五年以下百數十年諸侯
　之咎甚多而皆無貶稱人者益明此等當時告命記
　注之異非仲尼所以為例故也楚之君臣最多混錯
　舊説亦隨文强生善惡之狀混瀆無已其不能得辭
　則皆言惡蠻夷得志然當齊桓之盛而經以屈完敵
　之若此必有襃貶非抑楚也此乃楚之初興未閑周
　之典禮告命之書(案書字莊二十三年/正義引釋例作禮字)自生同異猶
　秦之僻陋不與中國準故春秋亦未以存例也楚之
　熊繹始封于楚僻在荆山篳路藍縷以處草莽及武
　王熊逹始居江漢之間然猶未能自同于列國故經
　稱荆敗蔡師荆人來聘楚人使宜申來獻㨗從其所
　居之稱而總其君臣至于魯僖始稱楚人而班次在
　于蔡下僖二十一年當楚成王之世能遂其業同公
　侯㑹于盂(案此句成二年正義引釋/例作内列于公侯㑹于盂)楚之君爵始與
　中國列然其臣名氏猶多差錯(案差錯成二年正/義引釋例作參錯)至
　魯成二年楚公子嬰齊始乃具列傳曰卿不書匱盟
　也兼為楚臣示例也自此以上春秋未以入例自此
　以下襃貶之義可得而詳(案成二年正義引釋例/此句作可得而論之也)呉
　晚通上國故其君臣朝㑹不同于例亦隨楚之初始
　也(案隨字襄二十九年/正義引釋例作猶)莊三十二年慶父既殺子般
　國人不與懼而適齊時魯無君其行無辭蓋假赴告
　之禮而出也云介葛盧東夷之國也實以朝來故傳
　書其朝不能備儀故經但稱來也郤犨文子交盟㑹
　魯晉之君其意一也故唯書來盟舉重者也周禮諸
　侯之適子誓于天子則下其君禮一等未誓則以皮
　帛繼子男此謂公諸伯子男之世子出㑹朝聘之儀
　也誓者告于天子正以為世子受天子報命者也未
　誓謂在國正之而未告天子者也曹之世子未誓而
　來故賔之以上卿謂比于諸侯之上卿也繼子男之
　末命數相準故也齊世子光光之立也聞于諸侯則
　亦是未誓天子之文于次亦當賔之以上卿繼子男
　之末晉侯嘉其先至故特進之令在滕薛之上此謂
　霸主臨時之宜非常例也鄫之國君既正屬役于魯
　則䧏比附庸不得復在諸侯本例故世子從豹如晉
　經不書及𫝊曰比諸魯大夫也胥命于蒲本無嫌隙
　申約言以相繼故𫝊曰不盟也鄭人來渝平公及齊
　侯平莒及郯之屬皆棄惡從好盟要以成信不㰱血
　也而宋人及楚平暨齊平時實盟而書平者從赴辭
　也昭六年冬齊侯伐北燕七年春而平冬春相接其
　間無異事省文故不重言燕猶桓五年冬州公如曹
　六年春因曰實來也(案曰字昭七年正/義引釋例作書)𫝊以其不分
　明故超見齊燕平之月以正之也(案超見昭七年正/義引釋例作𧺫見)
　盟于鄧盟于犖盟于戚公既在㑹而不書其盟者以
　理推之㑹在盟前知非後盟也蓋公還告㑹而不告
　盟也諸侯畏晉而竊與楚盟故書盟而貶其卿此所
　以成晉為盟主也呉之强大始于㑹鄫終于黄池凡
　三㑹三伐三盟唯書㑹伐而不書盟者呉以盟主自
　居而行其夷禮禮儀不典則神明不蠲非所以結信
　義昭明徳故不錄其盟不與其成為盟主也既不與
　呉之為盟主則宋魯衛三國私盟可許故無貶文也
　稷之㑹經稱成宋亂成猶平也桓公受賂立華氏貪
　縱之甚也惡其指斥故逺言始與三國為㑹之本意
　也璧假易田而謂之假皆所以諱國惡也公子結媵
　陳人之婦于鄄遂及齊侯宋公盟經備其事而傳無
　釋文公羊糓梁蓋以為從魯女媵陳國之婦于鄄聞
　齊宋有亂遂權事之宜以成二君之好一人而二事
　得失先見于當時故但遂之而已也襄仲既受命聘
　周未發又兼受命聘晉故傳云將聘于周遂初適晉
　也入自春秋九十餘歳魯大夫于是始聘晉國故云
　初聘也齊仲孫之來發于省魯之難故不言聘不稱
　其名故曰嘉之高子盟不稱使得遂之宜亦其義也
　祭叔來聘𫝊無明文糓梁以為祭叔為祭公來聘天
　子内臣不得外交故不言使不與其得外聘也魯受
　其聘行其禮故書聘也盟者假神明以要不信故載
　辭或稱同以服異為言也未有臣而盟君臣而盟君
　是子可盟父(案可字永樂大典脱從僖/五年正義所引釋例増)故春秋王世
　子以下㑹諸侯者皆同㑹而不同盟洮之盟王室有
　子帶之難襄王懼不得立告難于齊遣王人與諸侯
　盟故傳釋之曰謀王室以明王室勑其來盟非諸侯
　所敢與也踐土之盟王子虎臨㑹諸侯而不同㰱故
　經唯列諸侯(案唯字襄三年正/義引釋例作但)而傳具載其實此實
　聖賢之埀意以為將來之永法也一年之間諸侯輯
　睦翼戴天子而翟泉之盟子虎在列君子以為非天
　子之命虧上下常節故不存魯侯而人子虎以示篤
　戒也諸在盟者經皆奪其寵名傳既見所加罪又重
　明不㑹公侯之法明兼有二闕也雞澤之㑹單子與
　盟亦王所命也(案孔穎逹襄三年正義云杜言王使/盟者傳無其文正以經無貶責知是)
　(命使/盟也)大國之卿當小國之君是以得㑹伯子男也傳
　稱叔老㑹鄭伯為夷故此其義也衛叔武稱子見喪
　稱例㑹以訓上下之則盟以申舊要之言雖一時之
　事所用禮殊在㑹列衆國之名則在盟總曰諸侯因
　事約文臯鼬之盟魯侯重見㑹盟異處也若夫㑹盟
　名列未彰總曰諸侯者或㑹而無功或功不及其事
　也不書其㑹後者通謂君臣相㑹不及㑹所故總書
　其國而不見地所以避不敏也若戰陣之事則皆列
　諸侯唯不書戰地處父為晉正卿動不以禮而親與
　公盟故貶其族族去則非卿故以微人常稱為耦也
　以直厭不直而隨比稱人則所罪之名不彰故特書
　處父也(案孔穎逹文二年正義云春秋卿則書名氏/賤者則稱人外卿之貶例皆稱人魯卿之貶)
　(乃去其族去族與稱人相類即是不為卿也處父為/晉正卿不能匡君以禮君使盟魯即從君命故貶去)
　(其族若言處父是晉之賤人故不復書公直言及晉/處父盟若魯之賤人往與之盟也賤人不合書名舉)
　(其所為之事而已以徵人常稱與處父為耦若處父/亦賤人也曽以徵人敵徵人直也晉以卿敵公不直)
　(也經以魯之直厭晉之不直也不貶處父稱人者/稱人則惡名不見貶其族留其名所以惡處父也)君
　于守臣受命不受辭出疆有可以利社稷者(案文八/年正義)
　(引釋例出/疆作出竟)専之可也故襄仲始盟趙盾遂㑹盟伊洛
　之戎四日之間經再書公子不可以遂事常辭顯之
　也古之盟㑹必備禮儀示等威明貴賤各以成禮為
　節節制兼備則名位不愆華孫居擾攘之世而能率
　由古典所以敬事而自重也使自重而事敬則魯尊
　而禮篤故貴之也至于宴㑹追稱先人之罪為己謙
　辭謙以失辭故傳云魯人以為敏明君子之所不與
　也宋伐陳之貳而受楚之討可謂守清丘盟信也諸
　侯背宋不救故傳云不實其言華椒奉君命以結信
　當徴言以成利者也而承羣偽之言以誤其國故宋
　可為守信而華椒亦受虚謬之貶也(案孔穎逹宣十/二年正義云傳)
　(云盟曰恤病討貳陳貳于楚而宋討之衛救陳不討/貳也楚伐宋而晉衛不救不恤病也是晉衛背盟故)
　(貶其大夫而稱人曹是小國貶與不貶俱當稱人故/不言曹也明年𫝊稱君子曰清丘之盟唯宋可以免)
　(則宋不違盟而亦貶宋卿者彼晉衛曹並皆偽妄華/椒承羣偽之言以謀其國致使宋為盟故伐陳楚人)
　(討之伐陳怒楚被伐無救宋雖有守/信之善為諸國失信而累及椒也)袁僑後至禮不
　敵諸侯故以大夫盟大夫禮之正也溴梁之盟總稱
　大夫文異于雞澤者記事者異非𫝊例也邢丘之㑹
　晉悼霸功就徳立刑行其務不煩諸侯故别遣魯公
　而約以大夫聽命是時鄭伯獻㨗而親于㑹則諸侯
　大夫雖在列不為敵公侯公侯之名無所加尊故春
　秋特貶四國大夫所以尊崇晉徳明示來世尊晉侯
　者明罪在大夫猶尊秦謂之崇徳也蜀之盟蔡侯許
　君之參㑹故嬰齊無譏澶淵之㑹趙武向戌良霄以
　大夫而㑹魯公(案公字襄二十六年/正義引釋例作侯)違古禮之制其
　罪一也戌加後㑹之尤霄有不失所之進文不得並
　言卿不書罪之故特言尊公則非三人之所敵三人
　之罪既正而二人獨以他義别序也季氏専魯禄之
　去公室三世矣制命出于私門非國所知也叔孫豹
　魯之賢臣欲匡難以矯時故季孫憚之不敢以己意
　假公命以敦叔孫釋己而依順也邾滕之班不列于
　㑹豹不登朝固請受命而行臨㑹邾滕䧏次事非機
　危既不馳請又不辭㑹而師意改命(案師意襄二十/七年正義引釋)
　(例作/率意)失命之甚君飽食于深宮今一出命㳟命之使
　所宜崇長雖有小失遂而申之國内固知我君之命
　不可以違則季氏有懼而義士生心君子以謂豹不
　倚順以顯弱命之君而辨小是以自從故以違命貶
　之也蔡許之君附乘于楚謂之失位諸侯之卿在于
　盟誓一言之違寵名皆喪此則仲尼之微意而明將
　來之刑罰也衛北宮括惰于㑹向攝于伐秦一年之
　中興廢隨事過而能改不逺復無祗悔之義也凡此
　三百七十餘條劉賈許君曲為辭義來盟細碎既非
　經傳本體又諸無傳者或有直辭不須傳文絶落而
　諸儒皆妄為生義趨于不窮今諸經無傳非直辭者
　皆從闕文也夾谷之㑹齊侯劫公孔丘以義叱之以
　兵威之將盟又使兹無還責侵田距齊之享屈强國
　正典儀此聖人之大司也(案司字/有訛誤)徒以二君雖㑹而
　兵刃相要二國微臣共終盟事故賤而不書非所諱
　也舊説以同于黒壤之辱為負仲尼也(案孔穎逹定/十年正義云)
　(賈逵云不書盟諱以三百乘從齊師其意以宣七年/盟于黒壤而不書經傳言晉侯之立也公不朝又不)
　(使大夫聘晉人止公于㑹公不與盟不書盟諱之也/緣彼有諱謂此亦諱案此㑹孔子相反汶陽之田以)
　(共齊命孔子意也得其三邑而以三百乘從之為相/當矣于魯不為負何以諱其盟即以三邑田少不足)
　(以當三百乘孔子不㦄惟命反此而已今令反此共/命必其足以相當何以諱其從齊也若三百乗從齊)
　(必是可諱孔子為相義不能拒何貴乎聖人也故杜/以為于是孔子以公退賤者終其事要盟不潔故略)
　(不/書)遇者倉卒簡儀若道路相逢遇者耳于禮(案此句/隠四年)
　(正義引釋/例作周禮)諸侯冬見天子曰遇劉氏因此名以説春
　秋自上與傳違案禮春曰朝夏曰宗秋曰覲冬曰遇
　此四時之名今春秋不皆同又于禮(案又字隠四年/正義引釋例作)
　(之/)冬見天子當是百官備物之時而云遇禮簡易經
　書季姬鄫子遇于防此婦呼夫共朝豈用見天子之
　禮于理皆違
　　戰敗例第三(案此篇永樂/大典全闞)
　釋例曰長勺之役雖俱陳而鼓音不齊檇李之役越
　人患呉之整以死士亂呉雖皆已陳猶以獨克為文
　者舉其權詐也(莊十年正/義引釋例)魯敗宋莒再發未陳之例
　者嫌君臣有異也(莊十一年正義引釋例曰案莊十/一年公敗宋師于鄑傳  凡師敵)
　(未陳曰敗某師昭五年叔弓敗莒師于蚡泉傳曰莒/未陳也是再發例也以上釋傳例敵未陳曰敗某師)
　(句/)桓十三年戰不書所所者期戰所在之地也公㑹
　戰而後其期猶及諸侯共其成敗故備書諸國而不
　書地成十六年傳曰戰之日齊國佐至于師此其類
　也然則諸戰書日者日即從月計此經當云二月己
　巳公㑹紀侯鄭伯今退己巳于鄭伯之下者春秋之
　例公之出㑹例多以月要盟戰敗例多以日故己巳
　之文在公㑹紀侯鄭伯之下十二年十二月及鄭師
　伐宋丁未戰于宋亦其類也(桓十三年正/義引釋例)令狐之役
　晉人潛師夜起而書戰者晉諱背其前意而夜薄秦
　師以戰告也河曲之戰秦晉交綏長岸之戰呉楚兩
　敗交綏並退軍士未憗呉楚俱病莫肯以告故皆書
　戰而不書敗也邲之戰上軍先陳林父乃敗故書戰
　又書敗也(莊十一年正/義引釋例)楚之囊瓦貪佩馬以致討稱
　人罪賤之也(定四年正義引釋例戰案/以上釋傳例皆陳曰  句)鄢陵之戰楚
　師徒未大崩楚子傷目而退故指事而言也言楚子
　身敗非師敗也故言楚子敗績僖十五年晉侯戎馬
　還濘而止為秦所獲師不大崩故不言敗也(莊十一/年正義)
　(引釋例奔案以上釋/傳例大  曰敗績句)若太叔叚之比才力足以服衆
　威權足以自固進不成為外寇强敵退復狡壯有二
　君之難而實非二君克而勝之則不言彼敗績但書
　所克之名(案此係莊十一年集解之文正義謂釋例/與此盡同  又案以上釋傳例得儶曰克)
　(句/)覆者謂威力兼備若羅網之所掩覆一軍皆所禽
　制故以取為文専制之辭也(哀九年正義引釋例之/案此釋傳例覆而敗)
　(曰取某/師句)
　　母弟例第四(案此篇見永樂大/典其篇目亦存)
隠元年夏五月鄭伯克叚于鄢傳曰公子呂曰國不堪
貳(云/云)公曰無庸將自及(云/云)太叔完聚繕甲兵具卒乘將
襲鄭夫人將啓之公聞其期曰可矣命子封帥車二百
乘以伐京京叛太叔叚叚入于鄢公伐諸鄢五月辛丑
太叔出奔共書曰鄭伯克叚于鄢叚不弟故不言弟如
二君故曰克稱鄭伯譏失教也謂之鄭志不言出奔難
之也
七年夏(云/云)齊侯使其弟年來聘傳曰齊侯使夷仲年來
聘結艾之盟也
桓三年(云/云)冬齊侯使其弟年來聘傳曰冬齊仲年來聘
致夫人也
十四年夏五鄭伯使其弟語來盟傳曰夏鄭子人來尋
盟且修曹之㑹
宣十七年冬十一月壬午公弟叔肸卒傳曰冬公弟叔
肸卒公母弟也𫝊例曰凡太子之母弟公在曰公子不
在曰弟凡稱弟皆母弟也
成十年春衛侯之弟黒背帥師侵鄭傳曰衛子叔黒背
侵鄭晉命也
襄二十年秋(云/云)陳侯之弟黄出奔楚傳曰陳慶虎慶寅
畏公子黄之偪愬諸楚曰與蔡司馬同謀楚人以為討
書曰(云/云)陳侯之弟黄出奔楚言非其罪也
二十三年夏陳侯之弟黄自楚歸于陳傳曰楚人納公
子黄
二十七年夏(云/云)衛侯之弟鱄出奔晉傳曰殺甯喜(云/云)子
鮮曰逐我者出納我者死賞罰無章(云/云)遂出奔晉(云/云)公
使止之不可及河又使止之止使者而盟于河託于木
門不嚮衛國而坐
三十年夏五月(云/云)天王殺其弟佞夫傳曰儋括欲立王
子佞夫佞夫弗知戊子儋括圍蒍逐成愆成愆奔平畤
五月癸巳尹言多劉毅單蔑甘過鞏成殺佞夫括瑕廖
奔晉書曰天王殺其弟佞夫罪在王也
昭元年夏秦伯之弟鍼出奔晉傳曰秦后子有寵于桓
如二君于景其母曰弗去懼選癸夘鍼適晉其車千乘
書曰秦伯之弟鍼出奔晉罪秦伯也
八年春陳侯之弟招殺陳世子偃師傳曰哀公有廢疾
三月甲申公子招公子過殺悼太子偃師而立公子留
(云/云)書曰陳侯之弟招殺陳世子偃師罪在招也
定十年冬(云/云)宋公之弟辰暨仲佗石彄出奔陳傳曰宋
公子地嬖蘧富獵(云/云)地出奔陳公弗止辰為之請不聽
辰曰是我迋吾兄也吾以國人出君誰與處冬母弟辰
暨仲佗石彄出奔陳
十一年春宋公之弟辰及仲佗石彄公子地自陳入于
蕭以叛傳曰春宋公母弟辰暨仲佗石彄公子地入于
蕭以叛秋樂大心從之大為宋患寵向魋故也
十四年秋(云/云)宋公之弟辰自蕭來奔
　釋例曰母弟之寵異于衆弟蓋緣自然之情以飬母
　氏之志公在雖俱稱公子其兄為君則特稱弟殊而
　異之親而睦之既異隆友于之恩亦以將為人弟之
　敬成相親之益也通庶子為君故不言夫人之子而
　曰母弟母弟之見于經者二十而傳之所發者六條
　而已凡稱弟皆母弟此䇿書之通例也庶弟不得稱
　弟而母弟得稱公子(案得莊公二十五年/正義引釋例作獨)故傳之所
　發隨釋而稱(案宣十七年正義引釋/例此句作隨而釋之)諸稱弟者親不
　言母皆必稱弟也秦伯之弟鍼適晉女叔齊曰秦公
　子必歸此公子亦國之常言得兩通之證也仲尼因
　母弟之例據例以興義鄭伯懐害弟之心天王縱羣
　臣而殺弟(案而字宣十七年正/義引釋例作以字)夫子故探書其志而
　顯稱二兄以首惡佞夫稱弟不聞反謀也鄭叚去弟
　身為謀首也(案此四句二也字永樂大典無之/從隠元年正義所引釋例增入)然則
　兄害弟者(案隠元年莊二十五年正/義引釋例兄字下有而字)則稱弟以彰兄
　罪弟又害兄則去弟以罪弟身也推此以觀其餘秦
　伯之弟鍼陳侯之弟黄衛侯之弟鱄出奔皆是兄害
　其弟者也秦伯有千乘之國而不能容其母弟傳曰
　罪秦伯也歸罪秦伯見鍼罪輕也陳侯不能制禦羣
　臣(案羣臣宣十七年正/義引釋例作臣下)使逐其弟傳曰言非其罪也
　非黄之罪則罪在陳侯此互舉之文也至于陳招殺
　兄之子宋辰率羣卿以背宗國披大邑以成叛逆然
　不推刃于其兄故以首惡稱弟稱名從兩下相殺也
　統論其義兄弟二人交相殺害各有曲直存弟則示
　兄曲也(案襄二十七年正義引/釋例存作書示作是)鄭伯既云失教若于
　例存弟(案隠元年正義/引釋例于作依)則嫌善叚也故特去弟而兩
　見其義也若夫朝聘盟㑹嘉好之事此乃兄弟之篤
　睦非義例之所興故仍因舊史之䇿或稱弟或稱公
　子踐土之盟叔武不稱弟此其義也莒挐非卿非卿
　則不應書(案永樂大典脱非卿二字從/僖元年正義所引釋例補入)今嘉獲故特
　書之特書猶不稱弟明諸書弟者皆卿也經書公子
　慶父伐于餘丘而公羊以為莊公母弟計其年歳既
　未能統軍又無晉悼王孫滿幼知之文(案知字永樂/大典誤稚字)
　(從莊二年正義/所引釋例改正)此蓋公羊之妄而先儒曽不覺悟取
　以為左氏義今推案傳之上下羽父之弑隠公皆䛦
　謀于桓公然則桓公已成人也傳云生桓公而惠公
　薨指明仲子唯有此男非謂生在薨年也桓公已成
　人而弑隠公公即位乃娶于齊自應有長庶故氏曰
　孟氏此明證也(案孔穎逹莊二年正義云氏曰孟氏/𫝊文實然經稱仲孫杜無明釋八年)
　(傳稱仲慶父其舉諡稱之則謂之共仲蓋慶父雖為/庶長而以仲為字其後子孫以字為氏是以經書仲)
　(孫時人以其庶長稱孟故𫝊稱孟孫其以諡配字而/謂之共仲猶臧僖伯管敬仲之類也劉炫云蓋慶父)
　(自稱仲欲同于正適言已少次莊公為三家之長故/以莊公為伯而自稱仲春秋之例經稱當時之事書)
　(其自稱之辭其人自稱仲孫不得不書為仲𫝊序已/往之事舉其時人之語時人呼為孟氏不得不以孟)
　(録論語云孟孫問孝于我是時人呼云孟氏也楚公/子棄疾弑君取國改名為居經書楚子居卒是從其)
　(自稱/也)公疾問嗣于叔牙(案問嗣莊二年正/義引釋例作問後)叔牙稱慶
　父材疑是同母弟也𫝊稱季友文姜之愛子與公同
　生故以死奉般情義相推考之左氏有若符契也今
　先儒説母弟善惡襃貶既多相錯渉又云稱弟皆謂
　公子不為大夫者得以君為尊案𫝊莒挐非卿乃法
　所不書書而不言弟非得以君為尊也凡聘享嘉好
　之事于是使卿故夷仲年來聘等(案此句宣十七年/正義引釋例作故)
　(夷仲年/之聘)皆以卿稱弟而行此例所謂凡稱弟皆母弟
　左氏傳明文而自違之頴氏又曰臣無境外之交故
　去弟以貶季友子招樂憂故去弟以懲過鄭叚去弟
　唯以名通故謂之貶今此二人皆書公子公子者名
　號之羙稱又非所貶也
　　弔贈𦵏例第五(案此篇見永樂大/典其篇目亦存)
隠元年秋七月天王使宰咺來歸惠公仲子之賵傳曰
天王使宰咺來歸惠公仲子之賵緩且子氏未薨故名
天子七月而𦵏同軌畢至諸侯五月同盟至大夫三月
同位至士踰月外姻至贈死不及尸弔生不及哀預凶
事非禮也
三年秋武氏子來求􁎚傳曰武氏子來求􁎚王未𦵏也
五年夏四月𦵏衛桓公傳曰𦵏衛桓公衛亂是以緩
桓十七年秋八月(云/云)癸巳𦵏蔡桓侯
莊三年夏(云/云)五月𦵏桓王傳曰夏五月𦵏桓王緩也
閔元年夏六月辛酉𦵏我君莊公傳曰夏六月𦵏莊公
亂故是以緩
文五年春王正月王使榮叔歸含且賵三月(云/云)王使召
伯來㑹𦵏傳曰王使榮叔來含且賵召昭公來㑹𦵏禮
也
六年冬十月公子遂如晉𦵏晉襄公傳曰襄仲如晉𦵏
襄公
八年冬十月(云/云)公孫敖如京師傳曰穆伯如周弔喪
九年春毛伯來求金傳曰毛伯衛來求金非禮也不書
王命未𦵏也
冬(云/云)秦人來歸僖公成風之禭傳曰秦人來歸僖公成
風之襚禮也諸侯相弔賀也雖不當事苟有禮焉書也
以無忘舊好
宣十年夏四月(云/云)公如齊傳曰公如齊奔喪
成十年秋七月公如晉傳曰秋公如晉晉人止公使送
𦵏(云/云)冬𦵏晉景公公送𦵏諸侯莫在魯人辱之故不書
諱之也
十八年冬(云/云)十有二月丁未𦵏我君成公傳曰𦵏我君
成公書順也
襄三十年冬十月𦵏蔡景公
昭六年春王正月(云/云)𦵏秦景公傳曰大夫如秦𦵏景公
禮也
十三年冬十月𦵏蔡靈公傳曰𦵏蔡靈公禮也
定十五年秋(云/云)九月(云/云)丁巳𦵏我君定公雨不克𦵏戊
午日下昃乃克𦵏傳曰𦵏定公雨不克襄事禮也
　　　右内外𦵏一百有二弔贈㑹𦵏求􁎚拜𦵏二十
　　　六錯綜其十八以包通之
　釋例曰天子七月而𦵏同軌畢至諸侯五月同盟至
　大夫三月同位至士踰月外姻至各以赴弔逺近為
　差等所以通意叙事周典四方諸侯各自以其方㑹
　盟虞書肆覲東后地如岱禮皆不施于異方逺盟故
　諸侯必以五月為㫁夫哀死送終臣子之所盡禮是
　以未及期而𦵏謂之不懐過期而不𦵏謂之緩慢以
　示譏也春秋從實而書以示是非衛桓公十四月而
　𦵏𫝊稱亂是以緩不以責衛臣子之辭也周室雖亂
　桓王七年乃𦵏亦由怠慢故𫝊稱緩以示譏召伯來
　㑹𦵏𫝊謂之得禮宰咺歸賵但譏其緩此天子使接
　諸侯之禮先王之制諸侯之喪士弔大夫送𦵏及其
　失也禮過于重文襄之伯因而抑之諸侯之喪大夫
　弔卿共𦵏事夫人之喪士弔大夫送𦵏猶過古制故
　公子遂如晉𦵏晉襄公𫝊不言禮𦵏秦景公傳曰大
　夫如秦𦵏景公特稱禮也一以示古制二以示書他
　國之𦵏必須魯㑹三以示奉使非卿則不得書于經
　此皆邱明之微文也萬國之數至衆封疆之守至重
　故天子之喪諸侯不得越境而奔修服于其國卿供
　弔送之禮(案弔送隠元年正/義引釋例作弔喪)訖𦵏卒哭而除喪(案文/九年)
　(正義引釋例此句作/既𦵏卒哭而除凶)文八年襄王崩魯侯無故而穆
　伯如周弔叔孫得臣㑹𦵏此天子崩諸侯遣卿供弔
　𦵏之經傳𦵏贈之幣(案𦵏贈隠元年正/義引釋例作喪贈)車馬曰賵貨
　財曰􁎚衣服曰襚珠玉曰含然而總謂之贈故傳曰
　贈死不及尸秦之于魯本非方嶽同盟魯薨不赴秦
　秦不賵魯自是其常也僖穆二公雖有同盟之義二
　君已卒則二子亦非得用同盟之禮也(案亦非二字/文九年正義)
　(引釋例/作不字)今秦康公逺慕諸華欲通敬于魯無以為辭
　因狄泉有盟追贈僖公並及成風假弔禮而行故曰
　禮也送死不及尸故謂不當其事書者書之于策垂
　之子孫以示過厚之好也魯君薨𦵏多不順制唯成
　公薨于路寢五月而𦵏國家安靜世嫡承嗣故傳見
　莊之緩舉成書順以包之也諸侯之𦵏書經者甚多
　至于𦵏蔡靈公𫝊獨云得禮以明存亡繼絶滅絶雖
　乆義不得廢也送終之式必有定期以雨後期既非
　怠慢禮成于備故𫝊稱禮以明之毛伯求金亦但稱
　非禮武氏子來但言未𦵏所以示人君既𦵏訖乃得
　行成君之制宜非仲尼所改之例故𫝊禮以居之因
　成文以示義也凡崩薨卒者見經一百五十不書𦵏
　者四十八或魯慢而不往或亂而不𦵏或諱而見隠
　或喪而不成直言時事之詳畧無較例也呉楚之𦵏
　僭而不典故絶而不書以懲求名之偽也周禮太史
　氏掌喪事考其徳行而賜之諡及周之衰天子不能
　帥禮則臣子亦自奉諡皆因𦵏而成其禮故𦵏乃稱
　諡自卒而外赴者皆正爵而稱名慎始考終不敢違
　大典也書𦵏者皆從主人私稱客主之敬各有夲末
　謙敬各得其所而後二國之禮制成也賈頴云君弑
　不書𦵏賊不討也案蔡世子般弑其君國人不討而
　書𦵏宋長萬弑君國人醢之而不書𦵏此違經𫝊者
　也薨𦵏蔡桓侯獨不稱公劉賈許曰桓卒而季歸無
　臣子之辭也蔡侯無子以弟承位羣臣無廢主社稷
　不乏祀故𫝊稱蔡人嘉之非所貶也把伯稱子𫝊為
　三發蔡侯有貶𫝊亦宜説史書謬誤疑在闕文也凡
　公所出朝聘奔喪𦵏皆止書如不言其事此春秋之
　常宣十年公如齊劉賈許曰不書奔喪諱過也于聘
　例既不宜獨生此義又諱過之意欲依成十年公如
　晉所諱在于不書晉侯𦵏亦復不同也
　　大夫卒例第六(案此篇見永樂大典惟篇目佚今/從本書第十四篇崩薨卒例補)
隠元年冬十有二月(云/云)公子益師卒傳曰衆父卒公不
與小歛故不書日
五年冬十有二月辛巳公子彄卒傳曰冬十有二月辛
巳臧僖伯卒公曰叔父有憾于寡人寡人弗敢忘𦵏之
加一等
文十四年秋(云/云)九月甲申公孫敖卒于齊傳曰穆伯請
重賂以求復惠叔以為請許之將來九月卒于齊告喪
請𦵏不許
十五年夏(云/云)齊人歸公孫敖之喪傳曰齊人或為孟氏
謀曰魯爾親也飾棺寘諸堂阜魯必取之從之卞人以
告惠叔猶毁以為請立于朝以待命許之取而殯之齊
人送之書曰齊人歸公孫敖之喪為孟氏且國故也𦵏
視共仲
宣八年夏六月公子遂如齊至黄乃復辛巳有事于太
廟仲遂卒于垂王午猶繹萬入去籥傳曰有事于太廟
襄仲卒而繹非禮也
襄五年冬(云/云)十有二月(云/云)辛未季孫行父卒傳曰季文
子卒大夫入歛公在位宰尤家噐為葬備
昭十五年春(云/云)二月癸酉有事于武宮籥入叔弓卒去
樂卒事傳曰禘叔弓涖事籥入而卒去樂卒事禮也
定五年夏(云/云)六月丙申季孫意如卒傳曰季平子行東
野還未至丙申卒于房
　　　右大夫卒三十一錯綜其七以包通之
　釋例曰君之卿佐是謂股肱股肱或虧何痛如之疾
　則親問焉死則親其小歛大歛(案隠元年傳正義引/釋例死作喪其與作)
　慎終歸厚之義也故仲尼修春秋卿佐之喪公不與
　小歛大歛則不書日示薄厚戒將來也(案永大典奥/也字作之心)
　(二字從隠元年正/義所引釋例改正)即親新死小歛為文(案親字隠元/年正義引釋)
　(例作/以)則但臨大歛及不臨其喪亦同不書日也公子
　彄季文子經皆書日𫝊又因事以見恩厚此皆丘明
　所以申尋二例互相起發之意也公孫敖縱情棄命
　既已絶位非大夫也而備書于經者惠叔毁請于朝
　感子以赦父敦公族之恩崇仁孝之教故傳曰為孟
　氏且國故也仲遂叔弓皆遇祭事而卒得失之義存
　于所書之辭各如其事故𫝊得直言舉禮以正之也
　𫝊稱朝聘而終以尸將事又有朝聘而已遭喪之禮
　今仲遂至黄而復道死于垂明不以尸將事也垂實
　齊地故書之魯大夫卒其境内則不書地𫝊稱季平
　子行東野卒于房是也其或公疾在外大夫不卒于
　國(案不字永樂大典脱從隠/元年正義所引釋例増)而猶存其日者君子不
　責人以所不得備非不欲臨也(案備字以下六字永/樂大典無之從隠元)
　(年正義所引/釋例増入)其生見經𫝊死而不書卒者皆不得以
　卿禮終也凡日月者所以紀逺近明先後蓋記事之
　常録各隨事而存其日月不有闕也國史集而書于
　策則簡其精麤合其同異率意以約文案春秋朝聘
　侵伐執殺大夫土功之屬或時或月皆不書日要盟
　戰敗崩薨卒𦵏之屬亦不皆同然已頗多書日自文
　公已上書日者二百四十九宣公已下亦俱六公書
　日者四百三十二計年數略同而日數加倍此則久
　逺遺落不與近同也承他國之告既有詳略且魯國
　故典亦又參差去其日月則或害事之先後備其日
　月則古史有所不載故春秋皆不以日月為例唯卿
　佐之喪獨託日以見例者事之得失既未足襃貶人
　君然亦非死者之罪無辭可以寄文而人臣輕賤死
　日可略故特假日以見義日食傳曰不書朔與日官
　失之也甲乙者厯之紀也晦朔者日月之㑹也日食
　不可以不存晦朔晦朔須甲乙而可推故日食必以
　書朔日為例于大夫之卒唯以不存甲乙為義丘明
　之𫝊月無徴文日之為例者二事而已其餘詳略皆
　無義例也而諸儒溺于公羊穀梁之説横為左氏造
　日月襃貶之例經傳久逺本有其異義者猶尚難通
　况以他書驅合左氏引二條之例以施諸日無例之
　月妄以生義此所以乖誤而謬戾也僖三十三年冬
　十二月公至自齊乙巳公薨于小寢隕霜不殺草李
　梅實晉人陳人鄭人伐許凡四事皆當共繫十二月
　賈氏唯以二事繫月云月者為公薨不憂隕霜李梅
　實也然則假設不憂即不得書月不得書月則無縁
　知霜不殺草之月又告至伐許在何月為可去此亂
　註記詭惑後世也温之㑹有日而無月賈氏云欲上
　月則嫌異㑹欲下月則嫌異月故但書日即如賈氏
　例本自可書月而懸屬下事奚獨于有日而無月者
　十四處未聞所解説此一事而復自違邾文公卒公
　使弔焉不敬因云弔有闕故不書日把伯益姑卒經
　亦不書日而傳曰弔如同盟禮也復不申解公孫敖
　出奔賈氏曰日者以罪廢命大討也公子慶父弑君
　出奔應在大討而經不書日何以又不説盟之見經
　百有三事其五十三不書日五十書日賈氏許氏曰
　盟載詳者日月備易者日月略詳易之别殊無其證
　清邱之盟恤病討貳也湨梁之盟同討不庭辭無詳
　易而湨梁書日清邱不書日此比甚多皆散他例略
　因此論舉數事焉先世通儒而乖妄若此者由于左
　氏與公羊穀梁闕闕者謂左氏不傳春秋世無盟主
　聽㫁可惑假取二傳以救當時之事然亦後進君子
　所當悟思也
　
　
　
　
　
　
　
　
　
　春秋釋例卷一
欽定四庫全書
　春秋釋例卷二
　　　　　　　　　　　　　晉　杜預　撰
　　滅取入例第七(案此篇見永樂大/典惟篇目佚今補)
莊十年冬十月齊師滅譚譚子奔莒傳曰齊侯之出也
過譚譚不禮焉及其入也諸侯皆賀譚又不至冬齊師
滅譚譚無禮也譚子奔莒同盟故也
閔二年冬(云/云)十二月狄入衛傳曰冬十二月狄人伐衛
(云/云)衛懿公(云/云)及狄人戰于熒澤衛師敗績遂滅衛衛侯
不去其旗是以甚敗(云/云)狄入衛
僖十年春王正月(云/云)狄滅温温子奔衛傳曰春狄滅温
蘇子無信也蘇子叛王即狄又不能于狄狄人伐之王
不救故滅蘇子奔衛
十二年夏楚人滅黄傳曰黄人恃諸侯之睦于齊也不
共楚職曰自郢及我九百里焉能害我夏楚滅黄
十九年冬(云/云)梁亡傳曰梁亡不書其主自取之也初梁
伯好土功亟城而弗處民罷而弗堪則曰某冦將至乃
溝公宫曰秦將襲我民懼而潰秦遂取梁
二十二年春公伐邾取須句二十一年傳曰邾人滅須
句須句子來因成風也成風為之言于公曰崇明祀保
小寡周禮也蠻夷滑夏周禍也若反須句是崇皥濟而
修祀紓禍也二十二年傳曰春伐邾取須句而反其君
焉禮也
二十五年春王正月丙午衛侯燬滅邢傳曰正月丙午
衛侯燬滅邢同姓也故名
二十六年秋楚人滅䕫以䕫子歸傳曰䕫子不祀祝融
與鬻熊楚人讓之對曰我先王熊摯有疾鬼神弗赦而
自竄于䕫吾是以失楚又何祀焉秋楚成得臣鬭宜申
帥師滅䕫以䕫子歸
文五年秋楚人滅六傳曰六人叛楚即東夷楚成大心
仲歸帥師滅六(云/云)臧文仲聞六與蓼滅曰臯陶庭堅不
祀忽諸徳之不建民之無援哀哉
七年春公伐邾三月甲戌取須句傳曰春公伐邾間晉
難也三月甲戌取須句寘文公子焉非禮也
十五年夏(云/云)六月(云/云)晉郤缺帥師伐蔡戊申入蔡傳曰
新城之盟蔡人不與晉郤缺以上軍下軍伐蔡曰君弱
不可以怠戊申入蔡以城下之盟而還傳例曰凡勝國
曰滅之獲大城焉曰入之
宣九年秋取根牟傳曰秋取根牟言易也
十五年夏(云/云)六月癸夘晉師滅赤狄潞氏以潞子嬰皃
歸傳曰潞子嬰兒之夫人晉景公之姊也鄷舒為政而
殺之又傷潞子之目晉侯將伐之(云/云)六月癸夘晉荀林
父敗赤狄于曲梁辛亥滅潞
十六年春王正月晉人滅赤狄甲氏及留吁傳曰春晉
士㑹帥師滅赤狄甲氏及留吁鐸辰
成六年春(云/云)取鄟傳曰取鄟言易也
襄六年冬(云/云)十二月齊侯滅萊傳曰十一月齊侯滅萊
萊恃謀也
十年夏五月甲午遂滅偪陽傳曰夏四月戊午㑹于柤
(云/云)晉荀偃士匄帥卒攻偪陽親受矢石甲午滅之書曰
遂滅偪陽言自㑹也
十三年夏取邿傳曰夏邿亂分為三師救邿遂取之𫝊
例曰凡書取言易也用大師焉曰滅弗地曰入
昭四年秋(云/云)九月取鄫傳曰九月取鄫言易也莒亂著
丘公立而不撫鄫鄫叛而來故曰取傳例曰凡克邑不
用師徒曰取
哀八年春王正月宋公入曹以曹伯陽歸傳曰春宋公
伐曹將還褚師子肥殿曹人詬之不行師待之公聞之
怒命反之遂滅曹執曹伯及司城彊以歸殺之
　釋例曰先王之命天子之地一圻列國一同自是以
　衰故九服之内有萬國焉聞諸前史周之興也姬姓
　之國五十有五興廢繼絶仍有舊封者千有八百其
　後禮樂征伐自諸侯出大侵小衆暴寡漢陽諸姬楚
　實盡之霍陽虞虢滅而入晉故春秋見于經傳通及
　古國附庸蠻夷無爵而為國者凡百四十五而已定
　哀之末又存者大半(案自先王之命以下永樂大典/無之從敬鉉續明三𫝊例説略)
　(補/入)夫興滅繼絶帝王之逺典也勤而撫之五伯之所
　以役王命也兄弟甥舅侵敗王略王命伐之則有征
　討之事兵之所加不可細舉故策書之典以例而言
　用大師起大衆重力以陷敵因而有之故名勝國通
　以滅為文也(案名字僖三年正/義引釋例作曰字)以成師重力雖獲大
　城得而弗有故直以出入為辭曰入之而已城不苞
　地國不苞邑滅邑必主大師故再發例取者乘其衰
　亂或受其潰叛或用少師而不頓兵勞力則直言取
　如取如攜言其易也𫝊四發取例者邿以師取(案襄/十三)
　(年正義引釋/例取作徒)鄫以叛而來根牟東夷鄟附庸國名各
　不同故也邿為小國非邑非夷故以凡例附之譚黄
　萊六之滅𫝊但見四國之咎有以取之非所以解滅
　例也狄滅而書入者狄無文告衛之君臣死盡齊桓
　存之以告諸侯言狄已去不能有其土地也蘇子叛
　王即狄又不能于狄狄滅而居之此中國之狄也作
　事不時則怨讟動于民彼梁伯者虚興無虞之功詐
　稱無害之寇環溝其宫(案環溝僖十九年正/義引釋例作遂溝)以盪百
　姓之心開大國之志是妖興之先徴自亡之實應故
　不言秦滅梁而以自亡為辭也(案為辭僖十九年正/義引釋例作為文)
　衛侯滅邢無異罪同姓故名䕫子承祝融鬻熊之𦙍
　世紹其祀而欲移之于楚見責又不以禮服罪狀由
　于不祀宜在見罪故無異譏晉侯滅虞而修虞祀供
　其職貢𫝊稱罪虞且言易亦其義也狄有五罪伐之
　正也不書林父士㑹從告辭也㑹以訓上下叙徳刑
　遂滅偪陽言滅生于㑹非本意也曹人背晉而奸宋
　是以致討宋公既還而不忍褚師之詬怒而反兵一
　舉滅曹滅非本志故以入告也
　　氏族例第八(案此篇永樂/大典全闕)
　釋例曰别而稱之謂之氏合而言之謂之族子孫繁
　衍枝布葉分始承其本末取其别故其流至于百姓
　萬姓(隠八年正/義引釋例)尋按春秋諸氏族之稱甚多參差而
　先儒皆以為例欲托之于外赴則患有人身自來者
　例不可合因以僻陋未賜族為説弑君不書族者四
　事州吁無知不稱公子公孫賈氏以為弑君取國故
　以國言之按公子商人亦弑君取國而獨稱公子宋
　督賈氏以為督有無君之心故去氏按𫝊自以先書
　弑君見義不在于氏也宋萬賈氏以為未賜族按𫝊
　稱南宫長萬則為巳氏南宫不得為未賜族也執殺
　大夫不書族者二事楚殺得臣與宜申賈氏皆以為
　陋按楚殺大夫公子側大夫成熊之等六七人皆稱
　氏族無為獨于此二人陋也欲以為通例則有若此
　之錯欲以為無義例則𫝊曰嘉之故不名書曰仲孫
　嘉之書曰崔氏非其罪翬溺帥師皆曰疾之稱族尊
　君命舎族尊夫人尊晉罪巳之文炳然著明以此推
　之知亦非仲尼所遺也斯葢非史策舊法故無凡例
　當時諸國以意而赴其或自來聘使者辭有詳略仲
　尼修春秋因采以示義義之所起則刊而定正之否
　則即因而示之不皆刊正也故蔡人嘉赴而經從稱
　季傳曰蔡人嘉之書崔氏傳亦曰且告以族明皆從
　其本也書司馬華孫來盟亦無他比知非大例也然
　則總而推之春秋之義諸侯之卿當以名氏備書于
　經其加貶損則直稱人若有襃異則或稱官或但稱
　氏若内卿有貶則特稱名文不言魯人故異于外也
　若夫襃無貶傳所不發者則皆就舊文或未賜族或
　時有詳略也推尋經文自莊公以上諸弑君者皆不
　書氏閔公以下皆書氏亦足以明時史之異同非仲
　尼所皆刊也(隠四年正/義引釋例)舊説以為大夫有功徳者則
　生賜族非也至于鄭祭仲為祭封人後升為卿經書
　祭仲以生賜族者檢傳既無同華氏之文則祭者是
　仲之舊氏也(隠八年正/義引釋例)傳云公子遂如齊逆女尊君
　命也遂以夫人婦姜至自齊尊夫人也叔孫僑如逆
　女則往曰稱族還曰舎族然則公子公孫繫公之常
　言非族也(宣元年正/義引釋例)禍福不告則不書然則國之大
　事見告則皆承告而書貴賤各以所告為文也福莫
　大于享國有家禍莫甚于骨肉相殘故公子取國及
　為亂見殺者亦皆書之不必繫于為卿故子紏意恢
　以公子見書于經也(莊九年正/義引釋例)
　　爵命例第九(案此篇永樂/大典全闕)
　釋例曰天子錫命其詳未聞諸侯或即位而見錫或
　厯年乃加錫或已薨而追錫魯桓薨後見錫則亦衛
　襄之比也魯文即位見錫則亦晉惠之比也魯成八
　年齊靈二十四年乃見錫隨恩所加得失存乎其事
　(莊元年正/義引釋例)周官王之五路及卿大夫士服車各有名
　又有良車散車不在等者其用無常(襄十九年正/義引釋例)先
　路者革路若木路或云先或云次葢以就數為差其
　受之于王則稱大(成二年正/義引釋例)公侯伯子男及其卿大
　夫士命數周官具有等差當春秋時漸已變改是以
　仲尼丘明據時之宜仍其行事從而然之不復與周
　官同也而先儒考合周官禮記各致異端今詳推經
　𫝊國之大小皆據當時土地人民不復依爵故書齊
　楚之卿而略于滕薛也諸侯大國之卿皆必有命固
　無所疑其總名亦曰大夫也故經傳卿大夫之文相
　渉晉殺三卿而經書大夫邢丘之㑹𫝊稱大夫亦皆
　卿也蜀之盟齊國之大夫湨梁之盟小邾之大夫此
　不命一命之大夫故不書也命者謂其君正爵命之
　于朝其宫室車旗衣服禮儀各如其命數則皆以卿
　禮書之于經衛之于晉不得比次國則邾莒把鄫之
　屬固已㣲矣此等諸國當時附隨大國不得列于㑹
　者甚多及其得列上不能自通于天子下無暇于備
　禮成制故與于㑹盟戰伐甚多唯曹之公子首得見
　于經其餘或命而禮儀不備或未加命數故皆不書
　之也邾畀我之等其奔亡亦多所書唯數人而已知
　其合制者少也又邾庶其等傳皆言非卿以地來雖
　賤必書紀裂繻來逆女傳曰卿為君逆知此等㣲國
　亦應有卿有卿則應書于經徒以卑陋制不合禮失
　禮之例把降為夷華耦具官君子貴之至于此等卿
　而不備禮亦所以見其略賤也諸儒以為邾莒無命
　卿既自違𫝊劉賈又云春秋之序三命以上乃書于
　經穎氏以為再命稱人傳曰叔孫昭子三命踰父兄
　昭公十年昭子始加三命而先此叔孫皆自見經知
　所書皆再命也(襄二十一年/正義引釋例)
　　内外君臣逆女例第十(案此篇見永樂大/典惟篇目佚今補)
隠二年秋(云/云)九月紀裂繻來逆女傳曰紀裂繻來逆女
卿為君逆也
七年春王三月叔姬歸于紀
桓三年秋七月(云/云)公子翬如齊逆女傳曰公子翬如齊
逆女修先君之好故曰公子
九月齊侯送姜氏于讙傳曰齊侯送姜氏非禮也傳例
曰凡公女嫁于敵國姊妹則上卿送之以禮于先君公
子則下卿送之於大國雖公子亦上卿送之於天子則
諸卿皆行公不自送於小國則上大夫送之
夫人姜氏至自齊冬齊侯使其弟年來聘傳曰齊仲年
來聘致夫人也
八年冬十月(云/云)祭公來遂逆王后于紀傳曰祭公來遂
逆王后于紀禮也
九年春紀季姜歸于京師傳曰紀季姜歸于京師傳例
曰凡諸侯之女行唯王后書
莊元年夏單伯送王姬
二十二年冬公如齊納幣
二十四年夏公如齊逆女秋公至自齊八月丁丑夫人
姜氏入戊寅大夫宗婦覿用幣傳曰秋哀姜至公使宗
婦覿用幣非禮也
僖五年夏公孫兹如牟傳曰夏公孫兹如牟娶焉
二十五年夏四月(云/云)宋蕩伯姬來逆婦
三十一年冬把伯姬來求婦
文二年冬(云/云)公子遂如齊納幣傳曰襄仲如齊納幣禮
也傳例曰凡君即位好舅甥修婚姻娶元妃以奉粢盛
孝也孝禮之始也
四年夏逆婦姜于齊傳曰逆婦姜于齊卿不行非禮也
君子是以知出姜之不允于魯也曰貴聘而賤逆之君
而卑之立而廢之棄信而壊其主在國必亂在家必亡
不允宜哉詩曰畏天之威于時保之敬主之謂也
宣元年春王正月(云/云)公子遂如齊逆女傳曰公子遂如
齊逆女尊君命也
三月遂以夫人婦姜至自齊傳曰遂以夫人婦姜至自
齊尊夫人也
五年秋九月齊髙固來逆叔姬傳曰齊髙固來逆女自
為也故書曰逆叔姬卿自逆也
成八年春(云/云)宋公使華元來聘傳曰宋華元來聘聘共
姬也
夏宋公使公孫夀來納幣傳曰宋公使公孫夀來納幣
禮也
冬十月(云/云)衛人來媵傳曰衛人來媵共姬禮也傳例曰
凡諸侯嫁女同姓媵之異姓則否
九年春(云/云)二月伯姬歸于宋夏季孫行父如宋致女晉
人來媵傳曰晉人來媵禮也
十年夏(云/云)五月(云/云)齊人來媵
十四年秋叔孫僑如如齊逆女傳曰宣伯如齊逆女稱
族尊君命也
九月僑如以夫人婦姜氏至自齊傳曰僑如以夫人婦
姜氏至自齊舎族尊夫人也君子曰春秋之稱㣲而顯
志而晦婉而成章盡而不汙懲惡而勸善非聖人誰能
修之
襄十五年春(云/云)劉夏逆王后于齊傳曰官師從單靖公
逆王后于齊卿不行非禮也
　釋例曰凡稱君即位修婚姻娶元妃謂諒隂既終嘉
　好之事通于内外内外之禮始備此除凶之即位也
　古者諸侯之娶嫡夫人及左右媵各有姪娣皆同姓
　之國國三人凡九女參骨肉至親所以息隂訟息隂
　訟(案隠元年𫝊正義引/釋例此句作隂訟息)所以廣繼嗣也當時雖無其
　人必待年長而送之所以絶淫逸(案淫逸成八年正/義引釋例作望求)
　塞非常也辭稱惷愚不教故遣大夫隨之而亦謂之
　媵臣所以將謙敬之實也夫人薨不更聘必以姪娣
　媵繼室一與之醮則終身不二所以重婚姻之禮固
　人倫之義人倫之義既固上足以奉宗廟下足以繼
　後世此夫婦之義也天子至尊無敵則上卿親迎而
　上公臨之(案襄十五年劉夏逆王后于齊𫝊云官師/從單靖公逆王后于齊卿不行非禮也孔)
　(穎達正義云此公既行矣唯譏卿之不行不譏王不/親逆是知于禮天子不親昏使上卿逆而公臨之故)
　(唯言卿不行非禮也釋例據此/𫝊知天子當使公卿不親迎也)諸侯若有故不得親
　迎必使宗親上大夫為介凡内外君臣逆十六𫝊所
　以發義例有四紀裂繻來逆女傳曰卿為君逆也齊
　髙固來逆叔姬傳曰書逆叔姬卿自逆也此外君臣
　來逆女之異文也公子遂如齊逆女傳曰尊君命也
　公孫兹如牟傳曰娶焉此内君臣出逆女之異文也
　祭公逆王后于紀傳曰禮也此天子之異文也逆婦
　姜于齊傳曰卿不行非禮也劉夏逆王后于齊傳曰
　官師從單靖公卿不行非禮也知祭公如紀時亦有
　卿卿不書舉重略輕猶鞌邲之戰唯書郤克林父此
　又天子及諸侯使公卿之文也國君之娶必卜鄰國
　之吉人臣亦卜國内之耦所以美祚𦙍也臣若有故
　而外婚則稱使以出不得稱婚卿非君命不越境也
　婚禮雖奉時君之命其言必稱先君以為禮辭故公
　子翬逆女傳稱修先君之好公子遂逆女傳曰尊君
　命互發其義也往必稱族以示其重還雖在途必舍
　族以替之所以成小君之尊也禮父母逆女不下堂
　著外成之節委之于迎者也齊侯送姜氏經指事而
　書𫝊亦隨文而釋以見其非也婚禮卿納幣而君親
　逆君有故即使卿逆之則書卿名以夫人至父母之
　國又遣使致女所以進貞女成大禮也桓公不書納
　幣而遣公子翬逆女逆女踰月翬未反而公㑹齊侯
　于讙本非親迎因接夫人直稱夫人至者為失禮不
　斥言之文也莊公顧割臂之盟崇寵孟任故即位二
　十三年乃娶元妃雖丹楹刻桷身自納幣而有孟任
　之嫌故與姜氏俱反而異入經所以不以至禮書也
　文公既不親迎又不使卿君而卑之立而廢之故不
　稱逆女皆國史叙事之宜也天子娶則稱逆王后卿
　為君逆女則稱逆女其自為逆則稱所迎之字(案隠/二年)
　(正義引釋/例迎作逆)尊卑之别也逆稱王后而逆之曰季姜伸
　父母之尊也天子嫁女于諸侯必使諸侯同姓者主
　之諸侯嫁女于大夫必使大夫同姓者主之尊卑不
　得交禮也魯諸公納幣或在即位之前成公娶夫人
　而不納幣此經文闕也貴聘而賤逆失之㣲者𫝊猶
　詳之言其不終若實不納幣非所略也諸侯婚禮久
　亡以士婚禮準之不得唯止于納幣逆女逆女納幣
　二事皆必使卿行卿行則書之他禮非卿則不書也
　宋公使華元來聘聘不應使卿故𫝊但言聘共姫也
　使公孫夀來納幣納幣應使卿故𫝊明言其得禮也
　魯君之婚亦唯存納幣逆女此其義也魯自惠已上
　世娶于宋自桓已下娶于齊及春秋之末襄昭定哀
　四公皆違其舊三桓執政欲以削公室外援成巳之
　私故哀公將因越人以去三桓越人請妻之于是季
　孫賂太宰嚭以絶其計哀公不能自固出奔而死禄
　之去公室亦難以禮論也把蕩二伯姬皆自為子來
　迎之與求雖異然其實一也文公宣公成公夫人皆
　稱婦各有姑之辭也宣公納幣雖或在即位之前據
　為喪娶不須貶責而自明故無譏文也成公逆女及
　夫人至最為得禮故詳其文丘明謂之㣲而顯婉而
　成章也宋公之娶伯姬幣聘兩備晉衛為媵葢古婚
　之道故𫝊毎為之發伯姬以賤逆婦齊人來媵皆非
　所應故𫝊亦無文也叔姬歸于紀此待年之女年滿
　特行故書其歸公子翬如齊逆女此經正文而賈氏
　云使翬逆女兼修艾之盟婚姻禮之大事方遣逆女
　無縁兼修盟㑹若實如此經當變文不得以逆女為
　使而更以修盟為實也又此年春公已㑹齊侯而成
　婚豈復須逆女之臣以申久要斯不然矣夫人孫于
　齊𫝊云不稱姜氏絶不為親止釋孫例也至于喪婚
　則或稱姜而不言氏或稱氏而不言姜丘明不發其
　例斯葢經傳闕也
　　内女夫人卒𦵏例第十一(案此篇見永樂大/典其篇目亦存)
隠二年冬(云/云)十二月乙夘夫人子氏薨
三年夏四月辛夘君氏卒傳曰夏君氏卒聲子也不赴
于諸侯不反哭于寢不祔于姑故不曰薨不稱夫人故
不言𦵏不書姓為公故曰君氏
僖元年秋七月戊辰夫人姜氏薨于夷齊人以歸閔二
年傳曰閔公之死也哀姜與知之故孫于邾齊人取而
殺之于夷以其尸歸僖公請而𦵏之
冬(云/云)十有二月丁巳夫人氏之喪至自齊傳曰夫人氏
之喪至自齊君子以齊人之殺哀姜也為已甚矣女子
從人者也
文四年冬十有一月壬寅夫人風氏薨
五年春(云/云)三月辛亥𦵏我小君成風傳曰春王使榮叔
來含且賵召昭公來㑹𦵏禮也
十七年夏四月癸亥𦵏我小君聲姜傳曰𦵏聲姜有齊
難是以緩
宣八年冬十月己丑𦵏我小君敬嬴雨不克𦵏庚寅日
中而克𦵏傳曰𦵏敬嬴旱無麻始用葛茀雨不克𦵏禮
也卜𦵏先逺日避不懷也
襄四年秋七月戊子夫人姒氏薨傳曰定姒薨不殯于
廟無襯不虞匠慶謂季文子曰子為正卿而小君之喪
不成不終君也君長誰受其咎初季孫為巳樹六檟于
蒲圃東門之外匠慶請木季孫曰畧匠慶用蒲圃之檟
季孫不御君子曰志所謂多行無禮必自及也其是之
謂乎
秋(云/云)八月辛亥𦵏我小君定姒
定十五年秋七月壬申姒氏卒傳曰姒氏卒不稱夫人
不赴且不祔也
九月(云/云)辛巳𦵏定姒傳曰𦵏定姒不稱小君不成喪也
哀十二年夏五月甲辰孟子卒傳曰夏五月昭夫人孟
子卒昭公娶于呉故不書姓死不赴故不稱夫人不反
哭故不言𦵏小君
　　　右夫人卒𦵏
莊二年秋七月齊王姬卒
四年夏(云/云)六月乙丑齊侯𦵏紀伯姬
二十九年冬十有二月紀叔姬卒
三十年秋(云/云)八月癸亥𦵏紀叔姬
僖九年秋七月乙酉伯姬卒
文十二年春(云/云)二月庚子子叔姬卒傳曰叔姬卒不言
把絶也書叔姬言非女也
成八年冬十月癸夘把叔姬卒傳曰把叔姬卒來歸自
把故書
九年春王正月把伯來迎叔姬之喪以歸傳曰杞桓公
來逆叔姬之喪請之也把叔姬卒為把故也逆叔姬為
我也
襄三十年夏(云/云)五月甲午宋災宋伯姬卒傳曰甲午宋
大災宋伯姬卒待姆也君子謂宋共姬女而不婦女待
人婦義事也
秋七月叔弓如宋𦵏宋共姬傳曰叔弓如宋𦵏共姬也
　　　右内女卒𦵏夫人卒𦵏二十四内女卒十二錯
　　　綜其二十三以包通之
　釋例曰夫人喪禮有三薨則赴于同盟之國既𦵏日
　中自墓反虞于正寢所謂反哭于寢也卒哭而祔于
　祖姑皆然則書曰夫人某氏薨𦵏我小君某氏此備
　禮之文也姒氏卒傳曰不稱夫人不赴且不祔也𦵏
　定姒不稱小君不成喪也然則夫人子氏赴而不反
　哭故不書𦵏定姒則反哭而不赴故書𦵏而不言小
　君若昭之孟子者以同姓為諱(案諱字哀十二年/正義引釋例作闕)生
　革其姓過而知晦也然呉之太伯下及魯昭公于親
　逺矣所諱在于名義而已居夫人之位籍小君之尊
　已三世矣季氏當國而不為之服至令仲尼釋已之
　經國朝不成其喪以世嫡夫人亦不書于策此季氏
　之咎也凡妾子為君其母猶為夫人雖先君不命其
　母母以子貴其嫡夫人薨則尊得加于臣子而内外
　之禮皆如夫人矣故姒氏之喪責以小君不成(案此/句永)
　(樂大典誤作貴以小君今從/隠三年正義所引釋例改正)成風之喪王使來㑹𦵏
　傳曰禮也隠公以讓攝位(案此句隱三年正義引/釋例作隠以讓桓攝位)故
　不成禮于聲子假稱君氏以别妾媵葢是一時之宜
　隠之至義凡夫人薨失所則書地明失常也哀姜不
　書姓經闕文也夫人姒氏薨𦵏皆以禮備為文明季
　文子雖議從略賤(案襄四年𫝊定姒薨匠慶請木季/孫曰略杜預集解不以道取為略)
　(孔穎達正義云釋例以略為略賤/自是解略字正義與集解别也)聞匠慶之言懼而
　備禮殯𦵏無闕也齊王姬卒魯為主比内女也紀侯
　大去其國令弟納邑附齊齊侯嘉而愍之恩及伯姬
　伯姬魯女也故以來告大夫㑹𦵏故書齊侯𦵏紀伯
　姬也叔姬繼伯姬之後紀侯既卒依紀季居酅貞義
　守節嘉而愍之故亦存弔𦵏之禮也子叔姬卒傳曰
　不言把絶也書叔姬言非女也出棄之女反在父母
　之室則與既笄成人者同故亦書卒也昭三年傳曰
　昔文襄之伯君薨大夫弔卿共𦵏事夫人士弔大夫
　送𦵏宋伯姬之卒宋人義其待姆魯嘉其事貞節使
　卿送𦵏舉諡成禮君子嫌其敬過于節故以女而不
　婦示義經文仍舊非仲尼所變故亦不嫌書日以示
　别之葢丘明道達聖㫖扶春秋之義也内女唯諸侯
　夫人卒乃書恩成于敵體其所嘉愍乃遣弔喪又簡
　于文襄之法也其非適諸侯則略之以服制相準也
　生書其來而死不録其卒從外大夫之比也伯姬卒
　未適人故不稱國既笄成人故書經書孟子卒傳曰
　昭公娶于呉故不書姓此為昭公加諱不復繫呉改
　其姓號經傳因而不革也論語謂之呉孟子葢時人
　常言非經傳正文也而賈氏以謂言孟子若言呉之
　長女稱呉長女既不異于同姓之長女且娶同姓長
　之與少未聞其異無所為别也又齊侯𦵏紀伯姬不
　書諡者葢亡國之婦夫妻皆降莫為之諡也而賈許
　方以諸侯禮説又失之也禮公子為其母練冠縓縁
　既𦵏除之及其嗣位為君非復公子嫡母薨則伸其
　母尊而先儒同之公子亦繆矣
　　侵伐襲例第十二(案此篇見永樂大/典惟篇目佚今補)
　釋例曰侵伐襲者師旅討罪之名也鳴鐘皷以聲其
　過曰伐寢鐘皷以入其境曰侵掩其不備曰襲此所
　以别興師用兵之狀也其但稱圍救舉實而言也周
　禮萬二千五百人為軍二千五百人為師五百人為
　旅傳曰君以軍行祓社釁皷又曰嘉好之事君行師
　從卿行旅從然春秋不書師旅一皆曰師從衆辭也
　大夫將滿師稱師不滿稱人而已卿將滿稱師(案此/句隠)
　(二年正義引釋例作卿將滿/師則兩書與永樂大典異)不滿則直書名氏君將
　不言帥師卿將不言師旅此史策記注之常也(案隠/二年)
　(正義云此用/公羊之説)翬之伐鄭溺之伐衛固請專命王命伐
　宋羽父不待君以速進(案待字隠十年正/義引釋例作匡)而先㑹二
　國自以為名故皆貶去其族齊為侯伯鄭伯又為王
　卿士二君奉王命以討宋惡羽父之專進故使與㣲
　者同伐動而無功故無成敗也老桃之㑹而不同伐
　公既獨敗宋師鄭乃尋其末蹤事同一時故不重告
　于廟也齊侯衛侯鄭伯來戰于郎夫子善魯人之秉
　周班惡三國之伐有禮故正王爵以表周制去侵伐
　以見無罪此聖人之所以扶奬王室敦崇大教故改
　常例以特見也衛孔達為政不恭背盟主興兵于鄰
　國受討喪邑窘而告陳雖從陳之謀僅得自定以謀
　而濟故君子但明言合古而不釋其尤也秦伯終用
　孟明而致敗敗而罪己救其闕而養其志孟明増修
　其徳以霸西戎夫子嘉之故于伐秦之役貶四國大
　夫四國大夫奉君命而行今以一義變例故稱尊秦
　謂之崇徳明罪不在四國大夫也傳稱秦伯伐晉既
　嘉孟明以善稱穆公又曰遂伯西戎而經書秦人知
　稱人非諸侯之襃貶也鄭受楚命伐宋大敗宋師獲
　其上卿(案上字宣元年正/義引釋例作二字)此晉之不競也晉于是申
　命衆國大起其衆將以雪宋之恥取威定霸趙盾為
　政而畏鬭椒之威(案宣二年正義引釋例/此句作而畏越椒之盛)不敢遂其
　所志託辭班師失宋之心孤諸侯之望楚之囊瓦為
　呉所誘以喪軍師皆所以致貶也子重興鐘皷以救
　彭城而實使輕軍與鄭人侵之故經以實事稱人書
　侵而𫝊本其始發言伐也諸經傳異文而非例所及
　者其義皆然陳蔡楚之與國鄭欲求親于晉故伐而
　入之晉士莊伯詰其侵小且問陳之罪子産答以東
　門之役故免于譏及其侵蔡既無晉命(案命字襄八/年正義引釋)
　(例作/令)又無直辭君死主少興師以求媚于晉義取亂
　略不能以徳懐親又不能以直報怨故二大夫異于
　子産也陳之見伐本以助晉晉不逆勞而以法詰之
　得盟主道理故仲尼曰晉為伯鄭入陳非文辭不為
　功善之也戎之侵魯魯人不知去而逺追又無其獲
　邊境不備侯不在疆所以為諱也諱此君之闕亦所
　以示戒于將來之君也楚人棄君助臣取宋彭城以
　封叛者削正興偽雖非復宋地故追書繫宋不與楚
　人之所得入也虎牢鄭之郊境晉人既有之矣又城
　而居之將以脅鄭鄭畏偪而强服遇楚而復叛八年
　之間一南一北至于數四晉悼慮其未已故大城置
　戍先以示威鄭服之日釋戍以歸之(案襄十五年義/引釋例以作而)
　徳立刑行故能終有鄭國春秋探書其本意(案襄十/年正義)
　(引釋例/意作心)善之也三都强盛以奪三家之權陪臣執政
　下凌上替故仲由隳之而仲尼弗禁帥師登臺僅不
　相克(案此句定十二年正義/引釋例作僅而皆克)直隨事而書以示三家
　之疆無義例也晉伐鮮虞文無主帥既例所不及麻
　隧實戰而但書伐欲以為不告則時公在師欲以為
　諱伐無罪則秦直晉曲欲以為無功諱負則秦師敗
　績此皆經文闕漏傳文獨存也賈氏以晉直秦曲無
　辭不得敵有辭故不書戰而韓之戰秦直晉曲宋之
　戰魯義而宋不信亦皆書戰事類甚多此既不安又
　師者是人衆之通言取而復為義云諸經稱師皆以
　明用師之義晉師滅潞則曰得用師之道楚師滅陳
　則曰失用師之道文體適同一善一惡諸稱師者百
　六十四患不能通則但為稱師而不見將帥之主數
　條生義此為更在將帥與不復在師也俱是戰伐之
　事亦俱稱師其人存其事顯則所責明其人沒而但
　稱師則所責隠仲尼曷為舎此而明彼言左氏不明
　義例不以為義例則異同詳畧皆本史也而諸君區
　區溺意于亂文欲于無義之中求義無異施綿緼以
　為縑絹用櫛比于氈毛也
　
　
　春秋釋例卷二
欽定四庫全書
　春秋釋例卷三
　　　　　　　　　　　　　晉　杜預　撰
　　災異例第十三(案此篇永樂/大典全闕)
　釋例曰物者雜而言之則昆蟲草木之類也大而言
　之則歳時日月星辰之謂也歳者水旱饑饉也時者
　寒暑風雨雷電雪霜也日月者薄食夜明也星辰者
　彗字霣錯失其次也山崩地震者陽伏而不能出隂
　迫而不能升也凡天反其時地反其物以害其物性
　皆為妖災(宣十五年正/義引釋例)天人之際或異而無感或感
　而不可知沙鹿崩固謂期年必有大咎梁山崩則云
　山有朽壤而自崩此皆聖賢之讜言逹者所宜先識
　(僖十四年正/義引釋例)陳既已滅䧏為楚縣而書陳災者猶晉
　之梁山沙鹿崩不書晉也災害係于所災所害故以
　所在為名(僖十四年正義引釋例案宣十五年𫝊民/反徳為亂正義云民謂人也感動天地皆)
　(是人君感之非庶民也昭七年傳曰國無政不用善/則自取謫于日月之災言以政取謫是其由君不由)
　(民以民表人故釋例引此即改民為人是其/民謂人也今無從攷釋例全文附錄于此)
　　崩薨卒例第十四(案此篇見永樂大/典惟篇目佚今補)
隠十一年冬十有一月壬辰公薨傳曰壬辰羽父使賊
弑公于寪氏不書𦵏不成喪也
桓十八年夏四月丙子公薨于齊傳曰公㑹齊侯于濼
遂及文姜如齊齊侯通焉公謫之以告夏四月丙子享
公使公子彭生乘公公薨于車
閔二年秋八月辛丑公薨傳曰秋八月辛丑共仲使卜
齮賊公于武闈
僖三十三年冬十有二月(云/云)乙巳公薨于小寢傳曰冬
(云/云)公薨于小寢即安也
成十八年秋(云/云)八月(云/云)己丑公薨于路寢傳曰己丑公
薨于路寢言道也
昭三十二年冬(云/云)十有二月己未公薨于乾侯傳曰己
未公薨(云/云)書曰公薨于乾侯言失其所也
隠七年春王三月(云/云)滕侯卒傳曰春滕侯卒不書名未
同盟也傳例曰凡諸侯同盟于是稱名故薨則赴以名
告終稱嗣也以繼好息民謂之禮經
桓五年春正月甲戌己丑陳侯鮑卒傳曰春正月甲戌
己丑陳侯鮑卒再赴也于是陳亂文公子佗殺太子免
而代之公疾病而亂作國人分散故再赴
僖四年夏許男新臣卒傳曰許穆公卒于師𦵏之以侯
禮也傳例曰凡諸侯薨于朝㑹加一等死王事加二等
于是有以袞歛
二十三年冬十有一月把子卒傳曰把成公卒書曰子
把夷也不書名未同盟也傳例曰凡諸侯同盟死則赴
以名禮也赴以名則亦書之不然則否避不敏也
二十七年夏六月庚寅齊侯昭卒傳曰夏齊孝公卒有
齊怨不廢喪紀禮也
文三年夏五月王子虎卒傳曰夏四月乙亥王叔文公
卒來赴弔如同盟禮也
成十三年夏五月(云/云)曹伯廬卒于師傳曰公㑹晉侯伐
秦(云/云)曹宣公卒于師
襄六年春王三月壬午把伯姑容卒傳曰把桓公卒始
赴以名同盟故也
七年冬(云/云)十有二月(云/云)鄭伯髠頑如㑹未見諸侯丙戌
卒于鄵傳曰及將㑹于鄬(云/云)及鄵子駟使賊夜弑僖公
而以瘧疾赴于諸侯
十二年秋九月呉子乘卒傳曰秋呉子夀夢卒臨于周
廟禮也傳例曰凡諸侯之喪異姓臨于外同姓于宗廟
同宗于祖廟同族于禰廟是故魯為諸姫臨于周廟為
凡蔣邢茅胙祭臨于周公之廟
昭元年冬十有一月己酉楚子麇卒傳曰楚公子圍將
聘于鄭(云/云)聞王有疾而還(云/云)入問王疾縊而弑之(云/云)𦵏
王于郟謂之郟敖
三年春王正月丁未滕子原卒傳曰丁未滕子原卒同
盟故書名
六年春王正月把伯益姑卒傳曰把文公卒弔如同盟
禮也
二十五年冬(云/云)十有一月己亥宋公佐卒于曲棘傳曰
宋元公將為公故如晉(云/云)己亥卒于曲棘
三十一年夏四月丁巳薛伯榖卒傳曰薛伯榖卒同盟
故書
定四年夏(云/云)五月把伯成卒于㑹
十四年夏(云/云)五月(云/云)呉子光卒傳曰呉伐越越子句踐
禦之陳于檇李(云/云)靈姑浮以戈擊闔閭闔閭傷將指取
其一履還卒于陘去檇李七里
哀十年春(云/云)三月戊戌齊侯陽生卒傳曰公㑹呉子伐
齊(云/云)齊人弑悼公赴于師呉子三日哭于軍門之外
昭二十二年冬十月王子猛卒傳曰十一月乙酉王子
猛卒不成喪也
莊三十二年冬十月己未子般卒傳曰子般即位次于
黨氏冬十月己未共仲使圉人犖賊子般于黨氏
文十八年冬十月子卒傳曰冬十月仲殺惡及視而立
宣公書曰子卒諱之也
襄三十一年秋九月癸巳子野卒傳曰毁也
　　　右崩薨卒一百五十錯綜其三十一以包通之
　釋例曰天子曰崩諸侯曰薨大夫曰卒古之制也春
　秋所稱曲存魯史之義内稱公而書薨所以自尊其
　君則不得不畧外諸侯書卒以自異也至于既𦵏雖
　邾許子男之君皆稱諡而言公各順臣子之辭兩通
　其義也諸侯同盟皆稱名以接神故薨則臣子必以
　名赴同盟之國告亡君之終稱今君之嗣好惡由之
　故傳曰有齊怨不廢喪紀禮也盟載之辭下逮子子
　孫孫當奉而弗忘故云繼好好同則相親相親則不
　爭故曰息民也把子䧏爵嫌有異同故傳重發不書
　之例又更發凡者以明雖薨赴有法若或違之國史
　亦承告而書不必改正也把伯姑容未與襄同盟而
　事逮其父王子虎又未接于文嘗與僖同盟故皆用
　同盟之禮蓋繼好之義也嫌于赴非所盟之君又天
　子公卿其禮或異故傳曰始赴以名同盟故也又曰
　弔如同盟各以正所疑也赴以名則亦書之者諸侯
　雖不同盟或以名赴也不然則否避不敏者謂雖同
　盟而赴不以名則亦不書名以審違謬也益姑之卒
　傳重復發者有奪田之忿而不廢喪紀故稱禮以明
　之也陳人再赴兩書其日齊緩告亂書以十二月天
　王偽赴遂用其虚明日月闕否亦從赴辭子駟實弑
　僖公赴以瘧疾而經從之楚弑郟敖齊弑陽生皆其
　類也君子不變其文以慎其疑(案二句永樂大典正/二其字從隠三年無)
　(義所引/釋例増)且虚實相生隨而表之真偽之情可以兩見
　承赴而書之亦所以示將來許穆公卒于師呉子夀
　夢卒臨于周廟公登觀臺必書雲物傳皆發凡以言
　例經皆無異議諸若此蓋周之舊禮傳因事以存于
　經則常事不書也若卒于朝會或書師或書地者史
　之成文非義例所存也至于魯公之薨則皆書地成
　公薨路寢傳稱得道昭薨乾侯言失其所詳内事謹
　凶變也其未成君而卒者(案莊二年正義/引釋例者作若)君未葬則
　嗣子書名在喪之禮也既𦵏則嗣君諒闇羣臣復吉
　免喪服則禮成也(案此句莊三十二年正/義引釋例作則成君也)文公既𦵏
　襄仲殺惡及視書曰子卒與未成君同文所以為諱
　也公子惡魯之正適嗣位免喪則魯君也襄仲倚齊
　而弑之國以為諱故不稱君若言君之子也及子般
　子野或見殺或不勝喪言罪則不足成貶為孝而滅
　性故直畧而書卒也(案自公子惡魯之正適以下永/樂大典無之從莊三十二年正)
　(義所引/釋例増)惡視猶不顯則知隠閔二公稱薨桓不稱弑
　亦諱之也臣之事君猶子之事父也微諫見志造膝
　詭辭執其是而諌其非(案諌其非三字永樂大典脱/從隠十一年正義所引釋例)
　(補/入)不必其得蓋匡救將然而將順其已然故有隠諱
　之義焉至于激節之士則不然南史執簡而累進董
　狐書法而不隠鬻拳刼君而自刖晏嬰端委而引直
　賢聖亦録而善之所以廣義訓𫝊大道殷有三仁此
　之謂也劉賈許頴復于薨卒生例云日月詳者弔贈
　備日月畧者弔有闕𫝊無此辭非載大夫卒例
　　書弑例第十五(案此篇永樂/大典全闕)
　釋例曰天生民而樹之君使司牧之羣物所以繫命
　也故戴之如天地親之如父母仰之如日月事之如
　神明其或受雪霜之嚴雷電之威則奉身歸命有死
　無貳故傳曰君天也天可逃乎此人臣所執之常也
　然本無父子自然之㤙未有家人習翫之愛高下之
　隔縣殊壅塞之否萬端是以居上者䧏心以察下表
　誠以感之然後能相親也若亢高自肆羣下絶望情
　義圯隔是謂路人非君臣也人心苟離則位號雖存
　無以自固故𫝊例曰凡弑君稱君君無道稱臣臣之
　罪稱君者惟書君名而稱國稱人以弑言衆之所共
　絶也稱臣者謂書弑者主名以埀來世終為不義而
　不可赦也然君雖不君臣不可以不臣故宋昭之惡
　罪及國人晉荀林父討宋曰何故弑君猶立文公而
　還深見貶削諸懷賊亂以為心者固不容于誅也若
　鄭之歸生齊之陳乞楚之公子比雖本無其心春秋
　之義亦同大罪是以君子慎所以立也諸侯不受先
　君之命而篡立得與諸侯㑹者則以成君書之齊商
　人蔡侯般之屬是也若未得接于諸侯則不稱爵楚
　公子棄疾殺公子比蔡人殺陳佗齊人殺無知衛人
　殺州吁公子瑕之屬是也諸侯篡立雖以㑹諸侯為
　正此列國之制也至于國内䇿名委質即君臣之分
　已定故諸殺不成君者亦與成君同義也傳曰㑹于
　平州以定公位又云若有罪則君列諸㑹矣此以㑹
　為斷也經書趙盾弑君而𫝊云靈公不君又以明于
　例此弑宜稱君也弑非趙盾而經不變文者以示良
　史之意深責執政之臣𫝊故特見仲尼曰越竟乃免
　明盾亦應受罪也醫不三世不服其藥古之慎戒也
　人子之孝當盡心嘗禱而已藥物之劑非所習也許
　止身為國嗣國非無醫而輕果進藥故罪同于弑二
　者雖原其本心而春秋不赦其罪蓋為教之逺防也
　楚靈無道于民于例當稱國以弑公子比首兵自立
　楚衆散歸而靈王縊死故以比為弑王也比既得國
　國人驚亂棄疾從而扇之比懼自殺皆棄疾之由故
　書公子棄疾殺公子比也左氏義例止此而已其餘
　小異皆從赴也劉賈許頴以為君惡及國朝則稱國
　以弑君惡及國人則稱人以弑案𫝊鄭靈宋昭經文
　異而例同故重覆以同之子弑其父又嫌異于他臣
　亦重明其不異既不碎辨國之與人而𫝊云莒紀公
　多行無禮于國太子僕因國人以弑之經但稱國不
　稱人知國之與人雖言别而事一也(宣四年正/義引釋例)先儒
　旁采二傳横生異例宋之蒙澤楚之乾谿俱在國内
　閔公之弑則以不書蒙澤國内為義楚弑靈王復以
　地乾谿為失所明仲尼本不以為義例則丘明亦無
　異文也(莊十二年正/義引釋例)經書宋督弑其君與夷及其大
　夫孔父仲尼邱明唯以先後見義無善孔父之文孔
　父為國政則取怨于民治其家則無閨闈之教身先
　見殺禍遂及君既無所善仇牧不警而遇賊又死無
　忠事晉之荀息期欲復言本無大節先儒皆隨加善
　例又為不安經書臣蒙君弑者有三直是弑死相及
　即實為文仲尼以督為有無君之心改書一事而已
　無他例也(桓二年正/義引釋例)
　　及㑹例第十六(案此篇永樂/大典全闕)
　釋例曰與謀者同志之國彼我之計未定相與共謀
　講議利害計成而後行之故以相連及為文不與謀
　而出師者謂不得已而應命故以外合為文皆㨿魯
　而言之也公親㑹齊侯伐萊而傳以師出示例所以
　通卿大夫帥師者也魯既春㑹于曹以謀伐鄭夏遂
　起師而更從不與謀之文者厲公篡太子忽之位謀
　而納之非正故諱之從不與謀之例若夫盟主之令
　則上行乎下非匹敵和成之類故雖或先謀皆從不
　與謀之例成八年晉士爕來聘且言將伐郯下云㑹
　伐郯是也凡乞師者深求過禮之辭執謙以偪成其
　討故雖小國乞之于大國大國乞之于小國亦皆從
　不與謀之例臧宣叔郤錡是也𫝊以師出為例是惟
　繫于戰伐而劉許賈頴濫以經諸及字為義本不在
　例今欲强合之所以多相錯亂也(宣七年正/義引釋例)凡師能
　左右之曰以為求助于諸侯而専制其用征伐進退
　帥意而行故變㑹及之文而曰以施于匹敵相用者
　若覇主之命則上行于下非例所及也呉雖大國順
　蔡侯之請自將其衆唯蔡侯之命故亦言以呉子也
　𫝊例稱師則諸不言師者皆不用以為例也以之于
　言所渉甚多劉賈許頴既不守例為斷又不能盡通
　諸以唯雜取晉人執季孫以歸劉子單子以王猛居
　于皇尹氏召伯毛伯以王子朝奔楚隨示以義數事
　而已又云諸稱以皆小以大下以上非其宜也尋案
　晉侯以季孫歸又非下以上也荆以蔡侯歸亦非小
　以大也(僖二十六年/正義引釋例)
　　蒐狩例第十七(案此篇見永樂大/典惟篇目佚今補)
　釋例曰以不教民戰是謂棄之故傳曰春蒐夏苖秋
　獼冬狩皆于農隙以講武事也三年而治兵習戰備
　也入而振旅治兵禮畢整衆而還也歸而飲至告于
　廟也所以數軍實昭文章明貴賤順少長辨等列習
　威儀也晉侯登有莘之墟以望曰少長有禮此之謂
　也田狩必有三驅之禮以備四時之祀鳥獸之肉不
　登于俎骨角毛羽不登于噐則君不舉出必告于廟
　獲必用于廟于是乃書椒舉稱寡君屬有宗祧之事
　于武城此事之謂也凡天子諸侯田狩皆于其封内
　傳曰鄭之有原圃猶秦之有具囿不越國而取諸人
　隠公觀魚于棠棠實他境故傳云逺地(案隠五年正/義引釋例云)
　(舊説棠魯地據𫝊公辭欲畧地則非/魯境也今釋例無此文恐有脱佚)河陽實已屬晉
　非王狩所在故言非其地也且明徳也義在隠其召
　君之闕也邱明之為𫝊所以寫仲尼之意也而河陽
　之狩越盾之弑泄冶之罪于此三事特稱仲尼者危
　疑之理須聖言以明之聖人之辭可能使人信之賢
　者之辭則不能此其義也三王異正朔而夏數為得
　天雖在周世于言時舉事皆據夏正故公以春狩于
　即而傳曰書時禮也焚咸邱魯地非蒐狩常處經不
　言蒐狩但稱焚咸邱言火田盡物非蒐狩之義也紅
　之蒐傳言革車千乘所以示大蒐也而經不書大諸
　事同而文異𫝊不曲言經義者直是時史之闕畧仲
　尼畧而從之春秋不可錯綜經文此之類也劉賈頴
　云蒐于紅不言大者言公大失權在三家也十一年
　蒐于比蒲經書大蒐復云書大者言大衆盡在三家
　隨文造意以非例為例不復知其自違也(案紅之蒐/下永樂大)
　(典無之從昭八年正/義所引釋例補入)
　　廟室例第十八(案此篇見永樂大/典惟篇目佚今補)
　釋例曰太廟有八名其體一也肅然清靜謂之清廟
　行禘祫序昭穆謂之太廟告朔行禮謂之明堂行饗
　射飬國老謂之辟雍占雲物望氛祥謂之靈臺其四
　門之學謂之太學其中室謂之太室總謂之合宮諸
　儒皆以廟學為一鄭氏以為異處(案自此以上孔頴/逹詩靈臺疏引之)
　(以為頴容釋例永樂大典/以為杜氏之文未知何據)太室之屋國之所尊朽而
　不善乆旱遇雨乃遂傾頽不共之甚故特書之(案自/太室)
　(之屋以下永樂大典無之從/文十三年正義所引釋例增)新宮災者宣公之廟父
　廟也諒闇始闋而遇天災故感而哭之以致哀異于
　餘廟也(案自新宮災者以下永樂大典無/之從成三年正義所引釋例増)
　　土功例第十九(案此篇見永樂大典惟篇目佚/今從敬鉉續明三傳例説略補)
　釋例曰都邑者民之聚也國家之藩衛百姓之保障
　不固則敗不修則壞故雖不臨寇必于農隙備其守
　禦無妨民務傳曰龍見而畢務戒事也謂夏之九月
　周之十一月龍星角亢晨見東方于是納其禾稼三
　務始畢而戒民以土功事也火見而致用大火星次
　角亢而晨見于是致其用也水昏正而栽謂夏之十
　月定星昏而中于是樹板幹而興作也日至而畢謂
　日既南至微陽始動故土功息傳既顯稱凡例而書
　時不書時各重發者皆以别無備而興作如書旱雩
　之别過雩也冬城西郛𫝊特曰懼齊此其意也(案冬/城西)
　(郛以下永樂大典無之從莊/二十九年正義所引釋例増)冬城防臧武仲請俟畢
　農事故傳曰書事時言興作出火見致用之前亦得
　兼以事時即禮也(案襄十三年正義云此冬城防經/𫝊皆不言月當在火見致用之前)
　(當時農収差早雖天象未致而民事已間言/時節未是時而事已得時故言書事時也)凡城都
　築邑國之大事是以春秋詳其得失救患分災恤病
　備難有為而然則不拘時制諸侯以夏城邢𫝊稱得
　禮正月城楚邱而魯諱後期此其義也浚洙者深之
　也冬興功而無𫝊亦得其時築之為例唯以都邑為
　别至于他土功之事則通用時例總謂之築築鹿囿
　郎臺王姫之館是也周禮四縣為都四井為邑此周
　公本制小大之别也若邑有先君之宗廟則雖小曰
　都尊其所居而大之也然則都而無廟固宜稱城城
　漆是也而頴氏唯繫于有先君之廟患漆本非魯邑
　也因説曰漆有邾之舊廟是使魯人尊邾之廢廟與
　先君同非經傳意也桓十六年冬城向傳曰書時也
　案其下月似城向在建酉之月以經傳事類相推則
　通在下建戌之月邱明發書時之傳不悞也其説具
　見長厯也(案自冬城防以下永樂大典無之/從敬鉉續明三傳例說略補入)
　　歸獻例第二十(案此篇永樂/大典全闕)
　釋例曰歸者遺也獻者自下奉上之稱遺者敵體相
　與之辭傳曰諸侯不相遺俘齊侯楚人失辭稱獻失
　禮遺俘故因其來辭見自卑也以其太卑故書以示
　過(莊三十一年/正義引釋例)齊人來歸衛寳公羊榖梁經傳及左
　氏𫝊皆同唯左氏經獨言衛俘者三家經傳有六而
　其五皆言寳此必左氏經之獨誤也(莊六年正/義引釋例)
　　歸入納例第二十一(案此篇見永樂大/典惟篇目佚今補)
桓十五年夏(云/云)五月(云/云)許叔入于許隠十一年傳曰鄭
伯使許大夫百里奉許叔以居許東偏(云/云)桓十五年傳
曰許叔入于許
秋九月鄭伯突入于櫟傳曰秋鄭伯因櫟人殺檀伯而
遂居櫟
莊六年夏六月衛侯朔入于衛五年傳曰冬伐衛納惠
公也六年傳曰春王人救衛夏衛侯入放公子黔牟于
周放甯跪于秦殺左公子洩右公子職乃即位
九年夏(云/云)齊小白入于齊傳曰夏公伐齊納子糾桓公
自莒先入
二十四年秋(云/云)八月丁丑夫人姜氏入傳曰秋哀姜至
成十八年夏(云/云)宋魚石復入于彭城傳曰楚子辛鄭皇
辰侵城郜取幽邱同伐彭城納宋魚石向為人鱗朱向
􁁔魚府焉以三百乘戍之而還書曰復入傳例曰凡去
其國國逆而立之曰入復其位曰復歸諸侯納之曰歸
以惡曰復入
襄二十三年夏(云/云)晉欒盈復入于晉傳曰欒盈帥曲沃
之甲因魏獻子以晝入于綘(云/云)
二十五年秋八月(云/云)衛侯入于夷儀傳曰晉侯使魏舒
宛沒逆衛侯將使衛與之夷儀(云/云)衛獻公入于夷儀
三十年秋七月(云/云)鄭良霄出奔許自許入于鄭鄭人殺
良霄傳曰癸丑晨自墓門之瀆入因馬師頡介于襄庫
以伐舊北門駟帶率國人以伐之(云/云)伯有死于羊肆
昭二十二年秋劉子單子以王猛入于王城傳曰冬十
月丁巳晉籍談荀躒帥九州之戎及焦瑕温原之師以
納王子王城
二十六年冬十月天王入于成周傳曰召伯逆王于尸
(云/云)癸酉王入于成周
定十一年秋宋樂大心自曹入于蕭傳曰宋公母弟辰
暨仲佗石彄公子地入于蕭以叛秋樂大心從之大為
宋患寵向魋故也
桓十七年秋八月蔡季自陳歸于蔡傳曰蔡桓侯卒蔡
人召蔡季于陳秋蔡季自陳歸于蔡
閔元年秋八月(云/云)季子來歸傳曰秋八月公及齊侯盟
于落姑請復季友也齊侯許之使召諸陳公次于郎以
待之季子來歸嘉之也
僖二十八年夏(云/云)六月衛侯鄭自楚復歸于衛傳曰衛
侯聞楚師敗懼出奔楚(云/云)使元咺奉叔武以受盟(云/云)六
月晉人復衛侯寗武子與衛人盟于宛濮(云/云)衛侯先期
入
冬曹伯襄復歸于曹傳曰晉侯有疾曹伯之豎侯獳貨
筮史使曰以曹為解(云/云)公説復曹伯
三十年秋(云/云)衛侯鄭歸于衛傳曰晉侯使醫衍酖衛侯
甯俞貨醫使薄其酖不死公為之請納玉于王與晉侯
皆十瑴王許之秋乃釋衛侯衛侯使賂周歂冶厪(云/云)殺
元咺及子適子儀
成十四年夏衛孫林父自晉歸于衛傳曰晉侯使郤犨
送孫林父而見之
十五年秋八月(云/云)宋華元自晉歸于宋傳曰魚石曰右
師苟獲反雖許之討必不敢且多大功國人與之不反
懼桓氏無祀于宋也(云/云)魚石自止華元于河上請討許
之乃反
十六年秋(云/云)曹伯歸自京師傳曰曹人復請于晉晉侯
謂子臧反吾歸而君子臧反曹伯歸
襄二十六年春王二月(云/云)甲午衛侯衎復歸于衛傳曰
衛獻公使子鮮為復辭(云/云)子鮮不獲命于敬姒以公命
與甯喜言曰苟反政由甯氏祭則寡人(云/云)二月庚寅甯
喜右宰榖伐孫氏(云/云)辛夘殺子叔及太子甬(云/云)甲午衛
侯入書曰復歸國納之也
昭十三年夏四月楚公子比自晉歸于楚弑其君䖍于
乾谿傳曰觀從以蔡公之命召子干子晳及郊而告之
情强與之盟入襲蔡(云/云)依陳蔡人以國(云/云)以入楚(云/云)公
子比為王(云/云)夏五月癸亥王縊于芋尹申亥氏
秋(云/云)八月(云/云)蔡侯廬歸于蔡傳曰平王即位既封陳蔡
而皆復之禮也隠太子之子廬歸于蔡禮也
陳侯呉歸于陳傳曰悼太子之子呉歸于陳禮也
定十三年冬(云/云)晉趙鞅歸于晉傳曰韓魏以趙氏為請
十二月辛未趙鞅入于綘盟于公宮
隠八年春(云/云)三月鄭伯使宛來歸祊庚寅我入祊傳曰
鄭伯請釋泰山之祀而祀周公以泰山之祊易許田三
月鄭伯使宛來歸祊不祀泰山也
宣十年春(云/云)齊人歸我濟西田傳曰春公如齊齊侯以
我服故歸濟西之田
成八年春晉侯使韓穿來言汶陽之田歸之于齊
定十年夏(云/云)齊人來歸鄆讙龜隂田
哀八年冬十有二月(云/云)齊人歸讙及闡傳曰十二月齊
人歸讙及闡季姫嬖故也
僖二十五年秋楚人圍陳納頓子于頓傳曰楚令尹子
玉追秦師弗及遂圍陳納頓子于頓
宣十一年冬(云/云)丁亥楚子入陳納公孫寧儀行父于陳
傳曰冬楚子為陳夏氏亂故伐陳(云/云)因縣陳(云/云)乃復封
陳(云/云)故書曰楚子入陳納公孫寧儀行父于陳書有禮
也
昭十二年春齊高偃帥師納北燕伯于陽傳曰春齊高
偃納北燕伯􁏣于唐因其衆也
哀二年夏四月(云/云)晉趙鞅帥師納衛世子蒯瞶于戚傳
曰晉趙鞅納衛太子于戚(云/云)使太子絻八人衰絰偽自
衛逆者告于門哭而入遂居之
　釋例曰凡去其國者通謂君臣及公子母弟也國逆
　而立之本無位則稱入本有位則稱復歸齊小白入
　于齊本無位也衛侯鄭復歸于衛復其位也諸侯納
　之有位無位皆曰歸衛孫林父蔡季是也身為戎首
　則曰復入晉欒盈是也皆所以明内外之援(案皆字/成十八)
　(年正義引釋例作此/内外正義作外内)辨逆順之辭故經正魚石衛衎
　以表舊制傳稱凡例總而明之也衛人逆公子晉于
　邢宜稱入善其得衆公子友忠于社稷國人思之(案/此)
　(句成十八年正義引/釋例作國人所思焉)故閔公為落姑之盟以復之夫
　衛之公子晉絶位而在邢魯之季子勢弱而出奔咸
　得民望享國有家是以聖人貴之殊其文也莊六年
　五國諸侯犯逆王命以納衛朔大其事故字王人謂
　之子突(案孔頴逹莊六年正義云再命三命皆書名/一命乃稱人周禮王之上士三命中士再命)
　(下士一命稱王人者下士也進之不稱人而越稱字/者王之上士下士爵同而命異耳進之同中士未足)
　(以為榮故超從大夫/之例稱字以貴之也)朔懼有違衆之危(案莊六年正/義引釋例危)
　(字作/犯字)而以國逆告華元實國逆欲挾晉以自助故以
　外納赴春秋從而書之以示二子之情也韓魏有耦
　國之强陳蔡有復國之端故晉趙鞅楚公子比皆稱
　歸從諸侯納之例也言非晉楚之所能制也侯獳愛
　君以請故曹伯有國逆之辭許始復國故許叔有國
　逆之文此皆時史因周典以起時事之情也𫝊例稱
　諸侯納之曰歸今檢經諸稱納者皆有興師見納之
　事不須例而自明故但言納而不復言歸也邾有成
　君晉趙盾不度于義而大興諸侯之師渉邾之境見
　辭而退雖有服義之善所興者廣所害者衆故貶稱
　人衛侯鄭曹伯負芻皆見執在周晉魯請而復之鄭
　稱歸于衛負芻稱歸自京師所發事同而文異者例
　意本在于歸不以他文為義也賈氏又以為諸歸國
　稱所自之國所自之國有力也案楚公子比去晉而
　不逆是無援于外而經書自晉陳侯吳蔡侯廬皆平
　王所復(案復字成十八年/正義引釋例作封)可謂有力于楚而不言自
　楚此既明證又春秋稱入其例有二施于師旅則曰
　不地在于復歸則曰國逆國逆而立又以為例(案此/二句)
　(昭二十一年正義引釋/例作國逆又以立為例)逆而不立則皆非例所及鄭
　之良霄以冦而入入則見殺而復例之(案則字成十/八年正義引)
　(釋例作/即字)例稱凡去其國明非天子之制也周敬王王
　子猛不書出而書入襄王書出而不書入凡自周無
　出故非春秋舊例也諸在例外稱入直是自外入内
　(案是自二字永樂大典無之從/桓十五年正義所引釋例増)記事者常詞義無所
　取而賈氏雖夫人姜氏之入皆以為例如此甚多又
　依倣榖梁云稱納者内難之詞因附㑹諸納為義至
　于納北燕伯于陽𫝊稱因其衆窮不能通乃云時陽
　守距難故稱納此又無證經書楚人圍陳納頓子于
　頓則頓國之所欲也北燕伯𫝊有因衆之文不可言
　内難也又書納公孫寧儀行父于陳言書有禮不可
　言内難也陳縣而見復上下交驩二人雖有淫縱之
　闕今道楚匡陳賊討君𦵏威權方盛𫝊稱其禮理無
　内難(案此二句宣十一年正義引/釋例作𫝊稱有禮理無所難)此皆先儒説之不
　安也
　　班序譜第二十二(案此篇永樂大典全闕其篇目/則見桓十六年孔頴逹正義)
　釋例曰周之宗盟異姓為後故踐土之盟載書齊宋
　雖大䧏于鄭衛斥周而言指謂王官之宰臨盟者也
　其餘雜盟未必皆然踐土召陵二㑹皆蔡在衛上諸
　國次之至盟乃正其高下者敬恭明神本其始也(僖/二)
　(十八年正/義引釋例)魯為春秋主常例諸侯上非其實次也子
　帛卿也依魯大夫之比列于莒上故傳曰魯故也叔
　孫豹曰宋衛吾匹也又曰諸侯之㑹寡君未嘗後衛
　君是魯在衛上也宋既先代之後又襄公一合諸侯
　以紹齊桓之伯宋在齊上則魯次宋也(莊十四年正/義引釋例)
　自隠至莊十四年四十三歳征伐盟㑹者凡十六國
　時無霸主㑹同不并無以成序其間蔡與衛凡七㑹
　六在衛上唯此處在陳下故以為蓋後至也(桓十六/年正義)
　(引釋例班序譜鄭案桓十六年夏四月公㑹宋公衛/侯陳侯蔡侯伐  正義云諸侯之序以大小為次蔡)
　(此處在陳下/故以為後至)自隠至莊十四年四十三歳衛與陳凡
　四㑹衛在陳上自莊十五年盡僖十七年三十五歳
　凡六㑹陳在衛上(莊十六年正義引釋例班序譜侯/案莊十六年冬十有二月㑹齊)
　(宋公陳侯衛侯鄭伯許男滑伯滕子同盟于幽杜集/解云陳國小每盟㑹皆在衛下齊桓始霸楚亦始强)
　(陳侯介于二大國之間而為三恪之客故/齊桓因而進之遂班在衛上終于春秋)齊桓既沒
　宋楚爭盟起僖十八年盡二十七年陳與蔡凡三㑹
　在蔡上楚合諸侯蔡與陳凡六㑹其五在陳上(昭四/年正)
　(義引釋例班序譜陳案昭四年正義云楚/以大小為序不進  班故蔡多在陳上)晉合諸侯
　二十國起僖二十八年盡哀十四年大率皆陳後次
　蔡蔡後次衛(襄二十七年正義/引釋例班序譜)
　　公行至例第二十三(案此篇見永樂大/典惟篇目佚今補)
桓二年秋(云/云)九月(云/云)公及戎盟于唐傳曰公及戎盟于
唐修舊好也
冬公至自唐傳曰冬公至自唐告于廟也𫝊例曰凡公
行告于宗廟反行飲至舍爵策勲焉禮也特相㑹往來
稱地讓事也自參以上則往稱地來稱㑹成事也
十六年夏四月公㑹宋公衛侯陳侯蔡侯伐鄭十五年
傳曰冬㑹于袲謀伐鄭將納厲公也弗克而還十六年
傳曰夏伐鄭
秋七月公至自伐鄭傳曰秋七月公至自伐鄭以飲至
之禮也
十八年春王正月公㑹齊侯于濼公與夫人姜氏遂如
齊夏四月丙子公薨于齊丁酉公之喪至自齊
莊二十三年夏公如齊觀社傳曰公如齊觀社非禮也
公至自齊
二十四年夏公如齊逆女秋公至自齊
二十七年春公㑹杞伯姫于洮傳曰公㑹把伯姫于洮
非事也天子非展義不廵狩諸侯非民事不舉卿非君
命不越境
僖十六年冬十有二月公㑹齊侯宋公陳侯衛侯鄭伯
許男邢侯曹伯于淮
十七年夏滅項(云/云)九月公至自㑹傳曰淮之㑹公有諸
侯之事未歸而取項齊人以為討而止公秋聲姜以公
故㑹齊侯于卞九月公至書曰至自㑹猶有諸侯之事
焉且諱之也
二十八年冬公㑹晉侯齊侯宋公蔡侯鄭伯陳子莒子
邾子秦人于温諸侯遂圍許
二十九年春(云/云)公至自圍許
宣五年春公如齊夏公至自齊傳曰春公如齊高固使
齊侯止公請叔姫焉夏公自至齊書過也
七年冬公㑹晉侯宋公衛侯鄭伯曹伯于黑壤傳曰晉
侯之立也公不朝焉又不使大夫聘晉人止公于㑹盟
于黄父公不與盟以賂免故黒壤之盟不書諱之也
八年春公至自㑹
襄十年春公㑹晉侯宋公衛侯曹伯莒子邾子滕子薛
伯杞伯小邾子齊世子光㑹呉于柤夏五月甲午遂滅
偪陽傳曰春㑹于柤㑹呉子夀夢也(云/云)晉荀偃士匄請
伐偪陽而封宋向戌焉(云/云)甲午滅之書曰遂滅偪陽言
自㑹也
公至自㑹
十二年冬(云/云)公如晉傳曰公如晉朝且拜士魴之辱禮
也
十三年春公至自晉傳曰公至自晉孟獻子書勞于廟
禮也
昭二十五年秋(云/云)九月己亥公孫于齊次于陽州
二十六年三月公至自齊居于鄆傳曰三月公至自齊
處于鄆言魯地也
二十七年春公如齊公至自齊居于鄆傳曰公如齊公
至自齊處于鄆言自外也
定十二年冬(云/云)十有二月公圍成傳曰將墮成公歛處
父請孟孫墮成齊人必至于北門且成孟氏之保障也
無成是無孟氏也子偽不知我將不墮冬十二月公圍
成弗克
公至自圍成
　　　右公行一百七十六書至者八十二錯綜其二
　　　十九以包通之
　釋例曰凡公出朝聘奔喪㑹𦵏皆但書而不言其事
　此春秋之常(案凡公出下下二十二字永樂大典無/之從莊二十三年正義所引釋例補入)
　經書公行及至皆因告于廟書之于策桓二年公至
　自唐傳曰告于廟也然則凡盟有一百五公行一百
　七十六書至者八十二(案盟有以下十八字永樂大/典無之從桓二年正義所引)
　(釋例/増)其不書至者九十有四皆不告廟也隠公之不
　告謙也餘公之不告慢于禮也公行或朝或㑹或盟
　或伐或得禮或失禮其事非一故𫝊隨而釋之于盟
　釋告廟嫌他例不通故復總曰凡公行告于宗廟反
　行飲至舍爵策勲焉禮也此以明公之出境當無不
　告及其反也則必飲至有功則策勲故公至自伐鄭
　𫝊重言以飲至之禮孟獻子書勞于廟𫝊復云得禮
　所以反覆凡例也公朝于晉而獻子書勞知策勲非
　惟討伐之功雖或常行有以寧國安民(案寜國襄十/三年正義引)
　(釋例作/定國)亦書功于廟也然則凡反行飲至必以嘉㑹
　昭告于祖禰有功則舍爵策勲無勲無勞告成事而
　已若夫執止之辱壓尊毁列所以累其先君沗其社
　稷固當克躬罪已不以嘉禮自終宣公如齊既已見
　止連婚于鄰國之臣而行飲至之禮故傳曰書過桓
　公之喪至自齊此則死還告廟而書至者也莊公違
　禮如齊觀社用飲至之禮此則失禮之書至者也公
　又如齊逆女則得禮亦書至也宣公黑壤之㑹以賂
　免諱不書盟而復書至亦諱不以見止告廟也襄公
　至自晉此則策勞還而書至昭公至自齊居于鄆此
　則宜告而書至者也諸書至皆告廟啓反或即實而
　言或有所諱避𫝊于伐鄭見飲至之禮于宣見書過
　之譏于襄見書勞于廟舉此三者以包其他行也僖
　十七年傳曰公至自㑹猶有諸侯之事諱之也明以
　諸侯之事越境還至用飲至之禮正也公以滅項為
　齊所止㑹事既畢踰年乃還非公所終而經書至自
　㑹故𫝊特釋曰猶有諸侯之事且諱之也温之㑹遂
　圍許書公至自圍許柤之㑹遂滅偪陽書公至自㑹
　諸若此類事勢相接或以始致或以終致蓋時史之
　異耳無他義也(案此句永樂大典無之從桓/二年正義所引釋例増入)陪臣執
　命大都耦國仲由建墮三都之計而成人不從故公
　親圍之雖不越境動衆興兵大其事故出入皆告于
　廟也
　　郊雩烝嘗例第二十四(案此篇見永樂大典惟篇/目佚今從孔頴逹僖九年)
　　(正義/補)
桓八年春正月己夘烝
夏五月丁丑烝
　釋例曰啓蟄而郊謂夏正建寅之月于是祀南郊配
　后稷以祇農事也龍見而雩謂建巳之月蒼龍七宿
　之體昏見東方于是大雩祭天逺為百穀祈膏雨也
　始殺而嘗謂建酉之月蒹葭蒼蒼白露為霜隂氣始
　殺嘉榖始熟于是薦嘗于宗廟也(案桓五年正義云/始殺嘗祭實起于)
　(建申之月今云建酉者言其下限賈服解始殺唯/據孟秋不通建酉之月故釋例破賈服而為此言)閉
　蟄而烝謂建亥之月草木枯槁昆蟲閉蟄履霜堅氷
　萬物皆成可薦者衆于是享祭烝于祖考也言凡祀
　舉郊雩烝嘗則天神人鬼地祗之祭皆通也其他羣
　祀不録可知也礿祠及地祗經無其事故不備言亦
　約文以相包也(案此四句桓五年正義引釋例作不/云礿祀地  者經無其事故傳畧而)
　(不/言)過則書者謂非其時非其祀不旱而雩之類是也
　始夏而雩者謂純陽用事防有旱災而祈之也至于
　四時之旱及又因用此禮而求雨故亦曰雩宗廟之
　祀也既有天雨又須所薦之物可薦卜日又有吉否
　則仲月其常也故周禮祀號日以四時仲正之也經
　書正月烝得仲月之時也其夏五月復烝此為過烝
　若但書夏五月烝則唯可知其非時故先發正月之
　烝而後經書五月烝(案後經二字桓五年/正義引釋例作繼字)以示非時
　并明再烝瀆也四時享祀孝子之所以致忠故雖大
　災大禮大凶亡喪哀是以廢大事乃有闕今以建未
　之月而修嘗祭之禮非也然既戒日致齋御廪雖災
　不害嘉榖祭亦不應中廢故經書乙亥嘗以示過𫝊
　釋之以不害也傳曰春不雨夏六月雨自十月不雨
　至于五月不曰旱不為災也然則雖書不雨必須將
　為災然後得雩常事不書諸書雩而𫝊不以旱釋之
　者皆過雩也經書過雩則與旱雩不别故傳七發之
　天子郊祀因望祭四方衆神諸侯不得依天子唯望
　祭其封内山川分野之星是謂三望魯以周公故得
　用天子禮樂故雖諸侯而特郊祀配以后稷其望祭
　也自從常祀制也常祀自祭之所必故禮唯卜郊日
　而又卜可郊與否今郊既配有日而更復疑卜或既
　耕而後卜郊廢上天之祀而别祀三望闕大存小怠
　慢失序故經書猶𫝊皆隨而發之也此事三見卜而
　𫝊釋其二以明卜郊不從與郊牛死所以不郊雖異
　而譏同也成七年不郊亦俱以牛事故不重釋也辛
　丑用郊文異而邱明不發𫝊明時史之辭非聖意也
　(案明時史二句成十七年正義/引釋例明作因非聖下有賢字)凡以旱為雩者𫝊皆
　從而釋之上辛季辛一月之中再雩釋其旱甚明皆
　得禮也先儒之辯郊雩烝嘗各據所見多不審悉今
　博採以㫁諸疑厯法正月節立春啓蟄為中氣(案孔/穎逹)
　(桓五年正義云夏小正日正月啓蟄其傳曰言始發/蟄也故漢氏之始以啓蟄為正月中雨水為二月節)
　(及太初以後更改氣名以雨水為正月中驚蟄為二/月節以迄于今踵而不改今厯正月雨水中四月小)
　(滿中八月秋分中十月小雪中注皆以此四句為建/寅建巳建酉建亥之月則啓蟄當雨水龍見當小滿)
　(始殺當秋分閉塞當蟄雪晉世之厯亦以雨水為正/月中而釋例云厯法正月節立春啓蟄為中氣者因)
　(𫝊有啓蟄之文故逺取漢/初氣名欲令𫝊與厯合)二月節驚蟄春分為中氣
　三月節清明榖雨為中氣四月節立夏小滿為中氣
　五月節芒種夏至為中氣六月節小暑大暑為中氣
　七月節立秋處暑為中氣八月節白露秋分為中氣
　九月節寒露霜䧏為中氣十月節立冬小雪為中氣
　十一月節大雪冬至為中氣十二月節小寒大寒為
　中氣凡十二月而節氣有二十四共通三百六十六
　日分為四時間之以閠月故節未必得恒在其月初
　而中氣亦不得恒在月之半是以𫝊舉天宿氣節為
　文而不以月為正僖公襄公夏四月卜郊但譏其非
　所宣卜而不譏其四月不可郊也孟獻子曰啓蟄而
　郊郊而後耕耕謂春分也言得啓蟄即當卜郊不應
　過春分也案厯法有啓蟄驚蟄而無龍見始殺閉蟄
　此古人所名不同然其法推不得有異傳曰火伏而
　後蟄者畢此謂十月始蟄也至十一月則遂閉之猶
　二月之驚蟄既啓之後遂驚而走出始蟄之後又自
　閉塞也(案桓五年正義云注以閉蟄為十月而釋例/云十一月遂閉之者以正月半蟄蟲啓户二)
　(月初則驚而走出十月半蟄蟲始閉十一月初則遂/閉之𫝊稱四者皆舉中氣言其至此中氣則卜此祭)
　(次月初氣仍是祭限次月中氣乃為過時既以閉蟄/為建亥之月又言十一月則遂閉之欲見閉蟄以後)
　(冬至以前皆/得烝祭也)白露秋分謂之始殺龍星之體昬見(案/昬)
　(字恒五年正義/引釋例作畢)謂立夏之月言得此月節則當卜祀
　過渉次節則以過而書故秋雩書不時此渉周之立
　秋節也(案孔頴逹正義云言渉立秋節者謂渉立秋/之月中氣節也過渉次節亦謂中節非初節)
　(也若始渉初節/則不譏之矣)土功作者不必月日故亦書龍見而
　畢務戒事也火見而致用水昬正而栽日至而畢此
　其大準也周禮祭宗廟以四仲蓋言其下限也月令
　之書出自呂不韋其意也欲為秦制非古典也頴氏
　因之以為龍見五月五月之時龍星已過于見此為
　疆牽天宿以附㑹呂不韋之月令非所據而據既以
　不安且又自違左氏傳稱秋大雩書不時此秋即頴
　氏之五月而忘其不時之文欲以雩祭劉賈又以為
　諸書用皆不宜用(案書字成十七年/正義引釋例作言)反于禮者也施
　之用郊似若有義至于贄用幣及用鄫子諸若此比
　皆當須書用以别所用者也若不言用則事叙不明
　所謂辭窮非聖人故造此用以示義也且諸過祀三
　望之類奚獨皆不書用邪案左氏傳用幣于社稱曰
　得禮(案稱字成十七年/正義引釋例作傳)冉有用矛于齊師孔子以為
　義無不宜用之例也丘明云我師豈欺我哉
　　王侯夫人出奔例第二十五(案此篇見永樂大/典其篇目亦存)
桓六年春正月實來五年傳曰冬淳于公如曹度其國
危遂不復六年傳曰春自曹來朝書曰實求不復其國
也
十五年夏(云/云)五月鄭伯突出奔蔡傳曰祭仲専鄭伯患
之使其壻雍糾殺之(云/云)祭仲殺雍糾(云/云)公載以出
十六年冬(云/云)十有一月衛侯朔出奔齊傳曰宣姜與公
子朔搆急子(云/云)二公子故怨惠公(云/云)立公子黔牟惠公
奔齊
莊元年春(云/云)三月夫人孫于齊傳曰夫人孫于齊不稱
姜氏絶不為親禮也
四年夏(云/云)紀侯大去其國傳曰紀侯不能下齊以與紀
季夏紀侯大去其國違齊難也
閔二年秋(云/云)九月夫人姜氏孫于邾傳曰閔公之死也
哀姜與知之故孫于邾
僖二十四年冬天王出居于鄭傳曰初甘昭公有寵于
惠后(云/云)頽叔桃子曰我實使狄狄其怨我遂奉太叔以
狄師攻王王御士將禦之王曰先后其謂我何(云/云)天子
無出書曰天王出居于鄭避母弟之難也
二十八年夏四月(云/云)衛侯出奔楚傳曰衛侯欲與楚國
人不欲故出其君以説于晉衛侯出居于襄牛(云/云)衛侯
聞楚師敗懼出奔楚遂適陳
文十二年春王正月郕伯來奔十一年傳曰郕太子朱
儒自安于夫鍾國人弗徇十二年傳曰春郕伯卒郕人
立君太子以夫鐘與郕邽來奔公以諸侯逆之非禮也
故書曰郕伯來奔不書地尊諸侯也
襄十四年夏四月(云/云)己未衛侯出奔齊傳曰衛獻公戒
孫文子甯惠子食皆服而朝日旰不召而射鴻于囿二
子從之不釋皮冠而與之言二子怒(云/云)公出奔齊(云/云)公
使祝宗告亡且告無罪定姜曰無神何告若有不可誣
也有罪若何告無舎大臣而與小臣謀一罪也先君有
冡卿以為師保而蔑之二罪也余以巾櫛事先君而暴
妾使余三罪也告亡而已無告無罪
昭三年冬(云/云)北燕伯款出奔齊傳曰燕簡公多嬖寵欲
去諸大夫而立其寵人冬燕大夫比以殺公之外嬖公
懼奔齊書曰北燕伯􁏣出奔齊罪之也
二十一年冬蔡侯朱出奔楚傳曰楚費無極取貨于東
國而謂蔡人曰朱不用命于楚君王將立東國若不先
從王欲楚必圍蔡蔡人懼出朱而立東國(云/云)
二十三年秋七月莒子庚輿來奔傳曰莒子庚輿虐而
好劎苟鑄劎必試諸人國人患之又将叛齊烏存率國
人以逐之
二十五年秋(云/云)九月己亥公孫于齊次于陽州齊侯唁
公于野井傳曰齊侯將唁公于平隂公先至于野井齊
侯曰寡人之罪也使有司待于平陰為近故也書曰公
孫于齊次于陽州齊侯唁公于野井禮也將求于人則
先下之禮之善物也
哀十年春王二月邾子益來奔七年傳曰秋伐邾(云/云)以
邾子益來(云/云)八年傳曰乃歸邾子邾子又無道呉子使
太宰子餘討之囚諸樓臺栫之以棘使諸大夫奉太子
革以為政十年傳曰春邾隠公來奔齊甥也故遂奔齊
桓十一年秋(云/云)九月(云/云)鄭忽出奔衛傳曰雍氏宗有寵
于宋莊公故誘祭仲而執之曰不立突將死(云/云)祭仲與
宋人盟以厲公歸而立之秋九月丁亥昭公奔衛己亥
厲公立
昭元年秋(云/云)莒展輿出奔呉傳曰莒展輿立而奪羣公
子秩公子召去疾于齊秋齊公子鉏納去疾展輿奔吳
(云/云)君子曰莒展之不立棄人也夫人可棄乎詩曰無競
維人善矣
八年夏四月(云/云)陳公子留出奔鄭傳曰哀公有廢疾三
月甲申公子招公子過殺悼太子偃師而立公子留(云/云)
公子勝愬之于楚(云/云)公子留奔鄭
二十六年冬十月(云/云)尹氏召伯毛伯以王子朝奔楚二
十二年夏經書王室亂二十三年秋經書尹氏立王子
朝二十六年傳曰晉師克鞏召伯盈逐王子朝王子朝
及召氏之族毛伯得尹氏固南宮嚚奉周之典籍以奔
楚
　釋例曰君為元首臣為股肱股肱元首同體合用相
　須而成也然假異氣以合徳執名義以相服非忠誠
　之感和理之應則四體交兢元首失徳燕􁏣以多寵
　見逐鄭突以専臣失位蔡朱以外讒出奔莒展以棄
　人不立由此觀之君臣之間有釁多矣唯秉徳而志
　公者必博聽而逺覽無常親也無常疎也有親必有
　疎有常必致非常也此人君之安危今古之成敗也
　諸侯有國社稷是重州公如曹度其國危危而無患
　慮容身于魯社稷絶祀非奔非朝故實來内諱奔謂
　之孫使若不為臣子之所逐自孫位而去之(案之字/莊元年)
　(引釋例/作者字)文姜與公如齊以淫見謫懼而歸誠于襄(案/此)
　(句莊元年正義引釋例/作懼而歸訴于襄公)襄公戕公而委罪于彭生(案/戕)
　(字莊元年正義/引釋例作殺字)弑公之謀姜所不與疑懼而自留于
　齊莊公感其不反以闕即位之禮故姜氏自齊而還
　魯魯人探情以責之故復出奔夫子以為姜氏罪不
　與弑于莊公之義當以母淫于齊而絶其齊親内全
　母子之道故經不稱姜氏傳曰絶不為親禮也明絶
　之于齊也文姜稱夫人明母義存也哀義外淫故孫
　稱姜氏明義異也文姜之身終始七如齊再如莒皆
　以淫行書出而不書反(案書出莊元年正/義引釋例作書行)則元年之
　還亦不告廟推此可知也紀侯力弱慮窮自以列國
　不忍屈臣于齊使紀季以酅求安而脱身外寓季果
　為附庸社稷有奉故不言滅不見迫逐故亦不言奔
　大去者不反之辭蓋時史即實而言仲尼不改故傳
　不言故書書曰也天子以天下為家故傳曰凡自周
　無出今以出居為名而不書奔殊之于列國郕之世
　子以地來奔此罪人也公乃嘉而君之謬用諸侯之
　禮待之同于郕伯夫子即而書郕伯來奔書斯示此
　亦有意于襃貶也諸侯奔亡皆迫逐而苟免非自出
　也𫝊稱衛孫林父甯殖出其君名在諸侯之䇿此以
　臣名赴告之文也仲尼之經更沒逐者主名以自奔
　為文者責其君不能自安自固所犯非徒所逐之臣
　也且衛赴不以名而燕赴以名各隨赴而書之者義
　在于彼不在此也𫝊不發于蔡朱衛衎而發于燕􁏣
　者􁏣罪輕于衛衎而重于蔡朱故舉中示例以兼通
　上下也朱雖無罪據其失位而出奔(案此句永樂大/典作據位出奔)
　(從春秋序正義/所引釋例増)亦其咎也晉侯問于師曠曰衛人出
　其君不亦甚乎對曰或者其君實甚良君將賞善而
　刑淫飬民如子葢之如天容之如地民奉其君愛之
　如父母仰之如日月敬之如神明畏之如雷霆其可
　出乎夫君神之主也民之望也若困民之主匱神之
　祀百姓絶望社稷無主將焉用之弗去何為天之愛
　民甚矣豈使一人肆千民上以從其淫必不然矣晉
　悼感衛衎而發問師曠恃其目盲因問答以極言且
　明君不能君故臣亦不能臣罪不純在臣也鄭忽既
　𦵏免喪而不稱君者忽為太子有母氏之寵宗卿之
　援有功于諸侯此太子之盛者也守介節以失大國
　之助知三公子之强不用祭仲之言修小善潔小行
　從匹夫之仁忘社稷之大計故君子謂之善自為謀
　言不能謀國也父卒而不能自君鄭人亦不君之是
　以出則䧏名以赴入則逆之以太子之禮始于見逐
　終于見殺三公子更立亂鄭國者實忽之由也故仲
　尼因而示義也公子留莒展輿書名者篡弑而立未
　列于㑹也諸侯即位上有王命次則列國以為班然
　後成君故凡不受先君之命者雖已踰年不與諸侯
　㑹而出奔皆不稱爵此古之常制故傳曰㑹于平州
　以定公位也
　
　
　
　春秋釋例卷三
欽定四庫全書
　春秋釋例卷四
　　　　　　　　　　　　　晉　杜預　撰
　　執大夫行人例第二十六(案此篇見永樂大/典惟篇目佚今補)
桓十一年秋(云/云)九月宋人執鄭祭仲傳曰宋雍氏宗有
寵于宋莊公故誘祭仲而執之曰不立突將死(云/云)歸而
立之秋九月丁亥昭公奔衛己亥厲公立
莊十七年春齊人執鄭詹傳曰春齊人執鄭詹鄭不朝
也
僖四年夏(云/云)齊人執陳轅濤塗傳曰陳轅濤塗謂鄭申
侯曰師出于陳鄭之間國必甚病若出于東方觀兵于
東夷循海而歸其可也申侯曰善濤塗以告齊侯許之
申侯見(云/云)齊侯説與之虎牢執轅濤塗秋伐陳討不忠
也
文十四年冬單伯如齊齊人執單伯齊人執子叔姬傳
曰襄仲使告于王請以王寵求昭姬于齊冬單伯如齊
請叔姬齊人執之又執子叔姬
十五年夏(云/云)單伯至自齊傳曰齊人許單伯請而赦之
使來致命書曰單伯至自齊貴之也
成十六年秋(云/云)九月晉人執季孫行父舎之于苕丘傳
曰宣伯使告郤犨(云/云)晉人執季文子于苕丘公還待于
鄆使子叔聲伯請季孫于晉(云/云)乃許魯平赦季孫
襄十一年秋(云/云)楚人執鄭行人良霄傳曰鄭人使良霄
太宰石􁎕如楚告將服于晉(云/云)楚人執之書曰行人言
使人也
十八年夏晉人執衛行人石買十七年傳曰衛石買孫
蒯伐曹取重丘曹人愬于晉十八年傳曰夏晉人執衛
行人石買于長子執孫蒯于純留為曹故也
二十六年秋(云/云)晉人執衛甯喜傳曰六月公㑹晉趙武
宋向戌鄭良霄曹人于澶淵以討衛疆戚田(云/云)于是衛
侯㑹之晉人執甯喜北宫遺使女齊以先歸
昭八年夏四月(云/云)楚人執陳行人干徵師殺之傳曰徵
師赴于楚且告有立君公子勝訴之于楚楚人執而殺
之(云/云)書曰楚人執陳行人干徵師殺之罪不在行人也
冬十月壬午楚師滅陳執陳公子招放之于越
十一年冬十有一月丁酉楚師滅蔡執蔡世子有以歸
用之傳曰楚子滅蔡用隠太子于岡山申無宇曰不祥
五牲不相為用況用諸侯乎
十三年秋(云/云)八月晉人執季孫意如以歸傳曰邾人莒
人愬于晉曰魯朝夕伐我幾亡矣我之不共以魯之故
晉侯不見公(云/云)公不與盟晉人執季孫意如(云/云)以平子
歸
十四年春(云/云)意如至自晉傳曰春意如至自晉尊晉罪
已也尊晉罪已禮也
二十三年春王正月(云/云)晉人執我行人叔孫婼傳曰邾
人城翼還將自離姑(云/云)遂取邾師獲鉏弱地邾人愬于
晉晉人來討叔孫婼如晉晉人執之書曰晉人執我行
人叔孫婼言使人也
二十四年春王二月(云/云)婼至自晉傳曰婼至自晉尊晉
也
定元年春王三月晉人執宋仲幾于京師傳曰晉魏舒
合諸侯之大夫于狄泉將以城成周(云/云)宋仲幾不受功
(云/云)乃執仲幾以歸三月歸諸京師
六年秋晉人執宋行人樂祁犂傳曰宋樂祈言于景公
曰諸侯惟我事晉今使不往晉其憾矣(云/云)公謂樂祁曰
唯寡人説子之言子必往(云/云)趙簡子逆而飲之酒于緜
上獻楊楯六十于簡子(云/云)范獻子言于晉侯曰以君命
越疆而使未致使而私飲酒不敬二君不可不討也乃
執樂祁
七年秋(云/云)齊人執衛行人北宫結以侵衛傳曰齊侯鄭
伯盟于鹹徵㑹于衛衛侯欲叛晉諸大夫不可使北宫
結如齊而私于齊侯曰執結以侵我齊侯從之
昭四年秋七月楚子蔡侯陳侯許男頓子胡子沈子淮
夷伐吳執齊慶封殺之傳曰楚子以諸侯伐呉(云/云)使屈
申圍朱方八月甲申克之執齊慶封而盡滅其族(云/云)使
言曰無或如齊慶封弑其君弱其孤以盟其大夫
　　　右執大夫行人及叔姬并書至凡二十
　釋例曰古之諸侯享頫聘問相繫于時所以抒人情
　蠲煩惑合嘉好也及作征伐㑹盟軍之所興兵之所
　加各有本志志于懲治不軌伐叛柔服而已使以行
　人言之言之以接事(案此二句襄十一年正義引/釋例作使以行言言以接事)信
　令之要于是乎在舉不以怒則刑不濫刑不濫則兩
　國之情得通兵有不交而解者皆行人之勲也是以
　雖飛矢在上走驛在下及其末節不統大理更遷怒
　肆忿快意于行人譬諸豺狼求食而已傳曰鄭人使
　伯蠲行成晉人殺之非禮也兵交使在其間可也故
　夫子特顯行人之例(案例字襄十一年/正義引釋例作文)行人有六而
　發𫝊有三者因良霄以顯其稱行人之事因干徵師
　以示其非罪因魯叔孫婼以同外内大夫則餘三人
　皆隨例而為義也諸以行人為名通及外内以卿出
　使義取于非其罪也若濤塗甯喜之類(案類字襄十/一年正義引)
　(釋例/作屬)罪在其身鄭叔詹魯行父之等以執政受罪本
　非出使故不稱行人從實而書皆以罪之也(案杜預/集解云)
　(齊桓始伯鄭既伐宋又不朝齊詹為鄭執政大臣詣/齊見執不稱行人罪之也孔穎達正義云劉炫以注)
　(云詣齊見執釋例云詹本非出使謂其自相矛盾今/攷齊不朝而責于鄭鄭令詹詣齊謝罪齊人執之故)
　(釋例云原非出聘之使與集解文異/事同劉炫不尋此義乃為規過非也)鄭祭仲之如宋
　也非㑹非聘與于見誘而以行人應命不能死節挾
　偽以篡其君故經不稱行人以罪之也伯仲叔季固
　人字之常然古今亦有以為名者而公羊守株專謂
　祭氏以仲為字既謂之字無辭可以善之因託以行
　權人臣而善其行權逐君是亂人倫壞大教也説左
　氏者知其不可更云鄭人嘉之以字告故書字此為
　因有告命之例欲以苟免未是春秋之實也宰渠伯
　紏蕭叔大心皆以伯叔為名然則仲亦名也傳又云
　祭仲足或偏稱仲(案此句永樂大典無之從桓/五年正義所引釋例増入)或偏
　稱足葢名仲字仲足也單伯天子之卿也為我如齊
　故書其行齊人無禮逆執王使并及叔姬是以季文
　子如晉求助晉無救䘏之實而單伯能敷宣王命以
　免于執叔姬見釋遂還致命皆單伯之力故魯人嘉
　之而告廟傳曰書曰單伯至自齊貴之也又曰齊人
　來歸子叔姬王故也此皆歸功單伯明晉無令政也
　意如至自晉𫝊言尊晉罪己也婼至自晉傳復重發
　但言尊晉意如以罪見執宜在罪己婼本者使人不
　應見執故尊晉而已内大夫行還皆不書至異于公
　也今此二人執而見釋更以書至見義也晉在王城
　執仲幾不即歸之天子而送歸于國後乃致之王所
　故但書其執而不書其歸言失節也慶封得罪于齊
　絶位奔呉呉與之朱方為呉大夫今見殺而經書齊
　者楚人以齊罪殺之故告以齊明此慶封非異人也
　賈氏以為書執行父舎于苕丘言失其所不書至者
　刺晉聽讒執之示已無罪也按傳曰囚之苕丘以别
　晉都無義例也公待于鄆與行父俱歸從于公故不
　書行父入至也(案從于公二句成十六年正義引釋/例作厭于公尊故不書行父至耳)
　若欲示無罪則宜于執見義今既直書其執處更絶
　不書至乃所以示不終于見執非示無罪也
　　書諡例第二十七(案此篇永樂/大典全闕)
　釋例曰諡者興于周之始王變質從文于是有諱焉
　傳曰周人以諱事神名終將諱之故易之以諡末世
　滋蔓降及匹夫爰暨婦人婦人無外行于禮當繫夫
　之諡以明所屬詩稱莊姜宣姜即其義也(隠元年正/義引釋例)
　諡法云隠拂不成曰隠(吕祖謙春秋/集解引釋例)
　　書叛例第二十八(案此篇永樂/大典全闕)
　釋例曰古之大夫或錫之田邑或分之都城故有千
　室之邑百乘之家君之禄義則進否則奉身以退若
　專禄以周旋雖無危國害主之實皆書曰叛叛者反
　背之辭也庶賤之人不齒于列雖有善惡不章顯名
　氏若乃披邑害國則以地重以書其名且終顯其惡
　也適魯則書地曰來奔來奔則叛可知葢記事外内
　之辭也劉賈説三叛人以地來奔不書叛謂不能專
　也此直外内之辭既以地來妻公之姑姊還其大邑
　不得復言不能專也(襄二十六年/正義引釋例)齊侯鄭伯詐朝于
　紀欲以襲之紀人大懼而謀難于魯請王命以求成
　于齊公告不能齊遂偪之遷其三邑國有旦夕之危
　而不能自入為附庸故分季以酅使請事于齊大去
　之後季為附庸先祀不廢社稷有奉季之力也故書
　字不書名書入不書叛也叛分也傳曰始分為紀侯
　大去張本也劉賈謂紀季以酅奔齊不言叛不能專
　酅也𫝊稱紀侯不能下齊以與紀季季非叛也紀亡
　之後叔姬歸于酅明為附庸猶得專酅故可歸也(莊/三)
　(年正義/引釋例)
　　書次例第二十九(案此篇見永樂大/典惟篇目佚今補)
　釋例曰凡師一宿為舎再宿為信過信為次此周公
　之典以詳録師出入行止遲速因為之名也兵事尚
　速老師費財不可以久故春秋以告命三日以上必
　告其次舎之與信不書者輕碎不以告也兵未有所
　加所次則書之以示遲速公次于滑師次于郎是也
　既書兵所加則不書其所次以事為宜非虚次諸久
　兵而不書次是也既書兵所加而又書次者(案句首/既書兵)
　(三字永樂大典脱從莊/三年正義所引釋例増)義有取于次(案此句永樂大/典作義有所次)
　(從莊三年正義/所引釋例改正)遂伐楚次于陘盟于牡丘遂次于匡
　是也所紀或次在事前次以成事也或次在事後事
　成而次也皆隨事實無義例也(案莊三年正義云杜/言既書兵所加則不)
　(書其次者或伐或戰曠日持久其間必有三日之次/既書戰伐則不書次雖次在事前次在事後皆不書)
　(也既書兵所加而又書次者義有取于次齊侯伐楚/楚彊齊欲綏之以徳故不速進而次于陘盟于牡丘)
　(本為救徐各使大夫救徐次匡以為之援義取于次/故書兵所加而又書其次次在事前謂僖元年齊師)
　(宋師曹師次于聶北救邢也次在事後謂襄二十三/年叔孫豹帥師救晉次于雍榆也聶北之下公羊傳)
　(曰曷為先言次而後言救君也雍榆之下公羊傳曰/曷為先言救而後言次先通君命也左傳先儒取彼)
　(為説言齊桓君也進止自由故先次後救叔孫臣也/先通君命故先救後次杜以傳無此言故改正其謬)
　(言此二事或次以成事或事成而次/皆隨事實先後而書之無義例也)楚子蔡侯次于
　厥貉宋公鄭伯陳侯麇子不書于經者陳鄭自息而
　從楚子宋公勢卑以苟免在列鄭伯為楚僕任受令
　于司馬麇子恥之遂逃師而歸三君失位降爵故不
　列諸侯宋鄭猶然則陳侯必同也叔孫豹救晉次于
　雍榆傳曰禮者善其宗助盟主非以次為禮也齊桓
　次于聶北救邢亦以存邢具其器用而還師人無私
　見善不在次也而賈氏皆即以為善次次之與否自
　是臨時用兵之宜非禮之所素制也若魯公次于乾
　侯之比非為用師不應在例而復例之亦為濫也
　　遷降例第三十(案此篇見永樂大/典惟篇目佚今補)
　釋例曰邢遷于夷儀則以自遷為文宋人遷宿齊人
　遷陽則以宋齊為文各從彼此所遷之實記注之常
　辭亦非例也劉賈依二傳以為鄣紀之遺邑計紀侯
　去國至此二十七年紀侯猶不堪齊而去則邑不得
　獨存此葢附庸小國若邿鄟者也(案自劉賈依二傳/以下永樂大典無)
　(之從莊三十年正/義所引釋例増)須句子魯之私屬若顓臾之比魯
　謂之社稷之臣故來奔及反不書于經賈氏云但因
　成風來不見公亦未安
　　以歸例第三十一(案此篇永樂/大典全闕)
　釋例曰據宗廟社稷已亡而君見獲于敵君身雖在
　與亡無異皆以滅為文則定六年鄭游速帥師滅許
　以許男斯歸是也若社稷宗廟不亡君身見獲于敵
　則云以歸以蔡侯獻舞歸是也(莊十年正/義引釋例)
　　夫人内女歸寧例第三十二(案此篇見永樂大/典其篇目亦存)
莊十二年春王三月紀叔姬歸于酅
二十七年冬把伯姬來傳曰把伯姬來歸寧也𫝊例曰
凡諸侯之女歸寧曰來出曰來歸夫人歸寧曰如某出
曰歸于某
僖十四年夏六月季姬及鄫子遇于防使鄫子來朝傳
曰鄫季姬來寧公怒止之以鄫子之不朝也夏遇于防
而使來朝
十五年秋九月(云/云)季姬歸于鄫
二十八年秋把伯姬來
文九年春(云/云)夫人姜氏如齊
三月夫人姜氏至自齊
十五年冬(云/云)十有二月齊人來歸子叔姬傳曰齊人來
歸子叔姬王故也
十八年冬十月(云/云)夫人姜氏歸于齊傳曰夫人姜氏歸
于齊大歸也
宣五年冬齊髙固及子叔姬來傳曰冬來反馬也
十六年秋郯伯姬來歸傳曰秋郯伯姬來歸出也
成五年春王正月把叔姬來歸
　　　右夫人内女歸寧出凡十一
桓十八年春王正月公㑹齊侯于濼公與夫人姜氏遂
如齊傳曰春公將有行遂與姜氏如齊申繻曰女有家
男有室無相瀆也謂之有禮易此必敗
莊二年冬十有二月夫人姜氏㑹齊侯于禚傳曰冬夫
人姜氏㑹齊侯于禚書姦也
七年春夫人姜氏㑹齊侯于防傳曰春文姜㑹齊侯于
防齊志也
僖十七年秋夫人姜氏㑹齊侯于卞傳曰秋聲姜以公
故㑹齊侯于卞
　　　右夫人行十一錯綜其四以包通之
　釋例曰歸寧者女子既嫁有時而歸問父母之寧否
　父母殁則使卿歸問兄弟也出者謂犯七出而見絶
　者也歸者有所往之稱來者有所反之言也故嫁謂
　之歸而寧謂之來見絶而出則以來歸為辭來而不
　返也如某者非終安之稱歸于某者亦不反之辭也
　叔姬以娣而適紀紀侯大去其國而死叔姬歸于魯
　紀季自定于齊姬得歸酅全守節義以終婦道故繫
　之于紀而以初嫁為文賢之也不書其來既非常寧
　又非大歸也鄫姬季以禮來寧公怒而絶之故亦不
　書來寧遂留之至明年九月乃遣故更書歸明前年
　已絶于鄫也齊人執子叔姬魯請于王而後齊人送
　之故與直出者異文禮送女謙不敢自安留其所送
　之馬三月廟見而後夫家遣使返其馬今髙固因返
　馬禮遂與子叔姬俱寧情近于瀆故經并書其來而
　𫝊見返馬以示譏也婦人無外事見兄弟不踰閾故
　其他行非禮所及亦例所不存而當時實有出入或
　以事宜或以淫縱小君之行不得不書故直書其行
　而其善惡各繫于本㑹于禚𫝊稱書姦夫人入齊地
　也㑹于防𫝊稱齊侯志齊侯入魯地也(案齊侯二字/永樂大典脱)
　(從莊七年正義/所引釋例増)于經無例𫝊以實言也凡内女見經
　而不書歸者時史之闕漏而賈氏皆以為適世子故
　也按把桓公以僖二十三年即位襄六年卒凡在位
　七十一年文成之世經書叔姬二人一人卒一人出
　皆把桓公夫人也而經皆不書歸知雖正夫人歸或
　亦有所不載非唯適世子也
　　　凡八百六十六字經傳三百九十四字釋例四
　　　百七十二字(案經傳實三百八十九字釋例實/四百八十字共八百六十九字)
　　大夫奔例第三十三(案此篇見永樂大/典其篇目亦存)
文八年冬(云/云)宋司城來奔傳曰宋襄夫人襄王之姊也
昭公不禮焉夫人因戴氏之族以殺襄公之孫(云/云)司城
蕩意諸來奔效節于府人而出公以其官逆之皆復之
亦書以官皆貴之也
十四年秋(云/云)九月(云/云)宋子哀來奔傳曰宋髙哀為蕭封
人以為卿不義宋公而出遂來奔書曰宋子哀來奔貴
之也
宣十年夏四月(云/云)齊崔氏出奔衛傳曰崔杼有寵于惠
公髙國畏其偪也公卒而逐之奔衛書曰崔氏非其罪
也且告以族不以名𫝊例曰凡諸侯之大夫違告于諸
侯曰某氏之守臣某失守宗廟敢告所有玉帛之使者
則告不然則否
十八年冬十月(云/云)歸父還自晉至笙遂奔齊傳曰公孫
歸父以襄仲之立公也有寵欲去三桓以張公室與公
謀而聘于晉欲以晉人去之冬公薨季文子(云/云)遂逐東
門氏子家還及笙壇帷復命于介既復命袒括髪即位
哭三踊而出遂奔齊書曰歸父還自晉善之也
成十二年春周公出奔晉十一年傳曰周公楚惡惠襄
之偪也且與伯與爭政不勝怒而出及陽樊王使劉子
復之盟于鄄而入三日復出奔晉十二年傳曰春王使
以周公之難來告書曰周公出奔晉𫝊例曰凡自周無
出周公自出故也
襄二十年秋(云/云)陳侯之弟黄出奔楚傳曰陳慶虎慶寅
畏公子黄之偪愬諸楚曰與蔡司馬同謀楚人以為討
(云/云)書曰陳侯之弟黄出奔楚言非其罪也
二十九年秋九月(云/云)齊髙止出奔北燕傳曰秋九月齊
公孫蠆公孫竈放其大夫髙止于北燕乙未出書曰出
奔罪髙止也髙止好以事自為功且專故難及之
昭元年夏秦伯之弟鍼出奔晉傳曰秦后子有寵于桓
如二君于景其母曰不去懼選癸夘鍼適晉其車千乘
書曰秦伯之弟鍼出奔晉罪秦伯也
　二十年夏曹公孫㑹自鄸出奔宋釋例曰奔者迫窘
　而去逃死四隣不以禮出也放者受罪黜免宥之以
　逺也臣之事君三諫不從有待放之禮(案放者以下/二十四字永)
　(樂大典脱佚從宣元年/正義所引釋例補人)故傳曰義則進否則奉身以
　退迫窘而出奔及以禮見放俱去其國故𫝊通以違
　為文仲尼修春秋又以所稱為優劣也懷寵之人皆
　身及禍難唯子哀不義宋公先機而發是以貴而書
　字也若乃稱司城以貴效節于府人書歸父之還以
　善復命于介因齊人告辭以著崔氏之無罪葢隨事
　以示褒貶也𫝊既云書曰崔氏以明非罪復云且告
　以族不以名知典策之書舊當以名通也齊國雖謬
　以族告適合仲尼新襃貶之實因而不革以示無罪
　且明春秋之作或因仍舊史成文不必皆有改也夫
　立功立事者國之厚益而身之表的也表髙的明雖
　女人猶欲彎弓(案女人襄二十九年/正義引釋例作婦人)而況當塗之士
　是以君子慎之道家貴善行者無轍跡功遂而身退
　髙止既犯其始又專以終之免死為幸斯乃賢聖之
　篤戒故變放言奔文致其罪以示過曹公孫㑹雖小
　國之卿當有玉帛之使于魯曹人以告而書也陳公
　子黄偪而出奔既稱弟以明無罪故不復變本告之
　名賈氏以為稱名以貶陳黄之偪是不復顧有非罪
　之文一黄之身或罪或否也
　　逃潰例第三十四(案此篇見永樂大/典惟篇目佚今補)
莊十七年秋鄭詹自齊逃來
僖五年秋八月(云/云)鄭伯逃歸不盟傳曰王使周公召鄭
伯曰吾撫汝以從楚輔之以晉可以少安鄭伯喜于王
命而懼其不朝于齊也故逃歸不盟孔叔止之(云/云)弗聽
逃其師而歸
襄七年冬(云/云)十有二月(云/云)陳侯逃歸傳曰二慶使告陳
侯于㑹曰楚人執公子黄矣君若不來羣臣不忍宗廟
社稷懼有二圖陳侯逃歸
僖四年春王正月公㑹齊侯宋公陳侯衛侯鄭伯許男
曹伯侵蔡蔡潰傳曰秋齊侯以諸侯之師侵蔡蔡潰遂
伐楚
成九年冬十有一月楚公子嬰齊帥師伐莒庚申莒潰
傳曰冬十一月楚子重自陳伐莒圍渠丘渠丘城惡衆
潰奔莒(云/云)楚師圍莒莒城亦惡庚申莒潰楚遂入鄆莒
無備故也君子曰恃陋而不備罪之大者也豫備不虞
善之大者也
　釋例曰傳曰衆保于城城保于徳言上能以徳附衆
　以功庇下民信其徳恃其固故能交相依懷以衛社
　稷苟無固志盈城之衆一朝而散如積水之敗故曰
　潰潰者衆敗流遁之辭也國君而逃師棄盟違其典
　儀棄其車服羣臣不知其謀社稷不保其安此與匹
　夫逃竄無異是以在衆為潰在君為逃(案僖五年正/義引釋例此)
　(句作在/上曰逃)以别上下之名無取于别國邑也賈穎以為
　舉國曰潰一邑曰叛案左氏無此義也𫝊文廧咎如
　潰上失民也今經但言伐廧咎如無廧咎潰之文若
　經本無此文則丘明為横益經文而加失民之𫝊也
　(案𫝊文以下四十五字永樂大典/闕佚從成三年正義所引釋例増)傳曰陳侯如楚慶
　氏以陳叛此則舉國不必言潰也叛者舉城而屬他
　非民潰之謂也例之潰逃指謂一國一軍一邑君民
　相須為用變文以别之也鄭詹見囚于齊自齊逃來
　此為逸囚無下可逃春秋指事而書所謂民逃非在
　上之逃也而賈氏復申以入例亦不安也
　　殺世子大夫例第三十五(案此篇永樂/大典全闕)
　釋例曰古者討殺其大夫各以罪狀宣告諸侯所以
　懲不義重刑戮也晉侯使以殺太子申生之故來告
　衛殺孔達𫝊載其辭辭雖有臨時之狀其告則常也
　(莊二十二年/正義引釋例)晉魯久不交使而告殺申生則所告不
　必嘗有玉帛之使但欲廣聲其罪耳(僖五年正/義引釋例)魯哀
　之可諫者甚衆未聞仲尼之苦言至于陳恒弑其君
　孔子沐浴而朝告于哀公求討不義顯事施舎足以
　致益者固人臣之所當造膝也若乃情色之惑君不
　能得之于臣父不能得之于子臣子而欲顯直于其
　君父適所以益謗而致罪也陳靈公宣淫悖徳亂倫
　志同禽獸非盡言所救洩冶進無匡濟逺策退不危
　行言孫安昬亂之朝慕匹夫之直忘蘧氏可卷之徳
　死而無益故經同罪賤之文𫝊特稱仲尼以明之忠
　為令徳非其人猶不可況不令乎此其義也(宣九年/正義引)
　(釋/例)陳之叛楚罪在子辛共王既不能明法示教以肅
　大臣陳叛之日又不能嚴㫁威刑以謝小國而擁其
　罪人以興兵致討暴師經年加禮于陳陳恨彌篤乃
　愠而歸罪子辛子辛之貪雖足以取死然共王用刑
　為失其節故君子論之以為不刑也(襄五年正/義引釋例)大臣
　相殺死者無罪則兩稱名字以示殺者之罪王札子
　殺召伯毛伯是也若死者有罪則不稱殺者名氏晉
　殺其大夫陽處父是也若為賊者衆因亂而殺則亦
　稱國人殺者主名不分故也主名不分死者雖名氏
　可知亦隨而去之嫌于罪死者也士殺大夫則書曰
　盜盜殺鄭公子騑公子發公孫轍是也(文七年正/義引釋例)
　　作新門廐例第三十六(案此篇永樂大典全闕其/篇目則見敬鉉續明三傳)
　　(例説/略)
　釋例曰門戸道橋城郭墻塹官民之開閉不可一日
　闕者也故特隨壊時而修之皆當其時而訖不必用
　土功之常時也故𫝊既曰書不時又曰啓塞從時重
　發以明二義其他急事亦包之也(僖二十年正/義引釋例)春秋
　分而晝夜等謂之日中凡馬春分百草始繁則牧于
　坰野秋分農功始藏水寒草枯則皆還廐此周典之
　制也今春而作廐已失民務又違馬節故曰書不時
　也言新意所起言作以興事通謂興起功役之事也
　總而言之不復分别因舊與造新也經書延廐稱新
　而不言作𫝊言新作延廐書不時也此稱經文而以
　不時為譏義不在作也然尋𫝊足以知經闕作字也
　而劉賈云言新有故木言作有新木延廐不書作所
　用之木非公命也凡諸興造固當有新固當有因今
　謂春秋㣲意直記别此門此觀有新木故木既已鄙
　近且材木者立廐之具也公命立廐則衆用皆隨之
　矣焉有所用之木非公命也此為匠人受命立廐而
　盜供其用豈然乎哉(莊二十九年/正義引釋例)
　　作主禘例第三十七(案此篇見永樂大典惟篇目/佚今從敬鉉續明三傳例説)
　　(略/補)
僖八年秋七月禘于太廟用致夫人傳曰秋禘而致哀
姜焉非禮也𫝊例曰凡夫人不薨于寢不殯于廟不赴
于同不祔于姑則弗致也
文二年秋(云/云)八月丁卯大事于太廟躋僖公傳曰秋八
月丁卯大事于太廟躋僖公逆祀也
宣八年夏六月(云/云)辛巳有事于太廟仲遂卒于垂壬午
猶繹萬入去籥傳曰有事于太廟襄仲卒而繹非禮也
　釋例曰凡君薨卒哭而祔祔而作主特祀于主烝嘗
　禘于廟此諸侯之禮故稱君君既𦵏反虞則免喪故
　曰卒哭卒止也以新死者之神祔之于祖尸柩既已
　逺矣神形又不可得而見矣孝子之思彌篤徬徨求
　索不知所至故造木主立几筵特用喪禮祭祀于寢
　不同之于宗廟宗廟則復用四時烝嘗之禮也三年
　喪畢致新死者之主以進于廟廟之逺主當遷入祧
　于是乃大祭于太廟以審定昭穆謂之禘此皆自諸
　侯上達天子之制也莊公喪未闋閔公吉禘故傳曰
　速也哀姜以罪受戮不薨于寢淫而與弑故疑其禮
　八年乃致之也于例既不應加吉禘之禮也已過用
　致夫人言以此夫人與致禮也文公二年僖公之喪
　未終未應行吉禘之禮而于太廟行之其譏已明徒
　以躋僖而退閔公故特大其事而異其文定八年亦
　特書順祀皆所以起非常也有事于武宫及順祀𫝊
　皆稱禘則知大事有事于太廟亦禘也禘于太廟禮
　之常也各于其宫時之為也雖非三年大祭而書禘
　用禘禮也昭二十五年傳曰將禘于襄公亦其義也
　三年之禘自國之常常事不書故惟書此數事祭雖
　得常亦紀仲遂叔弓之非常也今推厯僖以十一月
　薨則文元年三月于禮應𦵏今四月乃𦵏通計閏為
　七月故為緩又禮𦵏訖當卒哭作主而至三年乃作
　主故二年經書作僖公主傳曰書不時也以此推之
　𫝊發𦵏僖公之緩又云作主非禮因開明凡例當繼
　于文元年𦵏僖公之經也既議𦵏緩又重之以作主
　非禮明作主當在訖𦵏故連譏之也今𫝊見于僖公
　之末年殆簡編之錯繆以失其次非丘明之正也舊
　説以為諸侯喪三年之後乃烝嘗按𫝊襄公十五年
　冬十一月晉侯周卒十六年春𦵏晉悼公改服修官
　烝于曲沃㑹于溴梁其冬穆叔如晉且言齊故晉人
　答以寡君之未禘祀其後晉人徵朝于鄭鄭公孫僑
　曰溴梁之明年公孫夏從寡君以朝于君見于嘗酎
　與執膰焉此皆春秋之明證也舊説或以為經所書
　禘皆夏祭之名非三年之禘魯周公之故也周家祭
　于夏則曰礿無縁兼取殷家祭名也且按其月又非
　時祭之月益可知也凡三年喪畢然後禘(案僖三十/三年正義)
　(引釋例然/後作而後)於是遂以三年為常節當仍計除喪即吉
　之月卜日而後行事故無復常月也是以經書禘及
　大事𫝊唯見禘莊公之速他無非時之譏也賈氏以
　為僖公始不順祀生則致哀姜終則小寢以慢典常
　故其子文公縁事生邪志作主陵遲于是文公復有
　夫人歸嗣子罹咎(原注或/作名字)𫝊故上繫此文于僖公篇
　迂哉
　　得獲例第三十八(案此篇見永樂大/典惟篇目佚今補)
定九年夏(云/云)得寳玉大弓傳曰夏陽虎歸寳玉大弓書
曰得得器用也𫝊例曰凡獲器用曰得得用曰獲
僖元年冬十月壬午公子友帥師敗莒師于酈獲莒拏
傳曰冬莒人來求賂公子友敗諸酈獲莒子之弟拏非
卿也嘉獲之也
十五年冬(云/云)十一月壬戌晉侯及秦伯戰於韓獲晉侯
傳曰晉侯之入也秦穆姬屬賈君焉且曰盡納羣公子
(云/云)許賂中大夫既而皆背之賂秦伯以河外列城五(云/云)
既而皆不與晉饑秦輸之粟秦饑晉閉之糴故秦伯伐
晉(云/云)秦獲晉侯以歸
宣二年春王二月壬子宋華元帥師及鄭公子歸生帥
師戰于大棘宋師敗續獲宋華元傳曰宋師敗績囚華
元獲樂吕
襄八年夏(云/云)鄭人侵蔡獲蔡公子爕傳曰庚寅鄭子國
子耳侵蔡獲蔡司馬公子燮
昭二十三年秋七月(云/云)戊辰呉敗頓胡沈蔡陳許之師
於雞父胡子髠沈子逞滅獲陳夏齧傳曰呉子以罪人
三千先犯胡沈與陳獲胡沈之君及陳大夫(云/云)書曰胡
子髠沈子逞滅獲陳夏齧君臣之辭也
哀十一年夏(云/云)五月(云/云)公㑹吳伐齊甲戌齊國書帥師
及吳戰于艾陵齊師敗績獲齊國書傳曰大敗齊師獲
國書
十四年春西狩獲麟傳曰春西狩於大野叔孫氏之車
子鉏商獲麟以為不祥以賜虞人仲尼觀之曰麟也然
後取之
　釋例曰獲得也得亦獲也實同而文異故假其異文
　以别事器用亦于人可為人用者得用焉曰獲謂用
　諸物以有所獲也又繫于器用曰獲則凡以器而獲
　皆在用例敵國交兵亦有兵器之獲欲殊别君臣故
　於君曰滅於臣曰獲國君者社稷之主百姓之望當
　與社稷宗廟共其存亡者也而見獲于敵國雖存若
　亡死之與生皆與滅同至于偏軍元帥君之臣僕出
　身致命榮辱得失自其常事故傳曰胡子髠沈子逞
　滅獲陳夏齧君臣之辭也諸以戰傷死雖敗績而不
　見禽故經皆不曰滅也晉侯背施無親愎諫違卜宜
　在貶絶故不齒君列下從衆臣之名同曰獲也華元
　在經書獲而在𫝊稱囚國書見獲于呉傳云歸其元
　此稱獲通死生之文也西狩獲麟亦是田狩之獲獲
　例無來儀之文而賈穎曰書稱鳳凰來儀今麟不言
　來非外麟也春秋據其得不見其來故但曰獲若必
　以内外為義則虞舜奚獨外鳳乎
　　執諸侯例第三十九(案此篇見永樂大/典其篇目亦存)
僖五年冬晉人執虞公傳曰晉侯復假道于虞以伐虢
(云/云)師還館于虞遂襲虞滅之執虞公及其大夫井伯(云/云)
故書曰晉人執虞公罪虞且言易也
十九年春王三月宋人執滕子嬰齊
夏六月(云/云)己酉邾人執鄫子用之傳曰夏宋公使邾文
公用鄫子于次睢之社欲以屬東夷司馬子魚曰(云/云)今
一㑹而虐二國之君又用諸淫昬之鬼將以求覇不亦
難乎得死為幸
二十一年秋宋公楚子陳侯蔡侯鄭伯許男曹伯㑹于
盂執宋公以伐宋冬(云/云)十有二月癸丑公㑹諸侯盟于
薄釋宋公傳曰春宋人為鹿上之盟以求諸侯于楚楚
人許之(云/云)秋諸侯㑹宋公于盂子魚曰禍其在此乎君
欲已甚其何以堪之于是楚執宋公以伐宋冬㑹于薄
以釋之
二十八年春(云/云)二月丙午晉侯執曹伯畀宋人傳曰晉
侯圍曹丙午入曹數之以其不用僖負覉而乘軒者三
百人也且曰獻狀(云/云)執曹伯而分曹衛之田以畀宋人
冬(云/云)晉人執衛侯歸之于京師傳曰衛侯與元咺訟(云/云)
衛侯不勝(云/云)執衛侯歸之于京師寘諸深室
成九年秋七月(云/云)晉人執鄭伯傳曰秋鄭伯如晉晉人
討其貳于楚也執諸銅鞮
十五年春王二月(云/云)晉人執曹伯歸于京師十三年傳
曰秋負芻殺其太子而自立也諸侯乃請討之晉人以
其役之勞請俟他年十五年傳曰春㑹于戚討曹成公
執而歸諸京師書曰晉侯執曹伯不及其民也𫝊例曰
凡君不道于其民諸侯討而執之則曰某人執某侯不
然則否
襄十六年春(云/云)二月(云/云)晉人執莒子邾子以歸傳曰春
(云/云)㑹于溴梁命歸侵田以我故執邾宣公莒犁比公且
曰通齊楚之使
十九年春王正月(云/云)晉人執邾子傳曰盟于督揚曰大
母侵小執邾悼公以其伐我故
昭四年夏(云/云)楚人執徐子傳曰六月丙午楚子合諸侯
于申(云/云)徐子呉出也以為貳焉故執諸申
哀四年春王二月(云/云)宋人執小邾子
夏(云/云)晉人執戎蠻子赤歸于楚傳曰單浮餘圍蠻氏蠻
氏潰蠻子赤奔晉隂地司馬起豐析與狄戎以臨上雒
(云/云)士蔑請諸趙孟趙孟曰晉國未寧安能惡于楚必速
與之士蔑乃致九州之戎將裂田以與蠻子而城之且
將為之卜蠻子聽卜遂執之與其五大夫以畀楚師于
三戸
　釋例曰諸侯不道于其民諸侯討而執之則曰某人
　執某諸侯見執者以身在罪賤之地書名與否非例
　所加故但言執某侯也天生蒸民而樹之君使司牧
　之勿使失性若乃肆惡于民上人懐怨讟(案怨讟成/十五年正)
　(義引釋例/作怨讎)諸侯致討則稱某人執某侯衆討之文也
　不然則否謂諸侯雖身犯不義而惡不及民則不稱
　人以執之晉人執曹伯是也虞公昧于貨賄貪以自
　亡國非其國臣非其臣晉人取之若執一夫故稱人
　以執而不言晉滅罪虞且言易也凡諸侯無加民之
　惡而稱人以執皆時之赴告欲重其罪以加民為辭
　國史承之以書之于䇿而簡牘之記具存夫子因示
　虛實故左傳隨實而著其本末以明其得失也(案此/二句)
　(僖十九年正義引釋例作故𫝊/隨而著其本狀以明得失也)滕子鄫子皆稱人見
　執宋欲重二國之罪故以不道見赴或名或不名從
　所告之文也(案昭十六年正義引/釋例所告作所赴)𫝊具載子魚之辭
　以虐二國之君見義明非罪也宋襄志于好古貪于
　為善而不知其節先為鹿上之㑹見其易而不慮其
　難遂有覇心召諸侯于是諸侯與之好㑹因執以伐
　宋不稱人以執者罪不加民也不稱國者總見衆國
　諸侯同志也𫝊稱楚執宋公以伐宋者言宋公所因
　亡也晉許執戎蠻子以送于是深恥諱之故稱人以
　告欲云蠻子無道于民執諸侯當歸于京師而或以
　歸或歸于諸侯皆失其所從實而顯之義可知也
　　喪稱例第四十(案此篇永樂大典全闕其篇目/則見本書第二篇㑹盟朝聘例)
　釋例曰父雖未𦵏喪服在身踰年則于其國内即位
　稱君伐鄭之役宋公衛侯是也春秋書魯事皆踰年
　即位稱公不可曠年無君則知他國亦同然據文未
　𦵏于其國内雖得伸其尊若以接鄰國則違禮失制
　也(恒十三年正/義引釋例)位彌髙者事彌重重慮周於經逺故
　義制異于凡人存其實篤其志足以叙親疎之情通
　萬事之理而已故諸列國之君在喪或不得已而修
　㑹盟之事唯公侯特稱子以别尊卑(僖九年正/義引釋例)衛文
　公欲平莒于魯未終而薨故衛子尋父之志魯人由
　此亦修文公之好此孝子之至感而人情之所篤故
　成公雖已免喪至于此盟㑹降從在喪自名猶武王
　伐紂稱太子發故經隨而書子𫝊從而釋之曰修文
　公之好也(僖二十五年/正義引釋例)厲公見殺悼公自外紹立本
　非君臣無喪制也(成十八年正/義引釋例)
　　告朔例第四十一(案此篇永樂/大典全闕)
　釋例曰人君者設官分職以為民極逺細事以全委
　任之責從諸下以盡知力之用總成敗以效能否執
　八柄以明誅賞故自非機事皆委心焉誠信足以相
　感事實盡而不擁故受位居職者思效忠善日夜自
　進而無所顧忌也天下之細事無數一日二日萬端
　人君之明有所不照人君之力有所不堪則不得不
　借問近習有時而用之如此則六鄉六遂之長雖躬
　履此事躬造此官當皆移聽于内官迴心于左右政
　之粃亂恒必由此聖人知其不可故簡其節敬其事
　因月朔朝廟遷坐正位㑹吏而聽大政攷其所行而
　決其煩疑非徒議將然也乃所以攷已然又惡其密
　聽之亂公也故顯衆以㫁之是以上下交泰官人以
　理萬民以察天下以治也文公謂閏非常月縁以闕
　禮𫝊因所闕而明言典制雖朝于廟則如勿朝故經
　稱猶朝于廟也經稱告月𫝊言告朔明告月必以朔
　也毎月之朔必朝于廟因聽政事事敬而禮成故告
　以特羊然則朝廟正告朔視朔皆同日之事所從言
　之異耳(文六年正/義引釋例)
　　戕殺例第四十二(案此篇永樂/大典全闕)
　釋例曰列國之君而受害于臣子其所由來者積㣲
　而起所以相測量非一朝一夕之漸故改殺為弑戕
　者卒暴之名有國之君當重門設險而輕近暴客變
　起倉卒亦因事而見戒也臣弑其君子弑其父世之
　惡逆君子難言故春秋謂自内虐其君者通以弑為
　文也春秋弑君多矣其戕惟此一事自弑其君足明
　無道臣罪之例戕者外人所殺為無防被害皆是君
　自招之縱使君或無道其惡不加外國不得從弑君
　之例也若戰死則書滅此謂在國見殺耳(宣十八年/正義引釋)
　(例/)蔡侯般弑父自立楚子欲顯刑誅以章伯業誘而
　殺之蔡人深怨故稱名以告春秋從而書之(成十六/年正義)
　(引釋/例)
　
　
　
　
　
　
　
　
　
　
　
　
　
　
　春秋釋例卷四
欽定四庫全書
　春秋釋例巻五
　　　　　　　　　　　　晉　杜預　撰
　　　土地名第四十四之一(案此篇見永樂大典惟/篇目佚今從孔穎逹集)
　　　(解序正義補篇又案酈道元水經/注引杜預此  並作春秋釋地)
　　地名三十八
　隠八年春宋公衛侯遇于垂傳曰宋公以幣請于衛
　請先相見衛侯許之故遇于犬丘
　十一年夏公㑹鄭伯于時來傳曰夏公㑹鄭伯于郲
　謀伐許也
　宣七年冬公㑹晉侯宋公衛侯鄭伯曹伯于黒壤傳
　曰盟于黄父公不與盟以賂免故黒壤之盟不書諱之也
　昭九年春(云/云)許遷于夷傳曰二月庚申楚公子棄疾
　遷許于夷實城父
　十八年冬許遷于白羽傳曰楚子使王子勝遷許于
　析實白羽
　定十年夏公㑹齊侯于夾谷傳曰夏公㑹齊侯于祝
　其實夾谷
　十三年春齊侯衛侯次于垂葭傳曰春齊侯衛侯次
　于垂葭實□氏
　地有二名七十九錯綜其七
　釋例曰天有列宿之號地有山川之名尚矣與
　人倫並今其遺文禹貢及山海經載其大略而
　春秋經國邑之名又詳然書契以來歴代七百
　餘年數千其名號處所因縁改變加以四方之
　語音聲有楚夏文字有異同或一地二名或二
　地一名或他國之人錯得他國田邑縣以為己
　屬既難綜練且多繆誤疑闕自禹貢之經猶與
　輿地實相錯舛況𫝊記雜書而可必據異同端
　跡似是而非似非而是者甚衆非精敏兼通不
　能淹濟其始終以獨見于千載之表也六合之内
　山川國邑道涂闗津春秋多見其事盟㑹侵伐各
　有所趣周旋迂直可得而推日月逺近可得而校然
　詳而究之非書無以志古非圗無以志形坐于堂宇
　之内瞻天下之廣居究古今之委曲可以行可以言
　可以鑑可以觀多識山川分野之别賢愚成敗得失
　之跡雖千載之外若指諸掌圗書之謂也以據今天
　下郡國縣邑之名山川道涂之實爰及四表自人迹
　所逮舟車所通皆圗而備之然後以春秋諸國邑盟
　㑹地名各所在附列之名曰古今書春秋盟㑹圗别
　集疏一卷附之釋例愽而備矣春秋地名之變易經
　傳有起發者有經書所改之名則𫝊以實明之遷許
　于夷實城父齊侯衛侯次于垂葭實郹氏之比是也
　經書未改之名𫝊發所改為文而稱經以為實者遷
　許于析實白羽公㑹齊侯于祝其實夾谷之比是也
　皆謂所在之地舊名絶于當時而史記有遺文者也
　若二名當時並存(案隠八年正義引釋例此句/作若一𫝊二名當時並有)則直
　兩文互見黑壌犬丘時來之屬是也此皆經傳起事
　之常猶卿大夫名氏互見非例也傳曰閨門之外實
　薰隧者薫隧之地在門外非地名也其明年子産數
　子析之罪稱薫隧之盟是以丘明就于盟文並見薫
　隧參𫝊微㫖多此學者推以求之其庶幾矣(案昭九/年孔穎)
　(逹正義云杜以地名經傳不同而傳言實者則以為/各有改易也𫝊不言實則以為二名並存也言實凡)
　(有二義經書未改之名𫝊以所改實名之則昭十八/年許遷于白羽𫝊云遷許于析實白羽定十五年㑹)
　(齊侯于夾谷𫝊云㑹于祝其實夾谷是也若經書已/改之名則𫝊亦舉其已改實其未改之號許遷于夷)
　(𫝊云遷許于夷實城父定十三年齊侯衛侯次于垂/葭𫝊云次于垂葭實郹氏是也此四者或經書未改)
　(或經書已改𫝊皆上句舉其已改之名下句實其未/改之號凡一地前後二名者非謂經時為未改之名)
　(𫝊時為已改之名乃于經傳以前上世之時亦有所/改夫子集史記而為經丘明采簡牘而作𫝊史記或)
　(書其舊名者即白羽夾谷是也或書其後名者即夷/與垂葭是也丘明據簡牘為𫝊以所改後名而實之)
　(故僖二十五年秦取析矣㐮二十六年聲子云析公/之亂皆舉白羽改為析之後但簡牘稱析故杜云于)
　(𫝊時白羽改為析正謂簡/牘之時非丘明作傳時也)疆場之邑一彼一此所屬
　無常如陳之焦夷後為楚邑莒魯之鄆亦無一定故
　今地名唯以先者為主其變改移易學者可尋而知
　世人以河東汾隂為齊桓所盟葵丘又為犨縣魚山
　陂為楚子所次楚師分渉于彭為豫章之彭澤吳人
　入棘櫟為河南之陽翟末學之徒各牙所見若此皆
　甚多古人之教戒以闕疑苟不廣見乃亦不知所疑
　也今所記注雖事跡相切名號相附而未有顯證者
　皆稱今有並以示疑其絶無形類者則闕以待多聞
　之士焉今所畫圖本依官司空圖據泰始之初郡國
　為正時孫氏僭號于呉故江表所記特示略咸寧六
　年吳乃平定(案晉書是年改元太/康實咸寧六年也)孫氏居八郡之地
　隨其宜増廣今江表凡十四郡皆貢圖籍新國始通
　文記所載猶未詳備若足以審其大略自荆揚徐江
　内郡縣人以各還其舊城故此三州未界大江之表
　皆改從今為正不復依用司空圖也所載愽備則圖
　體廣大非儒學世家恐不能有之故復别為小圖指
　舉春秋國邑盟㑹以參所在郡縣簞食荷擔之學約
　之通焉
　地名大凡一千二百一十二其五百五十九闕(案本/文地)
　(名實一千二百二十六條/其闕者實五百六十五條)
　其百七十周及大小國附庸其三十一闕(案本文闕/者實三十)
　(五/條)
　八百九十九地名其四百八十一闕(案本文地名實/九百一十五條)
　(其闕者實四/百八十六條)
　四十四夷其二十一闕(案本文闕者/實十八條)
　四十五山其十二闕(案本文實/四十二山)
　五十八水其十四闕(案本文實/五十九水)
魯地
隠元年魯
　魯國魯縣(案晉書地理志/魯縣屬魯郡)
蔑姑蔑
　二名魯國卞縣南有姑蔑城(案此句集解作卞縣有/姑城  又案晉書地理)
　(志卞縣/屬魯郡)
即
　髙平方與縣東南有郁即亭
二年潛
　闕
唐棠
　二名高平方與縣北有武唐亭魯侯觀魚臺唐即棠
　本宋地也(案隠五年正義引釋例云舊説棠魯地據/傳云公辭欲略地則指魯境也又釋例土)
　(地名棠在魯部内云本宋地盖宋魯之界上也方又/案劉昭續漢書郡國志注引杜説云武唐亭在  與)
　(縣西/南)
七年中丘
　瑯琊臨沂縣東北中丘亭
八年許田
　近許之田
九年防
　瑯琊防縣東南防地
十年鄧
　闕
十一年菟裘
　泰山梁甫縣南菟裘城(案晉書地理志續漢書/郡國志並作菟裘聚)
社圃
　闕
桓三年讙
　濟北蛇丘縣西有下讙亭(案晉書地理志/下讙作下灌)
五年祝丘
　闕
六年成
　泰山鉅平縣東南成地
七年咸丘
　髙平鉅野縣南有咸亭(案劉昭續漢書郡國志/注引杜説縣南作縣西)
十一年闞
　東平西昌縣東南有闞城
十二年曲池
　魯國汶陽縣北有曲水亭(案晉書地理志/汶陽縣屬魯郡)
十六年向
　闕
十七年趡
　闕
奚
　闕
莊九年蔇
　瑯琊繒縣北有蔇亭
生竇
　闕
十年長勺
　闕
乗丘
　闕
十一年鄑
　闕
二十七年洮
　闕
二十八年郿
　闕
二十九年諸
　城陽縣也(案晉書地理志/諸縣屬城陽郡)
三十一年薛
　闕
秦
　東平范縣北有秦亭
三十二年逵泉
　闕
閔二年密
　瑯琊費縣北有密如亭
夷
　闕
僖元年酈
　闕
汶陽之田棘
　二名汶水北地也濟北蛇丘縣北棘亭又云兗州龔
　鄉縣東北七十五里有棘鄉(案晉書地理志兗州所/屬無龔鄉縣  又案隋)
　(書地理志魯郡下云舊兗州龔丘屬焉後齊曰平原/縣開皇十六年改舊唐書地理志云兗州隨部武徳)
　(五年平徐圓朗置兗州龔丘北齊平原縣隋改為龔/丘則龔丘乃隋縣又云以下盖後人所増非杜氏本)
　(文也謹/訂于此)
費
　瑯琊縣也(案晉書地理志/費縣屬瑯琊國)
七年甯母
　高平方與縣東有泥母亭音如甯
十七年卞
　魯國卞縣(案晉書地理志/卞縣屬魯郡)
二十二年升陘
　闕
二十九年昌衍
　魯縣東南有昌平亭(案集解昌平/亭作昌平城)
三十一年濟西田
　濟水西田
重館
　髙平方與縣西北有重鄉城
文七年郚五梧
　二名卞縣南有郚鄉城
十一年鹹
　闕
十二年鄆鄆田
　二名此東鄆莒魯所争者城陽姑幕縣南有貟亭或
　曰鄆即貟也疑
十五年句鼆
　闕
戾丘
　闕
宣八年平陽
　此東平陽也泰山有平陽縣(案晉書地理志泰山/郡新泰縣故曰平陽)
十八年笙
　魯地也闕或曰境外疑也
成二年蜀
　泰山愽縣西北有蜀亭
龍
　在泰山博縣西南
巢丘
　闕
陽橋
　闕
九年中城
　東海厚丘縣西南中鄉城(案厚丘永樂大典誤廩丘/集解各本並同考晉書地)
　(理志東海縣屬有厚丘無廪丘而劉照注續漢書郡/國志于東海郡厚丘條下引杜説云左傳成九年城)
　(中城杜曰縣西南有/中鄉城今據此改正)
十六年壊隤
　闕
鄆
　此西鄆昭公所出居者東郡廩丘東有鄆城(晉書地/地理志)
　(無東郡廪丘屬濮陽國註云/故屬東郡晉初分東郡置)又云今鄆州鄆城縣是
　魯西鄆也(案成四年經冬城鄆正義云公欲叛晉故/城鄆以為備當是西鄆也  又案隋書地)
　(理志東平郡下云後周置魯州尋廢開皇十年置鄆/州鄆域屬焉縣本後周置曰清澤開皇初改曰萬安)
　(十八年改鄆州為東平郡大業初改縣曰鄆域舊唐/書地理志鄆州隋東平郡之須昌縣武徳四年平徐)
　(圖朗置鄆州鄆城漢夀良地隋改為萬安尋改鄆城/則鄆州鄆城縣皆隋所置又云以下盖後人所増非)
　(杜氏本文也/謹訂于此)
十八年鹿囿
　闕
襄四年蒲圃
　場名闕
十年聊
　魯國魯縣東南莝城也
十一年五父之衢
　魯國魯縣東南
十二年台
　琅琊費縣南有台亭
十五年劉
　闕(案孔穎逹正義云/盖魯城外之近地)
遇
　闕
十六年海陘
　闕
十七年桃
　魯國卞縣東南有桃虚
陽關
　泰山鉅平縣東陽關城
旅松
　闕(案孔頴逹正義/云旅松近防地)
十九年武城
　泰山南武城縣有澹臺子羽冢也
二十二年御
　闕
二十六年高魚
　東郡廩丘縣東北高魚城
三十一年陽州
　闕
昭四年庚宗
　闕
丘蕕
　闕
五年蚡泉
　闕
塞關
　闕
八年紅
　沛國蕭縣西有紅亭迂逺疑
商衛
　泰山奉高縣西北有衛亭或曰魯衛西界商宋疑
十一年比蒲
　闕
泉丘
　闕
二十二年昌間
　闕
二十五年郈
　東平無鹽縣東南郈鄉亭
炊鼻
　闕
二十七年且知
　闕
定五年東野
　闕
十年龜隂之田
　泰山博縣北有龜山田在其北
十三年虵逺囿
　闕
十四年莒父
　闕
霄
　闕
哀三年啓陽
　琅琊開陽縣
五年毗
　闕
六年邾瑕
　任城亢父縣北有邾瑕城
七年鄫鄫衍
　二名琅琊鄫縣
負瑕
　高平南平陽縣西北有瑕丘城
八年闡
　東平剛平縣北闡鄉城(案酈道元水經汶水注/引杜預釋地無平字)
東陽
　或曰泰山南城縣西東安城是也疑(案晉書地理志/南城作南武城)
　(而劉昭續漢書郡國志注引杜説仍/作南城縣與續漢書縣名合故仍之)
蠶室
　闕
十一年稷曲
　闕
十四年大野
　髙平鉅野縣東北大澤
丘輿
　泰山南城縣西北有輿城
十五年輸
　闕
十七年蒙
　東莞蒙隂縣西故蒙隂城(案晉書地理志蒙隂屬/瑯琊國不屬東莞郡)
二十七年平陽
　西平陽也高平有南平陽縣
陵阪
　闕
周地
隠元年周雒邑王城郟鄏陌
　五名河南縣西有郟鄏陌也
三年温蘓
　二名河内温縣
成周
　河南洛陽縣
六年周
　扶風雍縣東北周城也(案劉昭續漢書郡國志注引/杜説云周城在扶風美陽縣)
　(西/北)
八年瓦屋
　闕
十一年原
　河内沁水縣西北原城
絺
　河内野王縣西南有絺城
樊陽樊
　二名河内野王縣西南有陽城
隰隰郕
　二名河内懐縣西南有隰城
欑茅
　汲郡修武縣西北有欑城
向
　河内軹縣西北有地名向上
盟孟津
　二名河内河陽縣南孟津
州
　河内州縣
陘
　闕
隤
　汲郡修武縣北有隤城
懐
　河内懐縣
莊元年單
　闕
十六年夷
　闕
二十一年酒泉
　闕
僖二十四年召
　扶風雍縣東南有召亭(案孔穎逹莊二十七年正義/云召康公之封召當在西都)
　(畿内春秋時召伯猶是召公之後西都既/已賜秦則東都别有召地不復知其所在)
甘
　河南縣西南有甘水(案劉昭續漢書郡國志/註引杜説甘水作甘泉)
坎欿
　河南鞏縣東地名坎欿也
二十九年翟泉
　河南洛陽新城縣北太倉西南池(案續漢書郡國志/雒陽周時號成周)
　(有狄泉在城中劉昭注云左傳僖二十九年盟于狄/泉杜預曰城内太倉西南池水或曰本在城外定元)
　(年城成周乃繞之案此水晉時在東宫西北帝王世/紀曰狄泉本殷之墓地在成周東北然則翟泉的在)
　(洛陽城中新城乃戎蠻子地相去/殊逺本文新城二字疑有訛誤)
文十七年邥垂
　河南新城縣北有邥垂亭
成十一年鄄
　闕
□田
　河内懐縣西南有□人亭
十三年成
　闕
襄二十一年轘轅
　河南緱氏縣東南有轘轅關
三十年平畤
　闕
昭元年京周
　京周長安縣西有鎬京邑
四年景亳
　河南鞏縣西南有湯亭或言亳即偃師也
岐陽
　岐山之南
　宫
　始平鄠縣東有靈臺
九年閻
　闕
頴
　闕
十二年郊
　闕
十七年甘鹿
　闕
二十二年皇
　河南鞏縣西南有黄亭(案劉昭續漢書郡國志/注引杜説西南作西北)
榮錡
　河南鞏縣西有榮錡澗
要
　闕
餞
　闕
揚
　闕
領
　闕
平畤
　闕
京京楚
　二名闕
圃車
　闕
前城
　闕
東圉
　河南洛陽縣東南有圉鄉
社
　闕
隂
　闕
侯氏
　闕
谿泉
　河南鞏縣西南有明谿泉
汜
　闕
解
　河南洛陽縣西南有大解小解
任人
　闕
二十三年鄩
　河南鞏縣西南有地名鄩中也
平隂
　河南河隂縣也
澤邑
　闕
訾東訾
　二名河南鞏縣西南訾城也
牆人
　闕
直人
　闕
阪道
　闕
唐
　或曰河南洛陽縣東南有唐亭疑
西闈
　闕
蒯
　河南縣西南有蒯鄉(案劉昭續漢書郡國志注/引晉地道記蒯鄉作蒯亭)
二十四年鄔
　緱氏縣西南有鄔聚
乾祭
　闕
瑕
　闕
杏
　闕
二十六年尸氏尸
　二名河南鞏縣西南偃師城
施谷
　闕
渠
　闕
禇氏
　河南洛陽縣南有禇氏亭
萑谷
　闕
闕塞闕外
　二名河南洛陽縣西南伊闕
鞏
　河南鞏縣
莒
　闕
圉澤
　闕
隄上
　闕
擕
　闕
彘
　平陽永安縣東北彘
二十九年鄻
　闕
魯縣
　河南魯陽縣也
定六年馮
　闕
負黍
　河南陽城縣西南有負黍亭
狐人
　闕
姑蕕
　闕
七年儀栗
　闕
窮谷
　闕
八年榖城
　河南縣西有榖城
簡城
　闕
盂
　闕
哀四年梁
　河南有梁縣也
霍
　河南梁縣南有霍陽山
邾地
隠元年邾
　魯國鄒縣(案晉書地理志/鄒縣屬魯郡)
翼
　闕
僖元年偃
　闕
虚丘
　闕(案孔頴逹正義云服䖍以/虛丘為魯邑杜不從其説)
三十三年訾婁
　闕
文十三年繹
　魯國鄒縣北有繹山(案孔頴逹正義云邾既遷都于/此竟内别有繹邑宣十年公孫)
　(歸父帥師伐邾取繹取彼之别邑不取邾之國都也/但邾是小國彼繹邑亦取繹山為名應近邾之都耳)
襄四年狐駘駘上
　二名魯國番縣東南有目駘亭(案孔頴逹正義云魯國地理志云/番讀如藩屏之藩言魯國南藩也)
　(汝南陳子游為魯相子游者藩之子也國人避諱遂改藩/而為番字因而不改也  又案晉書地理志鄒縣屬魯郡)
二十一年漆
　髙平南陽縣東北有漆鄉(案漆鄉續漢書郡國志晉/書地理志並作漆亭  又)
　(案酈道元水經泗水注/引杜說漆鄉下有郭字)
閭丘
　髙平南平陽縣西有顯閭亭
昭十九年蟲
　闕
二十三年離姑
　闕
三十一年濫
　東海昌慮縣所治濫鄉城
哀二年漷東田
　漷水東田
沂西田
　沂水西田也
絞
　闕
七年茅
　髙平縣西南有茅鄉亭
鄭地
隠元年鄭
　滎陽宛陵縣西南有新鄭城(案隠元年𫝊正義云地/理志河南郡有宛陵縣)
　(又有新城縣于漢則宛陵新城各自為縣晉世分河/南而立滎陽廢新城而入宛陵故鄭在宛陵西南也)
　(考晉書滎陽郡泰始二年置宛陵漢/書晉書並作苑陵續漢書作菀陵)
鄢鄢陵
　二名潁川鄢陵縣
制虢
　二名滎陽故虢國
京
　滎陽京縣也
廪延
　二名陳留酸棗縣北有延津
城潁
　闕
潁谷
　闕
五年長葛
　潁川長社縣北有長葛城(案酈道元水經洧水注引/杜説長葛城作長葛鄉)
制北虎牢
　二名河南成臯縣
八年祊
　瑯琊國費縣東南有祊城
十一年時來郲
　二名滎陽縣東有釐城
鄔
　河南緱氏縣西南有鄔聚
劉
　河南緱氏縣西北有劉亭
蒍
　闕
邘
　闕
狐壤
　闕
桓五年繻葛
　闕
十一年祭
　陳留長垣縣東北有祭城
十二年武父
　陳留濟陽縣東南有武父城
十四年東郊
　闕
牛首
　闕
十五年櫟
　河南陽翟縣
莊三年滑
　陳留襄邑縣西北有滑亭
十四年大陵
　闕
二十一年弭
　闕
二十三年扈
　滎陽卷縣西北有扈亭
二十八年桐丘
　潁川許昌縣東北有桐丘城
閔二年清
　滎陽中牟縣西有清陽亭(案清陽亭程公説春秋分/記引釋例作陽清亭今考)
　(劉昭續漢書郡國志注引杜/説亦作清陽亭則程本訛也)
僖六年新城密
　二名滎陽密縣
二十二年柯澤
　闕
二十四年汜
　此南汜也周公出居于汜楚伐鄭師于汜襄城縣南
　汜城是也(案孔頴逹正義云南汜在襄城縣南鄭之/西南竟南近楚西近周故王處于汜楚伐)
　(鄭師于汜皆以為南汜其東汜在中牟縣南去鄭城/既近秦晉圍鄭秦軍汜南則為東汜杜各隨其所近)
　(而言也城又案晉書地/理志襄  縣屬襄城郡)
二十八年踐土
　闕
衡雍
　滎陽卷縣所治垣雍城也
二十三年函陵
　闕
汜
　此東汜也秦軍汜南晉伐鄭師于汜滎陽中牟縣南
　有汜澤
三十三年原圃原
　二名滎陽中牟縣西有圃田澤
鄶城
　滎陽密縣東北有鄶城故鄶國
文元年緜訾
　闕
匡
　潁川新汲縣東北有匡城
二年垂隴
　滎陽縣東有垂隴城
八年暴暴隧
　二名闕
申
　闕
九年狼淵
　潁川潁隂縣西南有狼陂
十三年棐
　闕
十七年鯈
　闕
宣元年棐林
　滎陽宛陵縣東南有林鄉
北林
　滎陽中牟縣西南有林亭在鄭北
三年郔
　闕
南里
　闕
九年厲
　闕
栁棼
　闕
十二年邲
　闕又云今鄭州管城縣東有古邲城也(案隋書地理/志滎陽郡下)
　(云舊鄭州開皇十六年置管川大業初復曰鄭州管/城縣屬焉縣舊曰中牟開皇初改内牟十六年析置)
　(管城十八年改内牟為圃田屬焉又杜佑通典鄭州/下云後周置滎州後改為鄭州隋置管州楊帝初復)
　(為鄭州尋廢州置滎陽郡則鄭州周置管城縣隋置/又云以下盖後人所増非杜氏本文也謹訂于此)
管
　滎陽京縣東北有管城古管國也
滎澤
　滎陽縣東滎澤
成三年伯牛
　闕又云汴州雍丘縣北有伯牛城(案漢書地理志雍/丘屬陳留郡杜佑)
　(通典汴州下云漢置陳留郡晉改為陳留國東魏置/梁州後周改為汴州則汴州後周置又云以下盖後)
　(人所増非杜氏本/文也謹訂于此)
鄤
　闕
丘輿
　闕
四年汜祭
　河南成臯縣東有汜水
五年蟲牢
　陳留封丘縣北有桐牢亭
六年繞角
　闕又云汝州魯山縣南有繞角故一名渉城(案杜佑/通典汝)
　(州下云隋初置伊州煬帝初改為汝州後廢州以其/地分屬襄城頴川二郡唐為汝州魯山屬焉古繞角)
　(城在縣東南隋書地理志襄城郡下云開皇初為伊/州大業初改汝州而魯山縣則作魯縣舊唐書地理)
　(志則云魯山隋舊縣是汝州魯山縣並隋置又/云以下盖後人所増非杜氏本文也謹訂于此)
十年修澤
　滎陽卷縣東有修武亭(案酈道元水經濟水注引/杜説修武亭作武修亭)
十二年瑣澤
　闕
交剛
　闕
十三年訾
　闕
十六年鳴鴈
　陳留雍丘縣西北有鳴鴈亭
督揚
　闕
制田
　滎陽宛陵縣東有制澤
十七年柯陵
　闕
高氏
　河南陽翟縣西南有高氏亭
獻童
　闕
曲洧
　潁川新汲縣所治曲洧城
襄元年鄫
　陳留襄邑縣東南有鄫城
五年城棣
　陳留酸棗縣西南有棣城
七年鄬
　闕
鄵
　闕
九年戲
　闕
隂版
　洧津
隂口
　闕
十年梧
　闕
陽陵
　闕傳曰諸侯之師還鄭而南至于陽陵晉與楚夾潁
　而軍此則陽陵在潁北也或以為襄城舞陽縣者非
十一年亳城北
　闕
蕭魚
　闕
向
　潁川長社縣東北向鄉
瑣
　滎陽宛陵縣西北有瑣侯亭
濟隧
　闕
十六年湛阪
　襄城昆陽北有湛水東入汝
十八年汾
　襄城縣東北有汾丘城
魚陵
　南陽犨縣北魚齒山
上棘
　闕
胥靡
　闕
獻于
　闕
雍梁
　河南陽翟縣東北有雍氏城
二十四年棘澤
　闕
二十六年城麇
　闕
樂氏
　闕
二十八年黄崖
　黄水之崖
三十年斗城
　闕
酸棗
　陳留酸棗縣
昭元年薫隧
　城門外道名
四年釣臺
　河南陽翟縣南有釣臺陂
五年菟氏
　闕
索氏
　河南成臯縣東有大索城
圉
　闕傳曰晉韓宣子如楚送女韓起反鄭伯勞諸圉或
　以為陳留扶溝縣東北有圉城迂逺非(案續漢書郡/國志扶溝屬)
　(陳留郡晉書地/理志無此縣)
六年柤
　闕
二十年萑苻之澤
　闕
定四年臯鼬
　繁昌縣東南有城臯亭(案晉書地理志/繁昌屬襄城郡)
哀十三年黄池
　陳留封丘縣南有黄亭近濟水傳曰㑹于黄池在縣
　南吳子執子服景伯以還及戸牖然則黄池當在戸
　牖西北或以為陳留外黄縣東溝非矣
戸牖
　陳留外黄縣西北東昏城
宋地
隠元年宋商商丘
　三名梁國睢陽縣也傳曰陶唐氏之火正閼伯居商
　丘祀大火又曰宋大辰之虚也然則商丘在宋地或
　以為漳水之南故殷虚為商丘者非也
黄
　陳留外黄縣東有黄城
十年菅
　闕
郜
　濟隂成武縣東南郜城宋邑也今鄭取之或以為郜
　國非也僖二十年郜子來朝則郜非滅也
防
　高平昌邑縣西南有西防城
老桃
　闕
桓二年稷
　闕
十二年榖丘句瀆之丘
　二名闕
虚
　闕
龜
　闕
十五年袲
　沛國相縣西南有侈亭
莊二十二年蒙澤
　梁國蒙縣
亳
　梁國蒙縣西北有亳城中有成湯冢其西有箕子冢
　(案酈道元水經汳水注引杜説亳城作薄伐城薄又/案説文繋𫝊引杜釋例作亳在梁國䝉澤縣北  城)
　(中有湯冢/凡三亳也)
十六年幽
　闕
三十二年梁丘
　髙平昌邑縣西南梁丘鄉(案酈道元水經濟水注引/杜説梁丘鄉上有有字)
僖元年檉犖
　二名陳國陳縣西北有檉城(案續漢書郡國注陳縣/屬陳國晉書地理志晉)
　(武帝合陳郡于梁國陳縣屬梁國又案酈道元水經/渠水注云杜預云檉即犖也在陳縣西北為非檉小)
　(城也在陳/郡西南)
二年貫
　梁國蒙縣西北有貰城字與貫字相似或曰齊有貫
　澤公羊曰貫澤之㑹
九年葵丘
　陳留外黄縣東有葵丘或曰河南汾隂縣為葵丘非
　也經夏㑹葵丘九月乃盟晉為地主無縁欲㑹而不
　及盟也(案孔頴逹正義云莊八年𫝊連稱管至父戍/葵丘杜云齊地臨淄縣西有地名葵丘此與)
　(彼異者𫝊稱齊侯不務徳而勤逺略西為此㑹則/此地逺處異地不得近在臨淄故釋例以為宋地)
二十一年鹿上
　汝隂有原鹿縣
盂
　闕
二十三年緡
　高平昌邑縣東有東緡城
二十八年孟諸
　梁國睢陽縣東北
文十一年承筐
　陳留襄邑縣西承筐城
長丘
　闕
十四年新城
　梁國榖熟縣西有新城
宣二年大棘
　陳留襄邑縣南有棘鄉
成十六年沙隨
　梁國寜陵縣北有沙隨亭(案酈道元水經汳水注引/杜預釋地沙隨亭作沙陽)
　(亭/)
汋陂
　闕
夫渠
　闕
汋陵
　闕
十八年彭城
　彭城縣也(案晉書地理志彭/城縣屬彭城國)
朝郟
　闕
城郜
　闕
幽丘
　闕
靡角之谷
　闕
襄元年呂
　彭城呂縣
畱
　彭城畱縣
犬丘
　闕或曰譙國酇縣東北有犬丘城迂廻疑
十年訿母
　闕
十二年楊梁
　梁國睢陽縣東南有地名楊梁有楊亭有梁城縣
昭十三年良
　下邳有良城縣
二十七年鬼閻
　潁川長平縣西北有閻亭
二十一年横
　梁國睢陽縣南有横亭
南里
　闕
廚
　闕
鴻口
　梁國睢陽縣東有鴻口亭
新里
　闕
公里
　闕
赭丘
　闕
二十五年曲棘
　陳留外黄縣城中有曲棘里
定十五年老丘
　闕
哀九年雍丘
　陳留雍丘縣
十一年城鉏
　闕
十二年彌作
頃丘
玉暢
嵒
戈
錫
　上六田宋鄭之間隙地也
十四年鞌
　闕
逢澤
　地理志言在滎陽開封縣東北逺疑(案孔穎逹正義/云漢書地理志)
　(開封縣逢澤在東北或曰宋之逢澤也臣瓚案汲郡/古文梁惠王廢逢忌之藪以賜民今浚儀縣有逢忌)
　(陂是也土地名宋都睢陽計去開封四/百餘里非輕行可到故杜以逺疑非也)
二十六年空澤
　闕
連中
　闕
空桐
　梁國虞縣東南有地名空桐有桐亭
唐盂
　闕
紀地
隠元年紀
　東莞劇縣
八年浮來
　東莞縣北有邳鄉西有公來山號邳來之間(案晉書/地理志)
　(東莞縣屬/東莞郡)
莊元年郱
　東莞臨朐縣東南有郱城
鄑
　北海東昌縣西有訾城(案續漢書郡國志都昌屬北/海國考晉書地理志故漢北)
　(海地分屬齊國及濟南城陽東/莞諸郡無北海國亦無都昌縣)
郚
　東莞朱虚縣東南郚城也
三年酅
　齊國東安平縣
衛地
隠三年衛殷虚
　二名汲郡朝歌縣
四年清
　濟北東阿縣東北有清亭
五年牧
　闕
七年楚丘
　濟隂成武縣之西南有楚丘城
八年垂犬丘
　二名濟隂句陽縣東北有垂亭
桓元年越
　闕近垂地
三年蒲
　陳留長垣縣西南有蒲城
十年桃丘
　齊北東阿縣東南有桃丘(案集解桃丘作桃城劉昭/續漢書郡國志注酈道元)
　(水經濟水注引/杜説並作桃城)
十六年莘
　陽平縣西北有莘亭(案晉書地理志陽/平縣屬陽平郡)
十八年首止
　陳留襄邑縣東南有首鄉城
莊十四年鄄
　東郡鄄城(案晉書地理志晉初分東/郡置漢陽國鄄城屬濮陽)
二十七年城濮
　闕
閔二年熒澤
　戰而又及河則非河南熒澤闕(案杜預集解云此熒/澤當在河北孔穎逹)
　(正義云禹貢豫州滎陂既潴導沇水入于河溢為滎/是滎在河南此時衛都河北為狄所敗乃東徙渡河)
　(故知此熒澤當在河北但沇水入河乃泆被/河南多故專得滎名其北雖少亦稱滎也)
共
滕
　衛别邑也(案杜隠六年集解云諸地名闕者不復記/其闕孔穎逹正義云如翼侯奔隨注云隨)
　(晉地鄭人侵衛牧注云衛邑如此所類者皆言闕/是也據此則僅言某國之邑皆杜所闕矣後倣此)
曹
　衛下邑(案孔頴逹正義云曹/當在河南近楚丘)
僖十三年鹹
　東郡濮陽縣東南有鹹城(案晉書地理志晉初分東/郡置濮陽國濮陽縣屬濮)
　(陽/國)
十五年匡
　陳留長垣縣西南有匡城
十八年菟圃
　闕
訾婁
　闕
二十三年五鹿
　衛縣西北地名有五鹿(案晉書地理志/衛縣屬頓丘郡)陽平元城縣
　東亦有五鹿(案程公説春秋分記引釋例云濮陽縣/南三十里有五鹿城元城縣東亦有五)
　(鹿墟與永樂/大典小異)
二十八年斂盂
　闕
襄牛
　闕
酅
　闕
宛濮
　陳留長垣縣西南有宛亭近濮水
三十一年帝丘
　古帝顓頊之墟故曰帝丘昆吾氏因之故曰昆吾之
　墟東郡濮陽縣是也
文元年戚
　頓丘衛縣西戚城在枯河東又相州臨河縣東有戚
　城也(案魏書地形志云司州治鄴城太祖天興四年/置相州天平元年遷都改隋書地理志臨河縣)
　(屬汲郡開皇六年置舊唐書地理志相州下云漢魏/郡也後魏道武改為相州唐因之臨河屬焉縣本隋)
　(分黎陽縣置杜佑通典亦云後魏道武置相州取河/亶申居相之義東魏静帝初遷都于此唐仍為相州)
　(臨河其支縣也則相州元魏置臨河縣隋置/此條又相州以下斷非杜氏本文謹訂于此)
宣十二年清丘
　東郡濮陽縣東南有清丘
成二年鞫居
　闕
新築
　闕
六年鍼
　闕
七年馬陵
　陽平元城縣東南有地名馬陵
襄十四年近關
　闕
丘宫
　闕
阿澤
　濟北東阿縣西南有大澤
十九年柯
　魏郡内黄縣東北有柯城
二十年澶淵
　頓丘縣南繁汙地(案晉書地理志頓丘縣屬頓邱郡/又案酈道元水經河水元注引杜)
　(説作澶淵在頓丘/縣南今名繁淵)
二十六年茅氏
　闕
圉
　闕
西鄙懿氏
　戚城西北有懿氏城
羊角
　東郡廩丘縣所治羊角城(案晉書地理志晉初分東/郡置濮陽國廪丘縣屬濮)
　(陽/)又滑州東南有羊角故城(案隋書地理志東郡下/云開皇九年置把州十)
　(六年改為滑州則滑州隋置此條又/滑州以下非杜氏本文謹訂于此)
昭十三年平丘
　陳留長垣縣西南平丘城
二十年平夀
　闕
死鳥
　闕
定四年武父
　傳曰封畛土畧自武父以南則武父衛之北境也非
　河南武父其地闕無處也
有閻之土
　闕
相土之東都
　闕
六年豚澤
　闕
七年沙璅
　二名陽平元城縣東南有沙亭
八年瓦
　東郡燕縣東北有瓦亭(案續漢書郡國志燕縣屬東/郡攷晉書地理志故漢東郡)
　(地分屬濮陽國及陽平頓/丘諸郡無東郡亦無燕縣)
曲濮
　闕
鄟澤
　闕
十三年垂葭郹氏
　二名髙平鉅野縣西南有郹亭
十四年牽脾上梁之間
　二名魏郡黎陽縣東北有牽城
盂
　闕
哀二年鐡
　戚城南有鐵丘
十一年犂
　闕
外州
　闕
巢
　闕
鄖
　闕
少禘
　闕
十六年平陽
　東郡燕縣東北有平陽亭
十七年藉圃
　闕
二十五年彭
　闕
泠
　闕
城鉏外里
　二名闕
二十六年平莊之上
　闕
　
　春秋釋例巻五
欽定四庫全書
　春秋釋例巻六
　　　　　　　　　　　　晉　杜預　撰
　　　土地名第四十四之二
虢地
隠元年虢都上陽
　二名虢國都於上陽𢎞農陕縣東南有虢城
莊二十一年玤
　闕
三十二年莘
　闕
僖二年下陽
　河東大陽縣也
桑田
　𢎞農陜縣東北有桑田亭
莒地
隠二年莒
　城陽莒縣
密
　城陽淳于縣東北有密鄉
僖二十六年向
　闕(案杜預宣二年取向集解云東/海承縣東南有向城逺疑也)
文七年鄢陵
　闕
成八年渠丘
　城陽莒縣南有渠丘(案杜預集解作莒縣有逺里劉/昭續漢書郡國志注引杜説作)
　(莒縣有/遽丘里)
襄二十年向
　闕
二十三年且于
　闕
夀舒
　闕
蒲侯氏
　闕
二十四年介根
　城陽黔陬縣東北計基城又密州東南有古豕根也
　(案隋書地理志髙宻縣下云舊置膠州開皇五年改/為宻州杜佑通典宻州下云後魏置髙宻郡後置膠)
　(州隋初為宻州以宻水為名則宻州隋置/此條又宻州以下非杜氏本文謹訂于此)
昭元年大厖
　闕
常儀靡
　闕
五年防
　城陽平昌縣西南有防亭
兹
　姑幕縣東北有兹亭
十年郠
　闕
十九年紀鄣紀
　二名東海贑榆縣東北有紀城(案酈道元水經淮水/注引杜説紀字上有)
　(故/字)
二十二年夀餘
　闕
齊地
隠三年齊
　齊國臨淄縣
石門
　濟北廬縣故城西南濟水以石為門
盧
　濟北盧縣故城
六年艾
　㤗山牟縣東南有艾山(案司馬彪續漢書郡國志牟/縣屬㤗山晉書地理志作東)
　(牟/)
　又琅琊臨沂縣東艾亭疑(案劉昭續漢書郡國志注/于琅琊國臨沂縣下云左)
　(𫝊隠六年盟于艾杜預曰縣/東南有艾山與本書小異)
桓三年嬴
　泰山嬴縣
十七年黄
　闕或曰東萊黄縣非也經公子遂如齊至黄乃復傅
　曰盟于黄平齊紀且謀衛故也黄在齊衛之間
莊二年禚
　闕
七年榖小榖
　二名濟北榖城縣城中有管仲井
八年葵丘
　齊國臨淄縣西有地名葵丘
姑棼
　闕
貝丘
　樂安博昌縣南有地名貝丘(案劉昭續漢書郡國志/注引杜説貝丘作貝中)
　(云又案酈道元注水經河水/  杜此條盖用京相璠之説)
九年乾時
　時水在樂安界歧流旱即竭涸故曰乾時(案酈道元/水經瓠子)
　(河注引杜説/歧流作枝流)
堂阜
　東莞蒙隂縣西北有夷吾亭或曰鮑叔解夷吾縛于
　此因以為名然則古堂阜也(案晉書地理志䝉隂屬/瑯琊國不屬東莞郡)
十三年杏北杏
　二名闕
柯
　濟北有東阿縣
閔元年落姑
　闕
僖三年陽榖
　東平須昌縣北陽榖城
四年穆陵
　闕
無棣
　闕
十八年甗
　闕
二十六年酅
　濟北榖城縣西北有地名酅下
文十一年周首
　濟北榖城縣東北有周首亭
十六年郪丘
　闕
十八年申池
　或曰齊城南面西頭第一門名申門齊城無池唯此
　門左右有池疑
宣元年平州
　泰山牟縣西平州鄉
八年垂
　闕
成二年鞌
　闕
袁婁
　闕(案穀梁云鞌去齊五百里袁婁去齊五十里孔穎/逹正義駁之云齊之四境不應過遥且鞌已是齊)
　(地未必境上之邑豈得去齊有五百里乎穀梁又云/一戰緜地五百里是甚言之耳釋例土地名鞌與袁)
　(婁並闕不知其處/逺近無以驗之)
莘
　闕又云博州武水縣西北有故莘城也(案隋書地理/志開皇十六)
　(年置博州大業初州廢武水屬武陽郡亦開皇十六/年置杜佑通典云隋置愽州煬帝初州廢唐復置博)
　(州武水屬焉縣本漢陽平地隋改今縣則愽州武水/縣皆隋置此條又云以下非杜氏本文謹訂于此)
華泉
　闕又云不注山下有此泉齊州歴城縣有華不注山
　(案漢書地理志歴城縣屬濟南郡續漢書郡國志同/魏書地形志齊州治歴城劉義隆置冀州皇興三年)
　(更名領郡六歴城仍屬濟南郡則齊州元魏/置此條又云以下非杜氏本文謹訂于此)
徐關
　闕又云齊州章丘縣有故齊關城(案隋書地理志章/丘屬齊郡舊曰髙)
　(唐開皇十六年改舊唐書地理志章丘屬齊州漢陽/丘縣隋為章丘則章丘縣隋置此條又云以下非杜)
　(氏本文與/上二條同)
石窌
　濟北盧縣東有地名石窌
丘輿
　闕
馬陘
　闕
十七年清
　陽平樂平縣也(案永樂大典樂平平字脱集解本並/同攷晉書地理志樂平屬陽平郡又)
　(攷續漢書郡國志樂平侯國/故清章帝更名謹據此増人)
襄二年東陽
　闕
耏外
　闕
十八年平隂
　濟北廬縣東北平隂城
防門
　平隂城南有防防有門(案程公説春秋分記引釋例/作平隂城南北防有門劉昭)
　(續漢書郡國志注引/杜説又云在縣北)
京兹
　平隂城東南
邿
　平隂城西有邿山
郵棠
　闕
十九年祝柯督揚
　二名濟南祝阿縣也
句瀆之丘
　闕
髙唐
　濟南祝阿縣西北髙唐城(案于欽齊乗引杜釋例作/濟南祝柯縣西北有援城)
　(有髙唐城春/秋時齊邑)
灑藍
　闕
二十五年重丘
　闕
棠
　闕
弇中
　或曰㤗山萊蕪縣西有甕口谷疑(案杜説集解/云弇中狹道)
二十六年廩丘
　東郡廩丘縣故城是(案孔穎逹正義云釋例土地名/以廩丘為齊地案廩丘地在東)
　(郡則是衛之邦域齊竟不至此也羊角髙魚皆在東/郡廩丘與之相近齊不得别有廩丘烏餘齊之大夫)
　(得以廩丘奔晉者盖齊人往前取得衛邑以賜烏餘/如鄭公孫叚之得州宋樂大心之有原也宋鄭大夫)
　(得以晉地為采邑是以齊大夫得以衛地為采邑杜/見齊人以之奔晉故釋例以為齊地明年討烏餘皆)
　(反其邑而歸諸侯盖以廩丘歸齊也丘又案晉/書地理志晉初分東郡置濮陽國廩  屬濮陽)
二十七年崔
　濟南東朝陽縣西北有崔氏城(案晉書地理志東朝/陽屬樂安國不屬濟)
　(南/郡)
二十八年邶殿
　闕
昭三年莒
　闕
五年寜風
　闕
十年稷
　闕(案杜集解云稷/祀后稷之處)
棘
　齊國西安縣東有㦸里亭城(案㦸邑晉書地/理志作棘里)
夫于
　濟南於陵縣西北有于亭(案續漢書郡國志於陵屬/濟南郡晉書地理志無此)
　(縣/)
十一年渠丘
　齊國西安縣
二十年聊攝
　平原有聊城縣縣之東北有攝城
沛
　闕
二十五年野井
　濟南祝阿縣東有野井亭
定九年媚
　闕
十年夾谷祝其
　二名闕
哀六年頼
　或曰濟南菅縣南有賴亭疑(案續漢書郡國志菅縣/屬濟南郡晉書地理志)
　(無此/縣)
駘
　闕
殳冐淳
　闕
八年潞
　闕
十年鄎
　闕
犂犂丘隰
　三名濟南有隰隂縣(案晉書地理志濟南郡統縣五/無隰隂縣攷漢書及續漢書濟)
　(南所屬亦/無是縣)
轅
　濟南祝阿縣西北有轅城(案酈道元水經河水注引/杜説云濟南祝阿縣西北)
　(有瑗城轅即瑗也與本文微異又案/于欽齊乗引杜説例瑗城作援城)
十一年艾陵
　闕
清
　濟北盧縣東有清亭
愽
　㤗山愽縣
十四年舒州
　闕
豐丘
　闕
郭關
　闕
二十一年顧
　闕
舟道
　闕
二十七年留舒
　闕
陳地
隠三年陳
　陳國陳縣(案晉書地理志晉武帝合/陳郡于梁國陳縣屬梁國)
僖二十三年焦
　譙國譙縣(案晉書地理志/譙縣屬譙郡)
夷城父
　二名譙國城父縣(案晉書地理志/城父縣屬譙郡)
文九年壺丘
　闕
宣十一年辰陵
　潁川長平縣東南有辰亭
成十六年鳴鹿
　陳國武平縣西南有鹿邑亭(案晉書地理志/武平縣屬梁國)
哀六年大𠖇
　闕
杞地
隠四年把縁陵
　二名國都於縁陵陳留寜陵縣城中有禹祠也(案漢/書地)
　(理志寜陵屬陳留郡顔師古注引孟康説曰/故葛伯國今葛鄉是晉書地理注屬梁國)
牟婁
　城陽諸縣東北有婁鄉
宣十五年無婁
　闕(案隠四年杜氏集解云杞國本都陳留雍丘縣推/尋事蹟桓六年淳于公亡國杞似并之遷都淳于)
　(僖十四年又遷縁陵襄二十九年晉人城杞之淳于/杞又遷都淳于正義云漢書地理志陳留郡雍丘縣)
　(故杞國武王封禹之後東樓公是杞本都此也志又/云北海郡淳于縣應劭曰春秋州公如曹左氏傳曰)
　(淳于公如曹臣瓚按州國名淳于國之所都此淳于/縣于漢屬北海郡晉時屬東莞郡故釋例土地名云)
　(州國都于東莞淳于縣以雍丘淳于雖郡别而境連/也襄二十九年晉帥諸侯城杞昭元年祁午數趙文)
　(子之功云城淳于是知淳于即杞都也觀此知淳于/自桓六年後即屬杞本書仍屬州國未嘗明言杞取)
　(故附識于此東又案淳于縣晉書屬/城陽郡不屬  莞郡正義亦微訛)
蔡地
隠四年蔡
　汝南上蔡縣
桓二年鄧
　潁川召陵縣西南有鄧城
莊十年莘
　闕
成六年桑隧
　汝南朗陵縣東北有桑里亭在上蔡西南
昭十九年郹陽
　闕
邢地
隠五年邢
　廣平襄國縣
閔二年夷儀
　闕
僖元年聶北
　闕
郕地
隠五年郕
　東平剛平縣西南有成鄉
桓十一年夫鍾
　闕
文十一年郕邽
　或曰邑或曰玉闕
晉地
隠六年晉大鹵大原大夏參虚晉陽
　六名太原晉陽縣(案宣十四年左傳范宣子曰昔匄/之先自虞以上為陶唐氏杜預集)
　(解云陶唐堯所治地太原晉陽縣也終虞之世以為/號故曰自虞以上孔穎逹正義云如杜此注陶唐共)
　(為一名即是晉陽縣也釋例云晉大鹵太原太夏參/虚晉陽六名太原晉陽縣也唯載六名而言不及唐)
　(釋例又别記小國所都唐太原晉陽縣也亦云唐是/晉陽而言不及陶則以陶與唐别不是共為一名也)
　(史記云帝堯為陶唐氏韋昭云陶唐皆國名猶湯稱/殷商也案經傳契居商故湯以商為國號後盤庚遷)
　(殷故殷商雙舉歴檢書傳未聞帝堯居陶而以陶冠/唐盖地以二字為名所稱或單或複也張晏云堯為)
　(唐侯國于中山唐縣然則唐是中山縣名非晉陽也/堯自唐侯而升為天子既為天子乃治於晉陽故杜)
　(於晉陽六名言不及唐記其諸國之都乃云唐是晉/陽言堯為天子號曰陶唐其治在晉陽耳唐非晉陽)
　(縣内之地名也舜受堯禪封堯子丹朱為王者之後/猶稱為唐其名不易終虞之世以陶唐為號故曰自)
　(虞以/上也)
五年曲沃新城下國
　三名河東聞喜縣(案孔穎逹正義云曲沃邑也而稱/國者晉昭侯嘗以此邑封桓叔桓)
　(叔國之三世武公始并晉國遷居而就/之此曲沃晉之舊國故謂之為下國也)
翼
　平陽絳邑縣有翼城(案續漢書郡國志絳邑屬河東/有翼城劉昭注云杜預曰在縣)
　(東八/十里)
隨
　闕
六年鄂
　闕
桓二年條
　闕
千畝
　西河介休縣南地名千畝
陘庭
　闕
三年汾隰
　闕
莊二十五年聚
　闕
二十六年絳故絳
　二名平陽絳邑縣西絳邑城
二十八年東關
　闕
蒲蒲城
　二名平陽蒲子縣
屈二屈
　二名平陽北屈縣
僖八年采桑
　平陽北屈縣西南有采桑津也
九年髙梁髙梁之虚
　二名平陽楊縣西南髙梁城
十年韓韓原宗丘
　三名故韓國闕
十五年河外列城五
　河之南也焦瑕其二城其三闕(案孔穎逹正義云河/自龍門而南至華隂)
　(而東晉在西河之東南河之北以河北為内河南為/外虢略虢之境界也獻公滅虢而有之今許以賂秦)
　(列城五者自華山而東盡/虢之東界其間有五城也)
東盡虢畧
　從河西南行而東盡故虢地也(案劉昭續漢書郡國/志注引杜説河西作)
　(河/曲)
解梁城
　河東解縣(案孔穎逹正義云解梁城在/河北非在河外五城之數也)
隂
　闕
十六年狐廚
　平陽臨汾縣西北有狐谷亭
受鐸
　闕
昆都
　闕(案孔穎逹正義云汾水從平陽南流折而西入於/河臨汾縣在汾水北狐谷疑是狐廚乃在縣之西)
　(北則狐廚受鐸皆在汾北狄自北而侵/南渉汾水至於昆都昆都在汾南也)
二十四年令狐
　闕(案杜預集解云令狐在/河東當與刳酋相接)
桑泉
　河東解縣西桑泉城(案劉昭續漢書郡國志注/引杜説云在解縣東南)
臼衰
　河東解縣東南有臼城
廬桞
　闕
郇郇瑕氏
　二名古國名(案杜預集解云解/縣西北有郇城)
原
　闕
屏
　闕
樓
　闕
緜上縣
　二名西河介休縣南有地名緜上
二十五年南陽
　晉所始開河内汲郡地(案杜預集解云在晉/山南河北故曰南陽)
二十七年被廬
　闕
二十八年河陽
　河内有河陽縣
南河
　汲郡河南渡而東
三十年焦
　闕
瑕
　闕
三十一年清原清
　二名河東聞喜縣北清原也
三十三年箕
　太原陽邑縣南有箕城
先茅之縣茅
　二名河東大陽縣西南有茅津茅亭
文三年王官
　闕
郊
　闕
五年􁐀
　汲郡修武縣也
六年夷
　闕
董
　河東汾隂縣有董亭
郫郫邵
　二名闕
七年菫隂
　闕傳曰先克奪蒯得田于菫隂
八年武城
　闕
十年北徴
　闕
十二年河曲
　河東蒲坂縣南
羇馬　　　　　　　　　　　　　　　　　　一
　闕
瑕
　河東猗氏縣東北有瑕城
十三年桃林之塞
　𢎞農華隂縣東潼關(案孔頴逹正義云桃林之塞在/南河之南逺處晉之南境從秦)
　(適周乃由此路使詹嘉守此塞者以秦與東方諸侯/逺結恩好及西乞聘魯亦應更交餘國慮其要結外)
　(援東西圖已故使守此/阨塞欲斷其往來也)
諸浮
　闕(案孔穎達正義云諸/浮當是城外之近地)
十七年黄父黒壤
　二名闕
宣二年隂地
　晉之河南山北自上洛以東至陸渾
六年邢丘
　河内平臯縣也
七年向隂
　闕
十二年董澤
　河東聞喜縣東北有董池陂
十五年曲梁
　廣平曲梁縣也
輔氏
　闕
稷
　河東聞喜縣西有稷山亭
雒
　闕
𤓰衍之縣
　闕
十七年斷道卷楚
　二名闕
野王
　河内野王縣
范
　闕
成元年赤棘
　闕
五年垂棘
　闕
六年盬
　河東猗氏縣鹽池(案孔穎逹正義云盬河東鹽池袤/五十一里廣七里周縂一百一十)
　(六里從盬省古聲唯此池之/鹽獨名為盬餘盬不名盬也)
新田綘
　二名平陽綘邑縣也
九年銅鞮
　上黨銅鞮縣也
十年桑田
　闕
十三年河
　闕
箕郜
　闕
十六年苕丘
　闕
十七年虚
　闕
襄元年瓠丘
　河東垣縣東南有壺丘亭
三年長樗
　闕
鷄澤
　廣平曲梁縣西南
十年著雍
　闕傳曰晉侯還及此而疾則著雍在河之南也或曰
　宋地非
十一年櫟
　河東北間
十八年長子
　上黨長子縣
純留
　上黨屯留縣
梗陽
　太原晉陽縣南梗陽城
二十一年著
　闕
祁
　太原祁縣
二十三年雍榆
　汲郡朝歌縣東有雍城
朝歌
　汲郡朝歌縣
孟門
　闕(案杜預集解云/孟門晉隘道)
熒庭
　闕
東陽
　晉之山東魏郡廣平以北(案孔穎逹正義云昭二十/二年傳曰荀吳襲東陽遂)
　(襲鼔滅之鼓在鉅鹿居山之東山東曰朝陽知東陽/是寛大之語縂為晉之山東故為魏郡廣平以北二)
　(年齊晏弱城東陽以偪萊哀八年吳伐魯克東陽晉/齊魯皆有東陽名同而實異服䖍以東陽為魯邑謬)
　(之甚/矣)
二十六年鄐鄐田
　二名闕
苗
　河内軹縣南有苗亭
二十七年木門
　闕或曰魏邑也子鮮奔晉託於木門
三十年任
　廣平任縣
昭二年中都
　西河介休縣東南中都城
五年楊楊氏
　二名平陽楊縣故楊國也
八年魏榆
　闕(案孔穎逹正義云服䖍云魏邑榆州里名襄二十/三年叔孫豹次于雍榆雍榆地名知魏榆亦地名)
　(也/)
虒祁
　平陽綘邑縣西汾水上也(案杜預集解云虒祁在/綘西四十里臨汾水)
九年戲陽
　魏郡内黄縣北有戲陽城
十七年棘津
　闕
二十八年乾侯
　魏郡斤丘縣
鄔
　太原鄔縣
平陵
　闕
塗水
　太原榆次縣
馬首
　闕
盂
　太原盂縣
平陽
　平陽縣(案晉書地理志平/陽縣屬平陽郡)
三十一年適歴
　闕
定元年大陸
　汲郡修武縣西北吴澤
三年平中
　闕
九年五氏寒氏
　二名闕
中牟
　滎陽有中牟縣迴逺疑(案孔穎逹正義云此中牟在/晉境内也趙世家云獻侯即)
　(位治中牟漢書地理志云河南郡有中牟縣趙獻侯/自耿徙此又云三家分晉河南之中牟魏分也杜言)
　(今滎陽有中牟縣謂此河南之中牟也晉世分河南/為滎陽郡中牟屬焉此地乃在河南計非晉境所及)
　(故云迴逺疑非也又三家分晉中牟屬魏則非趙得/都之趙獻侯治中牟亦非河南之中牟也此言晉車)
　(在中牟哀五年趙鞅伐衛圍中牟論語佛肹為中牟/宰與趙獻侯所都中牟或當是一必非河南中牟當)
　(於河北别有中牟但不復知其處耳臣瓉作漢書音/義云河南中牟春秋在鄭之疆内及三卿分晉則為)
　(魏之邦土趙界自漳水以北不及此也春秋衛侯如/晉過中牟案此之中牟非衛適晉之次也汲郡古文)
　(曰齊師伐趙東鄙圍中牟此中牟不在趙之東也案/中牟當在温水之上考瓚言河南中牟非此中牟誠)
　(如其語謂此中牟當在温/水之上不知其所據也)
十三年河内
　河内汲郡
邯鄲
　廣平鄲邯縣
十四年百泉
　闕
哀元年棘蒲
　闕
四年上雒
倉野
　並在上雒縣也(案續漢書郡國志上雒侯國屬京兆/尹有蒼野聚劉昭注引杜預説曰在)
　(縣南雒又案晉書理地/志上  縣屬上雒郡)
少習
　上雒商縣武關
臨
　闕
欒
　趙國平棘縣西北有欒城
鄗
　趙國高邑縣
逆畤
　闕
隂人
　闕
壺口
　潞縣東有壺口關(案晉書地理志/潞縣屬上黨郡)
柏人
　趙國柏人縣
十五年冠氏
　陽平館陶縣
二十三年英丘
　闕
薛地
隠十一年薛
　魯國薛縣(案晉書地理志/薛縣屬魯郡)
定元年邳
　下邳縣故邳國(案晉書地理志下/邳縣屬下邳國)
許地
隠十一年許
　潁川許昌縣
成四年展陂
　闕
鉏任泠敦之田
　闕
十四年叔申之封
　闕
襄十六年棫林
　闕
函氏
　闕
昭九年夷城父
　二名城父縣屬譙郡
鄧地
桓七年鄧
　義陽鄧縣
九年鄾
　鄧縣南沔水之北鄾也
秦地
桓四年秦雍
　二名秦國都扶風雍縣也
僖十五年靈臺
　始平鄠縣(案集解云靈臺在京兆鄠縣攷兩漢書及/晉書鄠縣兩漢並屬右扶風晉泰始三年)
　(置始平郡鄠縣屬始平集/解訛誤當以本書為正)
王城
　馮翊臨晉縣東故王城今名武鄉(案劉昭續漢書郡/國志注引杜説云)
　(後改為武/鄉在縣東)
三十三年具囿
　闕
文二年彭衙
　馮翊郃陽縣西北有彭衙城
汪
　馮翊臨晉縣東有故汪城
四年邧新城
　闕
七年刳首
　闕
十年少梁
　馮翊夏陽縣
成十三年麻隧
　闕
侯麗
　闕
新楚
　闕
襄十四年棫林
　闕
曹地
桓九年曹
　濟隂定陶縣
僖八年洮
　闕(案僖二十五年冬十二月公㑹衛子莒慶盟于洮/集解云洮魯地孔頴達正義辨之曰八年盟于洮)
　(杜云曹地三十一年魯始得曹田此時不得為魯地/注誤今考莊二十七年春公㑹杞伯姬于洮集解云)
　(魯地則魯亦有洮孔/云杜誤未聞確㩀)
襄十七年曹隧
　闕
重丘
　闕
昭二十年鄸
　闕
定十二年郊
　闕
哀七年黍丘
　梁國下邑縣西南有黍丘亭
揖丘
　闕
大城
　闕
鍾
　闕
邘
　闕
楚地
桓二年荆楚郢
　三名楚國都於郢南郡江陵縣北紀南城東有小城
　名郢
八年沈鹿
　闕
十一年郊郢
　闕
十三年鄢
　襄陽宜城縣
荒谷
　闕
冶父
　闕
莊十八年耼那處
　二名南郡編縣東南有那口城
十九年津
　或曰南郡江陵縣有津鄉
湫
　南郡鄀縣東南有湫城
夕室
　闕
僖四年陘陘隰
　二名潁川召陵縣南有陘亭(案文十六年𫝊師叔曰/先君蚡冐所以服陘隰)
　(也孔穎逹正義云釋例以陘與陘隰為一地楚自武/王始居江漢之間則蚡冐之時未至中土不應已能)
　(越申息服穎川/之邑疑非也)
召陵
　潁川召陵縣
六年武城
　南陽宛縣北武城
二十五年析白羽
　二名南鄉析縣(案晉書地理志後漢獻帝建安十三/年魏武分南陽西界立南鄉郡晉武)
　(帝平吴改南鄉為順/陽郡析縣屬順陽)
二十七年睽
　闕
蒍
　闕
二十八年連榖
　闕
范
　闕
文十年商
　上雒商縣
期思
　戈陽期思縣東北有期思城
十四年廬
　襄陽郡有中廬縣
十六年大林
　闕
陽丘
　闕
訾枝
　闕
選
　闕
阪髙
　闕
句澨
　闕
臨品
　闕
石溪
　闕
仞
　闕
宣三年葉
　南陽葉縣
四年轑陽
　闕
烝野
　闕
漳澨
　闕
臯滸
　闕
十一年郔
　闕
沂
　闕
十二年沈
　汝隂固始縣(案杜預集解云沈或作寢寢縣也孔頴/逹正義云哀十八年有寢尹吴由于)
成七年州來
　淮南下蔡縣
呂
　闕又云豫州新蔡外城古呂國也(案漢書地理志新/蔡屬汝南郡續漢)
　(書郡國志同魏書地形志豫州下云劉義隆置司州/治懸瓠城皇興中改豫州領郡九新蔡縣屬新蔡郡)
　(則豫州元魏置此條又云以/下係後人所増謹訂于此)
十五年鍾離
　淮南縣也
新石
　闕
十六年汝隂之田
　汝水之南近鄭之南地也
瑕
　闕
十七年駕
　闕
釐
　闕
虺
　闕
襄四年繁陽
　汝隂鮦陽縣南有繁陽亭(案集解繁陽在汝南鮦陽/縣南攷前後漢書志鮦陽)
　(並屬汝南晉書地理志魏置汝陽郡後廢晉泰始二/年復分汝南立汝南郡鮦陽屬汝隂集解所云尚沿)
　(漢制本書則據晉所/分𨽻言之謹識于此)
十年柤
　闕或曰彭城傅陽縣西北有柤水溝魯國薛縣西南
　有柤亭譙國酇縣治戲鄉(案晉書地理志/酇縣屬譙郡)皆去鍾離
　五百餘里非諸侯六日載㑹所至也或曰汝南安城
　縣西南有鍾離亭西平縣北有柤亭去偪陽近千里
　又非自㑹九日之所能滅國皆非也
十三年庸浦
　闕
十四年棠
　闕
二十六年雩婁
　安豊雩婁縣
棘
　譙國鄒縣東北有棘亭
昭元年犨
　本鄭地南陽犨縣
郟
　本鄭地襄城郟縣
三年江南之雲夢中
　南郡枝江縣西有雲夢城江夏安陸縣東南亦有雲
　夢城或曰南郡華容縣東南有巴丘湖江南之雲夢
　也
四年櫟
　汝南新蔡縣東北有櫟亭(案昭四年𫝊吴伐楚入棘/櫟麻孔穎逹正義云吴入)
　(楚之邑知此三邑皆楚之東鄙故疑新蔡東北有櫟/亭者是此櫟亭也鄭有櫟邑者則河南陽翟縣也)
　(又案新蔡縣續漢書郡國志/屬汝南晉書地理志屬汝隂)
麻
　闕此麻當在汝隂之左右若河南陽翟縣是鄭之櫟
　襄縣麻陂酇縣為棘皆非吴之所及又惟汝隂自有
　棘櫟(案此條有訛誤今/無可是正姑仍之)
夏汭
　漢水曲入江今夏口也
五年璅
　闕
鵲岸
　廬江舒縣有鵲尾渚
南懐
　闕
汝清
　闕
六年乾谿
　譙國城父縣南(案集解云楚東境屬又案晉/書地理志城武縣  譙郡)
七年章華
　南郡華容縣臺在城内或曰章華臺在譙國城父𫝊
　曰楚子成章華之臺願與諸侯落之如楚道由鄭知
　不在城父者也
九年淮北之田
　淮水北田
夷濮西田
　夷濮本陳地也
十一年不羮
　襄城縣東南有不羮城定陵縣西北有不羮亭(案晉/書地)
　(理志襄城定陵均屬襄城郡羮又案續漢書郡國志/襄城有西不羮定陵有東不  均屬穎川郡晉書帝)
　(分穎川立襄城郡/故属襄城郡城)
十二年潁尾
　潁水之尾淮南下蔡縣西
十三年中犨
　闕
息舟
　闕
鄧
　潁川召陵縣西南有鄧城
魚陂
　江夏竟陵縣城西北有甘魚陂
訾梁
　闕
棘闈
　闕
訾
　闕
豫章
　定二年楚人伐吴師于豫章吳人見舟于豫章而潛
　師于巢以軍楚師于豫章又柏舉之役吳人舎舟于
　淮汭而自豫章與楚夾漢此皆當在江北淮水南蓋
　後徙在江南之豫章也
十四年宗丘
　闕
十七年長岸
　闕
十九年隂
　南鄉隂縣(案晉書地理志/隂縣屬順陽郡)
下隂
　闕
十九年城父
　襄城城父縣
二十三年鷄父
　安豊縣南有鷄偹亭(案晉書地理志安/豊縣屬安豊郡)
薳澨
　闕
二十四年圉陽
　闕
二十五年州屈
　闕
茄
　闕
丘皇
　闕
巻
　南陽葉縣南有卷亭
二十七年潛
　廬江六縣西南潛城
窮
　闕
三十三年養
　闕
三十一年南岡
　闕
定四年容城
　闕
柏舉
　闕
大隧
　闕
直轅
　闕
𠖇阨
　闕
城口
　闕
雍澨
　闕
五年稷
　闕
軍祥
　闕
䴢
　闕
公壻之谿
　闕
成臼
　江夏竟陵有臼水出聊屈山西南入漢水
脾洩
　闕
哀四年負函
　闕
繒關
　闕
豊
　南鄉析縣南有豊鄉(案晉書地理志/析縣屬順陽郡)
三戸
　南鄉丹水縣北有三戸亭(案晉書地理志丹水縣屬/順陽郡酈道元水經丹水)
　(注云漢建安中割南陽右壌為南鄉郡逮晉封宣/帝孫暢為順陽王立為順陽郡因而南鄉為縣)
十二年橐臯
　淮南逡遒縣東南橐澤亭
十六年白
　汝隂襄信縣西南有白亭
慎
　汝隂慎縣
隨地
桓六年隨
　義陽隨縣
瑕
　闕
八年速杞
　闕
黄地
桓八年黄
　弋陽縣(案晉書地理志弋/陽縣属弋陽郡)
莊十九年踖陵
　闕
梁地
桓九年梁
　馮翊夏陽縣
僖十八年新里
　闕
虞地
桓十年虞
　河東大陽縣東北吳城
僖二年鄍
　闕
顛軨
　河東大陽縣東北有地名顛軨坂
鄖地
桓十一年鄖
　江夏雲杜縣東南有鄖城
蒲騷
　闕
宣四年夢
　江夏安陸縣東南有雲夢城
小邾地
莊五年郳小邾
　二名東海昌慮縣東北有郳城
哀二年句繹
　闕
徐地
僖三年徐
　下邳僮鄉東南大徐城
十五年婁林
　大徐城東有婁林鄉(案集解作下邳僮/縣東南有婁亭)
十六年蒲隧
　東海昌慮縣東有蒲鄉(案蒲鄉集解作蒲如陂劉昭/續漢書郡國志注引杜説作)
　(蒲姑/陂)
燕地
莊三十年燕北燕
　二名燕國薊縣也
僖二十五年阪泉
　廣甯涿鹿縣涿泉
昭四年冀之北土
　冀州名也北土燕代之屬
七年虢
　闕
十二年陽唐
　二名中山有唐縣
鄀地
僖二十五年鄀
　商宻也秦楚界上小國其後遷於南郡鄀縣(案孔穎/逹正義)
　(云言鄀本在啇宻者據後鄀移都而復稱鄀耳其實/此時鄀在啇宻後始遷于鄀縣國至彼縣而滅故彼)
　(縣專得/鄀名耳)
商宻
　南鄉丹水縣也(案晉書地理志丹/水縣屬順陽郡)
麇地
文十一年麇
　闕
防渚
　闕
錫穴
　闕
舒地
僖三年舒
　廬江舒縣
文十二年羣舒舒龍舒蓼舒庸舒鳩
　五名廬江六縣西南有龍舒城蓼安豊蓼縣(案杜預/集解云)
　(舒城西南有龍舒孔穎逹正義云世本偃姓舒庸舒/蓼舒鳩舒龍舒鮑舒龔以其非一故統言以包之)
　(又案宣八年楚人滅舒蓼集解云舒蓼二/國名正義云二字轉寫誤當云一國名)
襄二十四年荒浦
　闕
二十五年離城
　闕
庸地
文十六年庸
　庸上庸縣(案晉書地理志上/庸縣屬上庸郡)
方城
　上庸縣東有方城亭
禆
　闕
鯈
　闕
魚
　魚復縣(案續漢書郡國志魚復縣屬巴郡/晉書地理志魚復縣屬巴東郡)今巴東永
　安縣(案劉昭續漢書郡國志注宋書州郡志並引譙/周巴記云初平中荆州帳下司馬趙韙建議分)
　(巴郡安漢以下為永寜郡建安六年劉璋改永寜為/巴東郡而宋書又云魚復侯相漢舊屬縣巴郡劉偹)
　(章武二年改為永安晉武帝太康/元年復舊則永安縣蜀漢所置也)
郯地
宣四年郯
　東海郯縣
昭七年羽淵
　東海祝其縣西羽山西南也
萊地
宣七年萊
　東萊黄縣
襄六年棠
　或曰北海即墨縣有棠鄉(案續漢書郡國志即墨屬/北海國晉書地理志即墨)
　(屬濟/南郡)
吳地
成七年吳
　吳郡吳縣
襄三年鳩兹
　丹陽蕪湖縣東今臯夷也
十四年臯舟之隘
　闕
二十八年朱方
　闕
三十一年延州來
　闕(案孔潁逹正義云釋例土地名延州來闕不知其/處則杜謂延州來三字共為一邑服䖍云延延陵)
　(也州來邑名季子讓王位升延陵為大夫食邑州來/𫝊家通言之案𫝊文謂之延陵季子則是延陵與州)
　(來必不得為一但不知何以呼為延陵耳或延陵亦/是邑名盖並食二邑故連言之又昭二十七年正義)
　(云釋例延州來闕杜意當謂/吳地别有州來非楚邑也)
昭五年鵲岸
　廬江舒縣東南江水有鵲尾渚
六年房鍾
　闕
哀九年邗
　在廣陵東南自邗江穿溝東北向射陽湖西北末至
　口入淮今謂之韓江口
十二年鄖發陽
　二名廣陵海陵縣東南有發谿口
十五年良
　闕
十六年頯黄氏
　闕
十七年笠澤
　闕
二十年艾
　豫章有艾縣也
越地
定八年越於越
　二名㑹稽山隂縣
十四年檇李
　吳郡嘉興縣南有醉李城
陘
　闕
哀元年夫椒
　吳郡吳縣西南太湖中有椒山
十三年姑蔑
　東陳太末縣
十九年冥
　闕
二十二年甬東
　㑹稽句章縣東海中洲
有窮地
襄四年有窮窮石
　二名闕
鉏
　闕
三苖地
昭元年三苖
　闕
襄十四年𤓰州
　敦煌郡敦煌縣
有虞地
哀元年有虞
　梁國有虞縣(案孔穎逹正義云有鰥在下曰虞舜又/曰釐降二女于媯汭嬪于虞皇甫謐云)
　(嬪于虞因以虞為氏虞今河東大陽縣西山上虞城/是也然則舜有天下其代號虞本河東大陽之虞及)
　(周之興封仲雍之後為虞國即彼地是也但舜既禪/禹禹封舜後為諸侯雖取虞為國名未必封於河東)
　(虞地而梁國有虞縣其地以虞為名疑是夏時虞/國杜于地名言有者皆是疑辭言有以示不審也)
綸
　闕
　　　右國四十并周凡四十一經𫝊地名九百一十
　　　三(案本文地名實/八百八十九條)其四百五十七闕(案本文闕/者實四百)
　　　(六十/條)
　
　
　
　
　
　
　
　
　春秋釋例巻六
欽定四庫全書
　春秋釋例巻七
　　　　　　　　　　　　　晉　杜預　撰
　　　土地名第四十四之三
小國地
隠元年虢
　滎陽縣(案晉書地理志滎/陽縣屬滎陽郡)
共
　汲郡共縣
宿
　東平無鹽縣
祭
　闕
申
　南陽宛縣
夷
　城陽壯武縣所治夷安地
二年向
　譙國龍亢縣東南有向城(案晉書地理志/龍亢縣屬譙郡)
極
　闕
五年燕
　東郡燕縣(案隠五年正義云燕有二國一稱北燕此/則南燕也世本燕國姞姓地理志東郡燕)
　(縣南燕國姞姓黄帝之後也小國無世家不知其君/號諡惟莊二十年燕仲父見𫝊耳  又案續漢書郡)
　(國志燕縣屬東郡攷晉書地理志故漢東郡地分/屬濮陽國及平陽頓丘諸郡無東郡亦無燕縣)
七年滕
　沛國公丘縣東南有滕城(案續漢書郡國志公丘縣/属沛國晉書地理志公丘)
　(縣屬/魯國)
凡
　汲郡共縣東南有凡城
十年戴
　陳留外黄縣東南有戴地(案隱十年正義引漢書地/理志云梁國甾縣故戴國)
　(應劭曰章帝改曰考城古者甾戴聲相近故鄭𤣥詩/箋讀椒戴為熾甾是其音大同故漢於戴國立甾縣)
　(於晉屬/陳留)
十一年息
　汝南新息縣
桓二年郜
　濟隂成武縣東南有北郜城
三年芮
　馮翊臨晉縣有芮鄉
魏
　河東河北縣
五年州淳于
　二名國都於東莞淳于縣(案東莞淳于縣集解作城/陽淳于縣攷晉書地理志)
　(淳于縣屬城陽郡不/屬東莞郡集解是)
七年榖
　南鄉筑陽縣北榖城(案晉書地理志後漢獻帝建安/十三年魏武分南陽西界立南)
　(鄉郡晉武帝平吴改南鄉/為順陽郡筑陽縣屬順陽)
九年巴
　巴郡江州縣
荀
　闕
賈
　闕
十一年貳
　闕
軫
　闕
絞
　闕
州
　南郡華容縣東南有州陵城
蓼
　義陽棘陽縣東南湖陽城
十二年羅
　在宜城縣西山中後徙南郡枝江縣(案晉書地理志/宜城屬襄陽郡)
十三年賴
　義陽隨縣賴鄉
十五年牟
　泰山牟縣(案續漢書郡國志作牟縣晉書/地理志作東牟縣均屬㤗山)
葛
　梁國寜陵縣東北葛鄉(案孔穎逹正義云桓五年漢/書地理志陳留郡寜陵縣應)
　(劭曰古葛伯國然/則於晉屬梁國也)
莊二年於餘丘
　闕(案莊二年正義云公羊穀梁皆以於餘丘為邾之/别邑左氏無𫝊春秋未有伐人之邑而不繫國者)
　(此無所繫故知是國釋例注/闕不知其處盖近魯小國也)
十年譚
　濟南平陵縣西南譚城(案續漢書郡國注東平陵屬/濟南郡晉書地理志濟南郡)
　(無此/縣)
十二年蕭
　沛國蕭縣(案孔穎達正義云宣十二年楚子滅蕭定/十一年宋公之弟辰入于蕭以叛則此後)
　(復為宋/邑也)
十三年遂
　濟北蛇丘縣東北有遂鄉
十六年滑費滑
　二名滑國都於費河南緱氏縣(案成十七年𫝊鄭子/駟侵晉虚滑杜預集)
　(解云滑國為秦所滅時屬晉後屬周孔穎逹正義云/僖三十三年秦人滅滑經書入則是滅而不有不知)
　(滅後屬何國也此言侵晉知此時屬晉耳襄十八年/𫝊楚公子格侵費滑胥靡注云胥靡鄭邑不言費滑)
　(杜意當以費滑為周邑也然若是周邑當言侵周以/别之定六年𫝊稱鄭伐周馮滑胥靡爾時胥靡亦為)
　(周邑盖費滑胥靡周鄭之/間襄時屬鄭定時屬周)
十八年權
　南郡當陽縣東南有權城
三十年鄣
　東平無鹽縣東北有鄣城
閔元年耿
　平陽皮氏縣東南有耿鄉
霍
　平陽永安縣東北有霍太山
二年陽
　闕
僖二年江
　汝南陽安縣
冀
　平陽皮氏縣東北有冀亭
五年弦
　弋陽軑縣東南
道
　汝南陽安縣南有道亭
柏
　汝南西平縣有柏亭
六年微
　東平夀張縣西北有微鄉微子冢
十四年鄫
　琅琊鄫縣
十五年厲
　義陽隨縣北有厲鄉
韓
　闕(案杜預集解云韓/國在河東郡界)
十七年英氏
　闕
項
　闕(案杜預集解云項國今汝隂項縣攷/晉書地理志項屬梁國不屬汝隂)
宻
　滎陽宻縣
二十一年任
　任城縣也(案晉書地理志任/城縣屬任城國)
須句
　東平須昌縣西北有須句
顓臾
　㤗山南武陽縣東北有顓臾城
二十三年頓
　汝陰南頓縣(案續漢書郡國志晉書地理志南頓/並屬汝南本文汝隂當是汝南之誤)
二十四年管
　滎陽京縣東北管城
毛
　闕
聃
　闕
雍
　河内山陽縣西有雍城
畢
　京兆長安縣西北周武王冢武王葬畢地
鄷
　始平鄠縣東有鄷邑亭
邘
　河内野王縣西北有邘城
應
　襄城城父縣西南有應城
蔣
　弋陽期思縣所治蔣鄉亭
茅
　髙平昌邑縣西有茅鄉(案劉昭續漢書郡國志注引/杜説云茅鄉在昌邑西南)
胙
　東郡燕縣西南有胙亭
二十六年䕫
　建平胏歸縣也
二十八年有莘
　闕
二十九年介
　城陽黔陬縣
三十年焦
　𢎞農陕縣焦亭
文三年沈
　汝南平輿縣北有沈亭
五年六
　廬江六縣
六年偪
　闕
十二年巢
　廬江六縣東有居巢城(案居巢西漢故縣也漢書/地理志居巢屬廬江郡)
宣元年崇
　闕
四年䢵
　闕
九年根牟
　琅琊陽都縣東有牟鄉
十二年唐
　義陽安昌縣東南有上唐鄉
十五年黎
　上黨壺關縣有黎亭
成六年鄟
　闕
郇郇瑕氏
　二名河東解縣西北有郇城
襄四年寒
　北海平夀縣東有寒亭(案晉書地理志平/夀縣屬濟南郡)
有鬲
　平原鬲縣
斟灌
　樂安夀光縣東南有灌亭
斟尋
　北海平夀縣東南有斟亭
過有過
　二名東萊掖縣北有過鄉亭
戈
　哀十二年宋鄭之間有戈邑
十年偪陽
　彭城傅陽縣也
十三年邿
　任城亢父縣有邿亭
二十三年鑄
　濟北蛇丘縣所治鑄鄉城也
二十四年豕韋
　東郡白馬縣東南有韋城(案晉書地理志晉初分東/郡置濮陽國白馬縣屬濮)
　(陽/)
唐
　太原晉陽縣
杜
　京兆杜陵縣
二十九年揚
　平陽揚縣
邶
　闕
鄘
　闕
豳
　新平漆縣東北邠城
鄶
　滎陽宻縣東北鄶城
昭元年觀
　頓丘衛縣
扈
　始平鄠縣扈鄉
姺
　闕
邳
　下邳縣(案晉書地理志下/邳縣屬下邳國)
奄商奄
　二名闕
襃
　闕
姒
　闕
蓐
　闕
四年胡
　汝隂縣西北胡城(案晉書地理志汝隂縣屬汝隂郡/又案酈道元水經頴水注引杜預)
　(釋地西北/下有有字)
有緡
　闕又云兗州金鄉城緡國也(案續漢書郡國志金鄉/屬山陽郡舊唐書地理)
　(志金鄉屬兗州杜佑通典新唐書地理志並同則以/金鄉屬兗州乃唐制也此條又云以下非杜氏本文)
　(謹訂/於此)
黎
　或曰東夷國或曰魏郡黎陽縣疑
五年大庭氏
　今在魯城中
九年駘
　始平武功縣所治釐城
岐
　扶風美陽縣西北有岐山
蒲姑
　樂安愽昌縣西北蒲姑城
亳
　闕
十二年昆吾
　東郡濮陽縣(案晉書地理志晉初分東/郡置濮陽國濮陽縣屬焉)
十三年房
　汝南有吳房縣
十五年宻須
　安定隂宻縣也
闕鞏
　闕
十六年甲父
　高平昌邑縣東南有甲父亭
十八年鄅
　琅琊開陽縣
二十七年鍾吾
　闕
二十九年飂
　闕
鬷川鬷夷氏
　二名闕
窮桑
　闕(案杜預集解云/窮桑地在魯北)
定二年桐
　廬江舒縣西南有桐鄉
四年封父
　闕
哀元年仍有仍
　二名闕
　　　右小國一百二十九經傳惟見國名其二十八
　　　闕(案本文闕者/實三十五條)
共池
　桓十年
惡曹
　十一年
折
　十一年
垂棘
　僖二年
多魚
　二年
牡丘
　十五年
女栗
　文十年
厥貉
　十年
沓
　十三年
上鄍
　成二年
瑣澤
　十二年
交剛
　十二年
貍脤
　十七年壬申公孫嬰齊卒于貍脤舊説壬申十月十
　五日貍脤魯地也傳曰十月庚午圍鄭然則二月未
　得及魯之境也
虚朾
　十八年
台谷
　十八年
善道
　襄五年
大隧
　十九年
商任
　二十一年
泮
　二十五年
曠林
　昭元年
祲祥祥
　二名十一年
厥憗
　十一年
鄟陵
　二十六年
拔郯
　二名定三年
安甫
　十年
渠蒢渠挐
　二名十五年
　　　右地二十六未聞古屬何國並闕
戎地
隠二年戎
　陳留濟陽縣東南有戎城
九年北戎山戎無終
　三名北平有無終縣
桓十三年盧戎
　闕
莊二十八年驪戎
　京兆新豐縣
閔二年犬戎
　西戎别在中國者闕
僖十一年揚
　闕
拒
　闕
泉
　河南洛陽縣西南有泉亭(案杜預集解云/伊闕北有泉亭)
臯
　闕
伊洛之戎
　雜居洛水伊水之間者河南洛陽縣西南有戎城
二十二年陸渾之戎九州之戎
　河南陸渾縣(案杜預集解云允姓之戎居陸渾在秦/晉西北二國誘而徙之伊川遂從戎號)
　(至今為陸渾也孔穎逹正義云昭九年傳曰允姓之/姦居於𤓰州注云瓜州今敦煌則陸渾是敦煌之地)
　(名也後徙之伊川/復以陸渾為名)
三十三年姜戎
　晉南鄙
成元年茅戎
　河東大陽縣西有茅亭
徐吾氏
　茅戎之别種(案孔穎逹正義云茅戎以是戎内之/别徐吾又是茅戎之内聚落之名)
昭九年隂戎
　晉隂地
哀四年狄戎
　闕
十七年戎州
　戎邑近衛者闕
狄地
莊二十八年廣莫
　北狄地之曠絶蒲與北屈左右
閔二年東山臯落氏狄
　二名赤狄别種在晉東闕(案孔穎逹正義云狄有赤/狄白狄成十三年傳晉侯)
　(使呂相絶秦云白狄及君同州則白狄與秦相近當/在晉西此云東山當在晉東宣十五年晉師滅赤狄)
　(潞氏潞上黨潞縣在晉之東此云伐東山/臯落氏知此亦在晉東是赤狄别種也)
僖二十三年廧咎如
　赤狄别種闕(案成三年傳云晉郤克衛孫良夫伐廧/咎如討赤狄之餘焉杜集解云宣十五)
　(年晉滅赤狄潞氏其餘民散入廧咎如故討之孔頴/逹正義云赤狄餘種散入咎如之内今伐咎如者來)
　(就咎如之内討彼赤狄餘黨然廧咎如容赤狄餘民/則咎如亦赤狄矣劉炫以為廧咎如即是赤狄之餘)
　(今知不然者以赤狄極多潞氏甲氏鐸辰臯落氏等/皆是其類並為建國假令潞氏甲氏鐸辰臯落雖滅)
　(自外猶存不滅者多止以言討赤狄之類不得稱餘/且以廧咎如容受赤狄餘黨故伐而討責若以廧咎)
　(如即是赤狄之餘應取土地興兵絶滅何當惟伐討/而已劉炫以廧咎如即是赤狄之餘而規杜非也)
三十三年白狄
　故西河郡地有白部胡
文十一年長狄鄋瞞
　鄋瞞長狄國闕
潞赤狄潞氏
　二名在上黨又云潞城縣東有古城赤狄潞氏國也
　(案漢書地理志潞縣屬上黨郡續漢書郡國志同隋/書地理志潞城屬上黨郡開皇十六年置舊唐書地)
　(理志潞城古邑隋特置潞城縣則潞為漢縣潞城則/隋所改也此條又云以下係後人所増謹訂於此)
宣三年赤狄
　故上黨郡地有赤沙城
十一年欑函
　闕
衆狄
　闕
十六年赤狄甲氏畱吁鐸辰
　三名赤狄别種闕
昭十二年鮮虞
　白狄别種中山新市縣也
昔陽
　肥國都也樂平沾縣東有昔陽城
肥
　白狄别種鉅鹿下曲陽縣西有肥累城(案𫝊云晉荀/吴偽㑹齊師)
　(者假道於鮮虞遂入晉陽秋八月壬午滅肥以肥子/縣皋歸孔穎逹正義云劉炫以為齊在晉東偽㑹齊)
　(師當自晉而東行也假道鮮虞遂入昔陽則昔陽當/在鮮虞之東也今案樂平沾縣在中山新市西南五)
　(百餘里何當假道於東北之鮮虞而反入西南之昔/陽也既入昔陽而别言滅肥則肥與昔陽不得為一)
　(安得以昔陽為肥國之都也昔陽即是肥都何以復/言鉅鹿下曲陽有肥累之城疑是肥名取於彼也肥)
　(為小國境必不逺豈肥名取鉅鹿之城建都于樂平/之縣也十五年苟吳伐鮮虞圍鼔杜云鼓白狄之别)
　(鉅鹿下曲陽縣有鼓聚炫謂肥鼔並在鉅鹿昔陽即/是鼔都在鮮虞東南也二十二年𫝊云晉苟吳使師)
　(偽糴者負甲以息於昔陽之門外遂襲鼔滅之則昔/陽之為鼓都斷可知矣今案杜以昔陽為肥國都其)
　(説為是傳云遂入昔陽即云壬午滅肥是因入而滅/之故云昔陽肥國都也昔陽既在樂平沾縣而杜又)
　(云鉅鹿下曲陽縣西南有肥累城相去逺者以肥是/本封之名後遷於昔陽猶若肥國本都陳留後遷縁)
　(陵鄭本都京兆後遷虢鄶耳昔陽今屬㢘州去下曲/陽道路非逺在中山南二百餘里劉炫自云肥之與)
　(鼔俱在曲陽足知肥累城與昔陽不甚懸絶劉意欲/破杜乃云樂平沾縣在中山新市西南五百餘里又)
　(自云昔陽鼔國都與肥相近在中山東南是自相矛/盾也然鮮虞在北昔陽在南所以得假道鮮虞遂入)
　(昔陽者荀吳意欲滅肥恐肥國防偹故從晉之北境/偽欲東南而行往㑹齊師故先迴路假道鮮虞南入)
　(昔陽如湯之放桀迂路従陑出其不意故也且杜君/土地例稱有者皆疑辭故杜云樂平沾縣東有昔陽)
　(是疑而不定又且都縣移動古今不一則晉時樂平/沾縣何知不是今之昔陽但肥都昔陽與鼔相近晉)
　(既滅得肥國故二十二年息昔陽之門外遂襲鼔而/取之昔陽非鼓都也劉意好異而妄規杜過非也)
　(又案續漢書郡國志下曲陽屬鉅鹿郡晉書地理志/下曲陽屬趙國不屬鉅鹿國  又案隋書地理志趙)
　(郡稾城下云後齊廢下曲陽屬焉改為槀城縣開皇/十年置亷州大業初州廢舊唐書地理志鎮州槀城)
　(下云唐初置鉅鹿郡武徳元年改為亷州貞觀元/年州廢正義所云昔陽今屬亷州唐初之制也)
十三年中人
　鮮虞地也中山望都縣西北有中人城
十五年鼔
　白狄别種鉅鹿下曲陽縣有鼓聚
定四年中山
　鮮虞地中山國治盧奴縣
夷地
僖十三年淮夷東夷
　東夷居淮水者闕
文十六年百濮
　建寜郡南有濮夷濮夷無君長總統各以邑落自聚
　故稱百濮也(案此四句永樂大典止有建寜縣南有小/夷七字從文十六年正義所引釋例増改)
哀四年夷虎
　闕
十九年三夷
　闕
敖
　三夷地闕
蠻地
文十六年羣蠻
　闕
成十六年陸渾蠻氏戎蠻蠻氏
　二名河南新城縣東南有蠻城
　　右四夷四十其二十一闕也(案本文闕者/實十八條)
山名
隠八年泰山
　奉高縣西北
桓六年二山
　具山敖山
僖四年方城
　南陽葉縣南
十四年沙鹿
　陽平元城縣東南有沙鹿土山也
十五年華山
　𢎞農華隂縣西南
三十二年殽
　𢎞農黽池縣西
文十三年繹
　魯國鄒縣北(案晉書地理志/鄒縣屬魯郡)
十六年阜山
　闕
宣二年首山
　河東蒲坂縣東南首陽山
十二年敖
　滎陽滎澤縣西北是也(案晉書地理志滎陽郡治滎陽敖/正滎陽縣所屬别無滎澤縣又攷)
　(續漢書郡國志滎陽有敖亭有費澤劉昭注云左傳宣十/二年晉師在敖鄗之間即此又楚潘黨逐魏錡及滎澤杜)
　(預曰縣東滎澤也與本書鄭地滎澤條合則滎澤在河南/者亦屬滎陽縣本文滎澤縣當是滎陽縣之誤謹訂于此)
鄗
　滎陽縣西北敖山東南
成二年靡筓
　闕
華不注
　闕
五年梁山
　馮翊夏陽縣北又云同州韓城縣有梁山(案杜佑通/典云西魏)
　(改華州為同州以漆沮既從澧水攸同言二水至斯/同流入渭城居其地故曰同州又云韓城漢為夏陽)
　(縣有梁山後周分為郃陽及今縣則同州西魏置韓/城宇文周置此條又云以下非杜氏本文謹訂于此)
襄三年衡山
　吴興烏程縣南
十八年巫山
　濟北廬縣東北
梅山
　滎陽宻縣東北
魚齒
　南陽犨縣北
二十三年大行
　河内郡北
昭四年四嶽
　東嶽㤗山奉高縣㤗山也南嶽長沙湘南縣衡山也
　(案續漢書郡國志湘南侯國屬長沙郡晉書地理/志孫權分長沙立衡陽湘東二郡湘南縣屬衡陽)西
　嶽𢎞農華隂縣西南華山也北嶽中山上曲陽縣西
　北恒山也(案續漢書郡國志上曲陽屬中山國晉書/地理志上曲陽屬常山郡不屬中山國)
三塗
　河南陸渾縣南山名或曰三塗伊闕大谷轘轅三道
　也傳曰晉將伐陸渾而先有事於洛與三塗先祭山
　川也謂三道者非也(案孔穎逹正義云服䖍云三塗/太行轘轅殽黽也謂三塗為三)
　(處道也杜則以三塗為一口又案水經云伊水過陸/渾縣南酈志云伊水歴崖  山峡即古三塗山也是)
　(山在陸渾故城東南八十許里周書武王問太公曰/吾將因有夏之居南望過于三塗服䖍曰三塗太行)
　(轘轅崤澠非南望也或言宜/為轘轅大谷伊闕皆非也)
陽城
　河南陽城縣東北山洧水所出
太室
　河南陽城縣西北嵩髙山中嶽也地理志云武帝置
　嵩高縣以奉太室之山是為中嶽有少室在太室之
　西謂之少室
荆山
　新城沶鄉縣南
中南
　始平武功縣西南有大臺山
岐
　扶風美陽縣西北
塗山
　淮南夀春縣東北山也
五年萊山
　闕
坻箕之山
　闕
七年萊柞
　闕
羽山
　東海祝其縣西南
十一年岡山
　闕
十二年坻
　闕
十六年桑山
　闕
二十二年北山
　洛北邙山是也
定四年小别
　闕
大别
　闕或曰大别在安豊縣西南(案此係鄭康成/之説水經亦同)傳曰吳
　既與楚夾漢然後楚乃濟漢而陳自小别至於大别
　然則二别近漢之名無縁反在安豊也(案杜集解云/禹貢漢水至)
　(大别南入江然則/二别在江夏界)
十三年首山
　闕
哀元年㑹稽
　在㑹稽山隂縣南
四年菟和
　在上雒縣東(案晉書地理志上/雒縣屬上雒郡)
　　　右山四十五(案本文實止/山四十二)其十二闕
水名
隠三年濟
　自滎陽卷縣東經陳留至濟隂北經高平東平至濟
　北經濟南至樂安愽昌縣入海(案隠三年正義云案/檢水流之道今古或)
　(殊杜既攷校元由據當時所見載于釋例今/一皆依杜雖與水經乖異亦不復根尋也)
四年濮
　闕
桓六年漢
　一名沔水出武都沮縣東經漢中魏興至南陽東南
　經襄陽至江夏安陸縣入江
八年淮
　出義陽平氏縣桐栢山東北經汝南汝隂淮南譙國
　沛國下邳至廣陵縣入海(案譙國晉書志理志作譙/郡廣陵縣晉書地理志屬)
　(廣陵/郡)
十二年彭
　出新城昌魏縣東北至南鄉筑陽縣入漢(案晉書地/理志晉武)
　(帝改南鄉為順陽/郡筑陽屬順陽)
十三年鄢
　出新城沶鄉縣東經襄陽至宜城縣南入漢
十八年濼
　出濟南歴城縣故城西北入濟(案晉書地理志濟南/郡統縣五無歴城縣)
莊四年溠
　義陽厥縣西有漈水源出縣北從縣西東南至隨縣
　入鄖水(案莊四年正義云杜以濟解溠蓋聲相近而/字轉耳此條永樂大典誤作義陽門西縣東)
　(北入須水今從正/義所引釋例改正)
九年洙
　出魯國東北西南入沇水下合泗
十八年涌
　南郡華容縣南出自江也
閔二年渭
　出隴西狄道縣鳥鼠同穴山東經南安天水畧陽扶
　風始平京兆至𢎞農華隂縣入河
僖元年汶
　出泰山萊蕪縣西南經濟北至東平須昌縣入濟也
四年東海
　自遼西北平漁陽章武渤海樂陵樂安北海東萊城
　陽東海廣陵吳郡㑹稽十四郡之東界以東也(案晉/書地)
　(理志無漁陽郡其地多屬燕國無北海國/其地分屬齊國及濟南城陽東莞諸郡)
河
　出西平西南二千里從西平東北經金城故北地朔
　方五原至故雲中南經平陽河東之西界東經河東
　河内之南界東北經汲郡魏郡頓丘陽平平原樂陵
　之東南入於海也(案孔頴逹正義云杜之此言據當/時之河耳禹貢導河積石至於龍)
　(門南至於華隂東至於底柱又東至於孟津東過洛/汭至于大伾北過浲水至於大陸又北播為九河同)
　(為逆河入于海案驗其地自大伾以上河道不改大/伾以下即是汲郡以東河水東流秦漢以來始然也)
　(古之河道自大伾而北過洚水故迹不可復知其大/陸則趙之廣澤也大陸以北播為九河者徙駭太史)
　(間成平以南平原鬲縣以北其九河者徙駭一太史/二馬頰三覆釜四胡蘇五簡六潔七鈎盤八鬲津九)
　(徒駭最西以次而東故鄭注禹貢河間弓高縣往往/有其處中侯云齊桓霸遏八流以自廣計桓公之時)
　(齊之西境當在九河之最西徒駭是齊之西界盖其/東至于海當盡樂安北海之東界也  又案晉書地)
　(理志無朔方五/原雲中三郡)
十一年伊
　出上雒盧氏縣熊耳山東北至河南洛陽縣入雒也
雒
　出上雒縣冢領山東北經𢎞農至河南鞏縣入於河
十六年汾
　出太原故汾陽縣東南(案漢書地理志汾陽縣屬太/原郡顔師古注北山汾水所)
　(出續漢書郡國/志太原無此縣)至晉陽縣西南經西河平陽至河東
　汾隂縣入河
十九年睢
　汴水自滎陽受河睢水受汴東經陳留梁國譙郡沛
　國至彭城縣入泗(案孔穎逹正義云凡水首從水出/謂之受流歸他水謂之入漢書之)
　(例為然言汴従河/出睢従汴出也)
二十二年泓
　闕
三十三年泜
　魯陽縣有滍水東注襄城至定陵縣入汝(案晉書地/理志魯陽)
　(屬南縣/陽國)
宣四年漳
　出新城沶鄉縣南至荆山東南經襄陽南郡當陽縣
　入沮
八年滑
　闕
十年潁
　出河南陽城縣陽乾山東南經潁川汝隂縣淮南下
　蔡縣入淮
成六年澮
　出平陽絳縣南西入汾
十三年涑
　出河東聞喜縣西南至蒲坂縣入河(案晉書地理志/蒲坂縣亦屬河)
　(東/郡)
涇
　出安定朝那縣西東南經新平扶風至京兆高陸縣
　入渭
十七年洧
　出滎陽宻縣西北陽城山東南至潁川長平縣入潁
汝
　出南陽魯陽縣大蓋山東北至河南梁縣東南經襄
　城潁川汝南至汝隂襃信縣入淮
洹
　洹出汲郡林慮縣東北至魏郡長樂縣入清水
襄三年耏
　闕
十六年溴
　出河内軹縣東南至温縣入河(案晉書地理志温/縣亦屬河内郡)
湛
　出襄城昆陽縣北東入汝
十八年濰
　自東莞縣東北經城陽北至北海都昌縣入海(案晉/書地)
　(理志東莞縣屬東莞郡又故漢北海國地晉時分屬/齊國及濟南城陽東莞諸郡地理志無北海國亦無)
　(都昌/縣)
沂
　出東莞蓋縣艾山東南經琅琊東海至下邳縣入泗
　(案此齊地之沂水經所謂出㤗山蓋縣艾山者也漢/書地理志㤗山郡蓋縣下注云沂水南至下邳入泗)
　(過郡五行六/百里青州􁃯)
旃然
　出滎陽成臯縣東南入汴水(案晉書地理志成臯縣/屬河南郡不屬滎陽郡)
　(經又案東南入汴水句酈道元水/  濟水注引杜說作東入坂)
十九年漷
　出東海合鄉縣西南經魯國至高平湖陸縣入泗
泗
　出魯國卞縣西南至高平湖陸東經沛國彭城下邳
　至臨淮郡左右入淮水
二十三年少水
　闕
二十五年泮
　闕
二十八年黄
　出滎陽宛陵縣西西南至新鄭城西入洧(案續漢書/郡國志新)
　(鄭屬河南尹晉書地理/志河南滎陽俱無此縣)
昭元年洮
　闕
三年江
　出汶山升遷縣岷山南經蜀郡建寜至江陽北經巴
　郡東經建平宜都南郡江夏弋陽安豊至廬江東南
　經淮南下邳至廣陵入海
五年羅
　闕
六年豫章
　豫章郡今治南昌縣縣西有水北入江當春秋時豫
　章在江淮之南
七年濡
　出高陽縣東北至河間鄚縣入易水(案孔穎逹正義/云今案高陽縣)
　(無此水也水源皆出于山其出平地皆是山中平地/燕趙之界無泉出者未知杜言何所案據  又案晉)
　(書地理志高陽/縣屬高陽國)
十二年澠
　出齊國臨淄縣北經樂安博昌縣南界西入時水
十二年彭
　闕
姑
　出東萊黄縣山西北經即墨縣至城陽黔陬縣東南
　入海(案晉書地理志即/墨縣屬濟南郡)
尤
　在城陽郡東南入海
二十五年沂
　出魯國魯縣西南入泗(案此魯地之沂即酈道元水/經泗水注所謂泗水在城北)
　(南逕魯城西南合沂水沂水出魯城東南/尼丘山流逕魯縣故城南右注泗水者也)
二十六年淄
　出㤗山梁父縣西北入汶
二十七年沙
　闕
二十九年鬷
　闕
定四年清發
　闕
睢
　出新城昌魏縣東南河山(案維水水經作沮水酈道/元注引杜説云水出新城)
　(郡之西南發阿/山與本書小異)東南經襄陽至南郡枝江縣入江(案/孔)
　(頴逹正義云此/水在郢都之西)
哀十三年泓
　闕
十五年桐
　出宣城廣徳縣西南白石山西北入丹陽湖
雍
　闕
二十七年濮
　自陳留酸棗縣傍河東北經濟隂至高平鉅野縣入
　濟(案酈道元水經濟水注引杜/説云濮水出酸棗縣首受河)
　　　右水五十八(案本文實/水五十七)其十四闕
盟㑹圗䟽附(案此䟽所載郡縣多非晉初所有疑是/杜氏原書已佚而唐人補輯以附益者)
共
　音恭今衛州共城縣也(案續漢書郡國志共縣屬河/内郡而隋書地理志則云汲)
　(郡東魏置義州後周改衛州又云共城屬河内郡舊/曰共後齊廢開皇六年復置曰共城杜佑通典説與)
　(隋書同而其城則屬衛州是衛州宇文周置/共城縣隋置而以共城𨽻衛州則唐制也)
城父
　亳州縣也(案隋書地理志譙郡下云後魏置南兗州/後周改曰亳州城父屬焉宋曰浚義開皇)
　(十八年改舊唐書地理志唐改為亳州城父/仍𨽻焉則亳州乃宇文周置城父縣隋置也)
上陽
　在陕州(案杜佑通典陕州下云漢屬宏農郡後魏置/陕州隋煬帝初州廢唐復置則陜州元魏置)
　(也/)
南宫
　冀州縣(案漢書地理志南宫屬信都國續漢書郡國/志南宫屬安平國統𨽻冀州刺史隋唐俱以)
　(信都郡為冀州/南宫仍屬焉)
淮陽
　今陳州宛丘縣(案杜佑通典漢汝南郡淮揚國之地/隋置陳州煬帝初州廢置淮陽郡唐)
　(為陳州宛丘屬焉漢淮陽郡故城在今縣西南隋/書也理志宛丘屬淮陽郡後魏曰項開皇初改名)
襄城
　許州縣(案襄城漢書地理志續漢書郡國志俱屬潁/川郡隋書地理志潁川郡後周曰許州隋後)
　(為穎川郡襄仍𨽻川舊唐書/地理志唐復為許州𨽻如故)
滕
　在徐州(案杜佑通典徐州彭城郡漢為楚國沛郡地/晉立徐州以為重鎮隋改彭城郡唐為徐州)
　(滕縣屬焉舊唐書地理/志滕縣古滕國隋志縣)
高陵
　在雍州(案漢書地理志高陵屬左馮翊續漢書郡國/志同杜佑通典今之雍州晉為京兆郡兼置)
　(雍州領郡七理於此隋/唐俱為雍州高陵屬焉)
隴西
　渭州(案魏書地形志/隴西郡屬渭州)
東陽
　在鄧州南陽(案隋書地理志南陽郡舊置荆州/開皇初改為鄧州南陽縣屬焉)
雲中
　在幷州榆次縣東北(案漢書地理志榆次縣屬/太原郡續漢書郡國志同)
南越
　廣州(案杜佑通典漢獻帝立南/越為交州孫吴分為廣州)
中山
　今定州(案魏書地形志魏太祖皇始二年置/安州天興三年改定州中山郡屬焉)
濟北
　濟州盧縣(案漢書地理志盧縣屬泰山郡續漢書郡/國志屬濟北國隋書地理志濟北郡舊置)
　(濟州盧/縣屬焉)
汝南
　今豫州(案宋書州郡志豫州刺/史曹魏治汝南安成)
齊國
　今青州臨淄縣(案杜佑通典青州漢置北海郡晉為/北海樂安二國之地兼置青州領郡)
　(國五理於此/唐為青州)
平陸
　西河縣(案漢書地理志平陸縣屬/西河郡續漢書郡國志同)
膠東
　括地象云即墨故城在萊州膠水縣東南六十里即
　膠東國(案隋書地理志東萊郡下云舊置光州開皇/五年改為萊州統縣九膠水即墨並屬焉)
河東
　蒲州(案隋書地理志河東郡下云/後魏曰秦州後周改曰蒲州)
西河
　今汾州(案魏書地形志汾州下云太和十二年置州/治蒲子城孝昌中移治西河西河郡屬焉)
南郡
　今荆州(案續漢書郡國志南郡屬荆州杜佑/通典晉置荆州領郡十九理南郡)
沙丘宛臺
　在邢州(案隋書地理志開/皇十六年置邢州)
鄂
　在慈州(案舊唐書地理志隋耿州武徳八/年改為慈州以郡近慈烏戍故也)
邘城
　在懐州(案魏書地形志懐州/下云永安二年置)
牧野
　紂南郊地名
梁山
　雍州
不窋故城
　在慶州(案隋書地理志𢎞化郡下云西魏置/朔州後周廢開皇十六年置慶州)
邰
　天來入邰炎帝之後姜姓所封周棄外家
驪故城
　在雍州新豐縣殷時國(案晉書地理志晉初於長安兆郡/置雍州統郡國七新豐屬京)
洛水
　一名漆沮水源出慶州(案尚書孔安國𫝊解又東過/漆沮入于河之文云漆沮二)
　(水名亦曰洛水出馮翊北北又案漢書地理志北地/郡歸徳縣下注云洛水出  蠻夷中入河杜佑通典)
　(秦北地郡隋文帝置慶州洛源/屬焉漢歸徳縣地也洛水所出)
帝王紀云黄帝都有熊
　今河南新鄭縣(案漢書地理志/新鄭縣屬河南)
虞城
　在陜州河北縣(案魏書地形志太和十一年置陜州領郡九/舊唐書地理志陜州平陸縣即隋河北縣)
芮城
　在芮城縣(案舊唐書地理志/芮城屬陜州隋縣)
宻須
　括地象云隂宻故城在涇州鶉觚縣宻宻氏姞姓在安定
　(案魏書地形志涇州領郡五鶉觚屬焉𨽻隨平郡杜佑/通典魏晉安定郡後魏太武帝置涇州盖以涇水為名)
酆鎬
　相去二十五里在長安南
文王陵
　在雍州萬年縣西南二十五里畢原上(案杜佑通典/漢京兆尹晉)
　(為京兆郡兼置雍州領郡國七理于此隋初置雍州/唐仍之萬年屬焉漢有萬年屬左馮翊今在櫟陽東)
　(北二十五里櫟陽故城是後周始于長安城/中置萬年縣隋改為大興縣武徳初復舊)
曲阜
　在魯城中委曲長七八里
管
　在鄭州管城縣(案杜佑通典虢鄶之地漢置河南郡後/漢因之分置滎陽郡後周改為鄭州隋)
　(置管州煬帝初復為鄭州尋廢州置滎陽郡隋書地理/志管城屬滎陽郡舊曰中牟隋開皇十六年析置管城)
蔡
　括地象云豫州北七十里上蔡縣古蔡國周武王封
　弟叔度於是蔡縣東十里有蔡山則國名也(案隋書/地理志)
　(汝南郡後魏置豫州後周改曰舒州/尋復曰豫州隋為汝南郡上蔡屬焉)
桃林
　括地象云在陕州桃林縣西山海經云夸父之山其
　北有林名桃林廣三百里(案陕州後魏置桃林縣隋/開皇十六年置而隋時桃)
　(林尚屬河南郡其以桃林屬陜州則唐初制/也至天寳中以桃林掘得靈符改為靈寳縣)
徐
　括地象云泗州徐城縣北(案漢書地理志徐縣屬臨/睢郡杜佑通典古徐國地)
　(後周改為泗州唐亦/為泗州徐城屬焉)
奄國
　奄州曲阜縣奄里即奄國也(案杜佑通典古少皡之/墟後漢為任城國山陽)
　(㤗山郡地兼置兗州領郡國八理於此其以魯郡為/兗州則隋初所置也隋書地理志汶陽縣開皇四年)
　(改名/曲阜)
商國
　括地象云在商州(案杜佑通典西魏洛/州後周改為商州)一説商丘即
　宋州(案隋書地理志開/皇十六年置宋州)
南燕
　南燕滑州胙城縣(案隋書地理志開皇九年置杞州/十六年改為滑州胙城屬焉舊曰)
　(東燕開皇/十八年改)
祭國
　國名云祭在河南
襃
　梁州襃城縣(案杜佑通典秦漢中郡魏末平蜀置梁/州理於此晉宋齊梁元魏並因之晉初)
　(領郡八後領郡二十宋齊梁同元魏領郡/五隋始以周之漢川郡為梁州襃城屬焉)
衛
　濮州(案杜佑通典後魏濮陽郡隋文/帝置濮州煬帝初州廢唐復置)
平王東徙于洛邑
　即王城也平王以前號東都至敬王以後及戰國為
　西周
王居於汎
　音凡括地象云汎城在汝州襄城縣南(案杜佑通典/臨汝郡隋初)
　(置伊州煬帝初改為汝州後廢州以其地/分屬襄城穎川二郡唐為汝州襄城屬焉)
陽城
　屬河南武皇后改曰告成(案漢書地理志陽城縣屬/穎川郡續漢書郡國志同)
　(杜佑通典河南府下云告城漢陽城縣武太后封/中岳改曰告成舊唐書地理志縣係登封元年改)
武城
　在員州(案漢書地理志東武城屬清河郡續漢書郡/國志屬淸河國杜佑通典後周為清河郡兼)
　(置貝州武城屬焉漢曰東武城盖定/襄有武城同屬趙故此加東字也)
樂陵
　在滄州(案隋書地理志勃海郡下云開皇六年/置棣州大業二年為滄州樂陵屬焉)
河陽
　在懐州河陽縣(案魏書地理志懐州天安二/年置頜郡二河陽屬河内郡)
蓼
　在光州(案杜佑通典弋陽郡梁/末置光州唐亦為光州)
祁
　在并州(案杜佑通典漢武帝置并州領郡九理/晉陽隋始以太原郡為并州祁縣屬焉)
汾隂
　在蒲州(案漢書地理志汾隂在河東郡續漢書郡國/志同杜佑通典兩漢河東郡後魏置雍州後)
　(周改為蒲州唐/初仍為蒲州)
臨汝
　在汝州(案杜佑通典臨汝郡隋初置伊州煬帝初改/為汝州後州廢唐仍為汝州臨汝縣屬焉)
舞陽
　在許州(案杜佑通典漢頴川/郡後周改曰許州)
范陽
　在易州(案杜佑通典晉范陽國隋初置昌黎郡後兼/置易州焬帝初州廢置上谷郡隋書地理志)
　(上谷郡注云開皇元年置易州其屬縣淶水注云舊/曰逎縣開皇元年以范陽為逎更置范陽于此逎縣)
　(注云舊范陽居此俗號/小范陽開皇初改為逎)
蕭
　徐州蕭縣古之蕭國(案杜佑通典漢楚國沛郡地晉/立徐州領郡國七理于此唐為)
　(徐州蕭/縣屬焉)
九江郡
　即夀春(案漢書地理志/夀春屬九江郡)
召陵
　在豫州郾城縣(案杜佑通典郾城屬豫州/有古召陵城在今縣中)
葵丘
　在曹州考城縣東南一里(案杜佑通典漢梁國地後/周改為曹州隋為濟隂郡)
　(唐復為曹州/考城屬焉)又青州臨淄縣有葵丘(案杜佑通典漢/武置青州後漢)
　(因之領郡國五理臨淄唐以/北海郡為青州臨淄屬焉)
申
　在鄧州南陽縣(案隋書地理志南陽郡下云舊置/荆州開皇初改為鄧州南陽屬焉)
安邑
　在絳州(案漢書地理志安邑屬河東杜佑通典漢/河東郡後魏置東雍州後周改曰絳州)
沂水
　在兗州亦名雩水(案此魯地之沂昭二十五年季孫/請待於沂上以察罪者也酈道元)
　(水經注沂水北對稷門亦曰雩門門南隔/水有雩壇壇高三丈曾㸃所欲風舞處)
蒙山
　在沂州(案杜佑通典漢東海琅琊二郡地後周改為/沂州隋復為琅琊郡唐為沂州費縣屬焉有)
　(蒙/山)
大野
　即鉅鹿括地象云大野澤在鄭州(案以杜佑通典攷/之大野在鄆州云)
　(在鄭州者誤也漢之鉅鹿郡鉅鹿縣在唐/為邢州平鄉縣此云大野即鉅鹿亦誤)
嶧山
　在兗州(案杜佑通典兗/州鄒縣有嶧山)
沮水
　即漢水(案酈道元水經沔水注云沔水一名沮水闞/駰曰以其初出沮洳然故曰沮水也案沔水)
　(即漢/水)
漆水
　出岐州普潤縣(案杜佑通典岐州隋初置其/屬有普潤縣隋大業初置)
沮水
　一名石川水出雍州富平縣(案酈道元水經沮水注/濁水與沮水合分為二)
　(水一水東南出即濁水也俗謂之漆水又謂之為漆/沮水其水又南屈更名石川水南入于渭其一水東)
　(出即沮水也注于洛州又案舊唐/書地理志富平屬雍  隋縣也)
灃水
　出鄠縣終南山(案漢書地理志鄠縣屬右扶風/鄷水出東南北過上林苑入渭)
汶水
　出㤗山郡萊蕪縣(案漢書地理志萊蕪縣屬/㤗山郡汶水出西南入濟)
伊水
　出虢州蠻山(案舊唐書地理志虢州隋為𢎞農鳳林/二郡武徳元年改𢎞農為虢州鳳林為)
　(鼎州貞觀八年廢鼎州移虢/州於今治則虢州唐置也)
斟尋故城
　在青州北海縣(案杜佑通典漢武置十三州青州領/郡國六後復領郡國五理臨淄即唐)
　(北海郡也宋置青州領郡國九唐始以益都等縣為/青州又隋書地理志北海縣屬北海郡舊曰下宻大)
　(業初/改)
斟灌
　亦青州二國在宋鄭之間
寒國
　在北海平夀縣東寒亭(案漢書地理志平夀縣屬北/海郡隋時已無此縣杜佑通)
　(典青州北海縣/漢平夀縣地)
故過鄉亭
　在萊州掖縣西北二十里本過國(案杜佑通典兩漢/東萊郡後魏置光)
　(州隋改萊州隋書地理志東萊郡舊置/光州開皇五年改曰萊州掖縣屬焉)括地象云倚
　姓國也
彘
　在晉州霍邑縣(案魏書地形志晉州下云孝昌中置/唐州建義元年改晉州領郡十二其)
　(屬郡永安郡有永安縣隋書地理志臨汾郡下云即/後魏晉州霍邑屬焉後魏曰永安開皇十八年改)
下陽
　在陕州河北縣(案舊唐書地理志陕州/平陸縣即隋河北縣)
蒲城
　在隰州(案隋書地理志龍泉郡下云後周置/汾州開皇五年改為隰州蒲縣屬焉)
東山臯落
　在潞州(案隋書地理志杜佑通/典並云潞州後周置)
翟
　在慈州(案舊唐書地理志隋耿/州武徳八年改為慈州)
乾侯
　在湘州(案魏書地形志司州下云治鄴城太祖天興/四年置相州天平元年遷都改杜佑通典後)
　(周置相州隋時州/廢唐復為相州)
北屈
　在慈州(案杜佑通典慈州所屬吉/昌仵城皆漢北屈縣地)
故魏城
　在陕州嬴姓國(案魏書地形志太/和十一年置陕州)
祊田
　在沂州(案杜佑通典漢東海琅琊/二郡地後周改為沂州)
防風氏地
　在湖州武康縣(案隋書地理志吴郡烏程縣下云舊/置吴興郡隋平陳郡廢仁夀中置湖)
　(州大業初州廢杜佑通典隋平陳吴興郡廢後置湖/州因州東有太湖也煬帝初廢唐復置湖州  又案)
　(杜佑通典武康縣吴名永安晉改武康晉書地理志/武康故防風氏國屬吴興郡隋書地理志屬餘杭郡)
　(舊唐書地理/志屬湖州)
費
　在沂州(案舊唐書地理志杜佑/通典並云費縣屬沂州)
孟津
　在河陽縣南門外(案漢書地理志河陽縣屬河内郡/舊唐書地理志杜佑通典河陽縣)
　(並屬河/南府)
黄池
　在汴州封丘縣(案杜佑通典漢陳留郡後周為汴州/隋廢唐復置汴州封丘屬焉  又案)
　(漢書地理志封/丘縣屬河南郡)
丹陽
　括地象云歸州巴東縣(案舊唐書地理志武徳二年/割䕫州之秭歸巴東二縣分)
　(置歸/州)
葛
　在豫州新蔡縣(案杜佑通典新/蔡縣屬豫州)
陸渾
　在洛州西南(案杜佑通典漢河南郡北齊置洛州唐/初亦為洛州開元元年改為河南府陸)
　(渾縣/屬焉)
郟鄏
　在河南(案杜佑通典河/南縣屬河南府)
故王城
　周公所築在洛邑
郟
　今汝州郟縣(案杜佑通典臨汝郡隋煬帝初為汝州/後廢唐復為汝州郟城屬焉漢陕縣也)
鈞臺
　在洛州陽翟(案杜佑通典陽翟縣屬州州/河南府禹所都也有鈞臺)
景亳
　在宋州北(案隋書地理志開/皇十六年置宋州)
塗山
　今濠州鐘離縣(案隋書地理志鐘離郡下云後齊曰/西楚州開皇二年改曰濠州鐘離縣)
　(屬/焉)
踐土
　在鄭州滎澤縣(案隋書地理志滎陽郡下云舊鄭州/開皇十五年置管州大業初復曰鄭)
　(州滎澤/縣屬焉)
緡國
　在兗州金鄉縣(案杜估通典漢魯郡㤗山山陽三郡/地隋初置兗州煬帝改魯郡唐復為)
　(兗州金鄉/縣屬焉)
章華臺
　在荆州
乾谿
　在亳州城父縣(案杜佑通典亳州下云晉置南兗州/後周改為亳州隋煬帝初州廢唐為)
　(亳州城父/縣屬焉)
方城
　許州葉縣(案隋書地理志頴川郡下云東郡/曰鄭州後周改曰許州葉縣屬焉)
棠
　揚州六合縣(案杜佑通典隋初始以廣陵郡為揚州/後廢唐為揚州六合縣屬焉楚棠邑也)
䢵子國
　在安州(案隋書地理志安陸郡下云西魏置安州縂/管府杜佑通典云安陸郡春秋䢵子國唐為)
　(安/州)
唐
　括地象云唐鄉故地在隨州(案杜佑通典晉義陽郡/西魏曰隨州隋置漢東)
　(舂陵二郡唐/復為隨州)
郾城
　在豫州
堂谿
　在豫州郾城
頓
　在陳州南(案隋書地理志淮揚郡下/云開皇十六年置陳州)鄧姫姓也
胡
　在豫州郾城
巢
　在廬州(案隋書地理志梁置南/豫州開皇初改為廬州)
白
　在豫州襃信縣(案杜佑通典襃/信縣屬豫州)
莒
　在宻州(案隋書地理志舊置膠/州開皇五年改為宻州)
商於
　商在商州商洛縣於在鄧州内郷於林也(案杜佑通/典商洛縣)
　(屬商州内鄉縣屬鄧州舊唐書地理志啇洛漢商縣/隋又加洛字内鄉漢淅縣地後周曰中鄉隋曰内鄉)
上庸
　在房州竹山縣(案杜佑通典隋房陵郡唐武徳初於/竹山縣置房州隋書地理志竹山屬)
　(房陵郡梁曰安/城西魏改竹山)
漢
　在漢中郡(案杜佑通典漢中郡秦置二漢/因之唐為梁州或為漢中郡)
上黨
　澤潞等州(案隋書地理志澤州隋/開皇初置潞州後周置)
河外
　陕虢等州(案杜佑通典陕州/後魏置虢州唐置)
重丘
　括地象云曹州城武縣有重丘故城(案隋書地理志/後魏置西充州)
　(後周改曰曹州隋曰/濟隂郡城武縣屬焉)
伊闕山
　在洛州(案杜佑通典伊闕縣屬/洛州河南府有洛渾山)
圉城
　汴州雍丘縣東(案杜佑通典雍丘縣屬汴/州漢圉縣故城在東南)
蕭臺
　是恒山之别名
莒
　周武王封少昊之後嬴姓於莒
即墨
　萊州(案隋書地理志東萊郡下云舊置光/州開皇五年改曰萊州即墨縣屬焉)
夀春
　夀春(案漢書地理志夀春属九江郡隋書地/理志屬淮南郡舊唐書地理志屬夀州)
鄴中
　相州(案魏書地形志相州/太祖天興二年置)
鄫
　在鄭州新鄭縣東(案杜佑通典新鄭縣/屬鄭州本鄫國之地)詩譜云高辛
　氏火正祝融之墟歴官至於周重黎之後鄫仲之國
　為鄭武公所滅也
鄀
　世本云允姓之國昌意降居為侯也在襄州樂鄉縣
　也(案隋書地理志襄陽郡下云江左並僑置雍州西/魏改為襄州杜佑通典隋後改為襄陽郡因之樂)
　(鄉縣屬焉春/秋郡國地也)
綸
　虞邑洛州嵩陽縣是漢輪氏縣隋改曰嵩陽(案漢書/地理志)
　(綸氏屬穎川郡續漢書郡國志輪氏建初四年置亦/屬穎川郡隋書地理志嵩陽縣屬河南郡後魏置曰)
　(頴陽開皇十八年改曰輪氏大業元年改曰嵩陽舊/唐書地理志登封隋嵩陽縣初屬洛州開元元年改)
　(為河/南府)
鄫
　在沂州承縣(案舊唐書地理志承縣/屬沂州武徳四年置)
邾故城
　在兗州(案杜佑通典鄒縣屬兗/州故邾國城在縣東南)
羑里
　在相州湯隂縣北(案漢書地理志湯隂屬河内郡有/羑里城西伯所拘也續漢書郡國)
　(志同舊唐書地理志杜/佑通典湯隂並屬相州)
崇國
　在雍州西南鄠縣東故鄷宫是(案漢書地理志鄠縣/屬右扶風續漢書郡)
　(國志同杜佑通典鄠縣屬雍/州京兆府殷之崇國在其界)
宻國
　姬姓國畿内國宣王滅之
無棣
　在滄州無棣縣南無棣溝是(案隋書地理志渤海郡/下云開皇六年置棣州)
　(大業二年改滄州無棣縣/屬焉縣係開皇六年置)
蒲姑
　在青州愽昌縣(案隨書地理志愽昌縣屬北海郡/舊唐書地理志愽昌縣屬青州)
紀國
　在青州夀光縣(案隋書地理志夀光縣屬北海郡/舊唐書地理志夀光縣屬青州)
堂阜
　在兖州句陽縣阜高三尺周百歩(案杜土地名云東/莞蒙隂縣西北有)
　(夷吾亭古堂阜也杜佑通典沂州新㤗縣下云漢蒙/隂縣古城在今縣東南堂阜在縣東案東莞前漢屬)
　(琅琊郡後漢屬琅琊國即唐之沂州琅琊郡是也漢/書地理志句陽縣屬濟隂郡續漢書郡國志同晉書)
　(地理志屬濟陽/郡隋唐無此縣)
郯
　音炎少昊之後嬴姓之國屬東海郡
譚
　在齊州南平陵縣(案後魏書地形志云齊州皇興/三年置領郡六平陵屬濟南郡)
遂城
　在兗州
柯
　在濟州東阿縣(案隋書地理志濟北郡下云舊置濟/州東阿縣屬焉杜佑通典唐改濟北)
　(郡為濟州東阿仍屬濟/州春秋時齊之柯邑)
鄄
　音絹在濮州(案杜佑通典鄄城/漢舊縣屬濮州)
山戎
　今夷國是
孤竹城
　在平州盧龍縣(案隋書地理志北平郡舊置平州盧/龍屬焉縣本名新昌開皇十八年改)
流沙
　括地象云居延海在甘州(案杜佑通典漢張掖郡西/魏置西凉州尋改為甘州)
　(唐亦為甘州張掖縣屬焉/漢居延縣城在縣東北)地理志云居延縣居延澤
　在東北古文以為流沙(案此漢書地理志之文/也居延縣漢屬張掖郡)
東虢國
　一名武牢亦鄭之制邑漢之成臯縣
杞
　汴州雍丘縣故杞國城是(案杜佑通典雍丘/縣屬汴州故杞國)
洮水
　一名涑水出絳州(案酈道元水經涑水注云洮水出/清野山西合涑水則涑水殆洮水)
　(之兼/稱也)
靡筓山
　括地象云一名磨筓山亦云馬頭山在蔚州飛狐縣
　(案杜佑通典蔚州後周置飛狐/縣隋置隋屬上谷郡唐屬蔚州)趙襄子既殺代王迎
　其子代王夫人曰以弟侵夫非仁也以夫怨弟非義
　也磨筓自殺遂以名焉
中牟
　在河北
崆峒山
　在原州高平縣(案魏書地形志原州正光五年置領/郡二高平縣屬高平郡杜佑通典高)
　(平縣唐屬原州有笄/頭山一名崆峒山)
應城
　在汝州魯山縣(案杜佑通典唐書/魯山縣屬汝州)
平州
　在汾州介休縣西(案杜佑通典唐時/介休縣屬汾州)
濟南城
　在淄州(案隋以漢之濟南郡及甾州國地分置齊州/及淄州煬帝并為齊郡唐初為齊州乾元元)
　(年復分齊/州置淄州)
郕
　在濮州雷澤武王封季載於郕(案杜佑通典唐置雷/澤縣属濮州古郕伯)
　(國/也)
韋國
　在滑州北三十里白馬縣南有韋城(案杜佑通典隋/以漢東郡地為)
　(滑州唐因之/白馬縣屬焉)
淮陽
　今陳州(案隋書地理志淮陽郡開皇十六年/置陳州杜佑通典唐為陳州淮陽郡)
漢中
　梁州(案舊唐書地理志唐以漢川郡/為梁州天寳元年改為漢中郡)
千畝
　晉州岳陽縣(案隋書地理志後魏置晉州隋改臨汾/郡岳陽縣屬焉後魏置曰安澤大業初)
　(改/)
謝城
　在兗州龔丘縣(案隋書地理志魯郡舊兗州龔丘/屬焉後齊曰平原開皇十六年改)
費
　在沂州(案漢書地理志費縣屬東海郡杜佑/通典唐制費縣屬沂州古魯費邑)
菟裘
　在兗州泗水縣(案隋書地理志泗水屬/魯郡開皇十六年置)
三脊茅
　辰州盧溪縣南有苞茅山(案隋書地理志沅陵郡下/云開皇元年置辰州舊唐)
　(書地理志武徳四年置辰州盧/溪屬焉武徳三年分沅陵縣置)武陵記云山際出茅
　有刺三脊
如越
　今蘓州西南三十五里横山南有魯都村村内有城
　哀公居之(案隋書地理志陳置吴/州隋平陳改曰蘓州)
河内
　古帝王都多在河東北故呼河北為河内
　
　
　
　
　
　
　
　
　
　
　
　
　春秋釋例巻七
欽定四庫全書
　春秋釋例卷八
　　　　　　　　　　　　　晉　杜預　撰
　　世族譜第四十五之上(案此篇見永樂大典其原/目亦存  又案鄭樵通志)
　　(引此篇作/小公子譜)
魯
魯國姬姓文王子周公旦之後也周公股肱周室成王
封其子伯禽於曲阜為魯侯今魯國是也自哀以下九
世二百一十七年而楚滅魯矣
周公
　旦
禽父
　魯公伯禽
煬公
　熙
獻公
　具煬公孫
武公
　敖
孝公
　稱
惠公
　弗皇
隠公
　息姑即位十一年
桓公
　太子軌即位十八年
莊公
　子同即位三十二年
閔公
　啓方(案孔穎達閔元年正義云漢景帝諱啓啓開因/是而亂魯氏家閔公名開杜譜云名啓方從世)
　(本/文)即位二年
僖公
　申即位三十三年
文公
　興即位十八年
成公
　黒肱即位十八年
襄公
　午即位三十一年
昭公
　稠父即位三十二年
定公
　宋即位十五年
哀公
　蔣即位二十七年
悼公
　寜
　　　自哀十四年獲麟已上二百四十二年
　夫人
元妃孟子
　惠公夫人
聲子
　君氏惠公繼室生隠公
夫人子氏
　仲子惠公妃生桓公
夫人姜氏
　文姜桓公妃生莊公
夫人姜氏
　哀姜莊公妃
叔姜
　莊公妃生閔公
孟任
　莊公妃生子般
成風
　夫人風氏莊公妃生僖公
夫人姜氏
　聲姜僖公妃
出姜
　夫人姜氏哀姜文公妃生惡及視
敬嬴
　夫人嬴氏文公妃
夫人姜氏
　穆姜宣公妃生宋伯姬
夫人姜氏
　齊姜成公妃
夫人姒氏
　定姒成公妃
胡女敬歸
　襄公妃生子野
夫人歸氏
　齊歸襄公妃生昭公
夫人孟子
　昭公妃
公衍之母
　昭公妃
公為之母
　昭公妃
姒氏
　定姒定公妃
　公子
子般
　莊公子
子惡
　文公子
子視
　子惡弟
公子偃
　宣公子
公子鉏
　宣公子
公衡
　衡父成公子
子野
　襄公子
公衍
　昭公子
公為
　公叔務人昭公子
公果
　昭公子
公賁
　昭公子
公子荆
　哀公子
　公女
紀伯姬
紀叔姬
　惠公女
把伯姬
　莊公女
宋蕩伯姬
鄫季姬
子叔姬
郯伯姬
宋伯姬
共姬
　宣公女
把叔姬
　宣公女
叔姬
　宣公女
　臧氏
臧僖伯
　公子彄字子臧孝公子
臧哀伯
　臧孫達
臧文仲
　臧孫辰哀伯孫
臧宣叔
　臧孫許文仲子
臧武仲
　臧孫紇宣叔子
定伯
　為
臧昭伯
　賜定伯子
臧㑹
　頃伯宣叔孫
臧賔如
　臧㑹子
臧宣叔妻
　鑄女及其姪
臧疇
　臧宣叔子
臧賈
　臧宣叔子
臧石
　賔如之子
臧倉
　賔如從兄(案程公説春秋分記云世族譜云賔如從/兄曰倉賔如既為㑹子則倉當是賜子)
　(又案此條永樂大典/闕從春秋分記補入)
　衆氏
公子益師
衆父
　孝公子
衆仲
　衆父子
　仲孫氏
慶父
　桓公子共仲也
公孫敖
　穆伯慶父之子也
難
　惠叔敖之子
榖
　文伯亦敖之子也
孟獻子
　穀之子仲孫蔑即孟孫也
孟孺子速
　獻子之子莊子
孺子秩
　莊子之子
仲孫羯
　秩之弟孝伯
孟僖子
　仲孫貜
南宫敬叔
　説貜之子何忌
懿子
　説之弟
孺子洩
　懿子之子武伯彘也(案程公説春秋分記云彘生捷/世族譜闕又案定公𫝊八年孟)
　(懿子為公期築室杜氏注為孟氏支子/則公期當系之懿子下世族譜並闕)
戴已
聲巳
巳氏
　並公孫敖妻
泉丘人
其僚
　並孟僖子妻
　子服氏
懿伯
　子服仲叔也仲叔蔑之子
孟椒
　子服惠伯子服椒
子服昭伯
　惠伯子子服回
子服景伯
　子服何
　叔孫氏
公子牙
　慶父同母弟即僖叔也
公孫兹
　牙之子戴伯也
叔孫得臣
　牙之孫莊叔也
叔孫僑如
　得臣之子叔孫宣伯
叔孫豹
　僑如之弟穆叔也即穆子
叔孫昭子
　叔孫豹之庶子叔孫婼也
叔孫成子
　昭子之子叔孫不敢
叔孫武叔
　成子之子叔孫州仇
叔孫舒
　武叔之子文子也
國姜
　叔孫豹妻生孟丙及仲壬
庚宗婦人
　叔孫豹外妻生豎牛
孟丙
　叔孫豹子
仲壬
　丙之弟
豎牛
　叔孫豹子
　叔仲氏
叔仲惠伯
　叔牙孫叔仲彭生也
叔仲昭伯
　惠伯之孫叔仲帶叔仲昭子即叔仲虺
叔仲穆子
　帶之子叔仲小也即叔仲子也
叔仲志
　定伯帶之孫也
　季孫氏
公子友
　季友成季季子公子季友桓公子
季孫行父
　季文子公子友之孫
季孫宿
　行父之子武子也
悼子
　紇宿之子
平子
　意如悼子之子
桓子
　斯平子之子
康子
　肥桓子之子
公甫
　季孫紇之子
公之
　季孫紇之子
季魴侯
　意如子
季寤
　子言意如子
小邾夫人
　生宋元夫人季孫宿女
平子妻
　宋元夫人曹氏女
秦歂之妻
　秦姬季孫宿女
季公鳥
　季孫宿子
季公亥
　公若季孫宿子
申
　公亥子
鮑氏季姒
　公鳥之妻齊鮑文子之女
南孺子
　南氏季桓子妻生男
季姬
　季孫斯女
　公鉏氏
公彌
　季孫宿子公鉏也
公鉏極
　彌之曽孫(案程公説春秋分記云公彌生頃伯頃伯/生隠侯伯隠侯伯生公鉏極世族譜闕不)
　(可續者二世至公鉏極杜注云桓子族子/而不詳所系今考得以補公鉏氏闕文)
　公父氏
公父靖
　穆伯季孫紇子
公父文伯
　桓子從父昆弟公父歜
　東門氏
公子遂
　東門襄仲仲遂東門遂莊公子
公孫歸父
　子家
仲嬰齊
　昭子
　叔氏
叔肸
　惠伯文公子
公孫嬰齊
　肹之子子叔聲伯即子叔嬰齊
叔老
　齊子嬰齊之子
叔弓
　老之子敬子也
叔輒
　子叔伯張弓之子
叔鞅
　穆伯弓之子
叔詣
　鞅之子
叔還
　成子叔弓曽孫(案杜預定十一年集解云叔還叔詣/曽孫孫穎達正義云世族譜云叔還)
　(叔弓曽孫又世本云叔弓生定伯閲閲生西巷敬叔/敬叔生成子還還為叔弓曽孫杜云叔詣曽孫𫝊寫)
　(誤耳陸徳明經典釋文説同系又案程公説/春秋分記云閲敬叔二人世  譜闕不書)
叔青
　僖仲
聲伯之母
　叔肸妻
　榮氏
榮成伯
　榮駕鵝叔肸曽孫
　展氏
司空無駭
　公子展之孫魯公族
夷伯
　展氏桓父
展禽
　食邑栁下謚曰惠
展喜
　郈氏
郈成叔
　郈孫也孝公八世孫
郈昭伯
　郈孫
　施氏
施孝叔
　惠公五世孫
施氏婦
　孝叔妻齊管于奚女
　子家氏
子家文伯
　歸父子莊公曽孫析
子家懿伯
　莊公元孫子家子子家羈
　南氏
南遺
南蒯
　遺之子
　孔氏
鄹人紇
　叔梁紇孔父嘉元孫
孔丘
　仲尼孔子尼父孔父嘉以上並在宋譜
　秦氏
秦堇父
秦丕兹
　堇父之子
　苫氏
苫夷
　即苫越
陽州
　越之子
　雜人
費伯
　庈父
公子豫
公子翬
　羽父
挾
　未賜族
申繻
柔
　未賜族
溺
　疾其専命故去氏也
秦子
梁子
曹劌
公子偃
公右歂孫生
公子結
　御孫
圉人犖
鍼巫氏
　鍼季
公傅
卜齮
公子魚
　奚斯
巫尫
公子買
　子業
夏父弗忌
侯叔夏
緜房甥
公冶
富父終甥
公冉務人
太史克
禽鄭
　管于奚之子
匡句須
鮑國
　本齊臣
師已
匠慶
狄虒彌
臧堅
秦周
御叔
申豐
閔子馬
　閔馬父
豐㸃
孟公綽
梓慎
展莊叔
展瑕
展玉父
顔莊叔
公巫召伯仲
鄫鼓父
黨叔
曽夭
梁其踁
曽阜
萊書
杜洩
謝息
公子憗
　子仲
冶區夫
司鐸射
司徒老祁
慮癸
申須
琴張
公思展
申夜姑
饔人檀
秦遄
寺人僚柤
鬷戾
左師展
郈魴假
女賈
公孫朝
泄聲子
　野泄
冉豎
林雍
顔鳴
仲梁懷
公山不狃
　子洩
公何藐
公歛處父
　公斂陽
顔髙
顔息
叔孫輒
　子張(案程公説春秋分記云輒州仇/庶子也世族譜附在雜人非是)
兹無還
林楚
公若藐
　公若
公南
侯犯
駟赤
仲由
　季路子路
申句須
子貢
　衛賜
樂頎
富父槐
正常
共劉
公賔庚
公甲叔子
析朱鉏
微虎
顔羽
　子羽
有若
冉求
　有子冉子
邴泄
管周父
樊遲
　須
孟之側(案程公説春秋分記云孟之側注/為孟氏世族譜乃載之雜人非也)
林不狃
嬖童汪錡
弦多
　本齊臣施父也
太史固
公孫有山
　公孫有山氏
髙柴
　季羔本衛臣
釁夏
鉏啇
公孫宿
　公孫成也
郭重
陽虎
陽越
　陽虎從弟
冉㑹
冉猛
　冉㑹弟
澹臺子羽
卜楚邱之父
施父
公期
　　　右魯人二百九十七(案本文實/三百人)
周
周氏黄帝之苗裔姬姓后稷之後也后稷封於邰及夏
之衰后稷之子不窋失其官守竄于西戎至太王為狄
所逼去邠至岐(案隠元年𫝊正義/引釋例至作居)文王受命武王克殷
而王有天下幽王見弑(案隠元年正義引釋例此/句作幽王為犬戎所殺)平王
遷都王城今河南縣是也(案是字永樂大典無之從/隱元年正義所引釋例増)平
王四十九年魯隠公之元年也敬王又遷成周今洛陽
是也敬王三十九年魯哀公十四年獲麟之嵗也四十
二年而敬王崩敬王子元王八年春秋之傳終矣元王
以下十有一世二百二十六年而周亡
后稷
　棄
不窋
髙圉
　僕不窋九世孫
亞圉
　靈都
太王
　亶父亞圉孫
王季
　歴
文王
　昌
武王
　發
成王
　誦
康王
　釗
昭王
　瑕
穆王
　滿
夷王
　燮穆王曽孫
厲王
　胡
宣王
　靖
幽王
　宫湼
平王
　宜臼幽王之子也
桓王
　林平王之孫也
莊王
　他桓王之子也
僖王
　胡齊莊王之子也
惠王
　閬僖王之子也
襄王
　鄭惠王之子也
頃王
　壬臣襄王之子也
匡王
　班頃王之子也
定王
　瑜匡王之弟也
簡王
　夷定王之子也
靈王
　泄心簡王之子也
景王
　遺靈王之子也
悼王
　猛景王之子也
敬王
　匄悼王之母弟也
　王后
后稷元妃
　姞姓
太姒
　文王后
邑姜
　武王后
襃姒
　生伯服幽王后
紀季姜
　桓王后
王姚
　莊王后
陳媯惠后
　惠王后
隗氏
　狄后襄王后
逆王后于齊
　靈王后
穆后
　景王后
　王子
擕王伯服
　幽王子
王子狐
　平王子
王子克
　子儀桓王子
王子頽
　莊王子
王子帶
　惠王之子太叔帶即甘昭公也
儋季
　簡王子靈王弟
儋括
　王子之子
王子侫夫
　靈王子景王弟
太子壽
　景王子
王子朝
　景王之長庻子
　祭氏
祭公謀父
　為周穆王作祈招詩者
祭伯
祭公
祭叔
　尹氏
尹子
　尹武公
尹圉
　尹文公
　蘇氏
蘇忿生
　己姓周武王司冦蘇公是
蘇子温
　毛氏
毛伯
　衛
毛伯
　過
毛得
　毛伯得
　樊氏
仲山甫
　宣王時樊侯
樊皮
　樊仲皮
樊頃子
　樊齊
　鄩氏
鄩肸
鄩羅
　成氏
成肅公
　成子
成簡公
成桓公
　單氏
單伯
　食采於單
襄公
　單伯之子
頃公
　襄公之子
靖公
　頃公之子
獻公
　靖公之子
成公
　獻公之弟
穆公
　單伯之子
武公
　穆公之子
平公
　甘氏
甘成公
甘景公
甘簡公
甘悼公
　過簡公弟
甘平公
　輶成公孫
甘桓公
　劉氏
康公
　王季子也食采於劉
定公
　即劉夏也又曰官師
獻公
　摯定公之子也
伯蚡
　卷獻公之庶子文公也(案定四年正義引世族譜云/伯蚡劉文公劉狄劉卷劉子)
　(為一/人)
桓公
　文公之子
　南宫氏
南宫極
南宫嚚
　極之子也
　鞏氏
鞏成公
鞏簡公
　周氏
周桓公
　周公黒肩
宰周公
　宰孔
周公閲
周公忌父
周公楚
　原氏
原莊公
原襄公
原伯絞
公子跪尋(説曰/絞弟)
原伯魯
原夀過
　王叔氏
王子虎
　王叔文公
王叔桓公
王叔陳生
　召氏
召穆公
　賦棠棣者
召伯廖
召昭公
召桓公
召戴公
召武公
召襄公
召莊公
　召伯奐
召簡公
　召伯盈
召桓公
　宣六年有召桓公成八年復有召桓公未知一人二
　出也
　凡氏
凡伯
　周公之𦙍也
　雜人
周任
史佚
檀伯達
辛甲
𥅆季
陶叔
宰咺
武氏子
辛有
南季
家父
仍叔之子
渠伯糾
詹父
辛伯
榮叔
王人子突
蒍國
　子國
邊伯
子禽
祝跪
石速
王子黨
内史過
内史叔興
　内史叔興父
富辰
伯服
游孫伯
頽叔
桃子
倉葛
簡師父
左鄢父
原伯貫
王孫滿
叔服
　内史叔服
王孫蘇
聃啓
甘歜
子服
王子札
　王子札蓋經文倒札字即王子捷也(案孔穎達正義/云傳稱此人為)
　(王子捷捷札一人而札在子上故疑經文倒札字也/公羊傳曰王札子者何長庶之號也何休云天子之)
　(庶兄也左傳言札為王孫蘇所使非是尊貴不/得為王為庶兄故譜以為雜人不知何王之子)
伯輿
史狡
瑕禽
單公子愆期
成愆
尹言多
王子瑕
劉毅
單蔑
鞏成
王子廖
甘襄
詹桓伯
賔滑
萇𢎞
　萇叔
瑕辛
宫嬖綽
王孫沒
劉州鳩
隂忌
老陽子
泠州鳩
賔起
　賔孟
王子還
摯荒
姑
發
弱
鬷
延
定
稠
王子處
司徒醜
子旅氏
劉佗
尹辛
隂不佞
王子趙車
富辛
石張
儋翩
慶氏
公族黨氏
石尚
庾皮之子過
　　　右周二百五人
邾
邾國曹姓(案曹姓二字永樂大典無之從/隠元年𫝊正義所引釋例増入)顓頊之後有
陸終氏産六子其第五子曰晏安邾即安之後也周武
王封其苗裔邾挾為附庸居邾今魯國鄒縣是也自挾
至儀父十二世(案隠元年正義引釋例/作自安至儀父十二世)始見春秋齊桓
公伯(案公字隱元年正/義引釋例作行)儀父附從進爵稱子文公徙于
繹桓公以下春秋後八世而楚滅之
鄭
鄭國姬姓周厲王子宣王母弟桓公友之後也宣王封
友于鄭今京兆鄭縣是也及周幽王無道友徙其民于
虢鄶(案徙字隠元年𫝊/正義引釋例作遷)虢鄶之君分其地(案本文虢鄶/之君上似闕)
(一字通鑑音注引世族譜作友/徙其人於虢鄶之間遂有其人)遂國焉今河南新鄭縣
是也(案隠十一年𫝊正義云漢書地理志云河南郡新/鄭縣詩鄭桓公之子武公所國京兆鄭縣周宣王)
(弟鄭桓公邑又云本周宣王弟友為周司徒食采於宗/周畿内是為鄭桓公桓公問於史伯曰王室多故何所)
(可以逃死史伯為桓公謀取虢鄶之地令寄帑與賄而/虢鄶受之後二年幽王敗桓公死其子武公與平王東)
(遷卒定虢鄶之地然則武公始居新鄭也今案正義所/引本周宣王弟以下今本漢書無之附録於此以訂漢)
(書之/闕)莊公之二十二年魯隠公之元年聲公二十年獲
麟之嵗也三十三年而春秋之傳終矣聲公三十七年
卒自聲公以下五世八十七年而韓滅鄭矣(案昭四年/正義引世)
(族譜云鄭在春秋後五/世九十一年韓滅鄭)
桓公
　友
武公
　滑突
莊公
　寤生
公子忽
　太子忽昭公也
公子突
　厲公突
文公
　捷鄭捷
公子蘭
　太子穆公蘭
太子夷
　靈公子蠻
公子堅
　襄公堅
悼公
　費
成公
　睔
太子髠頑
　僖公
簡公
　嘉
定公
　寜
獻公
　蠆
聲公
　勝
　夫人
武姜
　姜氏夫人生莊公太叔段武公夫人
鄧曼
　生忽莊公夫人
雍姞
　生厲公莊公妃
媯氏
　昭公妃
夫人芉氏
　文芉生二姬文公夫人
姜氏
　文公妃
燕姞
　生穆公文公妃
宋子
　穆公妃
圭媯
　穆公妃
少妃姚子
　生靈公穆公妃
陳媯
　子儀妃文公報之生子華及子臧
　公子
公子亹
　莊公子
鄭子儀
　莊公子
弟語
　子人莊公子
世子華
　子華文公子
子臧
　文公子
公子士
　文公子
子俞彌
　文公子
公子瑕
　文公子
二姬
　文公女
　良氏
子良
　公子去疾穆公子
子耳
　公孫輒
良霄
　伯有
良止
　罕氏
子罕
　公子喜成子穆公子
子展
　公孫舍之桓子
子皮
　罕虎冢宰
子齹
　孺子嬰齊
罕達
　子姚武子賸
公孫鉏
子罕子
　馬師氏
罕朔
罕魋
　子皮之弟
　豐氏
子豐
　公子平穆公子
子石
　伯石公孫段景伯
豐施
　子施
　大季氏
士子孔
　公子志穆公子
大季
　子良
　孔氏
公子嘉
　子孔司徒孔穆公子
公孫泄
孔張
　公孫申子張
　駟氏
子駟
　公子騑武子穆公子
子西
　公孫夏襄子
駟帶
　子上定子
子游
　駟偃
襄子
　絲
子瑕
　駟乞獻子
駟􁑠
　子然莊子
子般
　駟𢎞子思
　子晳氏(案程公説春秋分記云世族譜既譜駟氏而/於黒别譜為子晳氏不知子晳即駟氏也襄)
　(三十年傳曰駟良方争伯有侈而愎子晳好在人上/杜預注駟氏子晳良氏伯有未始分為子晳氏也)
公孫黒
　子晳子駟子
公子印
　穆公子(案程公説春秋分記云世族譜以子印為穆/公之子誤也公子印乃公子睔印氏之别祖)
　(黒之子乃印爾當為穆公/曽孫豈得以為穆公子)
　國氏
子國
　公子發惠子穆公子
子産
　少正公孫僑子羙成子
國參
　子思桓子
　游氏
公子偃
　子游宣子穆公子
子蟜
　公孫蠆司馬子蟜桓子
游昄
　子明昭子
良
　昄子
子太叔
　太叔游吉公孫蠆子
游速
　子寛
子寛
　渾罕
　子南氏
公孫楚
　子南子游子穆公之孫
　印氏
公子睔
　悼子子印穆公子
子張
　公孫黒肱伯張
印段
　子石獻子
子栁
　印癸
印堇父
　印氏别族
　然氏
子然
　穆公子
然丹
　子革(案程公説春秋分記云然氏别祖子然生丹丹/生鬷明世族譜然氏闕鬷明今考杜譜然明見)
　(雜/人)
　羽氏
　子羽公之子(案孔頴逹襄二十六年正義引世族譜/云子羽穆公子其後為羽氏即馬師頡)
翬穆
　(是其孫非行人/子羽公孫揮也)
羽頡
　馬師頡子羽孫(案程公説春秋分記云羽氏别祖公/孫羽生公孫申申生頡世族譜羽氏)
　(闕公/孫申)
　太叔氏
共叔段
　京城太叔太叔段武公子
公孫滑
公父定叔
　子狐氏
子狐
孫擊
孫惡
　祭氏
祭仲
　祭封人仲足
雍姬
　雍糾妻祭仲女
　皇氏
皇武子
皇戍
皇耳
　尉氏
尉止
尉翩
　止之子
　子如氏
公子班
　子如
孫叔
　班之子
公子駹
　班之弟
孫知
　駹之子
　司氏
司臣
司齊
　雜人
公子吕
　子封
潁考叔
　潁谷封人
原繁
　原伯
泄駕
　泄伯泄氏
曼伯
檀伯
宛
良佐
子元
𥅆祝
公孫閼
　子都
强鉏
叔盈
公孫獲
髙渠彌
　髙伯
傅瑕
公子閼
詹
　叔詹
高克
聃伯
孔叔
　孔氏
申侯
堵叔
堵俞彌
泄堵冦
佚之孤
燭之武
孔將鉏
石甲父
　石癸
商人弦髙
侯宣多
外僕髠屯
公子歸生
　子家
師叔
公子堅
公子尨
樂耳
石楚
公子宋
　子公
共仲
公子曼滿
王子伯廖
石制
　子服
公子魚臣
　僕叔
侯羽
伯蠲
公子繻
姚句耳
石首
唐苟
侯獳
皇辰
子熙
子侯
子丁
堵汝父
王子伯駢
侯氏
　侯晉
子師氏
　子師僕
石􁎕
　石盂
師悝
師觸
師蠲
師茷
師慧
堵狗
宛射犬
　公孫
公孫揮
　子羽行人揮
然明
皇頡
禆竈
禆諶
公孫肸
僕展
樂成
豐巻
　子張
馮簡子
尹何
徐吾犯
富子
子上
屠擊
祝􁏣
豎柎
里析
公孫登
商成公
鄧析
公孫林
許瑕
郟張
鄭羅
雍紏
子人九(案孔穎達僖二十八年正義云桓十四年鄭伯/使其弟語來盟傳稱子人來盟杜云即弟語也)
(其後為子人氏僖七年傳子華云泄氏孔氏子人氏三/族實違君命子人九必是語之後也杜譜以九為雜人)
(謬/矣)
公孫申
　叔孫
叔禽
　　　右鄭人二百三人
宋
宋國子姓其先契佐唐虞為司徒封于商成湯受命王
有天下及紂無道周武王滅之而封其子武庚以紹殷
後武庚作亂周公伐而誅之更封紂兄帝乙之元子微
子啓為宋公都商邱今梁國睢陽縣是也微子卒其弟
微仲代立穆公七年魯隠公之元年也景公三十六年
魯哀公之十四年獲麟之嵗也昭公得之元年春秋之
𫝊終矣其後五世百七十年而齊魏楚共滅宋(案此條/永樂大)
(典闕佚從左傳隠元年/正義所引釋例補入)
　公子
母弟辰
公子地
　皆元公子(案昭二十年傳華亥取太子欒與母弟辰/公子地以為質樸集解云欒景公也辰及)
　(地皆元公弟孔穎達正義云定十年經書宋公之弟/辰當景公之世辰及地不得為元公弟世族譜辰地)
　(皆元公子此諸本皆云元公弟當時傳冩誤耳世又/案此條永樂大典闕佚據昭二十年正義所引  族)
　(譜補/入)
　樂氏
樂鉏
　將鉏(案成十六年傳宋將鉏樂懼敗鄭師于汋皮杜/集解云樂懼戴公六世孫將鉏樂氏族孔穎達)
　(正義云樂懼戴公六世孫世本有文也將鉏為樂氏/之族不知所出杜譜于樂氏之下樂鉏將鉏為一人)
　(𫝊無樂鉏之文不知其故何也引又案此條永/樂大典闕從成十六年正義所  世族譜補入)
　皇氏
皇父充石
皇瑗
　皇父充石八世孫(案皇氏以下永樂大典闕從哀/十八年正義所引世族譜補入)
劖般
　瑗世父(案程公説春秋分記云哀十七年𫝊皇瑗之/子麇奪其兄劖般邑世族譜誤謂劖般為瑗)
　(世父劖般蓋瑗之猶子麇之兄也從世族譜則是躋/猶子為諸父而兄為從祖矣當從左傳今據此補入)
　(並正杜氏/之失于此)
皇懷
　瑗昆弟(案程公説春秋分記云案哀二十六年傳杜/預云皇懷非我從昆弟非我瑗從子則懷亦)
　(瑗從子也世族譜乃謂懷為瑗昆弟是/躋一世矣今據此補入並訂正于此)
皇鄖
　瑗從父昆弟
皇野
　瑗昆弟(案皇鄖皇野二條永樂大典並闕據/程公説春秋分記所引世族譜補入)
皇緩
　充石十世孫(案哀十八年傳宋使皇緩為右師杜集/解云緩瑗從子孔穎達正義云據世族)
　(譜則緩為瑗從孫非從子二者必有一誤譜又案此/條永樂大典闕從哀十八年正義所引世  譜補入)
　華氏
華督
司馬子伯
　督曽孫(案此條永樂大典闕從程公説春秋分記所/引釋例補入  又案分記云世本華督子家)
　(家子御事世/族譜並闕)
　向氏
向戌
向寜
　戌曽孫
向巢
　戌曽孫(案程公説春秋分記云向氏别祖肸生訾守/訾守生二子曰鱣曰戌戌生五子曰勝曰宜)
　(曰鄭曰行曰寜寜生羅羅生五子曰巢曰□曰頎曰/子車曰牛昭十九年傳鄅夫人宋向戌之女也故向)
　(寜請師杜預注寜向戌子也世族譜乃以寜為戌曽/孫誤矣又世族譜云巢為戌曽孫據巢為戌曽孫則)
　(寜為戌子世族譜杜預所𫐠自異若此用正/其誤又肸訾守饁世族譜並闕今據此補入)
　鱗氏
鱗矔
　桓公子
鱗朱
　桓公孫(案程公説春秋分記云鱗氏祖公子鱗生矔/矔生文文生奏奏生朱世族譜誤以矔為桓)
　(公子以朱為桓公孫皆非也杜氏子成十五年傳注/朱為矔孫又與世族譜大相矛盾葢世族譜闕鱗文)
　(奏三世故于矔及朱之系/前後錯亂耳今據此補人)
　雜人
子游(案孔穎達桓十二年正義引世族/譜云子游雜人不知何公之子)
吕封人豹
　華豹(案昭二十一年傳公子城以晉師至與華氏戰/于赭丘干犫御吕封人華豹張匄為右杜集解)
　(云吕封人華豹華氏黨孔穎達正義云吕邑封人官/名豹即下文華豹是也本或豹上有華字王肅董遇)
　(益云吕封人華豹釋例譜一人再見名字不同皆兩/載之宋雜人内有吕封人豹華豹為一人知此本無)
　(華字也今定本有華字正又案此條永樂大/典闕佚從昭二十一年  義所引釋例補人)
向勝
向行
向為人
向帶(案程公説春秋分記云向勝向行戌之子也為人/及帶向氏族也世族譜置之雜人非是今據此補)
　(入/)
高哀
　穆公曽孫(案此條永樂大典闕據程公説/春秋分記所引世族譜補入)
紀
紀國侯爵姜姓也莊公四年齊滅之舊譜子爵蓋取于
公羊非左氏之義
紀侯
紀季
　紀侯弟
裂繻
　子帛紀大夫
　
　
　
　
　
　
　春秋釋例卷八
欽定四庫全書
　春秋釋例卷九
　　　　　　　　　　　　　晉　杜預　撰
　　世族譜第四十五之下
衛
衛國姬姓文王子康叔封之後也周公既誅禄父殺管
蔡而以其地封康叔為衛侯居殷虚(案永樂大典脱虚/字從隱元年正義)
(所引釋/例増)今朝歌是也狄滅衛文公居楚丘成公徙都帝
丘今東郡濮陽是也桓公十三年魯隠公之元年也出
公輒十二年獲麟之嵗也悼公二年春秋之傳終矣悼
公三年卒自悼公以下十一世二百五十五年而秦滅
衛矣(案昭四年正義引世族譜云衛在春秋/後十一世二百五十八年而秦滅衛)
康叔封
王孫牟
　康伯髦
武公
　和王孫牟八世孫
莊公
　揚(案衛侯自莊公以/下永樂大典並闕)
　夫人
莊姜
　莊公夫人
厲媯
　生孝伯莊公妃
夷姜
　宣公烝之生急子桓公夫人
宣姜
　昭伯烝之生齊子戴公文公宋桓夫人許穆夫人本
　宣公夫人
定姜
　姜氏定公夫人
敬姒
　生獻公定公妃
夫人姜氏
　宣姜襄公夫人
婤姶
　生孟縶及靈公襄公嬖人也
南子
　少君靈公夫人
吕姜
　莊公夫人
夏戊之女夫人
　出公夫人
　公子
孝伯
　莊公子
昭伯
　頑宣公子
公子州吁
　莊公子
急子
　宣公子
夀子
　宣公子
叔武
　夷衛武文公子
公子瑕
　子適文公子
子儀
　文公子
鱄
　子鮮定公子
子展
　定公子
公子荆
　南楚獻公子
公孫般師
　襄公孫
公子起
　靈公之子
太子疾
　莊公子
公子青
　莊公子
太子
　出公子
宋桓夫人
　昭伯女
許穆夫人
　昭伯女
　孫氏
孫莊子級
　武公三世孫
孫昭子
　武公四世孫
孫良夫
　桓子
孫林父
　文子
孫嘉
　林父子
孫襄
　伯國林父子
孫蒯
　林父子
　石氏
石碏
　石子靖伯孫
石厚
　碏之子
石稷
　成子石碏四世孫
石買
　共子稷之子
石惡
　悼子買之子
石圃
　惡之從子
石曼姑
　懿子石買孫
石魋
　昭子
石祁子
　靖伯八世孫禮記曰石駘仲之子(案程公説春秋分/記云世族譜以祁)
　(子為靖伯八世孫據禮記石祁子駘仲子也厚生/駘仲駘仲生祁子當是靖伯五世孫非八世孫也)
　太叔氏
太叔儀
　太叔文子僖侯八世孫
太叔申
　太叔懿子太叔儀孫
太叔疾
　悼子齊
太叔遺
　僖子
孔姞
　太叔疾之妻孔文子之女
　齊氏
齊子
　昭伯子也齊子無子戴公以其子惡為之後
齊惡
　齊子四世孫
齊豹
　齊子氏
　公孟氏
孟縶
　襄公子
公孟彄
　孟縶無子靈公以其子彄為之後(案定十二年衛公/孟彄帥師伐曹杜)
　(集解云彄孟縶子孔穎達正義云為後則為其子故/云孟縶子此實公孫而不稱公孫者縶字公孟故即)
　(以公孟為氏劉炫謂公孟/生得賜族故彄即以族告)
　寗氏
寗跪
　文仲武公曽孫
寗速
　莊子寗跪孫
寗俞
　武子
寗相
　成子
寗殖
　惠子
寗喜
　悼子
　子叔氏
黒背
　穆公子
公孫剽
　子叔
太子角
　剽子
　公叔氏
公叔文子
　公叔發獻公孫
公叔戍
　發之子(案程公説春秋分記云公叔氏祖成子當/當生公孫發發生戍世族譜闕當一世)
　北宫氏
北宫括
　北宫懿子成公曽孫
北宫遺
　成子
北宫佗
　文子
北宫喜
　貞子
北宫結
　南氏
公子郢
　子南靈公子
子之
　公孫彌牟文子
　孔氏
孔達
　莊叔
成子
　孔烝鉏孔達孫
孔羈
　須叔
孔圉
　文子孔羈孫
孔悝
　叔悝孔叔
孔伯姬
　孔圉妻太子蒯聵之姊
　王孫氏
王孫賈
王孫齊
　賈之子昭子也
　史氏
史朝
史狗
　朝之子文子也
　元咺氏
元咺
角
　咺之子也
　夏戊氏
夏戊
　夏丁氏
司徒期
　戊之子
　趙氏
趙黶
趙陽
　黶之孫(案程公説春秋分記云黶生舉舉生/陽世族譜謂黶之孫陽而闕舉一世)
　褚師氏
褚師定子
褚師比
　褚師定子之子聲子也
　雜人
右宰醜
獳羊肩
公子黔牟
右公子泄
左公子職
渠孔
子伯
黄夷
孔嬰齊
華龍滑
　太史
禮孔
禮至及昆弟
長䍧
華仲
公子歂犬
鍼莊子
士榮
周歂
冶厪
孫免
師曹
蘧伯玉
　蘧瑗
子蟜
子伯
子皮
子行
尹公佗
庾公差
　子魚
子木
公孫丁
右宰穀
殖綽
公孫免餘
雍鉏
公孫無地
公孫臣
史鰌
子行敬子
公子朝
屠伯
褚師圃
宗魯
祝鼁
華齊
慶比
公南楚
華寅
鴻駵魋
析朱鉏
　成子黒背孫
渠子
子玉霄
彪傒
子髙魴
祝佗
　子魚
彌子瑕
　彭封彌子
滑羅
宋朝
　本宋公子子朝也
戲陽速
寗跪(案左傳寗跪有二一則莊六年傳放寗跪于秦一/則哀四年傳衛寗跪救范氏杜集解于莊六年注)
(云衛大夫哀四年則無注今考世族譜衛寗跪亦有二/一為寗連之祖當是莊六年傳之寗跪一列于雜人則)
(哀四年傳/之寗跪也)
晉悼公子憖
　本晉臣
行人子羽
公文懿子
　公文要也
渾良夫
仲由
　季路本魯子路
寺人羅
欒寜
髙柴
　子羔
召獲
公孫敢
石乞
鄢武子肸
盂黶
司徒瞞成
子伯季子
許公為
胥彌赦
司冦亥
優狡
拳彌
鄄子士
祝史揮
向禽
仲叔于奚
　　　右衛人一百九十五(案本文實一/百七十七人)
虢
虢國姬姓文王之弟虢仲後也今𢎞農陜縣是也僖五
年晉滅之
虢仲
虢石父
虢文公
虢公忌父
虢公仲郭
虢公醜
虢公林父
　大夫
祝應
　太祝虢大夫
史嚚
　太史虢大夫
宗區
　宗人虢大夫
舟之僑
　虢大夫
　　　右虢人十一
莒
莒國嬴姓少昊之後周武王封兹輿期于莒初都計後
徙莒今城陽莒縣是也世本自紀公以下為己姓不知
誰賜之姓者十一世兹平公方見春秋共公以下微弱
不復見四世楚滅之(案此條永樂大典闕佚從隠/二年正義所引釋例補入)
齊
齊國姜姓太公望之後其先四岳佐禹有功或封于吕
或封于申故太公曰吕望也太公股肱周室成王封之
于營丘今臨淄是也僖公九年魯隠公之元年也簡公
四年獲麟之嵗也簡公弟平公十三年春秋之傳終矣
平公二十五年卒後二世七十年而田氏奪齊太公之
後滅矣(案此條永樂大典闕佚從隠/三年正義所引釋例補入)
　髙氏
髙武子
　髙酀髙偃(案襄二十九年齊髙止出奔北燕傳云齊/公孫躉公孫竈放其大夫髙止于北燕髙)
　(竪以盧叛閭邱嬰帥師圍盧髙竪請立後而致邑齊/人立敬仲之曾孫酀良敬仲也孔穎達正義云依世)
　(本敬仲生莊子莊子生傾子傾子生宣子宣子生厚/厚生止止是敬仲元孫之子也世本又云敬仲生莊)
　(子莊子生傾子傾子之孫武子偃據世本則偃為敬/仲元孫今傳云曽孫必有一誤也此酀即後所云髙)
　(偃是也世族譜以髙武子酀偃為一人蓋酀偃音相/近而字為二耳董遇注此亦作偃劉炫云據世本髙)
　(止敬仲元孫之子不立止近親逺取敬仲曽孫者齊/人賢敬仲故繫之言敬仲曽孫則此人祖父皆非正)
　(適今别立之逺繼敬仲後髙止祖父皆絶其祀也偃/又案杜世族譜以髙酀即髙偃而昭十二年齊髙)
　(帥師納北燕伯于陽集解又云髙偃髙傒元孫輿傳/齊人立敬仲之曽孫酀句不合劉炫已辨之  又案)
　(此條永樂大典闕佚從襄二/十九年正義所引釋例補入)
　國氏
國佐
　賔媚人武子三事互見于經傳不知賔媚人是何等
　名號也(案此條永樂大典闕佚從成二年正義所引/釋例補入  又案程公説春秋分記云歸父)
　(生佐佐生二子曰勝曰弱弱生夏夏生書/書生瓘瓘生髙父世族譜闕髙父一人)
　管氏(案此及下一條永樂大典佚從/僖十二年正義所引釋例補入)
　出自周穆王(案孔穎達僖十二年正義云哀十六年/傳稱楚白公殺齊管修杜云管修楚賢)
　(大夫故齊管仲之後是管氏之後于齊没不復見也/  又案路史後紀注亦引杜釋例云管仲穆王後)
　雜人
管于奚(案孔穎達僖十二年正義云成十一年傳有/齊管于奚譜以為雜人則非管仲之子孫也)
華免(案成十八年傳齊侯使士華免以戈殺國佐于内/宫之朝集解云華免齊大夫正義曰杜世族譜于)
(齊國雜人之中有華免而無士字此注以華免為大夫/則士者為士官也  又案此條永樂大典闕從成十八)
(年正義所引/世族譜増入)
祝固
史嚚(案此二条永樂大典闕從昭二/十年正義所引世族譜増入)
陳
陳國媯姓虞舜之後也當周之興有虞遏父者為周陶
正武王賴其利器用以其先聖之後也以元女太姬妃
遏父之子滿封于陳賜姓曰媯號胡公桓公二十三年
魯隠公之元年也(案元年隠三年正/義引釋例作立年)緡公二十一年獲
麟之嵗也二十四年楚滅陳矣
遏父
胡公滿
文公韋
　胡公八世孫一本作幸(案陳侯自文公以/下永樂大典皆闕)
　夫人
元女太姬
　胡公夫人
元妃鄭姬
　生太子偃師哀公夫人
二妃
　生公子留哀公妃
下妃
　生公子勝哀公妃
　公子
五父佗
　文公子
太子免
　桓公子
公子完
　敬仲工正厲公子
公子禦㓂
　太子宣公子
公子黄
　成公子
公子遇
　成公子
悼太子偃師
　哀公子
公子勝
　哀公子
司徒招
　公子招弟招成公子
　夏氏
御叔
　宣公孫
夏徵舒
　夏南
夏齧
　悼子徵舒三世孫
夏區夫
　徵舒四世孫(案程公説春秋分記云夏氏祖宣公子/少西生御叔御叔生徵舒徵舒生晉晉)
　(生禦㓂禦㓂生齧齧生區夫世族譜止列御叔徵舒/齧區夫四人餘皆略焉又案齧乃徵舒之曽孫世族)
　(譜謂為徵舒三世孫是也杜預于昭二十三年/注云徵舒𤣥孫自為異同當以世族譜為正)
御叔妻夏姬
　徵舒母
　轅氏
轅濤塗
　轅宣仲申公九世孫
轅僑
　桓子濤塗四世孫
　宗氏
宗豎
　宣公六世孫
　鍼氏
鍼子
　僖公孫
鍼宜咎
　鍼子八世孫
　慶氏
慶虎
　桓公五世孫
慶寅
　司城氏
公孫貞子
　哀公孫
　雜人
顓孫
轅選
女叔
原仲
公孫寜
孔寜
泄冶
儀行父
司徒卭
司馬桓子
慶樂
孔奐
干徵師
輿嬖袁克
懿氏妻
逢滑
轅頗
公孫佗人
轅咺
轅買
芋尹蓋
賈獲及母妻
杞
把國姒姓夏禹之苖裔武王克紂求禹後(案武王二句/隠四年正義)
(引釋例作武王/克殷求禹之後)得東樓公而封之于把今陳留雍丘縣
是也九世及成公遷縁陵文公居淳于(案文公二字永/樂大典脱從隠)
(四年正義所/引釋例增)成公始見春秋(案隠四年正義云把于魯/隠四年已見春秋桓二年)
(有把侯來朝莊二十七年有杞伯來朝于𫝊並無號謚/又不書其卒僖二十三年杞成公卒其謚乃見于𫝊未)
(知隐四年把國定是何/君當是成公之父祖耳)僖公子湣公六年獲麟之嵗也
湣公弟哀公三年春秋之𫝊終矣哀公十年卒自哀公
以下二世十三年而楚滅之(案之字隠四年正/義引釋例作把)
成公
桓公
　姑容成公弟
孝公
　丐
文公
　益姑
平公
　郁釐
悼公
　成
隠公
　乞
僖公
　過悼公曽孫(案哀八年冬十有二月癸亥杞伯過卒/孔穎達正義云案悼公父平公以昭二)
　(十四年卒悼公以定四年卒未應有曽孫可以/授之國也杞世家僖公過是悼公之子疑譜誤)
　　　右杞人八
蔡
蔡國姬姓文王子叔度之後也武王封之于汝南上蔡
為蔡侯作亂見誅其子蔡仲成王復封之于蔡至平侯
徙新蔡昭侯徙九江下蔡宣侯二十八年魯隠公之元
年也昭侯子成侯十年獲麟之嵗也成侯子聲侯四年
春秋之傳終矣聲侯十四年卒自聲侯以下三世二十
八年而楚滅蔡(案昭四年正義引世族譜云昭四年後/十一年楚滅蔡十三年蔡復封春秋後)
(二世十八年而楚滅蔡義又案此條永樂/大典闕佚從隠四年正  所引釋例補入)
文侯
　申
景侯
　固
靈侯
　般
隠太子
昭侯
　申隠太子之子(案自文侯以下永樂大典闕從哀四/年正義所引世族譜補入  又案正)
　(義云昭侯是文侯元孫乃與髙祖同名周人以/諱事神二申必有誤者俱是經文未知孰誤)
郕
郕國周公之弟郕叔武之後也
郕伯
太子朱儒
　郕伯
晉
晉國姬姓武王子唐叔虞之後也成王滅唐而封之今
太原晉陽縣是也燮父改之曰晉燮父孫成侯徙曲都
沃今河東聞喜縣是也穆侯徙都絳鄂侯二年魯隠公
之元年也定公三十一年獲麟之嵗也出公八年而春
秋之傳終矣出公十七年卒自出公以下五世八十二
年而韓趙魏滅晉也(案此條永樂大典闕佚從隠/五年正義所引釋例補入)
　欒氏
欒魴
　欒氏族(案襄二十三年晉欒盈復入于晉入于曲沃/傳云欒樂斷肘而死欒魴傷杜集解云樂盈)
　(之族魴欒氏族孔穎達正義云服䖍云魴盈之子計/欒盈范宣子之外孫胥午謂為孺子未得有子已堪)
　(戰十九年欒魴已帥師伐齊必非欒盈子故杜以為/欒氏族世族譜欒魴為欒氏族以欒盈為雜人不知)
　(杜意何故也此條永樂大典闕佚從襄二十三年正/義所引世族譜増入  又案程公說春秋分記云世)
　(族譜闕欒鍼/欒盈二人)
　羊舌氏
羊舌夫夫
　羊舌氏晉之公族羊舌其所食邑也(案正義云唯言/晉之公族不知)
　(出何/公也)或曰羊舌氏姓李名果(案春秋分記/李字作季字)有人盗羊
　而遺其頭不敢不受受而埋之後盜羊事發辭連李
　氏李氏掘羊頭而示之以明已不食誰識其舌舌存
　得免號曰羊舌氏(案杜預集解云羊舌大夫叔向祖/父孔穎達閔二年正義云羊舌氏)
　(爵為大夫號曰羊舌大夫不知其如何也此人生羊/舌職職生叔向至或所云杜所不從記異聞耳此條)
　(永樂大典闕從閔二年文十二/年昭三年正義所引釋例補入)
　郤氏(案程公説春秋分記云豹字叔虎生三子曰稱/曰冀芮曰義芮生缺缺生克克生錡又芮從子)
　(曰歩揚曰歩招招無後揚生二子曰犨曰蒲城鵲居/犨生三子曰至曰溱曰毅世族譜闕豹及鵲居二人)
　(今録此以補/本文之闕)
　韓氏
韓萬
定伯簡
　萬之孫(案程公説春秋分記云案系本萬生求伯求/伯生定伯簡世族譜謂萬之孫曰定伯簡與)
　(系本及服䖍之説同獨闕/求伯一世今據此補入)
　荀氏
荀罃
知朔
荀盈
　朔之弟罃之子(案苟氏以下永樂大典並闕據程/公説春秋分記所引世族譜補入)
　魏氏
畢萬
魏犨
　萬之孫(案自畢萬以下永樂大典闕從程公説春秋/分記所引世族譜補入  又案分計云萬生)
　(芒季芒季生武仲/州即武子犨也)
魏顆
　魏犨子(案此條永樂大典闕從襄三/年正義所引世族譜補入)
魏錡
　魏犨子為吕氏(案此條永樂大典闕從程公説/春秋分記所引世族譜補入)
魏絳
　魏犨子莊子(案莊子二字從春秋分/記所引世族譜補入)顆别為令狐氏
　絳為魏氏蓋顆長而庶絳幼而適故也(案孔穎達襄/三年正義云)
　(魏世家武子生悼子悼子生絳則絳是犨孫計其年/世孫應是也先儒悉皆不然未知何故附録于此)
魏頡
　魏顆子顆長生頡則絳是頡之叔父(案自魏絳以下/永樂大典闕從)
　(襄三年正義所/引世族譜補入)
吕相
　魏錡子
魏舒
　莊子之子獻子
魏曼多
　舒之孫(案程公説春秋分記云系本舒生侈侈生曼/多  又案自吕相以下永樂大典並闕從分)
　(記所引世/族譜補入)
范氏
士文伯
　士丐(案襄三十一年傳寡君使匄請命陸徳明經典/釋文云匄本作丐古害反士文伯名也攷今傳)
　(本皆作匄字或作丐字釋例亦然案士文伯字伯瑕/春秋時人名字皆相配楚令尹陽丐字子瑕與文伯)
　(名字正同又鄭駟乞字子瑕匄與乞正同則作匄者/是又案魯有仲嬰齊是莊公之孫又有公孫嬰齊是)
　(文公之孫仲嬰齊于公孫嬰齊為從祖同時同名鄭/有公孫段字子石又云伯石印段字伯石𫝊又謂之)
　(二子石印段即公孫段從父兄弟之子尚同名字伯/瑕與宣子何碍同乎孔穎達正義云晉宋古今及釋)
　(例皆作丐俗本作匄此士文伯是范氏别族不宜與/范宣子同名今定本作匄恐非考經典釋文以匄字)
　(為是正義以丐字為是而所引釋例之文則同永樂/大典此條已佚今據二書増入  又案程公説春秋)
　(分記云杜伯生隰叔隰叔生蒍蒍生縠縠生㑹以隨/為氏亦曰范氏生二子曰燮曰魴燮生匄魴生彘裘)
　(匄生鞅鞅生二子曰吉射曰臯夷又㑹從弟穆子為/士季氏生渥濁渥濁生弱弱生伯瑕名丐伯瑕生爾)
　(牟世族譜闕杜/伯隰叔二世)
　趙氏
叔帶
趙夙
　叔帶五世孫(案叔帶以下永樂大典闕從程公/説春秋分記所引世族譜補入)
趙衰
　趙夙之弟也(案此條永樂大典闕從定十/三年正義所引世族譜補入)
趙盾
　趙衰之子(案孔穎達正義云晉語云趙衰趙夙之弟/世本夙為衰祖穿為夙之曽孫世本轉寫)
　(多誤其本未必然也義又案此條永樂/大典闕從宣二年正  所引釋例補入)
趙朔
　趙盾子
趙武
　趙朔子
趙成
　趙武子
趙鞅
　趙成子其家為趙氏(案自趙朔以下永樂大典並闕/從定十三年正義所引世族譜)
　(補/入)
趙穿
　趙夙之庶孫于趙盾為從父昆弟而為盾側室(案孔/穎達)
　(正義云穿趙盾從父昆弟子也别為邯鄲氏趙旃趙/勝邯鄲午是其後也  又案此條永樂大典闕從桓)
　(二年及十二年正/義所引釋例補入)
趙旃
　趙穿子
趙勝
　趙旃子
趙午
　趙勝子其家為耿氏(案穿之後别封邯鄲世不絶祀/故亦稱邯鄲氏  又案趙旃以)
　(下永樂大典闕從定十三/年正義所引世族譜補入)
　籍氏
孫伯黶
籍談
籍秦
　談子(案程公説春秋分記云黶生頡頡生叔子叔子/生官正官正生司徒公司徒公生少襄少襄生)
　(太伯太伯生季季生偃偃生談談生秦世/族譜止載伯黶談秦三世今據此補入)
　雜人
先縠
　彘子彘季(案宣十二年傳荀林父將中軍先縠佐之/杜集解曰彘季代林父孔穎達正義云案)
　(傳文皆稱彘子今注云彘季勘譜亦以彘子彘季為/一人則杜君别有所據書傳殘缺不可得而知也劉)
　(炫云傳聞皆稱彘子何以知是彘季以縠非彘季以/規杜今知非者杜以子為男子之稱季是幼小之辭)
　(季之與子是得通稱子路或為季路舉其常稱謂之/子論其字謂之季故公子友或稱季友而劉以傳無)
　(彘季而規杜非也又傳云晉原縠宋華椒衛孔達曹/人同盟于淸丘杜集解云原縠先縠正義云杜譜以)
　(為雜人則不知誰之子也案傳先軫或稱原軫此蓋/先軫之後也𫝊有名號之異杜譜皆並言之先縠之)
　(下不言原縠是杜脱也上文稱彘子服䖍以為食采/于彘今復稱原原其上世所食也于時趙氏有原同)
　(蓋分原邑而共食之也義又案此條永樂/大典闕從宣十二年正  所引釋例補入)
欒樂(案杜集解云樂欒盈之族譜又以為雜人孔穎達/正義已疑其誤  人案此條永樂大典闕從襄二)
(十三年正義所/引世族譜補入)
王正(案昭六年傳齊侯如晉請伐北燕也士匄相士鞅/逆諸河禮也陸徳明經典釋文云今傳本皆作士)
(匄相士鞅古本士匄或作王正董遇王肅本同學者皆/以士匄是范宣子即士鞅之父不應取其父同姓名人)
(為介今傳本誤也依王正為是王元規云古人質口不/言之耳何妨為介也案士文伯是士鞅之族亦名匄無)
(妨令相范鞅也然士文伯名古本亦有作正者解見襄/三十一年孔穎達正義云世族譜以王正為雜人諸本)
(及王肅董遇注皆作王正俗本或誤為士匄此人不當/取士鞅之父同姓名而為之介也觀此則相士鞅者自)
(是王正今相傳作士匄者誤至陸徳明以王正即士文/伯則士文伯名丐不名正也杜譜以士文伯為范氏别)
(族王正為雜人其非一人可知矣世又案此條/永樂大典闕從昭六年正義所引  族譜増入)
郤稱
歩招
郤溱(案程公説春秋分記云世族譜列郤/稱歩招郤溱于雜人今據此補入)
薛
薛國任姓黄帝之苗裔奚仲封為薛侯今魯國薛縣是
也奚仲遷于邳仲虺居薛以為湯左相武王復以其胄
為薛侯齊桓霸諸侯黜為伯獻公始與魯同盟小國無
記世不可知亦不知為誰所滅(案此條永樂大典闕佚/從隠十一年正義所引)
(釋例/補入)
許
許國姜姓與齊同祖堯四嶽伯夷之後也周武王封其
苖裔文叔於許以為太嶽𦙍今潁川許昌是也靈公徙
葉悼公遷夷一名城父又居析一名白羽許男斯處容
城自文叔至莊公十一世始見春秋元公子結元年獲
麟之嵗也當戰國首結為楚所滅矣(案此二句隠十一/年正義引釋例作)
(當戰國初/楚滅之)
莊公
　苴人茀
桓公鄭
　莊公弟也世本無許叔疑鄭即是
穆公
　新臣
僖公
　業
昭公
　錫我
靈公
　寗
悼公
　買
許男
　斯
元公
　成悼公孫
　公子
哀世子
　太子止
　雜人
百里
許圍
叔申
秦
　百里氏
百里奚
百里孟明視
　百里奚之子(案孔穎達僖三十二年正義云世族譜/以百里孟明視為百里奚之子則姓百)
　(里名視字/孟明也)
　雜人
西乞術
白乙丙
　或以西乞術白乙丙為蹇叔子案傳稱蹇叔之子與
　師言其在師中而已若是西乞白乙則為將帥不得
　云與也或説必妄記異聞耳(案孔穎達僖三十二年/正義云古人之言名字)
　(者皆先字後名而連言之其術丙必是名西乞白乙/或字或氏不可明也自百里氏以下永樂大典闕佚)
　(俱從左傳僖三十二年/正義所引釋例補入)
曹
曹國姬姓文王子叔振鐸之後也武王封之陶丘今濟
隂定陶縣是也桓公三十五年魯隠公之元年也伯陽
立十五年魯哀公之八年而宋滅曹(案此條永樂大典/闕佚從桓五年正)
(義所引釋/例補入)
楚
楚國芈姓顓頊之後也其後有鬻熊事周文王早卒成
王封其曽孫熊繹于楚以子男之田居丹陽今南郡枝
江是也熊達始稱武王武王十九年魯隠公之元年也
武王居郢今江陵是也昭王徙鄀惠王八年獲麟之歳
也惠王二十一年春秋之傳終矣惠王五十七年卒自
惠王以下十二世二百九年而秦滅之(案此條永樂大/典闕佚從桓二)
(年正義所引釋例補入早又案路史後紀/注引杜釋例云鬻熊子  卒附録于此)
　王子
季芉
畀我
　皆平王女(案孔穎達定四年正義云世族譜季芉與/畀我為二人皆平王女也服䖍云季芉許)
　(嫁而字畀我禮婦人許嫁笄而稱字季芉稱字是許/嫁也蓋遭亂夫死而改適鐘建陸徳徳明經典釋文)
　(説同案服以季芉畀我為一人杜以季芉畀我為二/人今不可攷姑並存之  又案此條永樂大典闕從)
　(經典釋文及正義/所引釋例増入)
　陽氏
陽令終
陽完
　令終子
陽佗
　令終子(案程公説春秋分記云陽氏别祖王子陽生/尹尹生匄匄生三子曰令終曰完曰佗昭二)
　(十七年傳令尹子常殺陽令終與其弟及佗則完佗/與令終俱為匄之子也世族譜誤以陽完及佗為令)
　(終之子今正之今據此補/入並正杜氏之失于此)
　鬭氏
鬭射師
　鬭㢘若敖子(案杜預莊三十年傳集解云射師鬭㢘/也孔穎達正義曰杜注與譜並以射師)
　(鬭㢘為一人未知何據服䖍云射師若敖子鬭班也/攷射師被梏不言舍之何以得殺子元知射師與班)
　(非一人也莊又案鬭射師鬭班二條永樂/大典闕從  三十年正義所引釋例補入)
鬭班
　若敖孫
鬭宜申
　鬭㢘孫(案此條永樂大典闕從程公説/春秋分記所引世族譜補入)
　屈氏
屈蕩
屈申
　屈蕩孫(案此條亦從春秋分/記所引世族譜補入)
　蒍氏
蒍艾獵
　孫叔敖
蒍子馮
　叔敖子(案襄十五年正義云案世本蒍艾獵是孫叔/敖之兄馮是艾獵之子則馮是叔敖兄之子)
　(也杜集解及釋例皆以為艾獵叔敖為一人馮是叔/敖之子世本轉寫多誤杜當考得其真  又案蒍艾)
　(獵蒍子馮二條永樂大典闕從/襄十五年正義所引釋例補入)
　申氏
申叔時
申叔跪(案程公説春秋分記云楚之申氏有三申公巫/臣之後屈氏别族也申舟之後及申宇即申氏)
(也申叔時而下申叔是也時生跪跪生豫世族譜乃以/申叔時申叔跪合于申氏之後誤矣今據此補入并正)
(杜氏之/失于此)
虞
虞國姬姓周太王之子太伯之弟仲雍是為虞仲嗣太
伯之後武王克商封虞仲之庶孫以為虞仲之後處中
國為西呉(案此句永樂大典作處中國而西/遷從桓五年正義所引釋例改正)後世謂之
虞公僖公五年晉滅之
小邾
小邾國邾挾之後也夷父顔有功于周其子友别封為
附庸居郳曽孫犁來始見春秋附從齊桓以尊周室命
為小邾子穆公之孫惠公以下春秋後六世而楚滅之
(案孔穎達莊五年正義云世本云邾顔居邾肥徙郳宋/仲子注云邾顔别封小子肥于郳為小邾子則顏是邾)
(君肥始封郳又云世本言肥杜譜言友當是一人僖七/年經書小邾子來朝知齊桓請王命命之  又案此條)
(永樂大典闕佚從莊五/年正義所引釋例補入)
郳犁來
　邾顔曽孫
穆公魁
　犂來之孫
射
　哀十四年奔魯
　　　右小邾人三
北燕
北燕國姬姓召公奭之後也周武王封之于燕居漁陽
薊縣其國僻小不通諸夏自召公至簡公􁏣二十九世
始見經簡公子獻公十二年獲麟之嵗也獻公子孝公
七年春秋之傳終矣孝公立十五年卒孝公以下六世
始大稱王十二世二百二十五年秦滅之(案此條永樂/大典闕佚從)
(左傳襄二十八年正/義所引釋例補入)
萊
萊不知其姓(案此條永樂大典闕從襄二/年正義所引世族譜補入)
呉
吳國姬姓周太王之子太伯仲雍之後也太伯仲雍讓
其弟季厯而去之荆蠻自號勾吳或工吳勾工夷言發
聲也太伯無子而卒仲雍嗣之當武王克殷而因封其
曽孫周章于呉為呉子又别封章弟虞仲于虞自太伯
五世而得封十二世而晉滅虞虞滅而呉始大至夀夢
而稱王夀夢以上世數可知而不紀其年夀夢之元年
魯成公之六年也夫差十五年獲麟之嵗也二十三年
魯哀公之二十二年而越滅呉矣
泰伯
仲雍
呉子乘
　夀夢
呉子諸樊
　遏
吳子餘祭
　戴呉
呉子夷末
　句餘
州于
　僚
公子光
　闔閭呉子光
夫差
　公子
蹶由
　夀夢子
公子燭庸
　夀夢子
公子掩餘
　夀夢子
季札
　公子札延州來季子夀夢子
夫槩王
　闔閭弟
太子諸樊
　王僚子
太子終纍
　闔閭子
子山
　闔閭子
王子姑曹
王子地
太子友
　夫差子
　雜人
狐庸
　屈狐庸本晉臣
夀越
公子黨
慶封
　本齊臣
鱄設諸
公子苦□
偃州員
太宰嚭
　子餘本楚伯州犂孫
泄庸
叔孫輒
　子張本魯臣
王犯
公山不狃
　子泄本魯臣
徐承
胥門巢
展如
王孫彌庸
行人且姚
夀於堯
申叔儀
公子慶忌
伍員子
　其在齊為王孫氏
　　　右呉人四十一
越
越姒姓其先夏后少康之庶子也封于㑹稽自號於越
於者夷言發聲也濵在南海不與中國通後二十餘世
至于允常魯定公五年始代呉允常卒子句踐立是為
越王越王元年魯定公之十四年也魯哀公二十二年
句踐滅呉霸中國卒春秋後七世大為楚所破遂微弱
矣外傳曰芈姓歸越是越本楚之别封也或非夏后之
後也(案此條永樂大典闕佚從宣/八年正義所引釋例補入)
滕
滕姬姓文王子錯叔繡之後也武王封之居滕今沛郡
公丘縣是也自叔繡及宣公十七世乃見春秋隠公以
下春秋後六世而齊滅滕矣(案左傳隠七年正義云世/本言齊景公亡滕案齊景)
(之卒在滕隠之前世本言隠公之後仍有六世為君而/云齊景亡滕為謬殊甚服䖍昭四年注亦云齊景亡滕)
(亦誤攷漢書地理志沛郡公邱縣故滕國也/周文王子錯叔繡所封二十一世為齊所滅)
宣公
　嬰齊
昭公
　毛伯宣公孫
文公
　繡
成公
　原文公子(案文公子三人永樂大典脱佚從/昭三年正義所引世族譜補入)
悼公
　寜
頃公
　結
隠公
　虞母
　　　右滕人七
南燕
南燕伯爵不知所出(案此條用服䖍之説永樂大典闕/從莊二十年正義所引釋例補入)
夷
夷國夷詭諸妘姓(案此條永樂大典闕從隠元年正義/所引世族譜補入  又案正義云世)
(本夷妘姓𫝊無其人不知為誰所滅釋例土地名夷國/在城陽莊武縣莊十六年晉武公伐夷執夷詭諸杜云)
(詭諸周大夫夷采地名釋例土地名注為闕則二夷别/也世族譜于夷詭諸之下注云妘姓則以二夷為一計)
(莊武之縣遠在東垂不得為周大/夫之采邑而晉取其地是譜誤也)
白狄
白狄子
　姬姓
鮮虞中山
　白狄姬姓
昔陽肥子綿臯
　白狄别種
鼓子䳒鞮
赤狄
赤狄子
　姬姓
赤狄潞氏潞子嬰兒
　隗姓
赤狄甲氏
留吁
　潞氏之餘
廧咎如
　赤狄别種隗姓
　學者上采太史公書世本旁引傳記諸子多有異同
　莫得其真故止集傳所載古人名字不復他取(案此/條永)
　(樂大典闕從程公説春秋/分記所引世族譜補入)
　少皥氏其官以鳥為名然則此五官皆在髙陽之世
　也(案此條永樂大典闕從昭二十九年正義所引釋/例世族譜補入  又案傳云史墨對魏獻子曰五)
　(行之官是謂五官木正日句芒火正曰祝融金正曰/蓐収水正曰元冥土正日后土少皥氏有四叔日重)
　(日該日修日熙實能金木及水使重為句芒該為蓐/収修及熙為元冥世不失職遂濟窮桑此其三祀也)
　(顓頊氏有子曰犂為祝融共工氏有子曰句龍為后/土此其二祀也  又案此條及上三條全文已佚無)
　(可係屬附/録于此)
　修及熙皆為元冥未知昧為誰之子或是其子孫也
　(案此條永樂大典闕從昭元年正義所引釋例補入/  又案傳云昔金天氏有裔子曰昧為元冥師生允)
　(格臺駘正義云昧為金/天裔子當是修熙之後)
　案鯀則舜之五世從祖父也而及舜共為堯臣堯則
　舜之從髙祖而妻以其女此史記之可疑者(案此條/永樂大)
　(典闕從文十八年正義所引釋例世族譜補入仲又/案傳云髙辛氏有才子八人伯奮仲堪叔獻季  伯)
　(虎仲熊叔豹季貍杜集解云髙辛帝嚳之號八人其/苗裔即稷契朱虎熊羆之倫正義云史記稷契與堯)
　(皆為帝嚳之子稷契堯之親弟以堯之聖有大徳之/弟乆而不知舜始舉用以情而測理必不然且云世)
　(濟其□其間必應累世不容髙辛之下即至其身馬/遷傳聞昔人末必盡得其實故世族譜取史記之説)
　(又從而/譏之)
　宻須姞姓(案此條永樂大典闕從程公/説春秋分記所引釋例補入)
　
　春秋釋例卷九
欽定四庫全書
　春秋釋例卷十
　　　　　　　　　　　　　晉　杜預　撰
　　經傳長厯第四十六之一(案此篇見永樂大/典其篇目亦存)
桓十七年冬十月朔日有食之傳曰冬十月朔日有食
之不書日官失之也天子有日官諸侯有日御日官居
卿以底日禮也日御不失日以授百官于朝
莊二十五年夏(云/云)六月辛未朔日有食之鼓用牲于社
傳曰夏六月辛未朔日有食之鼓用牲于社非常也惟
正月之朔慝未作于是乎用幣于社伐鼓于朝
僖十五年夏五月日有食之傳曰夏五月日有食之不
書朔與日官失之也
文元年春(云/云)二月癸亥日有食之傳曰于是閠三月非
禮也先王之正時也履端于始舉正于中歸餘于終履
端于始序則不愆舉正于中民則不惑歸餘于終事則
不悖
　閠當在僖公末年
十五年夏(云/云)六月辛丑朔日有食之鼓用牲于社傳曰
六月辛丑朔日有食之鼓用牲于社非禮也日有食之
天子不舉伐鼓于社諸侯用幣于社伐鼓于朝以昭事
神訓民事君示有等威古之道也
襄二十七年冬十有二月乙亥朔日有食之傳曰十一
月乙亥朔日有食之辰在申司厯過也再失閠矣
昭十七年夏六月甲戌朔日有食之傳曰夏六月甲戌
朔日有食之祝史請所用幣昭子曰日有食之天子不
舉伐鼓于社諸侯用幣于社伐鼓于朝禮也平子禦之
曰止也惟正月朔慝未作日有食之于是有伐鼓用幣
其餘則否太史曰在此月也日過分而未至三辰有災
于是乎百官降物君不舉辟移時樂奏鼓祝用幣史用
辭故夏書曰辰不集于房瞽奏鼓嗇夫馳庶人走此月
朔之謂也當夏四月是謂孟夏平子弗從昭子退曰夫
子将有異志不君君矣
哀十二年冬十有二月螽傳曰冬十二月螽季孫問諸
仲尼仲尼曰丘聞之火伏而後蟄者畢今火猶西流司
厯過也
　厯見經傳七百七十九傳發有八
　釋例曰書稱朞三百六旬有六日以閠月定四時成
　嵗允釐百工庶績咸熙是以天子必置日官諸侯必
　置日御世修其業以攻其術(案攻字劉昭續漢書律/厯志注引長厯作攷)
　舉全數而言故曰六日其實五日四分日之一日一
　日行一度而月日行十三度十九分度之七有竒日
　官當㑹集此之遲速(案速字劉昭叔漢書律厯志/註及晉書引長厯並作疾)以
　攷成晦朔錯綜以投閏月閏月無中氣而北斗斜指
　兩辰之間所以異于他月也積此以相通四時八節
　無違乃得成嵗其微密至矣得其精微以合天道則
　事叙而不悖故傳曰閠以正時時以作事事以厚生
　生民之道于是乎在矣然隂陽之運隨動而差差而
　不已遂與厯錯故仲尼丘明毎于朔閠發文蓋矯正
　得失因以宣明厯數也桓十七年日有食之得朔而
　史闕其日單書朔僖十五年日食亦得朔而史闕其
　朔與日故傳因其得失並起時史之謬兼以明其餘
　日食或厯失其正也莊二十五年經書六月辛未朔
　日有食之鼓用牲于社周之六月夏之四月所謂正
　陽之月也而厯數誤(案厯數劉昭續漢書律/厯志注引長厯作時厯)寔是七
　月之朔非六月故傳曰非常也惟正月之朔慝未作
　日有食之于是乎有用幣于社伐鼓于朝明此食非
　用幣伐鼓常月因變而起厯誤也文十五年經文皆
　同而更復發傳曰非禮者明前傳欲以審正陽之月
　後傳發例欲以明諸侯之禮而用牲為非禮也此乃
　聖賢之微㫖而先儒所未喻也昭十七年夏六月日
　食而平子言非正陽之月以誣一朝近于指鹿為馬
　故傳曰不君君且因以明此月為得天正也劉子駿
　造三統厯以修春秋春秋日有食之有甲乙者三十
　四而三統厯惟得一食厯術比諸家既最疏又六千
　餘嵗輒益一日凡嵗當累日為次而無故益之此不
　可行之甚者班固前代名儒而謂之最密非徒班固
　也自古以來諸論春秋者多違謬(案多違謬劉昭律/厯志注及晉書引)
　(長厯並作/多述謬誤)或造家術或用黄帝以來諸厯以推經傳
　朔日皆不得諧合日食于朔此乃天騐經傳又書其
　朔日食可謂得天而劉賈諸儒説皆以為月二日或
　三日並公違聖人明文其蔽在于守一元不與天消
　息也余感春秋之事嘗著厯論極言厯之通理其大
　指曰天行不息日月星辰各運其舍皆動物也物動
　則不一雖行度大量(案行度下晉書律厯/志引長厯有有字)可得而限
　累日為月累月為嵗以新故相攷(案攷字劉昭續漢/書律厯志注引長)
　(厯作/序)不得不有毫毛之差(案毫毛晉書律厯/志引長厯作毫末)此自然
　之理也故春秋日有頻月而食者有曠嵗而不食者
　理不得一而算守恒數故厯無有不差失也始失于
　毫毛而尚未可覺積而成多以失弦望朔晦則不得
　不改憲以順之(案順字劉昭續漢書律厯志/注及晉書引長厯並作從字)書所謂
　欽若昊天厯象日月星辰易所謂治厯明時言當順
　天以求合非為合以驗天者也(案此句文元年正義/引釋例作非苟合以)
　(驗天/者也)推此論之春秋二百餘年其治厯通變多矣(案/通)
　(變劉昭續漢書律厯志注/及晉書引長厯並作論體)雖數術絶滅還尋經傳微
　㫖大量可知時之違謬則經傳有驗學者固當曲循
　經傳月日日食以攷晦朔也以推時驗而見皆不然
　各據其學以非春秋此無異度己之跡而欲削他人
　之足也余為厯論之後至咸寜中有善算者李修夏
　顯(案夏顯晉書律厯/志引長厯作卜顯)依厯體為術(案厯體劉昭續漢/書律厯志注及晉)
　(書引長厯/並作論體)名乾度厯表上朝廷其術合日行四分之
　數而微増月行(案月行晉書律厯/志引長厯作月術)用三百嵗改憲之
　意二元相推七十餘嵗承以强弱强弱之差蓋少而
　適足以逺通盈縮時尚書及史官以乾度厯與泰始
　厯參校古今記注乾度厯殊勝(案晉書律厯志引長/厯此句下有泰始厯)
　(上勝官厯四十/五事十一字)今其術具存時又并攷古今十厯以
　驗春秋知三統厯之最疏也今具列其時得失之數
　又據經傳微㫖證據及失閠㫖攷日辰朔晦以相發
　明為經傳長厯如左諸經傳證據及失閠違時文字
　謬誤皆甄發之雖未必其得天蓋是春秋當時之厯
　也學者覽焉大凡經傳有七百七十九日三百九十
　三日經三百八十六日傳其三十七日食三無甲乙
黄帝厯得四百六十六日一日食失三百一十三日三
十六日食三無甲乙
顓頊厯得五百九日八日食失二百七十日二十九日
食三無甲乙
夏厯得五百三十六日十四日食失二百四十三日二
十三日食三無甲乙
真夏厯得四百六十六日一日食失三百一十三日三
十六日食三無甲乙
殷厯得五百三日十三日食失二百七十六日二十四
日食三無甲乙
周厯得五百六日十三日食失二百七十三日二十四
日食三無甲乙
真周厯得四百八十五日一日食失二百九十四日三
十六日食三無甲乙
魯厯得五百二十九日十三日食失二百五十日二十
四日食三無甲乙
三統厯得四百八十四日一日食失二百九十五日三
十六日食三無甲乙
乾象厯得四百九十五日七日食失二百八十四日三
十日食三無甲乙
泰始厯得五百一十日十九日食失二百六十九日十
八日食三無甲乙
乾度厯得五百三十八日十九日食失二百四十一日
十八日食三無甲乙
今長厯得七百四十六日三十三日食失三十三日經
傳日月誤四日食三無甲乙
　漢末宋仲子集七厯以攷春秋案其夏周二厯術數
　皆與藝文志所記不同故更其名為真夏真周厯也
隠公元年
　正月辛巳小　二月庚戌大　三月庚辰小
　四月己酉大　五月己夘小　六月戊申大
　七月戊寅小　八月丁未大　九月丁丑小
　十月丙午大　十一月丙子大　十二月丙午小
　五月辛丑
　　二十二日
　十月庚申
　　十五日
隠公二年
　正月乙亥大　二月乙巳小　三月甲戊大
　四月甲辰小　五月癸酉大　六月癸夘小
　七月壬申大　八月壬寅小　九月辛未大
　十月辛丑小　十一月庚午大　十二月庚子小
　閠十二月己巳大
　八月庚辰
　　八月無庚辰七月九日有庚辰日月必有誤(案左/傳正)
　　(義云杜檢勘經傳此年八月壬寅朔其月三日甲/辰十五日丙辰二十七日戊辰其月無庚辰也七)
　　(月壬申朔則九日有庚辰杜觀上下若月不容誤/則指言日誤若日不容誤則指言月誤此則上有)
　　(秋下有九月則/日月俱得有誤)
　十二月乙夘
　　十六日
隠公三年
　正月己亥大　二月己巳小　三月戊戌大
　四月戊辰小　五月丁酉大　六月丁夘小
　七月丙申大　八月丙寅小　九月乙未大
　十月乙丑小　十一月甲午大　十二月甲子小
　二月己巳日食
　　一日
　三月庚戌
　　十三日
　壬戌
　　二十五日
　四月辛夘
　　二十四日
　八月庚辰
　　十五日
　冬庚戌
　　十二月無庚戌十一月十七日也(案左傳正義云/傳紀庚戊無月)
　　(而云十二月者以經盟于石門在十二月知此亦/十二月也經書十二月下云癸未葬宋穆公計庚)
　　(戌在癸未之前三十三日不得共在一月故長厯/推此年十二月甲子朔十一日有甲戌二十三日)
　　(有丙戌不得有庚戌而月有/癸未則月不容誤知日誤也)
　十二月癸未
　　二十日
隠公四年
　正月癸巳大　二月癸亥小　三月壬辰大
　四月壬戌小　五月辛夘大　六月辛酉大
　七月辛夘大　八月庚申大　　九月庚寅小
　十月己未大　十一月己丑小　十二月戊午大
　戊申衛州吁弑其君完
　　三月十七日也有日而無月也(案左傳正義云戊/申在癸未之後二)
　　(十五日更盈一周則八十五日往年十二月癸未/葬宋穆公則此年二月不得有戊申雖承二月之)
　　(下未必是二月之日故長厯推此年二月癸亥朔/十日壬申二十二日甲申不得有戊申也三月壬)
　　(辰朔則十七日有戊申也此經上有二月下有夏/戊申當在三月之内不是字誤故云有日而無月)
　　(僖二十八年冬下無月而經有壬申公朝于王所/有日而無月全經凡如此者有十四事知此亦同)
　　(之/也)
隠公五年
　正月戊子大　二月丁巳大　三月丁亥小
　四月丙辰大　五月丙戌小　六月乙夘大
　七月乙酉小　八月甲寅大　九月甲申小
　十月癸丑大　十一月癸未小　十二月壬子大
　閏十二月壬午大
　十二月辛巳
　　三十日
隠公六年
　正月壬子小　二月辛巳大　三月辛亥小
　四月庚辰大　五月庚戌小　六月己夘大
　七月己酉小　八月戊寅大　九月戊申小
　十月丁丑大　十一月丁未大　十二月丁丑小
　五月庚申
　　十一日
　辛酉
　　十二日
隠公七年
　正月丙午大　二月丙子小　三月乙巳大
　四月乙亥小　五月甲辰大　六月甲戌小
　七月癸夘大　八月癸酉小　九月壬寅大
　十月壬申小　十一月辛丑大　十二月辛未小
　閠十二月庚子大
　七月庚申
　　十八日
　十二月壬申
　　二日
　辛巳
　　十一日
隠公八年
　正月庚午大　二月庚子　三月己巳大
　四月己亥小　五月戊辰大　六月戊戌小
　七月丁夘大　八月丁酉小　九月丙寅大
　十月丙申小　十一月乙丑大　十二月乙未小
　三月庚寅
　　二十二日
　四月甲辰
　　六日
　辛亥
　　十三日
　甲寅
　　十六日
　六月己亥
　　二日
　辛亥
　　十四日
　七月庚午
　　四日
　八月丙戌
　　七月有庚午丙戌誤九月有辛夘二十六日八月
　　不得有丙戌丙戌誤也(案左傳正義云庚午之後/十六日而有丙戊二十一)
　　(日而有辛夘七月有庚午九月有辛夘其間不容/一月是八月不得有丙戌更遙一周則丙戌去庚)
　　(午七十七日八月亦不得有丙戌足明丙戌為日/誤長厯推七月丁夘朔四日庚午至二十日是丙)
　　(戊九月丙寅朔二十六日辛夘其月二十一日是/丙戌八月小丁酉朔十日丙午二十日丙辰二日)
　　(戊戌十四日庚戌二十六日壬/戌未知丙戌二字孰為誤也)
　九月辛夘
　　二十六日
隠公九年
　正月甲子大　二月甲午小　三月癸亥大
　四月癸巳大　五月癸亥小　六月壬辰大
　七月壬戌小　八月辛夘大　九月辛酉小
　十月庚寅大　閠十月庚申小　十一月己丑大
　十二月己未小
　三月癸酉
　　十一日
　庚辰
　　十八日
　十一月甲寅
　　二十六日
隠公十年
　正月戊子大　二月戊午小　三月丁亥大
　四月丁巳小　五月丙戌大　六月丙辰大
　七月丙戌小　八月乙夘大　九月乙酉小
　十月甲寅大　十一月甲申小　十二月癸丑大
　正月癸丑
　　二十六日(案杜氏集解曰傳言正月㑹癸丑盟釋/例推經傳日月癸丑是正月二十六日)
　　(知經二/月誤)
　六月戊申
　　六月無戊申五月二十三日也上有五月則誤在
　　日(案左傳正義云六月無戊申者下有辛巳取防/亦在六月之内戊申在辛巳之前三十三日不)
　　(得共在一月上有五月今别言六月知日誤月不/誤長厯推六月丙辰朔三日戊午五日庚申未知)
　　(二者/孰誤)
　壬戌
　　七日
　庚午
　　十五日
　辛未
　　十六日
　庚辰
　　二十五日
　辛巳
　　二十六日
　七月庚寅
　　五日
　八月壬戌
　　八日
　癸亥
　　九日
　九月戊寅
　　九月無戊寅八月二十四日也上有八月下有冬
　　則誤在日也(案左傳正義云經有十月壬午長厯/推壬午十月二十九日戊寅在壬午)
　　(之前四日耳故九月不/得有戊寅知誤有日也)
　十月壬午
　　二十九日
隠公十一年
　正月癸未小　二月壬子大　三月壬午小
　四月辛亥大　五月辛巳小　六月庚戌大
　七月庚辰小　八月己酉大　九月己夘小
　十月戊申大　十一月戊寅大　十二月戊申小
　五月甲辰
　　二十四日
　七月庚辰
　　一日
　壬午
　　三日
　十月壬戌
　　十五日
　十一月壬辰
　　十五日
桓公元年
　正月丁丑大　二月丁未小　三月丙子大
　四月丙午小　五月乙亥大　六月乙巳小
　七月甲戌大　八月甲辰小　九月癸酉大
　十月癸夘小　十一月壬申大　十二月壬寅小
　閠十二月辛未大
　四月丁未
　　二日
桓公二年
　正月辛丑小　二月庚午大　三月庚子大
　四月庚午小　五月己亥大　六月己巳小
　七月戊戌大　八月戊辰小　九月丁酉大
　十月丁夘小　十一月丙申大　十二月丙寅小
　正月戊申
　　八日
　戊申納于太廟
　　五月十日也有日而無月(案左傳正義云長厯此/年四月庚午朔其月無)
　　(戊申五月己亥朔十日得/戊申是有日而無月也)
桓公三年
　正月乙未大　二月乙丑小　三月甲午大
　四月甲子小　五月癸巳大　六月癸亥小
　七月壬辰大　八月壬戌大　九月壬辰小
　十月辛酉大　十一月辛卯小　十二月庚申大
　七月壬辰朔日有食之既
　　一日
桓公四年
　正月庚寅小　二月己未大　　三月己丑小
　四月戊午大　五月戊子小　　六月丁巳大
　七月丁亥小　八月丙辰大　　九月丙戌小
　十月乙夘大　十一月乙酉小　十二月甲寅大
桓公五年
　正月甲申大　閠正月甲寅小　二月癸未大
　三月癸丑小　四月壬午大　五月壬子小
　六月辛巳大　七月辛亥小　八月庚辰大
　九月庚戌大　十月庚辰小　十一月己酉小
　十二月戊寅大
　正月甲戌
　　四年十二月二十一日也書于正月從赴
　己丑
　　六日
桓公六年
　正月戊申小　二月丁丑大　三月丁未大
　四月丁丑小　五月丙午大　六月丙子小
　七月乙巳大　八月乙亥小　九月甲辰大
　十月甲戌小　十一月癸夘大　十二月癸酉小
　八月壬午
　　八日
　九月丁夘
　　二十四日
桓公七年
　正月壬寅大　二月壬申小　三月辛丑大
　四月辛未小　五月庚子大　六月庚午小
　七月己亥大　八月己巳大　九月己亥小
　十月戊辰大　十一月戊戌小　十二月丁夘大
　閠十二月丁酉小
　　邢云此不合有閠若來年五月不得有丁丑
　二月己亥
　二十八日
桓公八年
　正月丙寅大　二月丙申小　三月乙丑大
　四月乙未小　五月甲子大　六月甲午小
　七月癸亥大　八月癸巳小　九月壬戌大
　十月壬辰大　十一月壬戌小　十二月辛夘大
　正月己夘
　　十四日
　五月丁丑
　　十四日
桓公九年
　正月辛酉小　二月庚寅大　三月庚申小
　四月己丑大　五月己未小　六月戊子大
　七月戊午小　八月丁亥大　九月丁巳小
　十月丙戌大　十一月丙辰小　十二月乙酉大
桓公十年
　正月乙夘大　二月乙酉小　三月甲寅大
　四月甲申小　五月癸丑大　六月癸未小
　七月壬子大　八月壬午小　九月辛亥大
　十月辛巳小　十一月庚戌大　十二月庚辰小
　正月庚申
　　六日
　十二月丙午
　　二十七日
桓公十一年
　正月己酉大　閠正月己夘小　二月戊申大
　三月戊寅小　四月丁未大　五月丁丑大
　六月丁未小　七月丙子大　八月丙午小
　九月乙亥大　十月乙巳大　十一月甲戌大
　十二月甲辰小
　五月癸未
　　七日
　九月丁亥
　　十三日
　己亥
　　二十五日
桓公十二年
　正月癸酉大　二月癸夘小　三月壬申大
　四月壬寅小　五月辛未大　六月辛丑小
　七月庚午大　八月庚子大　九月庚午小
　十月己亥大　十一月己巳小　十二月戊戌大
　六月壬寅
　　二日
　七月丁亥
　　十八日
　八月壬辰
　　七月二十三日書八月從赴也(案孔穎達正義云/壬辰是七月二十)
　　(三日今上有七月書于八月之下如此類者註皆/謂之日誤今云從赴者以其中不可通欲兩解故)
　　(也五年正月甲戌己丑陳侯鮑卒甲戌非正月之/日而以正月起文傳言兩赴是赴以正月也彼以)
　　(十二月之日為正月赴魯知赴者或有以/前月之日從後月而赴故因此以示别意)
　十一月丙戌
　　十八日
　十二月丁未
　　十日
桓公十三年
　正月戊辰小　閠正月丁酉大　二月丁夘小
　三月丙申大　四月丙寅小　五月乙未大
　六月乙丑小　七月甲午大　八月甲子小
　九月癸巳大　十月癸亥小　十一月壬辰大
　十二月壬戌大
　二月己巳
　　三日
桓公十四年
　正月壬辰小　二月辛酉大　三月辛夘小
　四月庚申大　五月庚寅小　六月己未大
　七月己丑小　八月戊午大　九月戊子小
　十月丁巳大　十一月丁亥小　十二月丙辰大
　八月壬申
　　十五日
　乙亥
　　十八日
　十一月丁巳
　　二日
桓公十五年
　正月丙戌小　二月乙夘大　三月乙酉大
　四月乙夘小　五月甲申大　六月甲寅小
　七月癸未大　八月癸丑小　九月壬午大
　十月壬子小　十一月辛巳大　十二月辛亥小
　三月乙未
　　十一日
　四月己巳
　　十五日
　六月乙亥
　　二十二日
桓公十六年
　正月庚辰大　二月庚戌小　三月己夘大
　四月己酉小　五月戊寅大　六月戊申大
　閠六月戊寅小　七月丁未大　八月丁丑小
　九月丙午大　十月丙子小　十一月乙巳大
　十二月乙亥小
　　經言冬城向十月一月衛侯朔出奔齊傳曰冬城
　　向書時也學者疑于冬城向在十月下有十一月
　　而傳云書時今推校閏在六月則月却而節前水
　　星可在十一月而正也功役之時皆總指天象不
　　與諸厯數同也詩曰定之方中作于楚宫此未正
　　中也傳之釋經皆通言一時不月别也經書夏叔
　　弓如滕五月葬滕成公若無傳辭則必謂叔弓四
　　月如滕推此言之城向亦俱是十一月但本事異
　　各隨本而書之耳不然丘明無縁發書時之傳也
　　(案孔穎達正義云杜以城向與下同月故檢叔弓/如滕經傳之異如滕與葬同月知此城向與出奔)
　　(同月但本事既異各隨本而書之下有月而此無/爾其實同是十一月也但十一月水星昏猶未正)
　　(故復推校厯數此年月却節前水星可在十一月/而正又方者未至之辭故以定之方中為比欲向)
　　(中而實未正中十一月可以興土功也書時非傳/誤也劉炫規過以為案周語云辰角見而雨畢天)
　　(根見而水涸駟見而隕霜火見而清風戒寒故先/王之教曰雨畢而除道水涸而成梁隕霜而冬裘)
　　(具清風至而修城郭故夏令日九月除道十月成/梁營室之中土功其始先儒以為建戍之月霜始)
　　(降房星見霜降之後寒風至而心星見鄭𤣥云辰/角見謂九月本天根見謂九月末天根謂氐星是)
　　(也自然火見是建亥之月又春秋城楚丘是正月/而杜引詩云定之方中未正中也定星豈正月未)
　　(正中乎據此諸文則火見土功必在建亥之月建/戊之月必無土功之理杜以為建戍之月得城向)
　　(者非也今案周語之文單子見陳不除道故譏為/此言所舉時節並在早月月令孟冬天子始裘單)
　　(子云隕霜而冬裘具九月已裘是其早也且周語/之文據尋常節氣九月而除道十月而興土功杜)
　　(以此年閏在六月則建戍之月二十一日已得建/亥節氣土功之事何為不可諸侯城楚丘自在正)
　　(月衛人初作宫室必在其前杜云定星方欲正中/于理何失劉廣引周語以規杜不知杜謂月却節)
　　(前何須/致難也)
桓公十七年
　正月甲辰大　二月甲戌小　三月癸夘大
　四月癸酉小　五月壬寅大　六月壬申小
　七月辛丑大　八月辛未大　九月辛丑小
　十月庚午大　十一月庚子小　十二月己巳大
　正月丙辰
　　十三日
　二月丙午
　　二月無丙午日月必有誤三月四日也
　五月丙午
　　五日
　六月丁丑
　　六日
　八月癸巳
　　二十三日
　冬十月朔日有食之傳曰不書日官失之也天子有
　日官諸侯有日御日官居卿以底日禮也日御不失
　日以授百官于朝
　十月辛夘
　　二十二日
桓公十八年
　正月己亥小　二月戊辰大　三月戊戌小
　四月丁夘大　五月丁酉小　六月丙寅大
　七月丙申小　八月乙丑大　九月乙未小
　十月甲子大　十一月甲午大　十二月甲子小
　四月丙子
　　十日
　丁酉公之喪至自齊
　　五月一日也有日無月
　七月戊戌
　　三日
　十二月己丑
　　二十六日
　
　
　
　
　春秋釋例卷十
欽定四庫全書
　春秋釋例巻十一
　　　　　　　　　　　　　晉　杜預　撰
　　經傳長厯第四十六之二
莊公元年
　正月癸巳大　二月癸亥小　三月壬辰大
　四月壬戌小　五月辛卯大　六月辛酉小
　七月庚寅大　八月庚申小　九月己丑大
　十月己未小　閏十月戊子大　十一月戊午小
　十二月丁亥大
　十月乙亥
　　十七日
莊公二年
　正月丁巳大　二月丁亥小　三月丙辰大
　四月丙戌小　五月乙卯大　六月乙酉小
　七月甲寅大　八月甲申小　九月癸丑大
　十月癸未小　十一月壬子大　十二月壬午小
　十二月乙酉
　　四日
莊公三年
　正月辛亥大　二月辛巳小　三月庚戌大
　四月庚辰小　五月己酉大　六月己卯大
　七月己酉小　八月戊寅大　九月戊申小
　十月丁丑大　十一月丁未小　十二月丙子大
莊公四年
　正月丙午小　二月乙亥大　三月乙巳小
　四月甲戌小　閏四月甲辰小　五月癸酉大
　六月癸卯小　七月壬申大　八月壬寅小
　九月辛未大　十月辛丑大　十一月辛未小
　十二月庚子大
　六月乙丑
　　二十三日
莊公五年
　正月庚午小　二月己亥大　三月己巳小
　四月戊戌大　五月戊辰小　六月丁酉大
　七月丁卯小　八月丙申大　九月丙寅小
　十月乙未大　十一月乙丑小　十二月甲午大
莊公六年
　正月甲子大　二月甲午小　三月癸亥大
　四月癸巳小　五月壬戌大　六月壬辰小
　七月辛酉大　八月辛卯小　九月庚申大
　十月庚寅小　十一月己未大　十二月己丑小
莊公七年
　正月戊午大　二月戊子小　三月丁巳大
　四月丁亥大　閏四月丁巳小　五月丙戌大
　六月丙辰小　七月乙酉大　八月乙卯小
　九月甲申大　十月甲寅小　十一月癸未大
　十二月癸丑小
　四月辛卯
　　五日
莊公八年
　正月壬午大　二月壬子小　三月辛巳大
　四月辛亥小　五月庚辰大　六月庚戌小
　七月己卯大　八月己酉大　九月己卯小
　十月戊申大　十一月戊寅小　十二月丁未大
　正月甲午
　　十三日
　十一月癸未
　　六日
莊公九年
　正月丁丑小　二月丙午大　三月丙子小
　四月乙巳大　五月乙亥小　六月甲辰大
　七月甲戌小　八月癸卯大　閏八月癸酉小
　九月壬寅大　十月壬申大　十一月壬寅小
　十二月辛未大
　七月丁酉
　　二十四日
　八月庚申
　　十八日
莊公十年
　正月辛丑小　二月庚午大　三月庚子小
　四月己巳大　五月己亥小　六月戊辰大
　七月戊戌小　八月丁卯大　九月丁酉小
　十月丙寅大　十一月丙申小　十二月乙丑大
莊公十一年
　正月乙未小　二月甲子大　三月甲午大
　閏三月甲子小　四月癸巳大　五月癸亥小
　六月壬辰大　七月壬戌小　八月辛卯大
　九月辛酉小　十月庚寅大　十一月庚申小
　十二月己丑大
　五月戊寅
　　十六日
莊公十二年
　正月己未小　二月戊子大　三月戊午小
　四月丁亥大　五月丁巳大　六月丁亥小
　七月丙辰大　八月丙戌小　九月乙卯大
　十月乙酉小　十一月甲寅大　十二月甲申小
　八月甲午
　　九日
莊公十三年
　正月癸丑大　二月癸未小　三月壬子大
　四月壬午小　五月辛亥大　六月辛巳小
　七月庚戌大　八月庚辰小　九月己酉大
　十月己卯大　十一月己酉小　十二月戊寅大
莊公十四年
　正月戊申小　二月丁丑大　三月丁未小
　四月丙子大　五月丙午小　閏五月乙亥大
　六月乙巳小　七月甲戌大　八月甲辰小
　九月癸酉大　十月癸卯小　十一月壬申大
　十二月壬寅小
　六月甲子
　　二十日
莊公十五年
　正月壬申小　二月辛丑大　三月辛未小
　四月庚子大　五月庚午小　六月己亥大
　七月己巳小　八月戊戌大　九月戊辰小
　十月丁酉大　十一月丁卯小　十二月丙申大
莊公十六年
　正月丙寅小　二月乙未大　三月乙丑小
　四月甲午大　五月甲子大　六月甲午小
　七月癸亥大　八月癸巳小　九月壬戌大
　十月壬辰小　十一月辛酉大　十二月辛卯小
莊公十七年
　正月庚申大　二月庚寅小　三月己未大
　四月己丑小　五月戊午大　六月戊子小
　閏六月丁巳大　七月丁亥大　八月丁巳小
　九月丙戌大　十月丙辰小　十一月乙酉大
　十二月乙卯小
莊公十八年
　正月甲申大　二月甲寅小　三月癸未大
　四月癸丑小　五月壬午大　六月壬子小
　七月辛巳大　八月辛亥小　九月庚辰大
　十月庚戌小　十一月己卯大　十二月己酉大
　三月日食
　　不書日官失之
莊公十九年
　正月己卯小　二月戊申大　三月戊寅小
　四月丁未大　五月丁丑小　六月丙午大
　七月丙子小　八月乙巳大　九月乙亥小
　十月甲辰大　十一月甲戌小　十二月癸卯大
　六月庚申
　　十五日
莊公二十年
　正月癸酉小　二月壬寅大　三月壬申大
　四月壬寅小　五月辛未大　六月辛丑小
　七月庚午大　八月庚子小　九月己巳大
　十月己亥小　十一月戊辰大　十二月戊戌小
　閏十二月丁卯大
莊公二十一年
　正月丁酉小　二月丙寅大　三月丙申小
　四月乙丑大　五月乙未小　六月甲子大
　七月甲午大　八月甲子小　九月癸巳大
　十月癸亥小　十一月壬辰大　十二月壬戌小
　五月辛酉
　　二十七日
　七月戊戌
　　五日
莊公二十二年
　正月辛卯大　二月辛酉小　三月庚寅大
　四月庚申小　五月己丑大　六月己未小
　七月戊子大　八月戊午小　九月丁亥大
　十月丁巳小　十一月丙戌大　十二月丙辰大
　五月癸丑
　　二十三日
　七月丙申
　　九日
莊公二十三年
　正月丙戌小　二月乙卯大　三月乙酉小
　四月甲寅大　五月甲申小　六月癸丑大
　七月癸未小　八月壬子大　九月壬午小
　十月辛亥大　十一月辛巳小　十二月庚戌大
　十二月甲寅
　　五日
莊公二十四年
　正月庚辰小　二月己酉大　三月己卯大
　四月己酉小　五月戊寅大　六月戊申小
　七月丁丑大　閏七月丁未小　八月丙子大
　九月丙午小　十月乙亥大　十一月乙巳小
　十二月甲戌大
　八月丁丑
　　二日
　戊寅
　　三日
莊公二十五年
　正月甲辰小　二月癸酉大　三月癸卯小
　四月壬申大　五月壬寅小　六月辛未大
　七月辛丑大　八月辛未小　九月庚子大
　十月庚午小　十一月己亥大　十二月己巳小
　五月癸丑
　　十二日
　六月辛未朔日有食之鼓用牲於社傳曰非常也惟
　正月之朔慝未作日有食之于是乎用幣于社伐鼓
　于朝
　　辛未實當七月朔也時司厯置閏漸失其處謬以
　　為六月朔故傳正之也(案孔穎達正義云傳言正/月之朔慝未作者謂周之)
　　(六月夏之四月也此亦六月而云非常下句始言/唯正月之朔有用幣伐鼓之禮明此經雖書六月)
　　(實非六月故云非常鼔之月長厯推此辛未為七/月之朔由置閏失所故誤使七月為六月也劉炫)
　　(云知非五月朔者昭二十四年五月日有食之傳/云日過分而未至此若是五月亦應云過分而未)
　　(至也今言恩未作則是已作之辭故知非五月案/二十四年八月丁丑夫人姜氏入從彼推之則六)
　　(月辛未朔非有差錯杜云置閏失所者以二十/四年八月以前誤置一閏非八月以來始錯也)
莊公二十六年
　正月戊戌大　二月戊辰小　三月丁酉大
　四月丁卯小　五月丙申大　六月丙寅小
　七月乙未大　八月乙丑小　九月甲午大
　十月甲子小　十一月癸巳大　十二月癸亥小
　十二月癸亥朔日食
　　一日
莊公二十七年
　正月壬辰大　二月壬戌小　三月辛卯大
　四月辛酉大　五月辛卯小　六月庚申大
　七月庚寅小　八月己未大　九月己丑小
　十月戊午大　十一月戊子小　十二月丁巳大
莊公二十八年
　正月丁亥小　二月丙辰大　三月丙戌小
　閏三月乙卯大　四月乙酉小　五月甲寅大
　六月甲申小　七月癸丑大　八月癸未小
　九月壬子大　十月壬午小　十一月辛亥大
　十二月辛巳大
　三月甲寅
　　二十九日
　四月丁未
　　二十三日
莊公二十九年
　正月辛亥小　二月庚辰大　三月庚戌小
　四月己卯大　五月己酉小　六月戊寅大
　七月戊申小　八月丁丑大　九月丁未小
　十月丙子大　十一月丙午小　十二月乙亥大
莊公三十年
　正月乙巳小　二月甲戌大　閏二月甲辰小
　三月癸酉大　四月癸夘小　五月壬申大
　六月壬寅小　七月辛未大　八月辛丑小
　九月庚午大　十月庚子大　十一月庚午小
　十二月己亥大
　四月丙辰
　　十四日
　八月癸亥
　　二十三日
　九月庚午朔日食
　　一日
莊公三十一年
　正月己巳小　二月戊戌大　三月戊辰小
　四月丁酉大　五月丁卯小　六月丙申大
　七月丙寅小　八月乙未大　九月乙丑小
　十月甲午大　十一月甲子小　十二月癸巳大
莊公三十二年
　正月癸亥小　二月壬辰大　三月壬戌小
　閏三月辛卯大　四月辛酉小　五月庚寅大
　六月庚申大　七月庚寅小　八月己未大
　九月己丑小　十月戊午大　十一月戊子小
　十二月丁巳大
　七月癸巳
　　四日
　八月癸亥
　　五日
　十月己未
　　二日
閔公元年
　正月丁亥小　二月丙辰大　三月丙戌小
　四月乙卯大　五月乙酉小　六月甲寅大
　七月甲申小　八月癸丑大　九月癸未小
　十月壬子大　十一月壬午小　十二月辛亥大
　六月辛酉
　　八日
閔公二年
　正月辛巳小　二月庚戌大　三月庚辰大
　四月庚戌小　五月己卯大　閏五月己酉小
　六月戊寅大　七月戊申小　八月丁丑大
　九月丁未小　十月丙子大　十一月丙午小
　十二月乙亥大
　五月乙酉
　　七日
　八月辛丑
　　二十五日
　
　
　
　
　
　
　
　
　春秋釋例卷十一
欽定四庫全書
　春秋釋例巻十二
　　　　　　　　　　　　　晉　杜預　撰
　　經傳長厯第四十六之三
僖公元年
　正月乙巳小　二月甲戌大　三月甲辰小
　四月癸酉大　五月癸卯小　六月壬申大
　七月壬寅小　八月辛未大　九月辛丑小
　十月庚午大　十一月庚子大　閏十一月庚午小
　十二月己亥大
　七月戊辰
　　二十七日
　十月壬午
　　十三日
　十一月丁巳
　　十九日
僖公二年
　正月己巳小　二月戊戌大　三月戊辰小
　四月丁酉大　五月丁卯小　六月丙申大
　七月丙寅小　八月乙未大　九月乙丑小
　十月甲午大　十一月甲子小　十二月癸巳大
　五月辛巳
　　十五日
僖公三年
　正月癸亥小　二月壬辰大　三月壬戌小
　四月辛卯大　五月辛酉小　六月庚寅大
　七月庚申大　八月庚寅小　九月己未大
　十月己丑小　十一月戊午大　十二月戊子小
僖公四年
　正月丁巳大　二月丁亥小　三月丙辰大
　四月丙戌小　五月乙卯大　六月乙酉小
　七月甲寅大　八月甲申小　九月癸丑大
　十月癸未小　十一月壬子大　十二月壬午小
　十二月戊申
　　二十七日
僖公五年
　正月辛亥大　二月辛巳大　三月辛亥小
　四月庚辰大　五月庚戌小　六月己卯大
　七月己酉小　八月戊寅大　九月戊申小
　十月丁丑大　十一月丁未小　十二月丙子大
　閏十二月丙午小
正月辛亥朔日南至
　　一日(案孔頴達正義云冬至者十一月之中氣中/氣者月半之氣也月朔而已得中氣是必前)
　　(月閏閏前之月則中氣在晦閏後之月則中氣在/朔閏者聚殘餘分之月其中無中氣半屬前月半)
　　(屬後月是去年當閏十二月十六日已得此年正/月朔大雪節故此正月朔得冬至也而杜長厯僖)
　　(元年閏十一月此年閏十二月又閏之相去厯家/大率三十三月耳杜於此閏相去凡五十月不與)
　　(厯數同者杜推勘春秋日月上下置閏或/稀或數自準春秋時法故不與常厯同)
　八月甲午
　　十七日
　九月戊申朔日食
　　一日
　十二月丙子朔
　　一日
僖公六年
　正月乙亥大　二月乙巳小　三月甲戌大
　四月甲辰大　五月甲戌小　六月癸卯大
　七月癸酉小　八月壬寅大　九月壬申小
　十月辛丑大　十一月辛未小　十二月庚子大
僖公七年
　正月庚午小　二月己亥大　三月己巳小
　四月戊戌大　五月戊辰小　六月丁酉大
　七月丁卯大　八月丁酉小　九月丙寅大
　十月丙申小　十一月乙丑大
　傳閏十一月乙未小(案左傳有閏月惠王崩/之文故此條獨加傳字)
　十二月甲子大
僖公八年
　正月甲午小　二月癸丑大　三月癸巳小
　四月壬戌大　五月壬辰小　六月辛酉大
　七月辛卯小　八月庚申大　九月庚寅大
　十月庚申小　十一月己丑大　閏十一月己未小
　十二月戊子大
　十二月丁未
　　二十二日
僖公九年
　正月戊午小　二月丁亥大　三月丁巳小
　四月丙戌大　五月丙辰小　六月乙酉大
　七月乙卯小　八月甲申大　九月甲寅小
　十月癸未大　十一月癸丑大　十二月癸未小
　三月丁丑
　　二十一日
　七月乙酉
　　七月無乙酉八月二日也日月必有誤
　九月戊辰
　　十五日
　甲子
　　十一日
僖公十年
　正月壬子大　二月壬午小　三月辛亥大
　四月辛巳小　五月庚戌大　六月庚辰小
　七月己酉大　八月己卯小　九月戊申大
　十月戊寅小　十一月丁未大　十二月丁丑小
僖公十一年
　正月丙午大　二月丙子大　三月丙午小
　四月乙亥大　五月乙巳小　六月甲戌大
　七月甲辰小　八月癸酉大　九月癸卯小
　十月壬申大　十一月壬寅小　十二月辛未大
僖公十二年
　正月辛丑小　二月庚午大　閏二月庚子大
　三月庚午小　四月己亥大　五月己巳小
　六月戊戌大　七月戊辰小　八月丁酉大
　九月丁卯小　十月丙申大　十一月丙寅小
　十二月乙未大
　三月庚午日食
　　一日
　十二月丁丑
　　十一月十二日也書於十二月從赴也
僖公十三年
　正月乙丑小　二月甲午大　三月甲子小
　四月癸巳大　五月癸亥大　六月癸巳小
　七月壬戌大　八月壬辰小　九月辛酉大
　十月辛卯小　十一月庚申大　十二月庚寅小
僖公十四年
　正月己未大　二月己丑小　三月戊午大
　四月戊子小　五月丁巳大　六月丁亥小
　七月丙辰大　八月丙戌大　九月丙辰小
　十月乙酉大　十一月乙卯小　十二月甲申大
　八月辛卯
　　六日
僖公十五年
　正月甲寅小　二月癸未大　三月癸丑小
　四月壬午大　五月壬子小　六月辛巳大
　七月辛亥小　八月庚辰大　九月庚戌大
　十月庚辰小　十一月己酉大　十二月己卯小
　經五月日有食之傳曰不書朔與日官失之也
　九月壬戌
　　十三日
　己卯晦
　　三十日(案孔穎達正義云公羊穀梁傳皆以晦為/𠖇謂晝日暗𠖇也杜以長厯推己卯晦九)
　　(月三十日春秋值朔書/朔值晦書晦無義例也)
　十一月壬戌
　　十四日
　丁丑
　　二十九日
僖公十六年
　正月戊申大　二月戊寅小　三月丁未大
　四月丁丑小　五月丙午大　六月丙子小
　七月乙巳大　八月乙亥小　九月甲辰大
　十月甲戌小　十一月癸卯大　十二月癸酉小
　正月戊申朔
　　一日
　三月壬申
　　二十六日
　四月丙申
　　二十日
　七月甲子
　　二十日
　十一月乙卯
　　十三日
僖公十七年
　正月壬寅大　二月壬申大　三月壬寅小
　四月辛未大　五月辛丑小　六月庚午大
　七月庚子小　八月己巳大　九月己亥小
　十月戊辰大　十一月戊戌小　十二月丁卯大
　閏十二月丁酉小
　十月乙亥
　　八日
　十二月乙亥
　　九日
　辛巳
　　十五日
僖公十八年
　正月丙寅大　二月丙申小　三月乙丑大
　四月乙未小　五月甲子大　六月甲午大
　七月甲子小　八月癸巳大　九月癸亥小
　十月壬辰大　十一月壬戌小　十二月辛卯大
　五月戊寅
　　十五日
　八月丁亥葬齊桓公
　　經傳俱言八月無丁亥誤也
僖公十九年
　正月辛酉小　二月庚寅大　三月庚申小
　四月己丑大　五月己未小　六月戊子大
　七月戊午小　八月丁亥大　九月丁巳小
　十月丙戌大　十一月丙辰大　十二月丙戌小
　六月己酉
　　二十二日
僖公二十年
　正月乙卯大　二月乙酉小　三月甲寅大
　閏三月甲申小(案趙汸春秋屬辭引長厯僖二/十年閏二月當是𫝊寫之訛)
　四月癸丑大　五月癸未小　六月壬子大
　七月壬午小　八月辛亥大　九月辛巳小
　十月庚戌大　十一月庚辰小　十一月己酉大
　五月乙巳
　　二十三日
僖公二十一年
　正月己卯小　二月戊申大　三月戊寅大
　四月戊申小　五月丁丑大　六月丁未小
　七月丙子大　八月丙午小　九月乙亥大
　十月乙巳小　十一月甲戌大　十二月甲辰小
　十二月癸丑
　　十日
僖公二十二年
　正月癸酉大　二月癸卯小　三月壬申大
　四月壬寅小　五月辛未大　六月辛丑小
　七月庚午大　八月庚子小　九月己巳大
　十月己亥大　十一月己巳小　十二月戊戌大
　八月丁未
　　八日
　十一月己巳朔
　　一日
　丙子
　　八日
　丁丑
　　九日
僖公二十三年
　正月戊辰小　二月丁酉大　三月丁卯小
　四月丙申大　五月丙寅小　六月乙未大
　七月乙丑小　八月甲午大　九月甲子小
　十月癸巳大　十一月癸亥小　十二月壬辰大
　五月庚寅
　　二十五日
僖公二十四年
　正月壬戌小　二月辛夘大　三月辛酉小
　四月庚寅大　閏四月庚申小　五月己丑大
　六月己未小　七月戊子大　　八月戊午小
　九月丁亥大　十月丁巳小　十一月丙戌大
　十二月丙辰大
　二月甲午
　　四日
　辛丑
　　十一日
　壬寅
　　十二日
　丙午
　　十六日
　丁未
　　十七日
　戊申
　　十八日
　三月己丑晦
　　二十九日
僖公二十五年
　正月丙戌小　二月乙卯大　三月乙酉小
　四月甲寅大　五月甲申小　六月癸丑大
　七月癸未小　八月壬子大　九月壬午小
　十月辛亥大　十一月辛巳小　十二月庚戌大
　閏十二月庚辰小
　正月丙午
　　二十一日
　三月甲辰
　　二十日
　四月丁巳
　　四日
　戊午
　　五日
　癸酉
　　二十日
　十二月癸亥
　　十四日
僖公二十六年
　正月己酉大　二月己卯小　三月戊申大
　四月戊寅小　五月丁未大　六月丁丑小
　七月丙午大　八月丙子小　九月乙巳大
　十月乙亥小　十一月甲辰大　十二月甲戌小
　正月己未
　　十一日
僖公二十七年
　正月癸卯大　二月癸酉大　三月癸卯小
　四月壬申大　五月壬寅小　六月辛未大
　七月辛丑小　八月庚午大　九月庚子小
　十月己巳大　十一月己亥小　十二月戊辰大
　六月庚寅
　　二十日
　八月乙未
　　二十六日
　乙巳公子遂帥師入杞
　　九月六日也有日而無月也
　十二月甲戌
　　七日
僖公二十八年
　正月戊戌小　二月丁卯大　三月丁酉小
　四月丙寅大　五月丙申小　六月乙丑大
　七月乙未小　八月甲子大　九月甲午小
　十月癸亥大　十一月癸巳小　十二月壬戌大
　正月戊申
　　十一日
　三月丙午
　　十日
　四月戊辰
　　三日
　己巳
　　四日
　癸酉
　　八日
　甲午
　　二十九日
　五月丙午
　　十一日
　丁未
　　十二日
　己酉
　　十四日
　癸丑
　　十八日
　癸亥
　　二十八日(案杜預集解云經書癸丑/𫝊書癸亥經傳必有誤)
　六月壬午
　　十八日
　七月丙申
　　二日
　冬壬申
　　十月十日也十二月十一日亦有壬申有日無月
　　無以折正也
　丁丑
　　十月十五日也十二月十六日亦有丁丑有日無
　　月無以折正也
僖公二十九年
　正月壬辰大　二月壬戌小　三月辛卯大
　四月辛酉小　五月庚寅大　六月庚申小
　七月己丑大　八月己未小　九月戊子大
　十月戊午小　十一月丁亥大　十二月丁巳小
僖公三十年
　正月丙戌大　二月丙辰小　三月乙酉大
　四月乙卯小　五月甲申大　六月甲寅小
　七月癸未大　八月癸丑小　九月壬午大
　閏九月壬子大　十月壬午小　十一月辛亥大
　十二月辛巳小
　九月甲午
　　十三日
僖公三十一年
　正月庚戌大　二月庚辰小　三月己酉大
　四月己卯小　五月戊申大　六月戊寅小
　七月丁未大　八月丁丑小　九月丙午大
　十月丙子小　十一月乙巳大　十二月乙亥小
僖公三十二年
　正月甲辰大　二月甲戌小　三月癸卯大
　四月癸酉小　五月壬寅大　六月壬申大
　七月壬寅小　八月辛未大　九月辛丑小
　十月庚午大　十一月庚子小　十二月己巳大
　四月己丑
　　十七日
　十二月己卯
　　十一日
　庚辰
　　十二日
僖公三十三年
　正月己亥小　二月戊辰大　三月戊戌小
　四月丁卯大　五月丁酉小　六月丙寅大
　七月丙申小　八月乙丑大　九月乙未小
　十月甲子大　十一月甲午小　十二月癸亥大
　四月辛巳
　　十五日
　癸巳
　　二十七日
　八月戊子
　　二十二日
　十有二月公至自齊乙巳公薨于小寢隕霜不殺草
　李梅實
　　乙巳十一月十二日也經書十二月誤也周十一
　　月今九月霜當微而重重又不能殺草所以為異
　　也舊說公以十二月薨文二年經書冬公子遂如
　　齊納幣𫝊言禮也患其未二十五月在喪因以閏
　　數父母䘮以再朞有加故必二十五月故以三年
　　為稱也若益之一月則當有渉四年者也畧而計
　　閏則當有二年而闋者故重喪以三年數則不數
　　閏輕䘮以月數乃數閏也今十一月薨文二年十
　　一月則二十五月䘮事畢十二月遣納幣于禮無
　　違故傳善之
文公元年
　正月癸巳大　二月癸亥小　三月壬辰大
　𫝊閏三月壬戌小(案𫝊有于是閏三月/之文故特加𫝊字)
　四月辛卯大　五月辛酉小　六月庚寅大
　七月庚申小　八月己丑大　九月己未小
　十月戊子大　十一月戊午小　十二月丁亥大
　二月癸亥日食
　　一日
　傳曰于是閏三月非禮也先王之正時也履端于始
　舉正于中歸餘于終履端于始序則不愆舉正于中
　民則不惑歸餘于終事則不悖
　　于僖公之末年失不置閏誤于此年三月置閏故
　　時達厯者譏之
　四月丁巳
　　二十七日
　五月辛酉朔
　　一日
　六月戊戌
　　九日
　十月丁未
　　二十日
文公二年
　正月丁巳小　閏正月丙戌大　二月丙辰大
　三月丙戌小　四月乙卯大　五月乙酉小
　六月甲寅大　七月甲申小　八月癸丑大
　九月癸未小　十月壬子大　十一月壬午小
　十二月辛亥大
　二月甲子
　　九日
　丁丑
　　二十二日
　三月乙巳
　　二十日
　四月己巳
　　十五日
　八月丁卯
　　十五日
文公三年
　正月辛巳小　二月庚戌大　三月庚辰大
　四月庚戌小　五月己卯大　六月己酉小
　七月戊寅大　八月戊申小　九月丁丑大
　十月丁未小　十一月丙子大　十二月丙午小
　四月乙亥
　　二十六日
　十二月己巳
　　二十四日
文公四年
　正月乙亥大　二月乙巳小　三月甲戌大
　四月甲辰大　五月甲戌小　六月癸卯大
　閏六月癸酉小(案趙汸春秋屬辭引長厯之文/四年閏三月當是𫝊寫之訛)
　七月壬寅大　八月壬申小　九月辛丑大
　十月辛未小　十一月庚子大　十二月庚午小
　十二月壬寅
　　十二月無壬寅五年正月四日也日月必誤(案此/則經)
　　(文實是冬十有二月壬寅夫人風氏薨而今三家/注疏本俱誤作十有一月案十一月庚子朔三日)
　　(為壬寅不得謂無壬寅也因各/本經文俱訛故訂其失于此)
文公五年
　正月己亥大　二月己巳大　三月己亥小
　四月戊辰大　五月戊戌小　六月丁卯大
　七月丁酉小　八月丙寅大　九月丙申小
　十月乙丑大　十一月乙未小　十二月甲子大
　三月辛亥
　　十三日
　十月甲申
　　二十日
文公六年
　正月甲午小　二月癸亥大　三月癸巳大
　四月癸亥小　五月壬辰大　六月壬戌小
　七月辛卯大　八月辛酉小　九月庚寅大
　十月庚申小　十一月己丑大　十二月己未小
　閏十二月戊子大
　八月乙亥
　　十五日
　十一月丙寅
　　十一月無丙寅十二月八日也日月必有誤
文公七年
　正月戊午大　二月戊子小　三月丁巳大
　四月丁亥小　五月丙辰大　六月丙戌小
　七月乙卯大　八月乙酉小　九月甲寅大
　十月甲申小　十一月癸丑大　十二月癸未小
　三月甲戌
　　十八日
　四月戊子
　　二日
　己丑
　　三日
文公八年
　正月壬子大　二月壬午大　三月壬子小
　四月辛巳大　五月辛亥小　六月庚辰大
　七月庚戌小　八月己卯大　九月己酉小
　十月戊寅大　十一月戊申小　十二月丁丑大(案/是)
　(年本無閏趙汸春秋屬辭引長厯云/文公八年閏七月當是抄撮之訛)
　八月戊申
　　三十日
　十月壬午
　　五日
　乙酉
　　八日
　丙戌
　　九日
文公九年
　正月丁未小　二月丙子大　三月丙午大
　四月丙子小　五月乙巳大　六月乙亥小
　七月甲辰大　閏七月甲戌小　八月癸卯大
　九月癸酉小　十月壬寅大　十一月壬申小
　十二月辛丑大
　正月己酉
　　三日
　乙丑
　　十九日
　二月辛丑
　　二十六日
　三月甲戌
　　二十九日
　九月癸酉
　　一日
文公十年
　正月辛未小　二月庚子大　三月庚午大
　四月庚子小　五月己巳大　六月己亥小
　七月戊辰大　八月戊戌小　九月丁卯大
　十月丁酉小　十一月丙寅大　十二月丙申小
　三月辛卯
　　二十二日
文公十一年
　正月乙丑大　二月乙未小　三月甲子大
　四月甲午大　五月甲子小　六月癸巳大
　七月癸亥小　八月壬辰大　九月壬戌小
　十月辛卯大　十一月辛酉小　十二月庚寅大
　十月甲午
　　四日
文公十二年
　正月庚申小　二月己丑大　三月己未大
　四月己丑小　五月戊午大　六月戊子小
　七月丁巳大　八月丁亥小　九月丙辰大
　十月丙戌小　十一月乙卯大　閏十一月乙酉小
　十二月甲寅大
　二月庚子
　　十二日
　十二月戊午
　　五日
文公十三年
　正月甲申小　二月癸丑大　三月癸未大
　四月癸丑小　五月壬午大　六月壬子小
　七月辛巳大　八月辛亥小　九月庚辰大
　十月庚戌小　十一月己卯大　十二月己酉小
　五月壬午
　　一日
　十二月己丑
　　十二月無己丑十一月十一日日月誤也
文公十四年
　正月戊寅大　二月戊申小　三月丁丑大
　四月丁未大　五月丁丑小　六月丙午大
　七月丙子小　八月乙巳大　九月乙亥小
　十月甲辰大　十一月甲戌小　十二月癸卯大
　五月乙亥
　　四月二十九日書于五月從赴也
　六月癸酉
　　二十八日
　七月乙卯
　　七月無乙卯上有六月下有八月則誤在日
　九月甲申
　　十日
文公十五年
　正月癸酉小　二月壬寅大　三月壬申小
　四月辛丑大　五月辛未大　六月辛丑小
　七月庚午大　八月庚子小　九月己巳大
　十月己亥小　十一月戊辰大　十二月戊戌小
　六月辛丑朔日有食之鼓用牲于社傳曰非禮也日
　有食之天子不舉伐鼓于社諸侯用幣于社伐鼓于
　朝以昭事神訓民事君示有䓁威古之道也
　戊申
　　八日
文公十六年
　正月丁卯大　二月丁酉小　三月丙寅大
　四月丙申小　五月乙丑大　閏五月乙未小
　六月甲子大　七月甲午小　八月癸亥大
　九月癸巳小　十月壬戌大　十一月壬辰小
　十二月辛酉大
　六月戊辰
　　五日
　八月辛未
　　九日
　十一月甲寅
　　二十三日
文公十七年
　正月辛卯小　二月庚申大　三月庚寅小
　四月己未大　五月己丑小　六月戊午大
　七月戊子小　八月丁巳大　九月丁亥大
　十月丁巳小　十一月丙戌小　十二月乙卯大
　四月癸亥
　　五日
　六月癸未
　　二十六日
　鄭文公二年六月壬申
　　莊二十三年六月二十四日(案莊二十三年六月/癸丑朔壬申當是二)
　　(十/日)
　四年二月壬戌
　　莊二十五年二月無壬戌三月二十日也日月必
　　有誤也
文公十八年
　正月乙酉小　二月甲寅大　三月甲申小
　四月癸丑大　五月癸未小　六月壬子大
　七月壬午小　八月辛亥大　九月辛巳小
　十月庚戌大　十一月庚辰小　十二月己酉大
　二月丁丑
　　二十四日
　五月戊戌
　　十六日
　六月癸酉
　　二十二日
　
　
　
　
　
　
　
　春秋釋例巻十二
欽定四庫全書
　春秋釋例巻十三
　　　　　　　　　　　　晉　杜預　撰
　　經傳長厯第四十五之四
宣公元年
　正月己卯小　二月戊申大　三月戊寅大
　四月戊申小　五月丁丑大　六月丁未小
　七月丙子大　八月丙午小　九月乙亥大
　十月乙巳小　十一月甲戌大　十二月甲辰小
宣公二年
　正月癸酉大　二月癸卯小　三月壬申大
　四月壬寅小　五月辛未大　閏五月辛丑小
　六月庚午大　七月庚子小　八月己巳大
　九月己亥小　十月戊辰大　十一月戊戌小
　十二月丁卯大
　二月壬子
　　十日
　九月乙丑
　　二十七日
　壬申朝于武宫
　　十月五日也既有日無月冬又在壬申下明𫝊文
　　無較例
　十月乙亥
　　八日
宣公三年
　正月丁酉小　二月丙寅大　三月丙申小
　四月乙丑大　五月乙未小　六月甲子大
　七月甲午小　八月癸亥大　九月癸巳小
　十月壬戌大　十一月壬辰小　十二月辛酉大
　十月丙戌
　　二十五日
宣公四年
　正月辛卯小　二月庚申大　三月庚寅小
　四月己未大　五月己丑小　六月戊午大
　七月戊子小　八月丁巳大　九月丁亥小
　十月丙辰大　十一月丙戌大　十二月丙辰小
　六月乙酉
　　二十八日
　七月戊戌
　　十一日
宣公五年
　正月乙酉大　二月乙卯小　三月甲申大
　四月甲寅小　五月癸未大　六月癸丑小
　七月壬午大　八月壬子小　九月辛巳大
　十月辛亥小　十一月庚辰大　十二月庚戌小
宣公六年
　正月己卯大　二月己酉小　三月戊寅大
　四月戊申大　五月戊寅小　閏五月丁未大
　六月丁丑小　七月丙午大　八月丙子小
　九月乙巳大　十月乙亥小　十一月甲辰大
　十二月甲戌小
宣公七年
　正月癸卯大　二月癸酉小　三月壬寅大
　四月壬申小　五月辛丑大　六月辛未大
　七月辛丑小　八月庚午大　九月庚子小
　十月己巳大　十一月己亥小　十二月戊辰大
宣公八年
　正月戊戌小　二月丁卯大　三月丁酉小
　四月丙寅大　五月丙申小　六月乙丑大
　七月乙未大　八月乙丑小　九月甲午大
　十月甲子小　十一月癸巳大　十二月癸亥小
　六月辛巳
　　十七日
　壬午
　十八日
　戊子
　　二十四日
　七月甲子日食既
　　三十日
　十月己丑
　　二十六日
　庚寅
　　二十七日
宣公九年
　正月壬辰大　二月壬戌小　三月辛卯大
　四月辛酉小　五月庚寅大　六月庚申大
　七月庚寅小　八月己未大　九月己丑小
　十月戊午大　十一月戊子小　十二月丁巳大
　九月辛酉
　　九月無辛酉上有八月下有十月誤在日(案孔穎/逹正義)
　　(云下有十月癸酉杜以長厯推之癸酉是十月十/六日辛酉在前十二日耳故云九月無辛酉上有)
　　(八月下有十/月非月誤也)
　十月癸酉
　　十六日
宣公十年
　正月丁亥小　二月丙辰大　三月丙戌大
　四月丙辰小　五月乙酉大　閏五月乙卯小
　六月甲申大　七月甲寅小　八月癸未大
　九月癸丑小　十月壬午大　十一月壬子小
　十二月辛巳大
　四月丙辰日食
　　一日
　己巳
　　十四日
　五月癸巳
　　九日
宣公十一年
　正月辛亥小　二月庚辰大　三月庚戌小
　四月己卯大　五月己酉小　六月戊寅大
　七月戊申小　八月丁丑大　九月丁未小
　十月丙子大　十一月丙午小　十二月乙亥大
　十月丁亥
　　十二日
宣公十二年
　正月乙巳小　二月甲戌大　三月甲辰小
　四月癸酉大　五月癸卯小　閏五月壬申大
　六月壬寅大　七月壬申小　八月辛丑大
　九月辛未小　十月庚子大　十一月庚午小
　十二月己亥大
　六月乙卯
　　十四日
　丙辰
　十五日
　　辛未
　三十日
　十二月戊寅
　　十二月無戊寅十一月九日也日月必有誤也(案/孔)
　　(穎逹正義云注不言月誤長厯云日月必有誤者/案傳□師人多寒若是十一月則今之九月未是)
　　(寒時當月是/而日誤也)
宣公十三年
　正月己巳小　二月戊戌大　三月戊辰小
　四月丁酉大　五月丁卯小　六月丙申大
　七月丙寅小　八月乙未大　九月乙丑小
　十月甲午大　十一月甲子小　十二月癸巳大
宣公十四年
　正月癸亥小　二月壬辰大　三月壬戌小
　四月辛卯大　五月辛酉小　六月庚寅大
　七月庚申大　八月庚寅小　九月己未大
　十月己丑小　十一月戊午大　十二月戊子小
　五月壬申
　　十二日
宣公十五年
　正月丁巳大　二月丁亥小　三月丙辰大
　四月丙戌小　五月乙卯大　六月乙酉小
　七月甲寅大　八月甲申小　九月癸丑大
　十月癸未小　十一月壬子大　閏十一月壬午小
　十二月辛亥大
　六月癸卯
　　十九日
　辛亥
　　二十七日
　七月壬午
　　二十九日
宣公十六年
　正月辛巳小　二月庚戌大　三月庚辰小
　四月己酉大　五月己卯小　六月戊申大
　七月戊寅小　八月丁未大　九月丁丑小
　十月丙午大　十一月丙子小　十二月乙巳大
　三月戊申
　　二十九日
宣公十七年
　正月乙亥小　二月甲辰大　三月甲戌小
　四月癸卯大　五月癸酉大　六月癸卯小
　七月壬申大　八月壬寅小　九月辛未大
　十月辛丑小　十一月庚午大　十二月庚子小
　正月庚子
　　二十六日
　丁未蔡侯申卒
　　二月四日也有日而無月也
　六月癸卯日食
　　一日
　己未
　　十七日
　十一月壬午
　　十三日
宣公十八年
　正月己巳大　二月己亥小　三月戊辰大
　四月戊戌小　五月丁卯大　六月丁酉大
　七月丁卯小　八月丙申大　九月丙寅小
　十月乙未大　十一月乙丑小　十二月甲午大
　七月甲戌
　　八日
　十月壬戌
　　二十八日
成公元年
　正月甲子小　二月癸巳大　三月癸亥小
　閏三月壬辰大　四月壬戌小　五月辛卯大
　六月辛酉大　七月辛卯小　八月庚申大
　九月庚寅小　十月己未大　十一月己丑小
　十二月戊午大
　二月辛酉
　　二十九日
　三月癸未
　　二十一日
成公二年
　正月戊子小　二月丁巳大　三月丁亥大
　四月丁巳小　五月丙戌大　六月丙辰小
　七月乙酉大　八月乙卯小　九月甲申大
　十月甲寅小　十一月癸未大　十二月癸丑小
　四月丙戌
　　四月無丙戌五月一日也
　六月壬申
　　十七日
　癸酉
　　十八日
　七月己酉
　　二十五日
　八月壬午
　　二十八日
　庚寅衛侯速卒
　　據傳庚寅九月七日也有日而無月也
　十一月丙申
　　十四日
成公三年
　正月壬午大　二月壬子大　三月壬午小
　四月辛亥大　五月辛巳小　六月庚戌大
　七月庚辰小　八月己酉大　九月己卯小
　十月戊申大　十一月戊寅大　十二月戊申小
　正月辛亥
　　三十日
　二月甲子
　　十三日
　乙亥
　　二十四日
　十一月丙午
　　二十九日
　丁未
　　三十日
　十二月甲戌
　　二十七日
成公四年
　正月丁丑大　二月丁未小　三月丙子大
　四月丙午小　五月乙亥大　六月乙巳小
　七月甲戌大　閏七月甲辰小　八月癸酉大
　九月癸卯小　十月壬申大　十一月壬寅小
　十二月辛未大
　三月壬申
　　二月二十六日也書于三月從赴
　四月甲寅
　　九日
成公五年
　正月辛丑小　二月庚午大　三月庚子大
　四月庚午小　五月己亥大　六月己巳小
　七月戊戌大　八月戊辰小　九月丁酉大
　十月丁卯小　十一月丙申大　十二月丙寅小
　十一月己酉
　　十四日
　十二月己丑
　　二十四日
成公六年
　正月乙未大　二月乙丑小　三月甲午大
　四月甲子小　五月癸巳大　六月癸亥小
　七月壬辰大　八月壬戌大　九月壬辰小
　十月辛酉大　十一月辛卯小　十二月庚申大
　二月辛巳
　　十七日
　四月丁丑
　　十四日
　六月壬申
　　十日
成公七年
　正月庚寅小　二月己未大　三月己丑小
　四月戊午大　五月戊子小　六月丁巳大
　七月丁亥小　八月丙辰大　閏八月丙戌小
　九月乙卯大　十月乙酉大　十一月乙卯小
　十二月甲申大
　八月戊辰
　　十三日
成公八年
　正月甲寅小　二月癸未大　三月癸丑小
　四月壬午大　五月壬子小　六月辛巳大
　七月辛亥小　八月庚辰大　九月庚戌小
　十月己卯大　十一月己酉小　十二月戊寅大
　十月癸卯
　　二十五日
成公九年
　正月戊申大　二月戊寅小　三月丁未大
　四月丁丑小　五月丙午大　六月丙子小
　七月乙巳大　八月乙亥小　九月甲辰大
　十月甲戌小　十一月癸卯大　閏十一月癸酉小
　十二月壬寅大
　七月丙子
　　六月一日也書七月從赴
　十一月戊申
　　六日
　庚申
　　十八日
　城中城
　　閏月城之在十一月之後十二月之前故傳云書
　　時也(案孔穎逹正義云長厯推此年閏十一月𫝊/城中城文在十二月上而云書時也即是閏)
　　(月城之閏月半後即是十二月節/故水昏已正而城之是得時也)
成公十年
　正月壬申大　二月壬寅小　三月辛未大
　四月辛丑小　五月庚午大　六月庚子小
　七月己巳大　八月己亥小　九月戊辰大
　十月戊戌小　十一月丁卯大　十二月丁酉小
　五月辛巳
　　十二日
　丙午晉侯獳卒
　　據𫝊丙午六月七日有日無月也
　六月戊申
　　九日
成公十一年
　正月丙寅大　二月丙申大　三月丙寅小
　四月乙未大　五月乙丑小　六月甲午大
　七月甲子小　八月癸巳大　九月癸亥小
　十月壬辰大　十一月壬戌小　十二月辛卯大
　三月己丑
　　二十四日
成公十二年
　正月辛酉小　二月庚寅大　三月庚申小
　四月己丑大　五月己未大　閏五月己丑小
　六月戊午大　七月戊子小　八月丁巳大
　九月丁亥小　十月丙辰大　十一月丙戌小
　十二月乙卯大
　五月癸亥
　　五日
成公十三年
　正月乙酉小　二月甲寅大　三月甲申大
　四月甲寅小　五月癸未大　六月癸丑小
　七月壬午大　八月壬子小　九月辛巳大
　十月辛亥小　十一月庚辰大　十二月庚戌小
　四月戊午
　　五日
　五月丁亥
　　五日
　六月丁卯
　　十五日
　己巳
　　十七日
成公十四年
　正月己卯大　二月己酉小　三月戊寅大
　四月戊申大　五月戊寅小　六月丁未大
　七月丁丑小　閏七月丙午大　八月丙子小
　九月乙巳大　十月乙亥小　十一月甲辰大
　十二月甲戌小
　八月戊戌
　　二十三日
　庚子
　　二十五日
　十月庚寅
　　十六日
成公十五年
　正月癸卯大　二月癸酉小　三月壬寅大
　四月壬申大　五月壬寅小　六月辛未大
　七月辛丑小　八月庚午大　九月庚子小
　十月己巳大　十一月己亥小　十二月戊辰大
　三月乙巳
　　四日
　癸丑
　　十二日
　八月庚辰
　　十一日
　十一月辛丑
　　三日
成公十六年
　正月戊戌小　二月丁卯大　三月丁酉小
　四月丙寅大　五月丙申大　六月丙寅小
　七月乙未大　八月乙丑小　九月甲午大
　十月甲子小　十一月癸巳大　十二月癸亥小
　四月辛未
　　六日
　戊寅
　　十三日
　六月丙寅朔日食
　　一日
　癸巳
　　二十八日
　甲午晦
　　二十九日
　七月戊午
　　二十四日
　十月乙亥
　　十二日
　十二月乙丑
　　三日
　乙酉
　　二十三日
成公十七年
　正月壬辰大　二月壬戌小　三月辛卯大
　四月辛酉小　五月庚寅大　六月庚申小
　七月己丑大　八月己未小　九月戊子大
　十月戊午小　十一月丁亥大　十二月丁巳小
　𫝊閏十二月丙戌大(案傳有閏月乙卯晦之/文故此條特加𫝊字)
　六月戊辰
　　九日
　乙酉
　　二十六日
　七月壬寅
　　十四日
　九月辛丑
　　十四日
　十月庚午
　　十三日
　十一月壬申
　　十一月無壬申公羊糓梁傳及諸儒皆以為十月
　　十五日也十月庚午圍鄭十三日也推至壬申誠
　　在十五日然據傳曰十一月諸侯還自鄭壬申至
　　于貍脤而卒此非十月分明誤在日也
　十二月丁巳朔日食
　　一日
　壬午
　　二十六日
　閏月乙卯晦
　　三十日
成公十八年
　正月丙辰小　二月乙酉大　三月乙卯大
　四月乙酉小　五月甲寅大　六月甲申小
　七月癸丑大　八月癸未小　九月壬子大
　十月壬午小　十一月辛亥大　十二月辛巳小
　正月庚申
　　五日
　庚午
　　十五日
　辛巳
　　二十六日(案孔頴逹正義云服䖍本作辛未晉語/亦作辛巳孔晁云以辛未盟入國辛巳)
　　(朝祖廟取其新也案晉語稱庚午大夫迸于清原/傳云庚午盟而入迸日即盟非辛未也傳與晉語)
　　(皆云辛巳朝于武宮服本自/誤耳孔晁强欲合之非也)
　甲申晦
　　二十九日
　二月乙酉朔
　　一日
　八月己丑
　　七日
　十二月丁未
　　二十七日
　
　
　
　
　
　
　
　
　
　
　
　
　
　
　
　春秋釋例巻十三
欽定四庫全書
　春秋釋例卷十四
　　　　　　　　　　　　晉　杜預　撰
　　經傳長厯第四十五之五
襄公元年
　正月庚戌大　二月庚辰小　三月己酉大
　四月己卯大　五月己酉小　六月戊寅大
　七月戊申小　八月丁丑大　九月丁未小
　十月丙子大　十一月丙午小　十二月乙亥大
　正月己亥
　　正月無己亥誤也(案傳云元年春己亥圍宋彭城/杜預集解云下有二月即此己)
　　(亥為正月正月無己亥日誤孔頴逹正義申之云/長厯推此年正月庚戌朔其月無己亥圍宋彭城)
　　(經在正月之下傳文下有二月則己/亥必是正月月不容誤知是日誤也)
　九月辛酉
　　十五日
襄公二年
　正月乙巳小　二月甲戌大　三月甲辰小
　四月癸酉大　閏四月癸卯小　五月壬申大
　六月壬寅大　七月壬申小　八月辛丑大
　九月辛未小　十月庚子大　十一月庚午小
　十二月己亥大
　五月庚寅
　　十九日
　六月庚辰
　　七月九日也書於六月經誤也(案孔穎逹正義云/經云六月庚辰鄭)
　　(伯睔卒傳言七月庚辰鄭伯辰卒杜以長厯校之/此年六月士寅朔其月無庚辰七月壬申朔九日)
　　(得庚辰則傳與經合知傳是而經誤也此經六月/七月其文皆具所言誤者非徒字誤而已乃是書)
　　(經誤以七月之事錯書六月故長厯云書/于六月經誤言元本書之誤非字誤也)
　七月庚辰
　　九日
　己丑
　　十八日
襄公三年
　正月己巳小　二月戊戌大　三月戊辰小
　四月丁酉大　五月丁卯大　六月丁酉小
　七月丙寅大　八月丙申小　九月乙丑大
　十月乙未小　十一月甲子大　十二月甲午小
　四月壬戌
　　二十六日
　六月己未
　　二十三日
　戊寅
　　七月十三日也據傳盟在秋經誤也
襄公四年
　正月癸亥大　二月癸巳小　三月壬戌大
　四月壬辰小　五月辛酉大　六月辛卯大
　七月辛酉小　八月庚寅大　九月庚申小
　十月己丑大　十一月己未小　十二月戊子大
　三月己酉
　　三月無己酉二月十七日也經書己酉傳言三月
　　誤也
　七月戊子
　　二十八日
　八月辛亥
　　二十二日
襄公五年
　正月戊午小　二月丁亥大　三月丁巳小
　四月丙戌大　閏四月丙辰小　五月乙酉大
　六月乙卯大　七月乙酉小　八月甲寅大
　九月甲申小　十月癸丑大　十一月癸未小
　十二月壬子大
　九月丙午
　　二十三日
　十一月甲午
　　十二日
　十二月辛未
　　二十日
襄公六年
　正月壬午小　二月辛亥大　三月辛巳小
　四月庚戌大　五月庚辰小　六月己酉大
　七月己卯大　八月己酉小　九月戊寅大
　十月戊申小　十一月丁丑大　十二月丁未小
　三月壬午
　　二日
　於鄭子國之來聘也四月甲寅
　　五年四月二十九日也
　杞桓公卒之月乙未
　　此年三月十五日也
　丁未
　　此年三月二十七日也
　十二月丙辰
　　十日(案此齊滅萊之日也經文本云十有二月齊/侯滅萊而近刻左傳前則曰十一月齊侯滅)
　　(萊萊恃謀也後則曰晏弱圍□十一月丙辰而滅/之遷萊于郷今考十一月丁丑朔是月無丙辰十)
　　(二月丁未朔十日正是丙辰長厯繫此條于十二/月不言日誤可見今本傳文兩言十一月皆十二)
　　(月之訛也又程公説春秋分記亦繫丙辰于十二/月下可見南宋時左傳本尚未訛縁各本俱誤謹)
　　(訂于/此)
襄公七年
　正月丙子大　二月丙午小　三月乙亥大
　四月乙巳小　五月甲戌大　六月甲辰小
　七月癸酉大　八月癸卯大　九月癸酉小
　十月壬寅大　閏十月壬申小　十一月辛丑大
　十二月辛未小
　十月庚戌
　　九日
　壬戌
　　二十一日
　十二月丙戌
　　十六日
襄公八年
　正月庚子大　二月庚午小　三月己亥大
　四月己巳小　五月戊戌大　六月戊辰小
　七月丁酉大　八月丁卯小　九月丙申大
　十月丙寅大　十一月丙申小　十二月乙丑大
　四月庚辰
　　十二日
　庚寅
　　二十二日
　五月甲辰
　　七日
襄公九年
　正月乙未小　二月甲子大　三月甲午小
　四月癸亥大　五月癸巳小　六月壬戌大
　七月壬辰小　八月辛酉大　九月辛卯小
　十月庚申大　十一月庚寅小　十二月己未大
　傳閏月
　五月辛酉
　　二十九日
　八月癸未
　　二十三日
　十月庚午
　　十一日
　甲戌
　　十五日
　十一月己亥
　　十日
　十二月己亥
　　參校上下己亥在十一月十日又十二月五日有
　　癸亥癸亥五日則書之傳其月不得有己亥經書
　　十二月誤也(案孔穎逹正義云經書十二月己亥/同盟于戲傳言十一月己亥同盟于)
　　(戲經傳不同必有一誤而傳于戲盟之下更言十/二月癸亥門其三門己亥在癸亥之前二十四日)
　　(今以長厯推之十一月庚寅朔十日得己亥十二/月己未朔五日得癸亥故長厯參校上下己亥在)
　　(十一月十日又十二月五日有癸亥則其月不得/有己亥經書十二月誤也此誤者唯以一字誤為)
　　(二非書/經誤也)
　十二月癸亥
　　五日
　閏月戊寅
　　參校上下此年不得有閏月戊寅乃是十二月二
　　十日也思惟古傳文必言癸亥門其三門門五日
　　戊寅相去十六日癸亥門其三門門各五日為十
　　五日明日戊寅濟于隂阪于叙事及厯皆合然則
　　五字上與門合為閏後學者自然轉日為月也傳
　　曰晉人不得志于鄭以諸侯復伐之十二月癸亥
　　門其三門門則向所代鄟門師之梁及北門也晉
　　人三番四軍以三番為待楚之備一番進攻欲以
　　苦鄭而來楚也五日一移楚不來故侵掠而還殆
　　必如此不然則二字誤(案孔頴逹正義云衛氏難/云案昭二十年朔旦冬至)
　　(其年云閏月戊辰殺宣姜又二十三年云閏月取/前城並不應有閏而傳稱閏是史之錯失不必皆)
　　(在應閏之限杜豈得云此年不得有閏而改為門/五日也若然閏月殺宣姜閏月取前城皆為門五)
　　(日乎秦氏釋云以傳云三分四軍又云十二月癸/亥門其三門既言三分則三番攻門計癸亥至戌)
　　(寅十六日畨别攻門五日三五十五日明日戊寅/濟于隂阪上下符合故杜為此解蘓氏又云案長)
　　(厯襄十年十一月丁未是二十四日十一年四月/己亥是十九日據丁未至己亥一百七十三日計)
　　(十年十一月之後十一年四月之前餘两箇殘月/唯置四箇整月用日不盡尚餘二十九日故杜為)
　　(長厯于十年十一月後置閏/既十年有閏明九年無閏也)
襄公十年
　正月己丑小　二月戊午大　三月戊子大
　四月戊午小　五月丁亥大　六月丁巳小
　七月丙戌大　八月丙辰小　九月乙酉大
　十月乙卯小　十一月甲申大　閏十一月甲寅小
　十二月癸未大
　三月癸丑
　　二十六日(案孔穎逹正義云杜明言癸丑是三月/二十六日下四月戊午云月一日五月)
　　(庚寅云月四日甲午云月八日者欲證前九年閏/月為門五日于上下日月相當故杜備言其日也)
　　(劉炫曰杜言癸丑二十六日者見與/下四月一日㑹相近知非二㑹也)
　四月戊午
　　一日
　丙寅
　　九日
　五月庚寅
　　四日
　甲午
　　八日
　六月庚午
　　十四日
　八月丙寅
　　十一日
　九月己酉
　　二十五日
　十月戊辰
　　十四日
　十一月己亥
　　十六日
　丁未
　　二十四日
襄公十一年
　正月癸丑小　二月壬午大　三月壬子小
　四月辛巳大　五月辛亥小　六月庚辰大
　七月庚戌小　八月己亥大　九月己酉小
　十月戊寅大　十一月戊申大　十二月戊寅小
　四月己亥
　　十九日
　七月己未
　　十日
　丙子
　　二十七日
　九月甲戌
　　二十六日
　十月丁亥
　　十日
　十二月戊寅
　　一日
　庚辰
　　三日
　壬午
　　五日
　己丑
　　十二日
襄公十二年
　正月丁未大　二月丁丑小　三月丙午大
　四月丙子小　五月乙巳大　六月乙亥小
　七月甲辰大　八月甲戌小　九月癸卯大
　十月癸酉小　十一月壬寅大　十二月壬申小
襄公十三年
　正月辛丑大　二月辛未大　三月辛丑小
　四月庚午大　五月庚子小　六月己巳大
　七月己亥小　八月戊辰大　閏八月戊戌小
　九月丁卯大　十月丁酉小　十一月丙寅大
　十二月丙申小
　九月庚辰
　　十四日
襄公十四年
　正月乙丑大　二月乙未小　三月甲子大
　四月甲午小　五月癸亥大　六月癸巳大
　七月癸亥小　八月壬辰大　九月壬戌小
　十月辛卯大　十一月辛酉小　十二月庚寅大
　二月乙未朔日食
　　一日
　四月己未
　　二十六日
襄公十五年
　正月庚申小　二月己丑大　三月己未小
　四月戊子大　五月戊午小　六月丁亥大
　七月丁巳大　八月丁亥小　九月丙辰大
　十月丙戌小　十一月乙卯大　十二月乙酉小
　二月己亥
　　十一日
　八月丁巳日食
　　八月無丁巳七月一日也日月必有誤
　十一月癸亥
　　九日
襄公十六年
　正月甲寅大　二月甲申小　三月癸丑大
　四月癸未小　五月壬子大　六月壬午小
　七月辛亥大　八月辛巳小　九月庚戌大
　十月庚辰小　閏十月己酉大　十一月己卯小
　十二月戊申大
　三月戊寅
　　二十六日
　五月甲子
　　十三日
　六月庚寅
　　九日
襄公十七年
　正月戊寅小　二月丁未大　三月丁丑小
　四月丙午大　五月丙子小　六月乙巳大
　七月乙亥小　八月甲辰大　九月甲戌小
　十月癸卯大　十一月癸酉小　十二月壬寅大
　二月庚午
　　二十四日
　十一月甲午
　　二十二日
襄公十八年
　正月壬申小　二月辛丑大　三月辛未小
　四月庚子大　五月庚午小　六月己亥大
　七月己巳小　八月戊戌大　九月戊辰小
　十月丁酉大　十一月丁卯小　十二月丙申大
　十月丙寅晦
　　三十日
　十一月丁卯朔
　　一日
　己卯
　　十三日
　乙酉
　　十九日
　十二月戊戌
　　三日
　己亥
　　四日
　壬寅
　　七日
　甲辰
　　九日
襄公十九年
　正月丙寅小　二月乙未大　三月乙丑小
　四月甲午大　五月甲子小　六月癸巳大
　七月癸亥大　八月癸巳小　九月壬戌大
　閏九月壬辰小　十月辛酉大　十一月辛卯小
　十二月庚申大
　二月甲寅
　　二十日
　五月壬辰晦
　　二十九日
　四月丁未
　　十四日
　七月辛卯
　　二十九日
　八月甲辰
　　十二日
　丙辰
　　二十四日
襄公二十年
　正月庚寅小　二月己未大　三月己丑小
　四月戊午大　五月戊子大　六月戊午小
　七月丁亥大　八月丁巳小　九月丙戌大
　十月丙辰小　十一月乙酉大　十二月乙卯小
　正月辛亥
　　二十二日
　六月庚申
　　三日
　十月丙辰朔日食
　　一日
襄公二十一年
　正月甲申大　二月甲寅小　三月癸未大
　四月癸丑大　五月癸未小　六月壬子大
　七月壬午小　八月辛亥大　閏八月辛巳小
　九月庚戌大　十月庚辰小　十一月己酉大
　十二月己卯小
　九月庚戌朔日食
　　一日
　十月庚辰朔日食
　　一日
襄公二十二年
　正月戊申大　二月戊寅大　三月戊申小
　四月丁丑大　五月丁未小　六月丙子大
　七月丙午小　八月乙亥大　九月乙巳小
　十月甲戌大　十一月甲辰小　十二月癸酉大
　七月辛酉
　　十六日
　九月己巳
　　二十五日
　十二月丁巳
　　十二月無丁巳十一月十四日也日月必誤也
襄公二十三年
　正月癸卯大　二月癸酉小　三月壬寅大
　四月壬申小　五月辛丑大　六月辛未小
　七月庚子大　八月庚午小　九月己亥大
　十月己巳小　十一月戊戌大　十二月戊辰小
　二月癸酉朔日食
　　一日
　三月己巳
　　二十八日
　八月己卯
　　十日
　十月乙亥
　　七日
襄公二十四年
　正月丁酉大　二月丁卯小　三月丙申大
　閏三月丙寅小　四月乙未大　五月乙丑小
　六月甲午大　七月甲子小　八月癸巳大
　九月癸亥大　十月癸巳小　十一月壬戌大
　十二月壬辰小
　七月甲子朔日食既
　　一日
　八月癸巳朔日食
　　一日
襄公二十五年
　正月辛酉大　二月辛卯小　三月庚申大
　四月庚寅小　五月己未大　六月己丑小
　七月戊午大　八月戊子小　九月丁巳大
　十月丁亥小　十一月丙辰大　十二月丙戌小
　五月甲戌
　　十六日
　乙亥
　　十七日
　丁丑
　　十九日
　辛巳
　　二十三日
　丁亥
　　二十九日
　六月壬子
　　二十四日
　七月己巳
　　十二日
　八月己巳
　　八月無己巳七月十二日然則經誤也
　十月甲午
　　八日
襄公二十六年
　正月乙卯大　二月乙酉小　三月甲寅大
　四月甲申大　五月甲寅小　六月癸未大
　七月癸丑小　八月壬午大　九月壬子小
　十月辛巳大　十一月辛亥小　十二月庚辰大
　閏十二月庚戌小
　二月庚寅
　　六日
　辛夘
　　七日
　甲午
　　十日
　三月甲寅朔
　　一日
　八月壬午
　　一日
　十二月乙酉
　　六日
襄公二十七年
　正月己夘大　二月己酉大　三月己夘小
　四月戊申大　五月戊寅小　六月丁未大
　七月丁丑小　八月丙午大　九月丙子小
　十月乙巳大
　十一月建申乙亥大
　閏十一月建酉乙巳小
　後閏建戌甲戌大
　十二月建亥甲辰小
　五月甲辰
　　二十七日
　丙午
　　二十九日
　六月丁未朔
　　一日
　戊申
　　二日
　甲寅
　　八日
　丙辰
　　十日
　壬戌
　　十六日
　丁卯
　　二十一日
　戊辰
　　二十二日
　庚午
　　二十四日
　壬申
　　二十六日
　七月戊寅
　　二日
　庚辰
　　四日
　辛巳
　　五日
　壬午
　　六日
　乙酉
　　九日
　九月庚辰
　　五日
　辛巳
　　六日
　經書十二月乙亥朔日有食之傳曰十一月乙亥朔
　日有食之辰在申司厯過也再失閏矣
　　註乙亥十一月朔也若是十二月朔則為三失閏傳不
　　得言再失閏也以厯推之經書十二月誤也(案孔穎逹/正義云傳)
　　(曰辰在申若是十二月當為辰在亥以申為亥則是/三失閏非再失也推長厯與傳合知傳是而經誤也)
　　閏者㑹集數年餘日因置以要之(案此句正義引/釋例作因冝以)
　　(安/之)故閏月無中氣斗建斜指兩辰之間也魯之司
　　厯漸失其閏至此年日食之月以儀審望知斗建
　　之在申斗建在申乃是周家九月也而其時厯稱
　　十一月故知再失閏也(案杜預集解云文十一年/三月甲子至今年七十一)
　　(歳應有二十六閏今長厯推得二十四閏通計少/再閏孔頴逹正義申之云厯法十九年為一章章)
　　(有七閏従文十一年至襄十三年凡五十七年己/成三章當有二十一閏又從㐮十四年至今為十)
　　(四年又當有五閏故為應有二十六閏也劉炫云/逺取文十一年三月甲子者以三十年絳縣老人)
　　(云臣生之歳正月甲子朔以全日故又云言通計/者若據前閏以來短計不得有再失之理今逺從)
　　(文十一年以來計/之是為通計也)于是始覺其謬遂頓置兩閏以
　　應天正以叙事期然則前閏月為建酉後閏月為
　　建戌十二月為建亥而歲終焉是以明年經書春
　　無冰𫝊以為時災也若不頓置兩閏則明年春是
　　今之九月十月十一月也今之九月十月十一月
　　無冰非天時之異無縁總書春也尋案今世所謂
　　魯厯者不與春秋相符殆末世好事者為之非真
　　也今俱不知其法術且依春秋經傳反覆其終始
　　以求之近得其實矣春秋終始閏法别見此下三
　　十年也
襄公二十八年
　正月癸酉大　二月癸卯小　三月壬申大
　四月壬寅小　五月辛未大　六月辛丑小
　七月庚午大　八月庚子小　九月己巳大
　十月己亥小　十一月戊辰大　十二月戊戌小
　十月丙辰
　　十八日
　十一月乙亥
　　八日
　丁亥
　　二十日
　癸巳
　　二十六日
　十二月乙亥朔
　　書十二月無乙亥朔日誤
　甲寅
　　十七日
　乙未
　　十二月無乙未日誤也(案孔穎逹正義云甲寅之/後四十二日始得乙未則)
　　(甲寅乙未不得同月長厯推此年十二月戊戌朔/甲寅是十七日其月無乙未也經有十一月十二)
　　(月月不容誤/知日誤也)
襄公二十九年
　正月丁卯大　二月丁酉小　三月丙寅大
　四月丙申大　五月丙寅小　六月乙未大
　七月乙丑小　八月甲午大　閏八月甲子小
　九月癸巳大　十月癸亥小　十一月壬辰大
　十二月壬戌小
　二月癸卯
　　七日
　五月庚午
　　五日
　九月乙未
　　三日
　十月庚寅
　　二十八日
　十一月乙卯
　　二十四日
　十二月己巳
　　八日
襄公三十年
　正月辛卯大　二月辛酉小　三月庚寅大
　四月庚申小　五月己丑大　六月己未小
　七月戊子大　八月戊午小　九月丁亥大
　十月丁巳小　十一月丙戌大　十二月丙辰大
　二月癸未
　　二十三日也㑹于承筐之歳其嵗文十一年至襄
　　三十年七十四嵗其歳三月甲子朔絳人稱正月
　　甲子朔者以夏正月數故師曠于此年曰七十三
　　年(案孔頴逹正義云文十一年至此年為七十四/年而止云七十三年案文十一年正月甲子朔)
　　(為夏之正月是其年三月也此年之二月癸未/是夏之十二月計為七十三年猶尚年未終也)然
　　則起文十一月三月甲子朔盡襄三十年二月二
　　十三日癸未七十三年積二萬六千六十日也其
　　間有二十七閏率三十二月有竒則一年積閏也
　　今計至襄二十七年十一月乙亥朔凡有二萬五
　　千七百五十二日故傳曰再失閏也從乙亥朔之
　　後至襄三十年二月癸未其間當九千八百五十
　　日而有九千九百八日長五十八日再失閏復于
　　此也雖不知春秋時厯本術今則用此驗衆閏從
　　文十年上盡隱之前年一百七年三十九閏又從
　　襄三十年下盡哀二十七年七十六年二十八閏
　　閏之大數皆與古今衆家法符雖春秋安閏小有
　　失文大凡二百五十年内有九十四閏亦無違也
　　(案孔穎逹正義云假作全年算之置七十有三年/以全日三百六十五日乘之已得二萬六千六百)
　　(四十五也毎年有四分日之一是四年而成一日/以四除七十三年又得十八日并全日為二萬六)
　　(千六百六十三日計終此十二月盡有二萬六千/六百六十三日四分日之一今除去三日四分日)
　　(之一整取六旬合當十二月二十七日今杜長厯/云二十三日癸未是少四日所以不與長厯同者)
　　(蓋杜為長厯納凖春秋日月與長厯不同故置閏/逺近不定蓋七十三年之内于常厯校四箇大月)
　　(而剰用四日故癸未為二十三日若依常厯是二/十七日也劉炫云所以少三日者文十一年非首)
　　(章年其間閏有前却故長厯此月辛酉朔二十三/日得癸未來月庚寅朔計至朔長三日長厯去年)
　　(閏八月由/閏近故也)
　四月己亥
　　十六日(案傳云夏四月己亥鄭伯及其大夫盟攷/四月庚申朔無己亥十六日乃乙亥也程)
　　(公説春秋分記四月下註云十/五日乙亥己亥疑是乙亥之誤)
　戊子
　　二十九日
　五月癸巳
　　五日
　甲午
　　六日
　七月庚子
　　十三日
　辛丑
　　十四日
　壬寅
　　十五日
　癸卯
　　十六日
　乙巳
　　十八日
　八月甲子
　　七日
　己巳
　　十二日
襄公三十一年
　正月丙戌小　二月乙卯大　三月乙酉小
　四月甲寅大　五月甲申小　六月癸丑大
　七月癸未小　八月壬子大　九月壬午小
　十月辛亥大　十一月辛巳小　十二月庚戌大
　六月辛巳
　　二十九日
　九月癸巳
　　十二日
　己亥
　　十八日
　十月癸酉
　　二十三日
昭公元年
　正月庚辰小　二月己酉大　三月己卯小
　四月戊申大　五月戊寅小　六月丁未大
　七月丁丑小　八月丙午大　九月丙子小
　十月乙巳大　十一月乙亥小　十二月甲辰大
　閏十二月甲戌大
　正月乙未
　　十六日
　三月甲辰
　　二十六日
　五月庚辰
　　三日
　癸卯
　　二十六日
　六月丁巳
　　十一日
　十一月己酉
　　十二月有甲辰朔則十一月不得有己酉己酉十
　　二月六日也經傳言十一月誤也又晉烝及趙孟
　　適南陽皆在甲辰朔之前即是十一月也然則傳
　　文十二月誤也(案孔穎逹正義云杜謂十一月誤/者正謂十一月不得有己酉以己)
　　(酉為誤十一月非誤也必知然者若以為十二月/己酉則六日己酉子干奔晋至晉猶見趙孟七日)
　　(庚戌趙孟卒便是日相切迫無相見之理故知日/一月為是己酉為誤劉炫以為杜云誤者以十一)
　　(月為誤當是十二月而規杜氏非也劉炫規云杜/言十一月誤當為十二月案下文趙孟庚戌卒若)
　　(是郟敖今日死趙孟明日卒則子干奔晉不得/見趙孟而議其禄故謂十一月是己酉字誤也)𫝊
　　先釋經十二月事下乃更言十一月也
　十二月甲辰朔
　　一日
　己酉
　　六日
　庚戌
　　七日(案傳云晉既烝趙孟適南陽將㑹孟子餘甲/辰朔烝于温庚戌卒杜預集解云甲辰十二)
　　(月朔晉既烝趙氏乃烝其家廟則晉烝當在甲辰/之前傳言十二月誤孔穎逹正義申之云杜以十)
　　(二月晉既烝趙孟始適南陽則趙孟初行己是十/二月也傳乃云甲辰朔烝于温案文言之則是來)
　　(年正月朔也服䖍云甲辰朔夏十一月朔也若是/夏十一月朔當于明年言之而此年説之何也杜)
　　(以服言不通故為此解云晉既烝趙孟乃烝其家/廟則晋烝當在甲辰之前當言十一月傳言十二)
　　(月月誤也劉炫以為晋烝及趙孟適南陽並在十/一月之前文繫十二月者欲見烝後即行先公後)
　　(私十二月之文為下甲辰朔起本舉月遥屬下明/晉烝猶在朔前十二月非誤也若必如劉言𫝊當)
　　(云晋既烝趙孟適南陽將㑹孟子餘十二月甲辰/朔烝于温足明先公後私之義何須虚張十二月)
　　(于上遥為甲辰朔起本傳文上/下未有此例劉炫之言非也)
昭公二年
　正月甲辰小　二月癸酉大　三月癸卯小
　四月壬申大　五月壬寅小　六月辛未大
　七月辛丑小　八月庚午大　九月庚子小
　十月己巳大　十一月己亥小　十二月戊辰大
　七月壬寅
　　二日
昭公三年
　正月戊戌大　二月戊辰小　三月丁酉大
　四月丁卯小　五月丙申大　六月丙寅小
　七月乙未大　八月乙丑小　九月甲午大
　十月甲子小　十一月癸巳大　十二月癸亥小
　正月丁未
　　十日
昭公四年
　正月壬辰大　二月壬戌小　三月壬辰小
　四月辛酉大　閏四月辛卯小　五月庚申大
　六月庚寅小　七月己未大　八月己丑小
　九月戊午大　十月戊子小　十一月丁巳大
　十二月丁亥小
　六月丙午
　　十七日
　八月甲申
　　八月無甲申七月二十六日也上有七月下有九
　　月則誤在日也(案孔穎逹正義云長厯推此年七/月己未朔二十六日得甲申八月)
　　(己丑朔其月無甲申而𫝊上有七/月下有九月月不容誤故知日誤)
　十二月癸丑
　　二十七日
　乙卯
　　二十九日
昭公五年
　正月丙辰大　二月丙戌大　三月丙辰小
　四月乙酉大　五月乙卯小　六月甲申大
　七月甲寅小　八月癸未大　九月癸丑小
　十月壬午大　十一月壬子小　十二月辛巳大
　七月戊辰
　　十五日
昭公六年
　正月辛亥小　二月庚辰大　三月庚戌大
　四月庚辰小　五月己酉大　六月己卯小
　七月戊申大　閏七月戊寅小　八月丁未大
　九月丁丑小　十月丙午大　十一月丙子小
　十二月乙巳大
　六月丙戌
　　八日
昭公七年
　正月乙亥小　二月甲辰大　三月甲戌大
　四月甲辰小　五月癸酉大　六月癸卯小
　七月壬申大　八月壬寅小　九月辛未大
　十月辛丑小　十一月庚午大　十二月庚子小
　正月癸巳
　　十九日
　二月戊午
　　十五日
　四月甲辰朔日食
　　一日
　鑄刑書之嵗二月或夢伯有介而行曰壬子余將殺
　帶也
　　壬子六年三月三日也或人以二月夢帶以三月
　　三日卒
　明年壬寅余又將殺叚也
　　壬寅此年正月二十八日
　八月戊辰
　　二十七日
　十月辛酉
　　二十一日
　十一月癸未
　　十四日
　十二月癸亥
　　二十四日
昭公八年
　正月己巳大　二月己亥小　三月戊辰大
　四月戊戌小　五月丁夘大　六月丁酉小
　七月丙寅大　八月丙申大　閏八月丙寅小
　九月乙未大　十月乙丑小　十一月甲午大
　十二月甲子小
　三月甲申
　　十七日
　四月辛丑
　　四日
　辛亥
　　十四日
　七月甲戌
　　九日
　丁丑
　　十二日
　八月庚戌
　　十五日
　十月壬午
　　十八日
　十一月壬午
　　十一月無壬午壬午十月十八日𫝊誤也
昭公九年
　正月癸巳大　二月癸亥小　三月壬辰大
　四月壬戌小　五月辛卯大　六月辛酉小
　七月庚寅大　八月庚申小　九月己丑大
　十月己未小　十一月戊子大　十二月戊午大
　二月庚申
　　二月無庚申庚申三月二十九日必有誤也
　經書夏四月陳災鄭禆竈曰今火出而火陳
　　昭十七年梓慎曰火出于周為五月也閏當在此
　　年五月後誤在前年故火以四月出(案孔頴逹正/義云長厯以)
　　(為前年閏八月則此年四月五日得中/氣二十日得五月莭故四月得火出)
昭公十年
　正月戊子小　二月丁巳大　三月丁亥小
　四月丙辰大　五月丙戌小　六月乙卯大
　七月乙酉小　八月甲寅大　九月甲申小
　十月癸丑大　十一月癸未小　十二月壬子大
　五月庚辰
　　五月無庚辰四月二十五日也日月必有誤也
　七月戊子
　　四日
　十二月甲子
　　十三日
昭公十一年
　正月壬午大　二月壬子小　三月辛巳大
　四月辛亥小　五月庚辰大　六月庚戌小
　七月己卯大　八月己酉小　九月戊寅大
　十月戊申小　十一月丁丑大　十二月丁未小
　三月丙申
　　十六日
　四月丁巳
　　七日
　五月甲申
　　五日
　九月己亥
　　二十二日
　十一月丁酉
　　二十一日
昭公十二年
　正月丙子大　閏正月丙午小　二月乙亥大
　三月乙巳小　四月甲戌大　五月甲辰小
　六月癸酉大　七月癸卯小　八月壬申大
　九月壬寅大　十月壬申小　十一月辛丑大
　十二月辛未小
　三月壬申
　　二十八日
　八月壬午
　　十一日
　十月壬申朔
　　一日
　丙申
　　二十五日
　丁酉
　　二十六日
昭公十三年
　正月庚子大　二月庚午小　三月己亥大
　四月己巳小　五月戊戌大　六月戊辰小
　七月丁酉大　八月丁卯小　九月丙申大
　十月丙寅小　十一月乙未大　十二月乙丑小
　五月乙卯
　　十八日
　丙辰
　　十九日
　癸亥
　　二十六日
　七月丙寅
　　三十日
　八月辛未
　　五日
　壬申
　　六日
　癸酉
　　七日
　甲戌
　　八日
昭公十四年
　正月甲午大　二月甲子大　三月甲午小
　四月癸亥大　五月癸巳小　六月壬戌大
　七月壬辰小　八月辛酉大　九月辛卯小
　十月庚申大　十一月庚寅小　十二月己未大
　九月甲午
　　四日
昭公十五年
　正月己丑小　二月戊午大　三月戊子小
　四月丁巳大　五月丁亥大　六月丁巳小
　七月丙戌大　八月丙辰小　九月乙酉大
　閏九月乙卯小　十月甲申大　十一月甲寅小
　十二月癸未大
　二月癸酉
　　十六日
　六月丁巳朔日食
　　一日
　乙丑
　　九日
　八月戊寅
　　二十三日
昭公十六年
　正月癸丑小　二月壬午大　三月壬子小
　四月辛巳大　五月辛亥小　六月庚辰大
　七月庚戌小　八月己卯大　九月己酉小
　十月戊寅大　十一月戊申小　十二月丁丑大
　二月丙申
　　十五日
　八月己亥
　　二十一日
昭公十七年
　正月丁未小　二月丙子大　三月丙午小
　四月乙亥大　五月乙巳小　六月甲戌大
　七月甲辰大　八月甲戌小　九月癸卯大
　十月癸酉小　十一月壬寅大　十二月壬申小
　六月甲戌朔日食
　　一日
　傳曰祝史請所用幣昭子曰日有食之天子不舉伐
　鼔于社諸侯用幣于社伐鼓于朝禮也平子禦之曰
　止也唯正月朔慝未作日有食之于是乎有伐鼓用
　幣禮也其餘則否太史曰在此月也日過分而未至
　三辰有災于是乎百官降物君不舉避移時樂奏鼓
　祝用幣史用辭故夏書曰辰不集于房瞽奏鼓嗇夫
　馳庻人走此月朔之謂也當夏四月是謂孟夏平子
　不從昭子退曰夫子將有異志不君君矣
　九月丁卯
　　二十五日
　庚午
　　二十八日
昭公十八年
　正月辛丑大　閏正月辛未小　二月庚子大
　三月庚午大　四月庚子小　五月己巳大
　六月己亥小　七月戊辰大　八月戊戌小
　九月丁卯大　十月丁酉小　十一月丙寅大
　十二月丙申大
　二月乙卯
　　十六日
　五月丙子
　　八日
　戊寅
　　十日
　壬午
　　五月無壬午四月二十三日也日月必有誤(案五/月己)
　　(巳朔壬午其十四日也若四月二十/三日則係壬戌日此條長厯舛誤)
昭公十九年
　正月丙寅小　二月乙未大　三月乙丑小
　四月甲午大　五月甲子小　六月癸巳大
　七月癸亥小　八月壬辰大　九月壬戌小
　十月辛卯大　十一月辛酉小　十二月庚寅大
　五月戊辰
　　五日
　乙亥
　　十二日
　己卯
　　十六日
　七月丙子
　　十四日
昭公二十年
　正月庚申小　二月己丑大　三月己未小
　四月戊子大　五月戊午大　六月戊子大
　七月戊午小　八月丁亥大　閏八月丁巳小
　九月丙戌大　十月丙辰小　十一月乙酉大
　十二月乙卯小
　二月己丑日南至
　　一日也此年閏當在二月之前而在二月之後是
　　以日南至在二月也
　六月丙申
　　九日
　癸卯
　　十六日
　丙辰
　　二十九日
　丁巳晦
　　三十日(案孔頴逹正義云丙辰丁巳乃是頻日其/事既多不應二日之中并為此事今杜不)
　　(云日誤者以誤在/可知故杜不言)
　七月戊午朔
　　一日
　八月辛亥
　　二十五日
　閏月戊辰
　　十二日
　十月戊辰
　　十三日
　十一月辛卯
　　七日
昭公二十一年
　正月甲申大　二月甲寅小　三月癸未大
　四月癸丑小　五月壬午大　六月壬子大
　七月壬午小　八月辛亥大　九月辛巳小
　十月庚戌大　十一月庚辰小　十二月已酉大
　五月丙申
　　十五日
　壬寅
　　二十一日
　六月庚午
　　二十九日
　七月壬午朔日食
　　一日
　八月乙亥
　　二十五日
　十月丙寅
　　十七日
　十一月癸未
　　四日
　丙戌
　　七日
昭公二十二年
　正月己卯小　二月戊申大　三月戊寅小
　四月丁未大　五月丁丑小　六月丙午大
　七月丙子小　八月乙巳大　九月乙亥小
　十月甲辰大　十一月甲戌小　十二月癸卯大
　𫝊閏十二月癸酉小(案傳有閏月晉箕遺濟師取/前城之文故是條獨加𫝊字)
　二月甲子
　　十七日
　己巳
　　二十二日
　四月乙丑
　　十九日
　戊辰
　　二十二日
　五月庚辰
　　四日
　六月丁巳
　　十二日
　壬戌
　　十七日
　癸亥
　　十八日
　乙丑
　　二十日
　丙寅
　　二十一日
　辛未
　　二十六日
　乙亥
　　三十日
　七月戊寅
　　三日
　辛卯
　　十六日
　壬辰
　　十七日
　八月辛酉
　　十七日
　己巳
　　二十五日
　庚午
　　二十六日
　辛未
　　二十七日
　十月丁巳
　　十四日
　庚申
　　十七日
　十一月乙酉
　　十二日
　己丑
　　十六日
　十二月癸酉朔日食
　　𫝊十二月下有閏月二十三年正月壬寅朔二十
　　二年十二月不得有癸酉癸酉閏月朔也又𫝊十
　　二月有庚戌計癸酉在庚戌前三十七日則十二
　　月亦不得有癸酉朔也以此推之十二月癸卯朔
　　經書癸酉誤也(案孔穎逹正義云傳十二月下有/閏月晋箕遺云云又云辛丑伐京)
　　(辛丑是壬寅之前日也二十三年傳曰正月壬寅/朔二師圍郊則辛丑是閏月之晦日也計明年正)
　　(月之朔與今年十二月朔中有一閏相去當為五/十九日此年十二月當為癸卯朔經書癸酉明是)
　　(誤/也)
　庚戌
　　八日
　閏月辛丑
　　二十九日
昭公二十三年
　正月壬寅大　二月壬申大　三月壬寅小
　四月辛未大　五月辛丑小　六月庚午大
　七月庚子小　八月己巳大　九月己亥小
　十月戊辰大　十一月戊戌小　十二月丁卯大
　正月壬寅朔
　　一日
　癸卯
　　二日
　丁未
　　六日
　庚戌
　　九日
　癸丑
　　十二日
　四月乙酉
　　十五日
　六月壬午
　　十三日
　癸未
　　十四日
　丙戌
　　十七日
　己丑
　　二十日
　庚寅
　　二十一日
　甲午
　　二十五日
　七月戊申
　　九日
　丙辰
　　十七日
　甲子
　　二十五日
　丙寅
　　二十七日
　戊辰晦
　　二十九日
　八月乙未
　　二十七日
　丁酉
　　二十九日
　十月甲申
　　十七日
昭公二十四年
　正月丁酉小　二月丙寅大　三月丙申大
　四月丙寅小　五月乙未大　六月乙丑小
　七月甲午大　八月甲子小　九月癸巳大
　十月癸亥小　十一月壬辰大　十二月壬戌小
　正月辛丑
　　五日
　戊午
　　二十二日
　二月丙戌
　　二十一日
　三月庚戌
　　十五日
　五月乙未朔日食
　　一日
　六月壬申
　　八日
　丁酉杞伯郁釐卒
　　九月五日也有日無月
　十月癸酉
　　十一日
　甲戌
　　十二日
昭公二十五年
　正月辛卯大　二月辛酉小　三月庚寅大
　四月庚申小　五月己丑大　六月己未大
　七月己丑小　八月戊午大　九月戊子小
　十月丁巳大　十一月丁亥小　十二月丙辰大
　閏十二月丙戌小
　七月上辛
　　三日
　季辛
　　二十三日
　九月戊戌
　　十一日
　己亥
　　十二日
　十月辛酉
　　五日
　戊辰
　　十二日
　壬申
　　十六日
　十一月己亥
　　十三日
　十二月庚辰
　　二十五日
昭公二十六年
　正月乙卯大　二月乙酉小　三月甲寅大
　四月甲申大　五月甲寅小　六月癸未小
　七月壬子大　八月壬午小　九月辛亥大
　十月辛巳大　十一月辛亥小　十二月庚辰大
　正月庚申
　　六日
　五月戊午
　　六日
　戊辰
　　十六日
　七月己巳
　　十八日
　庚午
　　十九日
　丙子
　　二十五日
　丁丑
　　二十六日
　庚辰
　　二十九日
　辛巳
　　三十日
　九月庚申
　　十日
　十月丙申
　　十六日
　辛丑
　　二十一日
　十一月辛酉
　　十一日
　癸酉
　　二十三日
　甲戌
　　二十四日
　十二月癸未
　　四日
昭公二十七年
　正月庚戌小　二月己卯大　三月己酉小
　四月戊寅大　五月戊申小　六月丁丑大
　七月丁未小　八月丙子大　九月丙午小
　十月丁亥大　十一月乙巳小　十二月甲戌大
　九月己未
　　十四日
昭公二十八年
　正月甲辰小　二月癸酉大　三月癸卯大
　四月癸酉小　五月壬寅大　閏五月壬申小
　六月辛丑大　七月辛未小　八月庚子大
　九月庚午小　十月己亥大　十一月己巳小
　十二月戊戌大
　四月丙戌
　　十四日
　七月癸巳
　　二十三日
昭公二十九年
　正月戊辰小　二月丁酉大　三月丁卯小
　四月丙申大　五月丙寅大　六月丙申小
　七月乙丑大　八月乙未小　九月甲子大
　十月甲午小　十一月癸亥大　十二月癸巳小
　三月己卯
　　十三日
　四月庚子
　　五日
　五月庚寅
　　二十五日
昭公三十年
　正月壬戌大　二月壬辰小　三月辛酉大
　四月辛卯小　五月庚申大　閏五月庚寅小
　六月己未大　七月己丑小　八月戊午大
　九月戊子大　十月戊午小　十一月丁亥大
　十二月丁巳小
　六月庚辰
　　二十二日
　十二月己卯
　　二十三日
昭公三十一年
　正月丙戌大　二月丙辰小　三月乙酉大
　四月乙夘小　五月甲申大　六月甲寅小
　七月癸未大　八月癸丑小　九月壬午大
　十月壬子小　十一月辛巳大　十二月辛亥小
　四月丁巳
　　三日
　十二月辛亥朔日食
　　一日
　庚午日始有謫
　　十月十九日也
昭公三十二年
　正月庚辰大　二月庚戌大　三月庚辰小
　四月己酉大　五月己卯小　六月戊申大
　七月戊寅小　八月丁未大　九月丁丑小
　十月丙午大　十一月丙子小　十二月乙巳大
　十一月己丑
　　十四日
　十二月己未
　　五日
　
　
　
　
　
　
　
　
　
　
　
　
　
　春秋釋例巻十四
欽定四庫全書
　春秋釋例巻十五
　　　　　　　　　　　　晉　杜預　撰
　　經傳長厯第四十五之六
定公元年
　正月乙亥小　二月甲辰大　三月甲戌小
　四月癸卯大　五月癸酉小　六月壬寅大
　七月壬申大　八月壬寅小　九月辛未大
　十月辛丑小　十一月庚午大　十二月庚子小
　正月辛巳
　　七日
　庚寅
　　十六日
　六月癸亥
　　二十二日
　戊辰
　　二十七日
　七月癸巳
　　二十二日
定公二年
　正月己巳大　二月己亥小　三月戊辰大
　四月戊戌小　五月丁卯大　閏五月丁酉小
　六月丙寅大　七月丙申小　八月乙丑大
　九月乙未大　十月乙丑小　十一月甲午大
　十二月甲子小
　四月辛酉
　　二十四日
　五月壬辰
　　二十六日
定公三年
　正月癸巳大　二月癸亥小　三月壬辰大
　四月壬戌小　五月辛卯大　六月辛酉小
　七月庚寅大　八月庚申小　九月己丑大
　十月己未小　十一月戊子大　十二月戊午小
　二月辛卯
　　二十九日
定公四年
　正月丁亥大　二月丁巳大　三月丁亥小
　四月丙辰大　五月丙戌小　六月乙卯大
　七月乙酉小　八月甲寅大　九月甲申小
　十月癸丑大　閏十月癸未小(案趙汸春秋屬辭引/長厯云定四年閏七)
　(月當是𫝊/寫之訛)　十一月壬子大　十二月壬午小
　二月癸巳
　　正月七日也書于二月從赴
　四月庚辰
　　二十五日
　十一月庚午
　　十九日
　己卯
　　二十八日
　庚辰
　　二十九日昭三十一年傳曰六年十二月庚辰吳
　　入郢今在十一月者並數閏
定公五年
　正月辛亥大　二月辛巳大　三月辛亥小
　四月庚辰大　五月庚戌小　六月己卯大
　七月己酉小　八月戊寅大　九月戊申小
　十月丁丑大　十一月丁未小　十二月丙子大
　三月辛亥朔日食
　　一日
　六月丙申
　　十八日
　七月壬子
　　四日
　九月乙亥
　　二十八日
　十月丁亥
　　十一日
　己丑
　　十三日
　庚寅
　　十四日
定公六年
　正月丙午小　二月乙亥大　三月乙巳小
　四月甲戌大　五月甲辰小　六月癸酉大
　七月癸卯小　八月壬申大　九月壬寅大
　十月壬申小　十一月辛丑大　十二月辛未小
　正月癸亥
　　十八日
　四月己丑
　　十六日
定公七年
　正月庚子大　二月庚午小　三月己亥大
　四月己巳小　五月戊戌大　六月戊辰小
　七月丁酉大　八月丁卯小　九月丙申大
　十月丙寅小　十一月乙未大　十二月乙丑小
　十一月戊午
　　二十四日
　己巳王入于王城
　　十二月五日有日無月(案孔穎逹正義云此年經/傳日少上下無可考驗杜)
　　(以長厯校之己巳/為十二月五日)
定公八年
　正月甲午大　二月甲子大　閏二月甲午小
　三月癸亥大　四月癸巳小　五月壬戌大
　六月壬辰小　七月辛酉大　八月辛卯小
　九月庚申大　十月庚寅小　十一月己未大
　十二月己丑小
　二月已丑
　　二十六日
　辛卯
　　二十八日
　七月戊辰
　　八日
　十月辛卯
　　二日
　壬辰
　　三日
　癸巳
　　四日
定公九年
　正月戊午大　二月戊子小　三月丁巳大
　四月丁亥小　五月丙辰大　六月丙戌大
　七月丙辰小　八月乙酉大　九月乙卯小
　十月甲申大　十一月甲寅小　十二月癸未大
　四月戊申
　　二十二日
定公十年
　正月癸丑小　二月壬午大　三月壬子小
　四月辛巳大　五月辛亥小　六月庚辰大
　閏六月庚戌小　七月己卯大　八月己酉大
　九月己卯小　十月戊申大　十一月戊寅小
　十二月丁未大
定公十一年
　正月丁丑小　二月丙午大　三月丙子小
　四月乙巳大　五月乙亥小　六月甲辰大
　七月甲戌小　八月癸卯大　九月癸酉小
　十月壬寅大　十一月壬申小　十二月辛丑大
定公十二年
　正月辛未大　二月辛丑小　三月庚午大
　四月庚子小　五月己巳大　六月己亥小
　七月戊辰大　八月戊戌小　九月丁卯大
　十月丁酉小　十一月丙寅大　閏十一月丙申小
　十二月乙丑大
　十月癸亥
　　二十七日
　十一月丙寅朔日食
　　一日
定公十三年
　正月乙未小　二月甲子大　三月甲午小
　四月癸亥大　五月癸巳小　六月壬戌大
　七月壬辰小　八月辛酉大　九月辛卯小
　十月庚申大　十一月庚寅大　十二月庚申小
　十一月丁未
　　十八日
　十二月辛未
　　十二日
定公十四年
　正月己丑大　二月己未小　三月戊子大
　四月戊午小　五月丁亥大　六月丁巳小
　七月丙戌大　八月丙辰大　九月丙戌小
　十月乙卯大　十一月乙酉小　十二月甲寅大
　閏十二月甲申小
　二月辛巳
　　二十三日
定公十五年
　正月癸丑大　二月癸未小　三月壬子大
　四月壬午小　五月辛亥大　六月辛巳小
　七月庚戌大　八月庚辰小　九月己酉大
　十月己卯小　十一月戊申大　十二月戊寅大
　二月辛丑
　　十九日
　五月辛亥
　　一日
　壬申
　　二十二日
　七月壬申
　　二十三日
　八月庚辰朔日食
　　一日
　九月丁巳
　　九日
　戊午
　　十日
　辛巳
　　十月三日也有日無月(案孔穎逹正義云此年八/月庚辰朔二日則辛巳九)
　　(月不得有辛巳也更盈一周則六十二日月有一/大一小十月己卯朔三日得辛巳是有日無月也)
哀公元年
　正月戊申小　二月丁丑大　三月丁未小
　四月丙子大　五月丙午小　六月乙亥大
　七月乙巳小　八月甲戌大　九月甲辰小
　十月癸酉大　十一月癸卯小　十二月壬申大
　四月辛巳
　　六日
哀公二年
　正月壬寅小　二月辛未大　三月辛丑小
　四月庚午大　五月庚子大　六月庚午小
　七月己亥大　八月己巳小　九月戊戌大
　十月戊辰小　十一月丁酉大　閏十一月丁卯小
　十二月丙申大
　二月癸巳
　　二十三日
　四月丙子
　　七日
　六月乙酉
　　十六日
　八月甲戌
　　六日
哀公三年
　正月丙寅小　二月乙未大　三月乙丑小
　四月甲午大　五月甲子小　六月癸巳大
　七月癸亥大　八月癸巳小　九月壬戌大
　十月壬辰小　十一月辛酉大　十二月辛卯小
　四月甲午
　　一日
　五月辛卯
　　二十八日
　六月癸卯
　　十一日
　七月丙子
　　十四日
　十月癸卯
　　十二日
　癸丑
　　二十二日
哀公四年
　正月庚申大　二月庚寅小　三月己未大
　四月己丑小　五月戊午大　六月戊子小
　七月丁巳大　八月丁亥小　九月丙辰大
　十月丙戌小　十一月乙卯大　十二月乙酉大
　二月庚戌
　　二十一日
　六月辛丑
　　十四日
　七月庚午
　　十四日
　八月甲寅
　　二十八日
哀公五年
　正月乙卯小　二月甲申大　三月甲寅小
　四月癸未大　五月癸丑小　六月壬午大
　七月壬子小　八月辛巳大　九月辛亥小
　十月庚辰大　經閏十月庚戌小(案是年閏月獨見/于經故加經字)
　(又案趙汸春秋屬辭引長厯是年閏十月與本文合/孔穎逹正義稱長厯是年閏十一月蓋𫝊寫之訛)
　十一月己卯大　十二月己酉小
　九月癸酉
　　二十三日
哀公六年
　正月戊寅大　二月戊申小　三月丁丑大
　四月丁未小　五月丙子大　六月丙午小
　七月乙亥大　八月乙巳大　九月乙亥小
　十月甲辰大　十一月甲戌小　十二月癸卯大
　六月戊辰
　　二十三日
　七月庚寅
　　十六日
　十月丁卯
　　二十四日
哀公七年
　正月癸酉小　二月壬寅大　三月壬申小
　四月辛丑大　五月辛未小　六月庚子大
　七月庚午小　八月己亥大　九月己巳小
　十月戊戌大　十一月戊辰小　十二月丁酉大
　閠十二月丁卯小
　八月己酉
　　十一日
哀公八年
　正月丙申大　二月丙寅大　三月丙申小
　四月乙丑大　五月乙未小　六月甲子大
　七月甲午小　八月癸亥大　九月癸巳小
　十月壬戌大　十一月壬辰小　十二月辛酉大
　十二月癸亥
　　三日
哀公九年
　正月辛卯小　二月庚申大　三月庚寅小
　四月己未大　五月己丑小　六月戊午大
　七月戌子小　八月丁巳大　九月丁亥大
　十月丁巳小　十一月丙戌大　十二月丙辰小
　二月甲戌
　　十五日
哀公十年
　正月乙酉大　二月乙卯小　三月甲申大
　四月甲寅小　五月癸未大　閏五月癸丑小
　六月壬午大　七月壬子小　八月辛巳大
　九月辛亥小　十月庚辰大　十一月庚戌小
　十二月己卯大
　三月戊戌
　　十五日
哀公十一年
　正月己酉小　二月戊寅大　三月戊申大
　四月戊寅小　五月丁未大　六月丁丑小
　七月丙午大　八月丙子小　九月乙巳大
　十月乙亥小　十一月甲辰大　十二月甲戌小
　五月壬申
　　二十六日
　甲戌
　　二十八日
　七月辛酉
　　十六日
哀公十二年
　正月癸卯大　二月癸酉小　三月壬寅大
　四月壬申小　五月辛丑大　六月辛未小
　七月庚子大　八月庚午小　九月己亥大
　十月己巳大　十一月己亥小　十二月戊辰大
　五月甲辰
　　四日
　十二月螽季孫問諸仲尼仲尼曰某聞之火伏而後
　蟄者畢今火猶西流司厯過也
　　諸儒皆以為時實周之九月而書十二月謂之再
　　失閏若如其言乃成三失非但再也今以長厯推
　　春秋此十一月乃夏之九月實周之十一月也此
　　年當有閏而今不置閏此為失一閏月耳十二月
　　不應更有螽故季孫問之(案正義引釋例/問之作怪之)仲尼以
　　斗建在戌火星尚未見沒據今猶見故言猶西流
　　也(案孔頴逹正義云月令季夏之月昏火星中詩/云七月流火毛傳云流下也謂昏而見於西南)
　　(漸下流也周禮司爟云季氏内火是九月之昏火/始入十月之昏則伏火猶西流者言其未盡沒是)
　　(夏九/月也)明夏之九月尚可有螽也季孫雖聞仲尼此
　　言猶不即改明年十二月復螽于是始悟十四年
　　春乃置閏欲以補正時厯也𫝊于十五年書閏月
　　葢置閏正之欲明十五年之閏於法當在十二年
　　也
　十二月丙申
　　二十九日
哀公十三年
　正月戌戌小　二月丁卯大　三月丁酉小
　四月丙寅大　五月丙申小　六月乙丑大
　七月乙未小　八月甲子大　九月甲午小
　十月癸亥大　十一月癸巳小　十二月壬戌大
　六月丙子
　　十二日
　乙酉
　　二十一日
　丙戌
　　二十二日
　丁亥
　　二十三日
　七月辛丑
　　七日
　十二月螽
　　此年猶未置閏故十二月螽也
哀公十四年
　正月壬辰小　二月辛酉大　閏二月辛卯小
　三月庚申大　四月庚寅大　五月庚申小
　六月己丑大　七月己未小　八月戊子大
　九月戊午小　十月丁亥大　十一月丁巳小
　十二月丙戌大
　四月庚戌
　　二十一日
　五月庚申朔日食
　　一日
　壬申
　　十三日
　庚辰
　　二十一日
　六月甲午
　　六日
　八月辛丑
　　十四日
哀公十五年
　正月丙辰小　二月乙酉大　三月乙卯小
　四月甲申大　五月甲寅小　六月癸未大
　七月癸丑小　八月壬午大　九月壬子小
　十月辛巳大　十一月辛亥小　十二月庚辰大
　𫝊閏十二月庚戌小(案是年𫝊有閏月之/文故此條獨加𫝊字)
哀公十六年
　正月己卯大　二月己酉大　三月己卯小
　四月戊申大　五月戊寅小　六月丁未大
　七月丁丑小　八月丙午大　九月丙子小
　十月乙巳大　十一月乙亥小　十二月甲辰大
　正月己卯
　　一日
　四月己丑
　　四月十八日有乙丑無己丑己丑五月十二日也
　　日月必有誤
哀公十七年
　正月甲戌小　二月癸卯大　三月癸酉小
　四月壬寅大　五月壬申大　六月壬寅小
　七月辛未大　八月辛丑小　九月庚午大
　十月庚子小　十一月己巳大　十二月己亥小
　七月己卯
　　九日
　十一月辛巳
　　十三日
哀公十八年
　正月戊辰大　二月戊戌小　三月丁卯大
　四月丁酉小　五月丙寅大　六月丙申小
　七月乙丑大　八月乙未大　九月乙丑小
　十月甲午大　閏十月甲子小　十一月癸巳大
　十二月癸亥小
哀公十九年
　正月壬辰大　二月壬戌小　三月辛卯大
　四月辛酉小　五月庚寅大　六月庚申小
　七月己丑大　八月己未小　九月戊子大
　十月戊午大　十一月戊子小　十二月丁巳大
哀公二十年
　正月丁亥小　二月丙辰大　三月丙戌小
　四月乙卯大　五月乙酉小　六月甲寅大
　七月甲申小　八月癸丑大　九月癸未小
　十月壬子大　十一月壬午小　十二月辛亥大
哀公二十一年
　正月辛巳大　二月辛亥小　三月庚辰大
　四月庚戌小　五月己卯大　六月己酉小
　七月戊寅大　八月戊申小　九月丁丑大
　閏九月丁未小　十月丙子大　十一月丙午小
　十二月乙亥大
哀公二十二年
　正月乙巳小　二月甲戌大　三月甲辰大
　四月甲戌小　五月癸卯大　六月癸酉小
　七月壬寅大　八月壬申小　九月辛丑大
　十月辛未小　十一月庚子大　十二月庚午小
　十一月丁卯
　　二十八日
哀公二十三年
　正月己亥大　二月己巳小　三月戊戌大
　四月戊辰小　五月丁酉大　六月丁卯大
　七月丁酉小　八月丙寅大　九月丙申小
　十月乙丑大　十一月乙未小　十二月甲子大
　六月壬辰
　　二十六日
哀公二十四年
　正月甲午小　二月癸亥大　三月癸巳小
　四月壬戌大　五月壬辰小　六月辛酉大
　七月癸卯小　八月庚申大　九月庚寅大
　十月庚申小　𫝊閏十月己亥大(案傳有閏月公如/越之文故是條特)
　(加𫝊/字)　十一月己未小　十二月戊子大
哀公二十五年
　正月戊午小　二月丁亥大　三月丁巳小
　四月丙戌大　五月丙辰小　六月乙酉大
　七月乙卯小　八月甲申大　九月甲寅小
　十月癸未大　十一月癸丑大　十二月癸未小
　五月庚辰
　　二十五日
哀公二十六年
　正月壬子大　二月壬午小　三月辛亥大
　四月辛巳小　五月庚戌大　六月庚辰小
　七月己酉大　八月己卯小　九月戊申大
　十月戊寅小　十一月丁未大　十二月丁丑小
　十月辛巳
　　四日
哀公二十七年
　正月丙午大　二月丙子大　三月丙午小
　四月乙亥大　五月乙巳小　六月甲戌大
　七月甲辰小　八月癸酉大　閏八月癸卯小
　九月壬申大　十月壬寅小　十一月辛未大
　十二月辛丑小
　四月己亥
　　二十五日
　八月甲戌
　　二日
　　終篇第四十七(案此篇永樂大典全闕其篇/目則見孔穎逹集解序正義)
　釋例曰邱明之𫝊有稱周禮以正常者諸稱凡以發
　例是也有明經所立新意者諸顯義例而不稱凡者
　是也稱凡者五十其别四十有九(案春秋序正義云/葢以母弟二凡其)
　(義不異故也計周公垂典應毎事設法而據經有例/于𫝊無凡多矣釋例四十部無凡者十五然則周公)
　(之立凡例非徒五十而已葢作傳之/時已有遺落邱明采而不得故也)諸凡雖是周公
　之舊典邱明撮其體義約以為言非純寫故典之文
　也葢據古文覆逆而見之此邱明㑹意之微致邱明
　之為傳所以釋仲尼春秋仲尼春秋皆因舊史之䇿
　書義之所在則時加増損或仍舊史之無亦或改舊
　史之有雖因舊文固是仲尼之書也邱明所發固是
　仲尼之意也雖是舊文不書而事合仲尼之意仲尼
　因而用之即是仲尼新意若宣十年崔氏出奔衛𫝊
　稱書曰崔氏非其罪也且告以族不以名是告不以
　名故知舊史無名及仲尼修經無罪見逐例不書名
　此舊史之文適當孔子之意不得不因而用之因舊
　為新皆此類也(春秋序正義/引釋例終篇)
　諸雜稱二百八十有五(春秋序正義引釋例終篇不/案正義云釋例止有其數)
　(言其目就文而/數又復参差)
　去聖乆逺古文篆𨽻歴代相變自然當有錯誤亦不
　可拘文以害意故聖人貴聞一以知二賢史之闕文
　也今左氏有無傳之經亦有無經之傳無經之傳或
　可廣文無傳之經則不知其事又有事由于魯魯君
　親之而復不書者先儒或强為之説或沒而不說疑
　在闕文誠難以意理推之(春秋序正義/引釋例終篇)
　其經傳事同而文異者或告命之辭有差異或氏族
　名號當須互見(成七年正/義引釋例)
　齊人殱于遂鄭棄其師亦時史即事以安文或從赴
　辭故傳亦不顯明義例也(莊十七年正/義引釋例)
　劉賈許因有年大有年之經有鸜鵒來巢書所無之
　傳以為經諸言有皆不宜有之辭也據經螟螽不書
　有傳發於魯之無鸜鵒不以有字為例也經書十有
　一年十有一月不可謂不宜有此年有此月也螟螽
　俱是非常之災亦不可謂其宜有也(桓三年正/義引釋例)
　天有四時得以成歳雷霆以振之霜雪以齊之春陽
　以暖之雲雨以潤之然後能相育也天且弗違而况
　于人乎物不可終否故受之以同人同人者與人同
　也解天下之至結成天下之亹亹肆大眚之謂也堯
　曰咨爾舜有罪不敢赦所以須待革命有時而用之
　非制所常故書之也(莊二十二年/正義引釋例)
　年之四時雖或無事必空書首月以記時變以明厯
　數莊公獨稱夏五月及經四時有不具者邱明無文
　皆闕繆也(莊二十二年/正義引釋例)
　衆蛇自泉臺出如先君之數入于國聲姜之薨適與
　妖㑹而國以為災遂毁泉臺書毁而不變文以示義
　者君人之心一國之俗須此為安故不譏也(文十六/年正義)
　(引釋/例)
　經傳之見晦朔此時史隨其日而存之無義例也賈
　氏云泓之戰譏宋襄故書朔鄢陵之戰譏楚子故書
　晦雞父之戰夷之故不書晦左氏既無此説案雞父
　之戰經傳備詳其例非夷之實晦戰而經不書晦明
　經不以晦示褒貶(昭二十三年/正義引釋例)
　北陸虚也西陸昴也(昭四年正義引釋例氷案傳云/古者日在北陸而藏  西陸朝)
　(覿而出之杜集解云謂夏十二月冰堅而藏之夏三/月日在昴畢蟄蟲出而用冰  又案此及下二條闕)
　(畧太甚附/錄于此)
　有時而聼之則可也正以為後法則不經故不奪其
　所諱亦不為之定制(僖元年正義引釋例出案傳云/元年春不稱即位公  故也公)
　(出後入不書諱之也諱國惡禮也正義云言若正為/後法毎事皆諱則為惡者無復忌憚居上者不知所)
　(懲然君親纔有小惡即發其短非復臣子之心是故/不抑不勸有時聼之以為諱者禮也無隠者直也二)
　(者俱通以/為世教也)
　計公衡之年成公又非穆姜所生不知其母何氏也
　(成元年正義引釋例此案正義云宣元年夫人婦姜/至自齊即穆姜也至  始十八年耳二年𫝊稱公衡)
　(為質於椘公衡成公子也既堪為質則其年/已長成公若是穆姜之子未必有成長之男)
　春秋釋例巻十五
春秋釋例後序
春秋左氏漢初本無傳者劉子駿始建明之欲立學官
諸儒莫應然傳之者亦巳衆多賈景伯服子慎並為訓
解及晉而杜元凱又作經傳集解三十巻釋例四十巻
且歴詆劉賈之違獨不言服氏豈或不見服氏書乎亦
不應不見也世族譜本之劉向世本地志本之泰始郡
國圖長厯本之劉洪乾象厯世多言其天文星厯為長
然説經多依違以就傳似不得為左氏忠臣者南北分
裂館陶趙世業家有服氏春秋是晉永嘉舊寫華隂徐
生往讀之遂撰春秋義章以教學者是永嘉時猶未尚
杜氏青州刺史杜坦及其第驥世傳其業故齊地亦多
習之坦元凱之𤣥孫也姚文安秦道静初亦學服氏後
更兼講杜説劉蘭張吾貴之徒則又隱括兩家同異義
例無窮嗚呼漢初習經者専門而今河洛習𫝊者宗服
子慎江左尚杜元凱矣晉劉兆始取公榖及左氏説作
春秋調人而今蘭吾貴又㑹服杜之説矣聖人之道不
自是而愈散哉自唐孔頴逹春秋正義一用杜氏非徒劉
賈之説不存服義亦不盡見固不若兩存之以見服杜
之為孰愈也今釋例具在有劉蕡序蕡太和中對賢良
䇿譏切人主斥罵宦者文極激其學一本春秋與漢董
生天人三䇿相為上下蕡亦自擬董生且曰昔董仲舒
為漢武帝言之未盡者今臣復為陛下言之壯哉蕡乎
至為此序獨不類唐文之衰至此極矣呉萊序
