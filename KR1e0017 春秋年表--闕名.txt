#+TITLE: 春秋年表--闕名
#+DATE: 2018-05-12 10:14:27
#+SOURCE: github.com/kanripo/KR1e0017 master 1b5542c5                
欽定四庫全書　　　　　經部五
　春秋年表　　　　　　　春秋類
　　提要
　　　　(臣/)等謹案春秋年表一卷不著撰人名氏陳
　　　　振孫書録解題云春秋二十國年表一卷不
　　　　知何人作自周而下次以魯蔡曹衛滕晉鄭
　　　　齊秦楚宋把陳呉越邾莒薛小邾館閣書目
　　　　有年表二卷元豐中楊彦齡撰自周之外凡
　　　　十三國又董氏蔵書志有年表無撰人自周
　　　　至呉越凡十國征伐朝覲㑹同皆書今此表
　　　　正二十國與書録解題所載同葢即陳振孫
　　　　所見也其書在宋本自單行岳珂雕印九經
　　　　乃以附春秋之後珂記云春秋年表今諸本
　　　　或闕號名或紊年月叅之經傳多有舛錯今
　　　　皆為刋正諸國君卒與立皆書惟魯闕今依
　　　　經傳添補廖本無年表歸一圖今既刋公榖
　　　　并補二書以附經傳之後是此書經珂刋補
　　　　與馮繼先之名號歸一圖同刻者通志堂經
　　　　解不考岳珂之語乃與名號歸一圖連為一
　　　　書亦以為馮繼先所撰誤之甚矣乾隆四十
　　　　六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
