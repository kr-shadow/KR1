#+TITLE: 孟子音義-宋-孫奭
#+DATE: 2018-05-12 10:14:53
#+SOURCE: github.com/kanripo/KR1h0009 master d8e3dd73                
　　欽定四庫全書　　　　　經部八

　　孟子音義　　　　　　　四書類

　　提要

　　(臣)等謹案孟子音義二卷宋孫奭撰奭字宗
古博平人九經及第官至龍圖閣學士以太
子少傅致仕諡曰宣唐陸徳明經典釋文於
羣經皆有音義獨缺孟子奭奉勑校定趙岐
注因刋正唐張鎰孟子音義及丁公著孟子
平音二書兼引陸善經孟子注以為音義上
下卷今十三經注疏中孟子正義稱為奭撰
朱子語類及王應麟困學紀聞皆言邵武士
人所假託奭于音義之外未嘗更作正義今
考正義序文其前半即此書之序後半乃稍
竄改其詞知正義即縁此書而依託也書中
所釋稱一遵趙注而以今本校之多不相符
如梁惠王篇上曰集穆曰太平曰譎篇下曰
恂曰無墮曰夫將公孫丑篇上曰介者篇下
曰素餐曰藉道曰危行曰食功滕文公篇上
曰景行曰論語曰力行近仁曰師知篇下曰
素餐曰涅曰駢躓曰周公卬思離婁篇上曰
踣曰恐粟曰三省曰而錯曰桐子篇下曰不
比曰由天曰風諭曰見幾曰好言曰忮曰之
行曰行其曰五伯曰辟害曰跌曰汙萬章篇
上曰百行曰舍小篇下曰沮溺曰景行曰伊
𤼵有莘告子篇上曰長義曰好下曰幾成篇
下曰雨雪曰瀌瀌曰見晛曰或折盡心篇上
曰逺之曰下賤曰邪辟曰辟若曰蟠辟曰論
之曰瞀曰柚梓曰和寡篇下曰逺禍曰惡殺
曰舍生曰為之曰造曰臧否曰自遺曰子率
曰剖其末孟子篇叙曰其行曰當期曰括凡
六十有九條皆今本注文所無惟孟子注之
單行者世有傳鈔宋本尚可稽考偽正義刪
改其文非復趙岐原書故與音義不相應也
因奭是書可以証岐注之舊並可以証奭疏
之偽則是書之有功典籍亦不細矣乾隆四
十一年三月恭校上

　　總纂官(臣)紀昀(臣)陸錫熊(臣)孫士毅

　　總　校　官　(臣)　陸　費　墀




















　　孟子音義原序

　　夫總羣聖之道者莫大乎六經詔六經之教者莫尚乎
孟子自昔仲尼既没戰國初興至化陵遲異端並作儀
衍肆其詭辯楊墨飾其淫辭遂致王公納其謀以紛亂
於上學者循其踵以蔽惑於下猶洚水懐山時盡昬墊
繁蕪塞路孰可芟夷惟孟子挺名世之才秉先覺之志
㧞邪樹正髙行厲辭導王化之源以救時弊開聖人之
道以斷羣疑其言精而贍其旨淵而通致仲尼之教獨
尊於千古非聖賢之倫安能至於此乎其書由炎漢之
後盛傳於世為之注者則有趙岐陸善經為之音者則
有張鎰丁公著自陸善經已降其所訓説雖小有異同
而共宗趙氏今既奉勑校定仍據趙注為本惟是音釋
宜在討論臣今詳二家撰録俱未精當張氏則徒分章
句漏略頗多丁氏則稍識指歸譌謬時有若非刋正詎
可通行謹與尚書虞部員外郎同判國子監臣王旭諸
王府侍講太常博士國子監直講臣馬龜符鎮寧軍節
度推官國子學説書臣吳易直前江隂軍江隂縣尉國
子學説書臣馮元等推究本文參考舊注采諸儒之善
削異説之煩證以字書質諸經訓疏其疑滯備其闕遺
集成音義二卷雖仰測至言莫窮於奥妙而廣傳博識
更俟於發揮謹上






















　　欽定四庫全書

　　孟子音義巻上　　　　　　宋　孫奭　撰

　　孟子題辭(張鎰云即序也趙注尚異故不謂之序而謂之題辭也)趙氏(丁公著云案本傳名
岐字邠卿京兆長陵人也初名嘉生於御史臺因字臺卿後避難故改名岐少明經有才藝公府屢辟為京兆
尹延篤功曹先是岐常貶議中常侍唐珩兄玹為京兆尹岐遂避難四方無所不歴及諸唐滅乃出仕歴并州
刺史議郎後以老病就拜太常九十餘建安六年卒)通稱(丁云稱去聲下有此字以意讀之)邾(陟輸
切)所并(必正切下同)長師(張丈切)縱(音蹤)隳(許規切)墨翟(音狄後墨翟皆倣此)
壅底(張云音邸言否塞不通也)迂(音紆又音于)值炎(丁作直音值)信三(音伸)詒後
(丁云音義與貽同)難疑(乃旦切)繫(本亦作系同胡計切)錧鎋(丁云上音管方言作輨車釭也
下音黠車轄也)衿(音今)問陳(直刄切)毁鬲(丁音隔蓋譖毁之使情隔耳又音歴)焉能(於䖍
切)依放(方往切)遂絀(音黜)罷傳(直戀切下經傳同)心勦(下子小切絶也)形瘵
(側界切病也)弛擔(音豕下都濫切)睠(音眷)漂(撫昭切)亂思(張云亂治也思去聲)緼奥
(於粉切淵奥也)章别(後列切)

　　梁恵王章句上(丁云案史記梁恵王魏武侯之子名罃罃音鸎)　凡七章
以為(于偽切下為王為其曰為抑為為是故為皆同)放於(方往切)夷羿(音詣羿夷姓)饜(一鹽切又
於豔切)復申(扶又切下章注同)重嗟(直用切下申重重言皆同)亦樂(音洛盡此卷皆同)
王好(呼報切下好戰同)集穆(張云當為輯穆)夸咤(丁丑嫁切云誇也玉篇作詫)規度
(大各切下忖度同)亟(音棘)不督(音篤丁作□子六切)來趣(丁音趨亦如字)麀(音憂)鶴鶴
(張云詩本作翯翯户角切古字假借今依詩本音)於牣(於如字下音刄丁本作仍)歡樂(本亦作勸
樂)害䘮(如字張音曷書作曷䘮)及女(音汝)大平(丁音泰下有此字以意求之)填然
(音田)者不(方乆切後皆放此)直不(如字丁音值)勝食(音升下同)數罟(七欲切網也丁
張音朔下音古)洿(音鳥)䘮死(丁如字)衣帛(於既切注及下文衣帛同)數口(丁色主反)不
王者(丁云去聲下文以意讀之)風王(音諷)餓莩(平表切義同殍字丁張毗小切)莩有梅
(毗小切又平表切丁云韓詩也詩作摽與莩同)刺人(七亦切又七四切)改行(下孟切下徳行同)
以梃(丁徒頂切從木)惡之(烏路切注及下夫惡同)惡在(音烏惡猶安也下惡乎定惡知皆同)
俑(音勇)夫惡(音扶此字既多可以意求疑者别出)死邪(以嗟切後不音者皆倣此)長子(張丈
切下長上長者皆同)洒之(丁音洗謂洗雪其恥也)省刑(所梗切)税斂(丁力劔切)易耨
(以䜴切下奴豆切字亦作蓐音同)以養(餘亮切)語人(魚據切下語人同)卒然(七没切)
槁(音考)沛(字亦作霈普盖切)浡(音勃)由水(由與猶同古字通用)宓(音伏)戯(音羲)齕(恨没
切)釁(許覲切)舍之(音捨)觳觫(丁斛速二音恐貌)鐘與(音餘下何與心與聞與甚與口
與體與目與前與皆同)郄(音隙)大祝(音泰)墮(許規切)逺庖(于萬切)王説(音悦)挾
(音恊)以超(超或作趨)折枝(之舌切趙云折枝按摩折手節解罷枝也陸善經云折枝折草樹枝)罷
枝(音疲)少者(詩妙切)以御(如字鄭箋詩云御治也)思齊(音齋)適妻(丁亦切)好
惡(皆去聲)度之(待各切注稱度度心度物皆同餘並音渡)便嬖(婢緜切下音臂)辟土(音闢)
賈(音古)愬(音訴)惽(音昬)放辟(音僻)邪侈(張尺氏切丁作移)為已(音以絶句)罔民
(張如字丁作司民下音同)焉有(於䖍切)以畜(許六切)當章(丁浪切)譎(音決)

　　梁恵王章句下　　　凡十六章

　　暴見(賢徧切下他日見及後注虹見皆同)王語(丁音御下嘗語同)好樂(呼報切此卷内皆同
惟下注美好如字)愠(於問切)恚(一睡切)與民同樂(音洛)聞與(音餘下病與慎與鼎
與皆同)獨樂樂(丁上音岳下音洛下文及注樂樂皆同)孰樂(音洛此章内孰樂樂邪樂也同
樂樂其字皆同餘並音岳)為王(于偽切下同)舉疾首蹙頞(丁云舉猶皆也屬下句蹙子六
切頞音遏)隙(綺㦸切)何惡(烏路切下讒惡同)於傳(直戀切下同)蕘(音饒)刈(音乂)為
阱(才性切)混夷(丁音昆昆夷犬戎别名)喙(許穢切困也)大王(音泰後大師大王皆放此)
獯鬻(丁云上音熏下音育夏曰獯鬻商曰鬼方周曰獫狁秦漢曰匈奴魏曰突厥)勾踐(古侯切)
㑹(音鱠)夫差(音扶)樂天(音洛此卷内惟下文相説之樂及注樂師樂章樂詩樂正皆音岳餘並皆
音洛)彼惡(音烏)瞋(尺真切)書曰天降下民至越厥志(丁曰注云尚書逸篇
也案今尚書太誓有此文但三五字詳略不同耳此注云逸書者古文太誓自孔安國注遭巫蠱事亦遂寢藏
於私家故先儒鄭康成馬季長杜元凱等皆以為逸書故此注亦云逸書不見古文也)衡行(丁音横云
詳注意即依字)從欲(丁音縱本亦作縱)為之赴難(為難二字並去聲)朝儛(音舞)放
(方往反)琅(音郎)邪(以嗟切)王觀(丁音貫亦如字)其相(息亮切下相土同)春省(息井
切下同)從容(七容切)睊睊(字亦作□張古縣切云側目視貌言睊睊然怒目相嫉而相讒也)
慝(吐得切)湎(彌兖切)蹯(音煩)行也(下孟切下之行同)無厭(丁一兼切)公説(音悦
下相説臣説皆同)徴招(張音韶下同)畜君(許六切下注子畜同)孥(音奴)譏難(乃旦切下
狄難之難赴難其難免難皆同)惡惡(烏路切下如字)哿矣(工可切)煢(音瓊)糇(音侯)橐(音託)
思戢(詩作輯同音集)啓行(如字道也)裹盛(音成)滸(音虎)恂(音荀)比其(丁必二切及也)
無墮(許規切亦音惰下不墮同)舎之(音捨下舍女同)防比(毗志切)核(音覈)惡直(如字
又烏路切)大辟(婢亦切)舎女(音汝)人少(詩妙切)鎰(音溢)簞食(音丹下音嗣後簞食
皆倣此)霓(五稽切)徯(胡禮切)係累(張音繫下力追切)并燕(音併下并得同)旄倪
(丁云上音髦下音齯老也詳注意倪謂繄倪小兒也)繄(鳥兮切)夫將(丁音扶屬下句)魯閧(張胡
弄切云鬬聲從門下者下降切義與巷同此字從門丁豆切與門不同丁又胡降切劉熈曰閧構也構兵以鬬
也説文云鬬也)長上(張丈切下其長長者皆同)軍率(所類切)忿(敷吻切)阨(音厄)無已
(音以)以偪(音逼)以遺(去聲)貉(音鶴)乃屬(丁音燭㑹聚也)鼎與(音餘)曰否(方乆切本
亦作不音同後不音者皆倣此)沮(慈吕切本亦作阻各随字讀之)尼之(女乙切郭璞注爾雅引孟子作此
字丁本作㞐云居字)焉能(於䖍切)

　　公孫丑章句上　　　　凡九章

　　可復(扶又切下同)蹵(子六切踧同)踖(子亦切)艴(丁音勃張音拂)何曽(丁音憎則也乃
也)愠(於問切)不帥(音率)重言(直用切)為我(于偽切注及後章非為皆同)為與
(音餘下法與聞與同與皆同)以齊王(張于況切云此字既多可以義詳)由反手(丁云義當
作猶猶如也古字借用耳下文由弓人由矢人義同)易然(以䜴切)丁朝(音潮)膠鬲(丁隔歴二
音)輔相(息亮切丁本作押音甲廣雅云輔也義與夾同)鎡基(鎡或作兹音同)改辟(音闢)郵
(丁音尤今之驛也)畏難(乃旦切)我四十不動心(楊子曰請問孟軻之勇曰勇於義而
果於徳不以貧富貴賤死生動其心於勇也其庶乎)賁(音奔)黝(伊糾切)橈(丁奴効切)百行(下孟
切下之行徳行随行皆同)要之(音邀後以要同)子好(呼報切下好殘所好皆同)吾不惴焉
(之睡切丁本作遄云音揣恐懼也)之帥(所類切或音率注同本亦作師)度(大各切)蹶(音厥又居
衛切)顛倒(字或作傎音同)惡乎(音烏下曰惡同)所趨(音趣下同)無是餒也(奴罪切陸
云言以道義配之則能充塞無是餒也)慊(口簟切)助長(張丈切注及下不長苗長長天下皆同)
揠(烏八切拔也)芒芒(丁音忙)亟(音棘疾也)罷(音皮)舎之(丁張並音捨下舍是舍己皆同)
詖(彼寄切)自斷(丁音短)以譽(音餘亦音豫下譽之同)麗姬(吕支切)邪辟(音僻)
廋(音捜)説辭(張音税丁又依字)夫聖(音扶屬下句)汙(丁音蛙不平貌)垤(大結切)行
潦(音老)大過(音泰後章注大宰及章末大隘其大皆同)惡辱(烏路切章内文注及後章非惡皆同)
榮樂(音洛下文般樂樂為樂聞樂取皆同)居埤(音卑)閒暇(音閑)徹(直列反)桑土(丁音
杜)綢繆(音稠下武彪切)鴟(處脂切)鴞(于嬌切)般樂(音盤)怠敖(五勞切又五到切)
孼(魚列切)不可活(如字丁云尚書作逭音換下離婁篇同)雊(古候切)㕓(直連切)願
藏(或作臧音藏)不横(去聲)氓(或作萌或作甿皆音肓)怵惕(音黜)内交(張音納本亦作
納)羞惡(丁烏故切又如字)為行(下孟切)擴(丁音郭張大也字亦作彍音霍)函(音含)鎧
(苦愛切又苦亥切)祝(丁亦音呪)蚤售(音早授)不中(張仲切)讜(音黨直言也書作昌)推
惡(此章惟此字烏路切餘知字)浼(張莫罪切丁亡但切説文曰汙也方言曰東齊之間謂汙曰浼)汙
也(烏故切下文同)就已(音以注同)遺佚(音義與逸同或作迭或作失皆音逸)阨窮(音厄本亦
作厄)袒裼裸裎(袒音但裼音錫裸郎果切裎音程並露也裎亦作程)焉能(於䖍切)懣也
(音滿又摸本切本亦作滿)援而止之(或作正之)憚(徒案切)儷(音麗)絀(音黜)伯夷隘
(或作阸或作阨並烏懈切)彈正(音壇)介者(丁云字多作分誤也)

　　公孫丑章句下　　　　凡十四章

　　王相(二字並去聲)和樂(音洛下樂道樂義皆同)不下(丁去聲後注下士同)馮(皮冰切)
寡助之至(至或作主)畔之(張云與叛同)惡寒(烏路切)造朝(七到切下同)之
從(才用切)數人要(丁上色主切下音邀)曰惡(音烏注及下惡得曰惡惡知皆同)宜與
(丁音餘下是與死與言與伐與殺與之與過與皆同此宜與亦如字)慊(口簟切)長民(張丈切注及下
長者同)好(呼報切下同)餽(音饋後皆倣此)贐(囚刄切)為兵(于偽切下必為之為王為其所
以為為我為孟下為子為皆同)可鬻(本或作育音同)有處(昌吕切下同)焉有(於䖍切)則
去之(起吕切)其行(胡郎切)幾千(丁蟣祈二音)賑(丁音振)素餐(七丹切)蚔
(音遲)鼃(丁烏花切張烏媧切)先後(丁云並去聲一)毋使(音無)不中(張仲切)藉道(本亦
作籍)蓋大夫(古盍切)王驩(音歡)同使(所吏切)相比(毗志切亦如字)曰夫(音扶
注夫人同)危行(下孟切)稱之(尺證切)翣(山洽切)辟世(音避)度而(大各切)不
可稱(丁如字)且比(丁音庇及也)恔乎(音效方言云快也丁音皎説文云憭也)沈同
(張音審或作沉誤)子噲(苦壞切燕易王子)監(古咸切)更也(古衡切)龍斷(趙云龍斷
謂堁斷而髙者丁云案龍與隆聲相近隆髙也蓋古人之言耳如胥須之類也張云斷如字或讀知斷割之斷
非也陸云龍斷謂岡壟斷而高者如陸之釋則龍音壟)堁(丁云廣雅音課開元文字音塊)隱几(於靳
切據也)齊宿(側皆切字亦作齋)語子(魚據切)魯繆(音穆)愠(於問切)豈舎(音捨
下舍我同)悻悻(丁云字當作婞形頂切很也直也又胡耿切字或作􁃆􁃆然論語音鏗)見於(丁音
現)狷(古縣切)恚(一睡切)宿留(上音秀下音霤)食功(丁音嗣)

　　滕文公章句上　　　　凡五章

　　使於(所吏切)考公麇(居筠切從禾)相直(音值)復見(扶又切)重受(直用切下
同見古筧切間一音閑)瞑眩(莫甸切下音縣又作眠眗音同)瞑眩憒亂(瞑或作傎即音顛憒
古對切又音潰)景行(下孟切下忘行孝行並同)論語曰力行近仁(丁云近音附近案論
語無此語是禮記中庸篇趙氏以為論語文之誤也)齊(音資)䟽(所居切)飦(諸延切)縗(或作衰同
音崔)􁐷(字亦作□音義與糜同)更也(古衡切)好馳(呼報切下好者好聚好施皆同)為我
(于偽切下既為復為為天下親為非為皆同)歠(川悦切)帥(音率)督趣(丁音促)于茅(張云
或作苗誤也)索綯(桑落切下音桃)亟其乘屋(丁云亟音棘乗登也)閒暇(音閑)放辟
(音僻後放辟同)邪侈(張云諸本作移誤也)罔民(張云或作司誤也)徹(直列切)受禪(音擅)
校數(色主切)有易(丁以豉切下及後章不易同)樂歲(音洛)棄捐(與専切)盻盻
(説文五禮切恨視也亦四莧切丁作肸許乙切)以養(餘亮切下莫養奉養皆同)稱貸(並如字)惡
在(音烏安也後章惡得惡能皆同)養食(音嗣)未任(音壬)雨我(于付切)學校(音效下同)
射也(神夜切)各去(起吕切)汙吏(烏路切又音烏)長爭(張丈切)絀(音黜)田萊
(音來草田曰萊)夫圭田(丁云夫如字謂餘夫也鄭康成注禮記訓夫為治也)磽(苦交切)别野
(彼列切下有别同)勠(音六)師知(音智)許行(丁音衡又下孟切下同)踵(之隴切)氓(亡庚
切與甿同)衣褐(於既切下同)捆屨(丁音閫案許叔重曰捆織也埤倉曰捆􁑑也從才從木者誤也
張作裍音同)叩㧻(丁音卓擊也從才旁豕)陳相(丁云去平並通)饔(音雍)飱(音孫)當身
(丁去聲)粗布(音麤後注同)之與(音餘下為與同)舎皆(丁音赦止也)路也(丁張並云
路與露同)羸路(力為切字亦作羸郎果切)食人(音嗣)食於人(如字)氾濫(音泛)偪(音逼)
瀹濟漯(丁云上音藥中子禮切下他合切作濕誤也)􁀾(音孤)使契(音薛)放勲(方往切)
曰(丁音馹或作日誤)勞之來之(丁云並去聲)不與焉(下音豫亦如字)倍之(丁云
義當作偝古字借用耳下子倍同)治任(丁而針切云治任謂治擔任之具)强(其丈切)暴之
(蒲木切)皜(音杲)質放(丁方往切倣像似)鴃舌(丁音決又古役切)鳴鴃(丁云毛詩作鵙
古役切)大古(音泰)閟宫(丁音秘清浄之宫謂姜嫄之廟)膺擊(丁本作應云案古訓應訓當此
注訓擊盖以當對是擊敵之義故轉訓耳)懲艾(丁廢切)市賈(音嫁下皆同)倍蓰(丁音師云
從竹下徙開元禮文字音義曰倍謂半倍而益之又音灑山綺切史記作倍灑徐廣曰一作五倍曰蓰)子
比(丁音鼻次比也)徐辟(音壁又音闢)道不見(丁音現注不見同)匍(音蒲)匐(蒲北切)
蠅蜹姑(張音汭云諸本或作䗜誤也丁云䗜未詳所出或以䗜與䖻同謂蜉䖻也音由又一説云䗜姑
即螻姑也)嘬(楚怪切説文云飲歃也)有泚(七禮切)睨(音詣)虆梩(丁力追切土籠也或作虆
下力知切土轝也)籠臿(楚洽切鍬也)憮(音武)

　　滕文公章句下　　　　凡十章

　　志曰(丁云志記也謂志記之言也)介(音界丁云謂狷介也)信道(音伸)為與(音餘下食與善
與築與樹與皆同)要利(音邀下章要其同)奚乘(音剰下同)强而(其丈切注同)射之
(食亦切)範我(或作范氏范氏古之善御者)詭遇(陸云詭遇詭計以要禽也)舍矢(音捨下舎
其同)不貫(丁音慣注貫習同)中之(張仲切)貫臧(如字)者比(毗志切下同)熄(音息)
從横(音蹤下從長合從皆同)從長(張丈切下長幼長逸皆同)焉得(於䖍切安也)之冠
(音貫)女家(音汝)出疆(音姜)載質(張音贄云義與贄同)以見(音現下注願見同)粢(音咨)
盛(音成)繅(素刀切)皿(武永切)藉(秦昔切)腯(徒忽切)絀(音黜)為出(于偽切下為之
為其為匹夫為此皆同)難仕(丁乃憚切又如字)媒妁(音酌丁云謂媒氏酌二姓之可否故謂之
媒妁也)隙(去逆切)又惡(烏路切下又惡楚惡惡無禮皆同)彭更(古衡切)從者(才用
切)傳食(丁直戀切言轉食也)簞食(音嗣此章内文注可食而食食志食功食乎子食不食皆同餘
皆如字)笥(相吏切)羨(似面切又余見切)畫(音獲)墁(張武安切云與謾同)素餐(七丹切)
亳(音薄)遺之(惟季切)餉(式亮切)徯(胡禮切)匪厥(丁云義當作篚篚以盛贄幣此作匪
古字借用下同)救(字或作捄同)咻之(音休)嚾也(丁云案玉篇音嚻召呼也今釋注意音歡為便
盖字讙譁同)湼(奴結切)辟之(音避)不内(音納)繆公(音穆)矙(或作瞰同音勘)使人
(所吏切)脅(虚業切又許及切)畦(胡圭切)竦(音聳)强(其丈切)赧(女簡切)去闗(起吕
切)攘(如羊切)子好(呼報切下注及文皆同)汜(孚劔切)埤(音卑)度之(大各切)洚
水(張音絳又下江切丁胡貢切説文胡工切)洚洞(丁云案玉篇下江切從夅夅下江切今注宜音胡貢
切從夆夆音逢浲洪水也下徒送切又音同)菹(側魚切丁音嗟)既逺(丁于願切)壞宫(音怪)汙
(音烏)邪説(如字張音税)暴行(張下孟切注及下詖行操行皆同)沛(丁蒲内切)更興(音庚)
放辟(音僻)相武(息亮切)素王(于况切又如字)横議(去聲)為我(于偽切)莩(皮表
切或作􁍔或作殍皆同丁音孚)詖(音賁)駢躓(蒲田切下張尼切丁云史記作胼胝謂手足生胝也此躓
乃顛躓字音致義依史書讀之乃便)周公卬思(案字書卬讀如仰又離婁下章云周公思兼三王以
施四事其有不合者仰而思之夜以繼日幸而得之坐以待旦是其事也)螬(音曹)匍(音蒲)匐(蒲北切)
咽(音宴)擘(博厄切)惡能(音烏下惡用同)辟(音劈)纑(音盧)戴蓋(丁張並音盍)䳘(張云
與鵞同)已頻顣(丁上音紀頻亦作顰嚬同下子六切)鶃鶃(丁五歴切鵞也)哇(丁張並於佳切)
母食(音嗣)

　　離婁章句上

　　黄帝亡其𤣥珠(丁案荘子以𤣥珠喻𤣥妙至道耳非實亡其珠也)簇(音湊)姑洗(音銑)
無射(音亦)徴(陟里切)仁聞(音問注同)嘉樂(丁云案詩作假樂假音暇樂音洛)衣(於既
切)揆度(大各切後章注不度同)度量(丁並去聲)僥(古堯切)甲兵(或作鉀音同)不
辟(音闢)方蹶(俱衛切)泄泄(弋制切)沓沓(徒合切)動女(音汝)厲王流於
彘(丁音滯韋昭曰彘晉地漢為縣屬河東案史記周厲王立三十年暴虐侈敖國人謗王王殺謗者三十四
年民莫敢言道路以目三年乃襲王王奔彘)戲(音羲)避逺(于願切)惡死(烏故切下惡醉喻惡
皆同)而樂(音洛此卷内皆放此惟後章樂正樂之實禮樂即音岳)强酒(其丈切下注同)治人
不治(張云上直之切將理之義也下直吏切已理之義也後皆倣此)行有(張下孟切改行之行正行
皆同)踣(朋北切)沛(普害切)能令(力政切)而女(丁去聲以女妻人曰女)祼(音灌)暢
(丁云謂鬯酒也)好仁(呼報切下好仁好為皆同)以濯(張直角切丁作瀹音藥)其菑(音災)滄
浪(音郎)夫人(音扶下同)孼(魚列切)恐栗(丁云義當作慄古字借用)走壙(張音奏下音曠)
為淵(于偽切下為叢為湯為之為無後皆同)敺(音驅)鸇(諸延切)埤(音卑)獱(音頻獺别名)
卒求(千忽切後章卒至同)舎正(音捨注同)長其長(並張丈切注及下同)三省(息井切)
焉往(於䖍切下章焉廋同)辟草(音闢)任土(如禁切)合從(音蹤)眸(音牟)瞭(音了)眊
(音耄)廋(音搜)惡得(音烏卷末烏可已也音同)而錯(音措)髠(音坤)禮與(音餘)援(音爰)養
親(餘亮切下同)晳(先歴切)徹(直列切)與適(丁音謫注同)足間(古莧切)非訧
(音尤)君難(乃旦切)易其(以䜴切)桐子(音義與童字同)子敖(五高切)見孟(張音
現)使而(所吏切)亟見(音棘)餔(張博孤切亦音哺)啜(昌悦切)厎(之爾切)













　　孟子音義巻上

　　欽定四庫全書

　　孟子音義巻下　　　　　　宋　孫奭　撰

　　離婁章句下　　　　凡三十二章

　　畎夷(始犬切或音犬)書曰太子發上祭于畢下至盟(音孟)津(丁云案古
文尚書無此文先儒以為此文是偽泰誓也)酆(音豐)鎬(音浩)度量(音杜亮)不比(毗志切近
也)乘輿(音剰注同)溱(音臻)洧(榮羙切)杠(張音江方橋也可通徒行人過者)辟人(丁張
並音闢亦如字注辟除同)焉得(於䖍切)卑辟(音避)由天(丁云由義當作猶猶如也古字通用
後皆倣此)禮為(于偽切下為服為之為父為其為得為武皆同)田菜(丁云菜謂菜地菜之言采也故
禮曰大夫有采以處其子孫)下於(下去聲)搏執(音博)極之(張紀力切又如字)惡而
(烏故切下惡傷禹惡皆同)風諭(音諷)見幾(音機微也謂禍福之兆也)陳質(本亦作賈)藉交
(慈夜切)樂有(音洛下其樂而樂同)相覺(丁音教云義當作校)有惡(如字)惡人(烏路切下
所惡無惡心惡皆同)難及(乃旦切下濟難同)好言(呼報切下好之而好好貨好勇皆同)忮(支義
切)之行(下孟切下行之本行髙行行惡皆同)行其(如字)養生(張餘亮切注及下養親之養得
養皆同)深造(七報切)五伯(如字丁云伯者長也言為諸侯之長亦音霸)當直(音值下同)
亟稱(去吏切)徐辟(音嬖又音闢)舎(音捨)放乎(方往切)澮(古外切)涸(下各切)
潦(音老)卒(千忽切)聲聞(音問)强仁(其丈切)辟害(音避)讜言(丁音黨尚書作昌言)
泄爾(丁案注云泄狎也案媟訓狎今注以泄訓狎借聲訓耳)熄(與息同)之乘(丁音剰云晉名
春秋為乗者取其善惡無不載)檮杌(丁逃兀二音檮杌惡獸名也楚謂春秋為檮杌者在記惡而興善也)
跌(徒結切)汙(音烏)逄蒙(丁張並薄江切從夅夅下江切)惡得(音烏)之他(張徒何切)邪
辟(音僻)乘矢(丁音剰乘矢四矢)桮(音杯)棬(丘園切)驩(音歡)敖(五高切)脅(虚業切又
許及切)何難(乃旦切下難矣之難其難赴乃死難皆同)我由(丁云由與猶義同後皆倣此)很
(胡懇切)惰解(音懈)與焉(音預注不與同)瞷夫(古莧切又音閑)饜(於艶切)蚤(音早)施
從(丁音迤注同張音易謂廷施而往也)墦(燔潘二音)訕(所宴切)施施(丁依字詩曰將其來施施
張音怡)扁扁(丁毗緜切)

　　萬章章句上　　　　凡九章

　　見惡(烏路切下惡之惡已皆同)是恝(張古黠切丁音界説文作􁊪忽也許介切)為言(于偽切下
因為為不順為楚所為主當為皆同)共為(音供)求禪(音擅後皆倣此)不見(音現此章及下見瞽
皆同)人少(詩妙切)知好(此章惟此字呼報切餘並如字)衣五(於既切)匍(音蒲)匐(蒲北
切)百行(下孟切下行莫之行皆同)懟(直類切)妻舜(七祭切下妻也妻之同)捐(音縁又音
旋)浚(音峻)揜(張云與掩同)弤(都禮切丁音彫云義與弴同)彫弓(如字或作彤誤)忸(女六
切)怩(音尼)愕(五各切)已與(音餘注及下者與皆同)校人(張音效丁音教)畜之(許六
切)僑(音喬)重言(直用切)舎小(音捨)庳(音鼻史記作鼻)驩(音歡)堯帥(音率下同)蹙
(子六切)岌(魚及切)踖(子亦切)勛(音勲)得養(餘亮切下皆同)興事(去聲)諄諄(之純
切)以行(張去聲下行歸惡行皆同此以行亦如字)暴之(步卜切露也)簒(楚患切)施澤
(所䜴切)横為(胡孟切)自艾(音刈治也)要湯(音邀下要而以要皆同)莘(所巾切)而
樂(音洛下同)覦(音俞)眄(莫甸切)囂囂(五高切又許驕切)幡(張云與翻同)推而(丁土
回切亦如字下卷同)内之(張音納下卷同)説之(如字亦音税)浼我(音毎)伊訓曰天
誅造攻自牧宫朕載自亳(丁曰注云伊訓尚書逸篇不見古文耳今文尚書伊訓曰
造攻自鳴條朕哉自亳與此文小異)癰(於容切)疽(七余切)好事(呼報切下及卷末自好好名皆
同)讎由(張音醜之平聲亦如字)阨(音厄)魋(杜囘切)阨難(乃旦切)鬻(音育)食牛
(音嗣)繆公(音穆)羖(音古)屈産(九勿切)之乘(音剰)時舎(音捨)

　　萬章章句下　　　　凡七章

　　横政(丁胡孟切下同)横民(横或作緫各依本字讀)行不(下孟切下之行行夜皆同)不與
(音豫)佚(音逸)阨(音厄)袒(音但)裼(音錫)裸(郎果切)裎(音程)焉能(於䖍切)浼(張音毎丁
音漫)接淅(接如字淅丁張並先歴切漬米也説文接作滰云浚乾漬米也從水竟聲孟子曰夫子去齊滰
淅而行其兩切浚音峻瀝也)亟也(紀力切)動中(張仲切下其中中也皆同)始條理(本亦
作治條理下同)有殺(所界切)不橈(奴教切)强増(其丈切)錡(魚綺切)惡其(烏路
切注憎惡同)采地(音菜)食九(音嗣下文及注食九并下章䟽食皆同)佃(音甸)挾長(音協
下張丈切注同)費恵(音袐)顔般(音班)造之(七到切)糲(盧葛切)迭為(徒結切張云或
作佚誤)更迭(音庚)妻舜(七計切)郤之(正體却字下皆同或作郤誤)餽(音饋下皆同)
禦與(音余下道與召與非與皆同)不譈(徒對切)將比(丁毗失切云比地而誅猶言比屋而
誅也亦毗志切)獵較(丁張並音角)簿正(丁步古切本多作薄誤)可卒(千忽切)度珍
(丁大各切)為之(于偽切下為貧為養本為何為也哉為欲為其皆同)宿留(音秀下音霤)為養
(餘亮切)惡乎(音烏後章賢惡同)柝(音託)椎(直追切)㑹計(古外切)乘田(音剰)茁
(阻刮切)壯長(張丈切)委積(於偽切下子智切)當直(音值)葭(音加)稱職(尺證切)
氓(音萌)繆公(音穆)亟問(去吏切卷内並同)摽使(音杓又音抛下所吏切)數問(音朔
下同)愠(於問切)猥(於賄切)二女女焉(張云上如字下去聲)傳質(丁讀如贄)敢見
(音現注及下往見見君皆同)如底(詩作砥同之履切)沮溺(七餘切)好善(呼報切下同)
景行(下孟切)伊發有莘(所巾切)為殷興道(丁云言伊尹有莘之媵臣𤼵起於草
萊為殷湯興其王道也)

　　告子章句上　　　　凡二十章

　　桮棬(音杯下丘園切張云屈木為之也丁云方言曰海岱之間謂盌為棬盌音椀)柜(丁音舉)戕
(音牆)義與(音餘下白與也與性與長與外與非與謂與若與皆同)長義(張丈切下不出者皆同)
拂之(丁扶勿切戾也下曲拂同此拂之亦如字)湍(他端切陸云湍波流也)無分(如字丁扶問切
下同)瀠(字書作瀠余傾切波勢回貌)搏之(張補各切云以手擊水丁作摶音團)顙(蘇黨切)好
下(呼報切卷内皆同惟下注好人好耳如字)耆秦(音嗜本亦作嗜下同)炙(之夜切)惡在(音烏)
而强(其丈切)羞惡(丁烏故切)舎則(音捨下舍魚舍生舍其舍貴舍大皆同)倍蓰(音師
又音灑山綺切觧見滕文公章句)阨(音厄)麰(音牟)耰(丁音憂壅苗根也)浡(音勃)磽(苦交切)
相覺(丁音教義訓為校)蕢(音匱)姣也(古卯切)狂且(丁子餘切云且助句辭)櫱(五割
切)好惡(丁呼報切下烏路切下所惡同)有梏亡之(丁云梏古沃切謂悔吝利害也言利害之
亂其性猶桎梏之刑其身故喻之)之行(下孟切下其行同)易生(以䜴切)暴之(步卜切)
繳(音灼)射之(食亦切)為是(于偽切下為宫同)熊蹯(音煩)不辟(音避下同)嘑(呼故
切)蹴爾(張取六切或作雖音同)咄啐(丁都忽切叱也下七内切呼也)不辯(丁本作變云於
義當為辯辯别也)得我與(張云平聲亦如字)鄉為(丁云並去聲下今為為指鄉為其但為亦
為皆同)不信(音伸下同)惡之(烏路切下同)溉(古代切)檟(音賈)樲(音貳)樂善(音洛
下自樂而樂皆同)以要(音邀注及下同)令聞(音問)不熄(音息)荑(音蹄)稗(蒲賣切)幾
成(丁音祈又音幾)彀(古候切)用思(丁息二切)

　　告子章句下　　　　凡十六章

　　任人(張音壬)親迎(張魚慶切下同)人難(乃旦切巻末可難同)曰於(丁張並音烏歎辭也
斷句)揣(初委切)奚翅(張云翅與啻同古字通用施智切)紾(張音軫又徒展切)摟(音婁後章
同)以長(張如字)匹雛(張如字下士于切丁作疋雛云案注云疋雛小雛也即疋訓小而詁訓及
諸書疋訓耦訓小無文今案方言疋小也音節蓋與疋字相似後人傳寫誤耳)後長(張丈切下先長年長
長君皆同)之行(下孟切下堯行桀行之行循行身行過行皆同)得見(音現下享見見顔見於皆同)
較(音角)小弁(音盤下同)為詩(丁云為猶解説也)闗弓(丁張並音彎)而射(食亦切下
同)重言(直用切)邶風(音佩)可磯(音機)墐(音僅丁云路旁冡也)宋牼(口莖切)説
而(音税下皆同)將為(于偽切下為其為人自為為湯城為之皆同)樂罷(音洛下樂聞樂賢安
樂皆同)閒矣(音閑)相與(息亮切下為相相得皆同下音餘下得與同)隙(去逆切)身造
(七到切)髠(音坤)不惡(烏路切下所惡惡為皆同)汚(烏路切)其趨(張讀如趣言其趣向正道
無異也下注同)繆公(音穆下注秦穆同)華周(胡化切注同)不税(音脱注同)以為為
肉(下為字于偽切下為無為君為魯一戰為君為惡為之為人奚為皆同)膊炙(普各切下之石切)
五霸(丁云案先儒説五霸不同有以夏伯昆吾商伯大彭豕韋周伯齊桓晉文為五霸今此注以齊桓晉
文秦穆宋襄楚莊為五霸)地辟(音闢下辟土同)掊克(丁薄侯切深也聚斂也)歃(所洽切)糴
(音狄)于好(呼報切下好戰好善皆同)長君(張丈切丁又如字)滑釐(丁張並音骨下力之切)
鄉道(音向下同)變更(音庚)貉(音陌)饔飧(音雍孫)洚水(張音絳又下江切丁胡貢切)
惡乎執(音烏本亦無乎字)舎信(音捨)有知(音智)訑訑(張吐禾切云蓋言辭不正欺罔
於人自誇大之貌丁云此字音他又達可切説文云欺也字作訑者音怡訑訑自足其智不嗜善言之貌今諸
本皆作訑即不合註意當借讀為􁀿音怡)見顔(音現下見於同)雨雪(于付切)瀌瀌(符驕切又
彼苗切)見晛(如字丁音現下奴見切)周之(與賙同救贍也)傅説(音悦後卷傅説皆倣此)
膠鬲(張音隔)拂亂(丁音佛)忍性(張如字丁音刄注同)鬻(字或作育音同)曽益(張云
曽與増同丁云依注曽讀當作増依字訓義亦通也)瘁(音萃)屈(九勿切)拂(音弼)知生(丁依注音
智注同陸如字云言憂患者以生全安樂者得死亡也)或折(丁之設切)

　　盡心章句上　　　　凡四十七章

　　共之(求用切亦作拱居勇切)好生(呼報切下所好好善好以好利好仁之好皆同)行與(下孟
切下之行改行善行行有百行皆同)殀(與夭同)命有三名(丁云案此三命事出孝經援神契)
壓(烏甲切)逺之(于願切下逺辱同)舍則(音捨下是舍舍大皆同)樂莫(音洛下樂在樂
善樂其所樂樂道樂義之樂樂風樂為而樂樂而三樂樂也所樂樂之皆同)以錯(音措)亟見(去吏
切下同)數也(音朔下同)下賤(去聲)宋句(古侯切)語子(魚據切)囂囂(五高反又
許驕切)不離(力智切下同)見於(音現)才知(音智下術智同)邪辟(音僻)欿然(張音
坎字林云欲得也今詳此義内顧不足而有所然也下注滿欿同)亟其(音棘)大辟(音闢)驩虞
(丁云義當作歡娛古字通用耳)皥皥(張云皥與昊同説文胡老切義與浩同古字通用)所過者
化所存者神(陸云言君子所過人者在於政化存其身者在於神明)襁褓(丁紀享切説文
云負兒衣也博物志曰織縷為之廣八寸長一尺二寸以負小兒於背上下音保聲類曰褓者小兒被子也)
少知(詩妙切下少而同)長知(張丈切下敬長挾長皆同)辟若(丁音譬下辟若同)疢(丑刄
切)孼(魚列切)王天(于况切)不與(音豫)怍(音昨)重言(直用切)分定(扶問切下
之分同)睟然見(丁上音粹下音現)盎(張烏曩切下注同又烏浪切陸云盎於背如負之於背)
蟠辟(音盤下音闢)辟紂(音避)衣帛(於既切)易其(以䜴切)輕施(始豉切)焉
有(於䖍切)小郄(丁去逆切義與隙同)孳(張云與孜同古字通用下文同)蹠(張云蹠與跖同之石
切)别之(彼列切)為我(于偽切注為已及下為其為之不為皆同)放踵(丁方往切至也下之
隴切)摩突(丁徒忽切穿突也)子莫執中(陸云言子等無執中)所惡(烏路切注同)强
甘(其丈切)其介(陸云介謂特立之行)掘(衢物切又其月切)軔(丁音刄云義與仭同借用耳先
儒以七尺為仭注云八尺曰軔)論之一簣(丁音匱論謂論語也)惡知(音烏下惡在惡得皆同)
放與(音餘下禁與予與皆同)宿留(音秀霤)素餐(七丹切)墊(丁念切)陶(音姚)敝
蹝(所綺切注皆同)訢(音忻)喟(邱愧切)乘服(音剰)呼於(丁火故切)垤(大結切)瞀(丁云
案開元文字音茂目不明也張亡角切)食而(丁音嗣)畜之(張許六切)蕣(音舜)柚􁍧(丁云
上以究切似橙而醋下音臻從木莘字亦作榛榛似栗而小引此二物者皆謂内不稱外)紾(音軫又徒展切)
漸漬(子亷切亦如字)達財(陸云達財周恤之一本作才説云以有善才就開其性理也)淑艾
(丁音刈治也張五泰切養也)幾及(音機)彀率(古候切丁云率循也謂彀張其弩又當循其射道令
必中於表陸云率法也躍如心願中也能者從之當勤求也則讀為律)躍如也(丁云躍如猶言卓爾
陸云躍如心願中)和寡(胡卧切)滕更(張音庚)挾(音協)知者(音智注知者及下文之知
皆同)不徧(正體遍字)歠(昌悦切)

　　盡心章句下　　　　凡三十七章

　　王好(呼報切下好戰好仁好生好名之好好禮好善皆同)卒少(子忽切後章注卒以同)長子
(張丈切)相覺(音教義與校同)為陳(音陣)百兩(丁音亮)虎賁(丁音奔先儒言如猛虎之
奔)焉用(於䖍切)贅衣(丁之税切)趣馬(千走切)頟角屖厥地(丁云頟即額字
屖音西義與棲遲同息也久也字從尸下辛或作犀牛字誤也)糗(去久切)茹(音汝)袗衣(之忍切陸
云袗衣之美者)糒(音備丁音敗)袗畫(胡卦切下同)一間(張音澗亦如字)逺禍(于願切)
惡殺(烏路切下惡似惡莠惡佞惡利惡鄭惡紫惡鄉所惡皆同)舎生(音捨下舍而舍其舎身皆同)
見於(音現下注見上同)魭羮(丁音元左傳作黿)庳(音鼻)皆樂(音洛下樂其樂者樂道般
樂皆同)之行(下孟切下之行德行正行穢行人行行與其行汚行皆同)更(古衡切下同)盛(音成)
腯(徒忽切)勲炙(字與熏同)接淅(先歴切解見萬章章句)戹於(或作厄同)貉稽(丁云
貊鶴二音既是人姓當音鶴纂文曰俗人姓也張亡百切説文云北方人豸種也)訕(所諌切)殄(徒典
切)蹊間(張如字)為間(皆如字注同)鄉道(音嚮)追蠡(音堆下音禮)鈕(音紐)兩
馬(如字丁云古人駕車以兩馬軌謂限之轍迹也孟子意言城門限迹切深以日久逺為車所轢多故也豈
是一時兩馬駕車而過之使然)力與(音餘下来與同)搏(補各切)嵎(音愚)攖(丁於盈切從手埤蒼
云攖梏也此注云迫也)依陬(子于切又子侯切隅也)解倦(音懈)從欲(音縱又如字)知
之(音智注明知學知小知皆同)王於(于况切)亹亹(音尾)不意(音億又如字)為之
(于偽切下為已是為本為非為皆同)苙(丁音立欄也圈也)蘭(與欄字同)罥(涓兖切謂羈其足也)横
興(胡孟切下横暴同)紩(音秩)鎧(苦愛切又苦亥切)斯養(斯義同厮賤役也)有殍(皮表
切張音孚)從者(才用切下從車同)廋(或作廀同音搜)屝(符費切)造(七報切)餂之(丁曰
注云餂取也今案字書及諸書並無此餂字郭璞方言注云音忝謂挑取物也其字從金今此字從食與方言
不同盖傳寫誤也學者宜詳本亦作䬯奴兼切)臧否(音鄙)不與(音豫下與並同)中禮(張仲切或
如字)說大(音税下注同)藐之(丁音懇藐然輕易之貌又音眇)魏魏(音巍丁云當作巍)榱
題(丁楚危切爾雅曰桷謂之榱題也)屋霤(力救切)汰(音泰)般樂(音盤)自遺(以醉切)
單豹(音善)黶(乙斬切)晳(音錫)不復(扶又切)炙(之夜切)狂獧(丁音絹與狷同)踸
踔(丁勑甚切下勑効切又勑角切)譎(音決)詭(過委切)嘐嘐(火包切)重言(直用切下同)
言不顧行行不顧言古之人行(張云三行並去聲注及下行合為行之行士行
皆同)何為踽踽(張云為于偽切踽俱禹切為又如字)閹然(音奄)不解(音蟹)汙世(音烏
又烏故切)莠(音誘)慝(吐得切)子率(如字又所類反)虺(虚鬼切)散宜(素但切)尚父
(如字)為將(即亮切)然而無有乎爾則亦無有乎爾(陸本作然而無乎爾
則亦有乎爾云孟子意自以當之鄒魯相鄰故曰近聖人之居無乎爾有乎爾疑之也此意以况絶筆於獲麟
也)柝(音託)剖(普后切)

　　孟子篇叙(此趙氏述孟子七篇所以相次叙之意也)

　　其行(下孟切下同)當期(音朞)括(古活切)

























　　孟子音義巻下

