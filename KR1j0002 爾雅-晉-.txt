#+TITLE: 爾雅-晉-
#+DATE: 2016-06-11 12:20:44
#+SOURCE: github.com/kanripo/KR1j0002 master d05339be                
爾雅序
　　　　　　　　郭璞撰
夫爾雅者所以通詁訓之指歸敘詩人之
興詠揔絶代之離詞辯同實而殊號者也
誠九流之津渉六藝之鈐鍵學覽者之潭
奥摛翰者之華苑也若乃可以博物不惑
多識於鳥獸草木之名者莫近於爾雅爾
雅者蓋興於中古隆於漢氏豹䑕旣辨其
業亦顯英儒贍聞之士洪筆麗藻之客靡
不欽玩耽味爲之義訓璞不揆檮昧少而
習焉沈研鑚極二九載矣雖註者十餘然
猶未詳備並多紛謬有所漏略是以復綴
集異聞㑹稡舊說考方國之語采謡俗之
志錯綜樊孫博關羣言剟其瑕礫搴其蕭
稂事有隱滯援據徴之其所易了闕而不
論别爲音圖用袪未寤輒復擁篲清道企
望塵躅者以將來君子爲亦有渉乎此也
爾雅卷上
　　　　　　　　　　郭璞注
　　釋詁第一　釋言第二
　　釋訓第三　釋親第四
釋詁第一
初哉首基肇祖元胎俶落權輿始也(尚書曰三月哉生魄詩/曰令終有俶又田俶載)
(南畝又曰訪子落止又曰胡不承權輿胚胎未成亦物之始也/其餘皆義之常行者耳此所以釋古今之異言通方俗之殊語)林烝天帝
皇王后辟公侯君也(詩曰有壬有林又曰文王/烝哉其餘義皆通見詩書)弘廓宏溥介純
夏幠厖墳嘏丕弈洪誕戎駿假京碩濯訏宇穹壬路
淫甫景廢壯冢簡箌昄晊將業席大也(詩曰我受命溥將又/曰亂如此幠爲下國)
(駿厖湯孫奏假王公伊濯訏謨定命有壬有林厥聲載路旣有淫威廢爲殘賊/爾土宇昄章緇衣之席兮廓落宇宙穹隆至極亦爲大也箌義未聞尸子曰此)
(皆大有十餘/名而同一實)幠厖有也(二者又爲有也/詩曰遂幠大東)迄臻極到赴來弔艐格
戾懷摧詹至也(齊楚之㑹郊曰懷宋曰届詩曰先祖于/摧又曰六日不詹詹摧皆楚語方言云)如適之嫁
徂逝往也(方言云自家而出謂/之嫁猶女出爲嫁)賚貢錫卑子貺賜也(皆賜/與也)儀
若祥淑鮮省臧嘉令類綝彀攻榖介徽善也(詩曰儀刑文王/左傳曰禁禦不)
(若詩曰永錫爾類我車旣攻介人維藩大/姒嗣徽音省綝彀未詳其義餘皆常語)舒業順敘也(皆謂/次敘)舒業順
敘緒也(四者又/爲端緒)怡懌恱欣衎喜愉豫愷康妉般樂也(皆見/詩)恱
懌愉釋賔協服也(皆謂喜/而服從)遹遵率循由從自也(自猶/從也)遹
遵率循也(三者又/爲循行)靖惟漠圖詢度咨諏究如慮謨猷肈
基訪謀也(國語曰詢于八虞咨于二虢度于闕夭謀于南宮諏于/蔡原訪于辛尹通謂謀議耳如肈所未詳餘皆見詩)典彞
法則刑範矩庸恒律戛職秩常也(庸戛職秩義見詩/書餘皆謂常法耳)柯憲刑
範辟律矩則法也(詩曰伐柯伐柯其則/不逺論語曰不踰矩)辜辟戾辠也(皆刑/罪)黃髮
齯齒鮐背耇老壽也(黃髮髮落更生黃者齯齒齒墮更生細者鮐/背背皮如鮐魚耇猶耆也皆壽考之通稱)允孚
亶展諶誠亮詢信也(方言曰荆吴淮汭之間曰展燕岱/東齊曰諶宋衞曰詢亦皆見詩)展諶允愼
亶誠也(轉相訓也詩/曰愼爾優遊)謔浪笑敖戲謔也(謂諷戲/也見詩)粤于爰曰也(書曰/土爰)
(稼穡詩曰對越/在天王于出征)爰粤于也(轉相/訓)爰粤于那都繇於也(左傳曰棄甲/則那那猶今)
(人云那那也書曰臯陶曰/都繇辭於乎皆語之韻絶)㪉郃盍翕仇偶妃匹㑹合也(皆謂對/合也)仇讎敵
妃知儀匹也(詩云君子好仇樂于之無知實維我儀國語亦/云丹朱憑身以儀之讎猶儔也廣雅云讎輩也)妃合㑹對也
(皆相/當對)妃媲也(相偶/媲也)紹㣧嗣續纂緌績武係繼也(詩曰下武維同緌/見釋水餘皆常語)忥
謚溢蟄愼貉謐顗頠密寧靜也(忥顗頠未聞其/義餘皆見詩傳)隕磒湮下降
墜摽蘦落也(磒猶隕也方俗語有輕重/耳湮沈落也摽蘦見詩)命令禧畛祈請謁訊誥告
也(禧未聞禮記/曰畛於鬼神)永悠迥違遐逷闊逺也(書曰逷矣/西土之人)永悠迥逺遐也
(遐亦逺也/轉相訓)虧壞圯垝毀也(書曰方命圯族詩曰/乗彼垝垣虧通語耳)矢雉引延順薦劉
繹尸旅陳也(禮記曰尸陳也/雉順劉皆未詳)尸職主也(左傳曰殺老牛莫之敢尸/詩曰誰其尸之又曰職爲)
(亂/階)尸寀也(謂寀/地)寀寮官也(官地爲寀/同官爲寮)績緒采業服冝貫公
事也(論語曰仍舊貫/餘皆見詩書)永羕引延融駿長也(宋衞荆吴之間/曰融羕所未詳)喬嵩
崇髙也(皆髙大貌左傳曰/師叔楚之崇也)崇充也(亦爲/充盛)犯奢果毅剋捷功肩
堪勝也(陵犯誇奢果毅皆得勝也左傳曰殺/敵爲果肩即剋耳書曰西伯堪黎)勝肩戡劉殺克也(轉/相)
(訓耳公羊傳曰克/之者何殺之也)劉獮斬刺殺也(書曰咸劉厥敵秋獵爲獮應殺氣/也公羊傳曰刺之者何殺之也)亹
亹蠠没孟敦朂釗茂劭勔勉也(詩曰亹亹文王蠠没猶黽勉書/曰茂哉茂哉方言云周鄭之間)
(相勸勉爲勔/釗孟未聞)騖務昏暋強也(馳騖事務皆自勉強書/曰不昏作勞暋不畏死)卬吾台予朕
身甫余言我也(卬猶姎也語之轉耳書曰非台小子古者貴賤皆自稱/朕禮記云授政任功曰予一人畛於鬼神曰有某甫言)
(見/詩)朕余躬身也(今人亦自/呼爲身)台朕賚卑卜陽予也(賚卜卑皆賜/與也與猶予)
(也因通其名耳魯詩云陽如/之何今巴濮之人自呼阿陽)肅延誘薦餤晉寅藎進也(禮記曰/主人肅)
(客詩曰亂是用餤王之藎/臣易曰晉進也寅未詳)羞餞迪烝進也(皆見/詩禮)詔亮左右相
導也(皆謂敎/導之)詔相導左右助勴也(勴謂/賛勉)亮介尚右也(紹介勸/尚皆相)
(佑/助)左右亮也(反覆相訓/以盡其義)緝熈烈顯昭皓熲光也(詩曰學有緝/熈于光明又)
(曰休有/烈光)劼鞏堅篤掔􁌎膠固也(劼􁌎皆見詩書易曰鞏用黄牛/之革固志也掔然亦牢固之意)
疇孰誰也(易曰疇/離祉)暀暀皇皇藐藐穆穆休嘉珍褘懿鑠
美也(自穆穆已上皆美/盛之貌其餘常語)諧輯協和也(書曰八音克諧左/傳曰百姓輯睦)關關噰
噰音聲和也(皆鳥鳴/相和)勰燮和也(書曰燮/友柔克)從申神加弼崇重
也(隨從弼輔增崇皆所/以爲重疊神所未詳)觳悉卒泯忽滅罄空畢罊殱抜殄
盡也(觳今直語耳忽然盡貌今江/東呼厭極爲罊餘皆見詩)苞蕪茂豐也(苞叢繁蕪/皆豐盛)揫斂屈
收戢蒐裒鳩樓聚也(禮記曰秋之言揫揫斂也春獵爲蒐蒐者以其/聚人衆也詩曰屈此羣醜原隰裒矣左傳曰以)
(鳩其民樓猶今/言拘樓聚也)肅齊遄速亟屢數迅疾也(詩曰仲山/甫徂齊)寁駿肅
亟遄速也(詩曰不寁故也駿/猶迅速亦疾也)壑阬阬滕徴隍漮虚也(壑谿壑/也阬阬)
(謂阬壍也隍城池無水者方言云漮/之言空也皆謂丘墟耳滕徵未詳)黎庶烝多醜師旅衆也(皆見/詩)洋
觀裒衆那多也(詩曰薄言觀者又曰受/福不那洋溢亦多貌)流差柬擇也(皆選擇/見詩)戰
慄震驚戁竦恐慴懼也(詩曰不戁不/竦慴即懾也)痡瘏虺頽玄黄劬勞
咎顇瘽瘉鰥戮癙癵㾖痒疧疵閔逐疚痗瘥痱􁈏瘵
瘼癠病也(虺頽玄黃皆人病之通名而說者便爲之馬病失其義也詩曰/生我劬勞書曰智藏瘝在相戮辱亦可恥病也今江東呼病曰)
(瘵東齊曰瘼禮記曰親癠色/容不盛戮逐未詳餘皆見詩)恙寫悝盱繇慘恤罹憂也(今人云無/恙謂無憂)
(也寫有憂者思散寫也詩曰悠悠/我悝云何盱矣繇役亦爲憂愁也)倫勩邛敕勤愉庸癉勞也(詩/曰)
(莫知我勩維王之邛哀我癉人國語曰無功庸者倫理/事務以相約敕亦爲勞勞苦者多情愉今字或作窳同)勞來強事謂翦
篲勤也(詩曰職勞不來自勉強者亦勤力者由事/事故爲勤也詩曰迨其謂之翦篲未詳)悠傷憂思也(皆感/思也)
懷惟慮願念惄思也(詩曰惄/如調飢)禄祉履戩祓禧禠祜福也(詩/曰)
(福履綏之俾爾戩穀祓禄康/矣禠禧書傳不見其義未詳)禋祀祠蒸甞禴祭也(書曰禋于六宗/餘者皆以爲四)
(時祭/名也)儼恪祗翼諲恭欽寅熯敬也(儼然敬貌書曰夙夜惟寅/詩曰我孔熯矣諲未詳)朝
旦夙晨晙早也(晙亦/明也)􁒳竢替戾厎止徯待也(書曰徯我后今/河北人語亦然)
(替戾厎者皆止/也止亦相待)噊幾烖殆危也(幾猶殆也/噊烖未詳)􁀹汽也(謂相/摩近)治肆古
故也(治未詳肆/古見詩書)肆故今也(肆旣爲故又爲今今亦爲故故亦爲今此/義相反而兼通者事例在下而皆見詩)惇
亶祜篤掔仍肶埤竺腹厚也(頻仍埤益肶輔皆重厚/掔然厚貌餘皆見詩書)載謨
食詐僞也(載者言而不信謨者謀/而不忠書曰朕不食言)話猷載行訛言也(詩曰愼爾/出話猷者)
(道道亦言也周禮曰作盟詛之載今/江東通謂語爲行丗以妖言爲訛)遘逢遇也(謂相/遭遇)遘逢遇遻也(轉/復)
(爲相/觸遻)遘逢遇遻見也(行而相/值即見)顯昭覲釗覿見也(顯昭明見也/逸書曰釗我)
(周/王)監瞻臨涖頫相視也(皆謂察/視也)鞠訩溢盈也(詩曰降/此鞠訩)孔魄
哉延虚無之言間也(孔穴延魄虚無皆/有間隙餘未詳)瘞幽隱匿蔽竄微也
(微謂逃藏也左傳/曰其徒微之是也)訖徽妥懷安按替戾底底尼定曷遏止
也(妥者坐也懷者至也按抑按也替廢皆止住也戾底義見詩傳/國語曰戾乆將底孟子曰行或尼之今以逆相止爲遏徽未詳)豫射厭
也(詩曰服之無/斁豫未詳)烈績業也(謂功/業也)績勲功也(謂功/勞也)功績質登平
明考就成也(功績皆有成詩曰質爾民人禮記曰年穀不/登穀梁傳曰平者成也事有分明亦成濟也)梏梗較頲
庭道直也(梏梗較頲皆正直也詩曰/旣庭且碩頲道無所屈)密康靜也(皆安/靜也)豫寧綏康
柔安也(皆見/詩書)平均夷弟易也(皆謂/易直)矢弛也(弛/放)弛易也(相延/易)
希寡鮮罕也(罕亦/希也)鮮寡也(謂/少)酬酢侑報也(此通謂相報荅/不主于飲酒)毗
劉㬥樂也(謂樹木葉缺落/䕃䟽㬥樂見詩)覭髳苐離也(謂草木之叢茸翳薈也茀/離即彌離彌離猶蒙蘢耳)
(孫叔然字别/爲義失矣)蠱謟貳疑也(蠱惑有貳心者皆疑也/左傳曰天命不謟音縚)楨翰儀榦也
(詩曰維周之翰/儀表亦體榦)弼棐輔比俌也(書曰天畏棐忱易曰/比輔也俌猶輔也)疆界邊衞圉
垂也(疆埸竟界邊旁營衞守圉皆在/外垂也左傳曰聊以固吾圉也)昌敵彊應丁當也(書曰禹拜/昌言彊者)
(好與物/相當值)浡肩揺動蠢迪俶厲作也(浡然興作貌蠢動作公羊傳曰/俶甚也穀梁傳曰始厲樂矣肩)
(見書迪/未詳)玆斯咨呰巳此也(呰巳皆方/俗異語)嗟咨􁒴也(今河北人云/􁒴歎音兎罝)閑
狎串貫習也(串厭串貫貫􁇜/也今俗語皆然)曩塵佇淹留乆也(塵垢佇企淹/滯皆稽乆)
逮及曁與也(公羊傳曰㑹及暨/皆與也逮亦及也)騭假格陟躋登陞也(方言曰/魯衞之)
(閒曰騭梁益曰格禮記曰天王/登遐公羊傳曰躋者何陞也)揮盝歇涸竭也(月令曰無漉陂池國語/曰水涸而成梁揮振去)
(水亦爲竭/歇通語)挋拭刷清也(振訊抆拭掃刷/皆所以爲絜清)鴻昏於顯間代也(鴻鴈/知運)
(代昏主代明明亦代昏顯即/明也聞錯亦相代於義未詳)饁饟饋也(國語曰其/妻饁之)遷運徙也(今江東/通言遷)
(徙)秉拱執也(兩手持/爲拱)廞熈興也(書曰庶績咸/熈廞見周官)衞蹶假嘉也(詩序/曰假)
(樂嘉成王/也餘未詳)廢稅赦舎也(詩曰召伯所/稅舎放置)捿遟憩休苦㕟齂呬息
也(棲遲遊息也苦勞者冝止息憩見詩㕟/齂呬皆氣息貌今東齊呼息爲呬也)供峙共具也(皆謂/備具)􁒵憐惠
愛也(􁒵韓鄭語今江/東通呼爲憐)娠蠢震戁妯騷感訛蹶動也(娠猶震也/詩曰憂心)
(且妯無感我􁉄兮或寢或/訛蠢戁騷蹶皆揺動貌)覆察副審也(覆校察視副長/皆所爲審諦)契滅殄絶
也(今江東呼刻/斷物爲契斷)郡臻仍迺侯乃也(迺即乃/餘未詳)迪繇訓道也(義皆見/詩書)
僉咸胥皆也(東齊曰胥/見方言)育孟耆艾正伯長也(育養亦爲長/正伯皆官長)艾
歷也(長者多/更歷)歷秭算數也(歷歷數也今以十億爲/秭論語云何足算也)歷傅也(傅/近)艾
歷覛胥相也(覛謂相視也公羊傳曰胥/盟者何相盟也艾歷未詳)乂亂靖神弗淈治也
(論語曰子有亂臣十人淈書序作/汩音同耳神未詳餘並見詩書)頥艾育養也(汝潁梁宋之閒/曰艾方言云)汱渾
隕墜也(汱渾皆/水落貌)際接翜捷也(捷謂相/接續也)毖神溢愼也(神未詳餘/見詩書)鬱
陶繇喜也(孟子曰鬱陶思君禮記曰人喜則斯陶/陶斯詠詠斯猶猶即繇也古今字耳)馘穧獲也(今以獲/賊耳爲)
(馘獲禾爲/穧並見詩)阻艱難也(皆險/難)剡㗉利也(詩曰以/我剡耜)允任壬佞也(書曰/而難)
(任人允信者佞人/似信壬猶任也)俾拼抨使也(皆謂使/今見詩)俾拼抨使從也(四者又/爲隨從)
儴仍因也(皆謂/因縁)董督正也(皆謂/御正)享孝也(享祀/孝道)珍享獻也(珍/物)
(冝獻榖梁傳曰/諸侯不享覲)縱縮亂也(縱放掣緒/皆亂法也)探篡俘取也(書曰俘厥寳玉篡/者奪取也探者摸)
(取/也)徂在存也(以徂爲存猶以亂爲治以曩爲曏以故爲今/此皆詁訓義有反覆旁通美惡不嫌同名)在存省士
察也(書曰在璿璣玉衡士理/官亦主聽察存即在)烈枿餘也(晉衞之間曰蘖/陳鄭之間曰烈)迓迎也(公羊/傳曰)
(跛者迓/跛者)元良首也(左傳曰狄人歸先/軫之元良未聞)薦摯臻也(薦進也摯至也故/皆爲臻臻至也)賡
揚續也(書曰乃賡載/歌揚未詳)祔祪祖也(祔付也付新死於/祖廟祪毁廟主)即尼也(即猶今/也尼者)
(近也尸子曰/恱尼而來逺)尼定也(尼者止也/止亦定)邇幾暱近也(暱親/近也)妥安坐也(禮記曰/妥而后)
(傳/命)貉縮綸也(綸者繩也謂牽縛縮/貉之今俗語亦然)貉嗼安定也(皆靜定/見詩)伊維也(發語/辭)
伊維侯也(詩曰侯誰在/矣互相訓)時寔是也(公羊傳曰寔來/者何是來也)卒猷假輟巳也
(猷假/未詳)求酋在卒就終也(詩曰嗣先公爾酋矣成/就亦終也其餘未詳)崩薨無禄卒徂
落殪死也(古者死亡尊卑同稱耳故尚/書堯曰殂落舜曰陟方乃死)
爾雅音釋卷上
夫(扶)興(許/譍)鍵(件)摛(癡)贍(時/艶)璞(朴)檮(桃)少(詩/照)鑚(子/管)㑹(古/外)稡(子/外)剟(掇)
礫(歷)搴(愆)稂(郎)易(以/豉)了(療)篲(似/銳)企(丘/豉)躅(逐)
釋詁第一
肈(兆)俶(昌/叔)辟(并/亦)幠(呼)厖(亡/江)誕(但)訏(吁)箌(罩)昄(蒲/板)晊(之/日)極(紀/力)弔(的)
艐(宗)摧(昨/雷)卑(必/寐)予(羊/汝)鮮(息/淺)省(先/郢)令(力/政)綝(勑/金)彀(古/豆)妉(丁/含)般(盤)樂(洛)
遹(聿)度(鐸)諏(子/須)彞(夷)辟(婢/亦)辜(孤)辠(罪)齯(倪)鮐(台)耇(狗)亶(丁/但)諶(市/林)
敖(五/報)粤(曰)繇(由)於(烏)㪉(閤)郃(合)盍(胡/臘)妃(配)媲(普/計)纂(子/管)忥(戲)謚(侍)
貉(陌)謐(密)顗(擬)頠(魚/毀)隕(于/閔)磒(于/敏)摽(婢/眇)蘦(零)令(力/政)畛(稹)告(谷)迥(戸/頂)
逷(惕)壞(怪)圯(房/美)垝(鬼)寀(七/代/樣)毅(義)戡(堪)獮(尠)刺(次)亹(尾)蠠(蜜)
釗(招)劭(邵)勔(泯)騖(務)暋(閔)強(其/丈)卭(五/剛)台(怡下/同)卑(必/二)陽(賜)予(與)餤(談)
藎(燼)相(息/亮)勴(慮)熲(古/迥)劼(苦/黠)掔(牽)疇(直/留)暀(旺)藐(邈)褘(衣)輯(集)噰(於/恭)
勰(恊)重(直/龍)觳(學)罊(苦/計)殱(尖)揫(子/由)蒐(搜)遄(船)亟(欺/冀)數(朔)亟(居/力)寁(昝)
阬(坑)漮(康)差(叉)柬(簡)慄(栗)戁(女/板)恐(丘/勇)慴(之/渉)痡(普/胡)瘏(徒)虺(灰)顇(悴)
瘽(勤)瘉(俞)癙(䑕)癵(力/專)㾖(里)痒(羊)疧(祁)痗(妹)瘥(伹/何)痱(肥)􁈏(亶)瘵(債)
癠(徂/細)悝(里)盱(吁)繇(遥)勩(與/丗)癉(丁/賀)勞(力/報)來(賚)強(其/丈)思(司/嗣)惄(溺)袚(廢)
褫(斯)禴(藥)恪(墟/各)諲(因)熯(而/善)晙(俊)􁒳(須)竢(士)厎(止)徯(胡/禮)噊(聿)烖(哉)
􁀹(析)汽(蓋)肶(毗)埤(脾)竺(篤)遘(搆)遻(悟)監(鑒)涖(利)頫(眺)瘞(於/計)匿(女/力)
妥(他/窠)遏(烏/曷)射(亦)梏(谷)較(角)頲(他/頂)易(以/豉)矢弛(並音/户紙)鮮(息/淺)酢(昨)㬥(剥)
樂(洛)覭(陌)髳(蒙)謟(叨)棐(匪)比(毗/志)俌(甫)圉(語)呰(紫)􁒴(嗟)串(五/患)貫(慣)
黻(弗)畯(俊)諈(竹/睡)諉(女/睡)累(劣/僞)􁂋(慘)窶(求/矩)薆僾(並音/愛)唈(烏/合)挾(叶)浹(接)
琛(勑/金)紕(備)淩(凌)傭(勑/容)氂(離)罽(計)燎(料)煁(市/針)烓(頃)苛(何)筑(竹)奘(徂/朗)
駔(粗)泭(孚)遝(沓)畫(畫)賑(之/忍)分(符/間)懠(才/細)僁(屑)度(徒/各)眕(之/忍)硈(苦/角)嚻(五/刀)
懟(隊)縭(離)號(毫)謼(火/故)逜(悟)顁(丁/佞)遺(唯/季)菼(他/敢)薍(五/患)餐(孫)耋(迭)輶(酋)
俴(踐)綯(陶)躐(獵)疐(致)跲(其/禁)柢(帝)閒(閑)斃(弊)踣(蒲/北)僨(糞)僵(姜)潰(會)
隌(唵)冥(莫/定)䵑(女/乙)闍(都)殛(紀/力)冥(亡/定)仆(赴)諗(審)弇(掩)䦧(呼/歷)燬(毀)偟(皇)
懊(烏/報)忨(五/館)愒(苦/蓋)榰(枝)柱(注)慒(囚)黹(致/耻)紩(柣)廯(息/淺)逭(換)閒(諫)俔(胡/典)
沄(云)沆(胡/黨)䠊(扶/味)燠(於/六)堛(孚/逼)齊(才/細)饘(之/然)矏(武/延)襺(吉/典)靦(他/典)姡(滑)鬻(之/六)
翢(徒/刀)纛(徒/到)妎(胡/計)芾(貝)狃(女/九)復(扶/又)般(班)還(旋)緍(民)辟(婢/亦)漦(仕/其)華(胡/瓜)
釋訓第三
斤(居/覲)條(由)便(婢/緜)廱(於/容)惴(之/瑞)憢(許/堯)番(波)矯(居/兆)藹(烏/害)濟(子/禮)思(賜)踖(夕)
佗(陀)忯(徒/啓)懕(於/占)媞(題)懋(茂)慀(暮)慅(騷)赫(釋)墫(七/旬)瞿(居/具)蹻(巨/盧)憍(嬌/夭)
夢(亡/工)訰(之/閏)懪(雹)儚(亡/崩)爞(同)敖(五/髙)傲(五/耗)佌(此)痯(管)瘐(羊/主)惸(瓊)愽(圑)
怲(柄)畇(巡)畟(楚/力)郝(釋)穟(遂)穮(方/遥)桎(丁/秩)穫(戸/郭)溞(蘇/刀)淅(錫)鐄(横)丁(爭)
盡(咨/忍)喈(皆)佻(勑/料)契(苦/結)尼(女/乙)儵(徒/的)嘒(呼/惠)㻆(胡/犬)刺(七/賜)懽(貫)愮(遥)謞(虚/各)
訿(子/尓)甹(普/經)夆(芳/逢)掣(充/丗)遹(述)萲(袁)諼(喧)號(毫)雩(于)曁(忌)僩(限)烜(喧)
尰(時/勇)骭(莧)瘍(羊)拇(畝)媛(于/眷)猗(於/冝)襢(但)裼(息)馮(平)籧(渠)篨(除)夸(誇)
擗(婢/亦)拊(撫)緎(域)縫(逢)殿(丁/練)屎(希)呻(申)幬(紬)侜(張/留)罶(力/九)
釋親第四
妣(比)從父從祖從母(從並才/用切)晜(昆)姪(徒/結)姒(似)娣(第)公(鍾)嫡(的)
嬪(頻)
釋言第二
殷齊中也(書曰以殷仲春釋/地曰岠齊州以南)斯誃離也(齊陳曰斯/誃見詩)謖興起也(禮記/曰尸)
(謖)還復返也宣徇徧也(皆周/徧也)馹遽傳也(皆轉車驛/馬之名)蒙荒奄也
(奄奄覆也/皆見詩)告謁請也(皆求/請也)肅噰聲也(詩曰肅/噰和鳴)格懷來也(書曰格/尓衆庶)
(懷見/詩)畛厎致也(皆見/詩傳)恀怙恃也(今江東呼母/爲恀音是)律遹述也(皆敘述也/方俗語耳)
俞畣然也(禮記曰男唯女俞/畣者應也亦爲然)豫臚敘也(皆陳/敘也)庶幾尚也(詩曰不/尚息焉)
觀指示也(國語曰且/觀之兵)若惠順也(詩曰惠/然肯來)敖幠傲也(禮記曰無幠/無傲傲慢也)
幼鞠稚也(書曰不念/鞠子哀)逸諐過也(書曰汝則/有逸罰)疑休戾也(戾止也疑/者亦止)
疾齊壯也(壯壯事謂速/也齊亦疾)悈褊急也(皆急/狹)貿賈市也(詩曰抱/布貿絲)厞
陋隱也(禮記曰厞用席/書曰揚側陋)遏遾逮也(東齊曰遏北燕/曰遾皆相及逮)征邁行也(詩/曰)
(行也詩曰/齊子愷悌)髦士官也(取俊士/令居官)畯農夫也(今之嗇/夫是也)蓋割裂也(蓋未/詳)
邕支載也(皆方俗語/亦未詳)諈諉累也(以事相屬/累爲諈諉)漠察清也(皆清/明)庇
庥廕也(今俗語呼/樹䕃爲庥)榖履禄也(書曰旣富方榖/詩曰福履將之)履禮也(禮可以履/行見易)
隱占也(隱/度)逆迎也㦧曽也(發語辭/見詩)増益也(今江東/通言増)窶貧
也(謂貧/陋)薆隱也(謂隱/蔽)僾唈也(嗚唈短氣/皆見詩)基經也(基業所以/自經營)基設
也(亦爲/造設)祺祥也(謂徴/祥)祺吉也(祥吉之/先見)兆域也(謂塋/界)肈敏也(書曰/肈牽)
(車/牛)挾藏也(今江東/通言挾)浹徹也(謂霑/徹)替廢也替滅也(亦爲/滅絶)速徴
也徴召也(易曰不/速之客)琛寶也(詩曰來/獻其琛)探試也(刺探/甞試)髦選也(俊士/之選)
髦俊也(士中之俊如/毛中之髦)俾職也(使供/職)紕飾也(謂縁飾/見詩)淩慄也(淩懅/戰慄)
慄慼也(戰慄者/憂慼)蠲明也(蠲清/明貌)茅明也(左傳曰前/茅慮無)明朗也猷圖
也(周官曰以猷鬼/神祇謂圖畫)猷若也(詩曰寔/命不猷)偁舉也(書曰爾/爾戈)稱好也(物稱人意/亦爲好)
坎律銓也(易坎卦主法法律/皆所以銓量輕重)矢誓也(相約/誓)舫舟也(並兩/船)泳游
也(潜行游/水底)迨及也(東齊/曰迨)冥幼也(幼稚者/冥昧)降下也傭均也(齊/等)強暴
也(強梁/淩暴)宨肆也(輕宨者/好放肆)肆力也(肆極/力)俅戴也(詩曰戴/弁俅俅)瘞幽也
(幽亦/蕹也)氂罽也(毛氂所/以爲罽)烘燎也(謂燒/燎)煁烓也(今之三隅/竈見詩)陪朝也(陪位/爲朝)
康苛也(謂苛/刻)樊藩也(謂藩/籬)賦量也(賦稅所/以評量)粻糧也(今江東/通言粻)
庶侈也(庶者衆多/爲奢侈)庶幸也(庶㡬/僥倖)筑拾也(謂拾/掇)奘駔也(今江東/呼大爲)
(駔駔猶/麤也)集㑹也舫泭也(水中/􁇳筏)洵均也(謂調/均)洵龕也(未/詳)逮遝也
(今荆楚人皆/云遝音沓)是則也(是事可/法則)畫形也(畫者爲/形象)賑富也(謂隱賑/富有)局
分也(謂分/部)懠怒也(詩曰天之/方懠音薺)僁聲也(謂聲/音)葵揆也(詩曰天/子葵之)揆
度也(商/度)逮及也惄飢也(惄然/飢意)眕重也(謂厚重/見左傳)獵虐也(淩獵/暴虐)
土田也(别二/名)戍遏也(戍守所以/止寇賊)師人也(謂人/衆)硈鞏也(硈然/堅固)棄
忘也嚻閑也(嚻然閑/暇貌)謀心也(謀慮/以心)獻聖也(謚法曰聦明/睿智曰獻)里邑也
(謂邑/居)襄除也(詩曰不/可襄)振古也(詩曰振古如兹/猶云乆若此)懟怨也縭介也(縭者繫/介猶閡)
號謼也(今江東/皆言謼)凶咎也苞稹也(今人呼物叢/緻者爲稹)逜寤也(相干/寤)顁題
也(題額也詩/曰麟之定)猷肯可也(詩曰猷來無/棄肯今通言)務侮也(詩曰外/禦其侮)貽遺也(相/歸)
(遺)貿買也(廣二/名)賄財也甲狎也(謂習/狎)菼騅也菼薍也(詩/曰)
(毳衣如菼菼草色/如騅在青白之閒)粲餐也(今河北人/呼食爲餐)渝變也(謂變/易)冝肴也(詩曰/與子)
(冝/之)夷恱也(詩曰我/心則夷)顚頂也(頭/上)耋老也(八十/爲耋)輶輕也(詩曰德/輶如毛)
俴淺也(詩曰小/戎俴收)綯絞也(糾絞/繩索)訛化也(詩曰四/國是訛)跋躐也(詩曰狼/跋其胡)
疐跲也(詩曰載/疐其尾)烝塵也(人衆所以/生塵埃)戎相也(相佐/助)飫私也(宴飲/之私)孺
屬也(謂親/屬)幕暮也(幕然/暮夜)煽熾也熾盛也(互相訓煽/義見詩)柢本
也(謂根/本)窕閒也(窈窕/閒隙)淪率也(相率/使)罹毒也(憂思/慘毒)檢同也(模範/同等)
郵過也(道路所/經過)遜遯也(謂逃/去)斃踣也(前/覆)僨僵也(却/偃)畛殄也(謂/殄)
(絶)曷盍也(盍何/不)虹潰也(謂潰/敗)隌闇也(隌然/冥貌)䵑膠也(膠黏/䵑)孔甚也
厥其也戛禮也(謂常/禮)闍臺也(城門/臺)囚拘也(謂拘/執)攸所也展
適也(得自申展/皆適意)鬱氣也(鬱然/氣出)宅居也休慶也祈叫也(祈祭/者叫)
(呼而/請事)濬幽深也(濬亦/深也)哲智也弄玩也尹正也(謂官/正也)皇匡正也
(詩曰四/國是皇)服整也(服御之/令齊整)聘問也(見穀/梁傳)愧慙也殛誅也(書曰鯀/則殛死)克能
也翌明也(書曰翌/日乃瘳)訩訟也(言訩/譊)晦冥也奔走也逡退也(外傳/曰巳)
(復於事/而逡)疐仆也(頓躓/倒仆)亞次也諗念也(相思/念)届極也(有所/限極)奄同也
(詩曰奄/有龜蒙)弇蓋也(謂覆/蓋)恫痛也(詩曰神/罔時恫)握具也(謂備/具)振訊也(振者/奮迅)䦧
恨也(相怨/恨)越揚也(謂發/揚)對遂也(詩曰對/揚王休)燬火也(詩曰王室如/燬燬齊人語)懈怠
也宣緩也(謂寛/緩)遇偶也(偶/相/值遇)曩曏也(國語曰曩/而言戲也)偟暇也(詩曰/不遑)
(啓/處)宵夜也懊忨也(謂愛/忨)愒貪也(謂貪/羡)榰柱也(相榰/柱)裁節也並
併也(詩曰並/坐鼓瑟)卒旣也(旣/巳)慒慮也(謂謀/慮也)將資也(謂資/裝)薾紩也(今/人)
(呼縫紩/衣爲薾)遞迭也(更/迭)矧況也(譬/況)廩廯也(或說云即倉/廩所未詳)逭逃也(亦見/禮記)
訊言也(相問/訊)閒俔也(左傳謂之諜/今之細作也)沄沆也(水流/漭沆)干扞也(相扞/衞)
趾足也(足/脚)䠊刖也(斷/足)襄駕也(書曰懷/山襄陵)忝辱也燠煖也(今江/東通)
(言/燠)塊堛也(土塊也外傳/曰枕由以堛)將齊也(謂分齊也詩/曰或肆或將)餬饘也(麋/也)啓跪也
爾雅釋音卷中
釋宫第五
扆(倚)宧(夷)㝔(要)柣(于/結)閾(域)楔(古/黠)樞(昌/朱)椳(於/回)􁏥(士)坫(店)杇(烏)椹(砧)
榩(䖍)􁇠(於/糾)堊(於/故)樴(徒/得)杙(亦)楎(暉)臬(魚/列)闍(都)榤(竭)垣(袁)塒(時)杗(云)
廇(力/又)梲(拙)䦕(卞)槉(疾)楶(節)桴(浮)榱(衰)檐(簷)樀(滴)簃(丈/知)筄(曜)郷(向)
屏(卑/井)宁(佇)閍(補/耕)觀(貫)衖(巷)塾(熟)橛(其/月)闑(魚/列)瓴(靈)甋(的)甓(蒲/覓)壼(苦/本)
劇(極)隄(低)杠(江)徛(寄)陜(狹)
釋器第六
籩(邊)盎(烏/浪)缶(方/九)瓿(蒲/口)瓵(移)瓠(胡)甈(契)斪(衢)斸(丁/録)定(多/倿)鐯(張/略/鍬)
疀(揷)緵(子/弄)罭(域)嫠(離)笱(狗)罺(嘲)汕(所/諫)篧(士/角)槮(桑/感)罝(嗟)罞(茆)彘(滯)
羉(鸞)罛(孤)繴(壁)罿(衝)罬(拙)罦(浮)絇(其/俱)分(粉)卣(由)裗(流)䘽(倪)襮(博)
縁(餘/絹)純(之/閏)袕(穴)褮(營)眥(才/細)衱(劫)袸(賤)褑(院)衽(稔)袺(結)扱(揷)襜(昌/占)
褘(暉)縭(离)緌(汝/誰)纀(卜)捐(囚/絹)鑣(表/驕)钀(魚/列)轙(儀/呼/盖)餯(許/穢)饐(意)餲(隘)
糷(輦)糪(柏)餒(奴/罪)斮(荘/略)鮨(祁)醢(海)臡(泥)垽(魚/靳)鼐(耐)圜(袁)鼒(咨)釴(亦)
款(苦/管)鬲(力)􁃺(㝷)鉹(侈)璲(遂)區(羗/于)翮(戸/革)縳(篆)緷(衮)虡(巨)藣(卑)蔌(速)
蓋(合)璗(蕩)鏐(留)鐐(遼)鉼(餅)鈑(板)鈏(引)鵠(斛)觷(嶽)剒(錯)剫(鐸)璆(求)
銑(蘇/典)鏃(作/木)縁(椽)弭(尾)蜃(腎)珧(姚)琡(俶)好(耗)瑗(院)縓(缺/􁎋)赬(敕/呈)纁(勲)
􁇠(於/糾)邸(氐)蓐(辱)箷(移/側/士)辨(片)韏(眷)䤹(蘇/婁)卣(酉)
釋樂第七
徴(知/矢)灑(所/蟹)鼖(墳)應(膺)毊(虚/嬌)篪(池)沂(銀)塤(喧)嘂(叫)剽(瓢)棧(盞)筊(爻)
簥(嬌)篞(乃/結)篎(妙)籥(藥)箹(渥)吹(昌/睡)和(胡/卧)咢(五/各)寋(紀/展)柷(昌/孰)敔(語)籈(眞)
鼗(桃)料(聊)
釋天第八
長(丁/丈)嬴(盈)荐(賤)閼(烏/割)著(直/略)重(直/龍)黓(亦)牂(臧)洽(峽)涒(湯/昆)噩(五/各)閹(掩)
敦(頓)窒(知/乙)塞(先/北)陬(側/留)寎(孚/柄)且(子/余)相(息/亮)涂(徒)凱(口/改)頽(徒/回)猋(必/遥)庉(徒)
飄(瓢)雨(芋)曀(於/計)應(譍)雺(蒙)螮(帝)蝀(丁/孔)雩(于/句)挈(苦/結)弇　霆(廷)霓(倪)
䨘(酥/練)涷(東)霡(麥)霂(木)霖(林)濟(柤/細)霽(徂/計)亢(剛)氏(低)析(惜)枵(許/嬌)顓(專)
頊(旭)虚(墟)定(多/佞)娵(子/瑜)觜(咨)降(胡/江)咮(渚/究)何(胡/可)启(啓)欃(初/銜)槍(初/庚)彴(蒲/握)
礿(藥)燔(煩)庪(居/委)縣(玄)磔(責)禷(類)禡(罵)禘(大/計)肜(容)胙(昨)蒐(搜)獮(息/淺)
狩(手/又)獠(遼)闐(田)綢(叨)杠(江)纁(勲)縿(杉)廣(土/曠)長(直/亮)旐(兆)斾(佩/毛)旟(餘)
釋地第九
雝(於/用)濟(子/礼)陓(於/于)藪(叟)阠(信)隃(戍)溴(古/壁)珣(荀)玗(于)㑹(古/外)稽(古/兮)崘(路/昆)
虚(虚)􁒭(尺)鰈(牒)鶼(兼)邛(巨/凶)岠(巨)齧(五/結)難(乃/旦)蟨(厥)迭(徒/結)枳(居/是)坰(古/螢)
溼(濕)陂(披)阪(反)菑(緇)畬(餘)邠(彬)濮(卜)觚(孤)
釋丘第十
敦(都/昆)銳(惠)椉(繩/正)陼(渚)潦(老)而還(旋)渻(所/景)沮(辭/與)覆敦(堆)邐(吕/紙)
迆(余/紙)定(丁/佞)厓(牙)洒(先/典)漘(脣)隩(奥)隈(烏/回)重(直/龍)滸(虎)涘(士)汜(似)溦(眉)
釋山第十一
坯(備/悲)崧(嵩)嶠(喬)巋(丘/鬼)岌(魚/泣)峘(桓)屬(燭/亦)崒(子/恤)厜(姊/規)㕒(危)盛(成)
嶞(湯/果)重(直/龍)甗(言)隒(儼/口)别(彼/列)鮮(息/淺)陘(形)磝(苦/交)礐(殻)岵(戸/起)
澩(學)豄(讀)崔(徂/回)嵬(五/回)砠(七/余)澞(虞)
釋水第十二
見(現)否(卑/羙)瀐(纎)瀱(計)汋(仕/捉)縣(玄)氿(軌)仄(側)湀(揆)過(古/禾)辨(片)灉(於/用)
潬(但)汧(牽)瀵(糞/軌)濋(楚)汶(問)灛(闡)沱(陀)濄(烏/禾)潁(餘/頃)濆(墳)灡(爛)
漪(衣)湄(眉)濟(子/細)揭(上二字音/憩下丘竭)繇(由)上(時/掌)紼(弗)縭(离)􁉕(律)緌(如/誰)造(七/到)
泭(桴)澮(古/外)泝(素)陼(渚)坻(池)潏(述)虚(墟)駭(諧/楷)頰(劫)覆(扶/服)鬴(父)鬲(革)
爾雅卷中
(小/跽)矏密也(謂緻/密)開闢也(書曰闢/四門)袍襺也(左傳曰重/襺衣裘)障畛也(謂壅/障)靦
姡也(面姡/然)鬻糜也(淖/糜)舒緩也(謂遲/緩)翢纛也(今之羽/葆幢)纛翳也
(舞者所以/自蔽翳)隍壑也(城池空/者爲壑)芼搴也(謂拔/取菜)典經也威則也(威儀/可法)
(則)苛妎也(煩苛者/多嫉妎)芾小也(芾者/小貌)迷惑也狃復也(狃􁇜/復爲)逼迫也般
還也(左傳曰般/馬之聲)班賦也(謂布/與)濟渡也濟成也濟益也(所以廣異/訓各隨事)
(爲/義)緍綸也(詩曰維絲伊緍緡/繩也江東謂之綸)辟歷也(未/詳)漦盝也(漉漉出/涎沫)寛綽也
(謂寛/𥙿也)衮黻也(衮衣有/黻文)華皇也(釋草曰/葟華榮)昆後也(謂先後/方俗語)彌終也
(终竟/也)
釋訓第三
明明斤斤察也(皆聦明/鑒察)條條秩秩智也(皆智思/深長)穆穆肅肅
敬也(皆容儀/謹敬)諸諸便便辯也(皆言辭/辯給)肅肅翼翼恭也(皆恭/敬)
廱廱優優和也(皆和/樂)兢兢憴憴戒也(皆戒/愼)戰戰蹌蹌
動也(皆恐動/趨歩)晏晏温温柔也(皆和/柔)業業翹翹危也(皆懸/危)惴
惴憢憢懼也(皆危/懼)番番矯矯勇也(皆壯勇/之貌)桓桓烈烈威
也(皆嚴猛/之貌)洸洸赳赳武也(皆果毅/之貌)藹藹濟濟止也(皆賢士盛/多之容止)
悠悠洋洋思也(皆憂/思)蹶蹶踖踖敏也(皆便速/敏捷)薨薨増増
衆也(皆衆夥/之貌)烝烝遂遂作也(皆物盛興/作之貌)委委佗佗美也(皆佳/麗美)
(豔之/貌)忯忯惕惕愛也(詩云心焉惕惕韓詩以爲/恱人故言愛也忯忯未詳)偁偁格格舉也
(皆舉/持物)蓁蓁孽孽戴也(皆頭/戴物)懕懕媞媞安也(皆好人安/詳之容)祁
祈遟遟徐也(皆安/徐)丕丕簡簡大也(皆多/大)存存萌萌在也(萌/萌)
(未見/所出)懋懋慔慔勉也(皆自/勉強)庸庸慅慅勞也(皆劬/勞也)赫赫躍
躍迅也(皆盛疾/之貌)綽綽爰爰緩也(皆寛緩也悠悠偁偁丕丕簡簡/存存懋懋庸庸綽綽盡重語)坎
坎墫墫喜也(皆鼓無/懽喜)瞿瞿休休儉也(皆良士/節儉)旭旭蹻蹻憍
也(皆小人得志/憍蹇之貌)夢夢訰訰亂也(皆闇/亂)懪懪邈邈悶也(皆煩/悶)儚
儚洄洄惛也(皆迷/惛)版版盪盪僻也(皆邪/僻)爞爞炎炎薰也(皆/旱)
(熱薫/炙人)居居究究惡也(皆相/憎惡)仇仇敖敖傲也(皆傲慢/賢者)佌佌瑣瑣
小也(皆才器/細陋)悄悄慘慘愠也(皆賢人/愁恨)痯痯瘦瘦病也(皆賢人/失志懷)
(憂病/也)殷殷惸惸忉忉慱慱欽欽京京忡忡惙惙怲怲
弈弈憂也(此皆作者歌/事以詠心憂)畇畇田也(言墾/辟也)畟畟耜也(言嚴/利)郝郝耕
也(言土/解)繹繹生也(言種/調)穟穟苗也(言茂/好也)緜緜穮也(言芸/精)挃挃穫
也(刈禾/聲)栗栗衆也(積聚/緻)溞溞淅也(洮米/聲)烰烰烝也(氣出/盛)俅俅
服也(謂戴/弁服)峨峨祭也(謂執圭/璋助祭)鍠鍠樂也(鐘鼓/音)穰穰福也(言饒/多)
子子孫孫引無極也(丗丗昌盛/長無窮)顒顒卬卬君之德也(道君人/者之德)
(望)丁丁嚶嚶相切直也(丁丁斫木聲嚶嚶兩鳥/鳴以喻朋友切磋相正)藹藹萋萋臣
盡力也(梧桐茂賢士衆/地極化臣竭忠)噰噰喈喈民協服也(鳯凰應徳鳴相和/百姓懷附興頌歌)佻
佻契契愈遐急也(賦役不均小國困竭/賢人憂歎逺益急切)宴宴粲粲尼居息
也(盛飾宴安/近處優閑)哀哀悽悽懐報德也(悲苦征役/思所生也)儵儵嘒嘒罹禍
毒也(悼王道穢塞羡蟬鳴自/得傷已失所遭䜛賊)晏晏旦旦悔爽忒也(傷見絶弃/恨士失也)皐皐
㻆㻆刺素食也(譏無功德/尸寵禄也)懽懽愮愮憂無告也(賢者憂懼/無所訴也)憲
憲洩洩制法則也(佐興虐政/設敎今也)謔謔謞謞崇讒慝也(樂禍助虐/増譛惡也)
翕翕訿訿莫供職也(賢者陵替姦黨熾/背公恤私曠職事)速速蹙蹙惟逑鞫
也(陋人專禄國侵削/賢士永哀念窮迫)抑抑密也(威儀/審諦)秩秩淸也(德音/淸泠)甹夆掣曵
也(謂牽/拕)朔北方也(謂幽/朔)不俟不來也(不可待是/不復來)不遹不蹟也(言不/循軌)
(跡/也)不徹不道也(徹亦/道也)勿念勿忘也(勿念/念也)萲諼忘也(義見伯兮/考盤詩)毎
有雖也(詩曰毎有良/朋辭之雖也)饎酒食也(猶今云饎饌皆/一語而兼通)舞號雩也(雩/之)
(祭舞者吁/嗟而請雨)曁不及也(公羊傳曰及我欲之曁不/得巳曁不得巳是不得及)蠢不遜也(蠢動爲惡/不謙遜也)
如切如磋道學也(骨象須切磋而为器/人須學問以成徳)如琢如磨自脩也(玉石之被/雕磨猶人)
(自脩/飾)瑟兮僩兮恂慄也(恒戰/竦)赫兮烜兮威儀也(貌光/宣)有斐君
子終不可諼兮(斐文/貌)道盛德至善民之不能忘也(常思/詠)旣微
且尰骭瘍爲微腫足爲尰(骭脚脛/瘍瘡)是刈是穫鑊煑之也(煑/葛)
(爲絺/綌)履帝武敏武迹也敏拇也(拇迹大/指處)張仲孝友(周宣王/時賢臣)善
父母爲孝善兄弟爲友有客宿宿言再宿也有客信信
言四宿也(再宿爲信重言/之故知四宿)美女爲媛(所以結/好媛)美士爲彦(人所/彦詠)其
虚其徐威儀容止也(雍容都/雅之貌)猗嗟名兮目上爲名(眉眼/之閒)式
微式微者微乎微者也(言至/微)之子者是子也(斥所/詠)徒御不驚
輦者也(歩挽/輦車)襢裼肉袒也(脫衣而/見體)暴虎徒搏也(空手/執也)馮河徒
渉也(無舟/楫)籧篨口柔也(籧篨之疾不能俯口柔之人視/人顔色常亦不伏因以名云)戚施面柔也
(戚施之疾不能仰面柔之/人常俯似之亦以名云)夸毗體柔也(屈己卑身以/柔順人也)婆娑舞也(舞者/之容)
擗拊心也(謂椎/胷也)矜憐撫掩之也(撫掩猶撫拍/謂慰恤也)緎羔裘之縫也(縫/飾)
(羔皮/之名)殿屎呻也(呻吟/之聲)幬謂之帳(今江東亦/謂帳爲幬)侜張誑也(書曰無或/侜張爲幻)
爾雅音釋卷下
釋草第十三
蒮(育)韭(九)茖(革)葱(忩)葝(巨/盈)䪥(薤)蒚(力)薜(百)蘄(芹)椵(叚)堇(謹)櫬(襯)
薊(計)枹(孚)葥(箭)蔧(邃)菉(緑)蔏(啇)藋(徒/的)蘩(煩)皤(婆)菣(去/刄)蔚(尉)􁅆(方/寐)
莞(官)菥(惜)蓂(覓)蒤(途)瓠(戸/故)瓣(方/莧)茹(如)藘(力/居)臝(力/果)萑(隹)蓷(他/回)虉(逆)
粢(咨)衆(終)秫(述)菽(叔)萒(恱/轉)蘥(藥)蘾(戸/怪)薞(孫)萰(練)菟(兔)荄(核)蒵(兮)
蔩(演)茢(列)薽(眞)豕(傷/氏)荓(瓶)藱(胡/罪)葖(他/忽)蘆(羅)萉(蒲/北)淔(勑)苬(囚)簜(蕩)
苨(禰)菧(底)絰(侍/節)菅(姦)菲(匪)芴(物)葍(福)䔰(富)萎(威)葋(劬)艼(他/丁)熒(廻)
萹(匹/善)葴(針)薢(皆)茩(狗)芵(決)茪(光)莁(巫)荑(夷)蔱(殺)蘠(牆)􁇦(大/結)瓝(步/角)
芍(戸/了)蘱(類)薡(鼎)蕫(董)蕛(啼)苵(大/結)薈(㑹)蓼(了)蓧(他/凋)蓨(愓)虋(門)芑(起)
秠(孚/鄙)稃(敷)稌(杜)藑(瓊)夫(扶)藆(蹇)藅(伐)莔(萌)荍(翹)蚍(毗)衃(浮)蕇(典)
蔜(五/髙)􁓊(㛮)􁓋(縷)莌(奪)蘢(聾)葑(方/孔)蓯(緫)蒡(旁)荵(忍)莤(由)蓾(魯/才/古)
柱(主)夫(扶)隧(遂)蘧(巨/俱)𬞞(山/俱)茝(昌/改)蘮(計)蒘(如)髦(毛)蕀(棘)雚(貫)􁓌(徒/南)
莐(沉)蕍(俞)蕮(昔)蔨(巨/隕)靃(霍)莥(女/九)薃(浩)媞(提)莞(官)蒚(力)茄(加)蕸(遐)
蔤(密)華(戸/瓜)菡(戸/感)萏(徒/感)薏(憶)蘬(丘/軌)蒫(才/何)黂(扶/刃)枲(皁/以)菲(匪)蒠(息)蕢(巨/貴)
蘼(美)萹(偏)濼(爍)衆(終)莙(其/隕)薻(早)蓫(他/六/他/羊)苹(平)蓱(瓶)莃(希)藬(吐/回)
蘈(頽)藚(續)藾(賴)蔆(凌)攗(眉)薛(百/賛)葥(箭)莓(每)藫(潭)蘜(菊)蓨(他/凋)
茥　蒛(缺)葐(盆)芨(急)虃(纎)菺(肩)蘻(計)蕧(服)茡(字)藐(亡/角)茈(子/爾)脫(奪)
蘵(職)蒢(除)藒(挈)芞(乞)葞(尾)蔠(終)菋(未)荎(直/其)藸(除)蒤(徒)藈(圭)椉(繩)
衱(劫)袶(絳)攫(钁)盱(吁)蔝(米)蔜(五/刀)湅(柬)馗(逵)菌(巨/隕)菆(輙)苕(調)蔈(標)
茇(沛)蘪(眉)數(朔)鄰(吝/閔)筡(徒)笐(杭)䈚(待)枹(包)芏(杜/其)葴(針)
(戸)藗(速)菤(捲)􁉙(鱉)莣(亡)藨(蒲/苗)藨(平/表)薂(亦)購(古/豆)蔞(力/朱)茢(列)葽(烏/了)
蒬(冤)茦(冊)刺(次)萩(秋)銚(姚)芅(亦)芣(浮)苢(以)綸(古)苀(亡/岡)蠡(禮)萿(古/活)
搴(居/展)拒(巨)朐(劬)芺　荂(吁)蔈(方/腰)猋(必/遥)藨(方/驕)芀(調)蒹(兼)薕(廉)菼(他/敢)
薍(五/患)虇(丘/阮)蕍(俞)芛(羊/棰)葟(皇)荺(于/閔)茭(胡/巧)
釋木第十四
槄(叨)榎(賈)樗(丑/於)椈(菊)髠(坤)梱(五/門)椵(叚)柂(夷)柟(而/占)柀(彼)煔(衫)櫠(廢)
椵(賈)杻(女/九)檍(億)楙(茂)椋(良)栵(例)栭(而)檴(鑊)楥(袁)抑(卭)栩(香/羽)杼(甞/汝)
荎(直/之)著(儲)藲(歐)荎(大/結)槹(皐)綦(其)朹(求)檕(計)朻(紏)榽(兮/計)橀(許/兮)梫(寢)
棆(倫)椐(祛)樻(起/愧)櫐(壘)欇(渉)檵(計)楰(庾)欇(輙)寓(魚/具)梂(求)檖(遂)楔(戞)
榹(斯)要(腰)樲(二)洗(屑/典)塡(田)泄(屑)還(旋)棯(稔)樸(卜)棪(琰)㯈(速)欀(苦/回)
槐(懷)聶(輙)炕(呼/郎)椅(於/寄)梀(山/厄)瘣(胡/罪)遒(徂/由)棫(域)桵(人/佳)樆(离)辨(片)枌(墳)
栘(移)檿(烏/點)柛(伸)􁌬(側/吏)棤(錯)皵(舄)梢(朔)櫂(濁)樅(七/容)榝(殺)華(胡/化)疐(帝)
鑚(子/管)繚(了)檄(亦)
釋蟲第十五
螜(斛)蜚(費)蠦(盧)蜰(肥)螾(引)􁓏(演)蜩(調)蚻(札)蠽(節)蝒(縣)蜓(挺)蚞(木)
蛣(起/吉)蜣(羌)蝎(曷)􁇸(屈)蠰(餉)蜉(浮)蝣(遊)蛂(歩/結)蟥(黄)蛢(瓶)蠸(權)父(甫)
蝚(柔/武/江)䗐(施)蝆(亡/婢)蟷(丁/郎)蠰(箱)蜱(毗)蛸(消)蝍(即)蛆(子/余)蝝(縁)蝮(孚/福)
蜪(陶)蛬(拱)蟼(驚)蛝(閑)䗃(棧)蛗(阜)螽(終)蠜(煩)蜤(斯)蜙(嵩)蝑(胥)蟿(契)
(歷)蠰(壤)螼(羌/引)蜸(苦/顯)蚕(他/典)貈(鶴)蛑(謀)虰(丁)蛵(馨)蜭(戸/感)䘃(墨)蛅(而/占)
蟴(斯)蟠(煩)蟫(淫)䖸(娥)螒(汗)蚚(祈)蛶(劣)螪(商)螝(龜)蜆(演)螘(魚/綺)蠪(聾)
朾(直/耕/尉)蚳(池)蟗(秋)䵹(知)鼄(誅)蝥(謀)蠭(蜂)蟦(費)蝤(囚)􁌨(伊)蟰(蕭)
蛸(所/交)踦(巨/綺)蛭(猪/秩)蠖(於/郭)蚇(尺)螟(冥)蛉(零)炤(照)蚅(厄)蠋(蜀)蠓(莫/孔)蠛(亡/結)
蛈(大/結)蝪(湯)蟓(象)雔(讎)蚢(杭)翥(之/庶)罅(呼/暇)螸(俞)􁇟(特)蟊(謀)豸(丈/爾)
釋魚第十六
鱣(張/連)鰋(偃)鯇(華/板)鮀(陀)鮂(囚)鰦(兹)鰼(習)鰌(秋)鰹(堅)鮦(同)鮵(奪)魾(皮)
鱯(畫)鮡(兆)鰝(浩)鰕(霞)鱀(忌)鱦(承)鮥(洛)鮛(叔)鮪(偉)鯦(俱/救)魱(胡)鮤(列)
鱴(滅)鱊(聿)鮬(歩)鱖(厥)鯞(章/酉)鰴(暉)魵(墳)鮅(必)鱒(才/損)魴(房)魾(毗)鯬(黎)
鯠(來)蜎(狂/兖)蠉(香/兖)蟣(祈)鼁(去)􁉮(秋)蟾(占)黽(猛)蜌(陛)螷(蒲/猛)能(奴/來)賁(奔)
蚹(附)蠃(羅)螔(移)蝓(俞)蜬(含)螖(滑)蠌(澤)蟧(勞)珧(遥)倪(五/計)贆(摽)魧(杭)
鼯(吾)鳺(大/結)餔(歩)敊(豉)鶆(來)鵹(離)鴷(列)鸄(激)鶶(唐)鷵(徒)鉏(鋤)鷂(遥)
鷮(驕)鳪(卜)鸐(狄)雗(汗)鵫(丁/罩)翬(暉)􁀂(儔)鶅(緇)鵗(希)鷷(遵)鵌(徒)鼵(突)
鸛(歡)鷒(團)鶝(楅)鶔(柔)射(食/亦/工/役)翪(宗)鳶(玄)蹼(卜)亢(戸/郎)嗉(素)鳼(文)
鷚(力/救)別(彼/列)長(丁/丈)鶹(留)􁆺(栗)黧(力/知)
釋獸第十八
麔(咎)麎(辰)䴠(於/兆)麚(加)麀(於/牛)麛(迷/堅)麕(君)麌(魚/矩)麆(助)麜(栗)豜(五/見)
獥(亦)嬎(芳/萬)迒(剛)䝐(偉)豶(墳)幺(腰)奏(湊)豱(温)豵(宗)橧　豴(滴)􁇤(垓)
􁊯(厄)豝(巴)虦(棧)貓(苗)貘(陌)甝(含)虪(式/六)貀(尼/滑)鼳(古/役)麙(巗/曳/乎/各)
貆(丸)貒(湍)貗(其/禹)貔(毗)􁅄(火/卜)父(甫)貙(樞)獌(萬)麢(零)麠(京)麃(炮)􁊔(几)
旄(帽)魋(頽)䝟(烏/八)貐(羊/主)驨(胡/圭)羱(元)麐(鄰)麂(几)貄(四)彚(謂)刺(次)狒(費)
被(備)蹯(煩)􁊘(鈕)猱(奴/刀)蝯(袁/钁)父(甫)泥(奴/細)贙(鉉)豦(據)蜼(誄)椉(承)
闕(其/越)狃(鈕)鼢(憤)鼸(胡/忝)鼷(奚)鼶(斯)鼬(佑)鼩(劬)鼭(時)鼣(吠)鼫(石)鼤(問)
鼨(終)鼮(廷)鼰(古/覓)齝(丑/之)齛(泄)齸(益)釁(許/靳)撟(紀/小)狊(古/圓)
釋畜第十九
騊(陶)駼(徒)倨(鋸)騉(昆)趼(五/見)甗(言)駥(戎)馵(注)骹(敲)驓(繒)騱(奚)翑(劬)
踦(欺)驤(箱)駵(留)騵(五/官)驈(聿)驠(宴/晏)駺(郎)馰(的)縣(玄)駹(尨)減(古/湛)
闋(缺)廣(光)馻(兖)褭(奴/了)驂(參)騇(舎)騝(䖍)騽(習)駽(呼/縣)驎(良/忍)驒(陀)鬛(獵)
騥(柔)鴇(保)駓(皮)駰(乙/巾)騢(遐)駩(詮)喙(許/穢)騧(瓜)􁓙(閑)差(叉)犘(麻)犦(雹)
犤(悲)犩(危)犣(獵)犝(童)犑(古/覓)觭(欺)觢(誓)犉(閏/旬)眥(才/細)牰(䄂)犚(尉)犈(權)
牬(貝)犌(加)羒(憤)牂(臧)羭(俞)羖(古)觤(鬼)觠(權)羷(險)羳(煩)羜(直/吕)猣(宗)
玂(祈)獫(力/驗)猲(歇)狣(兆)獢(虚/嬌)雓(餘)僆(練)駥(戎)犉(閏/旬)羬(五/咸)彘(滯)􁊯(厄)
獒(五/刀)鶤(昆)
爾雅音釋卷下

　　　　道光甲申春仲從
　　　　藝芸書舍借来細勘一過知其佳䖏
　　　　洵非以後諸刻所能及也
　　　　　　　　　　思適居士顧千里記
(異日當并單/夲邢䟽再勘)
(三月朔又記)
(幻惑欺/誑人者)誰昔昔也(誰發/語辭)不辰不時也(辰亦/時也)凡曲者爲罶(毛詩傳/曰罶曲)
(梁也凡以簿爲/魚笱者名爲罶)鬼之爲言歸也(尸子曰古者謂/死人爲歸人)
釋親第四
父爲考母爲妣(禮記曰生曰父母妻死曰考妣嬪今丗學者從之按尚/書曰大傷厥考心事厥考厥長聦聽祖考之彞訓如䘮)
(考妣公羊傳曰惠公者何隱之考也仲子者何桓之母也蒼頡篇曰考妣延年/書曰嬪于虞詩曰韋嬪于京周禮有九嬪之官明此非死生之異稱矣其義猶)
(今謂兄爲晜妹爲/媦即是此例也)父之考爲王父父之妣爲王母(加王者/尊之)王父之
考爲曽祖王父王父之妣爲曽祖王母(曾猶/重也)曽祖王父之
考爲髙祖王父曽祖王父之妣爲髙祖王母(髙者言/最在上)父之丗
父叔父爲從祖祖父父之丗母叔母爲從祖祖母(從祖/而别)
(丗統/異故)父之晜弟先生爲丗父後生爲叔父(丗有爲嫡者/嗣丗統故也)男子先
生爲兄後生爲弟男子謂女子先生爲姊後生爲妹父
之姊妹爲姑父之從父晜弟爲從祖父父之從祖晜弟爲
族父族父之子相謂爲族晜弟族晜弟之子相謂爲親
同姓(同姓之親/無服屬)兄之子弟之子相謂爲從父晜弟(從父/而别)子之子
爲孫(孫猶/後也)孫之子爲曽孫(曽猶/重也)曽孫之子爲玄孫(玄者言親/屬微昧也)
玄孫之子爲來孫(言有往/來之親)來孫之子爲晜孫(晜後也汲冢竹書/曰不窟之晜孫)
晜孫之子爲仍孫(仍亦/重也)仍孫之子爲雲孫(言輕逺/如浮雲)王父之姊
妹爲王姑曽祖王父之姊妹爲曽祖王姑髙祖王父之姊
妹爲髙祖王姑父之從父姊妹爲從祖姑父之從祖姊
妹為族祖姑父之從父晜弟之母爲從祖王母父之從
祖晜弟之母爲族祖王母父之兄妻爲丗母父之弟妻
爲叔母父之從父晜弟之妻爲從祖母父之從祖晜弟之
妻爲族祖母父之從祖祖父爲族曽王父父之從祖祖
母爲族曽王母父之妾爲庶母祖王父也晜兄也(今江東人/通言晜)
　　　　宗族
母之考爲外王父母之妣爲外王母母之王考爲外曽王
父母之王妣爲外曾王母(異姓故/言外)母之晜弟爲舅母之從
父晜弟爲從舅母之姊妹爲從母從母之男子爲從母
晜弟其女子子爲從母姊妹
　　　　母黨
妻之父爲外舅妻之母爲外姑(謂我舅者吾謂之甥然則亦冝/呼壻爲甥孟子曰帝館甥于二)
(室/是)姑之子爲甥舅之子爲甥妻之晜弟爲甥姊妹之
夫爲甥(四人體敵故更相爲甥甥/猶生也今人相呼蓋依此)妻之姊妹同出爲姨(同出謂/俱巳嫁)
(詩曰邢/侯之姨)女子謂姊妹之夫爲私(詩曰譚/公維私)男子謂姊妹之子
爲出(公羊傳曰/蓋舅出)女子謂晜弟之子爲姪(左傳曰姪/其從姑)謂出之子
爲離孫謂姪之子爲歸孫女子子之子爲外孫女子
同出謂先生爲姒後生爲娣(同出謂俱嫁事一夫公羊傳曰諸/侯娶一國二國往媵之以姪娣從)
(娣者何弟也/此即其義也)女子謂兄之妻爲嫂弟之妻爲婦(猶今言新/婦是也)長
婦謂稚婦爲娣婦娣婦謂長婦爲姒婦(今相呼先後/或云妯娌)
　　　　妻黨
婦稱夫之父曰舅稱夫之母曰姑姑舅在則曰君舅君姑
没則曰先舅先姑(國語曰吾/聞之先姑)謂夫之庶母爲少姑夫之兄爲
兄公(今俗呼兄鐘/語之轉耳)夫之弟爲叔夫之姊爲女公夫之女弟爲女
妹(今謂之女/妹是也)子之妻爲婦長婦爲嫡婦衆婦爲庶婦女子
子之夫爲壻壻之父爲姻婦之父爲婚父之黨爲宗族母
與妻之黨爲兄弟婦之父母壻之父母相謂爲婚姻兩壻
相謂爲亞(詩曰瑣瑣姻亞今江/東人呼同門爲僚壻)婦之黨爲婚兄弟壻之黨爲
姻兄弟(古者皆謂婚/姻爲兄弟)嬪婦也(書曰嬪/于虞)謂我舅者吾謂之甥也
　　　　　婚姻
爾雅卷上(經四千一百三十二字/注五千四百一十六字)
爾雅卷中
　　　　　　　　　　郭璞注
　　釋宫第五　釋器第六
　　釋樂第七　釋天第八
　　釋地第九　釋丘第十
　　釋山第十一　釋水第十二
釋宫第五
宫謂之室室謂之宫(皆所以通古今之異/語明同實而兩名)牖戸之閒謂之
扆(䆫東戸西也禮云斧扆/者以其所在處名之)其内謂之家(今人稱家/義出於此)東西墻謂之序
(所以序/別内外)西南隅謂之奥(室中隱/奥之處)西北隅謂之屋漏(詩曰尚不媿於/屋漏其義未詳)
東北隅謂之宧(宧見禮/亦未詳)東南隅謂之㝔(禮曰婦室聚/㝔㝔亦隱閣)柣謂之
閾(閾門/限)棖謂之楔(門兩/旁木)楣謂之梁(門戸上/横梁)樞謂之椳(門户/扉樞)樞
逹北方謂之落時(門持樞者或逹/北檼以爲固也)落時謂之􁏥(道二/名也)垝謂之坫
(在堂隅/坫㙐也)牆謂之墉(書曰旣/勤垣墉)鏝謂之杇(泥/鏝)椹謂之榩(斫木/櫍也)地謂之
黝(黑飾/地也)牆謂之堊(白飾/牆也)樴謂之杙(橜/也)在牆者謂之楎(禮記曰/不敢縣)
(於夫之/楎箷)在地者謂之臬(即門/橜也)大者謂之栱長者謂之閣(别杙所/在長短)
(之/名)闍謂之臺(積土/四方)有木者謂之榭(臺上/起屋)雞棲於弋爲榤鑿
垣而棲爲塒(今寒郷穿牆/棲雞皆見詩)植謂之傳傳謂之突(戸持鏁植/也見埤蒼)杗廇
謂之梁(屋大/梁也)其上楹謂之梲(侏儒/柱也)關謂之槉(柱上欂也亦/名枅又曰㭼)栭謂
之楶(即櫨/也)棟謂之桴(屋/檼)桷謂之榱(屋/椽)桷直而遂謂之閱(謂/五)
(架屋際椽/正相當)直不受檐謂之交(謂五架屋際椽不/直上檐交於檼上)檐謂之樀(屋/相)容
謂之防(形如今牀頭小曲屏風唱/射者所以自防隱見周禮)連謂之移(堂樓閣邊小屋今/呼之簃厨連觀也)屋上
薄謂之筄(屋/笮)兩階間謂之郷(人君南郷/當階間)中庭之左右謂之位
(羣臣之/列位也)門屏之間謂之宁(人君視朝/所宁立處)屏謂之樹(小牆當/門中)閍謂之門
(詩曰祝/祭於枋)正門謂之應門(朝/門)觀謂之闕(宫門/雙闕)宫中之門謂之闈
(謂相通/小門也)其小者謂之閨小閨謂之閤(大小/異名)衖門謂之閎(左傳曰/盟諸僖)
(閎閎衖/頭門)門側之堂謂之塾(夾門/堂也)橛謂之闑(門/閫)闔謂之扉(公羊/傳曰)
(齒著于/門闔)所以止扉謂之閎(門辟旁長橛也左傳曰髙/其閈閎閎長杙即門橜也)瓴甋謂之甓
(㼾甎也今江/東呼瓴甓)宫中衖謂之壼(巷閤/間道)廟中路謂之唐(詩曰中/唐有甓)堂途
謂之陳(堂下至/門徑也)路旅途也(途即/道也)路場猷行道也(博說道/之異名)一逹謂之
道路(長/道)二逹謂之岐旁(𡵨道旁/出也)三逹謂之劇旁(今南陽冠軍樂/郷數道交錯俗)
(呼之五/劇郷)四逹謂之衢(交道/四出)五逹謂之康(史記所謂/康莊之衢)六逹謂之莊(左傳曰/得慶氏)
(之木百/車於莊)七逹謂之劇驂(三道交復有一𡵨岀者/今北海劇縣有此道)八逹謂之崇期(四道/交出)九逹
謂之逵(四道交出/復有旁通)室中謂之時堂上謂之行堂下謂之歩門外
謂之趨中庭謂之走大路謂之奔(此皆人行歩趨走/之處因以名云)隄謂之梁(即/橋)
(也或曰石絕水/者爲梁見詩傳)石杠謂之徛(聚石水中以爲歩渡彴也孟子曰/歳十月徒杠成或曰今之石橋)室有東
西廂曰廟(夾室/前堂)無東西廂有室曰寢(但有/大室)無室曰榭(榭即今/堂堭)四
方而髙曰臺陜而修曲曰樓(脩長/也)
釋器第六
木豆謂之豆(豆禮/器也)竹豆謂之籩(籩亦/禮器)瓦豆謂之登(即膏/登也)盎謂之
缶(盆/也)甌瓿謂之瓵(瓿甊小甖長/沙謂之瓵)康瓠謂之甈(瓠壺也賈誼曰/寳康瓠是也)斪斸
謂之定(屬)斫謂之鐯(钁/也)􁊲謂之疀(皆古鍬/鍤字)緵罟謂之九罭
九罭魚罔也(今之百囊罟是亦謂/之􁉺今江東呼爲緵)嫠婦之笱謂之罶(毛詩傳曰罶/曲梁也謂以)
(簿爲/魚笱)罺謂之汕(今之/橑罟)篧謂之罩(捕魚/籠也)槮謂之涔(今之作槮者聚/積柴木於水中)
(魚得寒入其裏藏隱/因以簿圍捕取之)鳥罟謂之羅(謂羅/絡之)兔罟謂之罝(罝猶遮/也見詩)麋罟
謂之罞(冒其/頭也)彘罟謂之羉(羉幕/也)魚罟謂之罛(最大罟也/今江東云)繴謂
之罿罿罬也罬謂之罦罦覆車也(今之翻車也有兩轅中施罥/以捕鳥展轉相解廣異語)
絇謂之救(救絲以爲絇/或曰亦罥名)律謂之分(律管可/以分氣)大版謂之業(築牆/版也)繩
之謂之縮之(縮者約束之詩/曰縮版以載)彛卣罍器也(皆盛酒尊/彛其緫名)小罍謂之坎
(罍形似壷大/者受一斛)衣裗謂之䘽(衣縷也齊人謂之/攣或曰袿衣之飾)黼領謂之襮(繡刺黼文/以褗領)
縁謂之純(衣縁/飾也)袕謂之褮(衣開/孔也)衣眥謂之襟(交/領)衱謂之裾
(衣後/裾也)衿謂之袸(衣小/帶)佩衿謂之褑(佩玉之/帶上屬)執衽謂之袺(衣/上衽)扱
衽謂之襭(扱衣上/衽於帶)衣蔽前謂之襜(今蔽/膝也)婦人之褘謂之縭縭緌
也(即今之香纓也褘邪交落帶/繫於體因名爲褘緌繫也)裳削幅謂之纀(削殺其幅/深衣之裳)輿革前謂
之鞎(以韋靶/車軾)後謂之笰(以韋靶/後戸)竹前謂之禦(以簟/衣軾)後謂之蔽(以簟/衣後)
(戸)環謂之捐(箸車/衆環)鑣謂之钀(馬勒/旁鐵)載轡謂之轙(車軛上環/轡所貫也)轡首
謂之革(轡靶勒/見詩)餀謂之餯(說物/臭也)食饐謂之餲(飯饖臭/見論語)摶者謂
之糷(飯相/著)米者謂之糪(飯中/有腥)肉謂之敗(臭/壞)魚謂之餒(肉/爛)肉曰
脫之(剥其皮也今江東呼/麋鹿之屬通爲肉)魚曰斮之(謂削/鱗也)冰脂也(莊子云肌膚若冰/雪冰雪脂膏也)肉謂
之羹(肉臛也廣雅/曰湆見左傳)魚謂之鮨(鮨鮓屬也見/公食大夫禮)肉謂之醢(肉/醤)有骨者謂之
臡(雜骨醤/見周禮)康謂之蠱(米/皮)澱謂之垽(滓澱也今/江東呼垽)鼎絕大謂之鼐
(最大/者)圜弇上謂之鼒(鼎斂上/而小口)附耳外謂之釴(鼎耳/在表)款足者
謂之鬲(鼎曲/脚也)䰝謂之鬵(詩曰漑/之釡鬵)鬵鉹也(涼州/呼鉹)璲瑞也(詩曰鞙/鞙佩璲)
(璲者/玉瑞)玉十謂之區(雙玉曰㲄/五㲄爲區)羽本謂之翮(鳥羽/根也)一羽謂之箴十羽
謂之縛百羽謂之緷(别羽數多/少之名)木謂之虡(縣鐘磬之木/植者名虡)旄謂之
藣(旄牛/尾也)菜謂之蔌(蔌者菜茹之/揔名見詩)白蓋謂之苫(白茅苫也今/江東呼爲盖)黃金
謂之璗其美者謂之鏐白金謂之銀其美者謂之鐐(此皆道/金銀之)
(别名及精者/鏐即紫磨金)鉼金謂之鈑(周禮曰祭五帝/即供金鈑是也)錫謂之鈏(白/鑞)象謂之
鵠角謂之　犀謂之剒木謂之剫玉謂之雕(左傳曰山有木/工則剫之五者)
(皆治樸/之名)金謂之鏤木謂之刻骨謂之切象謂之磋玉謂之琢
石謂之磨(六者皆冶/器之名)璆琳玉也(璆琳美/玉名)簡謂之畢(今簡/札也)不律謂之
筆(蜀人呼筆爲不/律也語之變轉)滅謂之點(以筆滅/字爲點)絕澤謂之銑(銑即美金言最/有光澤也國語)
(曰玦之以金/銳者謂此也)金鏃翦羽謂之鍭(今之錍/箭是也)骨鏃不翦羽謂之志(今之骨/骲是也)
弓有縁者謂之弓(縁者繳纏之/即今宛轉也)無縁者謂之弭(今之角弓也左/傳曰左執鞭弭)
以金者謂之銑以蜃者謂之珧以玉者謂之珪(用金蚌玉飾弓/兩頭因取其類)
(以爲名/珧小蚌)珪大尺二寸謂之玠(詩曰錫/爾玠珪)璋大八寸謂之琡(璋半/珪也)璧大
六寸謂之宣(漢書所云/瑄玉是也)肉倍好謂之璧(肉邊/好孔)好倍肉謂之瑗
(孔大而/邊小)肉好若一謂之環(孔邊/適等)繸綬也(即佩玉之組所以連繫/瑞玉者因通謂之繸)一染
謂之縓(今之/紅也)再染謂之赬(淺/赤)三染謂之纁(纁絳/也)青謂之葱(淺/靑)
黒謂之黝(黝黒貌周禮曰/隂祀用黝牲)斧謂之黼(黼文畫斧/形因名云)邸謂之柢(根柢/皆物)
(之邸邸即/底通語也)雕謂之琢(治玉/名也)蓐謂之兹(公羊傳曰屬負/兹兹者蓐席也)竿謂之箷(衣/架)
簀謂之第(牀/版)革中絕謂之辨(中斷/皮也)革中辨謂之韏(復分/半也)鏤
􁒾也(刻鏤物/爲􁒾)卣中尊也(不大不/小者)
釋樂第七
宫謂之重商謂之敏角謂之經徴謂之迭羽謂之柳(皆五/音之)
(别名其/義未詳)大瑟謂之灑(長八尺一寸廣一/尺八寸二十七絃)大琴謂之離(或曰琴大者二十/七絃未詳長短廣)
(雅曰琴長三尺/六寸六分五絃)大鼔謂之鼖(鼖長/八尺)小者謂之應(詩曰應􁇭縣/鼔在大鼔側)大磬
謂之毊(毊形似犂錧/以玉石爲之)大笙謂之巢(列管瓠中施簧管/端大者十九簧)小者謂之和(十/三)
(簧者郷射記曰三/笙一和而成聲)大箎謂之沂(箎以竹爲之長尺四寸圍三寸一孔上出一/三分名翹横吹之小者尺二寸廣雅云八孔)寸
大塤謂之嘂(塤燒土爲之大如鵝子銳上平/底形如稱錘六孔小者如雞子)大鐘謂之鏞(書曰笙鏞以/間亦名鑮音)
(博)其中謂之剽小者謂之棧大簫謂之言(編二十三管/長尺四寸)小者
謂之筊(十六管長尺二/寸簫一名籟)大管謂之簥(管長尺圍寸洴漆之有/底賈氏以爲如箎六孔)其中
謂之篞小者謂之篎大籥謂之産(籥如笛三孔而短/小廣雅云七孔)其中謂
之仲小者謂之箹徒鼔瑟謂之步(獨作/之)徒吹謂之和徒歌
謂之謡(詩云我/歌且謡)徒擊鼔謂之咢(詩云或/歌或咢)徒鼔鐘謂之修徒鼔
磬謂之寋(未見義/所出)所以鼔柷謂之止(柷如漆桶方二尺四寸深一尺/八寸中有椎柄連底桐之令左)
(右擊止者/其椎名)所以鼔敔謂之籈(敔如伏虎背上有二十七鉏鋙/刻以木長尺櫟之籈者其名)大鼗
謂之麻小者謂之料(麻者音穊而長也/料者聲清而不亂)和樂謂之節
釋天第八
穹蒼蒼天也(天形穹隆其色/蒼蒼因名云)春爲蒼天(萬物蒼/蒼然生)夏爲昊天(言/氣)
(皓/旴)秋爲旻天(旻猶愍也愍/萬物彫落)冬爲上天(言時無事在/上臨下而已)
　　　　四時
春爲青陽(氣青而/温陽)夏爲朱明(氣赤而/光明)秋爲白藏(氣白而/收藏)冬爲
玄英(氣黒而/清英)四氣和謂之玉燭(道光/照)春爲發生夏爲長嬴秋
爲收成冬爲安寧(此亦四時之别號尸/子皆以爲太平祥風)四時和爲通正(道平/暢也)謂之
景風(所以致/景風)甘雨時降萬物以嘉(莫不/善之)謂之醴泉(所以出/醴泉)
　　　　祥
榖不熟爲饑(五穀/不成)𬞞不熟爲饉(凡草菜可食/者通名爲𬞞)果不熟爲荒(果/木)
(子)仍饑爲荐(連歳不熟左傳/曰今又荐饑)
　　　　災
太歳在甲曰閼逢在乙曰旃蒙在丙曰柔兆在丁曰強圉在
戊曰著雍在己曰屠維在庚曰上章在辛曰重光在壬曰玄
􁓶在癸曰昭陽
　　　　歳陽
太歳在寅曰攝提格在卯曰單閼在辰曰執徐在巳曰大
荒落在午曰敦牂在未曰恊洽在申曰涒灘在酉曰作噩
在戌曰閹茂在亥曰大淵獻在子曰困敦在丑曰赤奮若
載歳也夏曰歳(取歳星/行一次)商曰祀(取四時/一終)周曰年(取禾/一熟)唐虞曰載
(取物終/更始)
　　　　歳名
月在甲曰畢在乙曰橘在丙曰修在丁曰圉在戊曰厲在己
曰則在庚曰窒在辛曰塞在壬曰終在癸曰極
　　　　月陽
正月爲陬(離騷云攝提/貞於孟陬)二月爲如三月爲寎四月爲余五月
爲臯六月爲且七月爲相八月爲壯九月爲玄(國語云至於/玄月是也)十
月爲陽(純隂用事嫌於/無陽故以名云)十一月爲辜十二月爲涂(皆月之别名自/歳陽至此其事)
(義皆所未詳通/者故闕而不論)
　　　　月名
南風謂之凱風(詩曰凱/風自南)東風謂之谷風(詩云習/習谷風)北風謂之涼
風(詩云北/風其涼)西風謂之㤗風(詩云泰/風有隧)焚輪謂之穨(暴風從/上下)扶揺謂
之猋(暴風從/下上)風與火爲庉(庉庉熾/盛之貌)迴風爲飄(旋風/也)日出而風爲
暴(詩云終/風且暴)風而雨土爲霾(詩曰終/風且霾)隂而風爲曀(詩曰終/風且曀)天氣下地
不應曰雺(言蒙/昧)地氣發天不應曰霧霧謂之晦(言晦/冥)螮蝀
謂之雩螮蝀虹也(俗名爲美人虹/江東呼雩音芌)蜺爲挈貳(蜺雌虹也見離騷挈/貳其别名見尸子)
弇日爲蔽雲(即暈氣五/彩覆日也)疾雷爲霆霓(雷之急激/者謂霹靂)雨䨘爲霄雪
(詩曰如彼雨雪先集維䨘䨘/水雪雜下者故謂之消雪)暴雨謂之涷(今江東呼夏月暴雨爲涷雨/離騷云今飄風兮先驅使涷)
(雨兮灑塵是也/涷音東西之東)小雨謂之霡霂(詩曰益之/以霡霂)久雨謂之淫(左傳曰天/作淫雨)淫
謂之霖(雨自三日/已上爲霖)濟謂之霽(今南陽人呼雨/止爲霽音薺)
　　　　風雨
壽星角亢也(數起角亢列宿/之長故曰壽)天根氐也(角亢下繫於氐/若木之有根)天駟房也(龍/馬)
(天馬故房四/星謂之天駟)大辰房心尾也(龍星明者以爲/時候故曰大辰)大火謂之大辰(大火心/也在中)
(最明故時/候主焉)析木謂之津(即漢/津也)箕斗之閒漢津也(箕龍尾斗南斗/天漢之津梁)星
紀斗牽牛也(牽牛斗者日月五星之/所終始故謂之星紀)玄枵虚也(虚在正北北方色黒/枵之言耗耗亦虚意)顓
頊之虚虚也(顓頊水德/位在北方)北陸虚也(虚星之/名凡四)營室謂之定(定正也作/宫室皆以)
(營室中/爲正)娵觜之口營室東壁也(營室東壁星四/方似口因名云)降婁奎婁也(奎爲/溝瀆)
(故名/降)大梁昴也西陸昴也(昴西方之宿/別名旄頭)濁謂之畢(掩兎之畢或呼/爲濁因星形以)
(名)咮謂之柳(咮朱鳥/之口)柳鶉火也(鶉鳥名火/屬南方)北極謂之北辰(北極/天之)
(中以正/四時)何鼔謂之牽牛(今荆楚人呼牽牛星/爲檐鼔檐者荷也)明星謂之启明(太白星/也晨見)
(東方爲启明昏/見西方爲太白)彗星爲欃槍(亦謂之孛言其/形孛孛似埽彗)奔星爲彴約(流/星)
　　　　星名
春祭曰祠(祠之/言食)夏祭曰礿(新菜/可汋)秋祭曰甞(甞新/榖)冬祭曰蒸(進品/物也)
祭天曰燔柴(旣祭積/薪燒之)祭地曰瘞薶(旣祭埋/藏之)祭山曰庪縣(或庪或/縣置之)
(於山山海經曰/縣以吉玉是也)祭川曰浮沈(投祭水中/或浮或沈)祭星曰布(布散祭/於地)祭風曰
磔(今俗當大道中磔狗/云以止風此其象)是禷是禡師祭也(師出征伐類於上/帝禡於所征之地)旣伯
旣禱馬祭也(伯祭馬祖也將用/馬力必先祭其先)禘大祭也(五年一/大祭)繹又祭也(祭之明/日尋繹)
(復/祭)周曰繹(春秋經曰/壬午猶繹)商曰肜(書曰髙/宗肜日)夏曰復胙(未見義/所出)
　　　　祭名
春獵爲蒐(搜索取/不任者)夏獵爲苗(爲苗稼/除害)秋獵爲獮(順殺/氣也)冬獵爲
狩(得獸取之/無所擇)宵田爲獠(管子曰獠獵畢弋今江東亦呼獵爲/獠音遼或曰即今夜獵載鑪照也)火田爲狩
(放火燒草/獵亦爲狩)乃立冢土戎醜攸行(冢土大社/戎醜大衆)起大事動大衆必先
有事乎社而後出謂之冝(有事祭也周官/所謂冝乎社)振旅闐闐(振旅整衆闐/闐/羣行聲)
出爲治兵尚威武也(幼賤在前/貴勇力)入爲振旅反尊卑也(尊老在前/復常儀也)
　　　　講武
素錦綢杠(以白地錦/韜旗之竿)纁帛縿(纁帛絳也縿/衆旒所著)素陞龍于縿(畫白龍/於縿令)
(上/向)練旒九(練絳/練也)飾以組(用綦組飾/旒之邊)維以縷(用朱縷維連持之不欲令曳/地周禮曰六人維王之太常)
(是/也)緇廣充幅長尋曰旐(帛全幅/長八尺)繼旐曰旆(帛􁇇旐末爲燕/尾者義見詩)注旄首
曰旌(載旄於竿頭如/今之幢亦有旒)有鈴曰旂(縣鈴於竿頭/畫蛟龍於旒)錯革鳥曰旟(此謂合剥/鳥皮毛置)
(之竿頭即禮記/云載鴻及鳴鳶)因章曰旃(以帛練爲旒因其文章不/復畫之周禮云通帛爲旃)
　　　　旌旂
釋地第九
兩河閒曰冀州(自東河/至西河)河南曰豫州(自南河/至漢)河西曰雝州(自西/河至)
(黒/水)漢南曰荆州(自漢南至/衡山之陽)江南曰揚州(自江南/至海)濟河間曰兖
州(自河東/至濟)濟東曰徐州(自濟東/至海)燕曰幽州(自易水/至北狄)齊曰營州(自/岱)
(東至海此/蓋殷制)
　　　　九州
魯有大野(今髙平鉅野縣/東北大澤是也)晉有大陸(今鉅鹿北廣/河澤是也)秦有楊陓(今/在)
(扶風汧/縣西)宋有孟諸(今在梁國睢/陽縣東北)楚有雲夢(今南郡華容縣東/南巴丘湖是也)吴越
之間有具區(今吴縣南太湖/即震澤是也)齊有海隅(海濵/廣斥)燕有昭余祁(今太/原鄔)
(陵縣北九/澤是也)鄭有圃田(今滎陽中牟縣/西圃田澤是也)周有焦護(今扶風池陽/縣瓠中是也)
　　　　十藪
東陵阠南陵息愼西陵威夷中陵朱滕北陵西隃鴈
門是也(即鴈門/山也)陵莫大於加陵(今所在/未聞)梁莫大於溴梁(溴水/名梁)
(隄/也)墳莫大於河墳(墳大/防)
　　　　八陵
東方之美者有醫無閭之珣玗琪焉(醫無閭山名今在/遼東珣玗琪玉屬)東南
之美者有㑹稽之竹箭焉(會稽山名今在山/隂縣南竹箭篠也)南方之美者有梁
山之犀象焉(犀牛皮角/象牙骨)西南之美者有華山之金石焉(黃金礝/石之屬)
西方之美者有霍山之多珠玉焉(霍山今在平陽永安縣東/北珠如今雜珠而精好)西北
之美者有崐崘虚之璆琳琅玕焉(璆琳美玉名琅玕狀似珠也/山海經曰崐崘山有琅玕樹)北
方之美者有幽都之筋角焉(幽都山名謂/多野牛筋角)東北之美者有斥
山之文皮焉(虎豹之屬皮/有縟綵者)中有岱岳與其五穀魚鹽生焉(言/泰)
(山有魚/鹽之饒)
　　　　九府
東方有比目魚焉不比不行其名謂之鰈(狀/似牛脾鱗細紫黑色/一眼兩片相合乃得行今)
(水中所在有之江/東又呼爲王餘魚)南方有比翼鳥焉不比不飛其名謂之鶼鶼
(似鳬青赤色一目/一翼相得乃飛)西方有比肩獸焉與邛邛岠虚比爲邛邛岠
虚齧甘草即有難邛邛岠虚負而走其名謂之蟨(吕氏春/秋曰北)
(方有獸其名爲蟨䑕前而兔後趨則頓走則顛然則邛邛岠虚亦冝䑕後而兔/前前髙不得取甘草故湏蟨食之今鴈門廣/武縣夏屋山中有獸形如兔而)
(大相負共行土俗/名之爲蟨䑕音厥)北方有比肩民焉迭食而迭望(此即半體之人/各有一鼻一孔)
(一臂一脚亦猶魚鳥/之相合更望備驚急)中有枳首蛇焉(岐頭蛇也或曰今江東呼兩/頭蛇爲越王約髮亦名弩絃)此四方
中國之異氣也
　　　　五方
邑外謂之郊郊外謂之牧牧外謂之野野外謂之林林外
謂之坰(邑國都也假令百里之國/五十里之界界各十里也)下溼曰隰大野曰平廣平曰原
髙平曰陸大陸曰阜大阜曰陵大陵曰阿可食者曰原(可種穀/給食)
陂者曰阪(阪陀/不平)下者曰溼(公羊傳曰/下平曰隰)歳曰葘(今江東呼初耕/地反草爲葘)二歳
曰新田(詩曰于/彼新田)三歳曰畬(易曰不/菑畬)
　　　　野
東至於泰逺西至於邠國南至於濮鈆北至於祝栗謂之
四極(皆四方極/逺之國)觚竹北戸西王母日下謂之四荒(觚竹在北北/戸在南西王)
(母在西日下在東皆四/方昬荒之國次四極者)九夷八狄七戎六蠻謂之四海(九夷在東八/狄在北七戎)
(在西六蠻在/南次四荒者)岠齊州以南戴日爲丹穴(岠去也/齊中也)北戴斗極爲空桐
(戴/值)東至日所出爲太平西至日所入爲太蒙(即蒙/汜也)太平之人
仁丹穴之人智太蒙之人信空桐之人武(地氣使/之然也)
　　　　四極
釋丘第十
丘一成爲敦丘(成猶重也周禮曰爲壇三成/今江東呼地髙堆者爲敦)再成爲陶丘(今濟隂定/陶城中有)
(陶/丘)再成銳上爲融丘(鐵頂/者)三成爲崐崘丘(崐崘山三重/故以名云)如椉者椉
丘(形似車椉也或云/椉謂稻田塍埒)如陼者陼丘(水中小/洲爲陼)水潦所止泥丘(頂上汚/下者)方
丘胡丘(形四/方)絕髙爲之京(人力/所作)非人爲之丘(地自/然生)水潦所還
埒丘(謂丘邊有界/埒水繞環之)上正章丘(頂/平)澤中有丘都丘(在池/澤中)當途梧丘
(途/道)途出其右而還之畫丘(言爲道/所規畫)途出其前戴丘(道出/丘南)途出
其後昌丘(道出/丘北)水出其前渻丘水出其後沮丘水出其右正
丘水出其左營丘(今齊之營丘淄/水過其南及東)如覆敦者敦丘(敦盂/也)邐迆沙
丘(旁行/連延)左髙咸丘右髙臨丘前髙旄丘(詩云旄丘/之葛兮)後髙陵丘偏
髙阿丘(詩云陟/彼阿丘)宛中宛丘(宛謂中/央隆髙)丘背有丘爲負丘(此解宛丘中央/隆峻狀如負一)
(丘於/背上)左澤定丘右陵泰丘(宋有太丘杜/云見史記)如畝畝丘(丘有壟界/如田畝)如陵
陵丘(陵大/阜也)丘上有丘爲宛丘(嫌人不了/故重曉之)陳有宛丘(今在陳/郡陳縣)晉有
濳丘(今在太原/晉陽縣)淮南有州黎丘(今在壽/春縣)天下有名丘五其三在
河南其二在河北(說者多以州黎宛營爲河南潜敦爲河北者案此方稱/天下之名丘恐此諸丘碌碌未足用當之殆自别更有)
(魁梧桀大者五但未詳/其名號今者所在耳)
　　　　丘
望厓洒而髙岸(厓水邊洒謂深也視/厓峻而水深者曰岸)夷上洒下不漘(厓上平坦而/下水深者爲)
(漘不/發聲)隩隈(今江東呼爲浦隩淮/南子曰漁者不爭隈)厓内爲隩外爲隈(别厓表/裏之名)畢堂牆
(今終南山道名畢/其邊若堂之牆)重厓岸(兩厓累/者爲岸)岸上滸(岸上/地)墳大防(謂/隄)涘爲
厓(謂水/邊)窮瀆汜(水無所/通者)谷者溦(通於/谷)
　　　　厓岸
釋山第十一
河南華(華隂/山)河西嶽(吴/嶽)河東岱(岱宗/泰山)河北恒(北嶽/恒山)江南衡(衡/山)
(南/嶽)山三襲陟(襲亦/重)再成英(兩山/相重)一成坯(書曰至/于太伾)山大而髙崧(今中/嶽嵩)
(高山蓋/依此名)山小而髙岑(言岑/崟)銳而髙嶠(言鐵/峻)卑而大扈(扈廣/貌)小而
衆巋(小山/叢羅)小山岌大山峘(岌謂/髙過)屬者嶧(言駱驛/相連屬)獨者蜀(蜀亦/孤獨)
上正章(山上/平)宛中隆(山中/央髙)山脊岡(謂山/長脊)未及上翠微(近上/旁陂)山頂
冢(山/巔)崒者厜㕒(謂山峯/頭巉巖)山如堂者密(形似堂室者尸子曰松柏/之䑕不知堂密之有美樅)如
防者盛(防/隄)巒山嶞(謂山形長狹者荆州謂/之巒詩曰嶞山喬嶽)重甗隒(謂山形/如累兩/甗甗甑山狀似之)
(因以/名云)左右有岸厒(夾山/有岸)大山宫小山霍(宫謂圍繞之禮記曰/君爲廬宫之是也)小山别
大山鮮(不相/連)山絕陘(連山中/斷絕)多小石磝(多礓/礫)多大石礐(多盤/石)多
草木岵無草木峐(皆見/詩)山上有水埒(有停/泉)夏有水冬無水
澩(有停/潦)山豄無所通谿(所謂窮瀆者雖無所/通與水注川同名)石戴土謂之崔嵬
(石山上/有土者)土戴石爲砠(土山上/有石者)山夾水澗陵夾水澞(别山陵間/水者之名)山
有穴為岫(謂巖/穴)山西曰夕陽(暮乃/見日)山東曰朝陽(旦即/見日)泰山爲
東嶽華山爲西嶽霍山爲南嶽(即天柱山/潜水所出)恒山爲北嶽(常/山)
嵩髙爲中嶽(大室/山也)梁山晉望也(晉國所望祭者今在馮/翊夏陽縣西北臨河上)
釋水第十二
泉一見一否爲瀐(瀐纔/有貌)井一有水一無水爲瀱汋(山海經曰天井/夏有水冬無水)
(即此/類也)濫泉正出正出涌出也(公羊傳曰直/出直猶正也)沃泉縣出縣出下出
也(從上/溜下)沈泉穴出穴出庂出也(從旁/出也)湀闢流川(通/流)過辨回川(旋/流)
灉反入(即河水決岀復還入者/河之有灉猶江之有沱)潬沙出(今江東呼水中/沙堆爲潬音但)汧出不流(水泉/潜出)
(便自停/成汙池)歸異出同流肥(毛詩傳曰所出/同所歸異爲肥)瀵大出尾下(今河東汾隂縣/有水口如車輪)
(許濱沸漏出其深無限名之爲瀵馮翊郃陽縣復有瀵亦如之相去數里而夾/河河中陼上又有一瀵瀵源皆潛相通在汾隂者人壅其流以爲陂種稻呼其)
(本所出處爲瀵魁/此是也尾猶底也)水醮曰厬(謂水/醮盡)水自河出爲灉(書曰灉/沮會同)濟爲濋
汶爲瀾洛爲波漢爲濳(書曰沱/潜旣道)淮爲滸江爲沱(書曰岷山導/江東别爲沱)
濄爲洵潁爲沙汝爲濆(詩曰遵彼汝濆皆大水/溢出别爲小水之名)水決之澤爲汧
(水決入澤中/者亦名爲汧)決復入爲汜(水出去/復還)河水清且灡漪大波爲瀾(言/渙)
(瀾)小波爲淪(言藴/淪)直波爲徑(有徑/涏)江有沱河有灉汝有濆(此/故)
(上水别出耳/所作者重見)滸水厓(水邊/地)水草交爲湄(詩曰居/河之湄)濟有深渉(渭濟渡/之處)
深則厲淺則揭揭者揭衣也(謂褰/裳也)以衣渉水爲厲(衣謂/禈)繇
膝以下爲揭繇膝以上爲渉繇帶以上爲厲(繇自/也)濳行
爲泳(水底行也晏子春秋曰濳/行逆流百歩順流七里)汎汎楊舟紼縭維之紼􁉕也(􁉕/索)
縭緌也(緌/繫)天子造舟(比舩/爲橋)諸侯維舟(維連/四舩)大夫方舟(併兩/舩)士特
舟(單/舩)庶人乗泭(併木/以渡)水注川曰谿注谿曰谷注谷曰溝注溝
曰澮注澮曰瀆(此皆道水轉相灌/注所入之處名)逆流而上曰泝洄順流而下曰
泝游(皆見/詩)正絕流曰亂(直横渡也書/曰亂于河)江河淮濟爲四瀆四瀆者
發原注海者也
　　　　水泉
水中可居者曰洲小洲曰陼小陼曰沚小沚曰坻人所爲爲
潏(人力/所作)
　　　　水中
河出崐崘虚色白(山海經曰河出崐崘/西北隅虚山下基也)所渠并千七百一川色
黃(潜流地中汩漱沙壤所受/渠多衆水溷淆冝其濁黄)百里一小曲千里一曲一直(公羊傳曰河/曲流河千里)
(一曲/一直)
　　　　河曲
徒駭(今在成平縣/義所未聞)太史(今所在/未詳)馬頰(河勢上廣下/狹狀如馬頰)覆鬴(水中可居往/往而有狀如)
(覆/釡)胡蘇(東莞縣今有胡/蘇亭其義未詳)簡(水道/簡易)絜(水多/約絜)鉤盤(水曲如鉤/流盤桓也)鬲津(水/多)
(阨狹可隔以/爲津而横渡)
　　　　九河
從釋地已下至九河皆禹所名也
爾雅卷中(經三千五百六十四字/注四千三百二十二字)
爾雅卷下
　　　　　　　　　　　郭璞注
　　　釋草第十三　釋木第十四
　　　釋蟲第十五　釋魚第十六
　　　釋鳥第十七　釋獸第十八
　　　釋畜第十九
釋草第十三
蒮山韭茖山葱葝山䪥蒚山蒜(今山中多有此菜皆如人/家所種者茖葱細莖大葉)薜
山蘄(廣雅云山蘄當歸當/歸今似蘄而麤大)椵木槿櫬木槿(別二名也似李樹華朝/生夕隕可食或呼曰及)
(亦曰/王蒸)术山薊(本草云术一名山薊/今术似薊而生山中)楊枹薊(似薊而肥大/今呼之馬薊)葥王蔧
(王帚也似藜其樹可以爲/埽蔧江東呼之曰落帚)菉王芻(菉蓐也今/呼鴟脚莎)拜蔏藋(蔏藋亦/似藜)蘩皤
蒿(白/蒿)蒿菣(今人呼青蒿香/中炙啖者爲菣)蔚牡菣(無子/者)齧彫蓬薦黍蓬(別蓬/種類)
􁅆䑕莞(亦莞屬也纎細似龍須/可以爲席蜀中出好者)葝䑕尾(可以/染皂)菥􁅁大薺(似薺葉/細俗呼)
(之曰/老薺)蒤虎杖(似紅草而麤大有/細刺可以染赤)孟狼尾(似茅今人/亦以覆屋)瓠棲瓣(瓠中瓣/也詩云)
(齒如/瓠棲)茹藘茅蒐(今之蒨也/可以染絳)果臝之實栝樓(今齊人呼/之爲天瓜)荼苦菜
(詩曰誰謂荼/苦苦菜可食)萑蓷(今茺蔚也葉似荏方莖白華/華生節閒又名益母廣雅云)虉綬(小草有雜/色似綬)粢稷(今/江)
(東人呼/粟爲粢)衆秫(謂黏/粟也)戎叔謂之荏菽(即胡/豆也)卉草(百草/揔名)萒雀弁(未/詳)
蘥雀麥(即燕/麥也)蘹烏薞萰菟荄蘩菟蒵(皆未/詳)蔩菟瓜
(莬瓜似/上瓜)茢薽豕首(本草曰彘盧一名蟾蠩蘭今/江東呼豨首可以煼蠶蛹)荓馬帚(似蓍可以/爲掃蔧)藱
懷羊(未/詳)茭牛蘄(今馬蘄葉細銳/似芹亦可食)葖蘆萉(萉冝爲菔蘆菔蕪菁屬/紫華大根俗呼雹葖)淔
(耳漢和帝時任城生黑黍或三/四實實二米得黍三斛八斗是)稌稻(今沛國/呼稌)葍藑茅(葍華有赤者爲/藑藑葍一種耳)
(亦猶菱苕華/黃白異名)臺夫須(鄭箋詩云臺可/以爲禦雨笠)藆藅(未/詳)莔貝母(根如小貝貟/而白華葉似)
(韭)荍蚍衃(今荆葵也似葵紫色謝氏云/小草多華少葉葉又翹起)艾冰臺(今艾/蒿)蕇亭歷(實/葉)
(皆似芥一名狗/薺廣雅云音典)苻鬼目(今江東有鬼目草莖似葛葉貟/而毛子如耳璫也赤色叢生)薜庾草(未/詳)
蔜􁓊􁓋(今蘩􁓋也或/曰鷄膓草)離南活莌(草生江南髙丈許大葉莖中有/瓤正白零陵人祖曰貫之爲樹)蘢
天蘥須葑蓯(未/詳)蒡隱荵(似蘇有毛今江東呼爲隱/荵藏以爲葅亦可瀹食)莤蔓于
(草生水中一名軒/于江東呼莤音猶)蓾蔖(作履/苴草)柱夫揺車(蔓生細葉紫華可食/今俗呼曰翹揺車)出隧
蘧𬞞(蘧𬞞似土菌生菰草中今/江東啖之甜滑音氊氍㲣)蘄茝蘪蕪(香草葉小如萋狀淮南子/云似蛇牀山海經云臭如)
(蘪/蕪)茨蒺蔾(布地蔓生細葉子/有三角刺人見詩)蘮蒘竊衣(似芹可食子大如麥兩/兩相合有毛著人衣)髦
顚蕀(細葉有刺蔓生一名/商蕀廣雅云女木也)雚芄蘭(雚芄蔓生斷之/有白汁可啖)􁓌莐藩(生山上/葉如韭)
(一曰/㮛母)蕍蕮(今澤/蕮)蔨鹿靃其實莥(今鹿豆也葉似大豆/根黄而香蔓延生)薃侯
莎其實媞(夏小正曰薃也者/莎䔺媞者其實)莞苻蘺其上蒚(今西方人呼蒲爲/莞蒲蒚謂其頭臺)
(首也今江東謂之苻蘺西方亦名/蒲中莖爲蒚用之爲席音羽翮)荷芙渠(别名芙蓉/江東呼荷)其莖茄其葉
蕸其本蔤(莖下白蒻/在泥中者)其華菡萏(見/詩)其實蓮(蓮謂/房也)其根
藕其中的(蓮中/子也)的中薏(中心/苦)紅蘢古其大者蘬(俗呼紅草爲/蘢鼓語轉耳)
蒫薺實(薺子/名)黂枲實(禮記曰苴/麻之有黂)枲麻(别二/名)須薞蕪(薞蕪/似羊)
(蹄葉細味/酢可食)菲蒠菜(菲草生下溼地似蕪/菁華紫赤色可食)蕢赤莧(今之莧/赤莖者)蘠蘼虋
冬(門冬一名滿/冬本草云)萹苻止(未/詳)濼貫衆(葉貟銳莖毛黑布地冬不/死一名貫渠廣雅云貫節)莙牛
薻(似薻葉大江/東呼爲馬薻)蓫薚馬尾(廣雅曰馬尾蔏陸本草云别名薚/今關西亦呼爲薚江東呼爲當陸)萍蓱
(水中浮蓱江東/謂之薸音瓢)其大者蘋(詩曰于/以采蘋)莃菟葵(頗似葵而小葉狀如/藜有毛汋啖之滑)芹
楚葵(今水中/芹菜)藬牛蘈(今江東呼草爲牛蘈者高尺餘許方莖葉長/而銳有穗穗間有華華紫縹色可淋以爲飲)藚
牛脣(毛詩傳曰水蕮也如藚/斷寸寸有節抜之可復)苹藾蕭(今藾蒿也初/生亦可食)連異翹(一名連/苕又名)
(連草本/草云)澤烏薞(即上/蘾也)傅横目(一名結縷俗/謂之鼔箏草)釐蔓華(一名/蒙華)蓤
蕨攗(蓤今水/中芰)大菊蘧麥(一名麥句/薑即瞿麥)薜牡(未/詳)葥山莓(今之木/莓也實)
(似藨莓而/大亦可食)齧苦蓳(今蓳葵也葉似栁/子如米汋食之滑)藫石衣(水苔也一名石髮江東/食之或曰藫葉似䪥而)
(大生水底/亦可食)蘜治蘠(今之秋/華菊)唐蒙女蘿女蘿菟絲(别四名詩云/爰采唐矣)苗
蓨(未/詳)茥蒛葐(覆葐也實似莓/而小亦可食)芨蓳草(即烏頭也江東/呼爲蓳音靳)虃百足(未/詳)
菺戎葵(今蜀葵也似葵/華如木槿華)蘻狗毒(樊光云俗/語苦如蘻)垂比葉(未/詳)蕧盜庚
(旋蕧/似菊)茡麻母(苴麻盛/子者)瓝九葉(今江東有草五葉共叢生一/莖俗因名爲五葉即此類也)藐茈草
(可以染紫一名/茈䓞廣雅云)倚商活脫(即離/南也)蘵黃蒢(蘵草葉似酸漿草小而白/中心黃江東以作葅食)藒
車芞輿(藒車香草/見離騷)權黃華(今謂牛芸草爲黃/華華黃葉似苜蓿)葞春草(一名芒草/本草云)
蔠葵蘩露(承露也大莖小/葉華紫黃色)菋荎藸(五味也蔓生/子叢在莖頭)蒤委葉(詩云/以茠)
(蒤/蓼)皇守田(似燕麥子如彫胡米可/食生廢田中一名守氣)鉤藈姑(鉤􁈘也一名王瓜實/如瓝瓜正赤味苦)望
椉車(可以爲索/長丈餘)困衱袶(未/詳)攫烏階(即烏杷也子連相著/狀如杷齒可以染皂)杜土鹵
(杜衡也似/葵而香)盱虺牀(蛇牀也一名/馬牀廣雅云)蔝蔜(未/聞)赤𫀆薊(即上/枹薊)菟奚顆
涷(𣢾涷也紫赤/華生水中)中馗菌(地蕈也似蓋今江東名爲/土菌亦曰馗厨可啖之)小者菌(大小/異名)菆
小葉(未/聞)苕陵苕(一名陵時/本草云)黃華蔈白華茇(苕華色異名/亦不同音沛)蘪
從水生(生於/水中)薇垂水(生於/水邊)薜山麻(似人家麻/生山中)莽數節(竹類也/節間促)桃
枝四寸有節(今桃枝節間/相去多四寸)粼堅中(竹類也/其中實)簢筡中(言其中/空竹類)仲無
笐(亦竹類/未詳)䈚箭萌(萌筍屬也周禮/曰/葅鴈醢)篠箭(別二/名)枹霍首素華
軌鬷(皆未/詳)芏夫王(芏草生海邊似莞藺今/南方越人采以爲席)藄月爾(即紫藄也/似蕨可食)葴馬
藍(今大葉/冬藍也)姚莖涂薺(未/詳)芐地黃(一名地髓江/東呼芐音怙)蒙王女(蒙即唐也/女蘿別名)
拔蘢葛(似葛蔓生有節江東呼爲龍/尾亦謂之虎葛細葉赤莖)藗牡茅(白茅/屬)菤耳苓耳(廣/雅)
(云枲耳也亦云胡枲江東呼爲常/枲或曰苓耳形似䑕耳叢生如盤)蕨􁉙(廣雅云紫藄非也初生/無葉可食江西謂之􁉙)蕎邛
鉅(今藥草大㦸/也本草云)繁由胡(未/詳)莣杜榮(今莣草似茅皮可/以爲繩索履屩也)稂童粱(稂/莠)
(類/也)藨麃(麃即莓也今江東呼爲藨莓/子似覆葐而大赤酢甜可啖)的薂(即蓮/實也)購蔏蔞(蔏蔞蔞/蒿也生)
(下田初出可啖/江東用羮魚)茢勃茢(一名石芸/本草云)葽繞蕀蒬(今逺莣也似麻黃赤/華葉銳而黃其上謂)
(之小草/廣雅云)茦刺(草刺針也關西謂之刺燕/北朝鮮之閒曰茦見方言)蕭萩(即/蒿)􁓌海薻(藥草也/一名海)
(蘿如亂髪生/海中本草云)長楚銚(今羊桃也或曰鬼桃葉似/桃華白子如小麥亦似桃)蘦大苦(今甘草也/蔓延生葉)
(似荷青黃莖赤有節節有/枝相當或二蘦似地黃)芣苢馬舄馬舄車前(今車前草大葉長穗/好生道邊江東呼爲)
(蝦蟆/衣)綸似綸組似組東海有之(綸今有秩嗇夫所帶糾青絲綸組綬/也海中草生彩理有象之者因以名)
(云)帛似帛布似布華山有之(草葉有象布帛者因/以名云生華山中)苀東蠡(未/詳)
緜馬羊齒(草細葉葉羅生而毛有似羊齒今/江東呼爲鴈齒繅者以取繭緒)萿麋舌(今麋舌草春生/葉有似於舌)
搴柜朐(未/詳)蘩之醜秋爲蒿(醜類也春時各有種名/至秋老成皆通呼爲蒿)芺薊其實荂
(芺與薊莖頭皆有蓊臺/名荂荂即其實音俘)蔈荂荼(即/芀)猋藨芀(皆芀荼之别名方/俗異語所未聞)葦
醜芀(其類皆/有芀秀)葭華(即今/蘆也)蒹薕(似萑而細髙數尺江/東呼爲蒹藡音廉)葭蘆(葦/也)菼
薍(似葦而小實中江/東呼爲烏蓲音丘)其萌虇(今江東呼蘆笋爲虇然則萑葦/之類其初生者皆名虇音繾綣)蕍芛
葟華榮(釋言云華皇也今俗呼草木華初生者爲/芛音䝐豬蕍猶敷蕍亦華之貌所未聞)卷施草拔心不
死(宿莽也/離騷云)荺茭(今江東呼藕紹緒如指空/中可啖者爲茭茭即此類)荄根(別二名俗呼/韭根爲荄)攫橐
含(未/詳)華荂也(今江東呼華/爲荂音敷)華荂榮也(轉相/解)木謂之華草
謂之榮不榮而實者謂之秀榮而不實者謂之英
釋木第十四
槄山榎(今之/山楸)栲山樗(栲似樗色小白生山/中因名云亦類漆樹)柏椈(禮記曰鬯/曰以椈)髡梱
(未/詳)椵柂(白椵也樹/似白楊)梅柟(似杏/實酢)柀煔(煔似松生江南可以爲舩/及棺材作柱埋之不腐)櫠椵(柚/屬)
(也子大如盂皮厚二三/寸中似枳食之少味)杻檍(似棣細葉葉新生可飼牛材中/車􁓍關西呼杻子一名土橿)楙木瓜(實如/小瓜)
(酢可/食)椋即來(今椋材/中車􁓍)栵栭(樹似檞樕而庳小子如細粟/可食今江東亦呼爲栭栗)檴落(可以/爲杯)
(器/素)柚條(似橙實酢/生江南)時英梅(雀/梅)楥柜桏(未詳或曰桏當爲柳柜/桏似柳皮可以煑作飲)栩杍
(柞/樹)味荎著(釋草已有此/名疑誤重出)藲荎(今之/刺榆)杜甘棠(今之/杜梨)狄臧橰貢綦
(皆未/詳)朹檕梅(朹樹狀似梅子如指/頭赤色似小㮈可食)朻者聊(未/詳)魄榽橀(魄大木細葉/似檀今江東)
(多有之齊人諺曰上/山斫檀榽橀先彈)梫木桂(今南人呼桂厚皮者爲木桂桂樹葉似枇杷而/大白華華而不著子叢生巖嶺枝葉冬夏常青)
(閒無/雜木)棆無疵(棆楩屬/似豫章)椐樻(腫節可/以爲杖)檉河柳(今河旁赤/莖小楊)旄澤柳(生澤/中者)
楊蒲柳(可以爲箭左傳/所謂董澤之蒲)權黃英輔小木(權輔皆/未詳)杜赤棠白者棠
(棠色異/異其名)諸慮山櫐(今江東呼櫐爲/藤似葛而麤大)欇虎櫐(今虎豆纒蔓林樹而生莢/有毛刺今江東呼爲㯿欇)
(音/涉)杞枸檵(今枸/杞也)杬魚毒(杬大木子似栗生南方/皮厚汁赤中藏卵果)檓大椒(今椒樹叢生實/大者名爲檓)
楰䑕梓(楸屬也今江/東有虎梓)楓欇欇(楓樹似白楊葉貟而岐/有脂而香今之楓香是)寓木宛童(寄生樹/一名蔦)
无姑其實夷(无姑姑榆也生山中葉貟而厚剥/取皮合漬之其味辛香所謂无夷)櫟其實梂(有梂彚/自裹)檖
羅(今楊檖也實似/梨而小酢可食)楔荆桃(今櫻/桃)旄冬桃(子冬/熟)榹桃山桃(實如桃而/小不解核)休
无實李(一名/趙李)痤椄慮李(今之/麥李)駁赤李(子/赤)棗壷棗(今江東呼棗大/而銳上者爲壷)
(壷猶/瓠也)邊要棗(子細腰今謂/之鹿盧棗)櫅白棗(即今棗/子白熟)樲酸棗(樹小實酢孟子/曰養其樲棗)
楊徹齊棗(未/詳)遵羊棗(實小而貟紫黒色今俗呼之爲/羊矢棗孟子曰曽晢嗜羊棗)洗大棗
(今河東猗氏縣出/大棗子如雞卵)煑塡棗(未/詳)蹶洩苦棗(子味/苦)晳無實棗(不著/子者)
還味棯棗(還味/短苦)櫬梧(今梧/桐)樸枹者(樸屬叢生者爲枹/詩所謂棫樸枹櫟)謂櫬采薪
采薪即薪(指解今/樵薪)棪㯈其(棪實似奈/赤可食)劉劉杙(劉子生山中實如梨/酢甜核堅出交趾)
櫰槐大葉而黒(槐樹葉大色/黒者名爲櫰)守宫槐葉晝聶宵炕(槐葉晝日聶/合而夜炕布)
(者名爲/守宮槐)槐小葉曰榎(槐當爲楸楸/細葉者爲榎)大而皵楸(老乃皮麤/皵者爲楸)小而皵
榎(小而皮麤皵者爲榎/左傳曰使擇美榎)椅梓(即/楸)桋赤梀白者梀(赤棟樹葉細而岥/銳皮理錯戾好叢)
(生山中中爲車􁓍白/梀葉貟而岥爲大木)終牛棘(即馬棘也其/刺麤而長)灌木叢木(詩曰集/於灌木)瘣
木苻婁(謂木病尫傴/癭腫無枝條)蕡藹(樹實繁/茂菴藹)枹遒木魁瘣(謂樹木叢生/根枝節目盤)
(結磈/磊)棫白桵(桵小木叢生有刺實/如耳璫紫赤可啖)棃山樆(即今/棃樹)桑辨有葚梔
(辨半/也)女桑桋桑(今俗呼桑樹小而/條長者爲女桑樹)榆白枌(枌榆先生葉却/著莢皮色白)唐棣
栘(似白楊江/東呼夫栘)常棣棣(今山中有棣樹/子如櫻桃可食)檟苦荼(樹小似梔子冬生葉/可煑作羹飲今呼早)
(采者爲荼晚取者爲茗/一名荈蜀人名之苦荼)樕樸心(槲樕/别名)榮桐木(即梧/桐)棧木干木(橿/木)
(也江東/呼木觡)檿桑山桑(似桑材中作/弓及車轅)木自弊柛(弊/踣)立死椔(不弊/頓)蔽
者翳(樹䕃翳覆地者/詩云其椔其翳)木相磨槸(樹枝相/切磨)棤皵(謂木皮/甲錯)梢梢櫂
(謂木无枝柯梢/櫂長而殺者)樅松葉柏身(今大廟梁材用此木尸子所謂/松柏之䑕不知堂宻之有美樅)檜柏葉
松身(詩曰檜/楫松舟)句如羽喬(樹枝曲卷/似鳥毛羽)下句曰朻上句曰喬如木楸
曰喬(楸樹性/其上竦)如竹箭曰苞(篠竹性/叢生)如松柏曰茂(枝葉/婆娑)如槐曰茂
(言亦扶/踈茂盛)柷州木髦柔英(皆未/詳)槐棘醜喬(枝皆/翹竦)桑柳醜條(阿/那)
(垂/條)椒榝醜莍(莍蓃子聚生成房貌今江東/亦呼莍榝似茱茰而小赤色)桃李醜核(子中有/核人)瓜曰
華之桃曰膽之棗李曰疐之樝棃曰鑚之(皆啖食治擇之名/樝似棃而酢澁見)
(禮/記)小枝上繚爲喬(謂細枝皆翹繚上/句者名爲喬木)無枝爲檄(檄櫂/直上)木族生爲
灌(族/叢)
釋蟲第十五
螜天螻(螻蛄也夏小/正曰螜則鳴)蜚蠦蜰(蜰即負/盤臭蟲)螾􁓏入耳(蚰/蜒)蜩蜋蜩(夏小/正傳)
(曰蜋蜩者/五彩具)螗蜩(夏小正傳曰螗蜩者蝘俗呼/爲胡蟬江南謂之螗􁇨音荑)蚻蜻蜻(如蟬而小方言云/有文者謂之螓夏)
(小正曰鳴/蚻虎懸)蠽茅蜩(江東呼爲茅截/似蟬而小青色)蝒馬蜩(蜩中最大/者爲馬蟬)蜺寒蜩(寒/螿)
(也似蟬而小青赤/月令曰寒蟬鳴)蜓蚞螇螰(即蝭螃也一名蟪/蛄齊人呼/螇螰)蛣蜣蜣蜋(黒甲蟲/噉糞土)蝎
蛣􁇸(木中/蠧虫)蠰齧桑(似天牛長/角體有白點喜齧桑/樹作孔入其中江東呼爲齧髮)諸慮奚相(未/詳)
蜉蝣渠略(似蛣蜣身狹而長有角黃黒色叢/生糞土中朝生暮死豬好啖之)蛂蟥蛢(甲蟲也大如虎/豆緑色今江東)
(呼黃蛢/音瓶)蠸輿父守瓜(今瓜中黃甲小蟲喜/食瓜葉故曰守瓜)蝚蛖螻(蛖螻螻/蛄類)不蜩王
蚥(未/詳)蛄䗐強䖹(今米穀中蠹小黒蟲是也/建平人呼爲䖹子音芈姓)不過蟷蠰(蟷蠰螗/蜋別名)其
子蜱蛸(一名􁓷蟭/蟷蠰卵也)蒺蔾蝍蛆(似蝗而大腹長/角能食虵腦)蝝蝮蜪(蝗子未有/翅者外傳)
(曰蟲舎/蚔蝝)蟋蟀蛬(今促織也/亦名青􁇾)蟼蟆(蛙/類)蛝馬䗃(馬蠲虳俗/呼馬􁓑)蛗螽蠜
(詩曰趯/趯阜蟲)草螽負蠜(詩云喓喓草/蟲謂常羊也)蜤螽蜙蝑(蜙䗥也俗/呼蝽䗲)蟿螽螇
蚸(今俗呼似蜙䗥而細長/飛翅作聲者爲螇蚸)土螽蠰谿(似蝗而小今/謂之土)螼蚓蜸蚕(即䖤/蟺也)
(江東呼/寒蚓)莫貈蟷蜋蛑(螗蜋有斧蟲江東呼石蜋孫/叔然以方言說此義亦不了)虰蛵負勞(或曰/即蜻)
(蛉也江東呼/狐䊍所未聞)蜭毛蠹(即/蛓)蟔蛅蟴(蛓屬也今青州人呼蛓爲蛅/蟴孫叔然云八角螫蟲失之)蟠䑕
負(瓮器/底蟲)蟫白魚(衣書中蟲/一名蛃魚)䖸羅(𧖟/䖸)螒天雞(小蟲黒身赤頭一/名莎雞又曰樗雞)傅
負版(未/詳)強蚚(即強/醜捋)蜉螪何(未/詳)螝蛹(𧖟/蝚)蜆縊女(小黒蟲赤頭喜自/經死故曰縊女)
蚍蜉大螘(俗呼爲/馬蚍蜉)小者螘(齊人呼/蟻蟻蛘)蠪朾螘(赤駮/蚍蜉)飛螘(有/翅)其
子蚳(蚳蟻卵周禮/曰蜃蚳醬)次蟗䵹鼄䵹鼄鼄蝥(今江東呼/蝃蝥音掇)土䵹
鼄(在地中/布網者)草䵹鼄(絡幕草/上者)土蠭(今江東呼大蠭在地中作房者爲/土蠭啖其子即馬蠭今荆巴閒呼)
(爲蟺/音憚)木蠭(似土蠭而小在樹上作房江/東亦呼爲木蠭又食其子)蟦蠐螬(在糞/土中)蝤蠐蝎(在水/中今)
(雖通名爲/蝎所在異)􁌨威委黍(舊說䑕􁈂別/名然所未詳)蟰蛸長踦(小䵹鼄長脚者/俗呼爲喜子)蛭蝚
至掌(未/詳)國貉蟲蠁(今呼蛹蟲爲蠁廣/推云土蛹蠁蟲)蠖版蠖(今蝍/􁀢)果臝蒲盧
(即細腰蠭也/俗呼爲蠮螉)螟蛉桑蟲(俗謂之桑蟃/亦曰戎女)蝎桑蠹(即蛣/􁇸)熒火即炤(夜/飛)
(腹下/有火)密肌繼英(未/詳)蚅烏蠋(大蟲如指似/𧖟見韓子)蠓蠛蠓(小蟲似蚋/喜亂飛)王蛈
蝪(即螘蝠似䵹鼄在穴中/有蓋今河北人呼蛈蝪)蟓桑繭(食桑葉作繭/者即今𧖟)雔由樗繭(食樗/葉)棘
繭(食棘/葉)欒繭(食欒/葉)蚢蕭繭(食蕭葉者/皆𧖟類)翥醜鏬(剖母背/而生)螽醜
奮(好奮迅/作聲)強醜捋(以脚自/摩捋)蠭醜螸(垂其/腴)蠅醜扇(好揺/翅)食苗心
螟食葉􁇟食節賊食根蟊(分别蟲啖食禾所/在之名耳皆見詩)有足謂之蟲
無足謂之豸
釋魚第十六
鯉(今赤/鯉魚)鱣(鱣大魚似鱏而短鼻口在頷下體有邪行甲/無鱗肉黃大者長二三丈今江東呼爲黃魚)鰋(今鰋額/白魚)鮎(別名/鯷江)
(東通呼/鮎爲鮧)鱧(鮦/也)鯇(今鱓魚似/鱒而大)鯊鮀(今吹沙小魚體/貟而有點文)鮂黒鰦(即白儵江/東呼爲鮂)鰼
鰌(今泥/鰌)鰹大鮦小者鮵(今青州呼/小鱺爲鮵)魾大鱯小者鮡(鱯似鮎而/大白色)鰝
大鰕(鰕大者岀海中長二三丈鬚長數/尺今青州呼鰕魚爲鰝音酆鄗)鯤魚子(凢魚之子/緫名鯤)鱀是鱁(鱀/䱜)
(屬也體似鱏尾如䱡魚大腹喙小銳而長齒羅生上下相銜鼻在/額上能作聲少肉多膏胎生健啖細魚大者長丈餘江中多有之)鱦小魚(家/語)
(曰其小者鱦魚也今江東亦/呼魚子未成者爲鱦音繩)鮥鮛鮪(鮪鱣屬也大者名王鮪小者名鮛鮪/今冝都郡自京門以上江中通出鱏)
(鱣之魚有一魚狀似鱣而小建/平人呼鮥子即此魚也音洛)鯦當魱(海魚也似鯿而大鱗肥美多鯁今/江東呼其最大長三尺者爲當魱)
(音/胡)鮤鱴刀(今之鮆魚也/亦呼爲魛魚)鱊鮬鱖鯞(小魚也似鮒子而黑俗呼/爲魚婢江東呼爲妾魚)魚有力
者鰴(強大/多力)魵鰕(出穢邪頭國/見吕氏字林)鮅鱒(似鱓子/赤眼)魴魾(江東呼魴魚爲/鯿一名魾音毗)鯬
鯠(未/詳)蜎蠉(井中小蛣蟩赤蟲/一名孑孑廣雅云)蛭蟣(今江東呼水中蛭/蟲入人肉者爲蟣)科斗活東(蝦/蟆)
(子)魁陸(本草云魁狀如海蛤貟而厚/外有理縱横即今之蚶也)蜪蚅(未/詳)鼁　蟾諸(似蝦蟆居/陸地淮南)
(謂之/去蚊)在水者黽(耿黽也似青蛙/大腹一名土鴨)蜌螷(今江東呼蚌長/而狹者爲螷)蚌含漿(蚌即/蜃也)
鼈三足能龜三足賁(山海經曰從山多三足鼈大若山多三足龜今/吴興郡陽羡縣君山上有池池中出三足鼈又)
(有六/眼龜)蚹蠃螔蝓(即蝸/牛也)蠃小者蜬(螺大者如斗出日南/漲海中可以爲酒杯)螖蠌小者
蟧(螺屬見埤蒼或曰即彭/螖也似蟹而小音滑)蜃小者珧(珧王珧/即小蚌)龜俯者靈(行頭/低)仰
者謝(行頭/仰)前弇諸果(甲前/長)後弇諸獵(甲後/長)左倪不類(行頭左/􁃠今江)
(東所謂左食/者以甲卜審)右倪不若(行頭右􁃠爲右/食甲形皆爾)貝居陸贆在水者蜬(水/陸)
(異名也貝中肉如/科斗但有頭尾耳)大者魧(書大傳曰大貝如車渠/車渠謂車􁓍即魧屬)小者鰿(今細貝亦有紫/色者出日南)
玄貝貽貝(黒色/貝也)餘貾黃白文(以黃爲質/白爲文點)餘泉白黃文(以白爲/質黃爲)
(文點今之紫貝以/紫爲質黒爲文點)蚆博而頯(頯者中央/廣兩頭銳)蜠大而險(險者謂/汚薄)􁈕小而
橢(即上小貝橢謂狹而/長此皆說貝之形容)蠑螈蜥蜴蜥蜴蝘蜓蝘蜓守宫也(轉/相)
(解博異語/别四名也)镻蝁(蝮屬大眼最有毒今/淮南人呼蝁子音惡)螣螣蛇(龍類也能興雲霧而/遊其中淮南云蟒蛇)蟒
王蛇(蟒蛇最大者/故曰王蛇)蝮虺博三寸首大如擘(身廣三寸頭大如人擘/指此自一種蛇名爲蝮)
(虺)鯢大者謂之鰕(今鯢魚似鮎四脚前似獮猴後似/狗聲如小兒啼大者長八九尺)魚枕謂之丁
(枕在魚頭骨中形似/篆書丁字可作印)魚腸謂之乙魚尾謂之丙(此皆似篆書字因/以名焉禮記曰魚)
(去乙然則魚之骨體盡/似丙丁之屬因形名之)一曰神龜(龜之最/神明)二曰靈龜(涪陵郡出大龜/甲可以卜縁中)
(文似瑇瑁俗呼爲靈龜即/今觜􁍏龜一名靈􁍏能鳴)三曰攝龜(小龜也腹甲曲折解能自張/閉好食蛇江東呼爲陵龜)四曰
寶龜(書曰遺我/大寶龜)五曰文龜(甲有文彩者河圖曰/靈龜負書丹甲青文)六曰筮龜(常在/著叢)
(下潜伏見/龜䇿傳)七曰山龜八曰澤龜九曰水龜十曰火龜(此皆說龜/生之處所)
(火龜猶火䑕耳物有含異氣者/不可以常理推然亦無所怪)
釋鳥第十七
隹其鳺鴀(今䳕/鳩)鶌鳩鶻鵃(似山鵲而小短尾青黒色/多聲今江東亦呼爲鶻鵃)鳲鳩鴶鵴
(今之布穀也江/東呼爲穫穀)鷑鳩鵧鷑(小黒鳥鳴自呼/江東名爲鳥鳴)鴡鳩王鴡(鵰類今江東呼/之爲鶚好在江)
(渚山邊食魚毛詩/傳曰鳥摯而有别)鵅鵋䳢(今江東呼鵂鶹爲鵋/䳢亦謂之鴝鵅音格)鶅鵵軌(未/詳)鴗天狗
(小鳥也青似翠食/魚江東呼爲水狗)鷚天鸙(大如鷃雀色似鶉好髙飛作/聲今江東名之天鷚音綢繆)鵱鷜鵝(今之/野鵝)
鶬麋鴰(今呼/鶬鴰)鵅烏􁅕(水鳥也似鶂而短鵛腹翅紫白/背上緑色江東呼烏􁅕音駮)舒鴈鵝(禮/記)
(曰出如舒鴈今/江東呼􁈥音加)舒鳧鶩(鴨/也)鳽鵁鶄(似鳧脚髙毛冠江東/人家養之以厭火災)輿鵛鷋
(未/詳)鵜鴮鸅(今之鵜鶘也好羣飛沈水食/魚故名洿澤俗呼之爲淘河)鶾天鷄(鶾鷄赤羽逸周書曰/文鶾若彩鷄成王時)
(蜀人/獻之)鷽山鵲(似鵲而有文彩/長尾觜脚赤)鷣負雀(鷣鷂也江南呼之爲鷣/善捉雀因名云音淫)齧齒
艾(未/詳)鶨䳢老(鴒鶨也俗/呼爲癡鳥)鳸鴳(今鴳/雀)桑鳸竊脂(俗謂之青雀觜曲/食肉好盗脂膏因)
(名/云)鳭鷯剖葦(好剖葦皮食其中蟲因名云/江東呼蘆虎似雀青班長尾)桃蟲鷦其雌鴱(鷦􁈒桃/雀也俗)
(呼爲/巧婦)鶠鳳其雌皇(瑞應鳥鷄頭蛇頸燕頷龜背/魚尾五彩色其髙六尺許)䳭鴒雝渠(雀屬也飛/則鳴行則)
(揺)鸒斯鵯鶋(雅烏也小而多羣腹下白/江東亦呼爲鵯烏音匹)燕白脰烏(脰/頸)鴽鴾母(鸙/也)
(青州呼/鴾母)密肌繫英(釋蟲以有此/名疑誤重)巂周(子巂鳥/出蜀中)燕燕鳦(詩云燕燕于/飛一名玄鳥)
(齊人/呼鳦)鴟鴞鸋鴂(鴟/類)狂茅鴟(今􁌵鴟也/似鷹而白)怪鴟(即鴟鵂也見廣雅今江/東通呼此屬爲怪鳥)梟
鴟(土/梟)鶛劉疾(未/詳)生哺鷇(鳥子須/母食之)生噣雛(能自/食)爰居雜縣(國/語)
(曰海鳥爰居漢元帝時琅邪有/大鳥如馬駒時人謂之爰居)春鳸鳻鶞夏鳸竊玄秋鳸竊
藍冬鳸竊黃桑鳸竊脂棘鳸竊丹行鳸唶唶宵鳸
嘖嘖(諸鳸皆因其毛色音/聲以爲名竊藍青色)鵖鴔戴鵀(鵀即頭上勝今亦呼爲戴/勝鵖鴔猶/鶝語聲轉耳)鶭澤
虞(今婟澤鳥似水鴞蒼黒色常在澤中見人輒鳴/喚不去有象主守之官因名云俗呼爲護田鳥)鶿鷧(即鸕鶿也觜頭/曲如鈎食魚)
鷯鶉其雄鶛牝痺(鴞䳺/屬)鸍沈鳧(似鴨而小長尾背上有文/今江東亦呼爲鸍音施)鴢頭
鵁(似鳧脚近尾略不能行/江東謂之魚鵁音髐箭)鵽鳩宼雉(鵽大如鴿似雌雉䑕脚無後指岐/尾爲鳥愍急羣飛出北方沙漠地)
萑老鵵(木兎也似鴟鵂而小兎頭/有角毛脚夜飛好食鷄)鶟鶦鳥(似雉青/身白頭)狂㝱鳥(狂鳥/五色)
(有冠見/山海經)皇黃鳥(俗呼黃離留/亦名摶黍)翠鷸(似燕紺色/生鬱林)鸀山烏(似烏而小赤/觜穴乳出西)
(方)蝙蝠服翼(齊人呼爲蟙䘃/或謂之仙䑕)晨風鸇(鷂屬詩曰/鴪彼晨風)鸉白鷢(似鷹尾/上白)
寇雉泆泆(即鵽/鳩也)鷆蟁母(似烏􁅕而大黃白雜文鳴如鴿聲/今江/東呼爲蚊母俗說此鳥常吐蚊故以名云)鷉
須鸁(鷉鷿鷉似鳧而/小膏中瑩刀)鼯䑕夷由(狀如小狐似蝙蝠肉翅翅尾項脅毛紫/赤色背上蒼艾色腹下黃喙頷雜白脚)
(短爪長尾三尺許飛且乳亦謂之飛生聲如/人呼食火煙能從髙赴下不能從下上髙)倉庚商庚(即鵹/黃也)鳺餔敊
(未/詳)鷹鶆鳩(鶆當爲/字之誤耳/左傳作/鳩是也)鶼鶼比翼(說已/在上)鵹黃楚雀(即/倉)
(庚/也)鴷斵木(口如錐長數寸常/斵樹食蟲因名云)鸄鶶鷵(似烏蒼/白色)鸕諸雉(未詳或云/即今雉)
鷺舂鉏(白鷺也頭翅背上皆有長翰毛今江/東人取以爲睫攡名之曰白鷺縗)鷂雉(青質/五彩)鷮雉(即鷮雞/也長尾)
(走且/鳴)鳪雉(黃色鳴/自呼)鷩雉(似山雞而小冠背毛黃/腹下赤項緑色鮮明)秩秩海雉(如雉而黒/在海中山)
(上)鸐山雉(長尾/者)雗雉鵫雉(今白鵫也江東呼/白雗亦名白雉)雉絶有力奮(最健/鬪)
伊洛而南素質五采皆備成章曰翬(翬亦雉屬言/其毛色光鮮)江淮而南
青質五采皆備成章曰鷂(即鷂/雉也)南方曰􁀂東方曰鶅北方
曰鵗西方曰鷷(說四方/雉之名)鳥䑕同穴其鳥爲鵌其䑕爲鼵(鼵/如)
(人家䑕而短尾鵌似鵽而小黃黒色入地三四尺䑕在内鳥在外今在隴西首/陽縣鳥䑕同穴山中孔氏尚書傳云共爲雄雌張氏地理記云不/爲牝牡)
鸛鷒鶝鶔如鵲短尾射之銜矢射人(或說曰鸛鷒鶝/鶔一名􁈧羿)鵲鵙醜
其飛也翪(竦翅/上下)鳶烏醜其飛也翔(布翅/翺翔)鷹隼醜其飛也翬
(鼓翅翬/翬然疾)鳧鴈醜其足蹼(脚指間有幕/蹼屬相著)其踵企(飛却伸其/脚跟企直)烏鵲醜
其掌縮(飛縮脚/腹下)亢鳥嚨(嚨謂喉嚨/亢即咽)其粻嗉(嗉者受食之處別/名嗉今江東呼粻)鶉
子鳼鴽子鸋(別䳺鶉/雛之名)雉之暮子爲鷚(晚生者今呼/少雞爲鷚)鳥之雌雄
不可别者以翼右掩左雄左掩右雌鳥少美長醜爲鶹
鷅(鶹􁆺猶留離詩/所謂留離之子)二足而羽謂之禽四足而毛謂之獸鵙伯
勞也(似鶷􁈁而大左/傳曰伯趙是)倉庚黧黃也(其色黧黒而/黃因以名云)
釋獸第十八
麋牡麔牝麎其子䴠(國語曰獸/長麕䴠)其跡躔(脚所/踐處)絶有力狄鹿
牡麚牝麀其子麛其跡速絶有力　􁈹牡麌(詩曰麀鹿/麋麌鄭康)
(成解即謂此/也但重言耳)牝麜其子麆其跡解絶有力豜狼牡貛牝狼
其子獥絶有力迅兎子嬎(俗呼/曰)其跡迒絶有力欣豕子豬
(今亦曰彘江東/呼狶皆通名)䝐豶(俗呼小豶/豬爲䝐子)幺幼(最後生者俗/呼爲幺豚)奏者豱(今豱豬短頭/皮理腠蹙)
豕生三豵二師一特(豬生子常多故/别其少者之名)所寢橧(橧其所/卧蓐)四豴皆白􁇤
(詩云有豕白/蹢蹢蹄也)其跡刻絶有力􁊯(即豕髙/五尺者)牝豝(詩云一/發五豝)虎竊毛謂
之虦貓(竊淺也詩曰/有貓有虎)貘白豹(似熊小頭庳脚黒白駁能舐食銅鐵及竹骨/節強直中實少髓皮辟濕或曰豹白色者别)
(名/貘)甝白虎(漢宣帝時南郡獲白/虎獻其皮骨爪牙)虪黒虎(晉永嘉四年建平秭歸縣檻得之/狀如小虎而黒毛深者爲班山海)
(經云幽都山/多玄虎玄豹)貀無前足(晉大康七年召陵扶夷縣檻得一獸似狗豹文有/角兩脚即此種類也或說貀似虎而黒無前兩足)
鼰䑕身長須而賊秦人謂之小驢(鼰似䑕而馬蹄一/歳千斤爲物殘賊)熊虎醜
其子狗絶有力麙(律曰捕虎一購錢/三于其狗半之)貍子􁊧(今或呼/豾貍)貈子貆
(其雌者名􁇼今江/東呼貉爲􁇽􁉒)貒子貗(貒豚也/一名貛)貔白狐其子􁅄(一名執夷/虎豹之屬)麝
父麕足(脚似麕/有香)豺狗足(脚似/狗)貙獌似貍(今山民呼貙虎之/大者爲貙豻音岸)羆如
熊黃白文(似熊而長頭髙脚猛憨多力/能拔樹木關西呼曰貑羆)麢大羊(麢羊似羊而大角/貟銳好在山崖間)麠
大麃牛尾一角(漢武帝郊雍得一角獸若麃/然謂之麟者此是也麃即麞)􁊔大麕旄毛狗足(旄/毛)
(㺜/長)魋如小熊竊毛而黃(今建平山中有此獸狀如熊而小毛/麆淺赤黃色俗呼爲赤熊即魋也)䝟貐
類貙虎爪食人迅走(迅/疾)狻麑如虦貓食虎豹(即師子也出西/域漢順帝時踈)
(勒王來獻犎牛及師子穆天/子傳曰狻猊日走五百里)驨如馬一角不角者騏(元康八年九眞/郡獵得一獸大)
(如馬一角角如鹿茸此即驨也今/深山中人時或見之亦有無角者)羱如羊(羱羊似吴羊而大/角角橢岀西方)麐麕身
牛尾一角(角頭有肉公羊/傳曰有麕而角)猶如麂善登木(健上/樹)貄脩毫(毫/毛)
(長)貙似貍(今貙虎也大/如狗文如貍)兕似牛(一角青色/重千斤)犀似豕(形似水牛豬頭/大腹􁃠脚脚有)
(三蹄黒色三角一在頂上一在額上一在鼻上鼻/上者即食角也小而不橢好食棘亦有一角者)彚毛刺(今蝟狀/似䑕)狒狒
如人被髮迅走食人(梟羊也山海經曰其狀如人面長脣黒身有毛及/踵見人則笑交廣及南康郡山中亦有此物大者)
(長丈許俗呼/之曰山都)貍狐貒貈醜其足蹯(皆有/掌蹯)其跡􁊘(􁊘指/頭處)蒙頌猱
狀(即蒙貴也狀如蜼而小紫黒色可畜健捕䑕/勝於貓九眞日南皆出之猱亦獼猴之類)猱蝯善援(便攀/援)貜父
善顧(貑貜也似獼猴而大色/蒼黒能貜持人好顧盼)威夷長脊而泥(泥少/才力)麔麚短脰(脰/項)
贙有力(出西海大秦國有養/者似狗多力獷惡)豦迅頭(今建平山中有豦大如狗似獼/猴黃黒色多髯鬛如奮迅其頭)
(能舉石擿/人貜類也)蜼卭鼻而長尾(蜼似獼猴而大黃黒色尾長數尺似獺尾朱/有岐鼻露/向上雨即自縣於樹以尾塞鼻)
(或以兩指江東人亦/取養之爲物捷健)時善椉領(好登/山峯)猩猩小而好啼(山海經曰人/面豕身能言)
(語今交阯封谿縣出猩/猩狀貛㹠聲似小兒啼)闕洩多狃(說者云脚/饒指未詳)
　　　　寓屬
鼢䑕(地中/行者)鼸䑕(以頰裏/藏食)鼷䑕(有螫/毒者)鼶䑕(夏小正曰/鼶鼬則穴)鼬䑕(今鼬似/鼦赤黃)
(色大屋啖䑕江/東呼爲鼪音牲)鼩䑕(小/鼩也/亦名/鼩)鼭䑕(未/詳)鼣䑕(山海經說獸云狀如/鼣䑕然形則未詳)鼫
䑕(形大如䑕頭似兎尾有毛青黃色好在田/中食粟豆關西呼爲鼩䑕見廣雅音瞿)鼤䑕鼨䑕(皆未/詳)豹文
鼮䑕(䑕文彩如豹者漢武帝時得此/䑕孝廉郎終軍知之賜絹百匹)鼳䑕(今江東山中有鼰䑕狀如䑕/而大蒼色在樹木上音巫覡)
　　　　䑕屬
牛曰齝(食之已乆/復出嚼之)羊曰齥(今江東呼齝/爲齥音漏洩)麋鹿曰齸(江東名咽爲齸齸/者䶗食之所在依)
(名/云)鳥曰嗉(咽中裹/食處)寓䑕曰嗛(頰裹貯食處寓謂獼/猴之類寄寓木上)
　　　　齸屬
獸曰釁(自奮/釁)人曰撟(頻伸/夭撟)魚曰須(鼔/須息)鳥曰臭(張兩翅皆/氣體所須)
　　　　須屬
釋畜第十九
騊駼馬(山海經云北海内有獸/狀如馬名騊駼色青)野馬(如馬而小/岀塞外)駮如馬倨牙食虎
豹(山海經云有獸名駮如白馬/黒尾倨牙音如鼓食虎豹)騉蹄趼善陞甗(甗山形似甑上大下/小騉蹄蹄如趼而健)
(上山秦時/有騉蹄苑)騉駼枝蹄趼善陞甗(騉駼亦似/馬而牛蹄)小領盜驪(穆天子傳曰/天子之駿盜)
(驪緑耳又曰右服盗/驪盜驪千里馬領頸)絶有力駥(即馬髙/八尺)膝上皆白惟馵四骹皆
白驓(骹膝/下也)四蹢皆白首(俗呼爲/踏雪馬)前足皆白騱後足皆白翑前
右足白啓(左傳白/啓服)左白踦(前左/脚白)後右足白驤左白馵(後左脚白易/曰震爲馵足)
駵馬白腹騵(駵赤色/黒鬛)驪馬白跨驈(驪黒色/跨髀閒)白州驠(州/竅)尾本白騴
(尾枺/白)尾白駺(俱尾/毛白)馰顙白顚(戴星/馬也)白達素縣(素鼻莖也俗所/謂漫髗徹齒)面
足(尚/疾)
　　　　馬屬
犘牛(出巴中/重千斤)犦牛(即犎牛也領上肉犦胅起髙二尺許狀如橐駝肉鞍一/邊健行者日三百餘里今交州合浦徐聞縣出此牛)
犤牛(犤牛庳小今之㹄牛也又/呼果下牛出廣州髙涼郡)魏牛(即犪牛也如牛而大肉數千斤/出蜀中山海經曰岷山多犪牛)犣
牛(旄牛也髀膝/尾皆有長毛)犝牛(今無/角牛)犑牛(未/詳)角一俯一仰觭(牛角/低仰)皆踴
觢(今竪/角牛)黒脣犉(毛詩傳曰黃牛黒脣/此冝通謂黒脣牛)黒眥牰(眼眥/黒)黒耳犚黒
腹牧黒脚犈(皆别牛黒/所在之名)其子犢(今青州呼/犢爲)體長牬(長身/者)絶有
力欣犌
　　　　牛屬
羊牡羒(謂吴羊/白羝)牝牂(詩曰牂/羊墳首)夏羊(黒羖/䍽)牡羭(黒羝也歸藏/曰兩壷兩羭)牝羖(今/人)
(便以牂羖爲/白黒羊名)角不齊觤(一短/一長)角三觠羷(觠角/三匝)羳羊黃腹(腹下/黃)未
成羊羜(俗呼五月/羔爲羜)絶有力奮
　　　　羊屬
犬生三猣二師一玂(此與豬生子義/同名亦相出入)未成毫狗(狗子未生/㲦毛者)長喙獫
短喙猲獢(詩曰載/獫猲獢)絶有力狣尨狗也(詩曰無使/尨也吠)
　　　　狗屬
雞大者蜀(今蜀/雞)蜀子雓(雛子/名)未成雞僆(今江東呼雞少/者曰僆音練也)絶有
力奮(諸物有氣力多者無不/健自奮迅故皆以名云)
　　　　雞屬
馬八尺爲駥(周禮云馬八/尺已上爲駥)牛七尺爲犉(詩曰九十其/犉亦見尸子)羊六尺爲羬
(尸子曰大羊/爲羬六尺)彘五尺爲􁊯(尸子曰大豕爲􁊯五尺/今漁陽呼猪大者爲􁊯)狗四尺爲獒(公羊傳/曰靈公)
(有害狗謂之獒也尚書孔氏/傳曰犬髙四尺曰獒即此義)雞三尺爲鶤(陽溝巨鶤/古之名雞)
　　　　　六畜
爾雅卷下
(經三千一百一十三字/注七千八百九十字)
