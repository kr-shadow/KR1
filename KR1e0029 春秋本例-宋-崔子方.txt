#+TITLE: 春秋本例-宋-崔子方
#+DATE: 2018-05-12 10:14:27
#+SOURCE: github.com/kanripo/KR1e0029 master 9f6ccd05                
欽定四庫全書　　　　　經部五
　春秋本例　　　　　　春秋類
　　提要
　　　　(臣/)等謹案春秋本例二十卷宋崔子方撰子
　　　　方字彦直涪陵人為人介而有守黄庭堅極
　　　　稱其賢紹聖中罷春秋取士子方三上書乞
　　　　復之不報其為是書也大㫖謂聖人之書編
　　　　年以為體舉時以為名著日月以為例而日
　　　　月之例又其本乃列一十六門皆以日月時
　　　　例之而分著例變例二則州分部居自成條
　　　　理考春秋公羊榖梁二傳専以日月為例固
　　　　有穿鑿破碎之病然二傳之作去聖人時代
　　　　猶近遞相授受其學必有所傳自啖助趙匡
　　　　陸淳諸人廢例言經舉漢晉以來相傳師説
　　　　一概斥之亦不免於憑臆自用子方是書陳
　　　　振孫書録解題譏其墨守公羊未始不中其
　　　　失顧能於新學方熾異説漸起之時獨硜硜
　　　　守先儒之舊訓雖所言不免膠固而要不失
　　　　為謹嚴視後來無所師承而敢於放言髙論
　　　　者固猶有先儒篤實之遺矣春秋家有此一
　　　　書亦未始非補偏救弊之道也乾隆四十二
　　　　年三月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
春秋本例序
春秋之法以為天下有中外侯國有大小位有尊卑情
有䟽戚不可得而齊也是故詳中夏而略外域詳大國
而略小國詳内而略外詳君而略臣此春秋之義而日
月之例所從生也著日以為詳著時以為略又以詳略
之中而著月焉此例之常也然而事固有輕重矣安可
不詳所重而略所輕乎其槩所重者日其次者月又其
次者時此亦易明爾然而以事之輕重錯於大小尊卑
䟽戚之閒又有變例以為言者此日月之例至於參差
不齊而後世之論所以不能合也今考之春秋之法權
事之輕重而著為之例分其類而條次之可以具見而
不疑若夫事有疑於其例者則備論焉且嘗論聖人之
書編年以為體舉時以為名著日月以為例春秋固有
例也而日月之例葢其本也故號本例嗚呼學者苟通
乎此則於春秋之義斯過半矣
欽定四庫全書
　春秋本例卷一
　　　　　　　　　　　　宋　崔子方　撰
例目
王門
例日(凡三/)
　　師敗　　崩　　葬
例月(凡四/)
　　居　　入　　狩　　殺其弟
王后門(王姬附/)
例日(凡一/)
　　卒(王姬/)
例月(凡三/)
　　逆王后　　王后歸　　王姬歸
例時(凡一/)
　　内逆王姬
王臣門
例日(凡一/)
　　卒
例月(凡五/)
　　立　　奔　　救　　殺　　葬
例時(凡三/)
　　來　　來求　　來聘
凡王事門
例月(凡七/)
　　王室亂　　使來聘　錫命　　歸脤
　　歸賵　　　使求　　㑹葬
公門
例日(凡七/)
　　即位　　朝　　盟　　孫　　喪至
　　薨　　　葬
例月(凡二十五/)
　　會　　如　　至　　在　　居　　還
　　復　　次　　遇　　至　　以　　城
　　侵　　伐　　圍　　取　　追　　救
　　納　　狩　　觀　　視　　平國　成亂
　　釋諸侯
子門
例日(凡二/)
　　生　　卒
夫人門
例日(凡六/)
　　入　　致　　孫　　喪至　　薨　　葬
例月(凡八/)
　　公納幣　公逆女　姑逆婦　大夫逆女
　　至　大夫以夫人至　歸　饗
例時(凡六/)
　　㑹　　如　　至　　大夫納幣　諸侯逆女
　　大夫宗婦覿
内女門
例日(凡一/)
　　卒
例月(凡四/)
　　大夫為君逆　　歸　　執　　葬
例時(凡十二/)
　　来納幣　　大夫自逆　　致女　　来媵
　　来　　来歸　　復歸　　遇　　逆婦
　　求婦　朝子　　逆喪
内大夫門
例日(凡三/)
　　奔　　刺　　卒
例月(凡二/)
　　盟　　執
例時(凡二十五/)
　　莅盟　㑹　　如　　至　　来　　来歸
　　還　　復　　逆　　媵　　告糴　乞師
　　墮邑　疆田　城　　入邑　侵　　伐
　　圍　　取　　救　　次　　戍　　歸喪
　　如葬
宗廟郊祭門
例日(凡十一/)
　　立宫　作主　郊　　禘　　大事　烝
　　嘗　　有事　繹　　從祀　納鼎
例月(凡五/)
　　考宫獻羽　　卜郊　　用牲于社
　　不告月猶朝廟　　屋壞
例時(凡二/)
　　丹楹　　刻桷
内戎事門
例日(凡五/)
　　戰　　敗　　治兵　　大閱　　焚邑
例月(凡三/)
　　作軍　舍軍　作甲
凡内事門
例月(凡三/)
　　諸侯来盟　　肆眚　　邑潰
例時(凡四十九/)
　　来盟　　来朝　　来聘　　来㑹　来唁
　　来言　　来求　　来輸平　胥命　凡来
　　以来　　逃来　　来獻㨗　来歸俘
　　来歸襚　来奔䘮　来㑹葬　侵我　伐我
　　圍内邑　入内邑　取内邑　取内田
　　内入邑　内取邑　内取田　歸内田
　　假田　　稅畝　　田賦　　蒐　　狩
　　乞師　　来乞師　平　　　戍　　次
　　師救　　師圍　　師還　　歸　　城
　　築　　　作　　　浚　　　毁　　竊
　　得　　　取殺
凡外事門
例日(凡十一/)
　　戰　　敗　　入　　滅　　國滅以君歸
　　國君滅　　　誘殺國君　　盜弑國君
　　執國君用之　　弑君　　　卒
例月(凡十七/)
　　諸侯盟　立君　　執國君　獲國君
　　釋國君　國君奔　國君歸　國君入
　　敗小國　入小國　滅小國　戕國君
　　國遷　　國潰　　亡　　克　　葬
例時(凡四十七/)
　　諸侯㑹　大夫盟　大夫㑹　相如　如㑹
　　如師　　乞盟　　平　　　還　　次
　　遇　　　以　　　逃歸　　大去
　　小國君奔　　小國君入　　小國君歸
　　執小國君　　大夫奔　　　大夫歸
　　大夫入　叛　殺世子　　　殺君之子
　　執世子用之　殺大夫　　　盜殺大夫
　　獲大夫　執大夫　放大夫　討賊　侵
　　伐　　圍　　取　　救　　納　　降
　　戍　　襲　　殱　　弃師　取師　遷邑
　　入郛　城　　小國葬
外域門
例月(凡八/)
　　公與盟　滅諸國　入諸國　敗諸國
　　為諸國滅　　國滅以君歸　弑君　卒
例時(凡十六/)
　　諸國與盟　　諸國與戰　　為諸國敗
　　為諸國侵　　為諸國伐　　為諸國圍
　　侵諸國　伐諸國　圍諸國　救諸國
　　執歸　　誘殺　　相滅　　相入
　　相敗　　相伐
内災異門
例日(凡六/)
　　日食　　地震　　震電　　山崩
　　星變　　災
例月(凡二/)
　　雨雪　　隕霜
例時(凡十二/)
　　有年　　無麥禾　李梅實　大水　旱
　　饑　　　有蜚　　有蜮　　多麇
　　有鸜鵒　蝝生　　獲麟
不著例(凡八/)
　　星孛　　雹　　　無冰　　雨木冰
　　螟　　　螽　　　雩　　　不雨
外災異門(凡一/)
　　災
例時(凡七/)
　　大災　　火　　　山崩　　大水
　　雨螽　　隕石　　鶂退飛
　
　
　
　
　
　
　
　
　
　
　
　春秋本例卷一
欽定四庫全書
　春秋本例卷二
　　　　　　　　　　　　宋　崔子方　撰
王門
例日
師敗
　　成元年秋王師敗績于茅戎(以時志而知例日者/春秋以軍事為重故)
　　　(凡戰敗例皆日則王師之敗固當日矣王者之/師天下莫敢校今茅戎乃能敗之春秋深惡焉)
　　　(故其詞使若王師自敗于彼云/爾又特略其事而以時志也)
　　　　右一變例
崩
　　隐三年三月庚戌天王崩
　　桓十五年春三月乙未天王崩
　　僖八年冬十有一月丁未天王崩
　　文八年秋八月戊申天王崩
　　宣二年冬十月乙亥天王崩
　　成五年冬十有一月己酉天王崩
　　襄元年秋九月辛酉天王崩
　　襄二十八年冬十有二月甲寅天王崩
　　昭二十二年夏四月乙丑天王崩
　　　　右九著例
葬
　　莊三年夏五月葬桓王(其不日葢譏也譏/不及禮而葬也)
　　文九年春二月辛丑葬襄王
　　宣三年春王正月𦵏匡王
　　襄二年春王正月𦵏簡王
　　昭二十二年夏六月𦵏景王
　　　　右五著例一變例四(五書葬其不及禮者四/何其失禮多耶且凡葬)
　　　　(皆以内往葬為詞春秋九書王崩而書葬五/則内之不赴葬者凡四也以天子之葬而諸)
　　　　(侯不往㑹者如此之多則宜其不及/禮者亦多也有以見王室之微矣)
例月
居
　　僖二十四年冬天王出居于鄭(王者無外然則天/王之出見不能乎)
　　　(其家而出也其曰出失内之辭爾然於外猶得/其所居焉故曰天王出居于鄭也夫貴為天子)
　　　(而不能容其母弟以得罪于母亦甚/矣故春秋盡其辭且不月以見譏)
　　昭二十二年六月劉子單子以王猛居于皇(王猛/非正)
　　　(例不月此承/𦵏景王月)
　　昭二十三年秋七月天王居于狄泉
　　　　右三著例一其變例二
入
　　昭二十二年秋劉子單子以王猛入于王城(入王/城不)
　　　(月知居于皇亦不月者也居入不月/然後知王猛之非正而春秋譏矣)
　　昭二十六年冬十月天王入于成周
　　　　右二著例一其變例一
狩
　　僖二十八年冬天王狩于河陽(温河陽之邑也晉/文始霸㑹諸侯于)
　　　(温而王適於是時為河陽之狩葢王實畏晉欲/来㑹之故假狩事以行耳春秋不月王之行所)
　　　(以見譏而三家皆謂再致天/王諱之似誤矣詳具經觧)
　　　　右一變例
殺其弟
　　襄三十年五月天王殺其弟佞夫
　　　　右一著例
王后門(王姬附/)
例日
卒
　　莊二年秋七月齊王姬卒
　　　　右一(王后外夫人卒葬皆不書王姬由魯嫁/猶内女且来赴故卒之也死人之重事)
　　　　(例皆日然不以是為譏王姬不日卒/葢闕也凡薨卒有不日者皆類此)
例月
逆王后
　　桓八年冬十月祭公来遂逆王后于紀(承雨/雪月)
　　襄十五年二月劉夏逆王后于齊(承盟月王后天/下之母而使士)
　　　(逆士賤非所以逆王后也/故不月以見之詳具經解)
　　　　右二變例
王后歸
　　桓九年春紀季姜歸干京師(自紀言之/猶略也)
　　　　右一變例
王姬歸
　　莊元年冬十月王姬歸于齊(承陳侯/卒月)
　　莊十一年冬王姬歸于齊
　　　　右二變例(内女歸例月知王姬歸亦例月矣/王姬歸不書主我故書齊魯仇讎)
　　　　(之國而為之主婚姻雖有天子/之命可以辭矣故不月以見譏)
例時
内逆王姬
　　莊元年夏單伯逆王姬(齊魯仇讎之國而為之主/婚姻雖有天子之命可以)
　　　(辭矣故不月以見/譏逆王姬例月)
　　　　右一變例
王臣門
例日
卒
　　隐三年夏四月辛卯尹氏卒
　　文三年夏五月王子虎卒
　　昭二十二年冬十月王子猛卒
　　定四年秋七月劉卷卒
　　　　右四著例一其失日三
例月
立
　　昭二十三年秋七月尹氏立王子朝
　　　　右一著例
奔
　　成十二年春周公出奔晉(凡自周無出周公之出/不能乎其國而出也周)
　　　(公有國於王畿矣故特從小國例而不月/不月然後知周公不能乎其國而出明矣)
　　襄三十年五月王子瑕奔晉
　　昭二十六年冬十月尹氏召伯毛伯以王子朝奔
　　　楚
　　　　右三著例二其變例一
救
　　莊六年春王正月王人子突救衞(救例時善其能/救衛也故詳志)
　　　(而月/之也)
　　　　右一著例
殺
　　宣十五年六月王扎子殺召伯毛伯
　　　　右一著例
葬
　　定四年秋七月葬劉文公
　　　　右一著例
例時
来
　　隐元年冬十有二月祭伯来(為天子之大夫而私/覿諸侯罪矣故月之)
　　　(以見譏凡/来例時)
　　　　右一著例
来求
　　隐三年秋武氏子来求賻
　　文九年春毛伯来求金
　　　　右二著例
来聘
　　莊二十三年春祭叔来聘
　　　　右一著例
凡王事門
例月
王室亂
　　昭二十二年六月王室亂
　　　　右一著例
使来聘
　　隐七年冬天王使凡伯来聘
　　隐九年春天王使南季来聘
　　桓四年夏天王使宰渠伯糾来聘
　　桓五年夏天王使仍叔之子来聘
　　桓八年春正月天王使家父来聘(承烝月/)
　　僖三十年冬天王使宰周公来聘
　　宣十年秋天王使王季子来聘
　　　　右七變例(以時志而知例月者春秋之例以/尊卑為詳略故凡王事未有不月)
　　　　(者其不月志者譏也周官時聘以諭諸侯之/志則王使来聘葢可也然終春秋之世周之)
　　　　(聘魯者七而魯之臣如京師者五見周之所/以交魯之禮厚而魯之所以事周之禮薄而)
　　　　(上下皆失之矣春秋之所不與故於内之如/京師者不言聘而於王使来聘則去月以見)
　　　　(譏/)
錫命
　　莊元年冬十月王使榮叔来錫桓公命
　　文元年夏四月天王使毛伯来錫公命
　　成八年秋七月天子使召伯来錫公命
　　　　右三著例
歸脤
　　定十四年秋天王使石尚来歸脤(周官歸脤以交/諸侯之福則王)
　　　(使歸脤葢可也用見周之交魯之禮厚而魯之/所以事周之禮薄而上下皆失之矣春秋之所)
　　　(不與故猶不月以見/譏與来聘不月同例)
　　　　右一變例
歸賵
　　隐元年秋七月天王使宰咺来歸惠公仲子之賵
　　文五年春王正月王使榮叔歸含且賵
　　　　右二著例
使求
　　桓十五年春二月天王使家父来求車
　　　　右一著例
㑹葬
　　文元年二月天王使叔服来㑹葬
　　文五年三月王使召伯来㑹葬
　　　　右二著例
　
　
　春秋本例卷二
欽定四庫全書
　春秋本例卷三
　　　　　　　　　　　　宋　崔子方　撰
公門
例日
即位
　　桓元年春王正月公即位
　　文元年春王正月公即位
　　宣元年春王正月公即位
　　成元年春王正月公即位
　　襄元年春王正月公即位
　　昭元年春王正月公即位
　　定元年六月戊辰公即位
　　哀元年春王正月公即位
　　　　右八著例一其變例七(七以月志而知例日/者内之重事例當日)
　　　　(也凡君薨子繼於是即位然則即位當在先/君之年嫌一年而二君故於嗣君之年正月)
　　　　(書之追治之也見即位者嗣君之始焉爾追/治之事不可以日志也定公則異是矣故以)
　　　　(日即位口即/位其例也)
朝
　　僖二十八年五月癸丑公朝于王所
　　是年冬壬申公朝于王所(有日無月/葢月闕)
　　　　右二著例
盟
　　隐元年三月公及邾儀父盟于蔑(公始即位不能/自信而顧與邾)
　　　(為盟卒又渝之故不/日以見譏公盟例日)
　　隐六年夏五月辛酉公㑹齊侯盟于艾
　　隐八年九月辛卯公及莒人盟于浮来
　　桓元年夏四月丁未公及鄭伯盟于越
　　桓十二年夏六月壬寅公㑹把侯莒子盟于曲池
　　是年秋七月丁亥公㑹宋公燕人盟于榖丘
　　是年冬十有一月丙戌公㑹鄭伯盟于武父
　　桓十七年春正月丙辰公㑹齊侯紀侯盟于黄
　　是年二月丙午公㑹邾儀父盟于趡
　　莊九年春公及齊大夫盟于蔇(是時齊無君其曰/齊大夫衆辭也雖)
　　　(然當其無君可以無盟矣又不正公之釋怨/而與仇盟春秋深惡焉故不月與日以見譏)
　　莊十三年冬公㑹齊侯盟于柯(是時魯亦強國而/鄰於齊齊欲圗霸)
　　　(而魯數不㑹故齊為柯之盟以親魯也齊桓不/能修徳以来諸侯而顧為私盟以屬魯以桓公)
　　　(為病矣且公前年納其仇不克親與齊戰今乃/從而受盟以公亦病矣故不月與日以見譏)
　　莊十六年冬十有二月㑹齊侯宋公陳侯衞侯鄭
　　　伯許男曹伯滑伯滕子同盟于幽(公羊曰公㑹/當從公羊加)
　　　(公字桓盟不/日齊始霸也)
　　莊二十二年秋七月丙申及齊髙傒盟于防(著日/而盟)
　　　(葢公盟也不言公大夫不敵也且又喪盟何以/不譏譏䘮盟例去日去日則無用見其為公盟)
　　　(也春秋欲有所見者/不嫌矣詳具經觧)
　　莊二十三年冬十有二月甲寅公㑹齊侯盟于扈
　　　(桓盟不日不正齊魯之為/是盟復日之以見譏也)
　　莊二十七年夏六月公㑹齊侯宋公陳侯鄭伯同
　　　盟于幽(齊桓始霸也凡桓文/之盟不日以著其信)
　　閔元年秋八月公及齊侯盟于落姑(桓盟/不日)
　　僖五年秋八月諸侯盟于首止(桓盟/不日)
　　僖七年秋七月公㑹齊侯宋公陳世子款鄭世子
　　　華盟于寗母(桓盟/不日)
　　僖八年春王正月公㑹王人齊侯宋公衞侯許男
　　　曹伯陳世子款盟于洮(桓盟/不日)
　　僖九年九月戊辰諸侯盟于葵丘(桓盟不日以著/其信且葵丘之)
　　　(盟束牲載書而不歃血加五命以令諸侯此桓/公之盛而反加日何也周襄之末天下無王諸)
　　　(侯有能行王政而興起者則易然也以桓公之/盛管仲之賢而不能有志乎此乃區區為霸者)
　　　(之政此孔子之門所以小管仲而下桓文雖然/當是時攘戎狄安中國九合諸侯免民於左祍)
　　　(之患者桓公之功也春秋與其霸而小其不至/於王故於九合之㑹則信之以著其美而於葵)
　　　(丘之盟則變例以見譏焉然獨於是盟然後見/譏何也猶曰桓之盛極此而己無能為矣故譏)
　　　(之/也)
　　僖十五年三月公㑹齊侯宋公陳侯衞侯鄭伯許
　　　男曹伯盟于牡丘(桓盟/不日)
　　僖二十一年十有二月癸丑公㑹諸侯盟于薄釋
　　　宋公
　　僖二十五年冬十有二月癸亥公㑹衞子莒慶盟
　　　于洮
　　僖二十六年春王正月己未公會莒子衞寗速盟
　　　于向
　　僖二十七年十有二月甲戌公㑹諸侯盟于宋
　　僖二十八年五月癸丑公㑹晉侯齊侯宋公蔡侯
　　　鄭伯衞子莒子盟于踐土(晉文始霸也桓文之/盟不日以著其信則)
　　　(此何以日為下公朝于王所當日也加/日於上知既盟而朝同在癸丑之日耳)
　　文二年三月乙巳及晉處父盟(著日而盟葢公盟/也不言公大夫不)
　　　(敵也是又喪盟何以不譏譏喪盟例去日去日/則無用見其為公盟也春秋欲有所見者不嫌)
　　　(矣詳具/經解)
　　文三年十有二月己巳公及晉侯盟
　　文七年秋八月公㑹諸侯晉大夫盟于扈(是時晉/侯新立)
　　　(故諸侯相與㑹于晉境而聽事焉晉侯不能親/諸侯乃使大夫抗禮而主盟此諸侯之恥而晉)
　　　(之罪也故不敘諸侯不名晉大夫以略之又不/日以見譏則異乎同盟于新城矣詳具經解)
　　文十三年十有二月乙丑公及晉侯盟
　　文十四年六月公㑹宋公陳侯衛侯鄭伯許男曹
　　　伯晉趙盾癸酉同盟于新城
　　文十七年六月癸未公及齊侯盟于榖
　　宣十七年六月己未公㑹晉侯衞侯曹伯邾子同
　　　盟于斷道
　　成二年十有一月丙申公及楚人秦人宋人陳人
　　　衛人鄭人齊人曹人邾人薛人鄫人盟于蜀
　　成三年冬十有一月丙午及荀庚盟丁未及孫良
　　　夫盟(此皆聘而後盟也著日而盟知其為公矣/不言公大夫不敵也大夫何以不貶彼以)
　　　(賔客之道来我固與/之盟爾其諸類此)
　　成五年十有二月己丑公㑹晉侯齊侯宋公衞侯
　　　鄭伯曹伯邾子杞伯同盟于蟲牢
　　成七年八月戊辰同盟于馬陵(救鄭/諸侯)
　　成九年春王正月公㑹晉侯齊侯宋公衞侯鄭伯
　　　曹伯莒子杞伯同盟于蒲(自文宣以来晉楚於/是争盟而伐鄭鄭從)
　　　(晉則楚師至從楚則晉師至然鄭固欲親中國/自宣二年晉宋衛陳之役而鄭之從晉者十年)
　　　(其後蜀之盟楚實合十二國之衆以臨諸侯鄭/於是在楚故晉侯伐鄭蟲牢之㑹鄭伯受盟及)
　　　(蒲之㑹所以尋前日之盟也鄭固未有罪耳而/晉人於秋執鄭伯欒書伐鄭明年衛侵鄭諸侯)
　　　(復伐鄭而鄭亦不賔乍合乍離及楚人一有討/於鄭而鄭即甘心於楚葢怒晉之無信不恤小)
　　　(國之禍而輕辱人君乃與楚比伐許侵宋同撓/諸夏凡二十年之間諸侯㑹盟侵伐城戍曽無)
　　　(虚嵗諰諰然以失鄭為憂是禍也晉有以啓之/以不信蒲之盟故也春秋不日其盟所以起其)
　　　(事而見/譏焉)
　　成十一年春王三月已丑及郤犫盟(聘而/後盟)
　　成十五年三月癸丑公㑹晉侯衞侯鄭伯曹伯宋
　　　世子成齊國佐邾人同盟于戚
　　成十七年六月乙酉同盟于柯陵(伐鄭/諸侯)
　　襄三年夏四月壬戌公及晉侯盟于長樗
　　是年六月公㑹單子晉侯宋公衛侯鄭伯莒子邾
　　　子齊世子光己未同盟于雞澤
　　襄七年冬十月壬戌及孫林父盟(聘而/後盟)
　　襄九年十有二月己􁁲同盟于戲(伐鄭/諸侯)
　　襄十一年秋七月己未盟于亳城北(伐鄭/諸侯)
　　襄十五年二月己􁁲及向戌盟于劉(聘而/後盟)
　　襄十九年春王正月諸侯盟于祝柯(此圍齊諸侯/也諸侯患齊)
　　　(之強數事侵伐故欲同圍之然而不能而遂為/此盟其盟也有不同者矣此邾子所以執也故)
　　　(不與同又不/日以見譏焉)
　　襄二十年夏六月庚申公㑹晉侯齊侯宋公衛侯
　　　鄭伯曹伯莒子邾子滕子薛伯把伯小邾子盟
　　　于澶淵
　　襄二十五年秋八月己巳諸侯同盟于重丘(㑹夷/儀諸)
　　　(侯/)
　　昭十三年八月甲戌同盟于平丘公不與盟(㑹平/丘諸)
　　　(侯詳具/經解)
　　昭二十六年秋公㑹齊侯莒子邾子把伯盟于鄟
　　　陵(二十五年公孫于齊齊謀納公莒邾把皆齊/之與國故同為鄟陵之盟也且公實有國而)
　　　(不處反因他人以求入而卒以不能鄟陵之盟/為不韙矣其不與同以見四國之盟有不同者)
　　　(矣故不月與口以見譏此/昭公所以終去如晉也)
　　定四年五月公及諸侯盟于臯鼬(㑹召陵諸侯也/諸侯為蔡之故)
　　　(以侵楚然終不能為蔡釋怨於楚使蔡去中夏/而即夷故明年蔡侯以吳子及楚人戰于柏舉)
　　　(遂復蔡怨故臯鼬之盟不日亦不與同所/以譏諸侯之無能為而傷中夏之微也)
　　定十二年冬十月癸􁁲公㑹齊侯盟于黄
　　　　右五十四著例四十四其變例十
孫
　　昭二十五年九月己􁁲公孫于齊
　　　　右一著例
䘮至
　　桓十八年夏四月丁酉公之䘮至自齊
　　定元年夏六月癸􁁲公之䘮至自乾侯
　　　　右二著例
薨
　　隐十一年冬十有一月壬辰公薨
　　桓十八年夏四月丙子公薨于齊
　　莊三十二年秋八月癸􁁲公薨于路寢
　　閔二年秋八月辛丑公薨
　　僖三十三年十有二月乙巳公薨于小寢
　　文十八年春王二月丁丑公薨于臺下
　　宣十八年冬十月壬戌公薨于路寢
　　成十八年八月己丑公薨于路寢
　　襄三十一年夏六月辛巳公薨于楚宫
　　昭三十二年十有二月己未公薨于乾侯
　　定十五年夏五月壬申公薨于髙寢
　　　　右十一著例
葬
　　桓十八年冬十有二月己丑葬我君桓公
　　閔元年夏六月辛酉葬我君莊公
　　文元年夏四月丁巳葬我君僖公
　　文十八年六月癸酉葬我君文公
　　成元年二月辛酉葬我君宣公
　　成十八年十有二月丁未葬我君成公
　　襄三十一年冬十月癸酉葬我君襄公
　　定元年秋七月癸巳葬我君昭公
　　定十五年九月丁巳葬我君定公
　　　　右九著例
　
　
　
　
　
　
　
　
　
　
　
　春秋本例卷三
欽定四庫全書卷
　春秋本例卷四
　　　　　　　　　　　　宋　崔子方　撰
公門
例月
㑹
　　隐二年春公㑹戎于濳(不正公之㑹戎且又/喪㑹故不月以見譏)
　　隐九年冬公㑹齊侯于防(當是時桓公羽父相與/謀亂公顧不能靖内難)
　　　(至於身弑而不知/故不月以見譏)
　　隐十年春王二月公㑹齊侯鄭伯于中丘
　　隐十一年夏公㑹鄭伯于時来
　　桓元年三月公㑹鄭伯于垂
　　桓二年三月公㑹齊侯陳侯鄭伯于稷
　　桓三年春正月公㑹齊侯于嬴
　　是年六月公㑹把侯于郕
　　是年九月公㑹齊侯于讙
　　桓六年夏四月公㑹紀侯于郕
　　桓十年秋公㑹衛侯于桃丘弗遇(弗有故意衛侯/故不欲㑹公其)
　　　(不月凡不成/㑹者例不月)
　　桓十一年九月公㑹宋公于夫鍾
　　是年冬十有二月公㑹宋公于闞
　　桓十二年八月公㑹宋公于虚
　　是年冬十有一月公㑹宋公于龜
　　桓十四年春正月公㑹鄭伯于曹
　　桓十五年五月公㑹齊侯于艾
　　桓十六年春正月公㑹宋公蔡侯衛侯于曹
　　桓十八年春王正月公㑹齊侯于濼
　　莊二十七年春公㑹把伯姬于洮(婦人既嫁見兄/弟不踰閾而公)
　　　(㑹伯姬于洮故/不月以見譏)
　　是年冬公㑹齊侯于城濮(桓文之盟不日桓文之/㑹不月葢信而安之春)
　　　(秋變例以美/二伯者如此)
　　僖元年八月公㑹齊侯宋公鄭伯曹伯邾人于檉
　　　(桓㑹不月譏公/䘮㑹故加月)
　　僖五年夏公及齊侯宋公陳侯衛侯鄭伯許男曹
　　　伯㑹王世子于首止(桓㑹/不月)
　　僖九年夏公㑹宰周公齊侯宋子衛侯鄭伯許男
　　　曹伯于葵丘(桓㑹/不月)
　　僖十一年夏公及夫人姜氏㑹齊侯于陽榖(桓㑹/不月)
　　僖十三年夏四月公㑹齊侯宋公陳侯衛侯鄭伯
　　　許男曹伯于鹹(桓㑹不月承/𦵏陳宣公月)
　　僖十六年冬十有二月公㑹齊侯宋公陳侯衛侯
　　　鄭伯許男邢侯曹伯于淮(齊桓之霸凡十二㑹/而孔子獨稱九合諸)
　　　(侯葢道其不以兵車而已牡丘之盟陽榖之㑹/淮之㑹葢有兵車也是時桓徳既衰楚亦内侮)
　　　(伐徐敗婁林之師桓公於是合諸侯以救之又/為之伐厲伐英氏以報楚則其有兵車亦眀矣)
　　　(故淮之㑹則/加月以見譏)
　　僖二十八年冬公㑹晉侯齊侯宋公蔡侯鄭伯陳
　　　子莒子邾子秦人于温(文㑹/不月)
　　文十三年冬衛侯㑹公于沓(公如晉故不月/矣詳具經觧)
　　是年十有二月鄭伯㑹公于棐
　　宣元年夏公㑹齊侯于平州(此䘮㑹故不/月以見譏)
　　宣七年冬公㑹晉侯宋公衛侯鄭伯曹伯于黒壤
　　　(是年夏㑹伐萊秋而至冬又㑹黒壤春而至其/間大旱之不恤且古者凶荒殺禮簡政今公區)
　　　(區以侵伐期㑹為急亦不/知務矣故不月以見譏)
　　成二年十有一月公㑹楚公子嬰齊于蜀
　　成十二年夏公㑹晉侯衛侯于瑣澤(不月葢譏也/然未有見焉)
　　　(春秋以例著者不疑/也不然或月闕耳)
　　成十六年秋公㑹晉侯齊侯衛侯宋華元邾人于
　　　沙隨不見公(是葢魯有内難故往後期而諸侯/不及見公耳不見公故不月也詳)
　　　(具經/解)
　　襄五年秋公㑹晉侯宋公陳侯衛侯鄭伯曹伯莒
　　　子邾子滕子薛伯齊世子光吳人鄫人于戚(春/秋)
　　　(尊中國而也故不先吳於鄫/諸侯之罪      月以見譏)
　　襄七年十有二月公㑹晉侯宋公陳侯衛侯曹伯
　　　莒子邾子于鄬
　　襄十年春公㑹晉侯宋公衛侯曹伯莒子邾子滕
　　　子薛伯把伯小邾子齊世子光㑹吳于柤(再言/㑹即)
　　　(吳也吳夷也不正以諸侯之尊/即吳而逺㑹故不月以見譏)
　　襄十一年秋七月㑹于蕭魚(伐鄭/諸侯)
　　襄十六年三月公㑹晉侯宋公衛侯鄭伯曹伯莒
　　　子邾子薛伯把伯小邾子于溴梁
　　襄二十一年冬十月公㑹晉侯齊侯宋公衛侯鄭
　　　伯曹伯莒子邾子于商任
　　襄二十二年冬公㑹晉侯齊侯宋公衛侯鄭伯曹
　　　伯莒子邾子薛伯把伯小邾子于沙隨(傳稱㑹/于沙隨)
　　　(復錮欒氏猶信也前年秋欒盈出奔楚晉私以/一大夫之故朞年之間再合諸侯見晉之失正)
　　　(而非所以令諸侯也齊人於是不賔眀年伐衛/遂伐晉則當時之事可知矣始令猶可再令而)
　　　(譏矣故沙隨之/㑹不月以見之)
　　襄二十四年秋八月公㑹晉侯宋公衛侯鄭伯曹
　　　伯莒子邾子滕子薛伯把伯小邾子于夷儀
　　襄二十五年夏五月公㑹晉侯宋公衛侯鄭伯曹
　　　伯莒子邾子滕子薛伯把伯小邾子于夷儀
　　襄二十六年夏公㑹晉人鄭良霄宋人曹人于澶
　　　淵(不正公與大夫㑹/故不月以見譏)
　　昭十三年秋公㑹劉子晉侯齊侯宋公衛侯鄭伯
　　　曹伯莒子邾子滕子薛伯杞伯小邾子于平丘
　　　(八月甲戌同盟于平丘公不與盟是葢諸侯不/肯與公盟也諸侯不肯與公盟而曰公不與盟)
　　　(葢諱之也使若公自不盟云爾故/不月公之行以見之詳具經解)
　　定八年夏公㑹晉師于瓦(不正公之㑹晉師/故不月以見譏)
　　定十年夏公㑹齊侯于夾谷(夾谷之㑹齊人伏甲/以劫我是時孔子相)
　　　(焉而謀以不行然則是㑹/也亦殆矣故不月以見譏)
　　定十四年五月公㑹齊侯衛侯于牽
　　哀七年夏公㑹吳于鄫(不正公之㑹吳/故不月以見譏)
　　哀十二年夏五月公㑹吳于橐臯(㑹吳亦譏也/承孟子卒月)
　　是年秋公㑹衛侯宋皇瑗于鄖(䘮㑹故不月以見/譏然後知孟子昭)
　　　(夫人而哀/嫡祖母也)
　　哀十三年夏公㑹晉侯及吳子于黄池(是時吳實/主㑹其曰)
　　　(㑹晉及吳主晉而賔吳也辭費矣然而吳子進/矣進吳子所以傷中國之亡也故不月以見焉)
　　　(猶曰是非中國/得意之㑹云爾)
　　　　右五十三著例三十二其變例二十一
如
　　桓十八年春王正月公與夫人姜氏遂如齊
　　莊二十二年冬公如齊納幣(觧具納/幣下)
　　莊二十三年夏公如齊觀社(觧具觀/社下)
　　莊二十四年夏公如齊逆女(觧具逆/女下)
　　僖十年春王正月公如齊
　　僖十五年春王正月公如齊
　　僖三十三年冬十月公如齊
　　文三年冬公如晉(譏亟朝也凡公如某而不目其/事者皆朝也周官之制諸侯有)
　　　(世相朝之禮春秋之時天下無王霸主更盟故/一君有冄三朝者春秋權事之宜猶與之至於)
　　　(比年亟朝則為己甚然後譏焉故凡比年亟如/皆不月者所以見譏也文二年三月乙巳及晉)
　　　(處父盟此葢公在晉而盟也傳謂晉人以公不/朝来討故公如晉晉使處父盟公以恥之猶信)
　　　(也春秋不書公如晉葢諱之而於三年/譏亟朝則二年之盟公在晉不疑矣)
　　文十三年冬公如晉(下書衛侯㑹公于沓葢是時/公方修禮于大國而遽與他)
　　　(國私㑹以為失事盟主/之道故不月以見譏)
　　宣四年秋公如齊
　　宣五年春公如齊(比年而朝/譏亟也)
　　宣九年春王正月公如齊(八年六月夫人熊氏薨/然則此䘮朝也何以不)
　　　(譏禮庶子為後為其母緦宣公以庶立故春秋/不譏䘮朝然後知妾母不得稱夫人眀矣且下)
　　　(十年兩如齊而此不譏亟朝/春秋欲有所見者不嫌也)
　　宣十年春公如齊(譏亟/)
　　是年夏四月公如齊(承日/食月)
　　成三年夏公如齊(譏亟/)
　　成四年夏四月公如晉(承臧孫/卒月)
　　成十年秋七月公如晉
　　成十三年三月公如京師
　　成十八年春王正月公如晉(譏亟承殺/大夫月)
　　襄三年春公如晉(譏亟且/䘮朝)
　　襄四年冬公如晉(譏亟/)
　　襄八年春王正月公如晉
　　襄十二年冬公如晉(公比年伐鄭出㑹曽未息肩/而又朝于晉夫内弃其國事)
　　　(而區區以侵伐期㑹朝聘之為急亦不知務矣/故不月以見譏十年伐鄭戍虎牢十一年夏伐)
　　　(鄭盟亳城北秋又伐鄭㑹蕭/魚是也春秋凡此志譏矣)
　　襄二十一年春王正月公如晉
　　襄二十八年十有一月公如楚
　　昭二年冬公如晉至河乃復(觧具/復門)
　　昭五年春王正月公如晉
　　昭七年三月公如楚
　　昭十二年夏公如晉至河乃復
　　昭十三年冬公如晉至河乃復
　　昭十五年冬公如晉(十二年十三年兩如晉皆不/得入見鄙於大國猶不自愧)
　　　(而復朝焉雖不至河而復猶譏/也春秋之義豈逺於人情哉)
　　昭二十一年冬公如晉至河乃復
　　昭二十三年冬公如晉至河有疾乃復
　　昭二十七年春公如齊(是時公失國居鄆故凡如/齊如晉皆不月以見譏)
　　是年冬十月公如齊(承曹午/卒月)
　　昭二十八年王三月公如晉次于乾侯(解具/次門)
　　昭二十九年春公如晉次于乾侯(公比如晉而不/得入故皆不月)
　　　(也/)
　　定三年春王正月公如晉至河乃復
　　　　右三十八著例十七其變例二十一
　
　
　
　
　
　
　
　
　
　春秋本例卷四
欽定四庫全書
　春秋本例卷五
　　　　　　　　　　　　宋　崔子方　撰
公門
例月(凡月往則月至不月往則不月至不月/往不月至皆譏也惟桓文之例則異是)
至
　　桓二年冬公至自唐(春秋賤桓於桓之事未有譏/焉者然此不月至何也春秋)
　　　(之例内地例不致其致者例不月文十七年至/自榖定十三年至自圍成是其例也唐内地)
　　桓十六年秋七月公至自伐鄭(月/往)
　　莊六年秋公至自伐衛(不月/往)
　　莊二十三年春公至自齊(不月/往)
　　是年夏公至自齊(不月/往)
　　莊二十四年秋公至自齊(不月/往)
　　莊二十六年夏公至自伐戎(不月/往)
　　僖四年八月公至自伐楚(桓㑹不月往為/葬許穆公月)
　　僖六年冬公至自伐鄭(桓㑹不/月往)
　　僖十五年九月公至自㑹(桓㑹不月往/為己卯晦月)
　　僖十七年九月公至自㑹(桓㑹例不月淮之㑹譏/也故月往而月致詳具)
　　　(經/解)
　　僖二十六年冬公至自伐齊(不月/往)
　　僖二十九年春公至自圍許(文㑹不/月往)
　　僖三十三年十有二月公至自齊(月/往)
　　文四年春公至自晉(不月/往)
　　文十四年春王正月公至自晉(不月往而月致何/也十三年冬公如)
　　　(晉衛侯㑹公于沓是時公方修禮于大國而遽/與他國私㑹以為失事霸主之道故不月以見)
　　　(譏下書十有二月乙丑公及晉侯盟公還自晉/鄭伯㑹公于棐以為卒事于大國然後可與他)
　　　(國㑹故特月致見卒事而/㑹不譏始往而㑹者譏耳)
　　是年秋七月公至自㑹(月/往)
　　文十七年秋公至自榖(内地例不致其致例不月/是時齊方以子叔姬之罪)
　　　(致責于我魯數求齊盟而不得榖之/盟非得意之盟也故特致焉榖内地)
　　宣四年秋公至自齊(不月/往)
　　宣五年夏公至自齊(不月/往)
　　宣八年春公至自㑹(不月/往)
　　宣九年春王正月公至自齊(月/往)
　　宣十年春公至自齊(不月/往)
　　是年五月公至自齊(不月往承/陳弑君月)
　　宣十七年秋公至自㑹(月往而不月致有譏也宣/公之立事齊而不事晉豈)
　　　(斷道之㑹而晉有責于/我乎故不月致以見之)
　　成三年二月公至自伐鄭(月/往)
　　是年夏公至自晉(不月/往)
　　成四年秋公至自晉(不月/往)
　　成六年春王正月公至自㑹(月/往)
　　成七年八月公至自㑹(不月往而月至/承戊辰盟月)
　　成九年春王正月公至自㑹(月/往)
　　成十一年春王三月公至自晉(往至/同月)
　　成十三年秋七月公至自伐秦(月/往)
　　成十五年三月公至自㑹(往至/同月)
　　成十六年秋公至自㑹(不月/往)
　　是年十有二月公至自㑹(不月往而月致/承季孫盟月)
　　成十七年秋公至自㑹(不月/往)
　　是年十一月公至自伐鄭(不月往而月致/為仲嬰齊卒月)
　　成十八年夏公至自晉(不月/往)
　　襄三年夏四月公至自晉(不月往而月/致承晉盟月)
　　是年秋公至自㑹(月往而不月致所譏不在往㑹/而在己㑹葢不正諸侯為㑹而)
　　　(乃使大夫主盟故譏也與/溴梁之㑹不月致同例)
　　襄五年春公至自晉(不月/往)
　　是年秋公至自㑹(不月/往)
　　是年十有二月公至自救陳(不月往而月致/為行父卒月)
　　襄八年夏公至自晉(月往而不月致是時公在晉/而季孫宿㑹晉侯鄭伯齊人)
　　　(宋人衛人邾人于邢丘夫魯君在晉而晉侯乃/與其大夫㑹舍君而與臣則季氏專魯而公不)
　　　(得為政可知矣且公以禮出事人然而内不能/制其臣外見鄙於大國久留于晉故不月致以)
　　　(見/譏)
　　襄十年夏五月公至自㑹(不月往而月致/承滅偪陽月)
　　是年冬公至自伐鄭(不月/往)
　　襄十一年秋七月公至自伐鄭(承已未盟月此譏/亟伐鄭往至皆不)
　　　(月/)
　　是月公至自㑹(同上/譏)
　　襄十三年春公至自晉(不月/往)
　　襄十六年夏公至自㑹(月往而不月致葢不正諸/侯為㑹而乃使大夫主盟)
　　　(故譏也與雞澤之盟不/月致同例詳具經解)
　　襄十九年春王正月公至自伐齊(月/往)
　　襄二十年秋公至自㑹(月往而不月致公與邾子/盟澶淵比至於國而大夫)
　　　(已伐邾矣不正公之渝盟而亟伐故以見/譏也然後知澶淵之盟故不與同眀矣)
　　襄二十一年夏公至自晉(月往而不月致豈公如/晉朝以謝背盟伐邾之)
　　　(故而晉猶有責於/我乎故以見譏也)
　　襄二十二年春王正月公至自㑹(往至/同月)
　　是年冬公至自㑹(不月/往)
　　襄二十四年冬公至自㑹(不月/往)
　　襄二十五年秋八月公至自㑹(月/往)
　　襄二十九年夏五月公至自楚
　　昭五年秋七月公至自晉(月/往)
　　昭七年九月公至自楚(月/往)
　　昭十三年八月公至自㑹(不月往而月/致承同盟月)
　　昭十六年夏公至自晉(不月/往)
　　昭二十六年三月公至自齊居于鄆(解具居/鄆下)
　　是年秋公至自㑹居于鄆
　　昭二十七年春公至自齊居于鄆
　　是年冬十月公至自齊居于鄆
　　昭二十九年春公至自乾侯居于鄆
　　定四年秋七月公至自㑹(月/往)
　　定六年二月公至自侵鄭(往至/同月)
　　定八年春王正月公至自侵齊(往至/同月)
　　是年三月公至自侵齊(月/往)
　　是年夏公至自瓦(不月/往)
　　定十年夏公至自夾谷(不月/往)
　　定十二年十有一月公至自黄(月/往)
　　是年十有二月公至自圍成(往至/同月)
　　定十四年五月公至自㑹(往至/同月)
　　哀十年五月公至自伐齊(往㑹吳例不月/為葬齊悼公月)
　　哀十三年秋公至自㑹(不月/往)
　　　　右七十九著例三十其變例四十九
在
　　襄二十九年春王正月公在楚
　　昭三十年春王正月公在乾侯(昭公失國在外何/  不譏正月以存)
　　　(君之/辭也)
　　昭三十一年春王正月公在乾侯
　　昭三十二年春王正月公在乾侯
　　　　右四著例
居
　　昭二十六年三月公至自齊居于鄆(日孫故月致/昭公自失國)
　　　(往至皆不月居/外亦不月以譏)
　　是年秋公至自㑹居于鄆
　　昭二十七年春公至自齊居于鄆
　　是年冬十月公至自齊居于鄆(承曹伯/卒月)
　　昭二十九年春公至自乾侯居于鄆
　　　　右五變例
還
　　文十三年冬十有二月公還自晉
　　　　右一著例
復
　　昭二年冬公如晉至河乃復(公朝于晉晉人辭焉/故至河乃復凡此志)
　　　(譏也此又/䘮朝也)
　　昭十二年夏公如晉至河乃復
　　昭十三年冬公如晉至河乃復
　　昭二十一年冬公如晉至河乃復
　　昭二十三年冬公如晉至河有疾乃復
　　定三年春王正月公如晉至河乃復(昭公之不得/入于晉亦以)
　　　(數矣定公之復容有故焉/春秋亦譏其可譏者而已)
　　　　右六著例一其變例五
次
　　莊三年冬公次于滑(是将救紀而不能者也傳曰/將謀紀是也次止也公有畏)
　　　(矣故不月/以見譏)
　　僖四年三月公㑹伐楚次于陘
　　僖十五年三月公㑹盟牡丘遂次于匡
　　昭二十五年九月己􁁲公孫于齊次于陽州(承孫/齊月)
　　　(昭公自失國凡如/次居皆不月以譏)
　　昭二十八年春王三月公如晉次于乾侯(承葬曹/悼公月)
　　昭二十九年春公如晉次于乾侯
　　　　右六著例二其變例四
遇
　　隐四年夏公及宋公遇于清
　　莊二十三年夏公及齊侯遇于榖
　　莊三十年冬公及齊侯遇于魯濟
　　　　右三變例(周官有朝覲宗遇㑹同之禮春秋/之時文不足也故皆謂之朝㑹而)
　　　　(所謂遇者特志其相遇而已禮記所謂未及/期相見是也當是時諸侯不信期㑹失時故)
　　　　(未有及期而相見者猶詩所謂邂逅相遇/云爾凡遇之志皆譏也故不月以見之)
至
　　僖二十六年春王正月公追齊師至酅弗及
　　襄十五年夏公救成至遇(公救成而至遇不及乎/事也凡春秋不及乎其)
　　　(事者志以略此公/行所以不月也)
　　　　右二著例一其變例一
以
　　僖二十六年冬公以楚師伐齊
　　　　右一變例解具伐齊下
城
　　文七年春公伐邾三月甲戌取須句遂城郚(城卑/者之)
　　　(事而公親之其日兼譏/取須句而遂城郚也)
　　　　右一變例
　
　春秋本例卷五
欽定四庫全書
　春秋本例卷六
　　　　　　　　　　　　宋　崔子方　撰
公門
例月
侵
　　莊十年二月公侵宋
　　僖四年春王正月公㑹齊侯宋公陳侯衞侯鄭伯
　　　許男曹伯侵蔡(桓㑹不月/為蔡潰月)
　　定四年三月公㑹劉子晉侯宋公蔡侯衞侯陳子
　　　鄭伯許男曹伯莒子邾子頓子胡子滕子薛伯
　　　把伯小邾子齊國夏于召陵侵楚
　　定六年二月公侵鄭
　　定八年春王正月公侵齊
　　是年二月公侵齊
　　　　右六著例
伐
　　隠七年秋公伐邾(公始即位與邾結好而盟今親/伐焉不正公之始渝盟而親師)
　　　(故不月/以見譏)
　　桓十五年冬十有一月公會宋公衞侯陳侯于袲
　　　伐鄭
　　桓十六年夏四月公會宋公衞侯陳侯蔡侯伐鄭
　　莊五年冬公會齊人宋人陳人蔡人伐衞(不正公/會四國)
　　　(之微者以出故/不月以見譏)
　　莊九年夏公伐齊納子糾(不正公釋怨而納仇人/之子故不月以見譏)
　　莊二十六年春公伐戎(戎未有害於我也而公伐/之公不能内治其國而逺)
　　　(事於戎以公為不知/務矣故不月以見譏)
　　是年秋公會宋人齊人伐徐(不正公會兩國之微/者以出故不月以見)
　　　(譏/)
　　僖四年春王正月公會齊侯宋公陳侯衞侯鄭伯
　　　許男曹伯侵蔡蔡潰遂伐楚(桓㑹不月/為蔡潰月)
　　僖六年夏公㑹齊侯宋公陳侯衞侯曹伯伐鄭(桓/㑹)
　　　(不/月)
　　僖二十一年冬公伐邾
　　僖二十二年春公伐邾取須句(邾吾之與國也冬/伐之春又伐之而)
　　　(取其邑秋又與之戰以内為/迫人已甚故不月以見譏)
　　僖二十六年冬公以楚師伐齊取榖(公恃逺國之/師以伐甥舅)
　　　(之國而取其邑致怨/之道故不月以見譏)
　　僖三十三年夏四月公伐邾取訾婁
　　文七年春公伐邾三月甲戌取須句(僖二十二年/伐邾取須句)
　　　(須句既復於邾今又伐而取之不正其再取故/不月伐而日取邑下兼譏遂城郚故著日也)
　　宣四年春王正月公及齊侯平莒及郯莒人不肯
　　　公伐莒取向
　　宣七年夏公㑹齊侯伐萊(解具㑹/黒壤下)
　　宣十八年春公伐把(公伐把不月又不致此有/疑者或曰譏也具經解)
　　成三年春王正月公會晉侯宋公衞侯曹伯伐鄭
　　成十年五月公會晉侯齊侯宋公衞侯曹伯伐鄭
　　成十三年夏五月公自京師遂會晉侯齊侯宋公
　　　衞侯鄭伯曹伯邾人滕人伐秦
　　成十六年秋公會尹子晉侯齊國佐邾人伐鄭(是/時)
　　　(沙隨之㑹不見公晉人以為怒故伐鄭之役公/强與焉此季孫行父所以執也即當時之事言)
　　　(之葢公不得與伐鄭矣春秋以為恥而諱焉故/猶書公伐鄭志其意也春秋之例㑹以㑹致伐)
　　　(以伐致各如其事焉今出伐鄭而曰至/自㑹見實未嘗與伐也又不月以見譏)
　　成十七年夏公㑹尹子單子晉侯齊侯宋公衞侯
　　　曹伯邾人伐鄭
　　是年冬公㑹單子晉侯宋公衞侯曹伯齊人邾人
　　　伐鄭(公比年伐鄭今又一歲之間而兩伐/鄭春秋以為已甚故皆不月以見譏)
　　襄九年冬公㑹晉侯宋公衞侯曹伯莒子邾子滕
　　　子薛伯把伯小邾子齊世子光伐鄭(不月譏喪/師是年五)
　　　(月夫人/姜氏薨)
　　襄十年秋公㑹晉侯宋公衞侯曹伯莒子邾子齊
　　　世子光滕子薛伯杞伯小邾子伐鄭(不月譏/喪師)
　　襄十一年夏四月公㑹晉侯宋公衞侯曹伯齊世
　　　子光莒子邾子滕子薛伯把伯小邾子伐鄭(承/郊)
　　　(月/)
　　是年秋七月公㑹晉侯宋公衞侯曹伯齊世子光
　　　莒子邾子滕子薛伯杞伯小邾子伐鄭(當不月/以譏亟)
　　　(伐猶成十七年之/譏此承同盟月)
　　哀七年秋公伐邾八月己酉入邾(解具入/邾下)
　　哀十年春王二月公㑹吴伐齊(㑹吴之微者譏/也承邾子奔月)
　　哀十一年五月公會吴伐齊(亦譏也為/甲戍戰月)
　　　　右三十著例九其變例二十一
圍
　　僖六年夏公會齊侯宋公陳侯衞侯曹伯伐鄭圍
　　　新城(桓會/不月)
　　襄十八年冬十月公會晉侯宋公衞侯鄭伯曹伯
　　　莒子邾子滕子薛伯杞伯小邾子同圍齊
　　昭二十六年夏公圍成(成内邑是時昭公孫在齊/故欲取内邑也夫公實有)
　　　(國而不能制其臣至於見逐反區區欲取一/邑以自營見公之失君道矣故不月以見譏)
　　定十二年十有二月公圍成
　　　　右四著例三其變例一
取
　　隠十年六月辛未取郜辛巳取防(不正公以詐敗/人之師旬浹之)
　　　(間而取二邑故/加日以見譏)
　　僖二十二年春公伐邾取須句
　　僖二十六年冬公以楚師伐齊取榖
　　僖三十三年夏四月公伐邾取訾婁
　　文七年春公伐邾三月甲戌取須句
　　宣四年春王正月公及齊侯平莒及郯莒人不肯
　　　公伐莒取向(齊魯强國以好平兩小國之怨而/且不能信不足故又不知自反而)
　　　(復取邑以致怨於人以内/為過是宜不月以見譏)
　　　　右六變例二其四解具伐下
追
　　莊十八年夏公追戎于濟西(戎過我于濟西未為/有罪且亦疆埸之事)
　　　(耳而公固自追之失人君之/重故不月以見譏詳具經解)
　　僖二十六年春王正月公追齊師至酅弗及
　　　　右二著例一其變例一
救
　　莊二十八年秋公會齊人宋人救鄭(不正公會兩/國之微者以)
　　　(出故不月/以見譏)
　　成七年秋公會晉侯齊侯宋公衞侯曹伯莒子邾
　　　子杞伯救鄭(春秋不與相侵伐則凡救者可也/然陳鄭介二大國之間從楚則晉)
　　　(師至從晉則楚師至晉楚争陳鄭以為强弱一/救一伐安有常哉然則救鄭非所以為鄭適以)
　　　(怒楚而致戰耳夫羣諸侯而莫益於/事者亦春秋所不與故不月以見譏)
　　襄五年冬公會晉侯宋公衞侯鄭伯曹伯齊世子
　　　光救陳(救陳之譏猶成七/年救鄭之譏也)
　　襄十五年夏公救成至遇(解具至/遇下)
　　　　右四變例
納
　　莊九年夏公伐齊納子糾(不正公之釋怨而納讎/人之子故不月以見譏)
　　　　右一變例
狩
　　桓四年春正月公狩于郎
　　荘四年冬公及齊人狩于禚(不正公之釋怨而與/仇人之微者狩故不)
　　　(月以/見譏)
　　　　右二著例一其變例一
觀
　　隠五年春公觀魚于棠(凡蒐田之事不言公觀魚/稱公與公狩于郎同義知)
　　　(公私行而不與國人同/之也故不月以見譏)
　　莊二十三年夏公如齊觀社(諸侯非民事不越境/而公乃如齊觀社又)
　　　(未終母喪而從宴/樂故不月以見譏)
　　　　右二變例
視朔
　　文十六年夏五月公四不視朔
　　　　右一著例
平國
　　宣四年春王正月公及齊侯平莒及郯
　　　　右一著例
成亂
　　桓二年三月公會齊侯陳侯鄭伯于稷以成宋亂
　　　　右一著例
釋諸侯
　　僖二十一年冬十有二月癸丑公會諸侯盟于薄
　　　釋宋公
　　　　右一著例
　　右凡公躬行之事無時以時志者譏也春秋賤桓
　　　於桓之事無譏故六盟十二會二至二伐一如
　　　一狩即位薨葬喪至皆以例書蓋曰桓弟弑兄
　　　臣弑君而立乎其位此其大者不治則其餘無
　　　足譏焉耳
子門
例日
生
　　桓六年九月丁卯子同生
　　　　右一著例
卒
　　莊三十二年冬十月己未子般卒
　　文十八年冬十月子卒
　　襄三十一年秋九月癸巳子野卒
　　　　右三著例二其失日一
　
　
　
　
　
　
　
　
　
　春秋本例卷六
欽定四庫全書
　春秋本例卷七
　　　　　　　　　　　　宋　崔子方　撰
夫人門
例日
入
　　莊二十四年八月丁丑夫人姜氏入
　　　　右一著例
致
　　僖八年秋七月禘于太廟用致夫人(致猶致女也/父母家之辭)
　　　(也葢齊女先妾耳而致之為夫人非禮矣故去/氏姓以見之且致夫人重事例當日其不日猶)
　　　(曰妾非所以為夫人故不/以尊禮舉之也詳具經解)
　　　　右一變例
孫
　　莊元年三月夫人孫于齊(君夫人諱奔猶曰孫位/而去云爾夫人孫重事)
　　　(例當日夫人乆在齊不/可以日致也詳具經解)
　　閔二年九月夫人姜氏孫于邾(其不日以罪略之/葢曰夫人有罪不)
　　　(以尊禮舉之也/文姜猶是致也)
　　　　右二變例
喪至
　　僖元年十有二月丁巳夫人氏之喪至自齊
　　　　右一著例
薨
　　隠二年十有二月乙卯夫人子氏薨
　　莊二十一年秋七月戊戌夫人姜氏薨
　　僖元年秋七月戊辰夫人姜氏薨于夷
　　文四年冬十有一月壬寅夫人風氏薨
　　文十六年秋八月辛未夫人姜氏薨
　　宣八年夏六月戊子夫人嬴氏薨
　　襄二年夏五月庚寅夫人姜氏薨
　　襄四年秋七月戊子夫人姒氏薨
　　襄九年五月辛酉夫人姜氏薨
　　昭十一年五月甲申夫人歸氏薨
　　定十五年秋七月壬申姒氏卒
　　哀十二年夏五月甲辰孟子卒
　　　　右十二著例
葬
　　莊二十二年春王正月癸丑葬我小君文姜
　　僖二年夏五月辛巳葬我小君哀姜
　　文五年春三月辛亥葬我小君成風
　　文十七年夏四月癸亥葬我小君聲姜
　　宣八年冬十月己丑葬我小君敬嬴
　　襄二年秋七月己丑葬我小君齊姜
　　襄四年八月辛亥葬我小君定姒
　　襄九年秋八月癸未葬我小君穆姜
　　昭十一年九月己亥葬我小君齊歸
　　定十五年九月辛巳葬定姒
　　　　右十著例
例月
公納幣
　　莊二十二年冬公如齊納幣(納幣大夫之事而公/親之又未終母喪而)
　　　(嘉禮是行故/不月以見譏)
　　　　右一變例
公逆女
　　莊二十四年夏公如齊逆女(春秋譏不親迎公於/齊則有父讎之弗報)
　　　(於内則有母喪而圖婚然則親/迎祗以為罪也故不月以見譏)
　　　　右一變例
夫人逆婦
　　文四年夏逆婦姜于齊(譏姑逆也/解具經解)
　　　　右一變例
大夫逆女
　　桓三年秋七月公子翬如齊逆女(承日食月春秋/之例逆夫人例)
　　　(月以為有國之重事惟不正其使大夫逆然後/不月以見譏桓無譏然則公子翬逆女猶月者)
　　　(也詳具/經解)
　　宣元年春王正月公子遂如齊逆女(承即位月不/特譏使大夫)
　　　(逆又譏/喪娶)
　　成十四年秋叔孫僑如如齊逆女(禮有親迎不正/使大夫逆故不)
　　　(月以/見譏)
　　　　右三變例
至(始至/)
　　桓三年九月夫人姜氏至自齊
　　　　右一著例
大夫以夫人至
　　宣元年三月遂以夫人婦姜至自齊
　　成十四年九月僑如以夫人婦姜氏至自齊
　　　　右二著例
歸
　　文十八年冬十月夫人姜氏歸于齊
　　　　右一著例
饗
　　莊四年春王二月夫人姜氏饗齊侯于祝丘(饗兩/君之)
　　　(禮重事/例當月)
　　　　右一著例
例時
㑹
　　莊二年冬十有二月夫人姜氏㑹齊侯于禚(為宋/公卒)
　　　(月/)
　　莊七年春夫人姜氏會齊侯于防
　　是年冬夫人姜氏會齊侯于榖
　　僖十七年秋夫人姜氏會齊侯于卞
　　　　右四著例
如
　　莊五年夏夫人姜氏如齊師
　　莊十五年夏夫人姜氏如齊
　　莊十九年秋夫人姜氏如莒(莒魯葢婚姻之國故/夫人如莒夫人如莒)
　　　(非禮也是加月以見譏者然公子結遂及齊侯/宋公盟故不月矣先事故不月後事亦不得而)
　　　(月二十年二月夫人如/莒加月以譏是其例)
　　莊二十年春王二月夫人姜氏如莒
　　文九年春夫人姜氏如齊
　　　　右五著例三其變例二
至
　　文九年三月夫人姜氏至自齊(此出姜也十八年/歸于齊者是也夫)
　　　(人不允于魯故終以見出是行也夫人其有不/允之證乎臣子殆其往而喜其反故致之不然)
　　　(夫人之行不致也故加月重/録之見臣子以是為危矣)
　　　　右一變例
大夫納幣
　　文二年冬公子遂如齊納幣
　　　　右一著例
諸侯送女
　　桓三年九月齊侯送姜氏于讙(為公/㑹月)
　　　　右一著例
大夫宗婦覿
　　莊二十四年八月戊寅大夫宗婦覿用幣(大夫之/婦同宗)
　　　(者也宗婦覿淺事也例當時而/以日志所以致譏乎用幣焉爾)
　　　　右一變例
内女門
例日
卒
　　莊四年三月紀伯姬卒
　　莊二十九年冬十有二月紀叔姬卒
　　僖九年秋七月乙酉伯姬卒
　　僖十六年夏四月丙申鄫季姬卒
　　文十二年二月庚子子叔姬卒
　　成八年冬十月癸卯杞叔姬卒
　　　　右六著例四其失日者二
例月
大夫為君逆
　　隠二年九月紀裂繻來逆女
　　　　右一著例
歸
　　隠二年冬十月伯姬歸于紀
　　隠七年春王三月叔姬歸于紀
　　莊二十五年六月伯姬歸于杞
　　僖十五年秋九月季姬歸于鄫
　　成九年二月伯姬歸于宋
　　　　右五著例
執
　　文十四年冬齊人執子叔姬(子叔姬與單伯有罪/於齊者也執内大夫)
　　　(例月知執内女亦例月/矣其不月以譏内也)
　　　　右一變例
葬
　　莊四年夏六月乙丑齊侯葬紀伯姬(凡内女為諸/侯夫人然後)
　　　(卒葬諸侯例月知夫人葬亦例月也此加/日而葬𨼆之也亡國之葬也詳具經解)
　　莊三十年八月癸亥葬紀叔姬(加日以葬隠之/也亡國之葬也)
　　襄三十年秋七月葬宋共姬
　　　　右三著例一其變例二
例時
來納幣
　　成八年夏宋公使公孫夀來納幣
　　　　右一著例
大夫自逆
　　莊二十七年冬莒慶來逆叔姬
　　宣五年秋九月齊高固來逆叔姬(為叔孫/卒月)
　　　　右二著例
大夫致女
　　成九年夏季孫行父如宋致女
　　　　右一著例
來媵
　　成八年冬十月衞人來媵(承把叔/姬卒月)
　　成九年夏晉人來媵
　　成十年五月齊人來媵(承公/㑹月)
　　　　右三著例
來
　　莊二十七年冬杞伯姬來
　　僖二十八年秋杞伯姬來
　　宣五年冬齊高固及子叔姬來
　　　　右三著例
來歸
　　文十五年十有二月齊人來歸子叔姬(子叔姬有/罪齊人使)
　　　(致責于我而後歸/之故加月以見譏)
　　宣十六年秋郯伯姬來歸
　　成五年春王正月杞叔姬來歸(四年把伯來朝而/五年叔姬來歸杞)
　　　(伯之來告絶叔姬也且杞伯來朝而告絶知把/之有辭矣以叔姬之來歸為内過故加月以見)
　　　(譏/)
　　　　右三著例一其變例二
歸(復歸/)
　　莊十二年春王三月紀叔姬歸于酅(豈紀季以酅/入齊是時叔)
　　　(姬來魯乎故今歸于酅也不書其來閔之也書/其歸喜復其所也故詳録而加月詳具經解)
　　　　右一變例
遇
　　僖十四年夏六月季姬及鄫子遇于防使鄫子來
　　　朝(凡遇之志故譏也/此又謹録而加月)
　　　　右一變例
來逆婦
　　僖二十五年夏宋蕩伯姬來逆婦
　　　　右一著例
來求婦
　　僖三十一年冬杞伯姬來求婦
　　　　右一著例
來朝子
　　僖五年春杞伯姬來朝其子
　　　　右一著例
來逆喪
　　成九年春王正月杞伯來逆叔姬之喪以歸(為公/㑹月)
　　　　右一著例
　
　
　
　
　
　
　
　
　
　
　
　
　春秋本例卷七
欽定四庫全書
　春秋本例卷八
　　　　　　　　　　　　宋　崔子方　撰
内大夫門
例日
奔
　　閔二年九月公子慶父出奔莒(内大夫奔例日謹/有罪也是時慶父)
　　　(與夫人同惡葢同日而出奔夫人先故不日慶/父不得後日也慶父不日然後知與夫人同日)
　　　(奔矣然慶父之/罪不患不見)
　　文八年冬十月公孫敖如京師不至而復丙戌奔
　　　莒
　　宣十八年冬十月壬戌歸父還自晉至笙遂奔齊
　　襄二十三年冬十月乙亥臧叔紇出奔邾
　　昭十二年冬十月公子憖出奔齊(憖之奔不日葢/見其非罪也)
　　成十六年冬十月乙亥叔孫僑如出奔齊
　　　　右六著例四其變例二
刺
　　僖二十八年春公子買戍衞不卒戍刺之(刺大夫/例日謹)
　　　(有罪也以罪刺者不言其事言其事/者有託也故不日以見譏詳具經解)
　　成十六年十有二月乙酉刺公子偃
　　　　右二著例一其變例一
卒
　　隠元年冬十有二月公子益師卒(失日/)
　　隠五年冬十有二月辛巳公子彄卒
　　隠八年冬十有二月無駭卒(失日/)
　　隠九年三月庚辰挾卒
　　莊三十二年秋七月癸巳公子牙卒
　　僖十六年三月壬申公子季友卒
　　是年秋七月甲子公孫茲卒
　　文十年春王三月辛卯臧孫辰卒
　　文十四年秋九月甲申公孫敖卒于齊
　　宣五年秋九月叔孫得臣卒(失日/)
　　宣八年六月辛巳仲遂卒于垂
　　宣十七年冬十有一月壬午公弟叔肸卒
　　成四年夏四月甲寅臧孫許卒
　　成十五年三月乙巳仲嬰齊卒
　　成十七年冬十有一月壬申公孫嬰齊卒于貍蜃
　　襄五年十有二月辛未季孫行父卒
　　襄十九年八月丙辰仲孫蔑卒
　　襄二十二年秋七月辛酉叔老卒
　　襄二十三年八月己卯仲孫速卒
　　襄三十一年秋九月己亥仲孫羯卒
　　昭四年冬十有二月乙卯叔孫豹卒
　　昭七年十有二月癸未季孫宿卒
　　昭十五年二月癸酉叔弓卒
　　昭二十一年八月乙亥叔輒卒
　　昭二十三年春王正月癸丑叔鞅卒
　　昭二十四年春王二月丙戌仲孫貜卒
　　昭二十五年冬十月戊辰叔孫婼卒
　　昭二十九年夏四月庚子叔倪卒
　　定五年秋七月壬子叔孫不敢卒
　　哀三年秋七月丙子季孫斯卒
　　　　右三十著例二十七其失日者三
例月
盟
　　隠元年九月及宋人盟于宿
　　桓十一年九月柔㑹宋公陳侯蔡叔盟于折
　　莊十九年秋公子結媵陳人之婦于鄄遂及齊侯
　　　宋公盟(公子結不終媵事抗二君之盟卒致/三國之師故不月以見譏詳具經解)
　　僖十九年冬㑹陳人蔡人楚人鄭人盟于齊(盟于/齊主)
　　　(齊與盟也是時齊桓既卒宋襄圖霸以刧諸侯/葢諸侯不肯從宋而後為齊之盟所以未忘桓)
　　　(公之功也春秋善是盟故亦信而不月猶之桓/公之志爾傳謂陳穆公請修好於諸侯以無忘)
　　　(齊桓之徳/猶信也)
　　僖二十九年夏六月㑹王人晉人宋人齊人陳人
　　　蔡人秦人盟于翟泉
　　文二年夏六月公孫敖㑹宋公陳侯鄭伯晉士縠
　　　盟于垂隴
　　文八年冬十月壬午公子遂㑹晉趙盾盟于衡雍
　　　乙酉公子遂㑹雒戎盟于暴(大夫盟例月此特/加日譏遂之専盟)
　　　(見四日之間不能復命而再出㑹故兩日/以見之欲志乙酉故不得不先志壬午也)
　　文十年秋七月及蘇子盟于女栗(離盟不月此/承不雨月)
　　文十六年春季孫行父㑹齊侯于陽榖齊侯弗及
　　　盟(齊侯弗及/盟者故也)
　　是年六月戊辰公子遂及齊侯盟于郪丘(是時齊/强魯弱)
　　　(齊人方責子叔姬之罪魯再受兵諸侯不能救/大夫求盟而不得公又有疾魯於是病矣郪丘)
　　　(之會以得齊盟為喜故詳録而加日/與仲孫速會莒人盟于向加日同例)
　　成元年夏臧孫許及晉侯盟于赤棘(離盟/)
　　成二年秋七月齊侯使國佐如師己酉及國佐盟
　　　于袁婁(大夫盟不以日志此嫌國佐如師而遂/與之盟且以見自鞍至於袁婁緜地五)
　　　(百里自癸酉至於己酉歴三十有七日然/後得盟以廹齊為已甚故日志以見譏也)
　　成十六年十有二月乙丑季孫行父及晉郤犫盟
　　　于扈(是時叔孫僑如為難故晉人使公不得與/伐鄭而行父見執公彷徨于外以求自明)
　　　(僅能使僑如見逐季孫受盟喜/釋執而免乎難故詳録而加日)
　　成十八年十有二月仲孫蔑㑹晉侯宋公衞侯邾
　　　子齊崔杼同盟于虚朾
　　襄三年六月戊寅叔孫豹及諸侯之大夫及陳袁
　　　僑盟(是時己未諸侯同盟矣及袁僑如㑹而大/夫又與之盟夫諸侯已盟則大夫可無盟)
　　　(矣然而又盟見大夫之/張也故特加日以見譏)
　　襄十六年三月戊寅大夫盟(是時諸侯㑹湨梁而/大夫専盟見大夫之)
　　　(益張也故特加日以見譏然/後知雞澤之盟譏其漸矣)
　　襄二十年春王正月辛亥仲孫速㑹莒人盟于向
　　　(莒魯之怨自屬鄫始其後莒與齊邾比以為吾/患魯無歲不受兵及仲孫速之為此盟然後兵)
　　　(怨始解幾二十年莒魯不交兵則是盟也/實國之所喜故詳録而加日餘具經解)
　　襄二十七年秋七月辛巳豹及諸侯之大夫盟于
　　　宋(加日猶雞澤/湨梁之盟耳)
　　昭十一年夏五月仲孫貜㑹邾子盟于祲祥(離盟/不月)
　　　(承夫人/薨月也)
　　定三年冬仲孫何忌及邾子盟于拔(離盟/)
　　哀二年春王二月癸巳叔孫州仇仲孫何忌及邾
　　　子盟于句繹(先君之季年邾子來朝已而又來/奔喪於我亦厚矣而魯乃比年有)
　　　(事於邾今又三卿大舉而伐之取沂漷田要其/君而與之盟明年又復渝盟而圍其國則魯之)
　　　(於邾為己甚故/特加月以見譏)
　　　　右二十一著例五其變例十二其離盟四
執
　　文十四年冬齊人執單伯(單伯如齊而見執不稱/行人以為失奉使之道)
　　　(故不月/以見譏)
　　成十六年九月晉人執季孫行父舍之于苕丘
　　昭十三年八月晉人執季孫意如以歸
　　昭二十三年春王正月晉人執我行人叔孫婼
　　　　右四著例三其變例一
例時
莅盟
　　僖三年冬公子友如齊莅盟
　　文七年冬公孫敖如莒莅盟
　　昭七年三月叔孫婼如齊莅盟(承公如/楚月)
　　定十一年冬叔還如鄭莅盟
　　　　右四著例
㑹
　　莊十四年冬單伯㑹齊侯宋公陳侯衞侯鄭伯于
　　　鄄
　　文元年秋公孫敖㑹晉侯于戚
　　文十一年夏叔仲彭生㑹晉郤缺于承筐
　　文十六年春季孫行父㑹齊侯于陽榖
　　宣十四年冬公孫歸父㑹齊侯于榖
　　宣十五年春公孫歸父㑹楚子于宋
　　是年秋仲孫蔑㑹齊高固于無婁
　　成五年夏叔孫僑如㑹晉荀首于榖
　　成十五年冬十有一月叔孫僑如㑹晉士燮齊高
　　　無咎宋華元衞孫林父鄭公子鰌邾人㑹吴于
　　　鍾離(再言㑹吴即吴也吴逺中國未甞與中國/㑹諸大夫欲往㑹之故於彼即吴也不正)
　　　(以中國之衆即吴逺/㑹故加月以見譏)
　　襄二年秋七月仲孫蔑㑹晉荀罃宋華元衞孫林
　　　父曹人邾人于戚(為葬小/君月)
　　是年冬仲孫蔑㑹晉荀罃齊崔杼宋華元衞孫林
　　　父曹人邾人滕人薛人小邾人于戚
　　襄五年夏仲孫蔑衞孫林父㑹吴于善道
　　襄八年夏季孫宿㑹晉侯鄭伯齊人宋人衞人邾
　　　人于邢丘
　　襄十四年春王正月季孫宿叔老㑹晉士匄齊人
　　　宋人衞人鄭公孫蠆曹人莒人邾人滕人薛人
　　　杞人小邾人㑹吴于向(加月猶鍾離/之㑹譏也)
　　是年冬季孫宿㑹晉士匄宋華閱衞孫林父鄭公
　　　孫蠆莒人邾人于戚
　　襄十九年冬叔孫豹㑹晉士匄于柯
　　襄二十七年夏叔孫豹㑹晉趙武楚屈建蔡公孫
　　　歸生衞石惡陳孔奐鄭良霄許人曹人于宋
　　昭元年春王正月叔孫豹㑹晉趙武楚公子圍齊
　　　國弱宋向戌衞齊惡陳公子招蔡公孫歸生鄭
　　　罕虎許人曹人于虢(承即/位月)
　　昭九年春叔弓㑹楚子于陳
　　昭十一年秋季孫意如㑹晉韓起齊國弱宋華亥
　　　衞北宫它鄭罕虎曹人杞人于厥憗
　　昭二十五年夏叔詣㑹晉趙鞅宋樂大心衞北宫
　　　喜鄭游吉曺人滕人薛人小邾人于黄父
　　昭三十一年春王正月季孫意如㑹晉荀櫟于適
　　　歴(承公在/乾侯月)
　　哀六年夏叔還㑹吴于柤
　　　　右二十三著例二十一其變例二
　
　春秋本例卷八
欽定四庫全書
　春秋本例卷九
　　　　　　　　　　　　宋　崔子方　撰
内大夫門
例時
如
　　莊二十五年冬公子友如陳
　　莊二十七年秋公子友如陳葬原仲
　　莊三十二年冬十月公子慶父如齊(承子般/卒月)
　　僖五年夏公孫茲如牟
　　僖七年秋七月公子友如齊(承盟寗/母月)
　　僖十三年冬公子友如齊
　　僖二十八年秋公子遂如齊
　　僖三十年冬公子遂如京師遂如晉
　　僖三十一年春公子遂如晉
　　文元年夏四月叔孫得臣如京師(承葬僖/公月)
　　是年冬十月公孫敖如齊(承楚弑/君月)
　　文五年夏公孫敖如晉
　　文六年夏季孫行父如陳
　　是年冬十月公子遂如晉(為葬晉/襄月)
　　文九年二月叔孫得臣如京師(為葬襄/王月)
　　文十一年秋公子遂如宋
　　文十四年冬單伯如齊
　　文十五年秋季孫行父如晉
　　文十七年冬公子遂如齊
　　文十八年秋公子遂叔孫得臣如齊
　　是年冬十月季孫行父如齊(承子/卒月)
　　宣元年夏季孫行父如齊
　　是年夏公子遂如齊
　　宣九年夏仲孫蔑如京師
　　宣十年六月公孫歸父如齊(為葬齊/惠公月)
　　是年秋季孫行父如齊
　　是年冬公孫歸父如齊
　　宣十八年秋七月公孫歸父如晉(承楚子/卒月)
　　成五年春王正月仲孫蔑如宋(承叔姬/來歸月)
　　成六年夏六月公孫嬰齊如晉(為鄭伯/卒月)
　　是年冬季孫行父如晉
　　成十一年夏季孫行父如晉
　　是年秋叔孫僑如如齊
　　襄二年秋七月叔孫豹如宋(承葬小/君月)
　　襄四年夏叔孫豹如晉
　　襄六年冬叔孫豹如邾
　　是年季孫宿如晉
　　襄七年秋季孫宿如衞
　　襄九年夏季孫宿如晉
　　襄十六年冬叔孫豹如晉
　　襄十九年春王正月季孫宿如晉(承祝柯/盟月)
　　襄二十年秋叔老如齊
　　是年冬十月季孫宿如宋(承日/食月)
　　襄二十四年春叔孫豹如晉
　　是年冬叔孫豹如京師
　　襄二十八年秋八月仲孫羯如晉(承大/雩月)
　　襄二十九年冬仲孫羯如晉
　　襄三十年秋七月叔弓如宋(為葬共/姬月)
　　昭二年夏叔弓如晉
　　是年冬季孫宿如晉
　　昭三年夏叔弓如滕
　　昭六年夏季孫宿如晉
　　是年冬叔弓如楚
　　昭九年秋仲孫貜如齊
　　昭十年九月叔孫婼如晉(為葬晉/平公月)
　　昭十一年春王二月叔弓如宋(為葬宋/平公月)
　　昭十六年九月季孫意如如晉(承大/雩月)
　　昭二十二年六月叔鞅如京師(為葬景/王月)
　　昭二十三年春王正月叔孫婼如晉(為叔鞅/卒月)
　　昭二十五年春叔孫婼如宋
　　定十年秋叔孫州仇如齊
　　哀五年冬叔還如齊
　　　　右六十二著例
至
　　文十五年六月單伯至自齊(承日/食月)
　　昭十四年春意如至自晉
　　昭二十四年春王二月婼至自晉(承仲孫/貜卒月)
　　　　右三著例
來
　　閔元年冬齊仲孫來
　　　　右一著例
來歸
　　閔元年秋八月季子來歸(承公/盟月)
　　　　右一著例
還
　　宣十八年冬十月歸父還自晉(承公/薨月)
　　　　右一著例
復
　　文八年冬十月公孫敖如京師不至而復(為奔/莒月)
　　宣八年夏六月公子遂如齊至黄乃復(為有/事月)
　　　　右二著例
媵
　　莊十九年秋公子結媵陳人之婦于鄄
　　　　右一著例
告糴
　　莊二十八年冬臧孫辰告糴于齊
　　　　右一著例
乞師
　　僖二十六年夏公子遂如楚乞師
　　　　右一著例
墮邑
　　定十二年夏叔孫州仇帥師墮郈
　　是年夏季孫斯仲孫何忌帥師墮費
　　　　右二著例
疆田
　　昭元年秋叔弓帥師疆鄆田
　　　　右一著例
城
　　文十二年冬十有二月季孫行父帥師城諸及鄆
　　　(承戰/月)
　　襄二年冬仲孫蔑㑹晉荀罃齊崔杼宋華元衞孫
　　　林父曹人邾人滕人薛人小邾人于戚遂城虎
　　　□
　　襄十五年夏季孫宿叔孫豹帥師城成郛
　　襄二十九年夏五月仲孫羯㑹晉荀盈齊高止宋
　　　華定衞世叔儀鄭公孫段曹人莒人滕人薛人
　　　小邾人城杞(承公/至月)
　　昭三十二年冬仲孫何忌㑹晉韓不信齊高張宋
　　　仲幾衞世叔申鄭國參曹人莒人薛人杞人小
　　　邾人城成周
　　哀三年五月季孫斯叔孫州仇帥師城啓陽(承桓/宫災)
　　　(月/)
　　　　右六著例
入邑
　　襄十二年春王正月季孫宿帥師救邰遂入鄆(宿/受)
　　　(命救邰而遂入鄆見政之/逮大夫也故加月以見譏)
　　　　右一變例
侵
　　僖四年冬十有二月公孫兹帥師㑹齊人宋人衞
　　　人鄭人許人曹人侵陳(伐楚之役齊有怒于陳/執袁濤塗與江黄伐之)
　　　(矣陳雖有罪執其人伐其國可也今又合七國/之衆而侵之以齊桓責人為已甚故加月以見)
　　　(譏/)
　　成六年秋仲孫蔑叔孫僑如帥師侵宋
　　襄二十四年春仲孫羯帥師侵齊
　　定八年九月季孫斯仲孫何忌帥師侵衞(承葬陳/懐公月)
　　　　右四著例三其變例一
伐
　　隠四年秋翬帥師㑹宋公陳侯蔡人衞人伐鄭
　　隠十年夏翬帥師㑹齊人鄭人伐宋
　　桓十二年十有二月及鄭師伐宋(為戰于/宋月)
　　桓十七年秋八月及宋人衞人伐邾(承葬蔡/桓侯月)
　　莊二年夏公子慶父帥師伐於餘丘
　　莊三年春王正月溺㑹齊師伐衞(衞侯得罪天子/而奔齊為之伐)
　　　(衞以納朔而溺往㑹/之故加月以見譏)
　　莊十四年夏單伯㑹伐宋
　　僖三十三年秋公子遂帥師伐邾
　　文三年春王正月叔孫得臣㑹晉人宋人陳人衞
　　　人鄭人伐沈(為沈/潰月)
　　文十四年春王正月叔彭生帥師伐邾(承公/至月)
　　宣十年秋公孫歸父帥師伐邾
　　宣十一年夏公孫歸父㑹齊人伐莒
　　成八年冬十月叔孫僑如㑹晉士燮齊人邾人伐
　　　郯(承叔姬/卒月)
　　襄十四年夏四月叔孫豹㑹晉荀偃齊人宋人衞
　　　北宫括鄭公孫蠆曹人莒人邾人滕人薛人杞
　　　人小邾人伐秦(承衞侯/奔月)
　　襄十六年五月叔老㑹鄭伯晉荀偃衞寗殖宋人
　　　伐許(承地/震月)
　　襄二十年秋仲孫速帥師伐邾
　　昭十年秋七月季孫意如叔弓仲孫貜帥師伐莒
　　　(承晉侯/卒月)
　　哀元年冬仲孫何忌帥師伐邾
　　哀二年春王二月季孫斯叔孫州仇仲孫何忌帥
　　　師伐邾(為邾子/盟月)
　　　　右十九著例十八其變例一
圍
　　成三年秋叔孫僑如帥師圍棘
　　襄元年春王正月仲孫蔑㑹晉欒黶宋華元衞寗
　　　殖曹人莒人邾人滕人薛人圍宋彭城(承即/位月)
　　昭十三年春叔弓帥師圍費
　　定六年冬季孫斯仲孫何忌帥師圍鄆
　　定十年夏叔孫州仇仲孫何忌帥師圍郈
　　是年秋叔孫州仇仲孫何忌帥師圍郈
　　哀三年冬十月叔孫州仇仲孫何忌帥師圍邾(承/秦)
　　　(伯卒/月)
　　　　右七著例
取
　　宣十年秋公孫歸父帥師伐邾取繹
　　　　右一著例
救
　　僖十五年三月公孫敖帥師及諸侯之大夫救徐
　　　(承牡丘/盟月)
　　文九年三月公子遂㑹晉人宋人衞人許人救鄭
　　　(承夫人/至月)
　　襄十二年春王三月季孫宿帥師救邰(為遂入/鄆月)
　　襄二十三年八月叔孫豹帥師救晉(為下己/卯月)
　　　　右四著例
次
　　襄元年夏仲孫蔑㑹齊崔杼曹人邾人杞人次于
　　　鄫
　　襄二十三年八月叔孫豹帥師救晉次于雍榆(受/命)
　　　(救晉畏齊不進止于雍/榆故此加月以見譏)
　　　　右二著例一其變例一
戍
　　僖二十八年春公子買戍衞
　　　　右一著例
歸喪
　　文十五年夏齊人歸公孫敖之喪
　　　　右一著例
如葬
　　莊二十七年秋公子友如陳葬原仲
　　　　右一著例
　
　
　
　
　
　
　
　
　
　春秋本例卷九
欽定四庫全書
　春秋本例卷十
　　　　　　　　　　　　宋　崔子方　撰
宗廟郊祭門
例日
立宫
　　成六年二月辛巳立武宫
　　定元年九月立煬宫(立煬宫譏也故/不日以見之)
　　　　右二著例一其變例一
作主
　　文二年春王二月丁丑作僖公主
　　　　右一著例
郊
　　成十七年九月辛丑用郊
　　定十五年夏五月辛亥郊
　　哀元年夏四月辛巳郊
　　　　右三著例
禘
　　閔二年夏五月乙酉吉禘于莊公
　　僖八年秋七月禘于太廟用致夫人(譏致夫人故/不日解具致)
　　　(夫人/下)
　　　　右二著例一其變例一
大事
　　文二年八月丁卯大事于太廟躋僖公
　　　　右一著例
烝
　　桓八年春正月己卯烝
　　是年夏五月丁丑烝
　　　　右二著例
甞
　　桓十四年秋八月乙亥甞
　　　　右一著例
有事
　　宣八年夏六月辛巳有事于太廟
　　昭十五年二月癸酉有事于武宫
　　　　右二著例
繹
　　宣八年夏六月壬午猶繹
　　　　右一著例
　　右立宫作主郊禘凡宗廟之祭皆有國之常事常
　　　事不書有譏焉則書凡書譏也故於日月之例
　　　無變焉然後知春秋之日月不以例著者皆以
　　　示譏其足以知乎譏者不變也
從祀
　　定八年冬從祀先公(此魯禮之復正者其不日何/也非常祀也是時陽虎欲為)
　　　(亂故順祀先公而祈焉春秋以為其所有事者/無足道也吾志其從祀而已故特略而時志之)
　　　(且以志陽/虎之偽也)
　　　　右一變例
納鼎
　　桓二年夏四月取郜大鼎于宋戊申納于太廟
　　　　右一著例
例月
考宫獻羽
　　隠五年九月考仲子之宫初獻六羽
　　　　右一著例
卜郊(卜牛/)　(牛傷/)　(免牲/)　(免牛/)　(三望附/)
　　僖三十一年夏四月四卜郊不從乃免牲猶三望
　　宣三年春王正月郊牛之口傷改卜牛牛死乃不
　　　郊猶三望
　　成七年春王正月鼷䑕食郊牛角改卜牛鼷䑕又
　　　食其角乃免牛夏五月不郊猶三望
　　成十年夏四月五卜郊不從乃不郊
　　襄七年夏四月三卜郊不從乃免牲
　　襄十一年夏四月四卜郊不從乃不郊
　　定十五年春王正月鼷䑕食郊牛牛死改卜牛
　　哀元年春王正月鼷䑕食郊牛改卜牛
　　　　右八著例
用牲于社(于門附/)
　　莊二十五年六月辛未朔日有食之鼓用牲于社
　　是年秋大水鼓用牲于社于門
　　莊三十年九月庚午朔日有食之鼓用牲于社
　　文十五年六月辛丑朔日有食之鼓用牲于社
　　　　右四(凡大祀例日則次祀例當月此非常祀/當去月以見譏唯秋大水不加月是其)
　　　　　(例餘皆承/日食月)
不告月猶朝于廟
　　文六年閏月不告月猶朝于廟
　　　　右一著例
大室屋壊
　　文十三年秋七月大室屋壊
　　　　右一著例
例時
丹楹
　　莊二十三年秋丹桓公楹
　　　　右一著例
刻桷
　　莊二十四年春王三月刻桓公桷(為葬桓/公月)
　　　　右一著例
内戎事門
例日
戰
　　桓十年冬十有二月丙午齊侯衞侯鄭伯來戰于
　　　郎
　　桓十二年冬十有二月及鄭師伐宋丁未戰于宋
　　桓十三年春二月公㑹紀侯鄭伯己巳及齊侯宋
　　　公衞侯燕人戰齊師宋師衞師燕師敗績
　　桓十七年夏五月丙午及齊師戰于奚
　　莊九年八月庚申及齊侯戰于乾時我師敗績
　　僖二十二年秋八月丁未及邾人戰于升陘
　　成二年六月癸酉季孫行父臧孫許叔孫僑如公
　　　孫嬰齊帥師㑹晉郤克衞孫良夫曹公子首及
　　　齊侯戰于鞍齊師敗績
　　　　右七著例
敗
　　隠十年六月壬戌公敗宋師于菅
　　莊十年春王正月公敗齊師于長勺(不正公一歲/而兩敗人之)
　　　(師故不日/以見譏)
　　是年六月公敗宋師于乗丘(詐戰而勝曰敗某師/雖然有勝矣豈君子)
　　　(之所尚乎不正公不旬月之間而/兩敗人之師故皆不日以見譏)
　　莊十一年夏五月戊寅公敗宋師于鄑
　　僖元年九月公敗邾師于偃(是喪師故不/日以見譏)
　　是年冬十月壬午公子友帥師敗莒師于酈
　　昭五年秋七月戊辰叔弓帥師敗莒師于蚡泉
　　　　右七著例四其變例三
治兵
　　莊八年春王正月甲午治兵
　　　　右一著例
大閱
　　桓六年秋八月壬午大閱
　　　　右一著例
焚邑(火攻也/)
　　桓七年春二月己亥焚咸丘
　　　　右一著例
例月
作軍
　　襄十一年春王正月作三軍(戎事例日此不日/以見譏詳具經解)
　　　　右一著例
舍軍
　　昭五年春王正月舍中軍(戎事例日此不日/以見譏詳具經解)
　　　　右一著例
作甲
　　成元年三月作丘甲(戎事例日此不日/以見譏詳具經解)
　　　　右一著例
凡内事門
例月
諸侯來盟
　　襄二十九年夏五月杞子來盟
　　　　右一著例
肆眚
　　莊二十二年春王正月肆大眚
　　　　右一著例
邑潰
　　昭二十九年冬十月鄆潰
　　　　右一著例
　春秋本例卷十
欽定四庫全書
　春秋本例卷十一
　　　　　　　　　　　　宋　崔子方　撰
凡内事門
例時
来盟
　　桓十四年夏五鄭伯使其弟語来盟(闕月字又其/下當有他事)
　　　(亦/闕)
　　閔二年冬齊髙子来盟
　　僖四年夏楚屈完来盟于師
　　文十五年三月宋司馬華孫来盟(稱官而字之見/其專官而恃貴)
　　　(也不稱使以其私来也嫌與/齊髙子同例故加月以見譏)
　　宣七年春衛侯使孫良夫来盟
　　　　右五著例四其變例一
来朝
　　隱十一年春滕侯薛侯来朝
　　桓二年春正月滕子来朝(桓弑逆之人諸侯所共/惡今滕子實始修禮而)
　　　(朝事之故加/月以見譏)
　　是年秋七月把侯来朝(亦譏始朝桓/也詳具經觧)
　　桓六年冬紀侯来朝
　　桓七年夏榖伯綏来朝鄧侯吾離来朝
　　桓九年冬曹伯使其世子射姑来朝
　　桓十五年五月邾人牟人葛人来朝(承鄭伯/奔月)
　　荘二十三年夏蕭叔朝公
　　荘二十七年冬杞伯来朝
　　僖七年夏小邾子来朝
　　僖十四年夏六月季姬及鄫子遇于防使鄫子来
　　　朝(觧具内女/遇鄫子下)
　　僖二十年夏郜子来朝
　　僖二十七年春把子来朝
　　文十一年秋曹伯来朝
　　文十二年春王正月杞伯来朝(承郕伯/奔月)
　　是年秋滕子来朝
　　文十五年夏曹伯来朝
　　宣元年秋邾子来朝
　　成四年三月把伯来朝(承鄭伯/卒月)
　　成六年夏六月邾子来朝(為鄭伯/卒月)
　　成七年夏五月曹伯来朝(為三/望月)
　　成十八年秋杞伯来朝
　　是年八月邾子来朝(為公/薨月)
　　襄元年九月邾子来朝(承天王/崩月)
　　襄六年秋滕子来朝
　　㐮七年春郯子来朝
　　是年夏四月小邾子来朝(承卜/郊月)
　　㐮二十一年冬十月曹伯来朝(承日/食月)
　　㐮二十八年夏邾子来朝
　　昭三年秋小邾子来朝
　　昭十七年春小邾子来朝
　　是年秋郯子来朝
　　定十五年春王正月邾子来朝(為食郊/牛月)
　　哀二年夏四月滕子来朝(承衛侯/卒月)
　　　　右三十四著例三十二其變例二
来聘
　　隱七年夏齊侯使其弟年来聘
　　桓三年冬齊侯使其弟年来聘
　　荘二十三年夏荆人来聘
　　荘二十五年春陳侯使女叔来聘
　　僖三十三年春王二月齊侯使國歸父来聘(承入/滑月)
　　文四年秋衛侯使寗俞来聘
　　文九年冬楚子使椒来聘
　　文十二年秋秦伯使術来聘
　　宣十年冬齊侯使國佐来聘
　　成三年冬十一月晉侯使荀庚来聘(為盟/月)
　　是月衛侯使孫良夫来聘
　　成四年春宋公使華元来聘
　　成八年春宋公使華元来聘
　　是年冬十月晉侯使士爕来聘(承叔姬/卒月)
　　成十一年春王三月晉侯使郤犫来聘(承公/至月)
　　成十八年夏晉侯使士匄来聘
　　襄元年冬衛侯使公孫剽来聘
　　是年冬晉侯使荀罃来聘
　　襄五年夏鄭伯使公子發来聘
　　襄七年冬十月衛侯使孫林父来聘(為盟/月)
　　襄八年冬晉侯使士匄来聘
　　襄十二年夏晉侯使士魴来聘
　　襄十五年春宋公使向戌来聘
　　㐮二十六年夏晉侯使荀呉来聘
　　襄二十七年春齊侯使慶封来聘
　　襄二十九年夏五月晉侯使士鞅来聘(承公/至月)
　　是月呉子使札来聘
　　襄三十年春王正月楚子使薳罷来聘(公前朝楚/故楚使薳)
　　　(罷来聘以報之蓋自文公九年至此歴七十餘/年楚未嘗致聘於魯今薳罷之来欲報公明矣)
　　　(不正大夫之荅君/故加月以見譏)
　　昭二年春晉侯使韓起来聘
　　昭十二年夏宋公使華定来聘
　　昭二十一年夏晉侯使士鞅来聘
　　　　右三十一著例三十其變例一
来㑹
　　定十四年秋邾子来㑹公
　　　　右一著例
来唁
　　昭二十五年九月齊侯唁公于野井(承公/孫月)
　　昭二十九年春齊侯使髙張来唁公
　　昭三十一年夏四月晉侯使荀躒唁公于乾侯(承/薛)
　　　(伯卒/月)
　　　　右三著例
来言
　　成八年春晉侯使韓穿来言汶陽之田歸之于齊
　　　　右一著例
来求
　　隱三年秋武氏子来求賻
　　文九年春毛伯来求金
　　　　右二著例
来渝平
　　隱六年春鄭人来渝平
　　　　右一著例
胥命
　　桓三年夏齊侯衛侯胥命于蒲
　　　　右一著例
来
　　隱元年冬十有二月祭伯来(為益師/卒月)
　　桓六年春正月寔来(寔猶是也言州公是欲来魯/州公自曹猶以好来于我故)
　　　(書来然春秋以月志然後州/公之奔不疑矣詳具經解)
　　桓八年冬十月祭公来(承雨/雪月)
　　僖二十九年春介葛盧来
　　是年冬介葛盧来
　　襄十八年春白狄来
　　　　右六著例五其變例一
以来
　　哀七年八月以邾子益来(承入邾/来月)
　　　　右一著例
逃来
　　荘十七年秋鄭詹自齊逃来
　　　　右一著例
来獻㨗
　　莊三十一年夏六月齊侯来獻戎㨗(獻㨗大夫之/事而齊侯親)
　　　(之故加月/以見譏)
　　僖二十一年冬楚人使宜申来獻㨗
　　　　右二著例一其變例一
来歸俘
　　莊六年冬齊人来歸衛俘
　　　　右一著例
来歸襚
　　文九年冬秦人来歸僖公成風之襚
　　　　右一著例
来奔喪
　　定十五年夏五月邾子来奔喪(承公/薨月)
　　　　右一著例
来㑹葬
　　襄三十一年冬十月滕子来㑹葬(為葬/月)
　　定十五年九月滕子来㑹葬(為葬/月)
　　　　右二著例
　
　春秋本例卷十一
欽定四庫全書
　春秋本例卷十二
　　　　　　　　　　　宋　崔子方　撰
凡内事門
例時
侵我
　　僖二十六年春王正月齊人侵我西鄙(承公/盟月)
　　文七年夏四月狄侵我西鄙(承宋公/卒月)
　　文十五年秋齊人侵我西鄙
　　是年十有二月齊侯侵我西鄙(承歸子/叔姬月)
　　襄十四年夏四月莒人侵我東鄙(承衛侯/奔月)
　　　　右五著例
伐我
　　莊十九年冬齊人宋人陳人伐我西鄙
　　荘二十年冬齊人伐我
　　僖二十六年夏齊人伐我北鄙
　　文十四年春王正月邾人伐我南鄙(承公/至月)
　　文十七年夏四月齊侯伐我西鄙(承葬小/君月)
　　成二年春齊侯伐我北鄙
　　襄八年夏莒人伐我東鄙
　　襄十年秋莒人伐我東鄙
　　㐮十二年春王三月莒人伐我東鄙(為遂入/鄆月)
　　襄十五年夏齊侯伐我北鄙
　　是年秋八月邾人伐我南鄙(承日/食月)
　　襄十六年三月齊侯伐我北鄙(承大夫/盟月)
　　是年秋齊侯伐我北鄙
　　襄十七年秋齊侯伐我北鄙
　　是秋齊髙厚帥師伐我北鄙
　　是冬邾人伐我南鄙
　　襄十八年秋齊師伐我北鄙
　　襄二十五年春齊崔杼帥師伐我北鄙
　　定七年秋齊國夏帥師伐我西鄙
　　定八年夏齊國夏帥師伐我西鄙
　　哀八年春王正月呉伐我(承入/曹月)
　　哀十一年春齊國書帥師伐我
　　　　右二十二著例
圍内邑
　　襄十二年莒人伐我東鄙圍台
　　襄十五年夏齊侯伐我北鄙圍成
　　襄十六年秋齊侯伐我北鄙圍成
　　襄十七年秋齊侯伐我北鄙圍桃
　　是年秋齊髙厚帥師伐我北鄙圍防
　　　　右五著例
入内邑
　　隱二年夏五月莒人入向(為入/極月)
　　成九年冬十有一月楚公子嬰齊帥師伐莒庚申
　　　莒潰楚人入鄆(是日莒先潰楚人得以入鄆也/著日欲有所見也鄆吾邑也蓋)
　　　(是時楚非有意於伐我因鄆之不守而遂入之/耳然則何以不言遂再稱楚人不可以遂言也)
　　　(其再稱楚人何也是公子嬰齊不正其見利/而妄入吾邑故貶之不與名稱也詳具經解)
　　　　右二著例一其變例一
取内邑
　　昭二十五年十有二月齊侯取鄆(公孫在齊故齊/取鄆以居公也)
　　　(是時齊强魯弱不能責季氏之罪以納公而乃/取一邑以居焉見齊之無意於納公矣昭公不)
　　　(悟猶居鄆三年以待齊及其不能/然後始之晉故此加月以見譏)
　　哀八年夏齊人取讙及闡
　　　　右二著例一其變例一
取内田
　　宣元年六月齊人取濟西田(宣公以庻立齊侯以/大國之權来為平州)
　　　(之㑹以定公位故以田賂齊也不正魯之以/田與齊而齊之受田于魯故加月以見譏)
　　　　右一變例
内入邑
　　隱八年三月庚寅我入祊(鄭伯守人之土地而妄/以與人我不度義而受)
　　　(之邑人不賔至於用師而入之亦病矣/故加月以譏歸祊而加日以譏入祊也)
　　　　右一變例
内取邑
　　成六年二月取鄟(承立武/宫月)
　　襄十三年夏取邿
　　昭元年三月取鄆(取之莒也莒魯爭鄆久矣是時/莒有弑君之禍豈魯責賂於莒)
　　　(而後取鄆乎故/加月以見譏)
　　昭四年九月取鄫(取之莒也始鄫欲屬魯而為莒/所滅魯不能救今復取之於莒)
　　　(又不復其國家而遂/有之故加月以見譏)
　　昭三十二年春正月取闞(承在乾/侯月)
　　　　右五著例三其變例二
内取田
　　僖三十一年春取濟西田
　　成二年秋八月取汶陽田(承宋公/卒月)
　　襄十九年春王正月取邾田自漷水(承盟/柯月)
　　　　右三著例
歸内邑
　　隱八年二月鄭伯使宛来歸祊(加月譏也觧/具入祊下)
　　哀八年冬十有二月齊人歸讙及闡(承把伯/卒月)
　　　　右二著例一其變例一
歸内田
　　宣十年春齊人歸我濟西田
　　定十年夏齊人来歸鄆讙龜隂田
　　　　右二著例
假田
　　桓元年三月鄭伯以璧假許田(承公/㑹月)
　　　　右一著例
稅畝
　　宣十五年秋初稅畝
　　　　右一著例
田賦
　　哀十二年春用田賦
　　　　右一著例
蒐
　　昭八年秋蒐于紅
　　昭十一年五月大蒐于比蒲(承夫人/卒月)
　　昭二十二年春大蒐于昌閒
　　定十三年夏大蒐于比蒲
　　定十四年秋大蒐于比蒲
　　　　右五著例
狩
　　哀十四年春西狩獲麟
　　　　右一著例
来乞師
　　成十三年春晉侯使郤錡来乞師
　　成十六年六月晉侯使欒黶来乞師(承日/食月)
　　成十七年九月晉侯使荀罃来乞師(承盟柯/陵月)
　　成十八年冬晉侯使士魴来乞師
　　　　右四著例
平
　　昭七年春王正月暨齊平(凡言及者我意也變及/言暨知非我意也吾之)
　　　(平强矣故加/月以見譏)
　　定十年春王三月及齊平(齊魯比年有侵伐之怨/魯實畏齊平齊之平强)
　　　(矣故加月以見譏頰谷之㑹齊/有異謀知齊之不欲平亦明矣)
　　定十一年冬及鄭平
　　　　右三著例一其變例二
戍
　　襄五年冬戍陳
　　襄十年冬戍鄭虎牢
　　　　右二著例
次(俟附/)
　　莊八年春王正月師次于郎以俟陳人蔡人(為治/兵月)
　　荘三十年夏次于成
　　　　右二著例
師救
　　僖十八年夏師救齊
　　　　右一著例
師圍
　　莊八年夏師及齊師圍郕
　　　　右一著例
師還
　　荘八年秋師還
　　　　右一著例
歸
　　定五年夏歸粟于蔡
　　哀八年夏歸邾子益于邾
　　　　右二著例
城
　　隱七年夏城中丘
　　隱九年夏城郎
　　桓五年夏城祝丘
　　桓十六年冬城向
　　莊二十九年冬十有二月城諸及防(承杞叔/姬卒月)
　　莊三十二年春城小榖
　　宣八年冬十月城平陽(承葬小/君月)
　　成四年冬城鄆
　　成九年冬十有一月城中城(承葬齊/頃公月)
　　襄七年夏四月城費(承卜/郊月)
　　襄十三年冬城防
　　襄十九年冬城西郛
　　是冬城武城
　　定六年冬城中城
　　定十四年秋城莒父及霄
　　定十五年冬城漆
　　哀四年夏城西郛
　　哀五年春城毗
　　哀六年春城邾瑕
　　　　右十九著例
築
　　荘元年秋築王姬之館于外
　　莊二十八年冬築郿
　　莊三十一年春築臺于郎
　　是年夏四月築臺于薛(承薛伯/卒月)
　　是年秋築臺于秦
　　成十八年八月築鹿囿(為公/薨月)
　　昭九年冬築郎囿
　　定十三年夏築虵淵囿
　　　　右八著例
作
　　僖二十年春新作南門
　　定二年冬十月新作雉門及兩觀(兩觀之僭久矣/今復作之故目)
　　　(事以見譏/而加月也)
　　　　右二著例一其變例一
新
　　莊二十九年春新延廐
　　　　右一著例
浚
　　莊九年冬浚洙
　　　　右一著例
毁
　　文十六年秋八月毁泉臺(承夫人/薨月)
　　　　右一著例
竊
　　定八年冬盗竊寳玉大弓
　　　　右一著例
得
　　定九年夏四月得寳玉大弓(承鄭伯/卒月)
　　　　右一著例
取殺
　　荘九年九月齊人取子糾殺之(凡外殺世子公子/例皆時以魯之不)
　　　(能存子糾故/加月以見譏)
　　　　右一變例
　
　
　
　
　
　
　
　
　
　
　
　
　
　春秋本例卷十二
欽定四庫全書
　春秋本例卷十三
　　　　　　　　　　　　宋　崔子方　撰
凡外事門(凡外與内接而於外/事為重者自見本門)
例日
戰(敗績附/)
　　莊二十八年春王三月甲寅齊人伐衛衛人及齊
　　　人戰衛人敗績
　　僖十五年十有一月壬戌晉侯及秦伯戰于韓
　　僖十八年五月戊寅宋師及齊師戰于甗齊師敗
　　　績
　　僖二十二年冬十有一月己巳朔宋公及楚人戰
　　　于泓宋師敗續
　　僖二十八年夏四月己巳晉侯齊師宋師秦師及
　　　楚人戰于城濮楚師敗績
　　文二年春王二月甲子晉侯及秦師戰于彭衙秦
　　　師敗績
　　文七年夏四月戊子晉人及秦人戰于令狐
　　文十二年冬十有二月戊午晉人秦人戰于河曲
　　宣二年春王二月壬子宋華元帥師及鄭公子歸
　　　生帥師戰于大棘宋師敗績
　　宣十二年夏六月乙夘晉荀林父帥師及楚子戰
　　　于邲晉師敗績
　　成二年夏四月丙戌衛孫良夫帥師及齊師戰于
　　　新築衛師敗績
　　成十六年六月甲午晦晉侯及楚子鄭伯戰于鄢
　　　陵楚子鄭師敗績
　　定四年冬十有一月庚午蔡侯以吳子及楚人戰
　　　于柏舉楚師敗績
　　哀二年秋八月甲戌晉趙鞅帥師及鄭罕逹帥師
　　　戰于鐡鄭師敗績
　　　　右十四著例
敗
　　僖三十三年夏四月辛巳晉人及姜戎敗秦師于
　　　殽
　　　　右一著例
　　右戰敗大國次國同例
入
　　隠五年秋衞師入郕(凡入大國次國例皆日郕伯/爵蓋次國而不日入何也傳)
　　　(謂䘙之亂也而郕人侵衛故衞師入郕猶信也/夫利人之亂而欲得志焉者取禍之道春秋深)
　　　(惡焉故不月/與日以見譏)
　　隱十年秋宋人衞人入鄭(宋為大國鄭不能事大/乃與齊魯比而伐之致)
　　　(宋喪師而失二邑此宋所以怒而入鄭也鄭之/見入有以自取之矣鄭尚不知自咎乃復掩其)
　　　(不備而取宋衛蔡三國之師春/秋深惡焉故不月與日以見譏)
　　是年冬十月壬午齊人鄭人入郕
　　文十五年六月晉郤缺帥師伐蔡戊申入蔡
　　宣十一年冬十月丁亥楚子入陳
　　襄二十五年六月壬子鄭公孫舍之帥師入鄭
　　　　右六著例四其變例二
滅
　　僖二十五年春王正月丙午衞侯燬滅邢
　　宣十二年冬十有二月戊寅楚子滅蕭
　　昭八年冬十月壬午楚師滅陳
　　昭十一年冬十有一月丁酉楚師滅蔡
　　　　右四著例
　　右入滅大國次國同例然大國未有見也
滅國以君歸(殺之附/)
　　僖二十六年秋楚人滅夔以夔子歸(傳謂夔子不/祀其祖楚人)
　　　(譲之而夔子終不祀也故楚人滅夔夫有不祀/之罪而且致怒大國者取亡之道春秋譏焉故)
　　　(不月以見之國滅故不/月則以歸不得而日也)
　　定四年夏四月庚辰蔡公孫姓帥師滅沈以沈子
　　　嘉歸殺之
　　定六年春王正月癸亥鄭游速帥師滅許以許男
　　　斯歸
　　定十四年二月辛巳楚公子結陳公孫佗人帥師
　　　滅頓以頓子牂歸
　　定十五年二月辛丑楚子滅胡以胡子豹歸
　　　　右五著例四其變例一
國君滅
　　昭二十三年秋七月戊辰吳敗頓胡沈蔡陳許之
　　　師于雞父胡子髠沈子逞滅
　　　　右一著例
誘殺國君
　　昭十一年夏四月丁巳楚子䖍誘蔡侯般殺之于
　　　申
　　　　右一著例
盗殺國君
　　哀四年春王二月庚戌盗殺蔡侯申
　　　　右一著例
執國君用之
　　僖十九年夏六月己酉邾人執鄫子用之
　　　　右一著例
弑君
　　隱四年春二月戊申衛州吁弑其君完
　　桓二年春王二月戊申宋督弑其君與夷及其大
　　　夫孔父
　　莊八年冬十有一月癸未齊無知弑其君諸兒
　　莊十二年秋八月甲午宋萬弑其君捷及其大夫
　　　仇牧
　　僖十年春王正月晉里克弑其君卓及其大夫荀
　　　息(失日/)
　　文元年冬十月丁未楚世子商臣弑其君頵
　　文十四年九月甲申齊公子商人弑其君舍
　　文十六年冬十有一月宋人弑其君杵臼(失日/)
　　文十八年夏五月戊戌齊人弑其君商人
　　是年冬十月莒弑其君庻其(失日/)
　　宣二年秋九月乙丑晉趙盾弑其君夷臯
　　宣四年夏六月乙酉鄭公子歸生弑其君夷
　　宣十年夏五月癸巳陳夏徴舒弑其君平國
　　成十八年春王正月庚申晉弑其君州蒲
　　襄二十五年夏五月乙亥齊崔杼弑其君光
　　襄二十六年春王二月辛夘衛寗喜弑其君剽
　　襄三十年夏四月蔡世子般弑其君固(失日/)
　　襄三十一年十有一月莒人弑其君密州(失日/)
　　昭十三年夏四月楚公子比自晉歸于楚弑其君
　　　虔于乾溪(失日/)
　　昭十九年夏五月戊辰許世子止弑其君買
　　定十三年冬薛弑其君比(失月/)
　　哀六年秋七月庚寅齊陳乞弑其君荼
　　　　右二十二著例十五其失月者一失日者六
　　　　(弑君父天下之大惡春秋於其辭不加譏貶/焉亦不區區以日月例見也其失日月者闕)
　　　　(之志臣子/不謹而已)
卒
　　隱三年八月庚辰宋公和卒
　　桓十四年冬十有二月丁巳齊侯祿父卒
　　莊二年冬十有二月乙酉宋公馮卒
　　僖九年春王正月丁丑宋公御說卒
　　是年九月甲子晉侯佹諸卒
　　僖十七年冬十有二月乙亥齊侯小白卒
　　僖二十三年夏五月庚寅宋公兹父卒
　　僖二十四年冬晉侯夷吾卒(失月/)
　　僖二十七年夏六月庚寅齊侯昭卒
　　僖三十二年冬十有二月己夘晉侯重耳卒
　　文六年八月乙亥晉侯驩卒
　　文七年夏四月宋公王臣卒(失日/)
　　文十四年夏五月乙亥齊侯潘卒
　　文十八年春王二月秦伯罃卒(失日/)
　　宣四年春王正月秦伯稻卒(失日/)
　　宣九年九月辛酉晉侯黒臀卒于扈
　　宣十年夏四月己巳齊侯元卒
　　宣十八年七月甲戌楚子旅卒
　　成二年秋八月壬午宋公鮑卒
　　成九年秋七月丙子齊侯無野卒
　　成十年夏五月丙午齊侯獳卒
　　成十五年夏六月宋公固卒(失日/)
　　襄十三年九月庚辰楚子審卒
　　襄十五年十有一月癸亥晉侯周卒
　　襄十九年秋七月辛夘齊侯環卒
　　襄二十八年十有二月乙未楚子昭卒
　　昭元年冬十有一月己酉楚子麇卒
　　昭十年秋七月戊子晉侯彪卒
　　是年十有二月甲子宋公成卒
　　昭十六年秋八月己亥晉侯夷卒
　　昭二十五年十有一月己亥宋公佐卒于曲棘
　　昭二十六年九月庚申楚子居卒
　　昭三十年六月庚辰晉侯去疾卒
　　哀五年秋九月癸酉齊侯杵臼卒
　　哀六年秋七月庚寅楚子軫卒
　　哀十年三月戊戌齊侯陽生卒
　　　　右大國卒三十六著例三十一其失月者一
　　　　失日者四
　　隱八年夏六月己亥蔡侯考父卒
　　桓五年春正月甲戌己丑陳侯鮑卒(再著日義/具經解)
　　桓十一年夏五月癸未鄭伯寤生卒
　　桓十二年八月壬辰陳侯躍卒
　　桓十七年六月丁丑蔡侯封人卒
　　莊元年冬十月乙亥陳侯林卒
　　莊二十一年夏五月辛酉鄭伯突卒
　　荘二十五年夏五月癸丑衛侯朔卒
　　僖十二年十有二月丁丑陳侯杵臼卒
　　僖十四年冬蔡侯肸卒(失月/)
　　僖二十五年夏四月癸酉衞侯燬卒
　　僖二十八年六月陳侯款卒(失日/)
　　僖三十二年夏四月己丑鄭伯捷卒
　　文十三年夏五月壬午陳侯朔卒
　　宣三年冬十月丙戌鄭伯蘭卒
　　宣九年冬十月癸酉衞侯鄭卒
　　宣十七年春王正月丁未蔡侯申卒
　　成二年秋八月庚寅衛侯速卒
　　成四年三月壬申鄭伯堅卒
　　成六年夏六月壬申鄭伯費卒
　　成十四年冬十月庚寅衛侯臧卒
　　襄二年六月庚辰鄭伯睔卒
　　襄四年春王三月己酉陳侯午卒
　　襄七年冬十有二月鄭伯髠頑如㑹未見諸侯丙
　　　戌卒于鄵
　　襄二十九年夏五月庚午衞侯衎卒
　　昭七年八月戊辰衛侯惡卒
　　昭八年夏四月辛丑陳侯溺卒
　　昭十二年三月壬午鄭伯嘉卒
　　昭二十年十有一月辛夘蔡侯盧卒
　　昭二十三年夏六月蔡侯東國卒于楚(失日/)
　　昭二十八年夏四月丙戌鄭伯寜卒
　　定四年春王二月癸巳陳侯吳卒
　　定八年秋七月戊辰陳侯栁卒
　　定九年夏四月戊申鄭伯蠆卒
　　哀二年四月丙子衛侯元卒
　　　　右次國卒三十五著例三十二其失月者一
　　　　失日者二
　　隱七年春王三月滕侯卒(失日/)
　　隱八年夏六月辛亥宿男卒
　　桓十年正月庚申曹伯終生卒
　　荘十六年冬十有二月邾子克卒(失日/)
　　荘二十三年冬十有一月曹伯射姑卒(失日/)
　　荘二十八年四月丁未邾子𤨏卒
　　莊三十一年夏四月薛伯卒(失日/)
　　僖四年夏許男新臣卒(失月/)
　　僖七年秋七月曹伯班卒(失日/)
　　僖二十三年十有一月杞子卒(失日/)
　　文五年冬十月甲申許男業卒
　　文九年秋八月曹伯㐮卒(失日/)
　　文十三年夏五月壬午邾子籧篨卒
　　宣九年八月滕子卒(失日/)
　　宣十七年春王正月庚子許男錫我卒
　　成十三年夏五月曹伯廬卒于師(失日/)
　　成十四年春王正月莒子朱卒(失日/)
　　成十六年夏四月辛未滕子卒
　　成十七年十有二月邾子玃且卒(失日/)
　　襄六年春王三月壬午杞伯姑容卒
　　襄十七年春王二月庚午邾子牼卒
　　襄十八年十月曹伯負芻卒于師(失日/)
　　襄二十三年三月己巳杞伯匄卒
　　襄二十六年八月壬午許男寗卒于楚
　　昭元年六月丁巳邾子華卒
　　昭三年春王正月丁未滕子原卒
　　昭六年春王正月杞伯益姑卒(失日/)
　　昭十四年三月曹伯滕卒(失日/)
　　是年八月莒子去疾卒(失日/)
　　昭十八年春王三月曹伯須卒(失日/)
　　昭二十四年八月丁酉杞伯郁釐卒
　　昭二十七年冬十月曹伯午卒(失日/)
　　昭二十八年秋七月癸巳滕子寜卒
　　昭三十一年夏四月丁巳薛伯榖卒
　　定三年二月辛夘邾子穿卒
　　定四年夏五月杞伯成卒于㑹(失日/)
　　定八年三月曹伯露卒(失日/)
　　定十二年春薛伯定卒(失月/)
　　哀四年秋八月甲寅滕子結卒
　　哀八年冬十有二月癸亥杞伯過卒
　　哀十年五月薛伯夷卒(失日/)
　　哀十一年秋七月辛酉滕子虞母卒
　　哀十三年夏許男成卒(失月/)
　　　　右小國卒四十三著例二十其失月三其失
　　　　日二十(小國赴告之禮有不傋故其失日月/者特多也且又不名者七然後知赴)
　　　　(告之禮不傋明矣春秋以人之善惡皆見於/行事亦無事於死而後為之譏貶故雖闕日)
　　　　(之多不嫌也志臣/子不謹而已矣)
　
　
　
　春秋本例卷十三
欽定四庫全書
　春秋本例卷十四
　　　　　　　　　　　宋　崔子方　撰
凡外事門
例月
諸侯盟(離盟則/不月)
　　隱二年冬十月紀子帛莒子盟于密(離盟不月承/伯姬歸月)
　　隱三年冬十有二月齊侯鄭伯盟于石門(離盟不/月為𦵏)
　　　(宋公/月)
　　隱八年秋七月庚午齊侯宋公衛侯盟于瓦屋(𫝊/謂)
　　　(諸侯之參盟於是焉始故謹/而日之或然也其詳具經解)
　　僖二年秋九月齊侯宋公江人黄人盟于貫
　　僖十九年六月宋公曹人邾人盟于曹南鄫子㑹
　　　盟于邾
　　文十五年冬十有一月諸侯盟于扈
　　宣十一年夏楚子陳侯鄭伯盟于辰陵(楚子之與/陳鄭盟謀)
　　　(以討陳亂而安鄭也然終以入陳而納其姦人/又明年圍鄭以楚子不信其盟甚矣故不月以)
　　　(見/譏)
　　定七年秋齊侯鄭伯盟于鹹(離盟/)
　　是秋齊侯衛侯盟于沙(離盟/)
　　定八年冬衛侯鄭伯盟于曲濮(離盟/)
　　　　右十著例八其變例二
立君
　　隱四年冬十有二月衛人立晉
　　　　右一著例
執國君(以伐/)　(以歸附/)
　　僖二十一年秋宋公楚子陳侯蔡侯鄭伯許男曹
　　　伯㑹于盂執宋公以伐宋(凡大國執例月此特/譏之而以時志猶曰)
　　　(為中國恥/故略之也)
　　僖二十八年冬晉人執衛侯歸之于京師(承天王/狩河陽)
　　　(故不/月)
　　成九年秋七月晉人執鄭伯
　　　　右三著例一其變例一其闕文一
獲國君
　　僖十五年十有一月壬戌晉侯及秦伯戰于韓獲
　　　晉侯
　　　　右一著例
釋國君
　　僖二十一年十有二月癸丑公㑹諸侯盟于薄釋
　　　宋公(承盟/日)
　　　　右一著例
國君奔
　　桓十一年九月鄭忽出奔衛
　　桓十五年五月鄭伯突出奔蔡
　　桓十六年十有二月衛侯朔出奔齊
　　僖二十八年夏四月衛侯出奔楚
　　文十二年春王正月郕伯来奔
　　襄十四年夏四月己未衞侯出奔齊(是時孫林父/費逐其君春)
　　　(秋惡焉故不名䘙侯以見之/又加日以謹林父之惡也)
　　昭二十一年冬蔡侯朱出奔楚(般以誘殺有執而/用焉朱顧不能復)
　　　(讎而又奔之春秋/賤焉故不月以譏)
　　　　右七著例五其變例二
國君歸
　　桓十五年五月鄭世子忽復歸于鄭
　　僖二十八年六月衞侯鄭自楚復歸于衛
　　襄二十六年春王二月甲午衛侯衎復歸于衛(辛/夘)
　　　(而剽弑甲午而衎入剽之弑/衎與有力焉故加日以見之)
　　昭十三年八月蔡侯廬歸于蔡
　　是月陳侯吳歸于陳
　　　　右五著例四其變例一
國君入
　　桓十五年秋九月鄭伯突入于櫟
　　莊六年夏六月衛侯朔入于衞
　　襄二十五年秋八月衛侯入于夷儀
　　　　右三著例
　　右奔歸入大國次國同例然大國未有見也
敗小國
　　僖十五年冬楚人敗徐于婁林(三年徐人取舒舒/楚屬也蓋徐人恃)
　　　(齊而取之及桓徳既衰而後楚亟伐徐敗之婁/林徐之禍有以自取之春秋譏焉故不月以見)
　　　(之/)
　　　　右一變例
入小國
　　隱二年夏五月無駭帥師入極
　　隱十一年秋七月壬午公及齊侯鄭伯入許(是時/桓公)
　　　(羽父為亂公不能靖内難至於身弑而不知/而顧入人之國亦不知務矣故加日以見譏)
　　桓二年九月入把
　　僖二十年五月鄭人入滑
　　僖二十七年秋八月乙巳公子遂帥師入把(是年/把子)
　　　(来朝夫春接其君秋入其國/以内為過矣故加日以見譏)
　　僖二十八年三月丙午晉侯入曹(晉侯入曹而執/曹伯畀宋人晉)
　　　(文於是失正矣/故加日以見譏)
　　僖三十三年春王二月秦人入滑
　　文五年夏秦人入鄀(𫝊謂鄀叛楚即秦而又貳於/楚故秦人入鄀猶信也蓋鄀)
　　　(之禍有以自取之/故不月以見譏)
　　昭十八年六月邾人入鄅
　　哀七年秋公伐邾八月己酉入邾(觧具公/伐下)
　　哀八年春王正月宋公入曹以曹伯陽歸
　　　　右十一著例七其變例四
滅小國(君奔附/)
　　莊十年冬十月齊師滅譚譚子奔莒
　　荘十三年夏六月齊人滅遂
　　僖二年夏五月虞師晉師滅夏陽
　　僖五年秋八月楚人滅弦弦子奔黄
　　僖十二年夏楚人滅黄
　　文四年秋楚人滅江(江黄漢東之國而屬於楚聞/齊桓之興不内自度遽欲背)
　　　(楚而親中國桓公方欲事楚故貫之盟陽榖之/㑹實從黄江之人以謀楚明年遂興召陵之師)
　　　(楚既内服江黄遂㑹伐陳則楚之有怒於兩國/可知矣及桓徳既衰楚益内侮僖之十二年楚)
　　　(伐黄而遂滅黄至此楚伐江而遂滅江也夫為/國不知所以自謀而致怒大國者取亡之道春)
　　　(秋譏焉故不/月以見之)
　　文五年秋楚人滅六(春秋滅國變日月之例者八/江黄夔六項鄫巢徐是也蓋)
　　　(譏其有以自取滅亡之禍而已然六之罪未有/見焉春秋以例著者不疑矣不然或月闕耳)
　　襄六年秋莒人滅鄫(鄫故莒屬也欲去莒而附魯/故前年叔孫豹鄫世子如晉)
　　　(明年又㑹戚𫝊所謂公請屬鄫是也夫小國之/政不安其舊而新是圗以致怒於人者取亡之)
　　　(道春秋譏焉故/不月以見之)
　　是年十有二月齊侯滅莱
　　昭四年秋七月楚子蔡侯陳侯許男頓子胡子沈
　　　子淮夷伐呉遂滅頼
　　　　右十著例六其變例四
　　右敗入滅小國微國同例
戕國君
　　宣十八年秋七月邾人戕鄫子于鄫(戕國君重事/例當日諸侯)
　　　(卒則名鄫子不名不/日見微國赴告不備)
　　　　右一著例
克
　　隱元年夏五月鄭伯克叚于鄢
　　　　右一著例
亡
　　僖十九年冬梁亡(梁之亡也不以月志然後知諸/國有以自取滅亡之禍者其不)
　　　(月明/矣)
　　　　右一變例
國遷
　　莊十年三月宋人遷宿
　　閔二年春王正月齊人遷陽
　　僖元年夏六月邢遷于夷儀
　　僖三十一年十有二月衛遷于帝丘
　　成十五年冬十有一月許遷于葉
　　昭九年春許遷于夷(許自此至定之四年二十五/年之間凡三遷都焉夫國家)
　　　(之政士民之居何可數遷數遷則下騒動而/亦不足以為國矣春秋譏焉故不月以見之)
　　昭十八年冬許遷于白羽
　　定四年六月許遷于容城(承葬陳/惠公月)
　　哀二年冬十有一月蔡遷于州来
　　　　右九著例六其變例三
國潰
　　僖四年春王正月公會齊侯宋公陳侯衛侯鄭伯
　　　許男曹伯侵蔡蔡潰
　　文三年春王正月叔孫得臣㑹晉人宋人陳人衛
　　　人鄭人伐沈沈潰
　　成九年冬十有一月楚公子嬰齊伐莒庚申莒潰
　　　楚人入鄆(解具入/鄆下)
　　　　右三著例
葬
　　隱三年十有二月癸未葬宋繆公
　　桓十五年夏四月己巳葬齊僖公
　　莊三年夏四月葬宋莊公
　　莊九年秋七月丁酉葬齊襄公
　　僖十八年秋八月丁亥葬齊桓公
　　僖二十七年秋八月乙未葬齊孝公
　　僖三十三年夏四月癸巳葬晉文公
　　文六年冬十月葬晉襄公
　　宣十年六月葬齊惠公
　　成三年二月乙亥葬宋文公
　　成九年冬十有一月葬齊頃公
　　成十五年八月庚辰葬宋共公
　　襄十六年春王正月葬晉悼公
　　襄十九年冬葬齊靈公
　　昭十年九月葬晉平公
　　昭十一年春王二月葬宋平公
　　昭十六年冬十月葬晉昭公
　　昭二十六年春王正月葬宋元公
　　昭三十年秋八月葬晉頃公
　　哀五年閏月葬齊景公
　　哀十年五月葬齊悼公
　　　　右大國葬二十一著例十二其變例九(加日/者八)
　　　　(不月/者一)
　　隱五年夏四月葬衞桓公
　　桓五年夏葬陳桓公
　　桓十一年秋七月葬鄭莊公
　　桓十三年三月葬衛宣公
　　桓十七年八月癸巳葬蔡桓侯
　　莊二年春王二月葬陳莊公
　　荘二十一年冬十有二月葬鄭厲公
　　僖十三年夏四月葬陳宣公
　　僖二十五年秋葬衛文公
　　宣三年冬十月葬鄭穆公
　　宣十二年春葬陳靈公
　　宣十七年夏葬蔡文公
　　成三年春王正月辛亥葬衛穆公
　　成四年夏四月葬鄭襄公
　　成十五年春王二月葬衛定公
　　襄四年秋七月葬陳成公
　　襄八年夏葬鄭僖公
　　襄二十九年秋九月葬衛獻公
　　襄三十年冬十月葬蔡景公
　　昭七年十有二月癸亥葬衛襄公
　　昭八年冬十月壬午葬陳哀公(此加日隱之也亡/國之葬也與葬紀)
　　　(伯姬紀叔/姬同例)
　　昭十二年五月葬鄭簡公
　　昭十三年冬十月葬蔡靈公
　　昭二十一年春王三月葬蔡平公
　　昭二十八年六月葬鄭定公
　　定四年六月葬陳惠公
　　定八年九月𦵏陳懐公
　　定九年六月𦵏鄭獻公
　　哀二年冬十月葬衛靈公
　　哀四年冬十有二月葬蔡昭公
　　　　右次國葬三十著例二十一其變例九(加日/者三)
　　　　(不月者六其/一亡國之葬)
　　右大國次國之𦵏例月其越禮而葬者僭也故加
　　　日以見之其不及禮而葬者逼也故去月以見
　　　之傳稱宋華元樂舉厚𦵏文公今宋文之葬實
　　　日衛文侯之儉也今衛文之葬實不月以類考
　　　之可知矣古人以送死可當大事故春秋以葬
　　　禮為重於其有過不及者皆明著以見譏焉是
　　　以大國之僭禮者多而次國之僭禮者少次國
　　　不及禮者多而大國之不及者少理勢然也蓋
　　　惟天子無僭而小國無逼耳
　
　春秋本例卷十四
欽定四庫全書
　春秋本例卷十五
　　　　　　　　　　　　宋　崔子方　撰
凡外事門
例時
諸侯㑹
　　桓二年秋七月蔡侯鄭伯㑹于鄧(承紀侯/朝月)
　　莊十五年春齊侯宋公陳侯衞侯鄭伯㑹于鄄
　　僖三年秋齊侯宋公江人黄人㑹于陽榖
　　僖二十一年秋宋公楚子陳侯蔡侯鄭伯許男曹
　　　伯㑹于盂
　　文十七年六月諸侯㑹于扈(承公/盟月)
　　宣九年秋九月晉侯宋公衞侯鄭伯曹伯㑹于扈
　　　(承晉侯/卒月)
　　定十年冬齊侯衛侯鄭游速㑹于安甫
　　定十四年秋齊侯宋公㑹于洮
　　　　右八著例
大夫盟
　　桓十一年春正月齊人衞人鄭人盟于惡曹(是三/國来)
　　　(戰之人也彼恃强淩我不約而来戰又復/同盟以固其惡春秋惡焉故加月以見譏)
　　僖二十一年春宋人齊人楚人盟于鹿上
　　宣十二年冬十有二月晉人宋人衛人曹人同盟
　　　于清丘(承滅/蕭月)
　　　　右三著例二其變例一
大夫㑹
　　襄三十年冬十月晉人齊人宋人衛人鄭人曹人
　　　莒人邾人滕人薛人杞人小邾人㑹于澶淵宋
　　　災故(承葬蔡/景公月)
　　昭二十七年秋晉士鞅宋樂祁犂衛北宫喜曹人
　　　邾人滕人㑹于扈
　　　　右二著例
相如
　　桓五年夏齊侯鄭伯如紀
　　是年冬州公如曹
　　　　右二著例
如㑹如師
　　僖二十八年五月陳侯如㑹(承盟/月)
　　成二年秋七月齊侯使國佐如師(為盟/月)
　　襄三年夏六月陳侯使袁僑如㑹(承盟/月)
　　襄七年十有二月鄭伯髠頑如㑹(承㑹/月)
　　　　右四著例
乞盟
　　僖八年春王正月鄭伯乞盟(承盟/月)
　　　　右一著例
平
　　宣十五年夏五月宋人及楚人平(稱人以平平在/下也故加月以)
　　　(見譏詳/具經觧)
　　　　右一變例
還
　　襄十九年秋七月晉士匄帥師侵齊至榖聞齊侯
　　　卒乃還(承齊侯/卒月)
　　　　右一著例
次
　　莊十年夏六月齊師宋師次于郎(為敗宋/師月)
　　僖元年春王正月齊師宋師曹師次于聶北(承元/年正)
　　　(月/)
　　文十年冬楚子蔡侯次于厥貉
　　定九年秋齊侯衛侯次于五氏
　　定十三年春齊侯衛侯次于垂葭
　　定十五年夏五月齊侯衛侯次于蕖蒢(承郊/月)
　　　　右六著例
遇
　　隱八年春宋公衛侯遇于垂
　　荘四年夏齊侯陳侯鄭伯遇于垂
　　荘三十二年夏宋公齊侯遇于梁丘
　　　　右三著例
以
　　桓十四年冬十有二月宋人以齊人蔡人衛人陳
　　　人伐鄭
　　定四年冬十有二月庚午蔡侯以吳子及楚人戰
　　　于柏舉
　　　　右二解具本事下
逃歸(不盟附/)
　　僖五年秋八月鄭伯逃歸不盟(承盟/月)
　　　　右一著例
大去
　　荘四年夏紀侯大去其國
　　　　右一著例
小國君奔
　　荘二十四年冬曹羈出奔陳
　　昭元年秋莒展輿出奔吳
　　昭三年冬北燕伯欵出奔齊
　　昭二十三年秋七月莒子庚輿来奔(為敗雞/父月)
　　哀十年春王二月邾子益来奔(邾子之前年以来/今又奔之以益為)
　　　(賤而無恥矣故/加月以見譏)
　　　　右五著例四其變例一
小國君歸
　　僖二十八年冬曹伯襄復歸于曹
　　成十六年秋曹伯歸自京師
　　　　右二著例
執小國君(畀附歸于附/)
　　僖五年冬晉人執虞公
　　僖十九年春王三月宋人執滕子嬰齊(滕子之名/失地之君)
　　　(也夫諸侯有失地者諸侯相與納之蓋可也今/宋㐮圗霸不能懐綏小國又因其㣲弱而遂執)
　　　(之以宋為不義/故加月以見譏)
　　僖二十八年三月丙午晉人入曹執曹伯畀宋人
　　　(解具入/曹下)
　　成十五年三月晉侯執曹伯歸于京師(承盟/月)
　　襄十六年三月晉人執莒子邾子以歸(承盟/月)
　　襄十九年春王正月晉人執邾子(承盟/月)
　　昭四年夏楚人執徐子
　　哀四年春王二月宋人執小邾子(承殺蔡/侯月)
　　　　右八著例七其變例一
大夫奔
　　莊十二年冬十月宋萬出奔陳(萬弑君之賊宋人/不即討縱之踰時)
　　　(而後出奔以為其國無臣子矣/故加月以志其久且見譏也)
　　僖二十八年六月衛元咺出奔晉(承衛侯/歸月)
　　文六年冬十月晉狐射姑出奔狄(承葬晉/㐮公月)
　　文七年夏四月晉先蔑奔秦(承宋公/卒月)
　　文八年十月宋司城来奔(承盟/月)
　　文十四年九月宋子哀来奔(承公孫/敖卒月)
　　宣十年夏四月齊崔氏出奔衛(承日/食月)
　　成七年冬衛孫林父出奔晉
　　成十五年秋八月宋華元出奔晉(承葬宋/㐮公月)
　　是月宋魚石出奔楚
　　成十七年秋齊髙无咎出奔莒
　　㐮六年夏宋華弱来奔
　　襄十七年九月宋華臣出奔陳(承雩/月)
　　襄二十年秋蔡公子履出奔楚
　　是秋陳侯之弟光出奔楚
　　襄二十一年春王正月邾庻其以漆閭丘来奔(承/公)
　　　(如晉/月)
　　是年秋晉欒盈出奔楚
　　襄二十三年夏邾畀我来奔
　　㐮二十四年冬陳鍼冝咎出奔楚
　　襄二十七年夏衛侯之弟鱄出奔晉
　　㐮二十八年夏衞石惡出奔晉
　　是年冬齊慶封来奔
　　襄二十九年秋九月齊髙止出奔北燕(承葬衞/獻公月)
　　㐮三十年秋七月鄭良霄出奔許(承葬宋/姬月)
　　昭元年夏秦伯之弟鍼出奔晉
　　是年冬十有一月楚公子比出奔晉(承楚子/卒月)
　　昭五年夏莒牟夷以牟婁及防兹来奔
　　昭六年夏宋華合比出奔衞
　　昭八年夏四月陳公子留出奔鄭(承陳侯/卒月)
　　昭十年夏齊欒施来奔
　　昭十五年夏蔡朝吳出奔鄭
　　昭二十年夏曹公孫㑹自鄸出奔宋
　　是年冬十月宋華亥向寧華定出奔陳(大國三卿/今相與同)
　　　(惡一旦出奔臣既罪惡君亦孤露上/下不協莫此之甚故加月以見譏)
　　昭二十二年春宋華亥向寧華定自宋南里出奔
　　　楚
　　昭三十一年冬黒肱以濫来奔
　　定四年冬十有一月楚嚢瓦出奔鄭(承吳楚/戰月)
　　定十年秋宋樂大心出奔曹
　　是年冬宋公之弟辰暨仲佗石彄出奔陳
　　定十四年春衞公叔戌来奔
　　是春衛趙陽出奔宋
　　是年秋衛世子蒯聵出奔宋
　　是秋衛公孟彄出奔鄭
　　是秋宋公之弟辰自蕭来奔
　　哀四年春王二月蔡公孫辰出奔呉(承殺蔡/侯月)
　　哀六年夏齊國夏及髙張来奔
　　哀十一年夏陳轅頗出奔鄭
　　是年冬十有一月衞世叔齊出奔宋(承葬滕/隱公月)
　　　　右四十七著例四十五其變例二
大夫歸
　　桓十一年九月突歸于鄭(為㑹/盟月)
　　桓十七年秋八月蔡季自陳歸于蔡(承蔡侯/卒月)
　　莊二十四年冬赤歸于曹
　　僖二十八年冬衞元咺自晉復歸于衛
　　成十四年夏衛孫林父自晉歸于衛
　　成十五年秋八月宋華元自晉歸于宋(承葬共/公月)
　　襄二十三年夏陳侯之弟光自楚歸于陳
　　昭十三年夏四月楚公子比自晉歸于楚(為弑/君月)
　　定十三年冬晉趙鞅歸于晉
　　哀十年五月衛公孟彄自齊歸于衛(承𦵏齊/悼公月)
　　　　右十著例
大夫入
　　桓十五年五月許叔入于許(承鄭伯/奔月)
　　莊三年秋紀季以酅入于齊
　　莊九年夏齊小白入于齊
　　成十八年夏宋魚石復入于彭城
　　襄二十三年夏晉欒盈復入于晉入于曲沃
　　㐮三十年九月鄭良霄自許入于鄭(承葬共/姬月)
　　昭元年秋莒去疾自齊入于莒
　　定十一年秋宋樂大心自曹入于蕭
　　　　右八著例
叛
　　襄二十六年春王二月衞孫林父入于戚以叛(承/弑)
　　　(君/月)
　　昭二十一年夏宋華亥向寧華定自陳入于宋南
　　　里以叛
　　定十一年春宋公之弟辰及仲佗石彄公子地自
　　　陳入于蕭以叛
　　定十三年秋晉趙鞅入于晉陽以叛
　　是年冬晉荀盈士吉射入于朝歌以叛
　　　　右五著例
　
　
　
　春秋本例卷十五
欽定四庫全書
　春秋本例卷十六
　　　　　　　　　　　　宋　崔子方　撰
凡外事門
例時
殺世子
　　僖五年春晉侯殺其世子申生
　　襄二十六年秋宋公殺其世子痤
　　昭八年春陳侯之弟招殺陳世子偃師
　　　　右三著例
殺君之子
　　僖九年冬晉里克殺其君之子奚齊
　　　　右一著例
執世子用之
　　昭十一年冬十有一月楚師滅蔡執蔡世子有以
　　　歸用之(承滅/國月)
　　　　右一著例
殺大夫
　　荘二十二年春王正月陳人殺其公子禦㓂(承葬/月)
　　荘二十六年夏曹殺其大夫
　　僖七年夏鄭殺其大夫申侯
　　僖十年夏晉殺其大夫里克
　　僖十一年春晉殺其大夫丕鄭父
　　僖二十五年夏四月宋殺其大夫(承衛侯/卒月)
　　僖二十八年夏四月楚殺其大夫得臣(承戰城/濮月)
　　僖三十年秋衛殺其大夫元咺及公子瑕
　　文六年冬十月晉殺其大夫陽處父(承葬晉/襄公月)
　　文七年夏宋人殺其大夫
　　文八年冬十月宋人殺其大夫司馬(承盟/月)
　　文九年二月晉人殺其大夫先都(承葬襄/王月)
　　是年三月晉人殺其大夫士縠及箕鄭父(承夫人/至月)
　　文十年夏楚殺其大夫冝申
　　宣十一年冬十月楚人殺陳夏徴舒(為入/陳月)
　　宣十三年冬晉殺其大夫先縠
　　宣十四年春衛殺其大夫孔逹
　　成八年夏晉殺其大夫趙同趙括
　　成十五年秋八月宋殺其大夫山(承葬宋/公月)
　　成十七年十有二月晉殺其大夫郤錡郤犫郤至(承日/食月)
　　成十八年春王正月晉殺其大夫胥童(為弑/君月)
　　是月齊殺其大夫國佐
　　襄二年冬楚殺其大夫公子申
　　襄五年秋楚殺其大夫公子壬夫
　　襄十九年八月齊殺其大夫髙厚(承仲孫/蔑卒月)
　　是月鄭殺其大夫公子嘉
　　襄二十年秋蔡殺其大夫公子燮
　　襄二十二年冬楚殺其大夫公子追舒
　　襄二十三年夏陳殺其大夫慶虎及慶寅
　　是年冬十月晉人殺欒盈(承臧紇/出奔月)
　　襄二十七年夏衛殺其大夫寗喜
　　襄三十年秋七月鄭人殺良霄(承葬共/姬月)
　　昭二年秋鄭殺其大夫公孫黒
　　昭四年七月楚子執齊慶封殺之(為滅/頼月)
　　昭五年春王正月楚殺其大夫屈申(承舍中/軍月)
　　昭八年夏楚人執陳行人于徴師殺之
　　是年秋陳人殺其大夫公子過
　　昭十二年五月楚殺其大夫成熊(承葬簡/公月)
　　昭十四年冬莒殺其公子意恢
　　昭二十七年夏楚殺其大夫郤宛
　　哀二年十有一月蔡殺其大夫公子駟(承蔡/遷月)
　　哀四年夏蔡殺大夫公孫姓公孫霍
　　　　右四十二著例
盗殺大夫
　　襄十年冬盗殺鄭公子騑公子發公孫輒
　　昭二十年秋盗殺衛侯之兄縶
　　哀十三年冬十有一月盗殺陳夏區夫(承星/孛月)
　　　　右三著例
獲大夫
　　僖元年冬十月敗莒師于酈獲莒拏
　　宣三年春王二月宋鄭戰于大棘獲宋華元
　　襄八年夏鄭侵蔡獲蔡公子燮
　　昭二十三年秋七月呉敗頓胡沈蔡陳許之師獲
　　　陳夏齧
　　哀十一年夏五月齊呉戰艾陵獲齊國書
　　　　右五著例一其四各承戰敗月
執大夫
　　桓十一年九月宋人執鄭祭仲(為盟/月)
　　荘十七年春齊人執鄭詹
　　僖四年夏齊人執陳轅濤塗
　　襄十一年秋楚人執鄭行人良霄
　　襄十八年夏晉人執衛行人石買
　　襄二十六年秋晉人執衛寗喜
　　定元年三月晉人執宋仲幾于京師(定無正以/三月繼王)
　　定六年秋晉人執宋行人樂祁犂
　　定七年秋齊人執衛行人北宫結以侵衛
　　　　右九著例
放大夫
　　宣元年夏晉放其大夫胥甲父于衛
　　昭八年冬十月楚師滅陳執公子招放之于越(承/滅)
　　　(陳/月)
　　哀三年秋蔡人放其大夫公孫獵于呉
　　　　右三著例
討賊
　　隱四年九月衛人殺州吁于濮(衛人不即討賊踰/九月而僅能殺之)
　　　(于濮故加/月以見之)
　　桓六年八月蔡人殺陳佗(承大/閲月)
　　莊九年春齊人殺無知
　　昭十三年夏四月楚公子弃疾殺公子比(承弑/君月)
　　　　右四著例三其變例一
　
　
　
　
　
　
　
　
　
　
　
　
　
　春秋本例卷十六
欽定四庫全書
　春秋本例巻十七
　　　　　　　　　　　　宋　崔子方　撰
凡外事門
例時
侵
　　荘十五年秋鄭人侵宋
　　莊二十九年夏鄭人侵許
　　僖二年冬十月楚人侵鄭(承不/兩月)
　　僖二十八年春晉侯侵曹
　　僖三十年秋介人侵蕭
　　宣元年秋楚子鄭人侵陳遂侵宋
　　是年冬晉趙穿帥師侵崇
　　宣二年夏晉人宋人衛人陳人侵鄭
　　宣三年夏楚人侵鄭
　　成二年冬楚師鄭師侵衛
　　成六年二月衛孫良夫帥師侵宋(承立武/宫月)
　　成八年春晉欒書帥師侵蔡
　　成十年春衛侯之弟黒背帥師侵鄭
　　成十六年夏四月鄭公子喜帥師侵宋(承卒/月)
　　成十七年春衛北宫括帥師侵鄭
　　成十八年冬楚人鄭人侵宋
　　襄二年六月晉師宋師衛寗殖侵鄭(承鄭伯/卒月)
　　襄八年夏鄭人侵蔡
　　襄十一年夏四月鄭公孫舍之帥師侵宋(承卜/郊月)
　　襄十二年冬楚公子貞帥師侵宋
　　襄十九年秋七月晉士匄帥師侵齊(為齊侯/卒月)
　　定七年秋齊人執衛行人北宫結以侵衛
　　定八年秋七月晉士鞅帥師侵鄭遂侵衛(承陳侯/卒月)
　　哀七年春宋皇瑗帥師侵鄭
　　是春晉魏曼多帥師侵衛
　　哀十年夏晉趙鞅帥師侵齊
　　哀十三年秋晉魏曼多帥師侵衛
　　　　右二十七著例
伐
　　隱二年十有二月鄭人伐衛(承子氏/薨月)
　　隱四年春王二月莒人伐杞(為弑/君月)
　　是年宋公陳侯蔡人衛人伐鄭
　　隱五年九月邾人鄭人伐宋(承考/宫月)
　　是年冬十有二月宋人伐鄭(承公子/卒月)
　　隱十年秋宋人衛人蔡人伐戴
　　桓五年秋蔡人衛人陳人從王伐鄭
　　桓十四年冬十有二月宋人以齊人蔡人衛人陳
　　　人伐鄭(承齊侯/卒月)
　　荘十四年春齊人陳人曹人伐宋
　　莊十五年秋宋人齊人邾人伐郳
　　莊十六年夏宋人齊人衛人伐鄭
　　莊二十八年春王三月甲寅齊人伐衛(為戰/月)
　　僖元年秋七月楚人伐鄭(承夫人/薨月)
　　僖三年冬楚人伐鄭
　　僖七年春齊人伐鄭
　　僖十一年冬楚人伐黄
　　僖十五年春王正月楚人伐徐(承公/如月)
　　是年秋七月齊師曹師伐厲(厲楚屬也傳曰伐厲/以救徐是也桓以安)
　　　(中國撫諸侯為已任不能却楚以救徐而顧伐/厲厲何罪焉伐國以救國未可以公天下也於)
　　　(桓為病矣故/加月以見譏)
　　是年冬宋人伐曹
　　僖十八年春王正月宋公曹伯衛人邾人伐齊(十/二)
　　　(月齊侯卒不正四國之/伐喪故加月以見譏)
　　是年冬邢人狄人伐衛
　　僖十九年冬衛人伐邢
　　僖二十年冬楚人伐随
　　僖二十一年秋㑹于盂執宋公以伐宋
　　僖二十二年夏宋公衛侯許男滕子伐鄭
　　僖二十三年春齊侯伐宋
　　是年秋楚人伐陳
　　僖二十六年冬楚人伐宋
　　僖二十八年春晉侯伐衛
　　文元年夏四月晉侯伐衛(承葬僖/公月)
　　是月衛人伐晉
　　文二年冬晉人宋人陳人鄭人伐秦
　　文三年夏五月秦人伐晉(承王子/虎卒月)
　　是年冬晉陽處父伐楚(承公/盟月)
　　文七年冬徐伐莒
　　文九年三月楚人伐鄭(承夫人/至月)
　　文十年夏秦伐晉
　　文十一年春楚子伐麇
　　文十七年春晉人衛人陳人鄭人伐宋
　　宣元年秋宋公陳侯衛侯曹伯㑹晉師于棐林伐
　　　鄭
　　是年冬晉人宋人伐鄭
　　宣二年春王二月秦師伐晉(承戰/月)
　　宣四年冬楚子伐鄭
　　宣五年冬楚人伐鄭
　　宣八年六月晉師白狄伐秦(承有/事月)
　　宣九年夏齊侯伐萊
　　是年九月晉荀林父帥師伐陳(為晉侯/卒月)
　　是年冬十月楚子伐鄭(承衛矦/卒月)
　　宣十年五月晉人宋人衛人曹人伐鄭(承葬齊/恵公月)
　　是年六月宋師伐滕
　　宣十二年冬十有二月宋師伐陳(承滅/蕭月)
　　宣十三年春齊師伐莒
　　是年夏楚子伐宋
　　宣十四年夏五月晉侯伐鄭(承曹伯/卒月)
　　宣十五年六月秦人伐晉(承滅/潞月)
　　宣十八年晉侯衛世子臧伐齊
　　成三年夏鄭公子去疾帥師伐許
　　是年冬十有一月鄭伐許(承盟/月)
　　成四年冬鄭伯伐許
　　成六年秋楚子嬰齊帥師伐鄭
　　成九年秋七月晉欒書帥師伐鄭(承齊侯/卒月)
　　是年冬十有一月秦人白狄伐晉(承葬齊/頃公月)
　　是月楚子嬰齊帥師伐莒
　　成十四年秋鄭公子喜帥師伐許
　　成十五年夏六月楚子伐鄭(承宋公/卒月)
　　成十八年夏楚子鄭伯伐宋
　　襄元年夏晉韓厥帥師伐鄭
　　襄二年春王正月鄭伯伐宋(承葬簡/王月)
　　襄三年冬晉荀罃帥師伐許
　　襄五年冬楚公子貞帥師伐陳
　　襄八年冬楚公子貞帥師伐鄭
　　襄九年冬十有二月楚子伐鄭(承盟/戲月)
　　襄十年夏五月楚公子貞鄭公孫輒帥師伐宋(承/滅)
　　　(偪陽/月)
　　襄十一年秋七月楚子鄭伯伐宋(承盟/月)
　　是年冬秦人伐晉
　　襄十七年春王二月宋人伐陳(承邾子/卒月)
　　是年夏衛石買帥師伐曹
　　襄十八年冬十月楚公子午帥師伐鄭(承曹伯/卒月)
　　襄十九年夏衛孫林父帥師伐齊
　　襄二十四年秋七月齊崔杼帥師伐莒(承日/食月)
　　襄二十五年冬鄭公孫夏帥師伐陳
　　襄二十六年冬楚子蔡侯陳侯伐鄭
　　昭六年冬齊侯伐北燕
　　昭十六年春齊侯伐徐
　　昭十九年春宋公伐邾
　　是年秋齊髙發帥師伐莒
　　昭二十二年春齊侯伐莒
　　定十二年夏衛公孟彄帥師伐曹
　　定十三年夏衛公孟彄帥師伐曹
　　定十五年夏鄭罕逹帥師伐宋
　　哀元年秋齊侯衛侯伐晉
　　哀三年五月宋樂髠帥師伐曹(承桓宫/災月)
　　哀五年夏齊侯伐宋
　　是夏晉趙鞅帥師伐衛
　　哀六年冬宋向巢帥師伐曹
　　哀九年夏楚人伐陳
　　是年秋宋公伐鄭
　　哀十年夏宋人伐鄭
　　是年冬楚公子結帥師伐陳
　　哀十二年秋宋向巢帥師伐鄭
　　哀十三年夏楚公子申帥師伐陳
　　　　右百一著例九十九其變例二
圍
　　隐五年冬十有二月宋人伐鄭圍長葛(承公子/彄卒月)
　　僖六年秋楚人圍許
　　僖十九年秋宋人圍曹
　　僖二十三年春齊侯伐宋圍緡
　　僖二十五年秋楚人圍陳
　　僖二十六年冬楚人伐宋圍緡
　　僖二十七年冬楚人蔡侯陳侯鄭伯許男圍宋
　　僖二十八年冬諸侯遂圍許
　　僖三十年秋晉人秦人圍鄭
　　文三年秋楚人圍江
　　宣三年秋宋師圍曹
　　宣九年冬十月宋人圍滕(承衛侯/卒月)
　　宣十二年春楚子圍鄭
　　宣十四年秋九月楚子圍宋(為葬曹/文公月)
　　成九年冬十有一月鄭人圍許(承葬齊/頃公月)
　　襄四年冬陳人圍頓
　　襄七年冬楚公子貞帥師圍陳
　　昭十一年夏四月楚公子弃疾帥師圍蔡(承殺蔡/侯月)
　　昭二十三年春王正月晉人圍郊(承叔鞅/卒月)
　　定四年秋七月楚人圍蔡(承公/至月)
　　定十年夏晉趙鞅帥師圍衛
　　哀元年春王正月楚子陳侯隨侯許男圍蔡(承即/位月)
　　哀三年春齊國夏衛石曼姑帥師圍戚
　　哀七年秋八月宋人圍曹(承入/邾月)
　　　　右二十四著例
取
　　隱四年春王二月莒人伐杞取牟婁(為弑/君月)
　　隱六年冬宋人取長葛
　　僖三年夏四月徐人取舒(承不/雨月)
　　宣九年秋取根牟
　　　　右四著例
　春秋本例卷十七
欽定四庫全書
　春秋本例巻十八
　　　　　　　　　　　　宋　崔子方　撰
凡外事門
例時
救
　　閔元年春王正月齊人救邢(例書/正月)
　　僖元年春王正月齊師宋師曹師救邢(例書/正月)
　　僖六年秋諸侯遂救許
　　僖二十八年春楚人救衛
　　文三年十有二月晉陽處父伐楚救江(承盟/月)
　　宣元年秋晉趙盾帥師救陳
　　宣九年冬十月晉郤缺帥師救鄭(承衛侯/卒月)
　　宣十二年冬十有二月衛人救陳(承滅/蕭月)
　　成六年冬晉欒書帥師救鄭
　　襄十年冬楚公子貞帥師救鄭
　　哀七年冬鄭駟𢎞帥師救曹
　　　　右十一著例
納
　　僖二十五年秋楚人圍陳納頓子于頓
　　文十四年秋七月晉人納㨗菑于邾弗克納(承公/至月)
　　宣十一年冬十月楚子入陳納公孫寧儀行父于
　　　陳(入陳/月)
　　昭十二年春齊髙偃帥師納北燕伯于陽
　　哀二年夏四月晉趙鞅帥師納衛世子蒯聵于戚
　　　(承衛矦/卒月)
　　　　右五著例
降
　　莊八年夏郕降于齊師
　　莊三十年秋七月齊人降鄣(郕降于齊郕自降也/齊人降鄣劫而服之)
　　　(也不正齊桓行覇而劫/人以降故加月以見譏)
　　　　右二著例一其變例一
戍
　　襄五年冬戍陳
　　襄十年冬戍鄭虎牢
　　　　右二著例
襲
　　襄二十三年冬十月齊侯襲莒(承臧孫/奔月)
　　　　右一著例
殱
　　莊十七年夏齊人殱于遂
　　　　右一著例
弃師
　　閔二年冬鄭弃其師
　　　　右一著例
取師
　　隱十年秋宋人蔡人衛人伐戴鄭伯伐取之
　　哀九年春王二月宋皇瑗帥師取鄭師于雍丘(承/葬)
　　　(杞僖/公月)
　　哀十三年春鄭罕逹帥師取宋師于嵒
　　　　右三著例
遷邑
　　莊元年冬十月齊師遷紀郱鄑郚(承陳侯/卒月)
　　　　右一著例
入郛
　　文十五年十有二月齊侯遂伐曹入其郛(承齊人/歸叔姫)
　　　(月/)
　　　　右一著例
城
　　僖元年夏六月齊師宋師曹師城邢(觧見城/楚丘)
　　僖二年春王二月城楚丘(楚丘衛邑齊人城之以/封衛也不言孰城如桓)
　　　(意也狄滅衛桓公以為恥故春秋為之諱不書/滅而書入城楚丘以封衛桓公不以為功故春)
　　　(秋不書其人始終諱之也定之方中木𤓰之詩/存則滅衛城楚丘不患不見扵後世又城邢與)
　　　(楚丘獨以月志見桓公之急於存亡曽不踰月/而遂能城衛邢之都云爾盖變例以見之也詳)
　　　(具經/觧)
　　僖十四年春諸侯城緣陵
　　　　右三著例一其變例二
葬
　　桓十年夏五月葬曹桓公(故加/月)
　　荘二十四年春王三月葬曹荘公(故加/月)
　　僖四年八月葬許穆公(承公/至月)
　　僖七年冬葬曹昭公
　　文六年春葬許僖公
　　文九年冬葬曹共公
　　宣十四年九月葬曹文公(故加/月)
　　宣十七年夏葬許昭公
　　成十三年冬葬曹宣公
　　襄六年秋葬杞桓公
　　襄十九年春葬曹成公
　　襄二十三年夏葬杞孝公
　　襄二十六年冬葬許靈公
　　昭元年秋葬邾悼公
　　昭三年五月葬滕成公(故加/月)
　　昭六年夏葬杞文公
　　昭十四年秋葬曹武公
　　昭十八年秋葬曹平公
　　昭十九年冬葬許悼公
　　昭二十四年冬葬杞平公
　　昭二十八年三月葬曹悼公(故加/月)
　　是年冬葬滕悼公
　　昭三十一年秋葬薛獻公
　　定三年秋葬邾荘公
　　定四年秋七月葬杞悼公(承公/至月)
　　定八年秋七月葬曹靖公(承陳侯/卒月)
　　是年九月葬陳懷公
　　定十二年夏葬薛襄公
　　哀四年冬十有二月葬蔡昭公
　　哀四年十有二月葬滕頃公(承葬蔡/)
　　哀九年春王二月葬杞僖公(故加/月)
　　哀十年秋葬薛惠公
　　哀十一年冬十有一月葬滕隱公(故加/月)
　　哀十三年秋葬許元公
　　　　右三十四著例二十五其變例九(蓋僭禮而/葬者加月)
　　　　(以見譏也此變例者九而四在曹盖曹雖小/國其出㑹叙盟常居鄭衛之後邾滕之前以)
　　　　(為次國則不足以為小國則其尤也故曹之/為例與小國差異冝其僭禮者獨多也不然)
　　　　(曹固得從/次國例耶)
　
　
　
　
　
　春秋本例巻十八
欽定四庫全書
　春秋本例卷十九
　　　　　　　　　　　　宋　崔子方　撰
　　　(楚始見於春秋稱荆其後乃稱楚盖荆以州號/而楚以國號其後日以強大来慕禮義其君臣)
　　　(爵號名氏自同乎中國故春秋亦從而書之自/屈完来盟之後楚於是例中國矣呉亦外域之)
　　　(強也然其君臣爵號名氏不自同乎中國惟其/行禮於中國與其有援中國之功則春秋從而)
　　　(進之其他因其故俗而已/故呉終春秋之世貶也)
例月(凡南蠻與内接而與中/國同例者各見本門)
公與盟
　　隱二年秋八月庚辰公及戎盟于唐(凡外盟例月/與戎盟例時)
　　　(公盟例日與戎盟例月春秋尊中國而敗吴楚/詳畧之例然也桓二年公及戎盟不日是其例)
　　　(此變例而加日盖以/譏公之始與戎好也)
　　桓二年九月公及戎盟于唐
　　　　右二著例一其變例一
滅中國
　　僖十年春王正月狄滅溫溫子奔衛
　　襄十年春公㑹諸侯㑹呉于柤夏五月甲午遂滅
　　　偪陽(冄言㑹吴主吴也於㑹主呉則遂滅偪陽/者呉事也不正諸侯從於呉而滅中夏故)
　　　　　(加日以/見譏)
　　昭三十年冬十有二月呉滅徐徐子章羽奔楚(先/儒)
　　　(以徐為夷非也春秋以中/國例書徐而曰夷者何也)
　　　　右三著例二其變例一
入中國
　　荘十四年秋七月荆入蔡
　　閔二年十有二月狄入衛
　　定四年冬十有一月庚辰呉入郢(入國甚矣春秋/之時未有大國)
　　　(見入者春秋略吴楚而曰呉之入郢所以重/大國之禍云爾故變例以見之詳具經觧)
　　　　右三著例二其變例一
敗中國
　　荘十年秋九月荆敗蔡師于莘
　　昭二十三年秋七月戊辰呉敗頓胡沈蔡陳許之
　　　師于鷄父(為胡沈/子滅日)
　　　　右二著例
為中國滅
　　僖十七年夏滅項
　　文十六年秋八月楚人秦人巴人滅庸
　　宣八年夏六月楚人滅舒蓼
　　宣十六年春王正月晉人滅赤狄甲氏及留吁
　　成十七年十有二月楚人滅舒庸
　　襄二十五年秋八月楚屈建帥師滅舒鳩
　　昭十七年八月晉荀呉帥師滅陸渾戎
　　　　右七著例
國滅以君歸
　　宣十五年六月癸卯晉師滅赤狄潞氏以潞子嬰
　　　兒歸(春秋略未有以日志者盖以為有國之/禍莫重於見滅人君之辱莫甚於以歸)
　　　　　(故特變例而加日所以深警乎後世不/肖之君知以是為耻耳况於有國之諸)
　　　　　(侯/乎)
　　　　右一著例
弑君
　　襄二十九年夏五月閽弑呉子餘祭
　　昭二十七年夏四月呉弑其君僚
　　　　右二著例
卒
　　襄十二年秋九月呉子乗卒
　　襄二十五年冬十有二月呉子遏伐楚門于巢卒
　　昭十五年春王正月呉子夷末卒
　　定十四年夏五月呉子光卒
　　　　右四著例
例時
中國與盟
　　僖二十年秋齊人狄人盟于邢
　　僖三十二年秋衛人及狄盟
　　文八年冬十月乙酉公子遂㑹雒戎盟于暴(觧具/内大)
　　　(夫盟/下)
　　　　右三著例二其變例一
中國與戰
　　昭十七年冬楚人及呉戰于長岸
　　哀十一年夏五月公㑹吳伐齊甲戌齊國書及吳
　　　戰于艾陵(凡夷狄戰不日此加日見公與之戰/也且上言公㑹呉伐齊而下言國書)
　　　　(及呉戰則公之與戰亦明矣凡春/秋之戰不以公親之尊親之道也)
　　　　右二著例一其變例一
為中國敗
　　僖三十三年秋晉人敗狄于箕
　　文十一年冬十月甲午叔孫得臣敗狄于鹹(𫝊曰/長狄)
　　　(也屢肆侵暴叔孫得臣射而殺之夫不興師徒/以一人之力一朝之間而能除此大患春秋善)
　　　(焉故詳録而加日不言帥師/而特加日知𫝊之猶信也)
　　成十有二年秋晉人敗狄于交剛
　　昭元年六月晉荀呉敗狄于太原(承邾子/卒月)
　　　　右四著例三其變例一(春秋以戰敗為有國/之重事而皆以日志)
　　　　　(今於狄之戰敗猶不及月何也兵革固所/以禦外侮也則夫今日之與之戰而敗之)
　　　　　(者乃其常/耳故畧也)
為中國侵
　　僖三十二年夏四月衛人侵狄(承鄭伯/卒月)
　　　　右一著例
為中國伐
　　荘三十年冬齊人伐山戎
　　僖十年夏齊侯許男伐北戎
　　僖十七年春齊人徐人伐英氏
　　宣三年春王正月楚子伐陸渾戎(承郊/牛月)
　　襄三年春楚公子嬰齊帥師伐呉
　　襄十四年秋楚公子貞帥師伐呉
　　襄二十四年夏楚子伐呉
　　昭四年秋七月楚子蔡侯陳侯許男頓子胡子沈
　　　子淮夷伐呉(為滅/頼月)
　　昭五年冬楚子蔡侯陳侯許男頓子沈子徐人越
　　　人伐呉
　　昭六年秋九月楚薳罷帥師伐吳(承雩/月)
　　昭十二年冬十月晉伐鮮虞(承公子/憗奔月)
　　昭十五年晉荀吳帥師伐鮮虞
　　定四年秋七月晉士鞅衛孔圉帥師伐鮮虞(承劉卷/卒月)
　　哀六年春晉趙鞅帥師伐鮮虞
　　　　右十四著例
為中國圍
　　文十二年夏楚人圍巢
　　　　右一著例
侵中國
　　莊二十四年冬戎侵曹
　　僖十三年春狄侵衛
　　僖十四年八月狄侵鄭(承沙鹿/崩月)
　　僖二十一年狄侵衛
　　僖三十年夏狄侵齊
　　文四年夏狄侵齊
　　文九年夏狄侵齊
　　文十年冬狄侵宋
　　文十一年秋狄侵齊
　　文十三年冬狄侵衛
　　宣三年秋赤狄侵齊
　　宣四年夏六月赤狄侵齊(承鄭弑/君月)
　　　　右十二著例
伐中國(以歸附/)
　　隱七年冬戎伐凡伯于楚丘以歸
　　荘十六年秋荆伐鄭
　　荘二十八年秋荆伐鄭
　　荘三十一年冬十月狄伐邢(承子般/卒月)
　　僖八年夏狄伐晉
　　僖二十四年夏狄伐鄭
　　成七年春王正月吴伐郯(承鼷䑕食/郊牛月)
　　哀六年春吴伐陳
　　　　右八著例
圍中國
　　僖三十一年冬狄圍衛
　　　　右一著例
救中國
　　僖十八年五月狄救齊(承戰/月)
　　哀十年冬吴救陳
　　　　右二著例
執歸
　　哀四年夏晉人執戎蠻子赤歸于楚
　　　　右一著例
誘殺
　　昭十六年春楚子誘戎蠻子殺之
　　　　右一著例
相滅
　　昭十三年冬十月呉滅州來(承葬蔡/靈公月)
　　昭二十四年冬吳滅巢
　　　　右二著例
相入
　　成七年八月吳入州來(承盟馬/陵月)
　　定五年夏於越入吳
　　哀十三年夏於越入吳
　　　　右三著例
相敗
　　定十四年五月於越敗吳于檇李(為吴子/卒月)
　　　　右一著例
相伐
　　昭三十二年夏吴伐越
　　　　右一著例
　
　
　春秋本例卷十九
欽定四庫全書
　春秋本例卷二十
　　　　　　　　　　　　宋　崔子方　撰
内災異門
例日
日食
　　隱三年春王二月己巳日有食之
　　桓三年秋七月壬辰朔日有食之既
　　桓十七年冬十月朔日有食之
　　荘十八年春王三月日有食之
　　荘二十五年六月辛未朔日有食之
　　荘二十六年冬十有二月癸亥朔日有食之
　　荘三十年九月庚午朔日有食之
　　僖五年九月戊申朔日有食之
　　僖十二年春王三月庚午日有食之
　　僖十五年夏五月日有食之
　　文元年二月癸􁁲日有食之
　　文十五年六月辛丑朔日有食之
　　宣八年秋七月甲子日有食之既
　　宣十年夏四月丙辰日有食之
　　宣十七年六月癸卯日有食之
　　成十六年六月丙寅朔日有食之
　　成十七年十有二月丁巳朔日有食之
　　襄十四年二月乙未朔日有食之
　　襄十五年秋八月丁巳日有食之
　　襄二十年冬十月丙辰朔日有食之
　　襄二十一年九月庚戌朔日有食之
　　是年冬十月庚辰朔日有食之
　　襄二十三年春王正月癸酉朔日有食之
　　襄二十四年秋七月甲子朔日有食之
　　是年八月癸巳朔日有食之
　　襄二十七年冬十有二月乙􁁲朔日有食之
　　昭七年夏四月甲辰朔日有食之
　　昭十五年六月丁巳朔日有食之
　　昭十七年夏六月甲戌朔日有食之
　　昭二十一年秋七月壬午朔日有食之
　　昭二十二年十有二月癸酉朔日有食之
　　昭二十四年夏五月乙未朔日有食之
　　昭三十一年十有二月辛􁁲朔日有食之
　　定五年春王三月辛􁁲朔日有食之
　　定十二年十有一月丙寅朔日有食之
　　定十五年八月庚辰朔日有食之
　　　　右三十六著例三十三其闕日者三
地震
　　文九年九月癸酉地震
　　襄十六年五月甲子地震
　　昭十九年夏五月己卯地震
　　昭二十三年八月乙未地震
　　哀三年夏四月甲午地震
　　　　右五著例
震電(震廟附/)
　　隱九年三月癸酉大雨震電
　　僖十五年九月己卯晦震夷伯之廟
　　　　右二著例
山崩
　　僖十四年秋八月辛卯沙鹿崩
　　　　右一著例
星不見星隕
　　荘七年夏四月辛卯夜恒星不見夜中星隕如雨
　　　　右一著例
災
　　桓十四年秋八月壬申御廪災
　　僖二十年五月乙巳西宫災
　　成三年二月甲子新宫災三日哭
　　定二年夏五月壬辰雉門及兩觀災
　　哀三年五月辛卯桓宫僖宫災
　　哀四年六月辛丑亳社災
　　　　右六著例
例月
雨雪
　　隱九年三月庚辰大雨雪(為抉/卒月)
　　桓八年冬十月雨雪
　　　　右二著例
隕霜
　　僖三十三年十有二月隕霜不殺草
　　定元年冬十月隕霜殺菽
　　　　右二著例
　　右雨雪隕霜志時候之差故自當月也
例時
有年(大/)
　　桓三年冬有年
　　宣十六年冬大有年
　　　　右二著例
無麥禾
　　荘七年秋無麥苖
　　荘二十八年冬大無麥禾
　　　　右二著例
李梅實
　　僖三十三年十有二月李梅實(承隕/霜月)
　　　　右一著例
大水
　　桓元年秋大水
　　桓十三年夏大水
　　荘七年秋大水
　　荘二十四年八月大水(承夫人/入月)
　　荘二十五年秋大水
　　宣十年秋大水
　　成五年秋大水
　　襄二十四年秋七月大水(承日/食月)
　　　　右八著例
旱
　　僖二十一年夏大旱
　　宣七年秋大旱
　　　　右二著例
饑(大/)
　　宣十年冬饑
　　宣十五年冬饑
　　襄二十四年冬大饑
　　　　右三著例
有蜚
　　荘二十九年秋有蜚
　　　　右一著例
有蜮
　　荘十八年秋有蜮
　　　　右一著例
多麇
　　荘十七年冬多麇
　　　　右一著例
有鸜鵒
　　昭二十五年夏有鸜鵒來巢
　　　　右一著例
蝝生
　　宣十五年冬蝝生
　　　　右一著例
獲麟
　　哀十四年春西狩獲麟
　　　　右一著例
不著例
星孛
　　文十四年秋七月有星孛入于北斗
　　昭十七年冬有星孛于大辰
　　哀十三年冬十有一月有星孛于東方
　　　　右三
雨雹
　　僖十年冬大雨雹
　　僖二十九年秋大雨雹
　　昭三年冬大雨雹
　　昭四年春王正月大雨雹
　　　　右四
無冰
　　桓十四年春正月無冰
　　成元年二月無冰
　　襄二十八年春無冰
　　　　右三
雨木冰
　　成十六年春王正月雨木冰
　　　　右一
螟
　　隱五年九月螟
　　隱八年九月螟
　　荘六年秋螟
　　　　右三
螽
　　桓五年秋螽
　　僖十五年八月螽
　　文八年冬十月螽
　　宣六年秋八月螽
　　宣十三年秋螽
　　宣十五年秋螽
　　襄七年八月螽
　　哀十二年冬十有二月螽
　　哀十三年九月螽
　　是年十有二月螽
　　　　右十
　　右六物不著例於月有之則月志於時有之則時
　　　志志事之實見災之久近與異之踈數也
雩
　　桓五年秋大雩
　　僖十一年秋八月大雩
　　僖十三年秋九月大雩
　　成三年秋大雩
　　成七年秋大雩
　　襄五年秋大雩
　　襄八年秋九月大雩
　　襄十六年秋大雩
　　襄十七年九月大雩
　　襄二十八年秋八月大雩
　　昭三年八月大雩
　　昭六年秋九月大雩
　　昭八年秋大雩
　　昭十六年九月大雩
　　昭二十四年秋八月大雩
　　昭二十五年秋七月上辛大雩李辛又雩(一月再/雩自當)
　　　(志日/也)
　　定元年九月大雩
　　定七年秋大雩
　　是年九月大雩
　　定十二年秋大雩
　　　　右二十一
不雨
　　荘三十一年冬不雨
　　僖二年冬十月不雨
　　僖三年春王正月不雨夏四月不雨六月雨
　　文二年自十有二月不雨至于秋七月
　　文十年自正月不雨至于秋七月
　　文十三年自正月不雨至于秋七月
　　　　右六
　　右雩者求雨之祭春秋之例於雩而得雨則書雩
　　　雩而不得雨則書不雨為災則書旱故於書雩
　　　之年未嘗書旱與不雨書旱與不雨之年未嘗
　　　書雩也其例蓋於雩之月而雨則以月志雩於
　　　雩之時而雨則以時志雩於雩而不雨則以時
　　　志不雨於踰時而不雨則又各以首月志不雨
　　　　則自某月不雨至於某月者志實不雨而已非
　　　志雩而不得雨者也僖公厯三時三書不雨而書
　　　六月雨蓋僖公憂民閔雨而數為之雩於雩而
　　　不雨則書不雨以志其憂於其得雨則書雨以
　　　志其喜書之詳以見其勤也文公歴三時不雨
　　　而略曰自某月不雨至於某月於文之世三見
　　　之蓋文不憂民閔雨而不為之雩其不雨不以
　　　為憂其雨不以為喜書之略以志其怠也故觀
　　　所書之詳略以考二君之行事則其為例可見
　　　矣
外災異門
月例
災
　　襄三十年五月甲午宋災(宋伯姬卒加日扵災/上見伯姬以災死也)
　　昭九年夏四月陳災
　　昭十八年夏五月壬午宋衛陳鄭災(加日見四國/同日災也)
　　　　右三著例一其變例二
時例
大災(疫也/)
　　荘二十年夏齊大災
　　襄九年春宋災
　　　　右二著例
火
　　宣十六年夏成周宣榭火
　　　　右一著例
山崩
　　成五年夏梁山崩(爾雅曰梁/山晉望也)
　　　　右一著例
大水
　　荘十一年秋宋大水
　　　　右一著例
雨螽
　　文三年秋雨螽于宋
　　　　右一著例
隕石六鶂退飛
　　僖十六年春王正月戊申朔隕石于宋五
　　是月六鶂退飛過宋都
　　　　右各一(二事以日月志而知例時者外異例/時也然春秋晦朔有事焉則書晦朔)
　　　　　(謹終始也志朔則不得不志月與日矣又/嫌二者之同日故加是月以見之凡事之)
　　　　　(嫌者殊/志也)
　
　
　
　
　
　
　
　
　
　
　
　
　春秋本例卷二十
