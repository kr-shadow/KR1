#+TITLE: 九經字樣-唐-唐玄度
#+DATE: 2018-05-12 10:15:14
#+SOURCE: github.com/kanripo/KR1j0025 master d10f4bf9                
欽定四庫全書　　　　　經部十
　九經字様　　　　　　　小學類二(字書之屬)
提要

　　　　(臣)等謹案九經字様一卷唐唐元度撰元度
　　　　里籍未詳惟據此書知其開成中官翰林院
　　　　待詔考唐㑹要稱太和七年二月敕唐元度
　　　　覆定石經字體十二月敕于國子監講論堂
　　　　兩廊創立石九經元度字様葢作于是時凡
　　　　四百二十一字依倣五經文字為七十六部
　　　　前載開成二年八月牒云准太和七年十二
　　　　月敕覆九經字體者今所詳覆多依司業張
　　　　參五經文字為准諸經之中别有疑闕古今
　　　　體異隷變不同如總據説文則古體驚俗若
　　　　依近代文字或傳冩乖訛今與校勘官同商
　　　　較是非取其適中纂録新加九經字様一卷
　　　　請附于五經字様之末盖二書相輔而行當
　　　　時即立石壁九經之後明嘉靖乙夘地震二
　　　　書同石經並損缺焉近時馬曰璐得宋拓本
　　　　而刋之猶屬完善其間轉冩失真及校者意
　　　　改往往不免今更依石刻殘碑詳加覆訂各
　　　　以案語附之下方五經文字音訓多本陸徳
　　　　明經典釋文或注某反或注音某元度時避
　　　　言反字無同音字可注者則云某平某上就
　　　　四聲之轉以表其音是又二書義例之異云
　　　　耳乾隆四十六年九月恭校上
　　　　　　　總纂官(臣)紀昀(臣)陸錫熊(臣)孫士毅
　　　　　　　總　校　官　(臣)　陸　費　墀
九經字樣原序
臣聞秦焚詩書塞人視聽漢興典籍以廣聰明伏以龜
鳥之文去聖彌逺㸃畫訛變遂失本源今陛下運契黃
虞道崇經籍觀人文以成俗念鳥跡之乖方繇是遂微
臣之上請許於國學創立石經仍令小臣覆定字體謬
當刊校誓盡所知大厯中司業張參掇衆字之謬著為
定體號曰五經文字專典學者實有賴焉臣今參詳頗
有條貫傳寫歲久或失舊規今刪補宂漏一以正之又
於五經文字本部之中採其疑誤舊未載者撰成新加
九經字樣一卷凡七十六部四百卄一文其偏旁上下
本部所無者乃纂為雜辨部以統之若體畫全虧者則
引文以證解於雅言執禮誠媿大儒而辨體觀文式遵
小學其聲韻謹依開元文字避以反言但紐四聲定其
音㫖今條目已舉刊削有成願竭愚衷以資後學當開
成丁巳歲序謹上
九經字樣牒文
右國子監奏得覆定石經字體官翰林待詔朝議郎權
知沔王友上柱國賜緋魚袋唐玄度狀准大和漆年拾
貳月伍日勅覆定九經字體者今所詳覆多依司業張
參五經文字為准其舊字樣歲月將久畫㸃參差傳寫
相承漸致乖誤今並依字書參詳比就正訖諸經之中
别有疑闕舊字樣未載者古今體異隷變不同如總據
説文即古體驚俗若依近代文字或傳寫乖訛今與挍
勘官同商較是非取其適中纂録為新加九經字樣壹
卷或經典相承與字義不同者具引文以注解今刋削
有成請附於五經字樣之末用證紕誤者其字樣謹隨狀
進上謹具如前中書門下牒國子監牒奉勅宜依牒至
准勅故牒開成二年八月十二日牒
工部侍郎平章事陳夷行
中書侍郎平章事李石
門下侍郎平章事李固言
右僕射兼門下侍郎國子祭酒平章事覃
檢校司徒平章事劉(使)
司徒兼中書令(使)
欽定四庫全書
　九經字樣
　　　　　　　　　　　　　唐　唐玄度　撰
凡漆拾陸部　肆伯貳拾壹字(内壹伯參拾伍字重文)

木部　　　　　　　(凡一十四字六字重文)
鬱(並氲入上木叢生也下芳草也説文云鬯芳草合釀之以降神今經典相承通用上字)榛(音臻)
(實如小栗傳曰女贄不過栗上説文下經典相承隷變)刊(渴平書曰隨山木上説文下經典相承隷省)
枖夭(音妖木盛皃詩云桃之枖枖上説文下經典相承隷省)桓(上説文下隷省)栵(音例栭也見詩)
(上説文下隷省)稽(音雞從尤從旨從音稽木之曲頭止不能上也從禾者非)檡(音澤木名見儀禮)
手部　　　　　(凡一十字三字重文)
控(空去引也見詩)摜貫(關去傳曰摜瀆鬼神上説文下經典相承隷省)㩅抽(丑平上説文下隷省)㪿
折(旃入上説文云譚長説本從斤斷卝卝音草下隷省)摮(巧平咬平擊也見公羊傳)扑(音撲打捶也杖也説)
(文作撲經典相承通用之)揔(騣上説文作總經典相承通用)
牛部　　　　　(凡六字二字重文)
物(萬物也牛為大物天地之數起於牽牛故從牛勿聲)半(物中分也從八從牛上説文下隷省)吿告
(牛觸人角著木所以告人從牛從口上説文下隷省)牟(牛鳴也作訛)
亻部　　　　　(凡一十五字六字重文)
􁀇保(養也從人從子從八上説文下隷變)僮(音同未冠也從人從童男有罪曰童古作僮子今經典相)
(承以為僮僕字)躳躬(身也説文云下俗躳今經典通用之)侯(後平春饗所射侯也從人從厂象張布形)
(矢在其下厂音罕)身(躬也象人之身上説文下隷省)殷(隱平盛也從反身上説文下隷省)
并(從从從开上説文下隷省从音從)億(音憶安也從人聲音憶上説文下隷省)他
(説文作音扡今經典相承作佗音駞作他音扡)
彳部　　　　　(凡七字三字重文)
往(之也上説文下隷省)術(音述邑中道也)衝衝(觸平上説文下隷省)䘙衞(宿衞也從韋從)
(帀從行行列也上説文下隷省)
辶部　暢入　　(凡七字二)　　　　字重文　
送(上説文從火從艸□音邛下隷省)遂(從意也從㒸從辶㒸音遂上從八)迮(音作起也見公)
(羊傳)退(却也上説文下經典相承古文作退或作)迺(説文作音仍驚聲也或曰往也今經典)
(相承作迺音乃)
宀部　音緜　　(凡一十一字)　　　　五字重文　
宣(上説文下隷省)宮宫(室也上説文下隷省)賓(音濵從貝從音麵經典相承作賔已久不)
(可改正於字義不同)寒(凍也上説文下隷省)㝱夢(上㝱寐見周禮下不明也今經典相承通用之)
塞(窒也從㠭㠭音展上説文下隷省)
穴部　　　　　(凡二字一字重文)
寮(音寥穿也論語云公伯寮本上從穴下從火上説文下隷省)
目部　　　　　(凡三字一字重文)
看(睎也凡物見不審則手遮目看之故從手下目作㸔者訛)直直(正見也下從音隱上説文下隷)
(省)
罒部　音網　　(凡三字一)　　　　字重文　
罷(音皮見周禮)買(埋上市物也上説文下隷省)
貝部　　　　　(凡一十一字五字重文)
齎(濟平持遺也作賫者訛見周禮)責(求也從貝從朿上説文下隷省)貶(損也上説文下隷省)
賣(音育從貝從聲古文睦讀贖續覿匵等字從之上説文下隷省)賣(埋去從出從賈聲上)
(説文下隷省)䝿貴(從貝從臾臾古文貴上説文下隷省)
月部　與肉　　(凡四字一同)　　　字重文　
胡(牛頷垂也從月非從月)肎肯(克上骨閒月肯著骨者從月從冎省冎音寡上説文下經典相承)
筋(音斤從月從竹竹物之多筋者從力象筋也作䈥訛)
月部　　　　　(凡三字一字重文)
朗(明也上説文下隷省)有(從月從月者訛)
舟部　　　　　(凡五字三字重文)
朝(旦也上説文下隷省)歬前(三同上止於舟上不行而進中齊斷也下經典相承隷省以為)
(前後字)
酉部　　　　　(凡二字)
酹(音耒祭也)奠(祭也從酉酒也從丌几也從八分列也作奠者訛凡典巽其畀之類並從丌丌音機)
艹部　音草　　(凡八字二)　　　　字重文　
蕐華(榮也上説文下隷省)薧(音蒿死人里也從蒿省聲又音槀見周禮)𧃊(音俊與餕同見儀禮)芻
(刈草也象包裹束草形作蒭訛)莫(日冥也從日在茻中茻音莽茻亦聲也上説文下經典相承隷變)
蓋(案字統公艾翻苫也覆也説文公害翻從艹從盍取盍蓋之義張參五經文字又公害翻並見艹部艹音)
(草玄宗皇帝御注孝經石臺亦作蓋今或相承作盖者乃從行書艹與荅若著等字並皆訛俗不可施於經典)
(今依孝經作蓋)
􁁯部　音寡　　(凡三字一)　　　　字重文　
乖(怪平戾也從􁁯從古文别字上説文下隷變)芈(此是正羊字從􁁯象四足之形孔子曰牛)
(羊之字以形舉也經典相承以芈為楚姓芈字芈音弭作羊音陽相承已久不可改正)
竹部　　　　　(凡五字二字重文)
䇘互(音護可以收繩者中象人手所推握也俗作㸦者訛上説文下隷省)笑笑(喜也上案字統注曰)
(從竹從夭竹為樂器君子樂然後笑下經典相承字義本非從犬笑賓莫蓋芉廱鼎隷等八字舊字様已出注)
(解不同此乃重見)箱(音廂見儀禮)
鬲部　音歴　　(凡一字)
䰜(音歴象熟五味氣上出也非從弓鬻字從此)
彡部　　　　　(凡一字)
彰(明也從彡從章章字從音從十十者數之終謂樂章之終也作訛)
衣部　　　　　(凡六字)
袪(音墟衣袂也)袉(音駞裾也)雜(蠶入從衣集聲作雜者訛)襚(音遂衣死人也見春秋)初(從衣)
(從刀)褮(音縈鬼衣也見爾雅)
示部　　　　　(凡二字一字重文)
禮(履也從示從豊豊音禮從冊從豆上説文下隷省)
禾部　　　　　(凡四字二字重文)
稔稔(壬上榖熟也傳曰榖不五稔上説文下隷省)秊年(上説文從禾從千聲下經典相承隷變)
心部　　　　　(凡六字二字重文)
忼亢(康去易曰忼龍有悔上説文下經典相承隷省)慧(音惠上説文下隷省)忱(甚平見詩)怗
(添入公羊卒怗荆禮記以為怗懘字)
巾部　　　　　(凡五字一字重文)
帖(添入帛署書也)幝(音闡車弊皃也詩曰檀車幝幝)席(音夕藉也)布(逋去枲織也上説文下隷)
(省)
十部　　　　　(凡二字一字重文)
卋世(音勢卅年為一世從卅而曳長之)
犬部　　　　　(凡七字一字重文)
狄(音笛從犬亦省聲)尨(邈平見詩)犮(音跋犬走皃作叐者訛)狾猘(音罽又音制狂)
(犬也見春秋上説文下經典相承)猋(音標從三犬飇字從此從火訛)獋(音髙又音豪見公羊)
(傳)
隹部　　　　　(凡二字)
趡(翠上地名見春秋)售(音授從口雔省聲作者訛)
言部　　　　　(凡六字三字重文)
䛡話(善言也上説文從􁅞􁅞音滑非從舌下隷省)譙誚(樵去二同今經典相承用下)諭喻
(二同上説文下經典相承今通用之)
广部　音儼　　(凡六字一)　　　　字重文　
庌(牙上廡也見周禮)㢋(音侈見春秋)麻(馬平絅人所治在屋下故從广從林林音派麾磨等字)
(從之)廱雍(上正下俗今經典相承辟廱用上字雍州名用下字爾雅作雝)(音牆左傳咎如相承作)
(此字書無文)
石部　　　　　(凡四字)
䂬(音拱水邊石見春秋)碬(音霞見春秋)磒(音隕落也見爾雅)硠(音郎石聲也見周禮)
疒部　音榒　　(凡三字)
痡(浦平病也見春秋)瘏(音途見詩)痑(音攤馬病也今詩作嘽)
阝部　音邑　　(凡五字二)　　　　字重文　
鄰(五家為鄰上説文下隷省作隣者訛)邰(音台詩曰有邰室家)郎邪(野平又音斜郎)
(邪郡名郎良也邪道也以地名鄒魯人有善道故為郡名今經典相承郎字玉傍作良邪字或作耶)
(者訛)
􁂅部　音婦隷　(凡二字省作阝)
䧦(音葦鄭地名今經典多作鄬)陪(音裴)
虫部　　　　　(凡四字一字重文)
蜃(音腎從虫從辰聲)蛇(社平蝮也上説文下隷省今俗作虵)飌(古文風見周禮)
土部　　　　　(凡四字二字重文)
圪(銀入詩曰崇墉圪圪上説文下隷省)􁃐􁒎(牚入從土㡿聲㡿音赤見詩上説文下隷)
(省)
力部　　　　　(凡四字一字重文)
勲(上説文下隷省)幼(幽去少也從力從幺幺音葽象子初生形)協(音俠同心之和也)
刀部　　　　　(凡三字一字重文)
別(上説文從刀從冎冎音寡下隷省)切(從刀七聲作者訛)
戈部　　　　　(凡一字)
戎(説文從戈從甲今隷省)
門部　　　　　(凡三字)
闉(音因城曲重門也)闡(易曰闡幽作訛)閟(音祕見春秋)
火部　　　　　(凡一十字三字重文)
􁉀(音毁火也詩曰王室如􁉀今經典相承作燬)尞(音療柴祭天也上説文下隷省今經典相承用)
(庭燎字)熮(音劉火皃見周書)焦(傳曰龜不兆上説文下隷省)黔(儉平從黒從今聲黒説文)
(作􁢀象火煙上出也)煗煖(愞上溫也上説文正温煗字下本音暄齊馮煖名今經典相承以為溫煖字)
灰(悔平死火也從又)
大部　　　　　(凡一字)
夾(音郟作夹者訛莢陜等字從之)
水部　　　　　(凡八字二字重文)
浙(旃入從手)沫(音末又音妺水出蜀)溫温(從皿以飼囚上說文下隷省)㳅(音流見公羊傳)
漷(轟入又音郭見公羊傳)淵(深水也從􁂙􁂙古文淵象水左水右岸中也)
冫部　　　　　(凡三字)
凍(東去冰也)冸(音判冰散也)冬(四時盡也從冫從是古終字今隷省作冬)
糸部　　　　　(凡七字三字重文)
紇(恨入見春秋上說文下隷省)經(作者訛)素(白繒也上說文下隷省)絢(儇去)
(上說文從筍聲下經典相承隷省)
食部　　　　　(凡三字)
飧(音孫從夕)飯(作飰者訛)饉(勤去蔬不熟也從食堇聲)
金部　　　　　(凡二字)
鍰(音還見周禮)鍠(音横樂也鍾鼔聲今詩作喤)
車部　　　　　(凡三字一字重文)
轈(音巢傳曰楚子乘轈車)輺(音緇上說文下隷省)
女部　　　　　(凡三字)
媦(音渭見公羊傳)㜮(音濫說文云論語曰小人窮斯㜮矣今經典相承作濫)婣(音因籒文姻見周禮)
山部　　　　　(凡三字)
崋(華去山在弘農經典相承用華字)岵(音户見詩)嶔(恰平見公羊傳)
頁部　　　　　(凡二字)
項(學上頸也作頃者訛)頓(敦去從屯屯音窀從屮貫一屈曲之也俗作者訛)
見部　　　　　(凡三字)
覘(諂去窺視也見春秋傳)覢(音陜暫見也見公羊傳)覺(寤也作覺者訛)
欠部　　　　　(凡三字一字重文)
歌謌(二同詠也)歃(衫入歠也從干從臼從欠見春秋傳)
夂部　音綏　　(凡一字)
麥(音脉芒榖也來麰之麥自天而來故從來其下從夂行來之皃也)
攵部　音撲說文作(凡六字二攴隷省作攵)字重文　
㪅更(改也從攴丙聲上説文下隷省)敎(音窖上所施下所效也從文從孝孝是古文敎字從攵作教者)
(訛)􁗥敖(音翺出遊也上說文下隷省)效(作効者訛)
又部　　　　　(凡八字四字重文)
父(家長率敎者從又舉也上說文下隷省)㕜史(記事者從又持中中正也上說文下隷省)
甫求(並從上說文下隷省)
田部　　　　　(凡六字二字重文)
當(田相值也作□者訛)畱留(上說文下隷省)㽖男(從力田上說文下隷省)舅(從者訛)
爪部　　　　　(凡一字)
舀(遥上抒臼也)
􁌏部　平表　　(凡二字一紐)　　　字重文　
敢(進取也從􁌏􁌏上下相付持也從古聲上説文下隷變)
匕部　音比　　(凡四字一)　　　　字重文　
旨(美也從甘匕聲上說文下隷省脂指等字從之)鬯(音暢從厶厶音墟器也中象米匕所以扱之易)
(曰不喪匕鬯)朼(音比見周禮)
雨部　　　　　(凡四字一字重文)
電(陰陽激燿也上說文下隸省)霝(音靈詩曰霝雨其濛)(音店寒也傳曰隘今經典相承作)
(墊)
兔部　　　　　(凡二字)
逸(音溢奔也從兔言兔善走也)冤(苑平屈也從冖冖音覓㒺也從兔謂兔不得走善屈折也作寃者訛)
口部　　　　　(凡一十五字六字重文)
尋(度人之兩臂為繹理也從口從工從又寸分理之從彡聲上説文下隸省作㝷者訛)甘
(美也從口含一猒甚等字從之上說文下經典相承)舌舌(在口所以言從干從口上說文下俗字)唬
啼(音題號也從口從虒聲上說文下經典相承)京(音驚人所居髙丘也從髙省就字從之作亰)訛　
齒(口齗骨也象口齒之形)嵒聶(上說文音染入多言也春秋傳曰次于嵒北從三口相連之形今經)
(典相承作聶北聶音黏入行之已久不可改正)尙尚(上說文從八下隷省)嘆(音歎吞聲也)
囗部　音　　　(凡七字三韋)　　　字重文　
高髙(崇也象臺觀之形上說文下隷省亭毫等字並從髙省)亯(音響獻也又音赫平通也又音魄平)
(宰也從髙省象進熟物形説文亦作今經典相承隷省作享音響作亨音赫平又音魄平)呂吕(象脊)
(吕形上說文下隷省已前並象形非從囗亦非從口以類相從見於此部)員貟(物數也從口從貝上說文)
(下隷省)
一部　　　　　(凡四字一字重文)
吏(理人者也從一從史史亦聲也言其執法如一又重之在一)元(音原始也從一兀聲作者訛)
乍(槎去從亾從一上說文下隸省作胙等字從之)
二部　　　　　(凡四字二字重文)
童(音同上說文下隷省上從二二古文上次從干干上為䇂䇂音愆罪也下從重省故男有罪曰童凡)
(帝音龍言辛竟等字皆從古文上唯主咅二字從丶丶音駐上)(孩上十月微陽起接盛隂也上從二)
(隂之數下作二人一人男一人女又從乙象懐子之形上説文下隷省)
儿部　音人　　(凡四字一)　　　　字重文　
允(音尹信也作者訛)弁(冕也上説文下隷省今經典相承或作卞)竟(音敬樂曲終也從音)
(從儿)
匸部　音系從音隱上從(凡一字一以覆之有所俠藏也)
區(音軀踦區藏匿也從品在匚中品是衆物也)
羽部　　　　　(凡二字)
翬(音輝從軍聲詩曰如翬斯飛)翽(音鐬從羽歲聲詩曰翽翽其羽)
歺部　音兢又音枿(凡二字今隷省作歹)
殛(音棘見春秋)殣(音覲道中死人所覆也從歹堇聲詩曰行有死人尚或殣之)
日部　　　　　(凡一十三字五字重文)
早(說文本從日下甲今隷省)昌(美言也上從日下從曰)昦昊(音皓春天也上說文下隷省)䢅
晨(早昧爽也從辰從象叉手䢅省之義上說文下隷省)䵒(音衵黏也見春秋)曐星(萬物之精)
(上為列星上說文下隷省)曑(音森商星也上說文下隷省與參字不同參音驂參字從厽厽音纍今經)
(典相承通作參)㬪疊(音牒揚雄說理官決罪三日得其冝亡新氏以為從三日太盛改從三田今經典相)
(承用下字)
曰部　　　　　(凡三字一字重文)
曾曽(詞之舒也從古文䆫下從曰上從八象氣之分散也上説文下經典相承隷省)汩(音骨從曰)
(又從曰者音覓冃音冒俗二字皆從日並非)
㫃部　音偃　　(凡三字)
施(旗皃也)游(音由從於從汓汓是古文泅字作㳺者訛)於(本是烏鳥字象形古文作篆文作隷)
(變作於本非從㫃作扵者訛)
虍部　音呼　　(凡二字一)　　　　字重文　
虜虜(音魯獲也從毌毌音官上說文下隷省)
韋部　　　　　(凡二字一字重文)
韠韠(音畢韍也從韋從畢聲上說文下隷省)
雜辨部(縁文字不多若依說文各出部目即為繁宂以類相從併入諸部外其偏旁意義不同者共編)
　為此　　　　(凡七十五字部)　　　　　卅字重文　
出(進也象草木益滋上出達也敖曓等字從之作岀者訛)爵(音雀禮器也取其鳴節足所以戒荒)
(淫之飲上說文下隷省)予(推予也象相付予之形上說文下隷省)幻(還去相詐惑也從倒)
(予上說文下隷省)冄(染平毛冄冄也象形上說文下隷變那枏耼等字並從冄經典相承作冉音染)
首首(頭也象人面上從巛象髪上說文下隷省)䢉農(耕也上說文下隷省)端(從立從耑耑音端下)
(象其根上象物初生之形微豈徴等字皆從耑省非從山)□(賤也執事者從􁃸從甲作卑者訛)差
(貳也不相值也上說文下隸省)冀兾(北方州也堯所都異於餘州故從北從異上說文下隸省)暜替
(音涕上說文下隷省)竫(音靜安也見公羊傳)竝並(併也上說文下隷省)亾亡(無也從人從音)
(隐上説文下經典相承隷省)牙(牡齒也上說文下隷省象上下相錯之形)卝卵(巒上上說文下)
(隷變)􁈹(音胤懸鼔也上說文下經典相承)覃(音潭上說文下隷變詩葛覃字經典或作蕈)
乾(音䖍又音干上從倝倝音幹下從乙乙音軋乙謂草木萌甲抽乙而生倝謂日出光倝倝也故曰乾為陽)
(陽能燥物又音干干䖍二音為字一體今俗分别作乹音䖍作乾音干誤也)鬬(斗去上說文從二丮)
(丮音㦸象兩士相對兵仗在後之形下隷省非從門䦧字同)鼎(音頂說文云和五味之寶器也上從貞省)
(聲下象析木以炊又易鼎卦㢲下離上㢲為木離為火篆文如此析之兩向左為爿爿音牆右為片今俗作)
(鼎云象耳足形誤也)(龍皃也從龍從今聲作龕訛)囟(音信上說文下隷變巤腦等字從之)
(細思等字亦從之今隷省從田)嘗甞(上說文下隷省)奭(音釋盛也召公名)(音䀌怒皃也說文音)
(拘目邪也)尪(音汪上說文下隷省本以大字象人形屈其右足為尢尢音汪跛曲脛人也)尰(慵上)
(從尢)彚(音胃上說文下隷省)要(音腰身中也象人腰自之形上說文下隷變本非從女)
久(音九象人兩脛後有距也周禮久諸牆以觀其橈)乏(春秋傳曰文反正為乏上說文下經典相)
(承隷省貶窆等字從之)􁐢戺(音俟上說文下經典相承)朋(本是古文鳳字象形鳳飛羣鳥從以)
(萬數故後以為朋黨字上古文下隷省非從月)畏(音尉從音弗象鬼頭也鬼頭虎爪人可畏也上)
(説文下隷省)興(起也上從同從音輂象兩手下從廾廾音卭亦是兩手謂衆手同力能興起也今或作皆訛)
承(上說文下隷省從卩從手卩音節又從廾竦手也凡奉弄戒兵共等字悉從廾隸變不同各從其便)
(也)異(分也從廾從畀畀予也上說文下隷省)弈(博弈也)夕(暮也從月半見)外(逺也)
(從卜從夕卜尚平旦今夕卜於事外矣上說文下隷變)夜(休舍也從夕從亦省聲上說文下隷省)
夙(音肅早敬也從丮丮音㦸持事也雖夕不休上說文下隷省)􁇂(音麗按周禮女子入于舂槀男)
(子入于罪字故從又持米從柰聲又象人手也經典相承作隷已久不可改正)
　九經字樣

