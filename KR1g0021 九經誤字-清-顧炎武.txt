#+TITLE: 九經誤字-清-顧炎武
#+DATE: 2018-05-12 10:14:48
#+SOURCE: github.com/kanripo/KR1g0021 master 06b27574                
欽定四庫全書　　　　經部七
　九經誤字　　　　　　五經縂義類
提要

　　　　(臣)等謹案九經誤字一卷

國朝顧炎武撰炎武有左傳杜解補正已著録

　　　　是書以明國子監所刋諸經字多譌脫而坊
　　　　刻之誤又甚於監本乃考石經及諸舊刻作
　　　　為此書其中所摘監本坊本之誤諸經尚不
　　　　過一二字惟儀禮脫誤比諸經尤甚如士昏
　　　　禮視諸衿鞶下脫壻之綏姆辭曰未教不足
　　　　與為禮也十四字鄉射禮各以其物獲下脫
　　　　士鹿中翿旌以獲七字燕禮享於門外東方
　　　　下脫其牲狗也四字特牲饋食禮長皆答拜
　　　　下脫舉觶者祭卒觶拜長皆答拜十一字振
　　　　之三下脫以授尸坐取簞興七字其一兩字
　　　　之脫尚十九處皆賴炎武此書校明今本得
　　　　以補正則於典籍不為無功矣惟所引石經
　　　　子朝奔郊四字字體與唐不類考左傳昭公
　　　　二十二年王師軍於京楚辛丑伐京注云京
　　　　楚子朝所在又昭公二十三年王子朝入於
　　　　尹注云自京入尹氏之邑則子朝無奔郊之
　　　　事此四字為王堯惠等妄加明矣炎武亦復
　　　　采之未免泥古之過然不以一眚掩也乾隆
　　　　四十六年九月恭校上
　　　　　　　總纂官(臣)紀昀(臣)陸錫熊(臣)孫士毅
　　　　　　　總　校　官　(臣)　陸　費　墀
欽定四庫全書
　九經誤字
　　　　　　　　　　　　　崑山顧炎武撰
　今天下九經之本以國子監所刻者為據而其中譌
　脱寔多又周禮儀禮公羊榖梁二傳既不列於學官
　其學殆廢而儀禮則更無他本可讎其譌脱尤甚於
　諸經若士子各專一經而下邑窮儒不能皆得監本
　止習書肆流傳之本則又往往異於監本無怪乎經
　術之不通人材之日下也已余至關中見唐石壁九
　經復得舊時摹本讀之雖不無踳駮而有足以正今
　監本之誤者列之以告後學亦庻乎離經之一助云
　東吳顧炎武
易

匪其彭旡咎明辨晢也(石經晢字從折從日與詩明星晢晢之晢同音折又音制監本)
(誤從析作曾晳之晳非)

書

東迆北會于匯(石經及監本注疏皆同按史記夏本紀亦作于匯今本作為匯非)　視
乃厥祖(石經監本同今本作烈祖)　厥德匪常(石經監本同按唐栁澤上書引此作匪常)
(今本作靡常非)　則惟汝衆自作弗靖(石經監本同今本汝作爾)　師逾孟
津(石經監本同釋文逾亦作踰今本作渡非)　明作晢　曰晢時燠若(石經監本)
(同書傳會選晢之列反字與晰同下當從日從口非)　無偏無陂(本作無頗唐明皇改頗為陂宋)
(宣和六年復為頗今尚仍唐作陂然吕氏春秋引此正作頗而下文有人用側頗僻之語况以古音求之作頗)
(為協)　今爾又曰夏迪簡在王庭(石經監本同今本作其日)　度作刑
以詰四方(石經監本同釋文詰起一反今本作誥誤)
　(劉三吾書傳會選大抵與石經文同惟大全多同今本)

詩

何彼襛矣(襛如容反石經及監本注疏皆從衣今本作禾者非)　羊牛下括(與上章同)
(義石經監本同今本多作牛羊非)　不能辰夜(石經監本同傳云辰時也今本作晨非)
求爾新特(石經監本同箋云求汝新外㛰特來之女今本作求我非)　成不以富(石經)
(監本同箋云室家成事不足以得富也宋蘇氏曰成當依論語作誠今本竟改作誠非)　家伯維
宰(石經監本同鄭康成周禮注引此亦作維宰今本作冢宰非)　如彼泉流(石經監本同今)
(本作流泉小旻抑並同)　秪自疧兮(石經作疷從氏宋劉彛以為當作音民病也唐人避太)
(宗諱凡字從民者皆省而為氏今人書昬為昏猶其遺法也唐張參五經文字愍字下云縁廟諱偏旁準式省)
(從氏凡汦昏之類皆從氏又字下云莫中反禮記作琘是其例也後人不解或乃于氏下又添一畫而讀為)
(氐則誤之甚矣)　不皇朝矣(石經監本同二章不皇出三章不皇他並同今本作遑)　以
篤于周祐(石經監本同今本或無于字)　既右饗之(石經監本同今本作享)
降予卿士(石經監本同箋云下予之卿士今本作䧏于非)

呂氏讀詩記嚴氏詩緝並與石經文同(亂離瘼矣爰其適歸古本並作爰左氏宣十二年傳引此亦作)

　(爰杜注爰於也言禍亂憂病於何所歸乎朱子依家語改作奚今本皆作奚)維此二國其正不獲鄭箋　
　(作正云正長也石經同朱子依毛傳作政但古本之異學者亦不可不知也)
禮記

檀弓下使子貢問之(監本注疏作子路)　王制用地小大(監本作大)
(小)　曾子問女氏許諾而弗敢嫁(監本弗作不)　禮運所以
講信修睦而固人之肌膚之會筋骸之束也(監本人下脱之字)
　玉藻入太廟說笏非古也(監本古作禮)　參分帶下紳居
二焉(監本二作一)　喪服小記麻同(下有)麻同皆兼服之(六字監本)
(脱)　襍記下視君之母與妻(監本妻上復出君之二字)　雍人拭羊
宗人視之(監本視作祝)　祭法禘郊宗祖(監本作祖宗)　孔子閒
居敢問何如斯可謂參天地矣(監本參下多一於字)
　(已上並當依石經)

周禮

考工記弓人非弓之利也(監本脱也字)　　角不勝幹幹不勝
筋謂之不參均(監本脱不字)　其次角有灂而疏(監本脱角字)
　(已上並當依石經)

儀禮

士昬禮婦說服于室御受(監本受作授)　　視諸衿鞶(下有)壻之
綏姆辭曰未教不足與為禮也(十四字監本脱)　　鄉飲酒禮司
正升立于序端(監本序作席)　則使人授爼如賓禮(監本授作受)
　介俎脊脅肫胳肺(監本脱肫字)　鄉射禮改取一个挾之
(監本取作作)　大夫雖衆皆與士為耦(下有以耦二字監本脱)　　與進
者相左相揖退反位(監本脱退字)　賓與大夫反坐奠于其所
興(監本脱坐字)　各以其物獲(下有)士鹿中翿旌以獲(七字監本脱)
　燕禮太師告于樂正曰(監本脱于字)　　主人拜送觶(監本送作)
(受)　亨于門外東方(下有)其牲狗也(四字監本脱)　　大射儀第
七(監本脱儀字)　主人洗觚升(監本觚作酧)　上射降三等(監本三作)
(二)　上射於左(監本於作與)　司射東面于大夫之西比耦
(監本比作北)　司射作射如初(監本作射作作揖)　北面告于公(監本)
(脱告字)　司射遂袒(監本脱遂字)　僕人師洗升實觶(監本實作賓)
　司馬師受虚爵(監本脱師字)　公答拜賓反位(監本脱賓字)
　聘禮賓避不答拜(監本賓作客)　尚擸坐啐醴(監本醴作酒)
覲禮坐奠圭(監本圭作主)　天子乗龍載大旂(監本旂作斾)　喪
服異居則服齊衰三月也(監本脱也字)　不滿八嵗以下皆
為無服之殤(監本脱皆字)　壻傳曰何以緦報之也(監本緦下多一)
(也字)　士喪禮即位于西階下東面(監本于作如)　哀子某來
日某卜葬其父某父(監本來日下脱某字)　若不從卜宅如初儀
(監本宅作擇)　既夕禮衆主人東即位(監本脱主字)　士虞禮簞
巾在其東(監本巾作布)　卒徹祝佐食降復位(監本脱復字)　尸
即席坐唯主人不哭(監本唯作惟)　尸受振祭(監本受作授)　特
牲饋食禮立于門外東方南面(監本方作房)　佐食啟會卻
于敦南出立于户西南面(監本脱户字)　洗獻衆兄弟如衆
賓儀(監本脱上衆字)　衆賓長自左受旅如初(監本脱自字)長皆答
拜(下有)舉觶者祭卒觶拜長皆答拜(十一字監本脱)　舉觶者洗
各酌于其尊(監本尊作奠)　主人出立于户外西面(監本外作内)
　少牢饋食禮用薦嵗事于皇祖伯某(監本薦作為)　振之
三(下有)以授尸坐取簞興(七字監本脱)　尸受同祭于豆祭(監本)
(同祭作同受)　賓戸西北面拜送爵(監本戸作尸)有司徹匕皆加
于鼎東枋(監本枋作祊下西枋同)　賓亦覆手以受(監本受作授)　立
于主人席北西面(監本作面西)　遂飲卒爵執爵以興(監本脱下)
(爵字)　宰夫執薦以從(監本薦作爵)　受三獻爵酌以醋之(監本)
(脱爵字)　賓戸西北面答拜爵上(監本戸作尸)
　(已上並當依石經)

左傳

宣十五年爾用而先人之治命(監本脱而字)　昭二十年古
若無死(監本作古者)　二十二年辛丑伐京毁其西南(下有)子
朝奔郊(四字監本脱)　哀十六年沈諸梁兼二事(監本脱沈字)
　(已上並當依石經)

公羊傳

桓十五年祭仲存則存祭仲亡則亡矣(監本則存下多一矣字)
莊七年列星不見則何以知夜之中星反也(監本脱則字)
九年其言取之何(監本脱言字)　二十七年通季子之私行
也(監本通下多一乎字)　二十八年曷為先言築㣲而後言無麥
禾(監本作後書)　僖元年貶必於其重者(監本脱其字)　二十年
西宮災何以書記災也(監本災作異)　二十一年吾不從子
之言以至乎此(監本作以至此乎)　文十三年周公用白牡(監本)
(牡作牲)　十四年淫乎子叔姬(監本乎作于)　成十六年成公
將會晉厲公(監本脱晉字)　襄二十七年子苟欲納我(監本脱欲)
(字)　二十九年僚惡得為君乎(監本惡作焉)　昭二十一年
春王三月(監本作二月)　二十五年終弑之而敗焉(監本脱之字)
　定二年主災者兩觀(監本主作時)
　(已上並當依石經)

穀梁傳

隱元年珠玉曰含(監本珠作貝)　四年與于弑公故貶之也
(監本脱之字)　八年日入惡入者也(監本惡下脱入字)　而祭泰山
之邑也(監本脱也字)　桓九年則是放命也(監本放作故)　莊二
年為之主者卒之也(監本脱主字)　六年春王三月(監本作二月)
　十四年單伯㑹齊侯宋公衞侯鄭伯于鄄(監本脱宋公衛侯四)
(字)　十九年其逺之何也(監本脱之字)　僖十年吾若此而
入自明則驪姬必死(監本明下更多一明字)　文五年賵以早而
含以晚(監本作已晚)　八年不至復(監本復上多一而字)　宣七年來
盟者前定也(監本脱者字)　九年楚子伐鄭(監本子作人)　公孫
寧儀行父亦通于其家(監本脱于字)　成十三年遂會晉侯
齊侯宋公(監本脱齊侯二字)　十六年存意公亦存焉(監本焉作也)
　襄二年六月庚辰(監本辰作寅)　十八年非大而足同與
(監本與作焉)　昭元年三月取鄆(監本作二月)　四年為齊討也
(監本討作封)　五年以地來也(監本地上多一其字)　八年弟兄不得
以屬通(監本作兄弟)　不與楚滅閔之也(監本作閔公)　十一年
一事注乎志(監本注作註)　定元年此大夫(監本此下多一其字)　四
年一事而再會(監本作後而再㑹)　哀元年子不志三月卜郊
(監本志作忘)
　(已上並當依石經)
　(凡監本有筆誤顯然易見者不録其與石經異文而兩通者亦不録)
　九經誤字
