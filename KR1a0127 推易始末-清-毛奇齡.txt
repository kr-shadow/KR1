#+TITLE: 推易始末-清-毛奇齡
#+DATE: 2016-06-11 12:19:55
#+SOURCE: github.com/kanripo/KR1a0127 master 864cbeb1                
欽定四庫全書　　　　　經部一
　推易始末　　　　　　　易類
　　提要
　　　　(臣/)等謹案推易始末四卷
　　　國朝毛竒齡撰竒齡既述其兄之説作仲氏易
　　　　復取漢唐宋以來言易之及于卦變者别加
　　　　綜核以為是書其名推易葢本繫辭傳剛柔
　　　　相推一語仍仲氏易移易義也大㫖謂朱子
　　　　本義雖載卦變圖於卷首而止以為孔子之
　　　　易未著其為文周之易因上稽干寳荀爽虞
　　　　翻諸家凡有卦變卦綜之説與宋以後相生
　　　　反對諸圖具列于卷而以推易折衷之圖系
　　　　于後朱子謂卦變乃易中之一義而竒齡則
　　　　以為演畫繫辭之本㫖易義廣大觸類旁通
　　　　見智見仁各明一理亦足與所撰仲氏易互
　　　　相發明也乾隆四十五年二月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官　(臣/)　陸　費　墀
欽定四庫全書
　推易始末卷一
　　　　　　　　　　翰林院檢討毛竒齡撰
周易者移易之書也雖易例有三一曰倒易叙卦用之
一曰對易分篇者用之(二易見仲/氏易卷首)而必以移易一例為
演易屬辭之用即演易屬辭槩有十例曰名(如天行地/勢雲雷屯)
(山風蠱諸詞皆/乾坤八卦别名)曰義(乾健坤順坎險震動皆義/也詞有順以動險而健類)曰象(一/恒)
(象如乾首坤腹乾馬坤牛乾圜坤方乾金玉坤布釡類/皆説卦所有者辭悉用之一偶象如震偶象缶巽偶象)
(牀剝艮偶象廬益坤偶象龜類他並無象矣俗儒以彖/為豕以易為蜥蜴以有他為蛇以載鬼張弧為星皆)
(本易所無有/者不通之極)曰方位(坤卦以西南為離兑東北為艮震/蹇解以西南為坤東北為艮復以)
(離為南國隨以兑為西山皆以説卦定方為詞並無乾/南坤北離東坎西如陳氏先天圖者若位則單卦以二)
(五為中蒙之剛中需之正中是也重卦以三四為中復/之中行獨復益之中行告公用圭是也又單卦以初為)
(地二為人三為天重卦以初二為地三四為人上五為/天乾之上不在天下不在田中不在人謙之天道地道)
(賁之天文人文皆是也又五為君二為臣初為民臨五/大君之宜蹇二王臣蹇蹇屯初大得民也一二三即陽)
(隂陽為離位四五六即隂陽隂為坎位凡遇純爻則兩/位見如坤三為光以純坤而下離見離為光同人之彖)
(曰涉川以純乾而上坎見坎為川也若漢儒有初震位/二離位三艮位四巽位五坎位上兑位則辭中亦未之)
(及至于乾一兑二離三震四巽五坎/六艮七坤八則從無此位非易義也)曰次第順逆(白初/至上)
(為往為順自上至初為來為逆凡卦皆然往前為右來/後為左師卦左次豐卦右肱皆是順上為貴逆下為賤)
(鼎之從貴屯之下賤皆是順往則初為本上為末咸之/志末大過之本末弱皆是逆來則上為首初為足乾之)
(无首比之无首咸/其拇賁其趾皆是)曰大小體(益六爻體大離曰大光大/過六爻體大坎曰過涉豫)
(自初至五五爻體小比曰利建侯大壯自三至上四/爻體小兑曰喪羊于易曰羝羊觸藩以此類推可見)曰
互體(謙互坎曰利涉大川豫互艮曰介于石師互震曰/長子帥師隨互艮曰係小子若泰之帝乙歸妹以)
(互震兑也震兑者歸妹卦也履之名履以/互離巽也離巽東南卦主禮履者禮也)曰時曰氣(臨/至)
(于八月復七日來復豐雖旬无咎革已日乃孚蠱先甲/後甲巽先庚後庚皆時也甘臨土氣苦節火氣噬黄金)
(金氣渙乗木有功木氣以及震巽木甲乙乾兑金庚辛/坤艮土戊巳離火丙丁坎水壬癸皆氣也若值日卦氣)
(納甲納音諸説雖易亦有之/然詞未嘗一及則何必矣)曰數目(用九老陽用六老/隂三驅七復長陽)
(少陽十朋二簋中隂少隂其他大衍五十天地之數五/十五二篇之䇿萬一千五百二十其為數止此而已俗)
(儒謬増倍/數妄甚)曰乗承敵應(上爻乗下爻曰乗屯六二之難/乗剛也下爻承上爻曰承歸妹)
(初九吉相承也初與四二與五三與上其隂陽相抗者/曰敵艮上下敵應不相與也其隂陽相配者曰應比上)
(下應恒剛柔皆應也若後儒有乗承比/應四義則在易爻例並無所謂比者)而苐在當時抽
辭比㫖多取成卦之聚畫陽與陽聚隂與隂聚無所間
錯者而乃從而分移之移陽于隂亦移隂于陽大傳所
謂乾坤成列則隂陽聚也其所謂分隂分陽則從而分
之者也所謂剛柔相推則移之也推者移也而總以二
語概之曰方以類聚物以羣分然後推移之旨全焉特
三聖屬辭往往引而不發以俟其人之自省有曰書不
盡言言不盡意惟是神而明之黙成其德以俟乎其人
故雜卦言反易不言反易也苐言其對峙而反峙以明
序卦言對易不言對易也苐言其聨序而對序以著繫
傳言移易不言移易也苐言其變易遷易而移易以見
是以卦之命名即有以移為名者艮兑名損山澤無所
為損也巽震名益風雷何以有益也澤高于地則不聚
而反名聚(即萃/卦也)風入地下則不升而反名升徒以損泰
乾則移畫在上(泰䷊/損䷨)益否坤則移畫在下(否䷋/益䷩)萃
四移觀陽而不間則猶有聚(觀䷓萃䷬萃移觀上不間/九為四則隂間而陽)
(故萃為子/母聚卦)升四移過柔而上行則亦名升(小過䷽升/䷭升移小)
(過六二為四以隂升得名/故彖傳特曰柔以時升)是當其命卦名時固早已豫
啓其例而况彖象為辭非此不解訟無故而有舊德(訟/卦)
(六三為大過上六所移而今將訟/上故食舊德象傳所云從上吉也)比何先而稱後夫(比/九)
(五為剝上所移而今處五後且在剝/為陽故稱夫象傳所云无首以此)天難入澤安有其
旋(履上九為夬之三陽所移苟仍返為陽則純乾/矣故曰其旋元吉不然上天下澤無所旋返)一陽
初畜何為復道(小畜初九本姤四所移今初四相畜不/過還其所相易者故曰復自道不然五)
(陽一隂有/何復道)又况夫子所贊每故變其辭以示其義如剛
來下柔則明有往來(隨以否之上九咸之九三與/初六相易是剛來而下于柔)柔上
剛下則顯相上下(咸以否之六三與上九/相易是柔移上剛移下)剛自外來而
為主于内則明明移彼而就此(无妄初九係遯三/所移為内震之主)柔來
而文剛分剛上而文柔則公然以兩爻為移易(賁移泰/之上柔)
(損之三柔而皆飾乎二之剛又分/益之五剛在上位者而文三之柔)是移易一例文周倡
之夫子早發明之而漢初田何受易傳及孟喜有外黄
令焦延夀者實始嬗移易之學如云一隂一陽之卦自
姤復來五隂五陽之卦自剝夬來已駸駸得其要領而
苐其所著書費直題其前曰六十四卦之變凡四千九
十六章今所傳易林是也夫易林本以六十四卦變之
至四千九十有六是占變之詞與六十四卦三百八十
四爻本詞不同意必焦氏當時卦變之外另有推易而
後儒不知混之為一故迄今所傳祗有易林一書名大
易通變而移易之學無聞焉乃東漢儒臣自馬融鄭𤣥
外凡説易家如宋衷干寳虞翻荀爽陸績侯果蜀才盧
氏以及蔡景君伏曼容諸儒各守師承以立説或主旁
通(如地水師旁通/為天火同人類)或主正變(如乾正變自姤至剝/坤正變自復至夬類)或以
乾坤為父母(謂諸卦皆/乾坤所出)或以泰否為胚胎(謂泰否隂陽/各均為諸卦)
(包/育)或兼宗六子(謂兼從六/子遷變)或專本十辟(謂以復臨泰大/壯夬姤遯否觀)
(剥為十辟/卦辟主也)而罣十漏一依彼失此初未嘗不與推移相
合究之守一則不能相通遍易則無所自主(推一謂止/移一爻遍)
(易謂凡/爻可易)補苴傅㑹未免牽强以致王弼後起盡埽諸前
儒所説而更以清談以為互體不足遂及卦變變又不
足推致五行彌縫多闕不如盡已之為快而嗣此失學
之徒便于飾陋悉屏絶漢學專宗弼説而于是辭象變
占四不存一方體位數十亡八九矣乃考弼所註鹵莽
蔑略不可為訓其萬不通處則仍不能不襲諸舊説而
竊入之賁之柔來而文剛弼曰坤之上六來居二位柔
來文剛之義也分剛上而文柔弼曰乾之九二分居上
位分剛上而文柔之義也是即卦變也延及趙宋則僅
曉王學而不識漢學程頥作傳專斥諸卦變而考其為
傳周章難明其萬不通處亦終不能不仍取卦變而雜
補之損之損下益上則曰下之成兑由三變上之成艮
由上變也漸之得位得中則曰艮巽之交在中二爻巽
四交三以陽而易隂艮三交四以隂而易陽也是即移
易也是以陳摶之徒不聞正學反能摭京焦餘唾推作
卦變取移易倒易二義雜組之以為變卦反對之圖而
南宋朱漢上震曽録其圖于易傳叢説之中至朱文公
熹又謂漢上易變祗變三爻則似于彖傳不能盡通于
是又别為之圖(即易經卷首所/列卦變圖也)自一隂一陽起至五隂
五陽止分作五部庶㡬盡變而爻止一移(如師從初移/不復從上移)
(類/)卦無三易(如屯為二陽所易之卦祗從/臨遯易不復從頥萃易類)因于作本義
時凡一十九卦惟訟晉二卦與圖相同而餘即多立變
法全與圖異(如隨據圖從泰否來據/本義從噬嗑未濟來類)其時好事諸君間
作偽闗朗傳以實圖書之言作偽衞元嵩元包以實先
後天卦變之旨而文殘義闕世多未信于是元儒朱升
作十辟卦變(十辟/見前)并六子卦變(如二隂二陽之卦其變/在二三五上者即是震)
(變以震剛在初四也在初三四上/者即是坎變以坎剛在二五也)而明儒來氏知德即
以反對作變易(即覆卦相易與/漢上又不同)何元子楷專以乾坤為
往來(此程氏蘓氏諸卦/皆自乾坤來之説)雖名例稍殊而意不甚逺大抵
漢學又亡浸失其舊而趙宋以後則祗曉夫子彖傳有
所未解故必須卦變全不識文周為易屬辭比㫖之專
在乎此所以朱氏本義其載卦變于卷首但云彖傳以
卦變為説又云此夫子之易而不知文周為易其至今
晦蝕不能盡明者全以是也夫伏羲重卦即有以移易
為名者是周易為辭再三致意前既已略言之矣苐變
易移易原有不同不名移易而僅指為變則其義不出
仲氏曰傳不云乎剛柔相推推亦變也然而又云觀其
變而玩其占變所以占也夫子隠移易之文而謂之推
諸儒昧相推之㫖而僅題以變是舍辭象之分行而混
變占為一義毋亦其名不可居而三易之㫖遂因之以
長晦與夫猶是五部之推十辟之展一隂一陽以至五
隂五陽之遷化而循其名究其實尋端竟委以求盡其
所未盡湛然而深思剨然而相悦以解以之讀彖而彖
明讀象而象顯讀十翼而十翼以著一若三聖在天實
有以牖其衷者豈非所謂肆而隠推而能通不盡言而
可信者乎夫以三聖啟之厯之漢晉唐宋元明諸儒闡
之發之而明而昧昧而復明續而絶絶而復續如是其
不可沫也予終畏其沫之也因于作仲氏易成取卦變
諸圖彚前儒所已言者而合之今説以明千世一揆之
意曰推易始末後之學易者可覽觀焉
漢魏晉南北朝唐儒推易遺文
乾
初九　干寳曰陽在初九十一月之時自復來也
九二　干寳曰陽在九二十二月之時自臨來也
九三　干寳曰陽在九三正月之時自泰來也
九四　干寳曰陽氣在四二月之時自大壯來也
九五　干寳曰陽在九五三月之時自夬來也
上九　干寳曰陽在上九四月之時也(不言自來者此/正乾值月時也)
　此十辟卦生乾坤之説也京房設十二辟卦以為十
　二月卦主復一陽子十一月臨二陽丑十二月泰三
　陽寅正月大壯四陽夘二月夬五陽辰三月乾六陽
　巳四月姤一隂午五月遯二隂未六月否三隂申七
　月觀四隂酉八月剝五隂戌九月坤六隂亥十月陽
　起于子而止于已始于復而終于乾隂起于午而止
　于亥始于姤而終于坤此以卦氣直日立説並非推
　移相生之義而干令升以為爻所自來則是乾坤生
　諸卦今反諸卦生乾坤矣且乾卦爻辭初何嘗有復
　象二何嘗有臨象三何嘗有泰象其言潛見乾惕並
　無諸卦往來之義推之四五及上以至于坤皆然也
　是雖著所自來而于演易屬辭之㫖何與焉
　何妥以九三為辰月九四為午月九五為申月上九
　為戌月孔穎達嘗非之謂宜據子十一月以來九二
　為丑寅之間九三為寅夘之間此仍主干令升説且
　以文言陽氣潛藏一段有類卦氣故云然總非正義
　善説易者其審之
坤
初六　干寳曰隂氣在初五月之時自姤來也　九家
　易曰初六始姤姤為五月盛夏而言堅冰五月隂氣
　始生地中雖始于微霜而終至堅冰明漸至也
六二　干寳曰隂氣在二六月之時自遯來也
六三　干寳曰隂氣在三七月之時自否來也
六四　干寳曰隂氣在四八月之時自觀來也
六五　干寳曰隂氣在五九月之時自剝來也
上六　干寳曰隂在上六十月之時也
　説見乾卦
屯
荀爽曰此本坎卦案初六升二九二降初是剛柔交也
　虞翻曰坎二之初為剛柔交
　此六子卦母之所始(見朱楓林/卦變圖)
十年乃字反常也　九家易曰隂出乎坤今還乎坤故
　曰反常也又曰隂出乎坤謂乾再索而得坎今變成
　震中有坤體(二四為/互坤)故曰還坤
　此乾坤主變之所始(見李挺之何/氏訂詁諸圖)
蒙
荀爽曰此本艮卦也案二進居三三降居二剛柔得中
　故能通發蒙時令得時中矣　虞翻曰艮三之二為
　剛柔接故亨
　此亦六子卦母與屯同
需
虞翻曰大壯四之五故有孚離日為光四之五得位正
　中故光亨　蜀才曰此本大壯卦案六五降四有孚
　光亨貞吉九四升五位乎天位以正中也
　此推易也但四陽兩隂之卦宜有四易此祗言其一
　耳按宋晁公武讀書志曰蜀才世多不知顔之推曰
　即范長生也李雄稱長生為范賢見華陽國志此又
　稱才則其人有聲抑可知矣
訟
荀爽曰陽來居二而孚于初故曰訟有孚矣　蜀才曰
　此本遯卦案二進居三三降居二是剛來而得中也
　虞翻曰遯三之二也
　此亦推易而未全者與需同
師
蜀才曰此本剝卦案上九降二六二升上是剛中而應
　行險而順也
　此推易與諸卦變皆同
比
蜀才曰此本師卦案六五降二九二升五剛往得中為
　比之主故能原究筮道以求長正而无咎矣
　虞翻曰師二上之五得位衆隂頗從比而輔之故吉
　又曰與大有旁通
　凡推移必有主故一陽五隂之卦必從剥復來以隂
　陽各聚俱未分也若師則隂已分矣師可移比比亦
　可移師此如朱氏本義雜卦統變之法所謂頭緒既
　棼往來俱亂者在朱氏或未見漢儒有此然後人立
　説往往不能出前人郛廓即此是也　旁通用文言
　六爻發揮旁通情也為名陸績註云乾六爻發揮變
　動旁通于坤坤來入乾以成六十四卦故曰旁通此
　專指畫卦時變象與揲蓍時占變立説正五易中所
　謂變易一例文王演易屬辭時何嘗有此
　孔頴達曰正卦列兩為對者為變卦即旁通也反卦
　轉兩為一者為覆卦即倒易也
　又舊儒蔡景君伏曼容虞氏皆有旁通之説
小畜
虞翻曰需上變為巽與遯旁通
　謂此從需卦上六變為上九易坎成巽而為小畜意
　以此卦從需來也然全乎變易非移易矣且變亦無
　主與後儒卦變又復不同若其與遯旁通則但巽與
　艮對變而三陽不變與前比大有旁通一例又别真
　不可解
履
虞翻曰謂變訟初為兑也與謙旁通(説見/前)
泰
蜀才曰此本坤卦天氣下地氣上　虞翻曰陽息坤反
　否也坤隂詘外為小往乾陽信内為大來
　此亦乾坤主變之説
否
蜀才曰此本乾卦陽往而消隂來而息　虞翻曰隂消
　乾又反泰也(反泰為卦綜/所始説見後)
同人
侯果曰九二升上乾爻上行曰乾行　蜀才曰此本夬
　卦九二升上上六降二剛柔得位得中而應乎乾下
　奉上之象也　崔憬曰君子謂九二能捨已同人以
　通天下之志　虞翻曰旁通師卦
　此亦推易與諸卦變皆同惟虞氏旁通説異見前崔
　憬唐人
大有
虞翻曰與比旁通
謙
蔡景君説剝上來之三　侯果曰此本剝卦乾之上九
　來居坤三是天道下濟而光明也坤之六三上升乾
　位是地道卑而上行也　荀爽曰乾來之坤　虞翻
　曰乾上九來之坤與履旁通
　蔡侯説推易也荀慈明説乾坤主變也虞氏説旁通
　也
豫
虞翻曰復初之四與小畜旁通(一推易/一旁通)
隨
蜀才曰此本否卦剛自上來居初柔自初往升上則内
　動而外悦　虞翻曰否上之初剛來下柔初上得正
　故元亨利貞
君子以嚮晦入宴息　侯果曰乾之上九來入坤初嚮
　晦者也坤初升兌上為休息入宴者也
　此推易之一與卦變同
蠱
九家易曰此卦本泰來乾天有河坤地有水二爻升降
　出入乾坤故利涉大川矣　虞翻曰泰初之上故剛
　上坤上之初故柔下又曰泰初之上而與隨旁通(推/易)
　(兼旁/通)
臨
蜀才曰此本坤卦　虞翻曰陽息至二與遯旁通(一乾/坤主)
(變一/旁通)
　推易始末卷一
欽定四庫全書
　推易始末卷二
　　　　　　　　　　翰林院檢討毛竒齡撰
觀
蜀才曰此本乾卦　虞翻曰觀反臨也
　瞿塘來氏改卦變曰卦綜以反對二卦錯綜升降求
　合于彖傳往來上下之文正始于此
噬嗑
盧氏曰此本否卦乾之九五分降坤初坤之初六分升
　乾五是剛柔分也　侯果曰坤之初六上升乾五是
　柔得中而上行也　虞翻曰否乾五之坤初坤初之
　乾五剛柔交故亨
　此推易之一與卦變同盧氏或云即北魏國子博士
　盧景裕也北史儒林傳云魏末大儒徐遵明講鄭𤣥
　易傳之范陽盧景裕疑即是人其不署名者偶軼耳
賁
荀爽曰此本泰卦謂隂從上來居乾之中文飾剛道交
　與中和故亨也分乾之二居坤之上上飾柔道兼據
　二隂故小利有攸往矣　虞翻曰泰坤上之乾二乾
　二之坤上柔來文剛故亨分剛文柔故小利有攸往
　此亦推易之一與卦變俱同王輔嗣極詆卦變然于
　此卦柔來文剛剛上文柔必不能解只得仍取卦變
　解之(見前/總論)則漏敗矣宋朱漢上謂輔嗣終日數十而
　不知二五良然若漢上謂賁自泰來合天地以成文
　𤣥黄者天地之雜文也此真能得卦義者但祇曉卦
　變不識推移故于全易稍障礙耳
剝
盧氏曰此本乾卦羣隂剝陽故名為剝也(乾坤/主變)　虞翻
　曰隂消乾也與夬旁通(旁/通)
復
虞翻曰陽息坤與姤旁通
无妄
蜀才曰此本遯卦案剛自上降為主于初故動而健剛
　中而應也　虞翻曰遯上之初此所謂四陽二隂非
　大壯則遯來也
　仲翔所説本之焦贑故曰所謂此正推易之所始
大畜
蜀才曰此本大壯卦案剛自初升為主于外剛陽居上
　尊尚賢也　虞翻曰大壯初之上其德剛上也與萃
　旁通
頥
侯果曰此本觀卦初六升五九五降初而成頥　虞翻
　曰晉四之初與大過旁通又曰或以臨二之上兌為
　口故有口實也
　本觀臨來皆推易法其以自求口實為解正合文王
　繫辭之㫖以此口實與下靈龜並觀始知推易一法
　不止為夫子彖傳設也若虞氏又謂本晉則正朱氏
　本義雜卦統變所始頭緒亂矣且虞氏于此卦一臨
　一晉一旁通亦不可解
初九舍爾靈龜觀我朶頥　侯果曰初本五也五互體
　艮艮為山龜自五降初則為頥矣是舍爾靈龜之德
　來觀朶頥之饌貪禄致凶亦不足貴也　虞翻曰晉
　離為龜四之初故舍爾靈龜
　離為龜見説卦但本晉無理耳若艮為山龜不知所
　據按郭璞筮得大壯之頥曰柔内剛外則畜緇是頥
　為大離原有龜象其曰舍者謂所觀在頥不在大離
　耳非謂舍此更他求也亦通
大過
虞翻曰大壯五之初或遯二之上又曰大壯震五之初
　與遯同義
　此得兩易之法于推易也庶㡬矣
坎
虞翻曰乾二五之坤與離旁通
三嵗不得凶　虞翻曰乾為嵗五從乾來三非其應故
　曰三嵗不得凶矣
　此乾坤主變説也按朱漢上曰三男之卦無不從乾
　來者仲翔以為乾來之坤謬矣此當從臨初之五觀
　上之二葢上六一爻動不以正故曰失道若乾為嵗
　首亦當以觀巽言之此正所謂坎從臨來又從觀來
　者雖卦變亦推易法
離
虞翻曰坤二五之乾與坎旁通
咸
蜀才曰此本否卦案六三升上上九降三是柔上而剛
　下二氣交感以相與也　虞翻曰坤三之上成女乾
　上之三成男止而説男下女(推易/卦變)
恒
蜀才曰此本泰卦案六四降初初九升四是剛上而柔
　下也分乾與坤雷也分坤與乾風也是雷風相與巽
　而動也
初六浚恒　侯果曰初本六四自四居初始求深厚之
　位者也(推易/卦變)
遯
侯果曰此本乾卦隂長剛殞君子逃避曰遯
大壯
侯果曰此卦本坤隂柔消弱剛大長壯故曰大壯
　此皆乾坤主變之説舊儒不知十辟卦為聚卦無所
　分來故凡于聚卦妄扳所自遂致難通試于十辟彖
　傳平心較之曽有剛來柔往剛上柔下諸讚辭否如
　此遯大壯二辟卦並無剛柔往來内外上下一語而
　署所自來妄矣夫子于分聚一法大傳井井彖傳又
　井井而世日求之而日不得何也
晉
蜀才曰此本觀卦案九五降四六四進五是柔進而上
　行　荀爽曰隂進居五處周事之位陽中之隂康侯
　之象也　虞翻曰觀四之五
明夷
蜀才曰此本臨卦也案夷滅也九二升三六三降二明
　入地中也明入地中則明滅也　虞翻曰臨三之二
　而反晉也
　此推易兼卦綜者
家人
虞翻曰遯初之四也
睽
虞翻曰大壯上之三在繫葢取无妄二之五也
　此皆以推易兼卦變者若其本无妄則尤推易中所
　稱子母易卦非朱氏雜卦比也至云在繫以繫傳弦
　木為弧剡木為矢取象于睽當用无妄二五以互巽
　之繩弦互艮之木又以上乾之金剡互巽之木故云
　觀虞氏于繫傳亦云无妄五之二可驗
蹇
虞翻曰觀上反三也(反即/來也)
解
虞翻曰臨初之四
損
蜀才曰此本泰卦案坤之上六下處乾三乾之九三上升
　坤六損下益上者也　虞翻曰泰三之上損下益上
損而有孚　荀爽曰謂損乾之三居上孚二隂也
三人行則損一人　虞翻曰泰乾三爻為三人損三之
　上則損一人
　此推易卦變俱有之程伊川不取卦變于此爻曰三
　陽同行則損九三以益上三隂同行則損上六以益
　三雖與虞氏專指乾三不同然其為推移則一也若
　張横渠易解于損六三上九曰六三本為上六上九
　本為九三于益曰否卦九四下而為初九故曰天施
　地生亦推易法
益
蜀才曰此本否卦乾四之初　虞翻曰否四之初也損
　上益下
夬
虞翻曰陽决隂息卦也剛决柔與剝旁通
姤
虞翻曰消卦也與復旁通
　此皆聚卦故彖傳無剛柔往來諸語説見前
萃
虞翻曰觀上之四也
上六齎咨涕洟　荀爽曰此本否卦上九陽爻見滅遷
　移以喻夏桀殷紂以上六隂次代之若夏之後封東
　樓公于杞殷之後封㣲子于宋去其骨肉臣伏異姓
　受人封土未安居位故曰齎咨涕洟未安上也
　此又是占變一法以上九變上六將否三陽三隂之
　卦變為萃二陽四隂之卦既非移易又非諸儒所言
　卦變之説如此則何爻不可變耶妄矣
升
虞翻曰臨初之三
困
荀爽曰此本否卦陽降為險隂升為説　虞翻曰否二
　之上乾坤交故通也
入於幽谷　九家易曰此本否卦謂隂來入坎與隂同
　體故曰入幽谷
入於其宮　九家易曰此本否卦二四同宮為艮艮為
　門闕宮之象也
井
虞翻曰泰初之五也
往來井井　荀爽曰此本泰卦陽往居五得坎為井隂
　來在下亦為井
革
虞翻曰遯上之初與蒙旁通
鼎
虞翻曰大壯上之初與屯旁通
　此前後俱推易法祗多此旁通耳
震
虞翻曰臨二之四天地交故通
艮
虞翻曰觀五之三也
漸
虞翻曰否三之四
歸妹
虞翻曰泰三之四又曰乾三之坤四
豐
君子以折獄致刑　虞翻曰此卦三隂三陽之例當從
　泰二之四而豐三從噬嗑上來之三折四于五獄中
　而成豐故君子以折獄致刑
　折四于五獄謂噬嗑上降為三而二五成大坎坎為
　獄故云但從噬嗑來則變法又亂矣本義諸變所由
　來耳
旅
姚信曰此本否卦三五交易去其本體故曰客旅
　荀爽曰謂三隂升五與陽通曰小亨　蜀才曰否三
　升五柔得中于外上順于剛九五降三降不失正止
　而麗乎明所以小亨旅貞吉也　虞翻曰賁初之四
　否三之五非乾坤往來也與噬嗑之豐同義
　據姚氏説則旅之命名亦由推易此與損益升萃諸
　名正同始知推移一法在伏羲畫卦時早啓其端不
　止文屬辭也若虞氏謂兼從賁卦來與豐本噬嗑一
　類則又雜變矣按姚信為九家易中之一人應亦漢
　儒説易之有聲者見釋文序録
巽
虞翻曰遯二之四柔得位而順五剛故小亨
兑
虞翻曰大壯五之三也
渙
盧氏曰此本否卦乾之九四來居坤中剛來成坎水流
　而不窮也坤之六二上升乾四柔得位乎外上承貴
　王與上同也　虞翻曰否四之二成坎震天地交故
　亨
　貴王以王假有廟指九五言成坎震震指互卦言
節
盧氏曰此本泰卦分乾九三上升坤五分坤六五下處
　乾三是剛柔分而剛得中也　虞翻曰泰三之五天
　地交也五當位以節中正以亨故節亨
中孚
虞翻曰訟四之初也此當從四陽二隂之例然遯隂未
　及三而大壯陽已至四故從訟來
豚魚吉　李鼎祚曰案坎為孚訟四降初折坎稱豚初
　隂升四體巽為魚中二孚信也
　中孚半聚卦與四陽二隂之例不同原非遯壯所自
　來若本訟則荒唐矣此皆朱氏本義雜卦變也李鼎
　祚唐人輯漢魏六朝諸説易家為一書名李氏易解
小過
虞翻曰晉上之三當從四隂二陽臨觀之例然臨陽未
　至三而觀四已消矣又有飛鳥之象故知從晉來也
　(説見/前卦)
既濟
侯果曰此本泰卦六五降二九二升五是剛柔正當位
　也　虞翻曰泰五之二
未濟
虞翻曰否二之五也柔得中天地交故亨
宋李挺之變卦反對圖(易卦有圖/自宋人始)
朱漢上易傳曰李挺之變卦圖八篇并六十四卦相生
圖一篇凡九篇邵康節子伯温傳之于河陽陳四大(忘/其)
(名/)陳傳於挺之
　按李挺字之才授先天圖于邵康節者此云康節之
　子再傳及挺不合當是邵氏之子受于陳四丈丈受
　于挺為近是然不可考矣
　　乾䷀坤䷁
　　(坤體而乾/來交者三)　頥䷚(小/過)䷽坎䷜
　　(乾體而坤/來交者三)　(大/過)䷛(中/孚)䷼離䷝
　　　頥小過大過中孚四卦為乾坤所生原屬卦毋
　　　至坎離則不合矣
　　(乾卦一隂/下生反對)　姤䷫(同/人)䷌履䷉
　　(變六卦/)　　夬䷪(有/大)䷍(畜/小)䷈
　　(坤卦一陽/下生反對)　復䷗師䷆謙䷎
　　(變六卦/)　　剝䷖比䷇䂊䷏
　　　總是五陽一隂自姤夬來五隂一陽自剝復來
　　　而以反對見異耳此暮四朝三也後説同
　　(乾卦下生/二隂各六)　遯䷠訟䷅(无/妄)䷘
　　(變反對變/十二卦)　(壯/大)䷡需䷄(畜/大)䷙
　　　　　　　睽䷥兑䷹革䷰
　　　　　　　(家/人)䷤巽䷸鼎䷱
　　(坤卦下生/二陽各六)　臨　䷒　(明/夷)　䷣　升　䷭
　　(變反對變/十二卦)　觀䷓　晉䷢　萃䷬
　　　　　　　蹇　䷦　艮　䷳　蒙　䷃
　　　　　　　解䷧　震䷲　屯䷂
　　(乾卦下生/三隂各六)　否　䷋　恒　䷟　豐　䷶
　　(變反對變/十二卦)　㤗　䷊　咸　䷞　旅　䷷
　　　　　　　(歸/妹)　䷵　節　䷻　(既/濟)　䷾
　　　　　　　漸䷴　渙䷺　(濟/未)　䷿
　　(坤卦下生/三陽各六)　泰　䷊　損　䷨　賁　䷕
　　(變反對變/十二卦)　否　䷋　益　䷩　(嗑/噬)　䷔
　　　　　　　蠱　䷑　井　䷯　(既/濟)　䷾
　　　　　　　隨䷐　困䷮　(濟/未)　䷿
　　　坤下生三陽逐爻捱易頗有條理軋下生三隂
　　　不合不對亦無條理何也且否泰二濟重見似
　　　乎六十四卦外多此四卦何以解之
朱漢上易傳六十四卦相生圖(亦李挺之作漢上名/震是圖載易傳中)
　　乾坤者諸卦之祖䷀䷁
　　乾一交而為姤䷫坤一交而為復䷗
　　　　(凡卦五隂一陽者皆自復卦而來/復一爻五變而成五卦)
　　　師䷆謙䷎豫䷏比䷇剝䷖
　　　　(凡卦五陽一隂者皆自姤卦而來/姤一爻五變而成五卦)
　　　(同/人)䷌履䷉(小/畜)䷈(大/有)䷍夬䷪
　　乾再交而為遯䷠坤再交而為臨䷒
　　　　(凡卦四隂二陽者皆自臨卦而來/臨五復五變而成十四卦)
　　　(第一/四變)　(明/夷)䷣震䷲屯䷇頥䷚
　　　(第二復/四變)升䷭解䷧坎䷜蒙䷃
　　　(第三復小/三變  過)䷽萃䷬觀䷓
　　　　總移二爻則離位矣何以見從臨來耶
　　　(第四復/二變)蹇䷦晉䷢
　　　(第五復/一變)艮䷳
　　　　第四五復皆不倫不知三卦何以分作兩復
　　　　且並無臨卦根柢何也後説同
　　　　本義卦變全襲此而序次稍别
　　　　(凡卦四陽二隂者皆自遯卦而來/遯五復五變而成十四卦)
　　　(第一/四變)　訟䷅巽䷸鼎䷱(大/過)䷛
　　　(第二復无/四變  妄)䷘(家/人)䷤離䷝革䷰
　　　(第三復中/三變  孚)䷼(大/畜)䷙(大/壯)䷡
　　　(第四復/二變)睽䷥需䷄
　　　(第五復/一變)兑䷹
　　乾三交而為否䷋坤三交而為泰䷊
　　　　(凡卦三隂三陽者皆自泰卦而來/泰三復三變而成九卦)
　　　(第一/三變)　(歸/妹)䷵節䷻損䷨
　　　(第二復/三變)豐䷶(既/濟)䷾賁䷕
　　　(第三復/三變)恒䷟井䷯蠱䷑
　　　　(凡卦三陽三隂者皆自否卦而來/否三復三變而成九卦)
　　　(第一/三變)　漸䷴旅䷷咸䷞
　　　(第二復/三變)渙䷺(未/濟)䷿困䷮
　　　(第三復/三變)益䷩(噬/嗑)䷔隨䷐
　
　
　
　
　
　
　
　
　
　
　
　
　
　
　
　推易始末卷二
欽定四庫全書
　推易始末卷三
　　　　　　　　　　翰林院檢討毛竒齡撰
朱文公本義卦變圖
(彖傳或以卦變為説今作此圖以明之/葢易中之一義非畫卦作易之本指也)
自推易不明凡説易家徒以夫子彖傳中有柔來文剛
剛上文柔諸語晦塞難解遂不得已著卦變諸説以繹
其文然但以為因彖傳設法故曰非作易本指觀其後
又云不得以孔子之説為文王之説可見也烏知文周
屬辭專以是耶今録其原圖并取本義異同者論載于
下
　凡一隂一陽之卦各六皆自復姤而來(五隂五陽/卦同圖異)
　　䷖剝䷇比䷏豫䷎謙䷆師䷗復
　　䷪夬䷍(大/有)䷈(小/畜)䷉履䷌(同/人)䷫姤
　凡二隂二陽之卦各十有五皆自臨遯而來(四隂/四陽)
　(卦冋/圖異)
　　䷚頥䷂屯䷲震䷣(明/夷)䷒臨
　　䷃蒙䷜坎䷧解䷭升
　　䷳艮䷦蹇䷽(小/過)
　　䷢晉䷬萃
　　䷓觀
　　　圖甚合推易而本義所註又復推廣未備雜易
　　　他卦以盡其變深得再推三推之㫖特未獲綱
　　　要未免取卦過雜耳然亦㡬㡬得十九矣
　　晉　又其變自觀來為六四之柔進而上行以至
　　于五(推/易)
　　蹇　又卦自小過而來陽進則往居五而得中退
　　則入于艮而不進故其占曰利西南不利東北(推/易)
　　解　且其卦自升來三往居四入于坤體二居其
　　所而又得中故利于西南平易之地(推/易)
　　升　卦自解來柔上居四内巽外順九二剛中而
　　五應之(雜/變)
　　　自觀自小過自升皆推易之最精者若升之自
　　　解則稍雜矣解可自升升不可自解聚可來分
　　　分不可來聚故彖傳曰剛柔分又曰分剛上而
　　　文柔以為分從聚來也今解來變升則是分反
　　　來變聚將無卦不可來矣且文公卦變專以彖
　　　傳言也彖傳曰剛中而應正以卦自小過移四
　　　剛居二中故曰剛中若移三居四與二何涉以
　　　此推之得失瞭然耳
　　䷛(大/過)䷱鼎䷸巽䷅訟䷠遯
　　䷰革䷝離䷤(家/人)䷘(无/妄)
　　䷹兑䷥睽䷼(中/孚)
　　䷄需䷙(大/畜)
　　䷡(大/壯)
　　訟　且于卦變自遯而來(與圖同/推易)
　　(无/妄)　為卦自訟而變九自二來而居于初(雜/變)
　　(大/畜)　此卦自需而來九自五而上(雜/變)
　　睽　以卦變言之則自離來者柔進居三自中孚
　　來者柔進居五自家人來者兼之(推易/雜變)
　　　睽之彖傳曰柔進而上行則遯當兩移而大壯
　　　又剛進不合此所以不能不再三易也但家人
　　　連作兩移而離又雜變惟中孚為得之彖傳又
　　　云得中而應乎剛非中孚則離與家人能得中
　　　耶(連作數移則凡卦/可易故皆不合)
　　鼎　卦自巽來隂進居五而下應九二之陽故其
　　占曰元亨(雜/變)
　凡三隂三陽之卦各二十皆自泰否而來
　　䷨損䷻節䷵(歸/妹)䷊泰
　　䷕賁䷾(既/濟)䷶豐
　　䷔(噬/嗑)䷐隨
　　䷩益
　　泰　自歸妹來則六往居四九來居三也(雜/變)
　　(噬/嗑)　本自益卦六四之柔上行以至于五而得其
　　中(推/易)
　　賁　卦自損來者柔自三來而文二剛自二上而
　　文三自既濟來者柔自上來而文五剛自五上而
　　文上(推易/雜變)
　　　泰為變母安得又有所自耶噬嗑自損賁自益
　　　皆推易之至精者唯既濟稍雜耳若噬嗑隨益
　　　諸卦以圖觀之則逐爻捱易似有條理使單繹
　　　卦畫而以為自泰變則皆須連移失變位矣且
　　　既可自否何必兩相溷雜如此後説同
　　隨　本自困卦九來居初又自噬嗑九來居五而
　　自未濟來者兼此二變皆剛來隨柔之義(雜/變)
　　䷑蠱䷯井䷟恒
　　䷿(未/濟)䷮困
　　䷺渙
　　䷷旅䷞咸
　　䷴漸
　　䷋否
　　否　自漸卦來則九往居四六來居三也(雜/變)
　　蠱　或曰剛上柔下謂卦變自賁來者初上二下
　　自井來者五上上下自既濟來者兼之亦剛上而
　　柔下皆所以為蠱也(雜/變)
　　　三移四移推易有之且其所取卦總在三隂三
　　　陽之中亦無大舛而不得綱要便涉雜變且與
　　　卦辭并春秋傳占變之爻皆不合詳見折衷圖
　　　説
　　咸　或以卦變言柔上剛下之義曰咸自旅來柔
　　上居六剛下居五也(雜/變)
　　恒　或以卦變言剛上柔下之義曰恒自豐來剛
　　上居二柔下居初也(雜/變)
　　漸　此卦之變自渙而來九進居三自旅而來九
　　進居五皆為得位之正(雜/變)
　　渙　其變則本漸卦九來居二而得中六往上居
　　三得九之位而上同于四(雜/變)
　　䷞咸䷷旅䷴漸䷋否
　　䷮困䷿(未/濟)䷺渙
　　䷯井䷑蠱
　　䷟恒
　　䷐隨䷔(噬/嗑)䷩益
　　䷾(既/濟)䷕賁
　　䷶豐
　　䷻節䷨損
　　䷵(歸/妹)
　　䷊泰
　凡四隂四陽之卦各十有五皆自大壯觀而來(二隂/二陽)
　(圖已/見前)
　　䷙(大/畜)䷄需䷡(大/壯)
　　䷥睽䷹兑
　　䷼(中/孚)
　　䷝離䷰革
　　䷤(家/人)
　　䷘(无/妄)
　　䷱鼎䷱(大/過)
　　䷸巽
　　䷅訟
　　䷠遯
　　䷬萃䷢晉䷓觀
　　䷦蹇䷳艮
　　䷽(小/過)
　　䷜坎䷃蒙
　　䷧解
　　䷭升
　　䷂屯䷚頥
　　䷲震
　　䷣(明/夷)
　　䷒臨
　凡五隂五陽之卦各六皆自夬剝而來(一隂一陽/圖已見前)
　　䷍(大/有)䷪夬
　　䷈(小/畜)
　　䷉履
　　䷌(同/人)
　　䷫姤
　　䷇比䷖剝
　　䷏豫
　　䷎謙
　　䷆師
　　䷗復
　　　一隂一陽即五隂五陽二隂二陽即四隂四陽
　　　猶是此卦而兩下分屬終屬不合若三隂三陽
　　　竟可以泰否截然兩分如蠱井恒豐既濟賁歸
　　　妹節損九卦自當屬泰若屬否則離位矣噬嗑
　　　隨益渙困未濟漸旅咸九卦自當屬否若屬泰
　　　則脱胚胎矣而彼此溷列青黄糅雜所謂宜合
　　　不合宜分不分者此文公所以既為此圖而每
　　　卦所註仍不用也(註凡十九卦惟/訟卦與圖相合)
元朱楓林十辟卦變圖(朱名升仕明為學士/相傳是圖元末所作)
漢儒以一陽復一隂姤二陽臨二隂遯以至六陽乾六
隂坤為十二辟卦其乾坤純陽純隂无變外餘十卦各
以其畫變
　以十辟為主與推易同若其分内外卦體雖從反對
　相生諸圖叅㑹之而稍變其説然于推易較親切矣
　此卦變之極則也
　　　(一陽在内體/自復變)
　　　　師䷆(復初與/二相易)　謙䷎(復初與/三相易)
　　　(一陽在外體/自剝變)
　　　　豫䷏(剝上與/四相易)　比䷇(剝上與/五相易)
　　　(一隂在内體/自姤變)
　　　　(同/人)䷌(姤初與/二相易)　履䷉(姤初與/三相易)
　　　(一隂在外體/自夬變)
　　　　(小/畜)䷈(夬上與/四相易)　(大/有)䷍(夬上與/五相易)
　　　　分内外體有與爻辭未合者如豫之鳴豫當
　　　　自復履之夬履當自夬也其他不合者尚多
　　　　以但顧彖傳不顧卦象耳詳見後折衷圖説
　　　　兹不具述
　　　(二陽在内體/自臨變)
　　　　升䷭(臨初與/三相易)　(明/夷)䷣(臨二與/三相易)
　　　(二陽在外體/自觀變)
　　　　晉䷢(觀五與/四相易)　萃䷬(觀上與/四相易)
　　　(二隂在内體/自遯變)
　　　　(无/妄)䷘(遯初與/三相易)　訟䷅(遯二與/三相易)
　　　(二隂在外體/自大壯變)
　　　　需䷄(大壯五/與四易)　(大/畜)䷙(大壯上/與四易)
　　　(二陽在内體一陽在外體/自泰變)
　　　　恒䷟(泰初與/四相易)　井䷯(泰初與/五相易)
　　　　蠱䷑(泰初與/上相易)
　　　　豐䷶(泰二與/四相易)　(既/濟)䷾(泰二與/五相易)
　　　　賁䷕(泰二與/上相易)
　　　　(歸/妹)䷵(泰三與/四相易)　節䷻(泰三與/五相易)
　　　　損䷨(泰三與/上相易)
　　　(二隂在内體一隂在外體/自否變)
　　　　益䷩(否初與/四相易)　(噬/嗑)䷔(否初與/五相易)
　　　　隨䷐(否初與/上相易)
　　　　渙䷺(否二與/四相易)　(未/濟)䷿(否二與/五相易)
　　　　困䷮(否二與/上相易)
　　　　漸䷴(否三與/四相易)　旅䷷(否三與/五相易)
　　　　咸䷞(否三與/上相易)
六子卦變圖
二隂二陽之卦其專在内體或專在外體者自臨觀遯
壯而變其分在内外兩體者自六子卦而變
　六子主變亦無不可第推變之例一爻可受數易一
　卦不容施兩變以多變則展轉無定凖也六子每卦
　施兩變故是不合若何元子謂隂陽始于一而終于
　六六子之卦亦十辟卦中所生則竟以卦氣説卦變
　姤復生臨遯臨遯生否泰將乾坤亦十辟所生卦矣
　此干令升説不可訓也
　　　(二陽在三五兩位二上兩位/自震變避初四也)
　　　　蹇䷦(震初與五相易/四與三相易)
　　　　蒙䷃(震初與上相易/四與二相易)
　　　(二陽在三四兩位初上兩位/自坎變避二五也)
　　　　(小/過)䷽(坎二與四相易/三與五相易)
　　　　頥䷚(坎二與上相易/五與初相易)
　　　(二陽在二四兩位初五兩位/自艮變避三上也)
　　　　解䷧(艮三與五相易/上與二相易)
　　　　屯䷂(艮三與五相易/上與初相易)
　　　(二隂在三五兩位二上兩位/自巽變避初四也)
　　　　睽䷥(巽初與五相易/四與三相易)
　　　　革䷰(巽初與上相易/四與二相易)
　　　(二隂在三四兩位初上兩位/自離變避二五也)
　　　　(中/孚)䷼(離二與四相易/五與三相易)
　　　　(大/過)䷛(離二與上相易/五與初相易)
　　　(二隂在二四兩位初五兩位/自兑變避三上也)
　　　　(家/人)䷤(兑三與四相易/上與二相易)
　　　　鼎䷱(兑三與五相易/上與初相易)
　　試以彖傳證之
　　　　訟(剛來而/得中)自遯變剛自三來二
　　　　隨(剛來而/下柔)自否變剛自上卦來初而下于二
　　　　　三之柔
　　　　蠱(剛上而/柔下)自泰變剛自初上上柔自上下初
　　　　(噬柔得中/嗑而上行)自否變柔自初上行至五
　　　　賁(柔來而文剛分/剛上而文柔)自泰變上之柔來二而文
　　　　　下卦之剛分二之剛往上而文上卦之柔
　　　　(无剛自外來而/妄為主于内)自遯變剛在下卦中畫之外
　　　　　自三來初居中畫之内而為卦主
　　　　(大剛上而/畜尚賢)自大壯變剛自四上上以其為賢
　　　　　而尚之俾居二柔之上
　　　　咸(柔上而/剛下)自否變柔自三上上剛自上下三
　　　　恒(剛上而/柔下)自泰變剛自初上四柔自四下初
　　　　晉(柔進而/上行)自觀變柔自四進而上行至五
　　　　睽(柔進而/上行)自巽變柔自初進而上行至五
　　　　蹇(利西南往/得中也)自震變震初往上易五而得上
　　　　　卦之中
　　　　解(利西南往得衆也其/來復吉乃得中也)自艮變艮三往上易
　　　　　四則下卦成坤得衆也艮上來復于下而
　　　　　易二乃得下卦之中也
　　　　損(損下益上/其道上行)自泰變損下卦之剛益上卦之
　　　　　柔其剛所由之道自三上行至上
　　　　益(損上益下/自上下下)自否變損上卦之剛益下卦之
　　　　　柔其剛自上卦之四下下卦之初
　　　　鼎(柔進而/上行)自兑變柔自二進而上行至五
　　　　漸(進得/位)自否變自三進四而剛柔各得正位
　　　　渙(剛來而不窮柔得/位乎外而上同)自否變剛自四來二得
　　　　　中而不居窮極之位柔自二往四得正位
　　　　　而上同于二剛
明瞿塘來氏卦綜圖
　來氏名知德蜀人作易註稍宗漢學世之不聞漢學
　者争以為異頗稱之但不講卦變竊取卦之反對者
　名之為綜其不反對者名之為錯以為彖傳所云剛
　來柔進皆從兩卦上下錯綜而得之遂改卦變為卦
　綜然仍多不合葢推易倒易截然兩事而欲强溷而
　一之宜其舛也來氏舉嘉靖鄉試以易學薦授翰林
　院待詔予同舘生有編之入明史儒林傳者夫祗得
　漢學十分之一而世競傳之且至如此然則漢學可
　少耶
　　　　(剛來而/下柔)訟䷄需
　　　據例以兩卦為顛倒上下則所云剛來下柔將
　　　必需上之剛可下于訟之柔也今在需為乾内
　　　坎外在訟為坎内乾外二五皆陽則上下皆剛
　　　下之坎剛所自有何藉于來上之乾三剛如故
　　　從未來下夫卦變之所以紛紛者祗為此彖傳
　　　數語也今開手一卦而彖傳矛盾乃爾况其他
　　　乎則亦何足辨卦變耶
　　　　(柔得尊/位大中)　(有/大)䷌(同/人)　(柔得位得中/而應乎乾)
　　　　(而上下/應之)
　　　　(剛上而/柔下)　蠱䷐隨　(剛來而/下柔)
　　　　(柔來而/文剛分)賁　䷔(噬/嗑)　(剛柔分而上行/柔得中)
　　　　(剛上而/文柔)
　　　何氏訂詁曰賁與噬嗑反對初上皆陽二五皆
　　　隂兩卦同也何得以賁之六二來自噬嗑之六
　　　五而噬嗑之初九分而為賁之上九乎且既云
　　　文剛文柔則必先有純剛純柔之體而後剛柔
　　　來文之豈有剛自剛柔自柔而漫然曰分曰來
　　　曰文者誤矣誤矣
　　　　(剛上而/尚賢)　(畜/大)䷘(无/妄)　(剛自外來而/為主于内)
　　　　(剛上而/柔下)　恒䷞咸　(柔上而/剛下)
　　　　　　　　(夷/明)䷢晉　(柔進而/上行)
　　　　　　　　(人/家)䷥睽　(柔進而上行得/中而應乎剛)
　　　　(解利西/南往得)　解䷦蹇　(蹇利西南/往得申也)
　　　　(衆也其來復/吉乃得中也)
　　　　(損上益/下自上)　益䷨損　(損下益上/其道上行)
　　　　(下下/)
　　　　　　　　豐䷷旅　(柔得中乎外/而順乎剛)
　　　　(剛柔分/而剛得)　節䷺渙　(剛來而不竆柔得/位乎外而上同)
　　　　(中/)
　
　推易始末卷三
欽定四庫全書
　推易始末卷四
　　　　　　　　　　翰林院檢討毛竒齡撰
何氏乾坤主變圖(何氏名楷閩人明儒經學之最有/聲者著周易訂詁此圖其所創也)
訂詁曰竊謂往來上下者實皆乾坤所為程正叔謂乾
坤變而為六子八卦重而為六十四皆繇乾坤之變蘇
子瞻亦謂易有剛柔往來上下相易之説學者沿是爭
推其所從變此大惑也剛柔相易皆本諸乾坤而已愚
嘗感其言并有取于乾來化坤成三男坤來化乾成三
女之説而廣推之因以合于乾坤主變之㫖覺從來穿
鑿附㑹之喋喋皆可省也訂説如左
　總由卦變卦綜綂繙之有甚合處即有不盡合處大
　抵四陽四隂後則皆不盡合者也朱文公譏漢上卦
　變于三爻外便覺難通正坐此耳
　乾坤祗生三畫卦則三畫卦無出于六子者此即乾
　坤生六子之法而暮四朝三者也非卦變也况其多
　不合也
　　　　乾䷀
　　　　坤䷁
　　乾三畫下坤三畫上曰泰䷊故卦辭曰小往大
　　來
　　坤三畫下乾三畫上曰否䷋故卦辭曰大往小
　　來
　　乾上畫來坤上畫往曰咸䷞坤初畫來乾初畫
　　往曰恒䷟咸之彖曰柔上而剛下恒之彖曰剛
　　上而柔下
　　乾上畫來坤中畫往曰困䷮坤中畫來乾初畫
　　往曰井䷯困之彖曰剛揜也謂上陽來為坎中
　　之九二也井之彖曰巽乎水而上水謂初陽往為
　　坎中之九五也
　　乾上畫來坤初畫往曰隨䷐坤上畫來乾初畫
　　往曰蠱䷑隨之彖曰剛來而下柔蠱之彖曰剛
　　上而柔下
　　乾中畫來坤上畫往曰旅䷷坤初畫來乾中畫
　　往曰豐䷶旅之彖曰柔得中而順乎剛豐之彖
　　不用卦變
　　乾中畫來坤中畫往曰未濟䷿坤中畫來乾中
　　畫往曰既濟䷾未濟之彖曰柔得中也指六五
　　既濟之彖曰柔得中也指六二
　　乾中畫來坤初畫往曰噬嗑䷔坤上畫來乾中
　　畫往曰賁䷕噬嗑之彖曰柔得中而上行賁之
　　彖曰柔來而文剛分剛上而文柔
　　乾初畫來坤上畫往曰漸䷴坤初畫來乾上畫
　　往曰歸妹䷵漸之彖曰進得位往有功也歸妹
　　之彖曰无攸利柔乗剛也
　　乾初畫來坤中畫往曰渙䷺坤中畫來乾上畫
　　往曰節䷻渙之彖曰剛來而不竆柔得位乎外
　　而上同節之彖曰剛柔分而剛得中
　　　上同無解即剛柔分亦不見有分合蹤蹟立言
　　　必有為豈無故而漫下此數字者
　　乾初畫來坤初畫往曰益䷩坤上畫來乾上畫
　　往曰損䷨損上益下曰益損下益上曰損皆以
　　陽言之
　　右三隂三陽之卦二十而皆有往來上下之義惟
　　豐無之皆從乾坤往來者此外獨有四陽之卦三
　　訟䷅之彖曰剛來而得中大畜䷙之彖曰剛
　　上而尚賢无妄䷘之彖曰剛自外來而為主於
　　内皆從乾生者也
　　　此則不盡合者矣四陽從乾生則必此卦外另
　　　有一乾卦矣且此有四乾則生此者必六乾卦
　　　矣六乾皆剛知此剛從何爻來六剛皆可來則
　　　必不却二五矣何以曰來而得中且卦之有上
　　　下有内外以兩體言也今混然六爻不辨兩體
　　　縦有所來亦焉知其自内自外自下自上而彖
　　　傳鑿鑿然曰剛上曰自外來曰為主于内此非
　　　可胡突應也
　　四隂之卦二晉䷢之彖曰柔進而上行升䷭
　　　之彖曰柔以時升皆從坤生者也自餘无取往來
　　　之義者矣
　　　　升進無解且何以曰上行曰時升也
推易圖(見仲氏易卷/首兹不再述)
推易折衷圖
此則予之折衷于諸儒者也推易之説雖發自仲氏而
諸儒實先啓之西京以後六季以前必有早為是説者
而漢學中衰遂致淪没兹從列代論變一綫相沿者稍
叅訂之以求合于仲氏之㫖第學荒識淺諸所未備實
賴後之多學者并論辨焉
不易卦(謂無所/移易也)
　乾䷀　通作變母惟仲氏謂乾坤生六十四卦此
　　羲畫變易也若周易繫辭則乾坤不與諸卦相移
　　易乾鑿度所云不易卦是也况細繹經文並無通
　　變蹤蹟耶　干寶謂乾坤從十辟卦來更顛倒無
　　理
　坤䷁　上同
聚卦(謂隂陽各聚于一/方為分移之主也)
　復䷗　通作變母推易同　變卦反對圖謂坤卦
　　一陽下生則何卦不本乾坤失首従矣
　剝䷖　朱文公圖六十四卦相生圖變卦反對圖
　　俱謂剝自復來惟十辟卦變分作變母與推易同
　　　盧氏謂剝本乾卦此乾坤主變并反對圖説所
　　始説見前
　臨䷒　通作變母推易同　蜀才謂臨本坤卦觀
　　本乾卦亦乾坤主變反對圖説所始説見前
　觀䷓　十辟卦變觀臨分母與推易同若文公圖
　　觀本臨臨亦本觀互為其根與六十四卦相生圖
　　謂觀自臨來俱不合
　泰䷊　通作變母推易同　何氏訂詁謂乾三畫
　　下坤三畫上曰泰坤三畫下乾三畫上曰否則是
　　因重之法非卦變也卦變無三爻並移者此言往
　　來謂本卦六爻自相來去未嘗有他卦相移易也
　　以内外兩卦往來而妄認作他卦之變胡突甚矣
　　若文公本義又改圖説以為泰本歸妹似以泰之
　　九上有帝乙歸妹文也不知此歸妹以互體震兑
　　及之長男幼女兩適相合故云豈有本其卦而即
　　引用其文者况兩卦推移皆在三四諦審泰否其
　　于三四兩爻則全無歸妹漸蹤蹟是泰易歸妹非
　　歸妹易泰也不然困井豐旅其為可移者何止此
　　矣　蜀才謂泰本坤卦否本乾卦此乾坤主變與
　　反對圖説所始説見前
　否䷋　見上
　遯䷠通作變母推易同　侯果謂遯本坤卦大壯
　　本乾卦此乾坤反對所始説見前
　(大/壯)䷡　十辟卦變遯大壯分母與推易同文公圖
　　遯本大壯大壯亦本遯相生圖謂大壯自遯來俱
　　不合
　姤䷫　通作變母推易同
　夬䷪　十辟卦變夬姤分母與推易同文公圖姤
　　夬互母與相生圖夬自姤來俱不合若反對圖乾
　　下生姤則又乾坤主變所始非是説見前
半聚卦(謂或陽聚或隂聚也本卦無所/來而分之有可往亦聚主矣)
　(中/孚)䷼　中孚本二隂間四陽之卦小過本二陽間
　　四隂之卦既有所間非聚卦矣然而臨觀之二陽
　　聚者不能移而為小過遯大壯之四陽聚者不能
　　移而為中孚以推移之法祗以一爻作往來無兩
　　爻往來之例臨觀兩陽在初上三五不能通移至
　　三四遯大壯四陽俱在三四不能通移至初上二
　　五則豈分卦可𨽻乎　虞仲翔謂中孚自訟來小
　　過自晉來則凡四陽四隂者皆可來也　反對圖
　　謂二卦從乾坤所生則凡有隂陽奇偶者何一非
　　其所生也　若六子卦變謂中孚從離易小過從
　　坎易文公圖謂中孚従遯壯來小過從觀臨來相
　　生圖謂中孚本遯卦小過本臨卦則皆須兩爻連
　　易非變例矣
　(小/過)䷽　見上
子母聚卦(謂本卦為他卦所移為子然又可移之作他/卦為母曰子母聚如移否之上九為九三而)
(為咸是咸為否子然又可移咸之九五/為九二而為恒是咸又為恒母他卦同)
　咸䷞(否三上易/恒二五易)　通作自否來惟相生圖自泰與
　　柔上剛下不合若文公圖本泰否而本義又謂自
　　旅則變例亂矣近爻皆可移則何不可自漸困也
　　至再推自恒則遍審諸卦爻辭厯厯可驗見仲氏
　　易(後卦/倣此)
　恒䷟(泰初四易/咸二五易)　通作自泰來惟相生反對二圖
　　俱作自否與剛上柔下不合若文公圖本泰否而
　　本義又作自豐不合説見前
　損䷨(泰三上易/益二五易)　通自泰來
　益䷩(否初四易/損二五易)　通自否來但二卦二五俱有益
　　之十朋之龜語此損益二五相易之驗也
　萃䷬(觀四上易易/小過三五)　通作自觀若相生自臨反對始
　　臨文公圖本觀臨則臨須兩爻連易非變例矣
　升䷭(臨初三易易/小過二四)　通自臨來然彖傳柔以時升
　　若非小過則臨用剛升非柔升矣至爻辭九二利
　　用禴而六四曰享于岐山正以升剛事人升柔祀
　　鬼小過本升柔耳又三為人位四為鬼位見鄭康
　　成説
　頥䷚(觀初五易/臨二上易)　文公圖同侯果本觀虞翻本臨
　　皆同但翻又云本晉不合餘通自臨來若朱升作
　　㑹通亦云自觀而作六子變圖又曰自坎其無專
　　見如此
　(大/過)䷛(大壯初五易/遯二上易)　文公圖同餘通自遯來六子
　　作自離説見前
　(无/妄)䷘(遯初三易易/中孚二四)　通作自遯朱本義又作自訟
　　不合説見前
　(大/畜)䷙(大壯四上易/中孚三五易)　通作自大壯本義又作自需
　　見前
分卦(此則隂/陽分矣)
　(凡一陽五隂之卦/皆自剝復而來)剝䷖復䷗(二易/卦)
　師䷆(剝上二易/復初二易)　蜀才云此本剝卦餘通作自復
　　來
　謙䷎(剝上三易/復初三易)　侯果本剝卦餘通自復第彖傳
　　天道下濟地道上行則剝復均有之上五天道初
　　二地道也
　豫䷏(剝上四易/復初四易)　通自復來惟十辟卦變以師謙
　　陽在内從復豫比陽在外從剝則豫卦初爻曰鳴
　　豫從復震來震為鳴上爻成有渝従剝艮來成言
　　乎艮以一卦而兼剝復未嘗分内外也凡推易之
　　法多以卦爻相體驗與卦變但合彖傳不同見仲
　　氏易
　比䷇(剝上五易/復初五易)　通自復惟十辟自剝第初爻盈
　　缶當自復以復之下震有缶象上爻无首當自剝
　　以剝之上剛有首象也
　(凡二陽四隂之卦/皆自臨觀而來)臨䷒觀䷓
　　　又推　頥䷚(小/過)䷽萃䷬升䷭(四易/卦)
　屯䷂(臨二五易/觀初上易)又(萃初四易/頥五上易)　相生自臨(凡二陽/卦俱同)
　　文公圖本臨觀(凡二陽/卦俱同)與推易同第不識萃頥便
　　屬漏義蘇子瞻謂剛柔相易必子女相值之卦此
　　或未然但隂陽對易則于此不能無奇偶匹配之
　　意故屯凡三言婚媾三言乗馬無非以移易處見
　　男女往來若止臨卦一易則上爻乗馬四爻婚媾
　　何所著落此萃頥再推所為必不可已者至虞翻
　　謂本坎六子謂本艮則但取新變全無把鼻于易
　　義何與焉
　蒙䷃(臨初上易/觀二五易)又(升三上易/頥初二易)　諸儒凡二陽卦多
　　謂自臨觀來與推易同(已後七卦/不再述)第此必推升頥
　　者本卦六三勿用取女以升之三剛與上柔應此
　　我當取之女也今易之而彼剛此柔勿用取矣故
　　云若又云見金夫則以三本兑中易為艮上兑為
　　金女艮即金夫此非秋胡貽金可得亂入文口中
　　者至若六五象傳曰順以巽也向非觀為巽坤升
　　為坤巽則在蒙在臨並無坤順巽遜二義而象傳
　　所及一如觀彖所云巽而順升彖所云順而巽者
　　此豈無端偶合者耶至虞氏本艮六子本震無理
　　見前
　坎䷜(臨初五易/觀二上易)又(升三五易/萃二四易)　通自臨觀但六三
　　來之坎坎當從升五來若觀臨則焉能及三耶
　晉䷢(觀四五易易/小過三上)又(萃五上易/頥初四易)　蜀才本觀若卦
　　辭康侯則以頥有下震小過有上震震為侯故也
　　設止觀卦一易則安有侯象脱辭義矣餘見前
　(明/夷)䷣(臨二三易易/小過初四)又(升初二易/頥三上易)　六二夷于左股
　　以升之下巽為股易則夷之九三得其大首以頥
　　之上剛為首降而為三則得之也
　蹇䷦(觀三上易易/小過四五)又(升二五易/萃三四易)　通作自觀與推
　　易同第彖傳曰住得中也若觀上居三並非得中
　　以外易内來而非往此文公本義所以舍觀臨而
　　取小過也特漢後卦變從未及小過而文公及之
　　真是卓識惜推易末開不能并及升萃耳
　解䷧(臨初四易易/小過二三)又(升三四易/萃五二易)　通作自臨與推
　　易同但彖傳曰其來復吉乃得中也臨以初往易
　　四非來非中惟小過與萃則一以三易二一以五
　　易二皆來而得中其又自臨升者以卦辭有攸往
　　云耳本義作自升甚善説見前
　震䷲(臨二四易易/小過初三)又(萃五初易/頥上四易)
　艮䷳(觀五三易易/小過四上)又(升二上易/頥初三易)
　(凡三陽三隂之卦/皆自泰否而來)泰䷊否䷋
　　　又推　咸䷞恒䷟損䷨益䷩(三易/卦)
　隨䷐(否初/上易)又(咸初三易/益四上易)　通作自否而文公圖以
　　否泰首尾通變與乾坤主變綂以否泰概三陽三
　　隂變例俱有未合(後十三/卦同)故本義又作自困自噬
　　嗑自未濟與變圖異特不得領要按之易文仍齟
　　齬耳
　蠱䷑(泰初/上易)又(恒四上易/損初三易)　通作自泰即程頥不尚
　　卦變亦云乾初之上坤上之初獨本義作自賁自
　　井自既濟此與春秋傳秦伯伐晉三帥渡河并三
　　去三敗諸筮詞頗合但既濟二變(初二一變/五上一變)卦雖
　　三而變有四三帥三敗仍然不侔且筮詞曰涉河
　　侯車敗凡爻隔一剛便成坎象踰剛相易故曰涉
　　河今賁井既濟其所變未嘗隔剛爻也况侯之與
　　車皆屬震象三卦無震何有侯車則非泰損渡河
　　與恒震車敗不可矣推易之精無往不合此尤其
　　顯然者詳仲氏易
　(噬/嗑)䷔(否初/五易)又(損二四易/益四五易)　通作自否獨本義作自
　　益最合但九四得金矢以一剛横坎中損益二五
　　並與四易一若矢之駢集者故云且損下為兑益
　　上為巽兑金巽木合為金矢若有益無損則取象
　　未備何以解之
　賁䷕(泰二/上易)又(損二三易/益三五易)　通自泰本義作自損最
　　合但又云自既濟則不然
　困䷮(否二/上易)又(咸二三易/恒三五易)　通自否若虞翻謂震為
　　言折入兑故有言不信則惟恒卦有上震此即推
　　易之善變者
　井䷯(泰初/五易)又(咸二四易/恒四五易)
　漸䷴(否三/四易)又(咸四上易/益初三易)　通自否本義作自渙自
　　旅以彖傳有進得位剛得中語若否上移下則非
　　進以四易三非得中也但二三無渙蹤蹟而四曰
　　順巽非益四坤順不可矣
　(歸/妹)䷵(泰三/四易)又(損四上易/恒初三易)
　豐䷶(泰二/四易)又(咸初五易/恒初二易)　虞翻作自噬嗑來不合
　旅䷷(否三/五易)又(咸五上易/恒二上易)　虞翻作自賁此火山山
　　火交易對例與移易何涉
　渙䷺(否二/四易)又(益初二易/損初五易)　本義作自漸來駁見本
　　卦
　節䷻(泰三/五易)又(益二上易/損五上易)
　(既/濟)䷾(泰二/五易)又(咸初四易/益三上易)　九三伐鬼方惟益三上
　　易有坤有艮坤為方艮為鬼㝠門六四衣袽惟咸
　　初四易一陽中虚有敝絮塞舟之象
　(未/濟)䷿(否二/五易)又(損初四易/恒三上易)　推易無處不合如此卦
　　皆作自否虞仲翔釋上九一爻亦從推易法以否
　　卦解之上九有孚于飲酒濡其首以為乾為首乾
　　五降二為坎中則乾首埋坎酒中矣故曰濡其首
　　亦甚精確第不知上自恒易以恒三之乾易之在
　　互坎之上則乾首坎酒即在上爻中得之若從否
　　五降則宜作六五爻辭非上九辭也推易之精其
　　絲毫不可爽又如此他可知矣
　(凡四陽二隂之卦/皆自遯大壯而來)遯䷠(大/壯)䷡
　　　又推　(中/孚)䷼(大/過)䷛(大/畜)䷙(无/妄)䷘(四易/卦)
　需䷄(大壯四五易/中孚三上易)又(大畜五上易/大過初四易)　相生皆自遯
　　反對皆從乾下生二隂文公圖皆兩自遯大壯餘
　　亦各有相同者(後八卦/倣此)
　訟䷅(遯二三易易/中孚初四)又(无妄初二易/大過三上易)　六三食舊德
　　猶是六爻排連何新何舊惟以三隂從大過之上
　　兑來今反欲訟上是以我所自來之兑口而還以
　　訐之所來比之于我有舊德而今反噬没之也則
　　大過所必推矣
　離䷝(遯初五易易/大壯二上)又(无妄三五易/大畜二四易)
　(家/人)䷤(遯初四易易/中孚二三)又(无妄三四易/大畜二五易)
　睽䷥(大壯三上易/中孚四五易)又(无妄二五易/大畜三四易)　通作自大壯
　　于彖傳柔進而上行不合此本義所以又自中孚
　　來此真推易卓見也第柔進二五易則在无妄尤
　　切耳若爻辭于推易無不曲驗祗此二五之易惟
　　從无妄來故二曰遇主五曰厥宗一宗一主兩兩
　　照應宋元後儒不解推易致宗主二字于初三四
　　上諸爻東推西認無一是處然則推易可忽耶
　革䷰(遯初上易易/大壯二五)又(无妄三上易/大過初二易)　虞翻祗作自
　　遯不合若爻辭革言三就當從遯大壯大過三卦
　　有乾言者遍驗而得之推易之不應偏執如此
　鼎䷱(遯二五易易/大壯初上)又(大畜初四易/大過五上易)　虞翻祗作自
　　大壯本義又作自巽俱不合
　巽䷸(遯二四易易/中孚初三)又(大畜初五易/大過四上易)
　兑䷹(大壯三五易/中孚四上易)又(无妄二上易/大過初三易)
　(凡五陽一隂之卦/皆自姤夬而來)姤䷫夬䷪(二易/卦)
　(同/人)䷌(姤初二易/夬上二易)　通作自姤惟蜀才作自夬文公
　　圖姤夬兩易與推易同若反對作乾卦下生一隂
　　與一陽五隂相對按之易文多未驗(後三卦/倣此)
　履䷉(姤初三易/夬上三易)　虞翻作自訟不合若通作自姤
　　則九五明云夬履似有意㸃夬字者且上九其旋
　　從來無解亦正以六三為夬上所易儻能四上乾
　　還之三剛則夬雖缺一立返純乾故曰元吉此正
　　夬姤不可偏廢處言變者未省耳
　(小/畜)䷈(姤初四易/夬上四易)　虞翻作自需不合至九三夫妻
　　反目則倍難解説三上皆陽相敵不相應祗一六
　　四而正應在初與三無涉從來爻辭並無奇偶不
　　相當隂陽不相值而可以漫易言夫婦者乃審之
　　推易則夬上一隂原為三配而今易在四雖匹合
　　之情亦既决絶然猶三四同宮並處人道則于斯
　　猶不能無夫妻之名而實則四居離中離有目而
　　究相反也然則夬之不可少有如是者其他推易
　　諸左驗在各卦諸辭歴厯可指見仲氏易
　(大/有)䷍(姤初五易/夬上五易)
　
　
　推易始末卷四
