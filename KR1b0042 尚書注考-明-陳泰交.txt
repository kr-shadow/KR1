#+TITLE: 尚書注考-明-陳泰交
#+DATE: 2018-05-12 10:13:38
#+SOURCE: github.com/kanripo/KR1b0042 master a34e371e                
欽定四庫全書　　　　經部二
　尚書註考　　　　　　書類
　　提要
　　　　(臣/)等謹案尚書註考一卷明陳泰交撰朱彞
　　　　尊經義考載陳氏泰來尚書註考一卷註曰
　　　　未見又註泰來字長水平湖人萬歴丁丑進
　　　　士官至禮部精膳司員外郎案明呉永芳嘉
　　　　興府志載陳泰交字同倩萬厯中國子監生
　　　　所著有尚書註考與經義考逈異然經義考
　　　　引項臯謨之説稱同倩治尚書作註考云云
　　　　明出泰交之字則知彞尊未見其書誤以泰
　　　　交為泰來書矣其書皆考訂蔡沈書傳之訛
　　　　謂有引經註經不照應者三條又有同字異
　　　　解者三百二十三條皆直錄註語不加論斷
　　　　其同字異解者一字或有數義抉摘未免過
　　　　嚴其不照應三條如凡厥正人引惟厥正人
　　　　為證曰若稽古帝堯引越若來為證徳懋懋
　　　　官引時乃功懋哉為證則前後顯相矛盾誠
　　　　為蔡氏之疎畧矣馬明衡尚書疑義袁仁砭
　　　　蔡編頗以典制名物補正蔡傳之闕悞泰來
　　　　此書則惟較量於訓詁之間而所謂訓詁異
　　　　詞者又皆以矛攻盾未及博援古義證以舊
　　　　文故為少遜於二家然釋事釋義二者相資
　　　　均謂之有功蔡傳可也乾隆四十六年十二
　　　　月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官(臣/)　陸　費　墀
欽定四庫全書
　尚書注考　　　　　　明　陳泰交　撰
引經註經不照應者三條
曰若稽古帝堯訓曰粤越通古文作粤曰若者發語辭
　周書越若來亦此例也越若來訓古語辭言召公于
　豐迤邐而來也
時乃功懋哉訓懋勉也德懋懋官訓懋茂也繁多之意
　與時乃功懋哉之懋同
凡厥正人訓正人者在官之人如康誥所謂惟厥正人
　者惟厥正人訓庶官之長
同字異解者三百二十三條
虞書曰虞舜訓虞舜氏汝作朕虞訓虞掌山澤之官若
　虞機張訓虞虞人也儆戒無虞不虞率典出入自爾
　師虞訓虞度也
堯典訓説文曰典從冊在丌上尊閣之也象以典刑各
　守爾典其爾典聽朕教訓典常典朕三禮典厥義惟
　典神天訓典主也有典有則訓典猶周之六典所以
　治天下之典章不迪率典訓典常法也其大惇典訓
　典典章也后式典集訓典舊典也伯夷降典訓典禮
　也
曰放勲訓曰者猶言其説如此也思曰贊贊訓思曰之
　曰當作日曰我王來曰無戲怠訓曰者盤庚之辭也
　曰父師訓曰者微子更端之辭也曰逖矣訓曰者武
　王之言也曰有道訓曰者舉武王告神之語曰皇極
　之敷言訓曰起語辭曰乃其速由訓曰者言如此曰
　天子作民訓曰者民之辭也
稽古帝堯七稽疑其稽我古人之德訓稽考也若稽田
　訓稽治也
欽明文思訓欽恭敬也欽厥止訓欽者肅恭收斂
欽明文思訓明通明也克明俊德訓明明之也天明畏
　訓明者顯其善侯以明之訓明者欲明其果頑愚讒
　説與否也方施象刑惟明訓明者言其刑罰當罪可
　以畏服乎人也視曰明訓明者無不見也時乃大明
　服訓明者明其罰公明保予冲子訓明者顯明之也
　明禋訓明潔明清于單辭訓明者無一毫之蔽
欽明文思訓文文章也乃武乃文訓自其英華發外而
　言則謂之文文子文孫訓成王之時法度彰禮樂著
　守成尚文故曰文
允恭克讓訓克能也克紹乃辟于先王訓克者責望必
　能之辭二曰剛克訓克治也曰克訓克者交錯有相
　勝之意
光被四表被孟豬訓被及西被于流沙訓被覆也
光被四表訓光顯以近天子之光訓光者道德之光華
　也
格于上下歸格于藝祖七旬有苗格格爾衆庶格人庶
　有格命訓格至也格汝舜訓格來格則承之訓格有
　恥且格之格謂改過也祖考來格訓格神之格思之
　格惟先格王訓格正也猶格其非心之格其有能格
　知天命訓格格物之格天壽平格訓格者通徹三極
　而無間者也
格于上下訓上天下地也上下草木鳥獸訓上下山林
　澤藪也達于上下訓上天下民也下管鼗鼓訓下堂
　下之樂也汝何生在上訓上天也
平章百姓平秩東作訓平均地平天成訓水土治曰平
　天壽平格訓坦然無私之謂平平邦國訓平謂强不
　得凌弱衆不得暴寡而人皆得其平也
平章百姓訓章明五服五章哉訓章顯也
黎民訓黎黒也民首皆黒故曰黎民乃命重黎訓黎髙
　陽之後
於變時雍女于時惟時懋哉咸若時若不在時惟帝時
　舉時日曷喪予惟時其遷居仰惟前代時若訓時是
　也動惟厥時訓時時措之宜也協時月正日訓時謂
　四時曰時訓雨暘燠寒風各以時至故曰時也至于
　旬時訓時三月
乃命羲和乃反商政訓乃者繼事之辭乃言底可績訓
　乃汝政乃又訓乃者難辭也
欽若昊天疇咨若時登庸瞽亦允若若有恒性非天攸
　若灼知厥若前代時若訓若順也疇若予工訓若順
　其理而治之也若否訓若者如我之意
厯象日月星辰訓象所以觀天之器象傲訓象舜異母
　弟名象以典刑訓象如天之垂象以示人予欲觀古
　人之象訓象像也
厯象日月訓日陽精月隂精協時月正日訓月謂月之
　大小日謂日之甲乙日號泣于旻天訓日非一日也
　二曰月三曰日訓月者定晦朔也日者正躔度也
宅嵎夷祭嚌宅訓宅居也三有宅訓宅以位言
寅賔出日訓寅敬也夙夜惟寅訓寅敬畏也嚴恭寅畏
　訓寅則欽肅
寅賔訓賔禮接之如賔客也賔于四門訓古者以賔禮
　親邦國諸侯各以方至而使主焉故曰賔七曰賔訓
　賔者禮諸侯逺人所以往來交際也作賔于王家訓
　賔以客禮遇之也賔稱奉圭訓賔諸侯也
平秩東作咸秩無文訓秩序柴望秩于山川訓秩者牲
　帛祝號之次第汝作秩宗訓秩叙也天秩有禮訓秩
　者尊卑貴賤等級之品秩也
平秩東作訓作起也大陸既作訓作者言可耕治盤庚
　作訓作起而將遷之辭作我先王訓作興起也潤下
　作鹹訓作為也用作凶訓作動作也
以殷仲春訓殷中也九江孔殷訓殷正也王肇稱殷禮
　訓殷盛也
申命羲叔訓申重也申畫郊圻訓申云者申明之也
以正仲夏訓正者夏至陽之極午為正陽位也以正仲
　冬訓亦曰正者冬至隂之極子為正隂位也罔或干
　予正訓正政將有大正于商訓正即湯誓不敢不正
　之正一曰正直訓正者無邪惟正是乂之訓正猶康
　誥所謂正人與官正酒正之正指當職者為言正于
　五刑訓正質也
星火訓火謂大火藻火訓火取其明也
厥民夷受有億兆夷人訓夷平也乃夷居弗事上帝訓
　夷蹲踞也夷玉訓夷常也
厥民隩訓隩室之内也四隩既宅訓隩隈也
咨汝羲訓咨嗟也疇咨若時登庸訓咨訪問也
允釐百工訓釐治釐降二女保釐東郊訓釐理也
允釐百工訓工官也工以納言訓工掌樂之官也工執
　藝事訓工百工也
庶績咸熈訓咸皆巫咸訓咸名
疇咨若時訓疇誰亮采惠疇九疇訓疇類
若時登庸帝庸作歌王庸作書庸庸非天庸釋有夏訓
　庸用車服以庸生生自庸訓庸民功自我五禮有庸
　哉王惟庸罔念聞訓庸常也
𦙍子朱罔非天𦙍訓𦙍嗣也𦙍征𦙍之舞衣訓𦙍國名
啟明啟乃心訓啟開也啟􁀾􁀾訓啟禹之子
疇咨若予采載采采訓采事以五采訓采者青黄赤白
　黒也百里采訓采者卿大夫邑地
吁嚚訟可乎訓吁者歎其不然之辭吁咸若時訓吁者
　歎而未深然之辭
驩兜曰都訓都者歎美之辭臯陶曰都訓都者臯陶美
　其問也簡恤爾都訓都者國之都鄙也
方鳩僝功訓方且方行天下訓方四方也
咨四岳訓四岳官名一人而總四方諸侯之事者也乃
　日覲四岳訓四岳四方之諸侯内有百揆四岳訓四
　岳總其方岳者
洪水方割訓割害也割正夏訓割斷也率割夏邑訓割
　劓割夏邑之割
蕩蕩懐山訓蕩蕩廣貌王道蕩蕩訓蕩蕩廣逺也
懐山訓懐包其四面也邦之榮懐訓懐安也
襄陵訓襄駕出其上也贊贊襄哉訓襄成也
有能俾乂訓俾使㒺不率俾訓俾廣韻曰從也
有能俾乂訓乂治也從作乂訓乂條理也
僉曰於鯀哉訓僉衆共之辭四岳與其所領諸侯之在
　朝者同辭而對也僉曰伯禹訓僉衆也四岳所領四
　方諸侯有在朝者也
咈哉訓咈者甚不然之辭罔咈百姓從諫弗咈咈其耉
　長訓咈逆也
方命圯族訓族類也罪人以族訓族親族也官伯族姓
　訓族同族也
九載績用弗成訓載年也熈帝之載祗載見瞽瞍訓載
　事也載采采訓載行也乃賡載歌訓載成也既載壺
　口訓經始治之謂之載
否德訓否不通朕志若否訓否者非我之意
明明揚側陋訓上明謂明顯之下明謂已在顯位者明
　明我祖訓明明明而又明也明明在下訓明明者精
　白之容也
明明揚側陋我武惟揚訓揚舉也敢對揚天子訓揚者
　揚于衆
師錫帝震驚朕師班師振旅用爽厥師答其師出入自
　爾師虞師聽五辭受王嘉師其歸視爾師訓師衆德
　無常師師汝昌言訓師法也官師相規訓師以道言
　八曰師訓師者除殘禁暴也太師訓師道之教訓
師錫帝訓錫與禹錫𤣥圭訓錫與師錫之錫同天乃錫
　禹訓錫賜也橘柚錫貢訓錫者必待錫命而後貢非
　歳貢之常也九江納錫訓錫者下與上之辭重其事
　也
帝曰俞予聞訓俞應許之詞俞汝往哉訓俞者然其舉
　也
予聞如何訓如何者復問其德之詳也吁如何訓如何
　者臯陶問其孜孜者何如也
瞽子訓瞽無目之名瞽奏鼓訓瞽樂官
烝烝乂不蠲烝訓烝進也永底烝民之生烝民乃粒訓
　烝衆也
觀厥刑于二女訓刑法也考朕昭子刑訓刑儀刑也
釐降二女德乃降用降我凶德訓降下予大降爾四國
　民命訓降猶今法降等云者
媯汭訓水北曰汭涇屬渭汭訓汭水名
欽哉訓堯戒二女之辭欽哉慎乃有位訓欽哉言不可
　不謹也
重華訓華光華也華玉仍几訓華彩色也
重華協于帝協于克一相協厥居訓協合也畢協賞罰
　訓協和也
重華協于帝惟帝其難之訓帝謂堯也祗承于帝帝初
　于歴山訓帝謂舜
濬哲文明明作哲茲四人迪哲訓哲智知人則哲訓哲
　智之明也弗造哲訓哲者明哲也
𤣥德升聞訓𤣥幽潛也厥篚𤣥纎縞訓𤣥赤黒色幣也
五典克從言曰從訓從順也恒衞既從訓從者從其道
　也漆沮既從訓從者從于渭也
納于百揆訓百揆者揆度庶政之官内有百揆四岳訓
　百揆無所不總者
四門穆穆訓穆穆和之至也旁作穆穆訓穆穆和敬也
　亦則以穆穆訓穆穆和敬貌穆穆在上訓穆穆者和
　敬之容也
雷雨弗迷訓迷錯也昏迷不恭訓迷惑也政乃不迷訓
　迷錯謬也
乃言底可績三邦底貢厥名底慎財賦乃底滅亡我祖
　底遂陳于上底天之罰訓底致也底商之罪訓底至
　也
汝陟帝位陟方乃死陟禹之迹訓陟升也故殷禮陟配
　天惟新陟王訓陟升遐也
在璿璣訓璣機也𤣥纁璣組訓璣珠不圓者
玉衡訓衡横也不惠阿衡訓衡平也
肆類于上帝訓肆遂也肆台小子肆予小子發肆予告
　我友邦君訓肆故也肆王惟德用訓肆今也眚災肆
　赦淫酗肆虐訓肆縱也昏棄厥肆祀訓肆陳也肆哉
　訓肆放也肆汝小子封訓肆未詳肆爾多士訓肆與
　肆汝小子封同肆其監于茲訓肆大也
禋于六宗則禋于文王武王訓禋祭名明禋訓禋敬也
禋于六宗訓宗尊也汝作秩宗訓宗祖廟也惇宗將禮
　訓宗功宗之宗也江漢朝宗訓夏見曰宗
望于山川訓望而祭之故曰望柴望秩于山川訓望望
　秩以祀山川惟二月既望訓日月相望謂之望
輯五瑞訓輯斂輯寧爾邦家訓輯和
班瑞于羣后訓班頒同班師振旅訓班還
敷奏以言訓敷陳禹敷土訓敷分也敬敷五教篠蕩既
　敷敷賁訓敷布敷求哲人訓敷廣也敷重蔑席訓敷
　設
肇十有二州肇我邦于有夏訓肇始也肇牽車牛訓肇
　敏
封十有二山訓封表也小子封訓封康叔名
怙終賊刑訓終謂再犯乃有大罪非終訓終故犯
怙終賊刑訓賊殺也寇賊姦宄訓殺人曰賊
四罪而天下咸服訓服者天下皆服其用刑之當罪也
　五刑有服訓服服其罪也五百里甸服先王有服以
　常舊服乃服惟𢎞王逺服賈訓服事也説乃言惟服
　訓服行也嗣無疆大厯服訓服五服也時乃大明服
　訓服者服其民也
如喪考妣訓喪為之服也剥喪元良訓喪去也
咨十有二牧訓牧養民之官牧誓訓牧地名準夫牧訓
　牧常伯也
柔逺能邇訓能者擾而習之也惟其能訓官以任事故
　曰能推賢讓能訓能有才者也
惇德允元訓德有德之人也德惟治訓德者合敬仁誠
　之稱也德無常師訓德者善之總稱同力度德訓德
　者得也行道而有得于心也玩人喪德訓德者己之
　所得惟德惟義訓德者心之理
惇德允元訓元仁厚之人也一人元良訓元大其惟王
　位在德元訓元首也
而難任人訓難拒絶也其難其慎訓難者難于任用予
　告汝于難訓難言謀遷徙之難也
亮采惠疇惠迪吉不惠阿衡惠篤叙胥保惠訓惠順也
　安民則惠訓惠仁之愛也雀弁執惠訓惠三隅矛
亮采惠疇訓亮明一説亮相也亮采有邦訓亮亦明也
　亮隂訓亮亦作諒
惟時懋哉時乃功懋哉懋遷有無化居訓懋勉也予懋
　乃德訓懋楙古通用楙盛大之意惟公懋德訓懋盛
　大之義予懋乃德之懋
汝后稷皇后憑玉几訓后君也后式典集訓后後王也
播時百榖暨稷播訓播布播棄黎老訓播放也
五品不遜乃汝盡遜訓遜順也惟學遜志訓遜謙抑也
汝作司徒訓司徒掌教之官牧誓訓司徒主民治徒庶
　之政令洪範司徒掌教所以成其性
敬敷五教訓敬敬其事也敬哉有土訓敬心無所慢也
　先王惟時懋敬訓敬即克敬惟親之敬
蠻夷猾夏訓夏明而大也夏書訓夏禹有天下之號
寇賊姦宄訓刼人曰寇司寇掌邦禁訓羣行攻刼曰寇
汝作士訓士理官也見士于周訓士説文曰事也
讓于夔龍訓夔龍二臣名山龍訓龍取其變也
聲依永訓聲者宫商角徴羽也聲教訖于四海訓聲謂
　風聲振舉于此而逺者聞焉故謂之聲
三載考績訓考核實也考朕昭子刑訓考成也
分比三苗訓比猶背也比頑童訓比昵也曷不暨朕幼
　孫有比訓比同事也(比如字/又音佩)
舜生三十徴庸訓徴召也明徴定保八庶徴訓徴驗
文命訓命教用懌先王受命訓命天命也
后克艱厥后奏庶艱食訓艱難也厥惟艱哉訓艱者饑
　寒之艱
嘉言罔攸伏受王嘉師訓嘉善嘉靖殷邦訓嘉美
帝德廣運訓廣者大而無外齊聖廣淵訓廣言其大
乃聖乃神訓自其大而化之而言謂之聖睿作聖齊聖
　廣淵訓聖無不通惟聖罔念人之彦聖訓聖通明
奄有四海訓奄盡也王來自奄訓奄不知所在
惠迪吉訓迪道也爾尚迪果毅四人迪哲訓迪蹈矧今
　民罔迪訓迪即迪吉康之迪不克終日勸于帝之迪
　訓迪啟迪也
罔淫于樂時謂淫風則其無淫訓淫過也今惟淫舍牿
　牛馬訓淫大也
疑謀勿成訓謀圖為也弗詢之謀訓謀謂計事聰作謀
　訓謀者度也爾有嘉謀訓言切于事謂之謀
四夷來王訓九州之外世一見曰王王若曰孟侯訓王
　武王也王若曰嗚呼君牙訓王穆王也以為天下王
　訓謂之王者指其君長而言
九功惟叙訓叙者言九者各順其理而不汨陳以亂其
　常也天叙有典訓叙者君臣父子兄弟夫婦朋友之
　倫叙也各以其叙訓叙者應節候也誕敢紀其叙訓
　叙緒篤叙乃正父訓叙者先後之不紊乃承叙萬年
　訓叙教條次第也
九叙惟歌訓歌者以九功之叙而詠之歌也帝庸作歌
　訓歌詩歌也
董之用威自我民明威訓威古文作畏威侮五行訓威
　暴殄之也威克厥愛訓威者嚴明之謂自亂于威儀
　訓威者有威可畏非訖于威訓威權勢也
六府訓六者財用之所自出故曰府惟府辜功訓府聚
　也
三事訓三者人事之所當為故曰事故一人有事訓事
　征伐㑹同之類作三事訓以職言故曰事
耄期倦于勤訓九十日耄百年耄荒訓耄老而昏亂之
　稱
耄期訓百年曰期期于予治訓期先事取必之謂
臯陶邁種德訓邁勇往力行之意予惟克邁乃訓訓邁
　行也
念茲在茲訓茲指臯陶也嗣王其監于茲君肆其監于
　茲訓茲者指上文而言邇可逺在兹允懐于茲茲惟
　后矣訓茲者此也
罔或干予正訓干犯舞干羽于兩階比爾干訓干楯
以弼五教訓弼輔也承弼厥辟訓弼者正救之謂
臨下以簡訓簡者不煩之謂簡賢附勢訓簡畧也惟簡
　在上帝之心訓簡閲也克以爾多方簡訓簡擇也五
　辭簡孚訓簡核其實也簡恤爾都訓簡者簡閲其士
罰弗及嗣訓嗣子孫嗣爾股肱訓嗣續
賞延于世訓延逺及也延入翼室訓延引也
賞延于世訓嗣世皆謂子孫用殄厥世訓世者世堯之
　天下也世選爾勞訓世非一世也官人以世訓世子
　弟也世變風移訓父子曰世
宥過無大訓過者不識而誤犯也過九江訓過經過也又
　東過漆沮訓既得灃涇渭愈大漆沮皆小故曰過百
　姓有過訓過廣韻曰責也正于五過訓過誤也
與其殺不辜訓辜罪也亦罔非酒惟辜訓喪邦故言辜
寧失不經訓經常也論道經邦訓經者經綸之謂
天之厯數訓厯數者帝王相繼之次第猶歳時氣節之
　先後五曰厯數訓厯數者占步之法所以紀歳月日
　星辰也
無稽之言訓言謂泛言嘉言孔彰訓言謂其訓
惟口出好興戎訓戎兵也乃不畏戎毒于逺邇訓戎大
禹乃㑹羣后訓㑹徴㑹也作㑹訓㑹者繪也灉沮㑹同
　訓㑹者水之合也東㑹于灃又東㑹于涇訓灃涇大
　與渭竝故曰㑹㑹其有極訓㑹者合而來也用㑹紹
　乃辟訓㑹者合之而使不離
日號泣于旻天訓仁覆閔下謂之旻旻天大降喪于殷
　訓旻天秋天也主肅殺而言
至諴感神訓誠感物曰諴其丕能諴于小民訓諴和
慎厥身修訓慎者言不可不致其謹也其難其慎訓慎
　者慎于聽察
孔壬六府孔修訓孔大也九江孔殷嘉言孔彰訓孔甚
　也
亂而敬茲予有亂政同位殷其弗或亂正四方四方迪
　亂亂為四方亂爾有政自亂于威儀其能而亂四方
　民之亂訓亂治也予有亂臣十人惟以亂民訓治
　亂曰亂亂于河訓絶河而渡曰亂時謂亂風訓倒置
　悖理曰亂
擾而毅擾兆民訓擾馴也俶擾天紀訓擾亂也
寛而栗訓而轉語辭也其能而亂四方訓而如也
百僚師師訓師師相師法也我有師師訓師師以官師
　為師也
無教逸欲有邦訓教韭必教令謂上行而下效也聲教
　訖于四海訓教謂教化
一日二日萬幾訓幾微也惟幾訓幾事之微也貢于非
　幾訓幾者動之微而善惡之所由分也
勅我五典訓勅正勅天之命惟民其勅懋和訓勅戒勅
　也
同寅協恭和衷哉訓衷降衷之衷即所謂典禮也降衷
　于下民訓衷中
五服五章訓五服五等之服弼成五服訓五服甸侯綏
　要荒也五服一朝訓五服侯甸男采衞也
天明畏訓畏者威其惡雖畏勿畏訓畏威古通用威辟
　之也
距四海訓距至不距朕行訓距違也
安汝止訓止者心之所止也爾乃尚寧幹止訓止居也
惟幾惟康訓惟幾所以審其事之發惟時惟幾訓惟幾
　者無事而不戒勅也
臣哉訓臣以人言臣妾逋逃訓男曰臣
鄰哉訓鄰左右輔弼也郭鄰訓周禮六遂五家為鄰
予欲左右有民訓左右者輔翼也左右惟其人訓左右
　者輔弼大臣
黼黻訓黼若斧形黼純訓黼白黒雜繒
絺繡訓絺鄭氏讀作薾紩也厥貢鹽絺訓絺細葛也
予違汝弼訓違戾也罔尤違訓違背也違之俾不達訓
　違背違之也
格則承之訓承薦也罔不惟民之承訓承敬也乃承叙
　萬年訓承聽受也承弼厥辟訓承承順之謂
無若丹朱訓丹朱之國名也礪砥砮丹訓丹丹砂也
辛壬癸甲訓四日也甲于内亂訓甲始也
惟荒度土功訓荒大也荒服訓以其荒野故謂之荒服
　内作色荒訓荒者迷亂之謂非予自荒茲德無荒失
　朕命訓荒廢也百年耄荒訓荒忽也
戛擊訓考擊也不率大戛訓戛法也
搏拊訓拊循也擊石拊石訓輕擊曰拊
下管鼗鼓訓管猶周禮所謂隂竹之管致辟管叔訓管
　國名
予擊石訓石磬也闗石和鈞訓百二十斤為石
庶尹允諧訓尹正也伊尹訓尹字也尹茲東夏訓尹治
　也尹旅訓尹正官之長阪尹訓古者險危之地封疆
　之守或不以封而使王官治之是之謂尹
率作興事訓率總率也于其子孫弗率率乃祖考攸行
　俾率先王率自中率惟敉功訓率循也
臯陶拜手稽首訓拜手稽首者首至手又至地也周公
　拜手稽首訓拜手稽首者周公遣使之禮也
禹貢訓下之所供謂之貢厥貢漆絲訓貢者下獻其土
　所有于上也爾無以釗冐貢訓貢進也
既脩太原訓脩因鯀之功而脩之也簡厥脩訓脩謂其
　職業
浮于濟漯訓舟行水曰浮鮮以不浮于天時訓浮之言
　勝也惟受罪浮于桀訓浮過
灉沮㑹同訓同者合而一也灃水攸同訓同者同于渭
　也上宗奉同瑁訓同爵名
海濵廣斥訓濵涯也泗濵訓濵水旁也
嵎夷既畧訓畧經畧為之封畛以遏亂畧訓畧謀畧也
草木漸包訓包叢生也厥包橘柚訓包裹也
礪砥砮丹訓礪以粗糲為稱礪乃鋒刃訓礪磨也
蔡蒙旅平訓祭山曰旅亞旅訓旅衆也尹旅訓旅衆大
　夫也
蔡蒙訓二山名二百里蔡訓蔡放也蔡仲之命訓蔡國
　名
涇屬渭汭訓屬連屬也墨罰之屬訓屬類也
弱水既西訓西海之山有水焉散渙無力不能負芥故
　名曰弱無弱孤訓弱者少之也六曰弱訓弱者柔之
　過也
咸則三壤訓則品節之也有典有則訓則猶周之八則
　則其無淫時人丕則有愆訓則法也式和民則訓則
　有物有則之則
五百里甸服訓甸田俊民甸四方訓甸治也奄甸萬姓
　訓甸者井牧其地什伍其民也
五百里綏服克綏厥猷訓綏安也我先后綏乃祖乃父
　訓綏懐來之意
甘誓訓甘地名甘酒嗜音訓甘嗜皆無厭也
威侮五行訓侮輕忽之也取亂侮亡訓侮説文曰傷也
有窮后羿訓窮國名終以困窮訓窮困之極也
御其母以從訓御侍也其侍御僕從訓御車御之官御
　王册命訓凡王所臨所服用皆曰御
逸豫滅厥德訓豫樂也豫恒燠若訓豫怠
皇祖有訓惟皇上帝皇后憑玉几張皇六師訓皇大皇
　建其有極訓皇君無皇曰我皇多有之訓皇遑通
予視天下訓予五子自謂也萬姓仇予訓仇予之予指
　太康也
亂其紀綱訓小者為紀既厯三紀訓十二年曰紀
峻宇雕牆訓雕繪飾也雕玉仍几訓雕刻鏤也
和鈞訓和平也惟和惟一訓和者可否相濟和恒四方
　訓和者使不乖也和之弓訓和古之巧工
明徴定保昔先正保衡保釐東郊訓保安也保受王威
　命訓保者保而弗失公明保予冲子訓保保佑之也
　太保訓保者保其身體
官師相規畔官訓官以職言惟官訓官威勢也官伯族
　姓訓官典獄之官也
畔官離次訓次位也王次于河朔訓次止也勿庸以次
　汝封訓次次舍之次
弗集于房訓集漢書作輯集輯通用后式典集訓集和
　輯也不集于享訓集萃也
奉將天罰訓將行也惇宗將禮迪將其後訓將大也
天吏逸德罔有逸言訓逸過上帝引逸訓逸安也拙謀
　作乃逸訓逸過失也逸祝冊訓逸史佚也
奉若天命訓天者典常之所自出矯誣上天訓天以形
　體言天乃錫禹訓天以理言也𢎞于天訓天者理之
　所從出有若伊尹格于皇天訓自其徧覆言之謂之
　天
式商受命惟説式克欽承式爾后式典集天惟式教我
　訓式用也式敷民德訓式敬也萬邦作式嚴惟丕式
　子孫訓其成式訓式法也式商容閭訓式車前横木
　有所敬則俯而憑之
用爽厥師昧爽丕顯時甲子昧爽爽邦由哲訓爽明故
　有爽德訓爽失也
乃葛伯訓伯爵也越庶伯君子訓伯長也官伯族姓訓
　伯諸侯也
后來其蘇訓蘇更生也蘇公訓蘇國名
不殖貨利訓殖聚也兆民允殖訓殖生也
以義制事訓義者心之裁制典厥義訓義者理之當然
　行而宜之之謂同德度義訓義宜也制事達時之宜
　也王義嗣德用其義刑訓義宜也惟德惟義訓義者
　理之宜也
以禮制心訓禮者理之節文縱敗禮訓禮就身言之也
　脩其禮物訓禮典禮
克綏厥猷爾惟踐脩厥猷訓猷道也汝猷黜乃心告君
　乃猷裕訓猷謀凡厥庶民有猷訓有猷有謀慮者王
　若曰猷訓猷發語辭爾有嘉謀嘉猷訓言合于道謂
　之猷
敢昭告于上天神后訓神后后土也予念我先神后訓
　神后先王也
上天孚佑下民作周孚先訓孚信五辭簡孚訓孚無可
　疑也
天命弗僭惟吉凶不僭曰僭恒暘若訓僭差也民用僭
　忒訓僭踰也
賁若草木訓賁文之著也敷賁訓賁飾也用宏茲賁訓
　宏賁皆大也
茲朕未知獲戾于上下速戾于厥躬訓戾罪未戾厥心
　訓戾止也無逺用戾訓戾至也
無從匪彞訓彛法我不知其彞倫攸叙無彞酒訓彞常
伊尹祠于先王訓先王湯也惟先王建邦訓先王后稷
　先王既勤用訓先王文王武王也
總已以聽冢宰訓冢長也冢宰掌邦治訓冢大
伊尹訓伊姓尹字也祖伊訓祖姓伊名
立愛惟親訓立植也立太師太傅訓立始辭也三公非
　始于此立為周家定制則始于此也
三風訓風風化也時乃風訓風風教也
其刑墨訓墨墨刑也墨辟疑赦訓墨刻顙而涅之也
具訓于蒙士訓具詳悉也具乃貝王訓具多取而兼有
　之謂
自周有終訓周忠信也雖有周親訓周至也周書訓周
　文王國號王朝步自周訓周鎬京也
先王昧爽訓昧晦時甲子昧爽訓昧冥
丕顯訓顯亦明也惟良顯哉訓顯以名言
往省括于度訓度法度欲敗度訓度就事言之也
伊尹以冕服奉嗣王訓冕冠也冕執鉞訓冕大夫服
伊尹以冕服奉嗣王訓奉迎也乃奉其恫訓奉承
弗慮胡獲訓胡何也小子胡訓胡仲名
一人元良訓一人者萬邦之儀表能念予一人訓一人
　武王也
一人元良訓元大良善剥喪元良訓元良微子也
一人元良訓良善惟良顯哉訓良以德言進厥良訓良
　謂其行義
萬邦以貞厥賦貞百度惟貞訓貞正也曰貞訓内卦為
　貞我二人共貞訓貞猶當也
顧諟天之明命訓顧常目在之也顧命訓顧還視也
克享天心訓享當也有斯明享訓享上享下之享汝其
　敬識百辟享訓享朝享也不集于享訓享享有之享
惟和惟一訓一者終始如一協于克一訓一者其本原
　綂㑹者也
主善為師訓善者德之實行慮善以動訓善者當乎理
　也
民不適有居訓適往乃惟眚災適爾訓適偶也
重我民無盡劉咸劉厥敵訓劉殺也一人冕執劉訓劉
　鉞屬
若顛木之有由蘖訓由古文作甹木生條也弔由靈訓
　由用也别求聞由訓由行
王若曰格汝衆訓若曰者非盡當時之言大意若此也
　周公若曰拜手訓此篇周公所作而記之者周史也
　故稱若曰
相時憸民訓相視也予其懋簡相爾訓相爾雅曰導也
憸民訓小民也立政用憸人訓謂之憸者形容其沾沾
　便捷之狀也
用罪伐厥死訓伐猶誅也四伐五伐訓伐擊刺也
予敢動用非罰訓敢不敢也敢恭生生訓敢勇也敢對
　揚天子訓敢者自信無慊之辭
誕告用亶訓亶誠也亶聰明訓亶者誠實無妄之謂
予丕克羞爾爾尚克羞饋祀訓羞養也我既羞告爾使
　羞其行訓羞進也
陳于茲訓陳久也我祖底遂陳于上汨陳其五行訓陳
　列也
各設中于乃心訓中者極至之理惟爾之中訓中者民
　則之體而人之所同然也率自中訓中者心之理而
　無過不及之差者也
歴告爾百姓于朕志訓歴盡也嗣無疆大歴服訓歴厯
　數也
弔由靈訓弔至無敢不弔訓弔精至也大誥弗弔訓弔
　恤也
以匡乃辟訓匡正匡其不及訓匡輔助也
敢對揚天子訓對者對以已對揚文武之光命訓對答
民中絶命訓言民而不言君者不敢斥也惟民自速辜
　訓曰民者猶曰先民君臣之通稱也
天既訖我殷命訓訖絶也非訖于威民訖自若是多盤
　訓訖盡也
我用沉酗訓言我而不言紂者過則歸己我其立政訓
　我者指王而言
微子訓微國名髳微訓髳微在巴蜀
微子箕子訓子爵也朕復子明辟考朕昭子刑訓子親
　之
越我御事庶士越厥疆土于先王訓越及也殺越人于
　貨訓越顛越也
越我御事訓御事治事者越自乃御事訓不敢指言成
　王謂之御事猶今稱人為執事也
受有臣億萬訓百萬曰億公其以予萬億年訓十萬曰
　億
郊社不脩訓郊所以祭天丁巳用牲于郊訓郊祭天地
　也王出郊魯人三郊三遂訓國外曰郊
今商王受訓受紂名也保受王威命訓受者受而無拒
　相我受民訓民而謂之受者言民者受之于天受之
　于祖宗
惟予小子無良訓無良猶言無善也惟予一人無良訓
　無良言其質之不善也
牧誓訓司空主土治壘壁以營軍洪範訓司空掌土所
　以安其居
牧誓師氏訓以兵守門者顧命師氏訓大夫官
微盧訓盧彭在西北盧弓一訓盧黒也
乃止齊焉訓齊齊整也克齊聖廣淵訓齊肅也
恭天成命訓成命黜商之定命也王厥有成命訓成命
　天之成命也
彞倫攸斁訓斁敗俾我有周無斁訓斁厭也
貌曰恭訓恭者敬也嚴恭寅畏訓恭則謙抑
一曰歳訓歳者序四時也烝祭歳訓曰歳云者歳舉之
　祭也
畏髙明訓髙明位之尊顯者也髙明柔克訓髙明髙亢
　明爽過乎中者也
既富方榖訓富禄之也二曰富訓富者有廩禄也惟訖
　于富訓富賄賂也
無反無側訓反倍常也弗惟反訓反者令出不可行而
　壅逆之謂惟反訓反報德怨也
無反無側訓側不正也便辟側媚訓側者姦邪
彊弗友訓友順乃有友罰厥子訓友以喻四國
作内吉訓内謂祭祀等事惟内訓内女謁也
二曰疾訓疾身不安疾大漸訓綂言曰疾
志以道寧訓道者所當由之理也論道經邦訓道者隂
　陽之理恒而不變者也同底于道訓道者致治之道
　也
穆卜訓敬而有和意乃穆考文王訓穆敬也
公曰體訓體兆之體也辭尚體要訓趣完具而已之謂
　體
公將不利于孺子訓孺子成王也孺子其朋訓孺子稚
　子也
大誥弗弔訓猶詩言不弔昊天之弔言我不為天所恤
　多士弗弔訓弗弔未詳意其為歎憫之辭當時方言
　爾也
己予惟小子訓己承上語辭已而有不能己之意已汝
　惟小子訓已語辭之不能已也已若茲監訓已語辭
殷小腆訓腆厚洗腆致用酒訓腆以致其厚
我有大事休訓休美也雖休勿休訓休宥之也
閟毖我成功所訓毖者艱難而不易厥誥毖庶邦庶士
　訓毖戒謹也
肆予大化誘我友邦君訓化者化其固滯貳公𢎞化訓
　化者天地之化運而無迹者也
脩其禮物訓物文物也儀不及物訓物幣也
篤不忘訓篤厚也篤叙乃正父訓篤者篤厚而不忘
𢎞于天訓𢎞者廓而大之也貳公𢎞化訓𢎞者張而大
　之
汝陳時臬訓臬法也爾罔不克臬訓臬事也
已汝惟小子訓小子幼小之稱文王誥教小子訓小子
　少子之稱小子同未在位訓小子成王也在今予小
　子旦訓小子自謙之辭也
康誥迪屢訓迪之者雖屢多方迪屢訓屢蹈
純其藝惟天不畀純侵戎我國家純訓純大也黼純訓
　純縁也
爾乃自介訓介助也爾曷不夾介訓介賔介之介太保
　承介圭訓介大也如有一介臣訓介獨也
予其殺訓其者未定辭也曷其奈何勿敬訓其語辭其
　丕能諴于小民上下勤恤其曰訓其期之辭也則其
　無淫訓其指文王而言
汝若恒越訓恒常也和恒四方訓恒者使可久也政貴
　有恒訓對暫之謂恒
王啟監訓監三監之監若茲監訓監視也奔走臣我監
　訓監監洛邑之遷民者也
懐為夾訓夾近也爾曷不夾介訓夾夾輔之夾
惟三月哉生魄訓三月周公攝政七年之三月也惟三
　月周公初于新邑洛訓三月成王祀洛次年之三月
　也
面稽天若訓面鄉也大輅在賔階面訓面南嚮也
王敬作所訓所處所也所其無逸訓所猶處所也
伻來以圖訓圖洛之地圖也洪惟圖天之命訓圖謀也
享多儀訓儀禮自亂于威儀訓儀者有儀可象
王命予來訓來洛邑也惟來訓來干請也
乃單文祖德訓單殫也丕單稱德訓單盡也
乃非民攸訓訓訓法猶胥訓告訓訓誡子孫訓其成式
　訓訓順
不克開于民之麗訓麗猶日月麗于天之麗謂民之所
　依以生者也依于土依于衣食之類奠麗陳教訓麗
　依也匪察于獄之麗訓麗附也
爾乃尚寧幹止訓幹事峙乃楨幹訓旁曰幹
爾尚不忌于凶德訓忌畏也未就予忌訓忌疾
麻冕彤裳訓彤纁也彤弓一訓彤赤
畢公衞侯訓畢衞毛皆國名畢協賞罰訓畢盡
　
　
　
　
　
　
　
　
　
　
　
　
　
　
　
　尚書注考
