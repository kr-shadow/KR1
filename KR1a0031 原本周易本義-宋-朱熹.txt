#+TITLE: 原本周易本義-宋-朱熹
#+DATE: 2018-05-12 10:13:14
#+SOURCE: github.com/kanripo/KR1a0031 master d495f4f3                
欽定四庫全書　　　　經部一
　原本周易本義　　　　易𩔖
　　提要
　　　　(臣/)等謹案原本周易本義十二卷宋朱子撰以上
　　　　下經為二卷十翼自為十卷頋炎武日知録
　　　　曰洪武初頒五經天下儒學而易兼用程朱
　　　　二氏亦各自為書永樂中修大全乃取朱子
　　　　卷次割裂附程傳之後而朱子所定之古文
　　　　仍復淆亂如彖即文王所繫之詞傳者孔子
　　　　所以釋經之詞後凡言傳放此乃彖上傳條
　　　　下義今乃削去彖上傳三字而附于大哉乾
　　　　元之下象者卦之上下兩象及兩象之六爻
　　　　周公所繫之詞也乃象上傳條下義今乃削
　　　　去象上傳三字而附于天行健之下此篇申
　　　　彖傳之義以盡乾坤二卦之藴而餘卦之說
　　　　因可以例推云乃文言條下義今乃削文言
　　　　二字而附于元者善之長也之下其彖曰象
　　　　曰文言曰皆朱子本所無復依程傳添入後
　　　　來士子厭程傳煩多棄去不讀専用本義而
　　　　大全之本乃朝廷所頒不敢輙改遂即監板
　　　　傳義之本刋去程傳而以程之次序為朱之
　　　　次序又曰今四書板本毎張十八行毎行十
　　　　七字而註皆小字書所禮記並同惟易毎張
　　　　二十二行毎行二十三字而本義皆作大字
　　　　與各經不同凡本義中言程傳備矣者又添
　　　　一傳曰而引其文皆今代人所為也其辨最
　　　　為明晳然割裂本義附程傳自宋董楷已然
　　　　不始于永樂也(詳董楷周易傳/義附錄條下)此本為咸淳
　　　　乙丑九江吳革所刋
　　　内府以宋槧摹雕者前有革序毎卷之未題敷
　　　　原後學劉㝐校正文字行欵及𧰼傳履夬二
　　　　卦不載程傳一一與炎武所言合卷端惟列
　　　　九圖卷末係以易賛五首筮儀一篇與今本
　　　　升筮儀于前而増列卦歌之𩔖者亦迥乎不
　　　　同彖上傳標題之下註從王肅本四字今本
　　　　删之又襍卦傳咸速也恒久也下今本惟註
　　　　咸速恒久四字讀者恒以為疑考騐此本乃
　　　　是感速常久經後人傳刻而訛實為善本故
　　　　我
　聖祖仁皇帝御纂周易折中即用此本之次序復先
　　　　聖之舊文破俗儒之陋見洵讀易之家所宜
　　　　奉為彛訓者矣乾隆四十六年十二月恭校
　　　　上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
原本周易本義序
象占易本義也伏犧畫卦文王繋彖周公繋爻皆以象與
占决吉凶悔吝各指其所之孔子十翼専註義理𤼵揮
經言豈有異㫖哉體用一源顯微無間互相𤼵而不相
悖也程子以義理為之傳朱子以象占本其義革毎合
而讀之心融體騐將終身玩索庶㡬寡過昨刊程傳于
章貢郡齋今敬刋本義于朱子故罣與同志共之折朱子
有言順理則吉逆理則凶悔而趨吉吝自吉而向凶必然之
應也夫子曰不占而已矣咸淳乙丑立秋日後學九
江呉革謹書

　右繫辭傳曰河出圖洛出書聖人則之又曰天一地
　二天三地四天五地六天七地八天九地十天數五
　地數五五位相得而各有合天數二十有五地數三
　十凡天地之數五十有五此所以成變化而行鬼神
　也此河圖之數也洛書蓋取龜象故其數戴九履一
　左三右七二四為肩六八為足
　　　蔡元定曰圖書之象自漢孔安國劉歆魏闗朗
　　　子明又有宋康節先生邵雍堯夫皆謂如此至
　　　劉牧始兩易其名而諸家因之故今復之悉從
　　　其舊
　
　
　
　
　
　
　
　
　右繫辭傳曰易有太極是生兩儀兩儀生四象四象
　生八卦邵子曰一分為二二分為四四分為八也説
　卦傳曰易逆數也邵子曰乾一兊二離三震四巽五
　坎六艮七坤八自乾至坤皆得未生之卦若逆推四
　時之比也後六十四卦次序放此
　
　
　
　
　
　
　
　
　右説卦傳曰天地定位山澤通氣雷風相薄水火不
　相射八卦相錯數徃者順至來者逆邵子曰乾南坤
　北離東坎西震東北兊東南巽西南艮西北自震至
　乾為順自巽至坤為逆後六十四卦方位放此


　右前八卦次序圖即繫辭傳所謂八卦成列者此圖
　即所謂因而重之者也故下三畫即前圖之八卦上
　三畫則各以其序重之而下卦因亦各衍而為八也
　若逐爻漸生則邵子所謂八分為十六十六分為三
　十二三十二分為六十四者尤見法象自然之妙也

　右伏羲四圖其失皆出邵氏蓋邵氏得之李之才挺
　之挺之得之穆脩伯長伯長得之華山希夷先生陳
　摶圖南者所謂先天之學也此圖圓布者乾盡午中
　坤盡子中離盡夘中坎盡酉中陽生於子中極於午
　中隂生於午中極於子中其陽在南其隂在北方布
　者乾始於西北坤盡於東南其陽在北其隂在南此
　二者隂陽對待之數圓於外者為陽方於中者為隂
　圓者動而為天方者静而為地者也
　
　
　
　
　
　
　
　
　
　
　
　
　
　
　
右見說卦
　
　
　
　
　
　
　
　
　右見說卦邵子曰此文王八卦乃入用之位後天之
　學也
卦變圖(彖傳或以卦變為説今作此圖以明之/蓋易中之一義非畫卦作易之本指也)
　凡一隂一陽之卦各六皆自復姤而來(五隂五陽/卦同圖異)
　
　
䷖剥䷇比䷏豫䷎謙䷆師䷗復
䷪夬䷍(大/有)䷈(小/畜)䷉履䷌(同/人)䷫姤
　凡二隂二陽之卦各十有五皆自臨遯而來(四/隂)
　(四陽卦/同圖異)
䷚頥䷂屯䷲震䷣(明/夷)䷒臨
䷃䝉䷜坎䷧解䷭升
䷳艮䷦蹇䷽(小/過)
䷢晉䷬萃
䷓觀
䷛(大/過)䷱鼎䷸巽䷅訟䷠遯
䷰革䷝離䷤(家/人)䷘(无/妄)
䷹兊䷥睽䷼(中/孚)
䷄需䷙(大/畜)
䷡(大/壯)
　凡三隂三陽之卦各二十皆自泰否而來
䷨損䷻節䷵(歸/妹)䷊泰
䷕賁䷾(既/濟)䷶豐
䷔(噬/嗑)䷐隨
䷩益
䷑蠱䷯井䷟恆
䷿(未/濟)䷮困
䷺渙
䷷旅䷞咸
䷴漸
䷋否
䷞咸䷷旅䷴漸䷋否
䷜困䷿(未/濟)䷺渙
䷯井䷑蠱
䷟恒
䷐隨䷔(噬/嗑)䷩益
䷾(既/濟)䷕賁
䷶豐
䷻節䷨損
䷵(歸/妹)
䷊泰
　凡四隂四陽之卦各十有五皆自大壯觀而來(二隂/二陽)
　(圖已/見前)
䷙(大/畜)䷄需䷡(大/壯)
䷥睽䷹兊
䷼(中/孚)
䷝離䷰革
䷤(家/人)
䷘(无/妄)
䷱鼎䷛(大/過)
䷸巽
䷅訟
䷠遯
䷬萃䷢晉䷓觀
䷦蹇䷳艮
䷽(小/過)
䷜坎䷃䝉
䷧解
䷭升
䷂屯䷚頥
䷲震
䷣(明/夷)
䷒臨
　凡五隂五陽之卦各六皆自夬剥而來(一隂一陽/圖已見前)
䷍(大/有)䷪夬
䷈(小/畜)
䷉履
䷌(同/人)
䷫姤
䷇比䷖剥
䷏豫
䷎謙
䷆師
䷗復
　右易之圖九有天地自然之易有伏羲之易有文王
　周公之易有孔子之易自伏羲以上皆無文字只有
　圖書最宜深玩可見作易本原精㣲之意文王以下
　方有文字即今之周易然讀者亦宜各就本文消息
　不可便以孔子之説為文王之說也
欽定四庫全書
　原本周易本義卷一
　　　　　　　　　　　　　宋　朱熹　撰
　　周易上經
　　　(周代名也易書名也其卦本伏羲所畫有交易/變易之義故謂之易其辭則文王周公所繋故)
　　　(繋之周以其簡㐮重大故分為上下两篇經則/伏羲之畫文王周公之辭也并孔子所作之傳)
　　　(十篇凡十二篇中間頗為諸儒所亂近世晁氏/始正其失而未能盡合古文吕氏更定著為經)
　　　(二卷傳十卷乃/復孔氏之舊云)
䷀(乾下/乾上)乾元亨利貞(六畫者伏羲所畫之卦也一者/竒也陽之數也乾者健也陽之)
(性也本注乾字三畫卦之名也下者内卦也上者外卦/也經文乾字六畫卦之名也伏羲仰觀俯察見隂陽有)
(竒偶之數故畫一竒以𧰼陽畫一耦以𧰼隂見一隂一/陽有各生一隂一陽之𧰼故自下而上再倍而三以成)
(八卦見陽之性健而其成形之大者為天故三竒之卦/名之曰乾而擬之於天也三畫已具八卦已成則又三)
(倍其畫以成六畫而為八卦之上各加八卦以成六十/四卦也此卦六畫皆竒上下皆乾則陽之純而健之至)
(也故乾之名天之𧰼皆不易焉元亨利貞文王所繫之/辭以斷一卦之吉凶所謂彖辭者也元大也亨通也利)
(冝也貞正而固也文王以為乾道大通而至正故於筮/得此卦而六爻皆不變者言其占當得大通而必利在)
(正固然後可以保其終也此聖人所以作易教/人卜筮而可以開物成務之精意餘卦放此)
初九潜龍勿用(初九者卦下陽爻之名凡卦畫者自下/而上故以下爻為初陽數九為老七為)
(少老變而少不變故謂陽爻為九潜龍勿用周公所繫/之辭以㫁一爻之吉凶所謂爻辭者也潜藏也龍陽物)
(也𥘉陽在下未可施用故其象為潜龍其占曰勿用凡/遇乾而此爻變者當觀此象而玩其占也餘爻放此)
九二見龍在田利見大人(二謂自下而上第二爻也後/放此九二剛健中正出潜離)
(隱澤及於物物所利見故其𧰼為見龍在田其占為利/見大人九二雖未得位而大人之德已著常人不足以)
(當之故值此爻之變者但為利見此人而已蓋亦謂在/下之大人也此以爻與占者相為主賓自為一例若有)
(見龍之德則為利見/九五在上之大人矣)九三君子終日乾乾夕惕若厲无
咎(九陽爻三陽位重剛不中居卜之上乃危地也然性/體剛健有能乾乾惕厲之象故其占如此君子指占)
(者而言言能憂懼如是/則雖處危地而无咎也)九四或躍在淵无咎(或者疑而/未定之辭)
(躍者無所縁而絶於地特未飛耳淵者上空下洞深昧/不測之所龍之在是若下於田或躍而起則向乎天矣)
(九陽四隂君上之下改革之際進退未定之時/也故其𧰼如此其占能隨時進退則无咎也)九五飛
龍在天利見大人(剛健中正以君尊位如以聖人之德/居聖人之位故其𧰼如此而占法與)
(九二同特所利見者在上之大人耳若/有其位則為利見九二在下之大人也)上九亢龍有悔
(上者最上一爻之名亢者過於上而不能下/之意也陽極於上動必有悔故其𧰼占如此)用九見羣
龍无首吉(用九言几筮得陽爻者皆用九而不用七蓋/諸卦百九十二陽爻之通例也以此卦純陽)
(而居首故於此發之聖人因繫之辭使遇此卦而六爻/皆變者即此占之蓋六陽皆變剛而能柔吉之道也故)
(為羣龍无首之𧰼而其占為如是則吉也春秋傳曰乾/之坤曰見羣龍无首吉蓋即純坤卦辭牝馬之貞先迷)
(後得東北/喪朋之意)
䷁(坤下/坤上)坤元亨利牝馬之貞君子有攸徃先迷後得
主利西南得朋東北喪朋安貞吉(􁁆者耦也隂之數也/坤者順也隂之性也)
(注中者三畫卦之名也經中者六畫卦之名也隂之成/形莫大於地此卦三畫皆耦故名坤而𧰼地重之又得)
(坤焉則是隂之純順之至故其名與象皆不易也牝馬/順而健行者陽先隂後陽主義隂主利西南隂方東北)
(陽方安順之為也貞健之守也遇此卦者其占為大亨/而利以順健為正如有所徃則先迷後得而主於利徃)
(西南則得朋徃東北則喪/朋大低能安於正則吉也)𥘉六履霜堅氷至(六隂爻之/名隂數六)
(老而八少故謂隂爻為六也霜隂氣所結盛則水凍而/為氷此爻隂始生於下其端甚㣲而其𫝑必盛故其𧰼)
(如履霜則知堅氷之将至也夫隂陽者造化之本不能/相无而消長有常亦非人所能損益也然陽主生隂主)
(殺則其𩔖有淑慝之分焉故聖人作易於其不能相无/者既以健順仁義之属明之而無所偏主至其消長之)
(際淑慝之分則未嘗不致其扶陽抑隂之意焉蓋所以/賛化育而參天地者其㫖深矣不言其占者謹㣲之意)
(已可見於/象中矣)六二直方大不習无不利(柔順正固坤之直/也賦形有定坤之)
(方也德合无疆坤之大也六二柔順而中正又得坤道/之純者故其德内直外方而又順大不待學習而无不)
(利占者有其徳/則其占如是也)六三含章可貞或從王事无成有終(六/隂)
(三陽内含章美可貞以守然居下之上不終含藏故或/時出而從上之事則始雖无成而後必有終爻有此象)
(故占者有此德/則如此占也)六四括囊无咎无譽(括囊言結囊口而/不出也譽者過實)
(之名謹密如是則无咎而亦无譽矣六四重隂不/中故其象占如此蓋或事當謹密或時當隱遁也)六五
黄裳元吉(黄中色裳下飾六五以隂居尊中順之德充之/諸内而見於外故具象如此而其占為大善)
(吉也占者德必如是則其占亦如是矣春秋傳南蒯將/叛筮得此爻以為大吉子服惠伯曰忠信之事則可不)
(然則敗外彊内温忠也和以率貞信也故曰黄裳元吉/黄中之色也裳下之飾也元善之長也中不忠不得其)
(色下不共不得其飾事不善不得其極且夫易不可以/占險二者有闕筮雖當未也後蒯果敗此可以見)
(占法/矣)上六龍戰于野其血𤣥黄(隂盛之極至與陽争两/敗俱傷其𧰼如此占者)
(如是其/凶可知)用六利永貞(用六言凡得隂爻者皆用六而不/用八亦通例也以此卦純隂而居)
(首故發之遇此卦而六爻俱變者其占如此辭蓋隂柔/不能固守變而為陽則能永貞矣故戒占者以利永貞)
(即乾之利貞也自坤而/變故不足以大亨云)
䷂(震下/坎上)屯元亨利貞勿用利攸徃利建侯(震坎皆三/畫卦之名)
(震一陽動於二隂之下故其德為動其象為雷坎一陽/陷於二隂之下故其德為䧟為險其象為雲為雨為水)
(屯六畫卦之名也難也物始生而未通之意故其為字/象屮穿地始出而未申也其卦以震過坎乾坤始交而)
(遇險䧟故其名為屯震動在下坎險在上是能動乎險/中能動雖可以亨而在險則冝守正而未可遽進故筮)
(得之者其占為大亨而利於正但未可遽有所徃耳又/𥘉九陽居隂下而為成卦之主是能以賢下人得民而)
(可君之象故筮立/君者遇之則吉也)初九盤桓利居利建侯(磐桓難進之/貌屯難之初)
(以陽在下又居動體而上應隂柔險䧟之爻故有磐桓/之象然居得其正故其占利於居貞又本成卦之主以)
(陽下隂為民所歸侯之象也故其象又/如此而占者如是則利建以為侯也)六二屯如邅如
乗馬班如匪㓂婚媾女子貞不字十年乃字(班分布不/進之貌字)
(許嫁也禮曰女子許嫁笄而字六二隂柔中正有應於/上而乗初剛故為所難而邅迴不進然𥘉非為冦也乃)
(求與巳為婚媾耳但已守正故不之許至于十年數窮/理極則妄求者去正應者合而可許矣爻有此象故因)
(以戒/占者)六三即鹿无虞惟入于林中君子幾不如舍徃吝
(隂柔居下不中不正上无正應妄行取困為逐鹿无虞䧟/入林中之象君子見幾不如舍去若徃逐不舍必致羞)
(吝戒占者/冝如是也)六四乗馬班如求婚媾徃吉无不利(隂柔居/屯不能)
(上進故為乗馬班如之象然𥘉九守正居/下以應於已故其占為下求婚媾則吉也)九五屯其膏
小貞吉大貞凶(九五雖以陽剛中正居尊位然當屯之/時䧟於險中雖有六二正應而隂柔才)
(弱不足以濟初九得民於下衆皆歸之坎體九五有膏/潤而不得施為屯其膏之象占者以處小事則守正猶)
(可獲吉以處大事則/雖守正而不免於凶)上六乗馬班如泣血漣如(隂柔无/應處屯)
(之終進无所之憂懼/而已故其象如此)
䷃(坎下/艮上)蒙亨匪我求童蒙童䝉求我初筮告再三瀆
瀆則不告利貞(艮亦三畫卦名一陽止於二隂之上故/其德為止其象為山蒙昧也物生之𥘉)
(蒙昧未明也其卦以坎遇艮山下有險䝉之地也内險/外止蒙之意也故其名為䝉亨以下占辭也九二内卦)
(之主以剛居中能發人之蒙者而與六五隂陽相應故/遇此卦者有亨道也我二也童蒙㓜穉而蒙昧謂五也)
(筮者明則人當求我而其亨在人筮者昧則我當求人/而亨在我人求我者當視其可否而應之我求人者當)
(致其精一而扣之而明者之養蒙/與蒙者之自養又皆利於以正也)初六發蒙利用刑人
用説桎梏以徃吝(以隂居下蒙之甚也占者遇此當發/其蒙然發之之道當痛懲而暫舍之)
(以觀其後若遂徃而不舍則/致羞吝矣戒占者當如是也)九二包蒙吉納婦吉子克
家(几二以剛陽為内卦之主統治羣隂當發蒙之任也/然所治既廣物性不齊不可􁁆概取必而爻之德剛)
(而不過為能有所包容之𧰼又以陽受隂為納婦之象/又居下位而能任上事為子克家之象故占者有其德)
(而當其事則/如是而吉也)六三勿用取女見金夫不有躬无攸利(六/三)
(隂柔不中不正女之見金夫不能有其身之𧰼也占者/遇之則其取女必得如是之人无所利矣金夫蓋以金)
(賂巳而挑之若/魯秋胡之為者)六四困䝉吝(既逺于陽又無正應為困/於䝉之象占者如是可羞)
(吝也能求剛明之德而/親近之則可免矣)六五童䝉吉(柔中居尊下應九二/純一未發以聴於人)
(故其𧰼為童蒙而其/占為如是則吉也)上九擊䝉不利為㓂利禦㓂(以剛/居上)
(治蒙過剛故為擊蒙之𧰼然取必太過攻治太深則必/反為之害惟捍其外誘以全其真純則雖過於嚴密乃)
(為得冝故戒占者如此凡事/皆然不止為誨人者也)
䷄(乾下/坎上)需有孚光亨貞吉利渉大川(需待也以乾遇/坎乾健坎險以)
(剛遇險而不遽進以䧟於險待之義也孚信之在中者/也其卦九五以坎體中實陽剛中正而居尊位為有孚)
(得正之象坎水在前乾徤臨之将渉水而不輕進之象故占/者為有所待而能有信則光亨矣若又得正則吉而利渉大)
(川正固无所不利而渉川尤/貴於能待則不欲速而犯難)初九需于郊利用怕(郊曠逹/之地未)
(近于險之𧰼也而𥘉九陽剛又有能常於/其所之𧰼故戒占者能如是則无咎矣)九二需于沙小
有言終吉(沙則近於險矣言語之傷亦災害之小者/漸進近坎故有此象剛中能需故得終吉)九三需
于泥致㓂至(泥將䧟於險矣㓂則害之大者九三/去險愈近而過剛不中故其象如此)六四需于
血出自穴(血者殺傷之地穴者險䧟之所四交坎體入乎險矣/故為需于血之象然柔得其止需而不進故又為出)
(自穴之象占者如是則/雖在傷地而終得出也)九五需于酒食貞吉(酒食宴樂之具言/安以待之九五陽)
(剛中正需于尊位故有此/象占者如是正固則得吉)上六入于穴有不速之客三人來
敬之終吉(隂居險極无復有需有䧟而入穴之象下應九/三九三與下二陽需極並進為不速三人之象)
(柔不能禦而能順之冇敬之之象占者當䧟/險中然於非意之来敬以待之則得終吉也)
䷅(坎下/乾上)訟有孚窒惕中吉終凶利見大人不利渉大
川(訟争辨也上乾下坎乾剛坎險上剛以制其下下險/以伺其上又為内險而外徤又為已險而彼徤皆訟)
(之道也九二中實上无應與又為加憂且以卦變自遯/而来為剛來居二而當下卦之中有冇孚而見窒能懼)
(而得中之象上九過剛居訟之極有終極其訟之象九/五剛徤中正以居尊位有大人之象以明乗險以實履)
(䧟有不利渉大川之象故戒占者必/冇争辨之事而隨其所處為吉凶也)初六不永所事小
有言終吉(隂柔居下不能終/訟故其象占如此)九二不克訟歸而逋其邑
人三百戸无眚(九二陽剛為險之主本欲訟者也然以/剛居柔得下之中而上應九五陽剛居)
(尊𫝑不可敵故其𧰼占如此邑人三百户邑之小/者言自處卑約以免災患占者如是則无眚矣)六三
食舊德貞厲終吉或從王事无成(食猶食邑之食言所/享也六三隂柔非能)
(訟者故守舊居正則雖危而終吉然或出而從上/之事則亦必無成功占者守常而不出則善也)九四
不克訟復即命渝安貞吉(即就也命正理也渝變也九/四剛而不中故有訟象以其)
(居柔故又為不克而復就正理渝變其/心安處於正之象占者如是則吉也)九五訟元吉(陽/剛)
(中正以居尊位聽訟而得其平者/也占者遇之訟而有理必獲申矣)上九或錫之鞶帶終
朝三褫之(鞶帶命服之飾禠奪也以剛居訟極終訟而/能勝之故有錫命受服之𧰼然以訟得之豈)
(能安久故又有終朝三禠之𧰼其占為終訟无理而/或取勝然其所得終必失之聖人為戒之意深矣)
䷆(坎下/坤上)師貞丈人吉无咎(師兵衆也下坎上坤坎險/坤順坎水坤地古者寓兵)
(於晨伏至險於大順藏不測於至靜之中又卦惟九二/一陽居下卦之中為將之𧰼上下五隂順而從之為衆)
(之象九二以剛居下而用事六五以柔居上而任之為/人君命將出師之象故其卦之名曰師文人長老之稱)
(用師之道利於得正而任老成之人/乃得吉而无咎戒占者亦必如是也)初六師出以律否
臧凶(律法也否臧謂不善也晁氏曰否字先儒多作不/是也在卦之𥘉謂師之始出師之道當謹其始以)
(律則吉不臧則凶戒占/者當謹始而守法也)九二在師中吉无咎王三錫命
(九二在下為衆隂所歸而有剛中之德/上應於五而為所寵任故其象占如此)六三師或輿尸
凶(輿師謂師徒撓敗輿尸而歸也以隂居陽才弱/志剛不中不正而犯非其分故其象占如此)六四
師左次无咎(左次謂退舍也隂柔不中而居隂得正故/其𧰼如此全師以退賢於六三逺矣故其)
(占如/此)六五田有禽利執言无咎長子帥師弟子輿尸貞
凶(六五用師之主柔順而中不為兵端者也敵加於巳/不得已而應之故為田有禽之象而其占利於摶執)
(而无咎也言語辭也長子九二也弟子三四也又戒占/者專於委任若使君子任事而又使小人參之則是使)
(之輿尸而歸故雖正/而亦不免於凶也)上六大君有命開國承家小人勿
用(師之終順之極論功行賞之時也坤為土故有開國/承家之象然小人則雖有功亦不可使之得有爵土)
(但優以金帛可也戒行賞之人於小人則不/可用此占而小人遇之亦不得用此爻也)
䷇(坤下/坎上)比吉原筮元永貞无咎不寧方來後夫凶(比/親)
(輔也九五以陽剛居上之中而得其正上下五隂比而/從之以一人而撫萬邦以四海而仰一人之象故筮者)
(得之則當為人所親輔然必再筮以自審有元善長永/正固之德然後可以當衆之歸而无咎其未比而有所)
(不安者亦將皆來歸之若又遲而後至則此交巳固彼/來已晚而得凶矣若欲比人則亦以是而反觀之耳)
初六有孚比之无咎有孚盈缶終來有它吉(比之𥘉貴/乎有信則)
(可以无咎矣君其充/實則又有它吉也)六二比之自内貞吉(柔順中正上/應九五自内)
(比外而得其正吉之道也/占者如是則正而吉矣)六三比之匪人(隂柔不中正/承乗應皆隂)
(所比皆非其人之象/其占大凶不言可知)六四外比之貞吉(以柔居柔外比/九五為得其正)
(吉之道也占者如/是則正而吉矣)九五顯比王用三驅失前禽邑人不
誡吉(一陽居尊剛健中正卦之羣隂皆來此已顯其比/而无私如天子不合圍開一靣之網來者不拒去)
(者不追故為用三驅失前禽而邑人不誡之𧰼蓋雖私/屬亦喻上意不相警備以求必得也凡此皆吉之道占)
(者如是/則吉也)上六比之无首凶(隂柔居上无以比下凶之道也故/為无首之𧰼而其占則凶也)
䷈(乾下/坤上)小畜亨密雲不雨自我西郊(巽亦三畫卦之名一隂/伏於二陽之下故其德)
(為巽為入其象為風為木小隂也畜止之之義也上巽下乾以隂畜陽又/卦唯六四一隂上下五陽皆為所畜故為小畜又以隂畜陽能繫而不能)
(固亦為所畜者小之𧰼内健内巽二五皆陽各居一卦之中而用事能剛/而能中其志得行之𧰼故其占當得亨通然畜未極而施未行故有密雲)
(不雨自我西郊之𧰼蓋密雲隂物西郊隂方我者文王自我也文王演/易於羑里視岐周為西方正小畜之時也筮者得之則占亦如其象云)初九
復自道何其咎吉(下卦乾體本皆在上之物志欲上進而為隂所畜然/𥘉九體乾居下得正前逺於隂雖與四為正應而能)
(自守以正則不為其所畜故有進進/自道之𧰼占者如是則无咎而吉也)九二牽復吉(三陽志同而九二漸進於隂/以其剛中故能與𥘉九牽連)
(而復亦吉道也占/者如是則吉矣)九三輿説輻夫妻反目(九三亦欲上進然剛而不巾廹近/於隂而又非正應但以隂陽相説)
(而為所繫畜不能自進故有輿説輻之𧰼然以志剛故又不能平而/與之爭故又為夫妻反目之𧰼戒占者如是則不得進而有所爭也)六四
有孚血去惕出无咎(以一隂畜衆陽本有傷害憂懼以/其柔順得正虛中巽體二陽助之)
(是有孚而血去惕出之象也无咎冝/矣故戒占者亦有其徳則无咎也)九五有孚攣如
冨以其鄰(巽體三爻同力畜乾鄰之𧰼也而九五/居中處尊𫝑能有為以兼乎上下故為)
(有孚攣固用冨厚之力而以其鄰之𧰼猶以春秋/以某師之以言能左右之也占者有孚則能如是)
(也/)上九既雨既處尚德載婦貞厲月幾望君子征凶(畜/極)
(而成隂陽和矣故為既雨既止之象蓋尊尚隂德至於/積滿而然也隂加於陽故雖正亦厲然隂既盛而亢陽)
(則君子亦不可以有行/矣其占如此為戒深矣)
䷉(兑下/乾上)履虎尾不咥人亨(兑亦三畫卦之名一隂見/於二陽之上故其德為説)
(其𧰼為澤履有所躡而進之意也以兑遇乾和説以躡/剛强之後有履虎尾而不見傷之𧰼故其卦為履而占)
(如是也人能如是/則處危而不傷矣)初九素履徃无咎(以陽在下居履之/初未為物遷率其)
(素履者也占者如/是則徃而无咎也)九二履道坦坦幽人貞吉(剛中在下/无應於上)
(故為履道平坦幽獨守貞之𧰼幽/人履道而遇其占則正而吉矣)六三眇能視跛能履
履虎尾咥人凶武人為于大君(六三不中不正柔而志/剛以此履乾必見傷害)
(故其𧰼如此而占者凶又為剛武之人得/志而肆暴之𧰼如秦政項籍豈能久也)九四履虎尾
愬愬終吉(九四亦以不中不正履九五之剛/然以剛居柔故能戒懼而得終吉)九五夬履
貞厲(九五以剛中正履帝位而下以兑説應之凡事必/行无所疑礙故其象為夬决其履雖使得正亦危)
(道也故其占為雖正/而危為戒深矣)上九視履考祥其旋元吉(視履之/終以考)
(其祥周旋无虧則得元吉占/者禍福視其所履而未定也)
䷊(乾下/坤上)泰小徃大來吉亨(泰通也為卦天地交而二/氣通故為泰正月之卦也)
(小謂隂大謂陽言坤徃居外乾來居内又自歸妹來則/六徃居四九來居三也占者有剛陽之德則吉而亨矣)
初九拔茅茹以其彚征吉(三陽在下相連而進拔茅連/茹之𧰼征行之吉也占者陽)
(剛則其征吉矣郭璞洞林/讀至彚字絶句下卦放此)九二包荒用馮河不遐遺朋
亡得尚于中行(九二以剛居柔在下之中上有六五之/應主乎泰而得中道者也占者能包容)
(荒穢而果斷剛决不遺遐逺而不/昵朋比則合乎此爻中行之道矣)九三无平不陂无徃
不復艱貞无咎勿恤其孚于食有福(將過乎中泰將極/而否欲來之時也)
(恤憂也孚所期之信也戒占/者艱難守正則无咎而有福)六四翩翩不冨以其鄰不
戒以孚(已過乎中泰巳極矣故三隂翩然而下復不待/冨而其𩔖從之不待戒令而信也其占為有小)
(人合交以害正道君子所當戒也隂/虛陽實故凡言不冨者皆隂爻也)六五帝乙歸妹以
祉元吉(以隂居尊為泰之主柔中虛巳下應九二吉之/道也而帝乙歸妹之時亦常占得此爻占者如)
(是則有祉而元吉矣凡經以古人為言/如高宗箕子之𩔖者皆放此)上六城復于隍
勿用師自邑告命貞吝(泰極而否城復于隍之象戒/占者不可力爭但可自守雖)
(得其正亦不/免於羞吝也)
䷋(坤下/乾上)否之匪人不利君子貞大徃小來(否閉塞也/七月之卦)
(也正與泰反故曰匪人謂非人道也其占不利於君子/之正道蓋乾徃居外坤來居内又自漸卦而來則九徃)
(居四六來居三也或疑之匪人三字衍文由/此六三而誤也傳不特解其義亦可見)初六㧞茅
茹以其彚征吉亨(三隂在下當否之時小人連𩔖而進/之𧰼而𥘉之惡則未形也故戒其貞)
(則吉而亨蓋能如是/則變而為君子矣)六二包承小人吉大人否亨(隂柔/而中)
(正小入而能包容承順乎君子之象小人之吉道也故/占者小人如是則吉大人則當安守其否而後道亨蓋)
(不可以彼包承於/我而自失其守也)六三包羞(以隂居陽而不中正小人/志於傷善而未能也故為)
(包羞之象然以其未/發故无凶咎之戒)九四有命无咎疇離祉(否過中矣/將濟之時)
(也九四以陽居隂不極其剛故其占為有命/无咎而疇𩔖三陽皆獲其福也命謂天命)九五休否
大人吉其亡其亡繫于苞桑(陽剛中正以居尊位能休/時之否大人之事也故此)
(爻之占大人遇之則吉然又/當戒懼如繫辭傳所云也)上九傾否先否後喜(以陽/剛居)
(否極能傾時之否者/也其占為先否後喜)
䷌(離下/乾上)同人于野亨利渉大川利君子貞(離亦三畫/卦之名一)
(隂麗於二陽之間故其德為麗為文明其𧰼為火為日/為電同人與人同也以離遇乾火上同於天六二得位)
(得中而上應九五又卦唯一隂而五陽同與之故為同/人于野謂曠逺而无私也有亨道矣以健而行故能渉)
(川為卦内文明而外剛健六二中正而有應則君子之/道也占者能如是則亨而又可渉險然必其所同合於)
(君子之道/乃為利也)初九同人于門无咎(同人之初未有私主以/剛在下上无係應可以)
(无咎故其/象占如此)六二同人于宗吝(宗黨也六二雖中且正然/有應于上不能大同而係)
(於私吝之道也/故其象占如此)九三伏戎于莽升其高陵三嵗不興(剛/而)
(不中上无正應欲同於二而非/其正懼九五之見攻故有此象)九四乗其墉弗克攻吉
(剛不中正又无應與亦欲同於六二而為三所隔故為/乗墉以攻之象然以其居柔故有自反而不克攻之象)
(占者如是則是能/改過而得吉也)九五同人先號咷而後笑大師克相
遇(五剛中正二以柔中正相應於下同心者也而為三/四所隔不得其同然義理所同物不得而間之故有)
(此象然六二柔弱而三四剛强故/必用大師以勝之然後得相遇也)上九同人于郊无悔
(居外无應物莫與同然亦可以无悔故其象占如/此郊在野之内未至於曠逺但荒僻无與同耳)
䷍(乾下/離上)大有元亨(大有所有之大也離居乾上火在/天上无所不照又六五􁁆隂居尊)
(得中而五陽應之故為大有乾健離明居尊/應天有亨之道占者有其德則大善而亨也)初九无交
害匪咎艱則无咎(雖當大有之時然以陽居下上无係/應而在事初未渉乎害者也何咎之)
(有然亦必艱以處之則/无咎戒占者冝如是也)九二大車以載有攸徃无咎(剛/中)
(在下得應乎上為大車以載之象有所徃而/如是可无咎矣占者必有此德乃應其占也)九三公用
亨于天子小人弗克(亨春秋傳作享朝獻也古者亨通/之亨享獻之享烹餁之烹皆作亨)
(亨九三居下之上公侯之𧰼剛而得正上有六五之君/虛中下賢故為享於天子之𧰼占者有其德則其占如)
(是小人无剛正之德則/雖得此爻不能當也)九四匪其彭无咎(彭字音義未/詳程傳曰盛)
(貎理或當然六五柔中之君九四以剛近之有僣偪之/嫌然以其處柔也故有不極其盛之象而得无咎戒占)
(音冝如/是也)六五厥孚交如威如吉(大有之世柔順而中以/處尊位虛已以應九二)
(之賢而上下歸之是其孚信之交也然君道貴剛太柔/則廢當以威濟之則吉故其象占如此此亦戒辭也)
上九自天祐之吉无不利(大有之世以剛居上而能下/從六五是能履信思順而尚)
(賢也滿而不溢/故其占如此)
䷎(艮下/坤上)謙亨君子有終(謙者有而不居之義止乎内/而順乎外謙之意也山至高)
(而地至卑乃屈而止於其下謙之𧰼也占者如/是則亨通而有終矣有終謂先屈而後伸也)初六謙
謙君子用渉大川吉(以柔處下謙之至也君子之行也/以此渉難何徃不濟故占者如是)
(則利以/渉川也)六二鳴謙貞吉(柔順中正以謙有閫正而/且吉者也故其占如此)九三
勞謙君子有終吉(卦唯一陽居下之上剛而得正上下/所歸有功勞而能謙尤人所難故有)
(終而吉占者如/是則如其應矣)六四无不利撝謙(柔而得正上而能下/其占无不利矣然居)
(九三之上故戒以更當發揮/其謙以示不敢自安之意也)六五不富以其鄰利用侵
伐无不利(以柔居尊在上而能謙者也故為不富而能/以其鄰之𧰼蓋從之者衆矣猶有未服者則)
(利以征之而以它事亦无不/利人有是德則如其占也)上六鳴謙利用行師征邑
國(謙極有聞人之所與故可用行師然以其/質柔而无位故可以征已之邑國而巳)
䷏(坤下/震上)豫利建侯行師(豫和樂也人心和樂以應其/上也九四􁁆陽上下應之其)
(志得行又以坤遇震為順以動故其/卦為豫而其占利以立君用師也)初六鳴豫凶(隂柔/小人)
(上有强援得時主事故不勝其豫而以自鳴凶之道也/故其占如此卦之得名本為和樂然卦辭為衆樂之義)
(爻辭除九四與卦同外皆為/自樂所以有吉凶之異)六二介于石不終日貞吉
(豫雖主樂然易以溺人溺則反而憂矣卦獨此爻中而/得正是上下皆溺於豫而獨能以中正自守其介如石)
(也其德安静而堅確故其思慮明審不俟終日而見凡/事之幾㣲也大學曰安而後能慮慮而後能得意正如)
(此占者如是/則正而吉矣)六三盱豫悔遲有悔(盱上視也隂不中/正而近於四四為)
(卦主故六三上視於四而下溺於豫冝有悔者也故其/象如此而其占為事當速悔若悔之遲則必有悔也)
九四由豫大有得勿疑朋盍簮(九四卦之所由以為豫/者也故其象如此而其)
(占為大有得然又當至誠不疑則朋𩔖合/而從之矣故又因而戒之簮聚也又速也)六五貞疾恒
不死(當豫之時以柔居尊沈溺於豫又乗九四之剛衆/不附而處𫝑危故為貞疾之𧰼然以其得中故又)
(為常不死之𧰼即𧰼/而觀占在其中矣)上六㝠豫成有渝无咎(以隂柔君/豫極為昬)
(㝠於豫之𧰼以其動體故又為其事雖成而能有渝之/象戒占者如是則能𥙷過而无咎所以廣遷善之門也)
䷐(震下/兑上)隨元亨利貞无咎(隨從也以卦變言之本自/困卦九來居初又自噬嗑)
(九來居五而自未濟來者兼此二變皆剛來隨柔之義/以二體言之為此動而彼説亦隨之義故為隨巳能隨)
(物物來隨巳彼此相從其通易矣故其占為元亨然必/利於正乃得无咎若所隨不正則雖大亨而不免於有)
(咎矣春秋傳穆姜曰有是四德隨而无咎我皆无之豈意/隨也哉今按四德雖非本義然其下云云深得占法之)
初九官有渝貞吉出門交有功(卦以物隨為義爻以隨/物為義𥘉九以陽居下)
(為震之主卦之所以為隨者也既有所隨則有所偏主/而變其常矣惟得其正則吉又當出門以交不私其隨)
(則有功也故其象占/如此亦因以戒之)六二係小子失丈夫(𥘉陽在下而/近五陽正應)
(而逺二隂柔不能自守以須正應/故其象如此凶吝可知不假言矣)六三係丈夫失小子
隨有求得利居貞(丈夫謂九四小子亦謂𥘉也三近係陽/四而失於𥘉其象與六二正相反四)
(當任而已隨之有求必得然非正應故有不正/而為邪媚之嫌故其占如此而又戒以居貞也)九四隨有獲貞凶
有孚在道以眀何咎(九四以剛居上之下與五同德故/其占隨而有獲然勢凌于五故雖)
(正而凶惟有孚在道而眀則上安而下從/之可以无咎也占者當時之任宜審此戒)九五孚于嘉
吉(陽剛中正下應中正是信于/善也占者如是占則宜矣)上六拘係之乃從維之
王用亨于西山(居隨之極隨之固結而不可解者也誠/意之極可通神眀故其占為王用亨于)
(西山亨亦當作祭享之享自周而言岐山在/西凡筮祭山川者得之其誠意如是則吉也)
䷑(巽下/艮上)蠱元亨利渉大川先甲三日後甲三日(蠱壞/極而)
(有事也其卦艮剛居上巽柔居下上下不交下卑巽而/上茍止故其卦為蠱或曰剛上柔下為卦變自貴來者)
(𥘉上二下自井來者五上上下自既濟來者兼之亦剛/上而柔下皆所以為蠱也蠱壊之極亂當復治故其占)
(為元亨而利渉大川甲日之始事之端也先甲三日辛/也後甲三日丁也前事過中而將壊則可自新為後事)
(之端而不使至于大壊後事方始而尚新然便當致其/丁寜之意以監前事之失而不使至于速壊聖人之深)
(戒/也)𥘉六榦父之蠱有子考无咎厲終吉(榦如木之榦枝/葉之所附而立)
(者也蠱者前人已壊之緒故諸爻皆有父母之蒙子能/榦之則飭治而振起矣𥘉六蠱未深而事易濟故其占)
(為有子則能治蠱而考得无咎然亦危矣/戒占者宜如是又知危而能戒則終吉也)九二榦母之
蠱不可貞(九二剛中上應六五子榦母蠱而得中之𧰼以/剛承柔而治其壊故又戒以不可堅正言當巽)
(以入/之也)九三榦父之蠱小有悔无大咎(過剛不中故小有悔/巽體得正故无大咎)
六四裕父之蠱徃見吝(以隂居隂不能有為寛裕以治蠱/之象也如是則蠱將日深故徃則)
(見吝戒占者/不可如是也)六五榦父之蠱用譽(柔中居尊而九二承/之以德以此榦蠱可)
(致聞譽故其/象占如此)上九不事王侯高尚其事(剛陽居上在事之外故為此/象而占與戒皆在其中矣)
䷒(兑下/坤上)臨元亨利貞至于八月有凶(臨進而凌逼於/物也二陽浸長)
(以逼於隂故為臨十二月之卦也又其為卦下兑説上/坤順九二以剛居中上應六五故占者大亨而利於正)
(然至于八月當有凶也八月謂自復卦一陽之月至于/遯卦二隂之月隂長陽遯之時也或曰八月謂夏正八)
(月於卦為觀亦臨之反/對也又因占而戒之)初九咸臨貞吉(卦惟二陽徧臨/四隂故二爻皆)
(有咸臨之𧰼初九剛而/得正故其占為貞吉)九二咸臨吉无不利(剛得中而/𫝑上進故)
(其占吉而/无不利也)六三甘臨无攸利既憂之无咎(隂柔不中正/而居下之上)
(為以甘説臨人之象其占故无所利然能/憂而改之則无咎也勉人遷善為教深矣)六四至臨无
咎(處得其位下應初九/相臨之至冝无咎也)六五知臨大君之冝吉(以柔居/中下應)
(九二不自用而任人乃知之/事而大君之冝吉之道也)上六敦臨吉无咎(居卦之/上處臨)
(之終敦厚於臨吉而无咎/之道也故其象占如此)
䷓(坤下/巽上)觀盥而不薦有孚顒若(觀者有以示人而/為人所仰也九五)
(居上四隂仰之又内順外巽而九五以中正示天下所/以為觀盥將祭而㓗手也麗奉酒食以祭也顒然尊嚴)
(之貌言致其潔清而不輕於用則其孚信在中而顒然/可仰戒占者冝如是也或曰有孚顒若謂在下之人信)
(而仰之也此卦四隂長而二陽消正為八月之/卦而名卦繫辭更取他義亦扶陽抑隂之意)初六童
觀小人无咎君子吝(卦以觀示為義據九五為主也爻以觀/瞻為義皆觀乎九五也𥘉六隂柔在)
(下不能逺見童觀之象小人之道君子之羞也/故其占在小人則无咎君子得之則可羞也)六二闚
觀利女貞(隂柔居内而觀乎外闚觀之象女子之正/也故其占如此丈夫得之則非所利矣)六
三觀我生進退(六三居下之上可進可退故不觀九五/而獨觀已所行之通塞以為進退占者)
(冝自/審也)六四觀國之光利用賓于王(六四最近於五故有/此𧰼其占為利於朝)
(覲進/仕也)九五觀我生君子无咎(九五陽剛中正以居尊中/其下四隂仰而觀之君子)
(之𧰼也故戒居此位得此占者當觀已所/行必其陽剛中正亦如是焉則得无咎也)上九觀其生
君子无咎(上九陽剛居尊位之上雖不當事任而亦為/下所觀故其戒辭畧與五同但以我為其小)
(有主賓/之異耳)
䷔(震下/離上)噬嗑亨利用獄(噬齧也嗑合也物有間者齧/而合之也為卦上下两陽而)
(中虛頥口之象九四一陽間於其中必齧之而後合故/為噬嗑其占當得亨通者有間故不通齧之而合則亨)
(通矣又三隂三陽剛柔中半下動上明下雷上電本自/益卦六四之柔上行以至于五而得其中是以以隂居)
(陽雖不當位而利用獄盖治獄之道惟威與明而得/中之為貴故筮得之者有其德則可應其所占也)初九
屨校滅趾无咎(𥘉上无位為受刑之象中四爻為用刑/之𧰼𥘉在卦始罪薄過小又在卦下故)
(為屨校滅趾之象止惡於初故/得无咎占者小傷而无咎也)六二噬膚滅鼻无咎(祭/有)
(膚鼎蓋肉之柔脆噬而易嗑者六二中正故其所治如/噬膚之易然以柔柔剛故雖甚易亦不免於傷滅其鼻)
(占者雖傷而/終无咎也)六三噬腊肉遇毒小吝无咎(腊肉謂獸腊/全體骨而為)
(之者堅韌之物也隂柔不中正治人而人不服為噬/腊遇毒之象占雖小吝然時當噬嗑於義為无咎也)九
四噬乾胏得金矢利艱貞吉(胏肉之帶骨者與胾通周/禮獄訟入鈞金束矢而後)
(聼之九四以剛居柔得用刑之道故有此象言所噬愈/堅而得聼訟之冝也然必利於艱難正固則吉戒占者)
(冝如/是也)六五噬乾肉得黃金貞厲无咎(噬乾肉難於膚而/易於腊胏者也黃)
(中色金亦謂鈞金六五柔順而中以居尊位用刑於人/人无不服故冇此象然必貞厲乃得无咎亦戒占者之)
(辭/)上九何校滅耳凶(何負也過極之陽在卦之上惡極/罪大凶之道也故其象占如此)
䷕(離下/艮上)賁亨小利有攸徃(賁餙也卦自損來者柔自/三來而文二剛自二上而)
(文三自既濟而來者柔自上来而文五剛自五上而文/上又内離而外艮有文明而各得其分之象故為賁占)
(者以其柔来文剛陽得隂助而離明於内故為/亨以其剛上文柔而艮止於外故小利有攸徃)𥘉九賁
其趾舎車而徒(剛徳明體自賁於下為舎非道之車而/安於徒歩之象占者自處當如是也)
六二賁其須(二以隂柔居中正三以陽剛而得止皆无/應與故二附三而動有賁須之象占者冝)
(從上之陽/剛而動也)九三賁如濡如永貞吉(一陽居二隂之間得/其賁而潤澤者也然)
(不可溺於所安/故有永貞之戒)六四賁如皤如白馬翰如匪冦㛰媾(皤/白)
(也馬人所乗人白則馬亦白矣四與𥘉相賁者乃為九/三所隔而不得遂故皤如而其徃求之心如飛翰之疾)
(也然九三剛正非為㓂者也/乃求㛰媾耳故其象如此)六五賁于丘園束帛戔戔
吝終吉(六五柔中為賁之主敦本尚實得賁之道故有/丘園之象然隂性吝嗇故有束帛戔戔之象束)
(帛薄物戔戔淺小之意人而如此/雖可羞吝然禮奢寕儉故得終吉)上九白賁无咎(賁極/反木)
(復於无色善𥙷過/矣故其象占如此)
䷖(坤下/艮上)剥不利有攸徃(剥落也五隂在下而方生一/陽在上而將盡隂盛長而陽)
(消落九月之卦也隂盛陽衰小人壮而君子病又内坤/外艮有順時而止之象故占得之者不可有所徃也)
𥘉六剥牀以足蔑貞凶(剥自下起滅正則凶/故其占如此蔑滅也)六二剥牀
以辨蔑貞凶(辨牀幹也/進而上矣)六三剥之无咎(衆隂方剥陽而/已獨應之去其)
(黨而從正无咎之道也/占者如是則得无咎)六四剥牀以膚凶(隂祸切身故/不復言蔑貞)
(而直言/凶也)六四貫魚以宫人寵无不利(魚隂物宫人隂之/美而受制於陽者)
(也五為衆隂之長當率其𩔖受制於陽/故有此象而占者如是則无不利也)上九碩果不食
君子得輿小人剥廬(一陽在上剥未盡而能復生君子/在上則為衆隂所載小人居之則)
(剥極於上自失所覆而無復碩果得輿之象矣取象既/明而君子小人其占不同聖人之情益可見於此矣)
䷗(震下/坤上)復亨出入无疾朋來元咎反復其道七日來
復利有攸徃(復陽復生于下也剥盡則純坤十月之卦/而陽氣已生於下矣積之踰月然後一陽)
(之體始成而東復故十有一月其卦為復以其陽既徃/而復反故有亨通又内震外坤有陽動於下而以順上)
(行之𧰼故其占又為已之出入既得无疾朋𩔖之來亦/得无咎乂自五月姤卦一隂始生至此七爻而一陽來)
(復乃天運之自然故其占又為反復其道至於七日當/得来復又以剛徳方長故其占又為利有攸徃也反復)
(其道徃而來復來而復徃之/意七日者所占來復之期也)𥘉九不逺復无祇悔元吉
(一陽復生於下復之主也祇抵也又居事𥘉失之未逺/能復於善不抵於悔大善而吉之道也故其象占如此)
六二休復吉(柔順中止近於𥘉九而能/下之復之休羙吉之道也)六三頻復厲无
咎(以隂居陽不中不正又處動極復而不固婁失/婁復之象婁失故危復則无咎故其占又如此)六四
中行獨復(四處羣隂之中而獨與𥘉應為與衆俱行而/獨能從善之象當此之時陽氣甚微未足以)
(有為故不言吉然理所當然吉凶非所論也董子曰仁/人者正其義不謀其利明其道不計其功於剥之六三)
(及此爻/見之)六五敦復无悔(以中順居尊而當復之時/收復之象无悔之道也)上六
迷復凶有災眚用行師終有大敗以其國君凶至于十
年不克征(以隂柔居復終終迷不復之象凶/道也故其占如此以猶及也)
䷘(震下/乾上)无妄元亨利貞其匪止有眚不利有攸徃(无/妄)
(實埋自然之謂史記作無望謂無所期望而有得焉者/其義亦通為卦自訟而變九自二来而居於𥘉又為震)
(主動而不妄者也故為无妄又二體震動而乾徤九五/剛中而應六二故其占大亨而利於止若其不正則有)
(眚而不利/有所徃也)𥘉九无妄徃吉(以剛在内誠之主也如是而/徃其吉可知故其象占如此)
六二不耕穫不菑畬則利有攸徃(柔順中正因時順埋/而无私意期望之心)
(故有不耕穫不菑畬之象言其无所為於前/无所冀於後也占者如是則利有攸徃矣)六三无妄
之災或繫之牛行人之得邑人之災(卦之六爻皆无妄/者也六三處不得)
(正故遇其占者无故而有災如行人/牽牛以去而居者反遭詰捕之擾也)九四可貞无咎(陽/剛)
(乾體下无應與可固守而/无咎不可以有為之占也)九五无妄之疾勿藥有喜(乾/剛)
(中正以居尊而下應亦中止无妄之至也如/是而有疾勿藥而自愈矣故其象占如此)上九无妄
行有眚无攸利(上九非有妄也但以窮極/不可行耳故其象占如此)
䷙(乾下/艮上)大畜利貞不家食吉利渉大川(大陽也以艮/畜乾又畜之)
(大者也又以内乾剛徤外艮䔍實輝光是以能日新其/徳而為畜之大也以卦變言此卦自需而来九五而上)
(以卦體言六五尊而尚之以卦德言又能止徤皆非大/正不能故其占為利正而不家食吉也又六五下應於)
(乾為應乎天故其占又為利渉大川/也不家食謂食禄於朝不食於家也)𥘉九有厲利已(乾/之)
(三陽為艮所止故内外之卦各取其義𥘉九/為六四所止故其占徃則有危而利於止也)九二輿說
輹(九二亦為六五所畜以其處中/故能自止而不進有此象也)九三良馬逐利艱貞
日閑輿衛利有攸徃(三以陽居徤極上以陽居畜極而/通之時也又皆陽爻故不相畜而)
(俱進有良馬逐之象焉然過剛鋭進故其占必/戒以艱貞閑習乃利於有往也日為日月之日)六四童
牛之牿元吉(童者未角之稱牿施横木於牛角以防其/觸詩所謂福衡者也止之於未角之時為)
(力則易大善之吉也故其象占如此/學記曰禁於未𤼵之謂豫止此意也)六五豶豕之牙吉
(陽已進而止之不若𥘉之易矣然以柔居中而當尊位/是以得其機㑹而可制故其象如此占雖吉而不言元)
(也/)上九何天之衢亨(何天之衢言何其通逹之甚也畜/極而通豁逹无礙故其象占如此)
䷚(震下/艮上)頥貞吉觀頥自求口實(頥口旁也口食物以/自飬故為飬義為卦)
(上下二陽内含四隂外實内虚上止下動為頥之象養/之義貞吉者占者得正則吉觀頥謂觀其所養之道自)
(求口實謂觀其所以餋/身之術皆得正則吉也)𥘉九舍爾靈龜觀我朶頥凶(靈/龜)
(不食之物朶垂也朶頥欲食之貎𥘉九陽剛在下足以/不食乃上應六四之隂而動於欲凶之道也故其象占)
(如/比)六二顛頥拂經于丘頥征凶(求飬於物則顛倒而違/於常理求養於上則徃)
(而得凶丘土之/髙者上之象也)六三拂頥貞凶十年勿用元攸利(隂柔/不中)
(正以處動極拂於頥矣既拂於/頥雖正亦凶故其象占如此)六四顛頥吉虎視耽耽
其欲逐逐无咎(柔居上而得止所應又止而頼其飬以/施於下故雖顛而吉虎視耽耽下而専)
(也其欲逐逐求而繼也/又能如是則无咎矣)六五拂經居貞吉不可渉大川
(六五隂柔不正居尊位而不能養/人反頼上九之飬故其象占如此)上九由頥厲吉利渉
大川(六五頼上九之飬以飬人是物由上九以飬/也位髙任重故厲而吉陽剛在上故利涉川)
䷛(巽下/兊上)天過棟撓利有攸徃亨(大陽也四陽居中過/盛故為大過上下二)
(隂不勝其重故有棟橈之象又以四陽雖過而二五/得中内巽外說有可行之道故利有所徃而得亨也)初
六藉用白茅无咎(當大過之時以隂柔居巽下過於畏/憤而无咎者也故其象占如此白茅)
(物之/㓗者)九二枯楊生稊老夫得其女妻无不利(陽過之始/而比𥘉隂)
(故其象占如此稊根也榮於下者也榮於下則生/於上矣夫雖老而得女妻猶能成生育之功也)九三
棟橈凶(三四二爻居卦之中棟之象也九三/以剛居剛不勝其重故象橈而占凶)九四棟隆
吉有它吝(以陽居隂過而不過故其象隆而占吉然下/應𥘉六以柔濟之則過於柔矣故又戒以有)
(它則/吝也)九五枯楊生華老婦得其士夫无咎无譽(九五陽/過之極)
(又比過極之隂故/其象占皆與二反)上六過渉滅頂凶无咎(處過極之地/才弱不足以)
(濟然於義為无咎矣蓋殺身/成仁之事故其象占如此)
䷜(坎下/坎上)習坎有孚維心亨行有尚(習重習也坎險䧟/也其象為水陽䧟)
(隂中外虚而中實也此卦上下皆坎是為重險中實為/有孚心亨之象以是而行必有功矣故其𧰼占如此)
初六習坎入于坎窞凶(以隂柔居重險之下其/䧟益深故其象占如此)九二坎
有險求小得(處重險之中未能自出故為有險之象/然剛而得中故其占可以求小得也)六
三來之坎坎險且枕入于坎窞勿用(以隂柔不中正而/履重險之間来徃)
(皆險前險而後枕其䧟益深不可用/也故其象占如此枕倚着未安之意)六四樽酒簋貳用
缶納約自牖終无咎(晁氏云先儒讀樽酒簋為一句貳/用缶為一句今從之貳益之也周)
(禮大祭三貳弟子職左執虛豆右執挟匕周旋而貳是/也九五尊位六四近之在險之時剛柔相際故有但用)
(薄禮益以誠心進結自牖之象牖非所由之正而室/之所以受明也始雖艱阻終得无咎故其占如此)九
五坎不盈祗旣平无咎(九五雖在坎中然以陽剛中正/居尊位而時亦将出矣故其象)
(如/此)上六係用徽纆寘于叢棘三歳不得凶(以隂柔居險/極故其象占)
(如/此)
䷝(離下/離上)離利貞亨畜牝牛吉(離麗也隂麗於陽其象/為火體隂而用陽也物)
(之所麗貴乎得正牝牛柔順之物故/占者能正則亨而畜牝牛則吉也)初九履錯然敬之
无咎(以剛居下而處明體志欲上進故有履錯/然之象敬之則元咎矣戒占者冝如是也)六二黃
離元吉(黃中色柔麗乎中而得/其正故其象占如此)九三日昊之離不鼓缶
而歌則大耋之嗟凶(重離之間前明将盡故有日昊之/象不安常以自樂則不能自處而)
(凶戒占者/冝如是也)九四突如其來如焚如死如棄如(後明將繼/之時而九)
(四以剛廹之/故其𧰼如此)六五出涕沱若戚嗟若吉(以隂居尊柔麗/乎中然不得其)
(正而廹於上下之陽故憂懼如/此然後得吉戒占者冝如是也)上九王用出征有嘉折
首獲匪其醜无咎(剛明及逺威振而刑不濫无/咎之道也故其象占如此)
　
　原本周易本義卷一
欽定四庫全書
　原本周易本義卷二
　　　　　　　　　　　　宋　未熹　撰
　　周易下經
䷞(艮下/兑上)咸亨利貞取女吉(咸交感也兊柔在上艮剛/在下而交相感應又艮止)
(則感之專兑說則應之至又艮以少男下於兑之少女/男先於女得男女之正婚姻之時故其卦為咸其占亨)
(而利正取女則吉蓋感有必通之理/然不以正則失其亨而所為皆凶矣)初六咸其拇(拇足/大指)
(也咸以人身取象感於最下咸拇之象也感之尚淺欲不/進未能故不言吉凶此卦雖主於感然六爻皆宜静而)
(冝動/也)六二咸其腓凶居吉(腓足肚也欲行則先自動躁/妄而不能固守故其二當其)
(處又隂柔不能固守故其取𧰼然有中正/之德能居其所故其占動凶而静吉也)九三咸其股
執其隨徃吝(股隨足而動不能自專者也執者主當持/守之意下二爻皆欲動者三亦不能自守)
(而隨之徃則吝矣/故其象占如此)九四貞吉悔亡憧憧徃來朋從爾思
(九四居股之上脢之下又當三陽之中心之𧰼咸之主/也心之感物當正而固乃得其理今九四乃以陽居隂)
(為失其正而不能固故因占設戒以為能正而固則吉/而悔亡若憧憧徃來不能正固而累於私感則但其朋)
(𩔖從之不復/能及逺矣)九五咸其脢无悔(脢背肉在心上而相背/不能感物而无私係九)
(五適當其處故取其𧰼而戒占者以能/如是則雖不能感物而亦可以无悔也)上六咸其輔頰
舌(輔頰舌皆所以言者而在身之上上六以隂居説其/之處感之極感人以言而無其實又兊為口舌故)
(如此凶/咎可知)
䷟(巽下/震上)怕亨尤咎利貞利有攸徃(怕常久也為卦震/剛在上巽柔在下)
(震雷巽風二物相與巽順震動為巽而動二體六爻隂/陽相應四者皆理之常故為怕其占為能久於其道則)
(亨而无咎然又必利於守正則乃/為得所常之道而利有所徃也)初六浚怕貞凶无攸
利(𥘉與四為正應理之常也然𥘉居下兩在𥘉未可以/深有所求四震體而陽性上而不下又為二三所隔)
(應初之意異乎常矣𥘉之柔暗不能度𫝑又以隂居巽/下為巽之主其性務入故深以常理求之浚恒之𧰼也)
(占者如此則雖正/亦凶而无所利矣)九二悔亡(以陽居隂本當有悔/以其久中故得亡也)九三
不恒其德或承之羞貞吝(位雖得正然過剛不中志從恒/於上不能久於其所故為不)
(其徳或承之羞之象或者不知其何人之辭承奉也言/人皆德奉而進之不知其所自來也貞吝者正而不恒)
(為可羞吝申/戒占者之辭)九四田无禽(以陽居隂久非其位故為此/象占者田无所獲而凡事亦)
(不得其/所求也)六五怕其德貞婦人吉夫子凶(以柔中而應剛/中常久不易正)
(而固矣然乃婦人之道非大/子之冝也故其𧰼占如此)上六振怕凶(振者動之速/也上六居恒)
(之極處震之終恒極則不常震終則過動又隂柔不能/固守居上非其所安故又振怕之象而其占則凶也)
䷠(艮下/乾上)遯亨小利貞(遯退避也為卦二隂浸長陽當/退避故為遯六月之卦也陽雖)
(當遯然九五當位而下有六二之應若猶可以有為但/二隂浸長於下則其𫝑不可以不遯故其占為君子能)
(遯則身雖退而道亨小人則利以守正不可以浸長之/故而遂侵廹於陽也小謂隂柔小人也此卦之義與否)
(之𥘉二两/爻相𩔖)初六遯尾厲勿用有攸徃(遯而在後尾之𧰼/危之道也占者不)
(可以有所徃但晦/處靜俟可免災耳)六二執之用黄牛之革莫之勝説(以/中)
(順自守人莫能觧必遯之/志也占者固守亦當如是)九三係遯有疾厲畜臣妾吉
(下比二隂當遯而有所係之象有疾而危之道也然以/畜臣妾則吉蓋君子之於小人惟臣妾則不必其賢而)
(可畜耳故/其占如此)九四好遯君子吉小人否(下應𥘉六而乾體/剛健有情好而能)
(絶之以遯之象也惟自克之君子能之而/小人不能故占者君子則吉而小人否也)九五嘉遯貞
吉(陽剛中正下應九二亦柔順而中正遯/之嘉美者也占者如是而正則吉矣)上九肥遯无
不利(以剛陽居卦外下无係應遯之逺而處之裕/者也故其象占如此肥者寛裕自得之意)
䷡(乾下/震上)大壯利貞(大謂陽也四陽盛長故為大壯二/月之卦也陽壯則占者吉亨不假)
(言但利在/正固而巳)初九壯于趾征凶有孚(趾在下而進動之物/也剛陽處下而當壯)
(時壯于進者也故有此𧰼居下而/壯于進其凶必矣故其占又如此)九二貞吉(以陽居隂/巳不得其)
(正矣然所處得中則猶可因以不失其正故/戒占者使因中以求正然後可以得吉也)九三小人用
壯君子用罔貞厲羝羊觸藩羸其角(過剛不中當壯/之時是小人用)
(壯而君子則用罔也罔无也視有如无君子之過於勇/者也如此則雖正亦危矣羝羊剛壯喜觸之物藩籬也)
(羸困也貞厲/占其象如此)之九四貞吉悔亡藩決不羸壯于大輿之輹
(貞吉悔亡與咸九四同占藩決不羸承上文而言也決/開也三前有四猶有藩焉四前三隂則藩決矣壯于大)
(輿之輹亦可進之𧰼也以陽/居隂不極其剛故其𧰼如此)六五喪羊于易无悔(卦體/似兑)
(有羊象焉外柔而内剛者也獨六五以柔居中不能抵/觸雖失其壯然亦无所悔矣故其𧰼占如此易容易之)
(意言忽然不覺其亡也或作疆/埸之埸亦通漢食貨志埸作易)上六羝羊觸藩不能退
不能遂无攸利艱則吉(壯終動極故觸藩而不能退然/其質本柔故又不能遂其進也)
(其占可知然猶幸其不剛故/能艱以處則尚可以得吉也)
䷢(坤下/離上)晉康侯用錫馬蕃庶晝三日接(晉進也康侯/安國之侯也)
(錫馬蕃庶晝三日接多多受大賜顯𬒳親禮也蓋其為/卦上離下坤有日出地上之𧰼順而麗乎大明之德又)
(其變自觀而來為六四之柔進而上行以/至於占者有是三者則亦當有是寵也)初六晉如摧
如貞吉罔孚裕无咎(以隂居下不中正正欲進見摧之為/象占者如是而能守正則吉設不)
(人所信亦當處以/寛裕則无咎也)六二晉如愁如貞吉受兹介福于其
王母(六二中正上無應援故欲進而愁占者如是而能/守正則吉而受福于王母也王母指六五蓋亨妣)
(妣之吉占而凡以隂/居尊者皆其𩔖也)六三衆允悔亡(三不中正冝有悔/者以其與下二隂)
(皆欲上進是以為/衆所信而悔亡也)九四晉如鼫䑕貞厲(不中不正以竊/髙位貪而畏人)
(蓋危道也故為鼫䑕之𧰼/占者如是雖正亦危也)六五悔亡得失勿恤徃吉无
不利(以隂居陽冝有悔矣以大明在上而下皆順從故/占者得之則其悔亡又一切去其計功謀利之心)
(則徃吉而无不利也然亦/必有其德乃應其占耳)上九晉其角維用伐邑厲吉
无咎貞吝(角剛而居上上九剛進之極有其象矣占者/得之而以伐其私邑則雖危而吉且无咎然)
(以極剛治小邑雖/得其正亦可吝矣)
䷣(離下/坤上)明夷利艱貞(夷傷也為卦下離上坤日入地/中明而見傷之𧰼故為明夷又)
(其上六為暗之主六五近之故占者/利于艱難以守正而自晦其眀也)𥘉九眀夷于飛垂其翼
君子于行三日不食有攸徃主人有言(飛而垂翼見/傷之象占者)
(行而不食所如不合時/義當然不得而避也)六二明夷夷于左股用拯馬壯
吉(傷而未切救之速則/免矣故其象占如此)九三明夷于南狩得其大首不
可疾貞(以剛居剛又在明體之上而屈於至闇之下正/與上六闇主為應故有向明除害得其首惡之)
(象然不可以亟也故有不可疾貞之戒成湯起於夏/臺文王興於羑里正合此爻之義而小事亦有然者)六
四入于左腹獲明夷之心于出門庭(此爻之義未詳竊/疑左腹者幽隱之)
(處獲明夷之心于出門庭者得意於逺去之義言筮而/得此者其自處當如是也蓋離體為至明之德坤體為)
(至闇之地下三爻明在暗外故隨其逺近高下而處之/不同六四以柔正居闇地而尚淺故猶可以得意於逺)
(去五以柔中居暗地而巳廹故為内難正志以晦其明/之象上則極乎暗矣故為自傷其明以至於暗而又足)
(以傷人之明蓋下五爻皆為/君子獨上一爻為暗君也)六五箕子之明夷利貞(居/至)
(闇之地近至闇之君而能正其志箕/子之象也貞之至也利貞以戒占者)上六不明悔初登
于天後入于地(以隂居坤之極不明其德以至於晦始/則處高位以傷人之明終必至於自傷)
(而墜厥命故其象如/此而占亦在其中矣)
䷤(離下/巽上)家人利女貞(家人者一家之人卦之九五六/二外内各得其正故為家人利)
(女貞者欲先正乎内也/内正則外无不正矣)初九閑有家悔亡(𥘉九以剛陽/處有家之始)
(能防閑之其悔亡矣/戒占者當如是也)六二无攸遂在中饋貞吉(六二柔/順中正)
(女之正位乎内者/也故其象占如此)九三家人嗃嗃悔厲吉婦子嘻嘻終
吝(以剛居剛而不中過乎剛者也故有嗃嗃嚴厲之𧰼/如是則雖有悔厲而吉也嘻嘻者嗃嗃之反吝之道)
(也占者各以其德/為應故两言之)六四富家大吉(陽主義隂主利以隂/居隂而在上位能冨)
(其家/者也)九五王假有家勿恤吉(假至也如假于太廟之假/有家言言有國也九五剛)
(徤中正下應六二之柔順中正王者以是至于其家則/勿用憂恤而吉可必矣蓋聘納后妃之吉占而凡有是)
(德者遇之/皆吉也)上九有孚威如終吉(上九以剛居上在卦之/終故言正家久逺之道)
(占者必有誠信/嚴威則終吉也)
䷥(兊下/離上)睽小事吉(睽乖異也為卦上火下澤性相違/異中女少女志不同歸故為睽然)
(以卦德言之内説而外明以卦變言之則自離來者柔/進居三自中孚來者柔進居五自家人來者兼之以卦)
(體言之則五六得中而下應九二之剛是/以其占不可大事而小事尚有吉之道也)初九悔亡喪
馬勿逐自復見惡人无咎(上无正應有悔也而居睽之/時同德相應其悔亡矣故有)
(喪馬勿逐而自復之𧰼然亦必見惡人/然亦可以辟咎如孔子之於陽貨也)九二遇主于巷
无咎(二五隂陽正應居睽之始乖戻不合必委曲/相求而得㑹遇乃為无咎故其𧰼占如此)六三
見輿曵其牛掣其人天且劓无初有終(六三上九正應/而三居二陽之)
(間後為二所曵前為四所掣而當睽之睽上九猜狠方/深故又有髠劓之傷然邪不勝正終必得合故其象占)
(如/此)九四睽孤遇元夫交孚厲无咎(睽孤謂无應遇元夫/謂得初九交孚謂同)
(德相信然當睽時故必危厲/乃得无咎占者亦如是也)六五悔亡厥宗噬膚徃何
咎(以隂居陽悔也居中得應故能亡之厥宗指九二/噬膚言易合六五有柔中之德故其𧰼占如是)上
九睽孤見豕負塗載鬼一車先張之弧後説之弧匪㓂
㛰媾徃遇雨則吉(睽孤謂六三為二陽所制而已以剛/處明極睽極之地又自猜狠而乖離)
(也見豕負塗見其汚也載鬼一車以无為有也張弧欲/射之也説弧疑稍釋也匪㓂㛰媾知其非㓂而實親也)
(徃遇雨則吉疑盡釋而睽合也上九/之與六三先睽後合故其𧰼占如此)
䷷(艮下/坎上)蹇利西南不利東北利見大人貞吉(蹇難也/足不能)
(進行之難也為卦艮下坎上見險而止故為蹇西南平/易東北險阻又艮方也方在蹇中不宜走險又卦自小)
(過而來陽進則徃居五而得中退則入於艮而不進故/其占曰利西南不利東北當蹇之時必見大人然後可)
(以濟難又必守正然後得吉而卦之九五剛健中正有/大人之𧰼自二以上五爻皆得正位則又貞之義也故)
(其占又曰利見大人貞吉蓋見險者貴於能止而/又不可終於止處險者利於進而不可失其正也)初六
徃蹇來譽(徃遇險/未得譽)六二王臣蹇蹇匪躬之故(柔順中正/正應在上)
(而在險中故蹇而又蹇以求濟之非以其身之故也不/言吉凶者占者但當鞠躬盡力而已至於成敗利鈍則)
(非所/論也)九三徃蹇來反(反就二隂/得其所安)六四徃蹇來連(連於九/三合力)
(以/濟)九五大蹇朋來(大蹇者非常之蹇九五居尊而冇剛/健中正之德必有朋來五助之者占)
(者有是德則/有是助矣)上六徃蹇來碩吉利見大人(已在卦極徃/无所之益以)
(蹇耳來就九五與之濟蹇則有碩大/之功大人指九五曉占者冝如是也)
䷧(坎下/震上)解利西南无所徃其來復吉有攸徃夙吉(解/難)
(之散也居險能動則出於險之外矣觧之𧰼也難之既/解利於平易安静不欲久為煩擾且其卦自升來三徃)
(居四入於坤體二居其所而又得中故利於西南平易/之地若无所徃則冝來復其所而安静若尚有所徃則)
(冝早徃早復不/可乆煩擾也)初六无咎(難既解矣以柔在下上有正/應何咎之有故其占如此)
九二田獲三狐得黄矢貞吉(此爻取象之意未詳或曰/卦凡四隂除六五君位餘)
(三隂即三狐之象也大抵此爻為卜田之吉占亦/為去邪媚而得中直之象能守其正則无不吉矣)六三
負且乗致㓂至貞吝(繫辭備矣貞吝言雖以正得之亦/可羞也唯避而去之為可免耳)
九四解而拇朋至斯孚(拇指初𥘉與四皆不得其位而/相應應之不以正者也然四陽)
(𥘉隂其𩔖不同若能解而去之/則君子之朋至而相信矣)六五君子維有解吉有
孚于小人(凡卦四隂而六五當君位與三隂同𩔖者必/解而去之則吉也孚驗也君子有解以小人)
(之退為/驗也)上六公用射凖于高墉之上獲之无不利(繫辭/傳備)
(矣/)
䷨(兊下/艮上)損有孚元吉无咎可貞利有攸徃曷之用二
簋可用享(損减省也為卦下損卦上畫之陽益上卦上/畫之隂損兊澤之深益艮山之高損下益上)
(損内益外剥民奉君之象所以為損也損所當損而有/孚信則其占當有此下四者之應矣曷之用二簋可用)
(享言當損時/則至薄无害)初九已事遄徃无咎酌損之(𥘉九當損下/益上之時上)
(應六四之隂輟所為之事而速徃以益之无咎之道也/故其𧰼占如此然居下而益上亦當斟酌其淺深也)
九二利貞征凶弗損益之(九二剛中志在自守不肯妄/進故占者利貞而征則凶也)
(弗損益之言不變其/所守乃所以益上也)六三三人行則損一人一人行則
得其友(下卦本乾而損上爻以益坤三人行而損一人/也一陽上而一隂下一人行而得其友也两相)
(與則專參則雜而亂卦有/此象故戒占者當致一也)六四損其疾使遄有喜无咎
(以𥘉九之陽剛益已而損其隂柔之/蒺惟速則善戒占者如是則无咎也)六五或益之十朋
之龜弗克違元吉(柔順虛中以居尊位當損之時受天/下之益者也两龜為朋十朋之龜大)
(寳也或以此益之而不能辭其吉/可知占者有是德則獲其應也)上九弗損益之无咎
貞吉利有攸徃得臣无家(上九當損下益上之時居卦/之上受益之極而欲自損以)
(益人然居上而益下有所謂恵而不費不待損已然後/可以益人也能如是則无咎然亦必以正則吉而利有)
(所徃惠而不費其惠廣/矣故又曰得臣无家)
䷩(震下/巽上)益利有攸徃利渉大川(益増益也為卦損上/卦初畫之陽益下卦)
(初畫之隂自上卦而下於下卦之下故為益卦之九五/六二皆得中正下震上巽皆木之𧰼故其占利有所徃)
(而利渉/大川也)初九利用為大作无吉无咎(𥘉雖居下然當益下/之時受上之益者)
(也不可徒然无所報効故利用/為大作必元吉然後得无咎)六二或益之十朋之龜弗
克違永貞吉王用享于帝吉(六二當益下之時虛中處/下故其𧰼占與損九五同)
(然爻位皆隂故以永貞為戒以其居/下而受上之益故又為卜郊之吉占)六三益之用凶事
无咎有孚中行告公用圭(六三隂柔不中不正不當得/益者也然當益下之時居下)
(之上故有益之以凶事者蓋警戒震動乃所以益之也/占者如此然後可以无咎又戒以有孚中行而告公用)
(圭也用圭/所以通信)六四中行告公從利用為依遷國(三四皆不/得中故皆)
(以中行為戒此言以益下為心而合於中行則告公而/見從矣傳曰周之東遷晉鄭焉依蓋古者遷國以益下)
(必有所依然後能立此/爻又為遷國之吉占也)九五有孚惠心勿問元吉有孚
惠我德(上有信以恵於下則下亦有信/以惠于上矣不問而元吉可知)上九莫益之或
擊之立心勿怕凶(以陽居益之極求益不已故莫/益而或擊之立心勿怕戒之也)
䷪(乾下/兊上)夬揚于王庭孚號有厲告自邑不利即戎利
有攸徃(夬決也陽決隂也三月之卦也以五陽去一隂/決之而已然其決之也必正名其罪而盡誠以)
(呼號其衆相與合力然亦尚有危厲不可安肆又當先/治其私而不可專尚威武則利有所徃也皆戒之之辭)
初九壯于前趾徃不勝為咎(前猶進也當決之時居下/任壯不勝冝矣故其象占)
(如/此)九二惕號莫夜有戎勿恤(九二當決之時剛而居柔/又得中道故能憂惕號呼)
(以自戒備而莫夜/有戎亦可无患也)九三壯于頄有凶君子夬夬獨行遇
雨若濡有愠无咎(頄顴也九三當夬之時以剛而過乎/中是欲決小人而剛壯見于靣目也)
(如是則有凶道矣然在衆陽之中獨與上六為應若能/果決其決不係私愛則雖合于上六如獨行遇雨至於)
(若濡而為君子所愠然終必能決去小人/而无所咎也温嶠之與王敦其事𩔖此)九四臀无膚
其行次且牽羊悔亡聞言不信(以陽居隂不中不正居/則不安行則不進若不)
(與衆陽競進而安出其後則可以亡其悔然當決之時/志在上進必不能也占者聞言而信則轉凶而吉矣牽)
(羊者當其前則不進縱之使/前而隨其後則可以行矣)九五莧陸夬夬中行无咎
(莧陸今馬齒莧感隂氣之多者九五當決之時為決之/主而切近上六之隂如莧陸然若決而決之而又不為)
(過暴合於中行則无咎/矣戒占者當如是也)上六无號終有凶(隂柔小人居/窮極之時黨)
(𩔖已盡无所號呼終必有凶也占者/有君子之德則其敵當之不然反是)
䷫(巽下/乾上)姤女壯勿用取女(姤遇也決盡則為純乾四/月之卦至姤然後一隂可)
(見而為五月之卦以其本非所望而卒然値之如不期/而遇者故為遇遇已非正又一隂而遇五陽則女徳不)
(貞而壯之甚也取以自配/必害乎陽故其象占如此)初六繫于金柅貞吉有攸徃
見凶羸豕孚蹢躅(柅所以止車以金為之其剛可知一/隂始生静正則吉徃進則凶故以二)
(義戒小人使不害於君子則有吉而无凶然其𫝑/不可止也故以羸豕蹢躅曉君子使深為之備云)九二
包有魚无咎不利賓(魚隂物二與𥘉遇為包有魚之象/然制之在已故猶可以无咎若不)
(制而使遇於衆則其為/害廣矣故其𧰼占如此)九三臀无膚其行次且厲无大
咎(九三過剛不中下不遇於𥘉上无應於上居則不安/行則不進故其𧰼占如此然既无所遇則无隂邪之)
(傷故雖危厲/而无大咎也)九四包无魚起凶(𥘉六正應已遇於二而/不及於已故其𧰼占如)
(此/)九五以杞包𤓰含章有隕自天(𤓰隂物之在下者甘/美而善滑杞高大堅)
(實之木也五以剛陽中正主卦於上而下防始生必潰/之隂其𧰼如此然隂陽迭勝時運之常若能含晦章美)
(靜以制之則可以回造化矣有/隕自天本无而倐有之𧰼也)上九姤其角吝无咎(角/剛)
(乎上者也上九以剛居上而无位/不得其遇故其𧰼占與九三𩔖)
䷬(坤下/兊上)萃亨王假有廟利見大人亨利貞用大牲吉
利有攸徃(萃聚也坤順兊説九五剛中而二應之又為/澤上於地萬物萃聚之象故為萃亨字衍文)
(王假有廟言王者可以至乎宗廟之中王者卜祭之吉/占也祭義曰公假于太廟是也廟所以聚祖考之精神)
(又人必能聚已之精神則可以至于廟而承相考也物/既聚則必見大人而後可以得亨然又必利於正所聚)
(不正則亦不能亨也大牲必聚而後有/聚則可以有所徃皆占吉而有戒之辭)初六有孚不終
乃亂乃萃若號一握為笑勿恤徃无咎(𥘉六上應九四/而隔於二隂當)
(萃之時不能自守是有孚而不終志亂而妄聚也若呼/號正應則衆以為笑但勿恤而徃從正應則无咎矣戒)
(占者當/如是也)六二引吉无咎孚乃利用禴(二應五而雜於二/隂之間必牽引以)
(萃乃吉而无咎又二中正柔順虛中以上應九五剛健/中正誠實而下交故卜祭者有其孚誠則雖薄物亦可)
(以祭/矣)六三萃如嗟如无攸利徃无咎小吝(六三隂柔不/中不正上无)
(應與欲求萃於近而不得故嗟如而无所利惟徃從於上/可以无咎然不得其萃困然後徃復得隂極无位之爻)
(亦小可羞矣戒占者當近於不正之/强援而逺結正應之窮交則无咎也)九四大吉无咎(上/比)
(九五下比衆隂得其萃矣然以陽居隂/不正故戒占者必大吉然後得无咎也)九五萃有位无
咎匪孚元永貞悔亡(九五剛陽中正當萃之時而居尊/固无咎矣若有未信則亦修其元)
(永貞之德而悔亡矣/戒占者當如是也)上六齎咨涕洟无咎(處萃之終隂/柔无位求萃)
(不得故戒占者必如/是然後可以无咎也)
䷭(巽下/坤上)升元亨用見大人勿恤南征吉(升進也上也/卦自解來柔)
(上居四内巽外順九二剛中而五/應之是以其占如此南征前進也)初六允升大吉(𥘉以/柔順)
(居下巽之主也當升之時巽於二/陽占者如之則信能升而大吉矣)九二孚乃利用禴无
咎(義見/萃卦)九三升虛邑(陽實隂虛而坤有國邑之𧰼九三/以陽剛當升時而進臨於坤故其)
(象占/如此)六四王用亨于岐山吉无咎(義見/隨卦)六五貞吉升階
(以隂居啺當升而居尊位必能正固/則可以得吉而升階矣階升之易者)上六𠖇升利于不息
之貞(以隂居升極昬𠖇不已者也占者遇此无適而利/但可反其不已於外之心施之於不息之正而已)
䷮(坎下/兊上)困亨貞大人吉无咎有言不信(因者窮而不/能自振之義)
(坎剛為兊柔所揜九二為二隂所揜四五為上六所揜/所以為困坎險兊説處險而説是身雖困而道則亨也)
(二五剛中又有大人之象占者處困能亨則得其正矣/非大人其孰能之故曰貞又曰大人者明不正之小人)
(不能當也有言不信又戒以當/務晦黙不可尚口益取窮困)初六臀困于株木入于
幽谷三嵗不覿(臀物之底也困于株木傷而不能安也/𥘉六以隂柔處困之底居暗之甚故其)
(𧰼占/如此)九二困于酒食朱紱方來利用亨祀征凶无咎(困/于)
(酒食厭飫若惱之意酒食人之所欲然醉飽過冝則是/反為所困矣朱紱方來上應之也九二有剛中之德以)
(處困時雖无凶害而反困于得其所欲之多故其象如/此而其占利于亨祀若征行則非其時故凶而於義為)
(无咎/也)六三困于石據于蒺藜入于其宫不見其妻凶(隂/柔)
(而不中正故有此𧰼二其占則凶石指四蒺藜/指二宫謂三而妻則六也其義則繫辭備矣)九四來
徐徐困于金車吝有終(𥘉六九四之正應九四處位不/當不能濟物而𥘉六方困於下)
(又為九二所隔故其象如此然邪不勝正故其占雖為/可吝而必有終也金車謂九二𧰼未詳疑坎有輪象也)
九五劓刖困于赤紱乃徐有説利用祭祀(劓刖傷於上/下下既傷則)
(赤紱无所用而反為困矣九五當困之時上為隂揜下/則乗剛故有此𧰼然剛中而説體故能遲久而有説也)
(占其象中又利/祭祀久當獲福)上六困于葛藟于臲卼曰動悔有悔征
吉(以隂柔處困極故有困于葛藟于臲卼曰動悔之𧰼/然物窮則變故其占曰若能有悔則可以征而吉矣)
䷯(巽下/坎上)井改邑不改井无喪无得徃來井井汔至亦
未繘井羸其瓶凶(井者穴地出水之處以巽入乎坎水/之下而上出其水故為井改邑不改)
(井故无喪无得而徃者來者皆井其井也汔幾也繘綆/也羸敗也汲井幾至未盡綆而敗其瓶則凶也其占為)
(事仍舊无得喪而又當/敬勉不可幾成而敗也)初六井泥不食舊井无禽(井以/陽剛)
(為泉上出為功初六以隂居下故為此象蓋井/不泉而泥則人所不食而禽鳥亦莫之頋矣)九二井
谷射鮒甕敝漏(九二剛中有泉之象然上无正應/下比𥘉六功不上行故其𧰼如此)九三
井渫不食為我心惻可用汲王明並受其福(渫不停汚/也井渫不)
(食而使人心惻可用汲矣王明則汲井以及物而施者/受者並受其福也九三以陽居陽在下之上而未為時)
(用故其象/占如此)六四井甃无咎(以六居四雖得其正然隂柔/不泉則但能修治而无及物)
(之功故其象為井甃而占則无咎占者能自/修治則雖无及物之功而亦可以无咎矣)九五井冽
寒泉食(洌潔也陽剛中正功及於物故為/此象占者有其德則契其象也)上六井収勿
幕有孚元吉(収汲取也晁氏云収轆轤収繘者也亦通/幕蔽覆也有孚謂其出有原而不窮也井)
(以上出為功而兊口不揜故上六雖非陽剛而/其象如此然占者應之則必有孚乃元吉也)
䷰(離下/兊上)革已日乃孚元亨利貞悔亡(革變革也兊澤/上在離火在下)
(火然則水乾水決則火滅中少二女合為一卦而少上/中下志不相得故其卦為革也變革之初人朱之信故)
(必巳日而後信又以其内有文明之德而外有和説之/氣故其占為有所更革皆大亨而得其正所革皆當而)
(所革之悔亡也一有不正則其/所革不信不通而反有悔矣)初九鞏用黄牛之革(雖/當)
(革時居𥘉无應未可有為故為此象鞏固也黄中色牛/順物革所以固物亦取卦名而義不同也其占為當堅)
(確固守而不可以有為聖/人之於變革其謹如此)六二已日乃革之征吉无咎
(六二柔順中正而為文明之主有應於上於是可以革/矣然必巳日然後革之則征吉而无咎戒占者猶未可)
(遽變/也)九三征凶貞厲革言三就有孚(過剛不中居離之/極躁動於革者也)
(故其占有征凶貞厲之戒然其時則當革/故至於革言三就則亦有孚而可革也)九四悔亡有
孚改命吉(以陽居隂故有悔然卦已過中水火之際乃/革之時而剛柔不偏又革之用也是以悔亡)
(然又必有孚然後革乃可獲吉明占者有其/德而當其時又必有信乃悔亡而得吉也)九五大人
虎變未占有孚(虎大入之象變謂希革而毛毨也在大/人則自新新民之極順天應人之時也)
(九五以陽剛中正為革之主故有此象占而得此則有/此應然亦必自其未占之時人已信其如此乃足以當)
(之/耳)上六君子豹變小人革靣征凶居貞吉(革道已成君/子如豹之變)
(小人亦革靣以聽從矣不可以徃而居正則吉變革之/事非得巳者不可以過而上六之才亦不可有行也故)
(占者/如之)
䷱(巽下/離上)鼎元吉亨(鼎亨飪之器為卦下隂為足二三/四陽為腹五隂為耳上陽為鉉有)
(鼎之象又以巽木入離火而致亨飪鼎之用也故其卦/為鼎下巽巽也上離為目而五為耳有内巽順而外聰)
(明之象卦自巽來隂進居五而下應/九二之爻故其占曰元亨吉衍文也)初六鼎顛趾利出
否得妾以其子无咎(居鼎之下鼎趾之𧰼也上應九四/則顛矣然當卦初鼎未有實而舊)
(有否惡之積焉因其顛而出之則為利矣得妾而因得/其子亦由是也此爻之象如此而其占无咎蓋因敗以)
(為功因賤/以致貴也)九二鼎有實我仇有疾不我能即吉(以剛居/中鼎有)
(實之象也我仇謂初隂陽相求而非正則相䧟於惡而/為仇矣二能以剛中自守則𥘉雖近不能以就之是以)
(其象如此而其占/為如是則吉也)九三鼎耳革其行塞雉膏不食方
雨虧悔終吉(以陽居鼎腹之中本有美實者也然以過/剛失中越五應上又居下之極為變革之)
(時故為鼎耳方革而不可居移雖承上卦文明之腴有/雉膏之美而不得以為人之食然以陽居陽為得其正)
(茍能自守則隂陽將和而失其悔矣/占者如是則𥘉雖不利而終得吉也)九四鼎折足覆公
餗其形渥凶(晁氏曰形渥諸本作刑剭謂重刑也今從/之九四居上任重者也而下應𥘉六之隂)
(則不勝其任矣故其/象如此而其占凶也)六五鼎黄耳金鉉利貞(五於象為/耳而有中)
(德故云黄耳金堅剛之物鉉貫耳以舉鼎者也五虛中/以應九二之堅剛故其象如此而其占則利在貞固而)
(已或曰金鉉以上/九而言更詳之)上九鼎玉鉉大吉无不利(上以象為/鉉而以陽)
(隂隂剛而能温故有玉鉉之象而其占/為大吉无不利蓋有是德則如其占也)
䷲(震下/震上)震亨震來虩虩笑言啞啞震驚百里不喪
匕鬯(震動也一陽始生於二隂之下震而動也其象為/雷其屬為長子震有亨道震來當震之來時也虩)
(虩恐懼驚顧之貌震驚百里以雷言匕所以舉鼎實鬯以/秬黍酒和鬰金所以灌地降神者也不喪匕鬯以長子)
(言也此卦之占為能恐懼則/致福而不失其所主之重)初九震來虩虩後笑言啞
啞吉(成震之主處震之/𥘉故其占如此)六二震來厲億喪貝躋于陵勿
逐七日得(六二乗𥘉九之剛故當震之來而危厲也億/字未詳又當喪其貨貝而升於九陵之上然)
(柔順中正足自守故不求而自獲也此爻/占具𧰼中但九陵七日之𧰼則未詳耳)六三震蘓蘓
行无𤯝(蘓蘓緩散自失之意以隂居陽當震時而居不/正是以如此占者若因懼而能行去其不正則)
(可以无/𤯝矣)九四震遂泥(以剛柔處不中不正䧟於二隂之/間不能自震也遂者无反之意泥)
(滯溺/也)六五震徃來萬億无喪有事(以六居五而處震時/无時而不危也以其)
(得中故无所喪而能有事也占/者不失其中則雖危无喪矣)上六震索索視矍矍征
凶震不于其躬于其鄰无咎㛰媾有言(以隂柔處震極/故為索索矍矍)
(之象以是而凶也必矣然能及身之時恐懼修省則可/以无咎而亦不能免於㛰媾之有言戒占者當如是也)
䷳(艮下/艮上)艮其背不獲其身行其庭不見其人无咎(艮/止)
(也一陽止於二隂之上陽自下升極上而止也其𧰼為/山取坤地而隆其上之狀亦止於背而不有其身行其)
(庭而見其人乃无咎也蓋身動物也唯背為止艮其背/則止於所當止也止於所當止則不隨身而動矣是不)
(有其身也如是則雖行於庭除有人之地而亦不見其/人矣蓋艮其背而不獲其身者止而止也行其庭而不)
(見其人者行而止也動而止也其所/而皆主夫靜焉所以得无咎也)初六艮其趾无
咎利永貞(以隂柔居艮𥘉為艮趾之象占者如之/則无咎而又以其隂柔故又戒其利永)
(貞/也)六二艮其腓不拯其隨其心不快(六二居中得/正既正其腓)
(矣三為限則腓所随也而過剛不中以止乎上二/雖中正而體柔弱不能徃而拯之是以其心不快)
(也此爻占在象/中下爻放此)九三艮其限列其夤厲薰心(限身/上下)
(之際即腰胯也夤膂也止于腓則不進而已九三/以過剛不中當限之處而艮其限則不得屈伸而)
(上下判隔如列其夤矣危/厲薰心不安之甚者也)六四艮其身无咎(以隂/居隂)
(時止而止故為艮其身/之象而占得无咎也)六五艮其輔言有序悔亡
(六五當輔之處故其象如此而/其占悔亡也悔謂以隂居陽)上九敦艮吉(以陽/剛居)
(止之極敦厚/于止者也)
䷴(艮下/巽上)漸女歸吉利貞(漸漸進也為卦止於下/而巽於上為不進之義)
(有女歸之象馬乂自二至五位皆得止/故其占為女歸吉而又戒以利貞也)𥘉六鴻漸
于干小子厲有言无咎(鴻之行有序而進有漸/干水涯也始進於下未)
(得所安而上復无應故其象如此而其占/則為小子厲雖有言而於義則无咎也)六二
鴻漸于磐飲食衎衎吉(磐大石也漸建於水進/進於磐而益安矣衎衎)
(和樂意六二柔順中止進以其漸而上/有九五之應故其象如此而占則吉也)九三鴻
漸于陸夫征不復婦孕不育凶利禦冦(鴻水/鳥也)
(水鳥陸非所安也九三過剛不中而无應故其象如此/而其占夫征則不復婦孕則不育凶莫甚焉然以其剛)
(剛也故/利禦㓂)六四鴻漸于木或得其桷无咎(鴻不木棲桷平/柯也或得平柯)
(則可以安矣六四乗剛而順巽故/其象如此占者如是則无咎也)九五鴻漸于陵婦三
歳不孕終莫之勝吉(陵髙阜也九五居尊六二正應在/下而為三四所隔然終不能奪其)
(正也故其象如此而/占者如是則吉也)上九鴻漸于陸其羽可用爲儀吉
(胡氏程氏皆云陸當作逵謂雲路也今以韻讀之良是/羽儀旄旌纛之餙也上九至髙出乎人位之外而其羽)
(毛可用以為儀篩盖雖極髙而不為/无用之象故其占為如是則吉也)
䷵(兊下/震上)歸妹征凶无攸利(婦人謂嫁曰歸妹少女以/兊以少女而從震之長男)
(而其情又為以說而動皆非正也故卦為歸妹而卦之/諸爻自二至五皆不得正三五又皆以柔乗剛故其占)
(征凶而无/所利也)初九歸妹以娣跛能履征吉(𥘉九居下而无/正應故為娣象)
(然陽剛在女子為賢正之德但為娣之賤僅能承助/其君而已故又為跛能履之象而其占則征吉也)九
二眇能視利幽人之貞(眇能視承上爻而言九二陽剛/得中女之賢也上有止應而反)
(隂柔不正乃女賢而配不良不能大成内助之功故為/眇能視之象而其占則利幽人之貞也幽人亦抱道守)
(正而不/偶者也)六三歸妹以須反歸以娣(六三隂柔而不中止/乂為説之主女之不)
(正人莫之取者也故為未得所遇者/而反歸為娣之象或曰須女之賤)九四歸妹愆期遲歸
有時(九四以陽居上體而无正應賢女不輕從/人而愆期以待所歸之象正與六三相反)六五帝
乙歸妹其君之𬒮不如其娣之袂良月幾里吉(六五柔/中居尊)
(下應九二尚德而不貴飾故為帝乙下嫁而服不盛之/象然女徳之盛无以加此故又月月幾望之𧰼而占者)
(如之則/吉也)上六女承筐无實士刲羊无血无攸利(上六以/隂柔居)
(歸妹之終而无應㛰㛰而不終者也/故其𧰼如此而於占為无所利也)
䷶(離下/震上)豐亨王假之勿憂冝日中(豐大也以明而動/盛大之𫝑也故其)
(占有亨道焉然王者盛極當衰則又有憂道焉聖人以/為徒憂無益但能守常不至於過盛則可矣故戒勿憂)
(冝日/中也)初九遇其配主雖旬尤咎徃有尚(配主謂四旬均/也謂皆陽也當)
(豐之時明動相資故𥘉九之遇/九四雖當陽剛而其占如此也)六二豐其蔀日中見斗
徃得疑疾有孚發若吉(六二居豐之時為離之主至/明也也而上應六五之柔暗)
(故為豐蔀見斗之象蔀障蔽也大其障蔽故日中而昬/也徃而從之則昬暗之至必反見疑惟在積其誠意以)
(感發之則吉戒占者宜/如是也虛中有孚之象)九三豐其沛日中見沬折其右
肱无咎(沛一作斾謂幡幔也其蔽甚於蔀矣沬小星也/三處明極而應上六雖不可用而非咎也故其)
(象占/如此)九四豐其蔀日中見斗遇其夷主吉(象與六二/周夷等夷)
(也謂𥘉九也其占為當豐而/遇暗主下就同德則吉也)六五來章有慶譽吉(質雖/柔暗)
(若能來致天下之明則有慶譽而吉矣蓋因其/柔暗而設此以開之占能如是則如其占矣)上六豐
其屋蔀其家闚其戸閴其无人三嵗不覿凶(以隂柔居/豐極處動)
(明極而反暗者也故為豐大其屋而反以自/蔽之象无人不覿亦言蔽障之深其凶甚矣)
䷷(艮下/離上)旅小亨旅貞吉(旅羇也山止於下火炎於上/為去其所止而不處之𧰼故)
(為旅以六五得中於外而順乎上下之二陽艮止而離/麗於明故其占可以小亨而能守其旅之正則吉旅非)
(常居若可茍者然道无不在故/自有其正而不可臾臾離也)初六旅𤨏𤨏斯其所取
災(當旅之時以隂柔居/下位故其𧰼占如此)六二旅即懷其資得童僕貞(即/次)
(則安懐資則裕得其童僕之正信則无欺而有頼旅之/最吉者也二有柔順中正之德故其𧰼占如此)九
三旅焚其次喪其童僕貞厲(過剛不中居下之上故其/象占如喪其童僕則不止)
(於其心矣故貞/字連下句為義)九四旅于處得其資斧我心不快(以陽/居隂)
(處上之下用柔能下故其象占如此然非正位又上/无剛陽之與下唯隂柔之應故其心有所不快也)六
五射雉一矢亡終以譽命(雉文明之物離之象也六五/柔順文明又得中道為離之)
(主故得此爻為射雉之象雖不无亡/矢之象而所喪不多終有譽命也)上九鳥焚其巢旅
人先笑後號咷喪牛于易凶(上九過剛處旅之上離之/極驕而不順凶之道也故)
(其象占/如此)
䷸(巽下/巽上)巽小亨利有攸徃利見大人(巽入也一隂伏/於二陽之下其)
(性能巽以入也其象為風亦取入義隂為主故其主為/小亨以隂從陽故又利有攸徃然必知所從乃得其正)
(故又曰利/見大人也)初六進退利武人之貞(初以隂居下為巽之/主卑巽之過故為進)
(退不果之象若以武人之正處之/則有以濟其所不及而得所宜矣)九二巽在牀下
用史巫紛若吉无咎(二以陽處隂而居下有不安/之意然當巽之時不厭其卑)
(而二又居中不至已甚故其占為能過於巽而丁/寧煩悉其辭以自道逹則可以吉而无咎亦竭誠)
(意以祭祀/之吉占也)九二頻巽吝(過剛不中居下之上非能/巽者勉為屢失吝之道也)
(故其象/占如此)六四悔亡田獲三品(隂柔無應承乗皆剛/宜有悔也而以隂居)
(隂處上之下故得悔亡而又為卜田之吉占/也三品者一為乾豆一為賓客一為充庖)九五
貞吉悔亡无不利无初有終先庚三日後庚三日
吉(九五剛健中正而居巽體故有悔以有貞而吉/也故得亡其悔而无不利有悔是无𥘉也亡之)
(是有終也庚更也事之變也先庚三日丁也後庚/三日也丁者所以丁寧於其變之前癸者所以揆)
(度於其變之後有所變更而得/此占者如是則其吉可知也)上九巽在牀下喪
其資斧貞凶(巽在牀下過於巽者也喪其資斧/失其所以斷也如是則雖正亦凶)
(矣居巽之極失其陽剛/之德故其象占如此)
䷹(兊下/兊上)兊亨利貞(兊說也一隂進乎二陽之上喜之/見乎外也其象為澤取其說萬物)
(又取坎水而塞其下流之象卦體剛中而柔外剛中故/説而亨柔外故利於正蓋說有亨道而其妄說不可以)
(不戒故其占如此又柔外故為/說亨剛中故能利正亦一義也)初九和兊吉(以陽爻居/說體而處)
(最下又无係應/故其象占如此)九二孚兊吉悔亡(剛中為孚居隂為悔/占者以孚而說則吉)
(而悔/亡矣)六三來兊凶(隂柔不中正為兊之主上無所應而/反來就二陽以求其說凶之道也)
九四商兊未寧介疾有喜(四上承九五之中正而下比/六三之柔邪故不能決而商)
(度所說未能有定然質本陽剛故能介然守正而/疾惡柔邪也如此則有喜矣象占如此為戒深矣)九五
孚于剥有厲(剥謂隂能剥陽者也九五陽則中正然當/說之時而居尊位密近上六上六隂柔為)
(說之主處說之極能妄說以剥陽者也/故其占但戒以信于上六則有危也)上六引兊(上六/成說)
(之主以隂居說之極引下二陽相與為說而不/能必其從也故九五當戒而此爻不言其吉凶)
䷺(坎下/巽上)渙亨王假有廟利涉大川利貞(渙散也為卦/下坎上㢲風)
(行水上離披解散之象故為渙其變則本自漸卦九來/居二而得中六徃居三得九之位而上同于四故其占)
(可亨又以祖考之精神既散故王者當互于廟以聚之/又以巽木坎水舟楫之象故利涉大川其曰利貞則占)
(者之深/戒也)初六用極馬壯吉(居卦之初渙之始也始渙而/拯之為力既易又有壯馬其)
(吉可知初六非有濟渙之才但/能順乎九二故具象占如此)九二渙奔其机悔亡(九/而)
(居二宜有悔也然當渙之時來而不窮能亡其/悔者也故具象占如此盖九奔而有二机也)六三渙其
躬无悔(隂柔而不中正有私于已之象也然居得陽位/志在濟時能散其私以得旡悔故其占如此大)
(率此上四爻皆因/渙以濟渙者也)六四渙其羣元吉渙有丘匪夷所思
(居隂得正上承九五當濟渙之任者也下无應與為能/散其朋黨之象占者如是則大善而吉又言能散其小)
(羣以成大羣使所散者聚而若/丘則非常人思慮之所及也)九五渙汗其大號渙王
居无咎(陽剛中正以居尊位當渙之時能散其號令與/其居積則可以濟渙而无咎矣故其象占如此)
(九五巽體有號令之象汗謂如汗之出而不反/也渙王居如陸贄所謂散小儲而成大儲之意)上九渙
其血去逖出无咎(上九以陽居渙極能出乎渙故其象/占如此血謂傷害逖當作惕與小畜)
(六四同言渙其血則/去渙其惕則出也)
䷻(兊下/坎上)節亨苦節不可貞(節有限而止也為卦下兑/上坎澤上有水其容有限)
(故為節節固自有亨道矣又其體隂陽各半而二五皆/易故其占得亨然至於太甚則苦矣故又戒以不可守)
(以為/正也)𥘉九不出户庭无咎(户庭户外之庭也陽剛得正/居節之𥘉未可以行能節而)
(止者也故其/象占如此)九二不出門庭凶(門庭門内之庭也九二/當可行之時而失剛不)
(正上尤應與知節而不/知通故其象占如此)六三不節若則嗟若无咎(隂柔/而不)
(中止以當節時非能/節者故其象占如此)六四安節亨(柔順得正上承九五/自然有節者故其象)
(占如/此)九五甘節吉徃有尚(所謂當位以節中正以/通者也故其象占如此)上六
苦節貞凶悔亡(居節之極故為若節既處過極故雖得/正而不免於凶然禮奢寕儉故雖有悔)
(而終亡/之也)
䷼(兊下/巽上)中孚豚魚吉利渉大川利貞(孚信也為卦二/隂在内四陽在)
(外而二五之陽皆得其中以一卦言之為中虛以二體/言之為中實皆孚信之象也又下説以應上上巽以順)
(下亦為孚義豚魚無知之物又木在澤上外實内虚皆/舟楫之象至信可感豚魚涉險難而不可以失其正故)
(占者能致豚魚之應則吉而/利涉大川又必利於止也)初九虞吉有它不燕(當中/孚之)
(𥘉上應六四能度其可信而信之則吉復有他焉則失/其所以度之之正而不得其所安戒占者之辭如是也)
九三鳴鶴在隂其子和之我有好爵吾與爾靡之(九二/中孚)
(之實而九五亦以中孚之實應之故有鶴鳴子和我爵/爾靡之象鶴在隂謂九居二好爵謂得中靡與縻同言)
(懿德人所好故好爵雖我之/所獨有而彼亦繫戀之也)六三得敵或鼔或罷或位
或歌(敵上九信之窮者六三隂柔不中正亦居/説極而與之為應故不能自主而象如此)六四月
幾望馬匹亡无咎(六四居隂得正位近於君為月幾望/之象馬匹謂𥘉與已為匹四乃絶之)
(而上以信於五故為馬匹亡/之象占者如是則无咎也)九五有孚攣如无咎(九五/剛徤)
(中正中孚之實而居尊位為孚之主者也/下應九二與之同德故其象占如此)上九翰音登
于天貞凶(居信之極而不知變雖得其正亦凶道也故/其象占如此雞曰翰音乃巽之象居巽之極)
(為登于天雞非登天之物而欲登/天信非所信而不知變亦猶是也)
䷽(艮下/震上)小過亨利貞可小事不可大事飛鳥遺之音
不宜上宜下大吉(小謂隂也為卦四隂在外二陽在内/隂多於陽小者過也既過於陽可以)
(亨矣然必利於守正則又不可不戒也卦之二五皆以/柔而得中故可小事三四皆以剛失位而不中故不可)
(大事卦體内實外虛如鳥之飛其聲下而不上故能致/飛鳥遺音之應則宜下而大吉亦不可大事之𩔖也)
初六飛鳥以凶(𥘉六隂柔上應九四又居過時上而不/下者也飛鳥遺音不宜上宜下故其象)
(占如此郭璞洞林占得/此者或致羽蟲之孽)六二過其祖遇其妣不及其君
遇其臣无咎(六二柔順中正進則過三四而遇六五是/過陽而反遇隂也如此則不及六五而自)
(得其分是不及君而適遇其臣也皆過而不過/守正得中之意无咎之道也故其象占如此)九三弗
過防之從或戕之凶(小過之時事毎當過然後得中九/三以剛居正衆隂所欲害者也而)
(自恃其剛不肯過為之備故其象占/如此若占者能防之則可以免矣)九四无咎弗過遇
之徃厲必戒勿用永貞(當過之時以剛處柔過乎恭矣/无咎之道也弗過遇之言弗過)
(於剛而適合其冝也徃則過矣故有厲而當戒陽性堅/剛故又戒以勿用永貞言當隨時之冝不可固守也或)
(曰勿過遇之若依六二爻例則當如此説若依九三爻/例則過遇當如過防之義未詳孰是當闕以俟知者)
六五密雲不雨自我西郊公弋取彼在穴(以隂居尊又/當隂過之時)
(不能有為而弋取六二以為助故有此象在/穴隂物也两隂相得其不能濟大事大知)上六弗遇
過之飛鳥離之凶是謂災𤯝(六以隂居動體之上處隂/過之極過之已高而甚逺)
(者也故其𧰼占如此或曰遇過恐亦/只當作過遇義同九三未知是否)
䷾(離下/坎上)既濟亨小利貞初吉終亂(既濟事之既成也/為卦水火相交各)
(得其用六爻之位各得其正故為既濟亨小當為小/亨大抵此卦及六爻占辭皆有警戒之意時當然也)初
九曵其輪濡其尾无咎(輪在下尾在後初之象也曵輪/則車不前濡尾則狐不濟既濟)
(之𥘉謹戒如是无咎之/道占者如是則无咎也)六二婦喪其茀勿逐七日得(二/以)
(文明中正之德上應九五剛陽中正之君冝得行志而/九五居既濟之時不能下賢以行其道故二有婦喪其)
(茀之象茀婦車之蔽言失其所行也然中正之道/不可終廢時過則行矣故又勿勿逐而自得之戒)九三
高宗伐其鬼方三年克之小人勿用(既濟之時以剛居/剛高宗伐鬼方之)
(象也三年克之言其久而後克戒占者不/可輕動之意小人勿用占法與師上六同)六四繻其衣
袽終日戒(既濟之時以柔居柔能預備而戒懼者也故/其象如此程子曰繻當作濡衣袽所以塞舟)
(之罅/漏)九五東鄰殺牛不如西鄰之禴祭實受其福(東陽/西隂)
(言九五居尊而時已過不如六二之在下而始得時也/又當文王與紂之事故其象占如此彖辭𥘉吉終亂亦)
(此意/也)上六濡其首厲(既濟之極險體之上而以隂柔處/之為狐涉水而濡其首之象占者)
(不戒危/之道也)
䷿(坎下/離上)未濟亨小狐汔濟濡其尾无攸利(未濟事未/成之時也)
(水火不交不相為用卦之六爻皆失其位故為未濟汔/幾也幾濟而濡尾猶未濟也占者如此何所利也哉)
初六濡其尾吝(以隂居下當未濟之𥘉未/能自進故其象占如此)九二曵其輪
貞吉(以九二應六五而居柔得中為能自止/而不進得為下之正也故其象占如此)六三未濟
征凶利渉大川(隂柔不中正居未濟之時以征則凶然/以柔乗剛將出乎坎有利涉之象故其)
(占如此盖行者可以水浮而不可/以陸走也或疑利字上當有不字)九四貞吉悔亡震用
伐鬼方三年有賞于大國(以九居四不正而有悔也能/勉而正則悔亡矣然以不正)
(之資欲勉而正非極其陽剛用力之久/不能也故為伐鬼方三年而受賞之象)六五貞吉无悔
君子之光有孚吉(以六居五亦非正也然文明之主居/中應剛虛心以求下之助故得正而)
(吉且无悔又有光輝之盛/信實而不妄咎而又吉也)上九有孚于飲酒无咎濡其
首有孚失是(以剛明居未濟之極時將可以有為而自/信自養以俟无咎之道也若縱而不反如)
(狐之渉水而濡其首則/於自信而失其義矣)
　
　
　
　
　
　
　
　
　
　
　原本周易本義卷二
欽定四庫全書
　原本周易本義卷三
　　　　　　　　　　　　宋　朱熹　撰
　　周易彖上傳
　　　(彖即文王所繫之辭上者經之上篇傳者/孔子所以釋經之辭也後凡言傳者放此)
大哉乾元萬物資始乃統天(此専以天道明乾義又析元/亨利貞為四德以發明之而)
(此一節者釋元義也大哉歎辭元大也始也乾元天德之大/始故萬物之生皆資之以為始也又為四德之首而貫乎天)
(德之始終/故曰統天)雲行雨施品物流形(釋乾之/亨也)大明終始六位時成
時乗六龍以御天(始即元也終謂貞也不終則无始不貞則无/以為元也此言聖人大明乾道之終始則見)
(卦之六位各以時成而乗此六陽/以行天道是乃聖人之元亨也)乾道變化各正性命保合大和
乃利貞(變者化之漸化者變之成物所受為性天所賦為命大和隂/陽㑹合中和之氣也各正者得於有生之𥘉保合者全於)
(巳生之後此言乾道變化无所不利而萬/物各得其性命以自全以釋利貞之義也)首出庶物萬國咸寧(聖/人)
(在上高出於物猶乾道之變化也萬國各得其所而咸/寧猶萬物之各正性命而保合大和也此言聖人之利)
(貞也蓋嘗統而論之元者物之始生亨者物之暢茂利/則向於實也貞則實之成也實之既成則其根蔕脱落)
(可復種而生矣此四德之所以循環而无端也然而四/者之間生氣流行初無間斷此元之所以包四德而統)
(天也其以聖人而言則孔子之意蓋以此卦為聖人得/天位行天道而致太平之占也雖其文義有非文王之)
(舊者然讀者各以其意求之/則並行而不悖也坤卦放此)　至哉坤元萬物資生乃
順承天(此以地道明坤之義而首言元也至極也比大/義差緩始者氣之始生者形之始順承天施地)
(之道/也)坤厚載物德合无疆含𢎞光大品物咸亨(言亨也德/合无疆謂)
(配乾/也)牝馬地類行地无疆柔順利貞君子攸行(言利貞/也馬乾)
(之象而以為地𩔖者牝隂物而馬又行地之物也行地/无疆則順而健矣柔順利貞坤之德也君子攸行人之)
(所行如坤之德也所行如/此則其占如下文所云也)先迷失道後順得常西南得
朋乃與𩔖行東北喪朋乃終有慶(陽大隂小陽得兼隂/隂不得兼陽故坤之)
(德常减於乾之半也東北雖喪/朋然反之西南則終有慶矣)安貞之吉應地无疆(安/而)
(且貞地/之德也)　屯剛柔始交而難生(以二體釋卦名義始/交謂震難生謂坎)動
乎險中大亨貞(以二體之德釋卦辭動震之為也險坎/之地也自此以下釋元亨利貞乃用文)
(王本/意)雷雨之動滿盈天造草昧宜建侯而不寧(以二體/之𧰼釋)
(卦辭雷震𧰼雨坎𧰼天造猶言天運草雜亂昩𠖇晦也/隂陽交而雷雨作雜亂𠖇晦塞乎两間天下未定名分)
(未明宜立君以統治而未可遽謂安寜之時/也不取𥘉九爻義者取義多端姑舉其一也)　蒙山下有
險險而止蒙(以卦象卦德釋/卦名有两義)蒙亨以亨行時中也匪我
求童蒙童蒙求我志應也初筮告以剛中也再三瀆瀆
則不告瀆蒙也蒙以養正聖功也(以卦體釋卦辭也九/二以可亨之道發人)
(之蒙而又得其時之中謂如下文所指之事皆以亨行/而當其可也志應者二剛明五柔暗故二不求五而五)
(求二其志自相應也以剛中者以剛而中故能告而有/節也瀆筮者二三則問者固瀆而告者亦瀆矣䝉以養)
(正乃作聖之功所/以釋利貞之義也)　需須也險在前也剛健而不陷其
義不困窮矣(此以卦德/釋卦名義)需有孚光亨貞吉位乎天位以
正中也利渉大川徃有功也(以卦體及两/𧰼釋卦辭)　訟上剛下
險險而健訟(以卦德釋/卦名義)訟有孚窒惕中吉剛來而得中
也終凶訟不可成也利見大人尚中正也不利渉大川
入于淵也(以卦變卦體/卦象釋卦辭)　師衆也貞正也能以衆正可
以王矣(此以卦體釋師貞之義以謂能左右之也則陽/在下之中而五隂皆為所以也能以衆正  王)
(者之/師矣)剛中而應行險而順以此毒天下而民從之吉又
何咎矣(又以卦體卦德釋丈人吉无咎之義剛中謂九/二應謂六五應之行險謂行危道順謂順人心)
(此非有老成之德者不能也毒害也師旅之興不無/害於天下然以其有是才德是以民悦而從之也)
比吉也(此三字/疑衍文)比輔也下順從也(此以卦體/釋卦名義)原筮元永
貞无咎以剛中也不寧方來上下應也後夫凶其道窮
也(亦以卦體釋卦辭剛/中謂五上下謂五隂)　小畜柔得位而上下應之曰
小畜(以卦體釋卦名義柔得位/指六居四上下謂五陽)健而巽剛中而志行乃
亨(以卦徳卦體而/言陽猶可亨也)密雲不雨尚徃也自我西郊施未行
也(尚徃言畜之未極/其氣猶上進也)　履柔履剛也(以二體釋/卦名義)説而應
乎乾是以履虎尾不咥人亨(以卦德/釋彖辭)剛中正履帝位而
不疚光明也(又以卦體明/之指九五也)　泰小徃大來吉亨則是天
地交而萬物通也上下交而其志同也内陽而外隂内
健而外順内君子而外小人君子道長小人道消也
否之匪人不利君子貞大徃小來則是天地不交而萬
物不通也上下不交而天下无邦也内隂而外陽内柔
而外剛内小人而外君子小人道長君子道消也　同
人柔得位得中而應乎乾曰同人(以卦體釋卦名義柔/謂六二乾謂九五)
同人曰(衍/文)同人于野亨利渉大川乾行也文明以健中
正而應君子正也唯君子為能通天下之志(以卦德卦/體釋卦辭)
(通天下之志乃為大同不然則是私/情之合而巳何以致亨而利渉哉)　大有柔得尊位
大中而上下應之曰大有(以卦體釋卦名義柔/謂六五上下謂五陽)其德剛
健而文明應乎天而時行是以元亨(以卦德卦體釋卦/辭應天指六五也)
　謙亨天道下濟而光明地道卑而上行(言謙之/必亨)天道
虧盈而益謙地道變盈而流謙鬼神害盈而福謙人道
惡盈而好謙謙尊而光卑而不可踰君子之終也(變謂/傾壊)
(流謂聚而歸之人能謙則其居尊者其德愈光/其居卑者人亦莫能過此君子所以有終也)　豫剛
應而志行順以動豫(以卦體卦德/釋卦名義)豫順以動故天地如
之而况建侯行師乎(以卦徳/釋卦辭)天地以順動故日月不過
而四時不忒聖人以順動則刑罰清而民服豫之時義
大矣哉(極言之而/贊其大也)　隨剛來而下柔動而説隨(以卦變/卦徳釋)
(卦名/義)大亨貞无咎而天下隨時(王肅本時作之今當從/之釋卦辭言能如是剛)
(天下之/所從也)隨時之義大矣哉(王肅本時字在之/字下今當從之)　蠱剛上
而柔下巽而止蠱(以卦體卦變卦德釋卦名義/蓋如此則積弊而至於蠱矣)蠱元亨
而天下治也利渉大川徃有事也先甲三日後甲三日
終則有始天行也(釋卦辭治蠱至於元亨則亂而復治/之象也亂之終治之始天運然也)
　臨剛浸而長(以卦體/釋卦名)説而順剛中而應(又以卦徳卦/體言卦之善)
大亨以正天之道也(當剛長之時又有此/善故其占如此也)至於八月有
凶消不久也(言雖天運之當然/然君子宜知所戒)　大觀在上順而巽中正
以觀天下(以卦體卦德/釋卦名義)觀盥而不薦有孚顒若下觀而
化也(釋卦/辭)觀天之神道而四時不忒聖人以神道設教
而天下服矣(極言觀之道也四時不忒天之所以為/觀也神道設教聖人之所以為觀也)
頥中有物曰噬嗑(以卦體釋/卦名義)噬嗑而亨剛柔分動而明
雷電合而章柔得中而上行雖不當位利用獄也(又以/卦名)
(卦體卦徳二象/卦變釋卦辭)　賁亨(亨字/疑衍)柔來而文剛故亨分剛上
而文柔故小利有攸徃天文也(以卦變釋卦辭剛柔之/交自然之𧰼故曰天文)
(先儒說天文上當有剛/柔交錯四字理或然也)文明以止人文也(又以卦德言/之止謂各得)
(其/分)觀乎天文以察時變觀乎人文以化成天下(極乎賁/道之大)
(也/)　剥剥也柔變剛也(以卦體釋卦名義言柔/進干陽變剛為柔也)不利有
攸徃小人長也順而止之觀象也君子尚消息盈虛天
行也(以卦體卦/徳釋卦辭)　復亨剛反(剛反/則亨)動而以順行是以出
入无疾朋來无咎(以卦德/而言)反復其道七日來復天行也
(隂陽消息/天運然也)利有攸徃剛長也(以卦體而言既/生則漸長矣)復其見天
地之心乎(積隂之下一陽復生天地生物之心幾於滅/息而至此乃復可見在人則為静極而動惡)
(極而善本心幾息而復見之端也程子論之詳矣而邵/子之詩亦曰冬至子之半天心无改移一陽初動處萬)
(物未生時𤣥酒味方淡大音聲正希此言如/不信更請問包犧至哉言也學者宜盡心焉)　无妄剛
自外來而為主於内動而健剛中而應大亨以正天之
命也其匪正有眚不利有攸徃无妄之徃何之矣天命
不佑行矣哉(以卦變卦徳卦體言卦之善如此故其占/當蒦大亨而刋於正乃天命之當然也其)
(有不正則不利冇所徃欲何徃哉蓋其逆/天之命而天不佑之故不可以有行也)　大畜剛健
篤實輝光日新其德(以卦德釋/卦名義)剛上而尚賢能止健大
正也(以卦變卦/體釋卦辭)不家食吉養賢也(亦取尚/賢之象)利渉大川應
乎天也(亦以卦/體而言)　頥貞吉養正則吉也觀頥觀其所養也
自求口實觀其自養也(釋卦/辭)天地養萬物聖人養賢以
及萬民頥之時大矣哉(極言養道/而贊之)大過大者過也(以卦/體釋)
(卦名/義)棟橈本末弱也(復以卦體卦辭本謂/初未謂上弱謂隂柔)剛過而中巽
而説行利有攸徃乃亨(又以卦體卦/德釋卦辭)大過之時大矣哉
(大過之時非有大過人之/材不能濟也故歎其大)　習坎重險也(釋卦/名義)水流而
不盈行險而不失其信(以卦象釋有孚之義/言内實而行有常也)惟心亨乃
以剛中也行有尚徃有功也(以剛在中心亨之𧰼/如是而徃必有功也)天險
不可升也地險山川丘陵也王公設險以守其國險之
時用大矣哉(極言之而/贊其大也)　離麗也日月麗乎天百榖草
木麗乎土重明以麗乎正乃化成天下(釋卦/名義)柔麗乎中
正故亨是以畜牝牛吉也(以卦體/釋卦辭)
　
　
　
　
　
　
　
　
　
　
　
　
　
　原本周易本義卷三
欽定四庫全書
　原本周易本義卷四
　　　　　　　　　　　　宋　朱熹　撰
　　周易彖下傳
咸感也(釋卦/名義)柔上而剛下二氣感應以相與止而説男下女是
以亨利貞取女吉也(以卦體卦德卦𧰼釋卦辭或以卦變言柔上剛下之/義曰咸自旅來柔上居六剛下居五也亦通)
天地感而萬物化生聖人感人心而天下和平觀其所感而天
地萬物之情可見矣(極言感/通之理)恒久也剛上而柔下雷風相
與巽而動剛柔皆應恒(以卦體卦德卦德釋卦名義或以卦變言/剛上柔下之義曰恒自豐來剛上居二柔)
(下居𥘉/也亦通)恒亨无咎利貞久於其道也天地之道恒久而不已也
(恒固能亨且無咎矣然必利於正乃為久於其道不正/則久非其道矣天地之道所以長久亦以正而巳矣)
利有攸徃終則有始也(久於其道終也利有攸徃始也/動静相生循環之理然必静為)
(主/也)日月得天而能久照四時變化而能久成聖人久於
其道而天下化成觀其所恒而天地萬物之情可見矣
(極言恒/久之道)　遯亨遯而亨也剛當位而應與時行也(以九/五一)
(爻釋/亨義)小利貞浸而長也(以下二隂/釋小利貞)遯之時義大矣哉(隂/力)
(浸長處之為難故/其時義為尤大)　大壯大者壯也剛以動故壯(釋卦/名義)
(以卦體言則陽長過中大者壯也/以卦德言則乾剛震動所以壯也)大壯利貞大者正也
正大而天地之情可見矣(釋利貞之義/而極言之)　晉進也(釋卦/名義)
明出地上順而麗乎大明柔進而上行是以康侯用錫
馬蕃庶晝日三接也(以卦𧰼卦德/卦變釋卦辭)　明入地中明夷(以/卦)
(象釋/卦名)内文明而外柔順以蒙大難文王以之(以卦德釋/卦義蒙大)
(難謂遭紂之/亂而見囚也)利艱貞晦其明也内難而能正其志箕子
以之(以六五一爻之義釋卦辭内難謂為紂/近親在其國内如六五之近於上六也)　家人女
正位乎内男正位乎外男女正天地之大義也(以卦體/九五六)
(二釋利女/貞之義)家人有嚴君焉父母之謂也(亦謂/二五)父父子子
兄兄弟弟夫夫婦婦而家道正正家而天下定矣(上父/𥘉子)
(五三夫四二婦五兄三弟/以卦畫推之又有此象)　睽火動而上澤動而下二
女同居其志不同行(以卦𧰼釋/卦名義)説而麗乎明柔進而上
行得中而應乎剛是以小事吉(以卦德卦變/卦體釋卦辭)天地睽而
其事同也男女睽而其志通也萬物睽而其事𩔖也睽
之時用大矣哉(極言其理/而贊之)　蹇難也險在前也見險而
能止知矣哉(以卦德釋卦名/義而贊其美)蹇利西南徃得中也不利
東北其道窮也利見大人徃有功也當位貞吉以正邦
也蹇之時用大矣哉(以卦變卦體釋卦辭/而贊其時用之大也)　解險以動
動而免乎險解(以卦徳釋/卦名義)解利西南徃得衆也其來復
吉乃得中也有攸徃夙吉徃有功也(以卦變釋卦辭坤/為衆得衆謂九四)
(入坤體得中有/功皆指九二)天地解而雷雨作雷雨作而百果草木
皆甲坼解之時大矣哉(極言而贊/其大也)　損損下益上其道
上行(以卦體釋/卦名義)損而有孚元吉无咎可貞利有攸徃曷
之用二簋可用享二簋應有時損剛益柔有時損益盈
虛與時偕行(此釋卦辭時/謂當損之時)　益損上益下民説无疆自
上下下其道大光(以卦體釋/卦名義)利有攸徃中正有慶利渉
大川木道乃行(以卦體卦/𧰼釋卦辭)益動而巽日進无疆天施地
生其益无方凡益之道與時偕行(動巽二卦之徳乾下/施坤上生亦上文卦)
(體之義又以此/極言贊益之大)　夬决也剛决柔也健而説决而和(釋/卦)
(名義而/贊其徳)揚于王庭柔乗五剛也孚號有厲其危乃光也
告自邑不利即戎所尚乃窮也利有攸徃剛長乃終也
(此釋卦辭柔乗五剛以卦體言謂以一小人加于衆/君子之上是其罪也剛長乃終謂一變即為純乾)
姤遇也柔遇剛也(釋卦/名)勿用取女不可與長也(釋卦/辭)天
地相遇品物咸章也(以卦/體言)剛遇中正天下大行也(指九/五)
姤姤之時義大矣哉(幾㣲之際/聖人所謹)　萃聚也順以説剛中而
應故聚也(以卦德卦體/釋卦名義)王假有廟致孝享也利見大人
亨聚以正也用大牲吉利有攸徃順天命也(釋卦/辭)觀其
所聚而天地萬物之情可見矣柔以時升(以卦變/釋卦名)巽
而順剛中而應是以大亨(以卦德卦/體釋卦辭)用見大人勿恤有
慶也南征吉志行也　困剛揜也(以卦體/釋卦名)險以説困而
不失其所亨其唯君子乎貞大人吉以剛中也有言不
信尚口乃窮也(以卦德卦/體釋卦辭)　巽乎水而上水井井養而
不窮也(以卦象釋/卦名義)改邑不改井乃以剛中也汔至亦未
繘井未有功也羸其缾是以凶也(以卦體釋卦辭无喪无/得徃來井井两句意與)
(不改井同故不復出剛中以二五/而言未有功而敗其缾所以凶也)　革水火相息二女
同居其志不相得曰革(以卦象釋卦名義大畧與暌相/似然以相違而為暌相息而為)
(革也息滅息也又為生息/之義滅息而後生息也)已日乃孚革而信之文明以
説大亨以正革而當其悔乃亡(以卦徳/釋卦辭)天地革而四時
成湯武革命順乎天而應乎人革之時大矣哉(極言而/贊其大)
　鼎象也以木巽火亨飪也聖人亨以享上帝而大亨
以養聖賢(以卦體二象釋卦名義因極其大而言之享帝/貴誠用犢而已養賢則饔飱牢禮當極其盛)
(故曰/大亨)巽而耳目聰明柔進而上行得中而應乎剛是以
元亨(以卦象卦變/卦體釋卦辭)　震亨(震有亨道/不待言也)震雷虩虩恐致福
也笑言啞啞後有則也(恐致福恐懼以/致福也則法也)震驚百里驚逺
而懼邇也出可以守宗廟社稷以為祭主也(程子以為/邇也下脱)
(不喪匕鬯四字今從之出謂繼世/而主祭也或云出即鬯字之誤)　艮止也時止則止
時行則行動靜不失其時其道光明(此懌卦名艮之義/則止也然行止各)
(有其時故時止而止止也時行而行亦止也艮體/篤實故又有光明之義大畜於艮亦以輝光言之)艮其
止止其所也上下敵應不相與也是以不獲其身行其
庭不見其人无咎也(此釋卦體易背為止以明背即止/也背者止之所也以卦體言内外)
(之卦隂陽敵應而不相與也不相與則内不見巳外不/見人而无咎矣晁氏云艮其止當依卦辭作背)　漸
之進也女歸吉也(之字疑衍/或是漸字)進得位徃有功也進以正
可以正邦也(以卦變釋利貞之意蓋此卦之變自涣而/來九進居三自旅而来九進居五皆為得)
(位之/正)其位剛得中也(以卦體言/謂九五)止而巽動不窮也(以卦/德言)
(漸進/之義)　歸妹天地之大義也天地不交而萬物不興歸
妹人之終始也(釋卦名義也歸者女/之終生育者人之始)説以動所歸妹也
(又以卦/徳言之)征凶位不當也无攸利柔乗剛也(又以卦體釋/卦辭男女之)
(交本皆正理惟若此/卦則不得其正也)　豐大也明以動故豐(以卦德釋/卦名義)
王假之尚大也勿憂冝日中冝照天下也(釋卦/辭)日中則
昊月盈則食天地盈虛與時消息而况於人乎况於鬼
神乎(此又發明卦辭外/意言不可過中也)　旅小亨柔得中乎外而順乎
剛止而麗乎明是以小亨旅貞吉也(以卦體卦/德釋卦辭)旅之時
義大矣哉(旅之時/為難處)　重巽以申命(釋卦義也巽順而入/必究乎下命令之象)
(重巽故為/申命也)剛巽乎中正而志行柔皆順乎剛是以小亨
利有攸徃利見大人(以卦體釋卦辭剛巽乎中正/而志行指九五柔謂初四)兑
説也(釋卦/名義)剛中而柔外説以利貞是以順乎天而應乎
人説以先民民忘其勞説以犯難民忘其死説之大民
勸矣哉(以卦體釋卦/辭而極言之)　渙亨剛來而不窮柔得位乎外
而上同(以卦變/釋卦辭)王假有廟王乃在中也(中謂/廟中)利渉大川
乗木有功也　節亨剛柔分而剛得中(以卦體/釋卦辭)苦節不可
貞其道窮也(又以/理言)説以行險當位以節中正以通(又以/卦徳)
(卦體言之當位中/正指五又坎為通)天地節而四時成節以制度不傷財
不害民(極言/節道)　中孚柔在内而剛得中説而巽孚乃化
邦也(以卦體卦德/釋卦名義)豚魚吉信及豚魚也利渉大川乗木
舟虛也(以卦/象言)中孚以利貞乃應乎天也(信而正則/應乎天矣)　小
過小者過而亨也(以卦體釋卦/名義與其辭)過以利貞與時行也柔
得中是以小事吉也(以二/五言)剛失位而不中是以不可大
事也(以三/四言)有飛鳥之象焉飛鳥遺之音不冝上冝下大
吉上逆而下順也(以卦/體言)　既濟亨小者亨也(濟下疑/脫小字)利
貞剛柔正而位當也(以卦/體言)初吉柔得中也(指六/二)終止則
亂其道窮也　未濟亨柔得中也(指九/五言)小狐汔濟未出
中也濡其尾无攸利不續終也雖不當位剛柔應也
　
　
　原本周易本義卷四
欽定四庫全書
　原本周易本義卷五
　　　　　　　　　　　　宋　朱熹　撰
　　周易象上傳
　　　(𧰼者卦之上下兩𧰼及兩𧰼/之六爻周公所繫之辭也)
天行健君子以自强不息(天乾卦之𧰼也凡重卦皆取重義此獨/不然者天一而已但言天行則見其一)
(日一周而明日又一周若重複之𧰼非至健不能也君/子法之不以人欲害其天德之剛則自强而不息矣)濳龍勿用陽
在下也見龍在田德施普也終日乾乾反復道也(反復重複/踐行之意)或
躍在淵進无咎也(可以進而/不必進也)飛龍在天大人造也(造猶/作也)亢龍有
悔盈不可久也用九天德不可為首也(言陽剛不可為物先故六/陽皆變而吉天行以下先)
(儒謂之大象潜龍以下/先儒謂之小象後放此)　地𫝑坤君子以厚德載物(地坤之/象亦一)
(而巳故不言重而言其𫝑之順則見其高/下相因之無窮至順極厚而無所不載也)履霜堅氷隂
始凝也馴致其道至堅氷也(按魏志作初六履霜/今當從之馴順習也)六二
之動直以方也不習无不利地道光也含章可貞以時
發也或從王事知光大也括囊无咎慎不害也黄裳元
吉文在中也(文在中而/見於外也)龍戰於野其道窮也用六永貞
以大終也(初隂後陽/故曰大終)　雲雷屯君子以經綸(坎不言水/而言雲者)
(未通之意經綸治絲之事經引之綸/理之也屯難之世君子有為之時也)雖盤桓志行正也
以貴下賤大得民也六二之難乗剛也十年乃字反常
也即鹿无虞以從禽也君子舍之徃吝窮也求而徃明
也屯其膏施未光也泣血漣如何可長也　山下出泉
蒙君子以果行育德(泉水之始出者/必行而有漸也)利用刑人以正法
也(發蒙之初法不可不/正懲戒所以正法也)子克家剛柔接也(指二五/之應)勿用
取女行不順也困䝉之吝獨逺實也(順當作慎蓋順慎/古字通用荀子順)
(墨作慎墨且行不慎於經/患尤親切實協韻去聲)童蒙之吉順以巽也利用禦
㓂上下順也(禦冦以剛上/下皆得其道)　雲上於天需君子以飲食
宴樂(雲上於天無所復為待其隂陽之和而自雨耳事/之當需者亦不容更有所為但飲食宴樂俟其自)
(至而已一有所/為則非需也)需于郊不犯難行也利用恒无咎未失
常也需于沙衍在中也雖小有言以吉終也(衍寛意以/寛居中不)
(急進/也)需于泥災在外也自我致㓂敬慎不敗也(外謂外/卦敬慎)
(不敗發明占外之占/聖人示人之意切矣)需于血順以聽也酒食貞吉以中
正也不速之客來敬之終吉雖不當位未大失也(以隂/居上)
(是為當位言/不當位未詳)　天與水違行訟君子以作事謀始(天上/水下)
(其行相違作事/謀始訟端絶矣)不永所事訟不可長也雖小有言其辯
明也不克訟歸逋竄也自下訟上患至掇也(掇自/取也)食舊
德從上吉也(從上吉謂隨人則吉明/自主事則無成功也)復即命渝安貞不
失也訟元吉以中正也(中則聽不偏/正則斷合理)以訟受服亦不足敬
也　地中有水師君子以容民畜衆(水不外於地兵不/外於民故能養民)
(則可以/得衆矣)師出以律失律凶也在師中吉承天寵也王
三錫命懐萬邦也師或輿尸大无功也左次无咎未失
常也(知難而退/師之常也)長子帥師以中行也弟子輿尸使不當
也大君有命以正功也小人勿用必亂邦也(聖人之/戒深矣)
地上有水比先王以建萬國親諸侯(地上有水水比於/地不容有間建國)
(親諸侯亦先王所以比於天下而無間/者也彖意人來比我此取我徃比人)比之初六有它
吉也比之自内不自失也(得正則不/自失矣)比之匪人不亦傷
乎外比於賢以從上也顯比之吉位正中也舍逆取順
失前禽也邑人不誡上使中也(由上之德/使不偏也)比之无首无
所終也(以上下之象言之則為无首以始終/之象言之則為无終无首則无終矣)　　風行天
上小畜君子以懿文德(風有氣而無質能畜而不能久/故為小畜之象㦤文德言未能)
(厚積而/逺施也)復自道其義吉也牽復在中亦不自失也(亦者/承上)
(爻/義)夫妻反目不能正室也(程子曰脱輻反/目三自為也)有孚惕出上
合志也有孚變如不獨冨也既雨既處德積載也君子
征凶有所疑也　上天下澤履君子以辨上下定民志
(程傳/備矣)素履之徃獨行願也幽人貞吉中不自亂也眇能
視不足以有明也跛能履不足以與行也咥人之凶位
不當也武人為于大君忘剛也愬愬終吉志行也夬履
貞厲位正當也(傷於/所恃)　天地交泰后以財成天地之道
輔相天地之宜以左右民(財成以制其過輔/相以𥙷其不及)㧞茅征吉
志在外也包荒得尚于中行以光大也无徃不復天地
際也翩翩不冨皆失實也不戒以孚中心願也(隂本居/下在上)
(為失/實)以祉元吉中以行願也城復于隍其命亂也(命亂/故復)
(否告命所/以治之也)　天地不交否君子以儉德辟難不可榮以
禄(収斂其德不形於外以辟小/人之難人不得以禄位榮之)㧞茅征吉志在君也(小/人)
(而變為君子則能以愛/君為念而不計其私矣)夫人否亨不亂羣也(言不亂於/小人之羣)
包羞位不當也有命无咎志行也大人之吉位正當也
否終則傾何可長也　天與火同人君子以𩔖族辨物
(天在上而火炎上其性同也𩔖/族辨物所以審異而致同也)出門同人又誰咎也同
人于宗吝道也伏戎于莽敵剛也三嵗不興安行也(言/不)
(能/行)乗其墉義弗克也其吉則困而反則也(乗其墉矣則/非其力之不)
(足也特以義之弗克而不攻耳能/以義斷困而反於法則故吉也)同人之先以中直也
大師相遇言相克也(直謂/理直)同人于郊志未得也　火在
天上大有君子以遏惡揚善順天休命(火在天上所照/者廣為大有之)
(象所有既大無以治之則釁孽萌于其間矣天命有善/而無惡故遏惡揚善所以順天反之於身亦若是而已)
(矣/)大有初九无交害也大車以載積中不敗也公用享
于天子小人害也匪其彭无咎明辨晢也(哲明/貌)厥孚交
如信以發志也(一人之信足以/發上下之志也)威如之吉易而无備也
(太柔則人將易之/而无畏備之心)大有上吉自天祐也　地中有山謙
君子以裒多益寡稱物平施(以卑藴髙謙之象也裒多/益寡所以稱物之宜而平)
(其施損高増卑以趣/於平亦謙之意也)謙謙君子卑以自牧也鳴謙貞吉
中心得也勞謙君子萬民服也无不利撝謙不違則也
(言不/為過)利用侵伐征不服也鳴謙志未得也可用行師征
邑國也(隂柔无位才力不足故其志未得而至/於行師然亦適足以治其私邑而已)　雷出
地奮豫先王以作樂崇德殷薦之上帝以配祖考(雷出/地奮)
(和之至也先王作樂既𧰼/其聲又取其義殷盛也)初六鳴豫志窮凶也(窮謂/滿極)不
終日貞吉以中正也盱豫有悔位不當也由豫大有得志
大行也六五貞疾乘剛也恒不死中未亡也𠖇豫在上何
可長也　澤中有雷隨君子以嚮晦入晏息(雷藏澤中/隨時休息)
官有渝從正吉也出門交有功不失也係小子弗兼與
也係丈夫志舍下也隨有獲其義凶也有孚在道明功
也孚于嘉吉位正中也拘係之上窮也(窮極/也)　山下有
風蠱君子以振民育德(山下有風物壊而有事矣而事/莫大於二者乃治已治人之道)
(也/)幹父之蠱意承考也幹母之蠱得中道也幹父之蠱
終无咎也裕父之蠱徃未得也幹父用譽承以德也不
事王侯志可則也　澤上有地臨君子以教思無窮容
保民无疆(地臨於澤上臨下也二者皆臨下之事/教之无窮者兊也容之无疆者坤也)咸臨
貞吉志行正也咸臨吉无不利未順命也(未/詳)甘臨位不
當也既憂之咎不長也至臨无咎位當也大君之宜行
中之謂也敦臨之吉志在内也　風行地上觀先王以
省方觀民設教(省方以觀民/設教以為觀)初六童觀小人道也闚觀女
貞亦可醜也(在丈夫則/可醜也)觀我生進退未失道也觀國之
光尚賓也觀我生觀民也(此夫子以義言之明人君觀/已所行不但一身之得失又)
(當觀民德之善/否以自省察也)觀其生志未平也(志未平言雖不得/位未可忘戒懼也)
雷電噬嗑先王以明罰敕法(雷電當/作電雷)屨校滅趾不行也
(滅趾又有不/進於惡之𧰼)噬膚滅鼻乗剛也遇毒位不當也利艱貞
吉未光也貞厲无咎得當也何校滅耳聰不明也(滅耳/蓋罪)
(其聽之不聰也若能審聽/而早圖之則无此凶矣)　山下有火賁君子以明庶
政无敢折獄(山下有火眀不及逺明庶政事之小者折/獄事之大者内離明而外艮止故取象如)
(此/)舍車而徒義弗乗也(君子之取舍/决於義而巳)賁其須與上興也
永貞之吉終莫之陵也六四當位疑也匪冦婚媾終无
尤也(當位疑謂所當之位可疑也終无/尤謂若守正而不與亦无他患也)六五之吉有喜
也白賁无咎上得志也　山附於地剥上以厚下安宅
剥牀以足以滅下也剥牀以辨未有與也(言未/大盛)剥之无
咎失上下也(上下謂/四隂)剥牀以膚切近災也以宫人寵終
无尤也君子得輿民所載也小人剥廬終不可用也
雷在地中復先王以至日閉闗商旅不行后不省方(安/靜)
(以養㣲陽也月令是月齊/戒掩身以待隂陽之所定)不逺之復以修身也休復之
吉以下仁也頻復之厲義无咎也中行獨復以從道也
敦復无悔中以自考也(考成/也)迷復之凶反君道也　天
下雷行物與无妄先王以茂對時育萬物(天下雷行震/動發生萬物)
(各正其性命是物物而與之以无妄也先王/法此以對時育物因其所性而不為私焉)无妄之徃
得志也不耕穫未冨也(冨如非冨天下之冨言/非計其利而為之也)行人得
牛邑人災也可貞无咎固有之也(有猶/守也)无妄之藥不可
試也(既已无妄而復藥之則反為/妄而生疾矣試謂少嘗之也)无妄之行窮之災也
　天在山中大畜君子以多識前言徃行以畜其德(天/在)
(山中不必實有是事/但以其象言之耳)有厲利己不犯災也輿說輹中无
尤也利有攸徃上合志也六四元吉有喜也六五之吉
有慶也何天之衢道大行也　山下有雷頥君子以慎
言語節飲食(二者養德飬/身之切務)觀我朶頥亦不足貴也六二
征凶行失𩔖也(初上皆非/其𩔖也)十年勿用道大悖也顛頥之
吉上施光也居貞之吉順以從上也由頥厲吉大有慶
也　澤滅木大過君子以獨立不懼遯世无悶(澤滅於/木大過)
(之象也不懼无/悶大過之行也)藉用白茅柔在下也老夫女妻過以相
與也棟橈之凶不可以有輔也棟隆之吉不橈乎下也
枯楊生華何可久也老婦士夫亦可醜也過渉之凶不
可咎也　水洊至習坎君子以常德行習教事(治已治/人皆必)
(重習然後/熟而安之)習坎入坎失道凶也求小得未出中也來之
坎坎終无功也樽酒簋剛柔際也(陸氏釋文本无/貳字今從之)坎不
盈中未大也(有中德/而未大)上六失道凶三嵗也　明兩作離
大人以繼明照于四方(作起/也)履錯之敬以辟咎也黄離
元吉得中道也日昃之離何可久也突如其來如无所
容也(无所容言/焚死弃也)六五之吉離王公也王用出征以正邦
也
　
　原本周易本義卷五
欽定四庫全書
　原本周易本義卷六
　　　　　　　　　　　　宋　朱熹　撰
　　周易象下傳
山上有澤咸君子以虛受人(山上有澤以/虛而通也)咸其拇志在外也雖
凶居吉順不害也咸其股亦不處也志在隨人所執下也(言亦/者因)
(前二爻皆欲動而云也二爻隂躁其動也宜/九三陽剛居止之極冝静而動可吝之甚也)貞吉悔亡未感害也
憧憧徃來未光大也(感害言不正而/感則有害也)咸其脢志末也(志末謂不/能感物)
咸其輔頰舌滕口説也(滕騰/通用)　雷風恒君子以立不易方浚
恒之凶始求深也九二悔亡能久中也不恒其德无所容也久
非其位安得禽也婦人貞吉從一而終也夫子制義從婦凶
也振恒在上大无功也　天下有山遯君子以逺小人不
惡而嚴(天體无窮山高有限遯之𧰼也嚴者/君子自守之常而小人自不能近)遯尾之厲
不徃何災也執用黄牛固志也係遯之厲有疾憊也畜
臣妾吉不可大事也君子好遯小人否也嘉遯貞吉以
正志也肥遯无不利无所疑也　雷在天上大壯君子
以非禮勿履(自騰/者强)壯于趾其孚窮也(言必/田窮)九二貞吉以
中也小人用壯君子罔也(小人以壯敗/君子以罔困)藩决不羸尚徃
也喪羊于易位不當也不能退不能遂不詳也艱則吉
咎不長也　明出地上晉君子以自昭明德(昭明/之也)晉如
摧如獨行正也裕无咎未受命也(初居下位未/有官守之命)受兹介
福以中正也衆允之志上行也鼫䑕貞厲位不當也失
得勿恤徃有慶也維用伐邑道未光也　明入地中明
夷君子以涖衆用晦而明君子于行義不食也(唯義所/在不食)
(可/也)六二之吉順以則也南狩之志乃大得也入于左腹
獲心意也箕子之貞明不可息也初登于天照四國也
(照四國/以位言)後入于地失則也　風自火出家人君子以言
有物而行有恒(身修則/家治矣)閑有家志未變也(志未變而/豫防之)六
二之吉順以巽也家人嗃嗃未失也婦子嘻嘻失家節
也冨家大吉順在位也王假有家交相愛也(程子曰夫/愛其内助)
(婦愛其/刑家)威如之吉反身之謂也(謂非作威也反身自/心則人畏服之矣)
上火下澤睽君子以同而異(二卦合體/而性不同)見惡人以辟咎
也遇主于巷未失道也(本其正應/非有邪也)見輿曵位不當也无
初有終遇剛也交孚无咎志行也厥宗噬膚徃有慶也
遇雨之吉羣疑亡也　山上有水蹇君子以反身修德
徃蹇來譽冝待也王臣蹇蹇終无尤也(事雖不濟/亦無可尤)徃蹇
來反内喜之也徃蹇來連當位實也大蹇朋來以中節
也徃蹇來碩志在内也利見大人以從貴也　雷雨作解
君子以赦過宥罪剛柔之際義无咎也九二貞吉得中
道也負且乗亦可醜也自我致戎又誰咎也解而拇未
當位也君子有解小人退也公用射隼以解悖也　山
下有澤損君子以懲忿窒慾(君子修身所當/損者莫切于此)已事遄徃
尚合志也(尚上/通)九二利貞中以為志也一人行三則疑
也損其疾亦可喜也六五元吉自上祐也弗損益之大
得志也　風雷益君子以見善則遷有過則改(風雷之/𫝑交相)
(助益遷善改過益之大/者而其相益亦猶是也)元吉无咎下不厚事也(下本不/當任厚)
(事故不如是不/足以塞咎也)或益之自外來也(或者衆典/定主之辭)益用凶事
固有之也(益用凶事欲其用心/衡慮而固有之也)告公從以益志也有孚
恵心勿問之矣恵我德大得志也莫益之偏辭也或擊
之自外來也(莫益之者猶從其求益之偏辭而言/也若究而言之則又有擊之者矣)　澤
上于天夬君子以施禄及下居德則忌(澤上于天潰決/之𫝑也施禄及)
(下潰決之意也/居德則忌未詳)不勝而徃咎也有戎勿恤得中道也君
子夬夬終无咎也其行次且位不當也聞言不信聰不
明也中行无咎中未光也(程傳/備矣)无號之凶終不可長也
　天下有風姤后以施命誥四方繫于金柅柔道牽也
(牽進也以其/進故止之)包有魚義不及賓也其行次且行未牽也
无魚之凶逺民也(民之去巳/由已逺之)九五含章中正也有隕自
天志不舍命也姤其角上窮吝也　澤上於地萃君子
以除戎器戒不虞(除者修而/聚之之謂)乃亂乃萃其志亂也引吉
无咎中未變也徃无咎上巽也大吉无咎位不當也萃
有位志未光也(未光謂/匪孚)齎咨涕洟未安上也　地中生
木升君子以順德積小以高大(王肅本順作愼今按它/書引此亦多作慎意尤)
(明白蓋古字通用/也説見上篇蒙卦)允升大吉上合志也九二之孚有喜
也升虛邑无所疑也王用亨于岐山順事也(以順而升/登祭于山)
(之/𧰼)貞吉升階大得志也𠖇升在上消不冨也　澤无水
困君子以致命遂志(水下溝則澤上枮故曰澤无水致/命猶言授命言持以與人而不之)
(有也能如是則/雖困而亨矣)入于幽谷幽不明也困于酒食中有慶
也據于蒺藜乗剛也入于其宫不見其妻不祥也來徐
徐志在下也雖不當位有與也劓刖志未得也乃徐有
説以中直也利用祭祀受福也困于葛藟未當也動悔
有悔吉行也　木上有水井君子以勞民勸相(木上有/水津潤)
(上行井之象也勞民者以君養民/勸相者使民相養皆取井養之義)井泥不食下也舊井
无禽時舍也(言為時/所棄)井谷射鮒无與也井渫不食行惻
也求王明受福也(行惻者行道之/人皆以為惻也)井甃无咎修井也寒
泉之食中正也元吉在上大成也　澤中有火革君子
以治厯明時(四時之變/革之大者)鞏用黄牛不可以有為也已日
革之行有嘉也革言三就又何之矣(言已/審)改命之吉信
志也大人虎變其文炳也君子豹變其文蔚也小人革
靣順以從君也　木上有火鼎君子以正位凝命(鼎重/器也)
(故有正位凝命之意凝猶至道不凝焉/之凝傳所謂協于上下以承天休者也)鼎顛趾未悖也
利出否以從貴也(鼎而顛趾悖道也而因可出否以從/貴則未為悖也從貴謂應四亦為取)
(新之/意)鼎有實慎所之也我仇有疾終无尤也(有實而不/謹其所徃)
(則為仇所即/而䧟于惡矣)鼎耳革失其義也覆公餗信如何也(言失/信也)
鼎黄耳中以為實也玉鉉在上剛柔節也　洊雷震君
子以恐懼修省震來虩虩恐致福也笑言啞啞後有則
也震來厲乗剛也震蘓蘓位不當也震遂泥未光也震
徃來厲危行也其事在中大无喪也震索索中未得也
雖凶无咎畏鄰戒也(中謂/中心)　兼山艮君子以思不出其
位艮其趾未失正也不拯其隨未退聽也(三止乎上亦/不肯退而聽)
(乎二/也)艮其限危熏心也艮其身止諸躬也艮其輔以中
正也(正字羡文/協韻可見)敦艮之吉以厚終也　山上有木漸君
子以居賢德善俗(二者皆當以漸而進疑/賢字衍或善下有脱字)小子之厲義
无咎也飲食衎衎不素飽也(素飽如詩素飱得之以道/則不為徒飽而處之安矣)
夫征不復離羣醜也婦孕不育失其道也利用禦㓂順
相保也或得其桷順以巽也終莫之勝吉得所願也其
羽可用為儀吉不可亂也(漸進愈高而不為无用其/志卓然豈可得而亂哉)
澤上有雷歸妹君子以永終知敝(雷動澤隨歸妹之𧰼/君子觀其合之不正)
(知其終之有敝也推/之事物莫不皆然)歸妹以娣以恒也跛能履吉相承
也(恒謂有常/久之德)利幽人之貞未變常也歸妹以須未當也
愆期之志有待而行也帝乙歸妹不如其娣之袂良也
其位在中以貴行也(以其冇中德之貴/而行故不尚飾)上六無實承虛
筐也　雷電皆至豐君子以折獄致刑(取其威熙/並行之象)雖旬
无咎過旬災也(戒占者不可求勝/其配亦爻辭外意)有孚發若信以發志
也豐其沛不可大事也折其右肱終不可用也豐其蔀
位不當也日中見斗幽不明也遇其夷主吉行也六五
之吉有慶也豐其屋天際翔也闚其户閴其无人自藏
也(藏謂/障蔽)　山下有火旅君子以明慎用刑而不留獄(謹/刑)
(如山不/留如火)旅𤨏𤨏志窮災也得童僕貞終无尤也旅焚其
次亦已傷矣以旅與下其義喪也(以旅之時而與下之/道如此義常喪也)
旅于處未得位也得其資斧心未快也終以譽命上
逮也(上逮言其譽/命間于上也)以旅在上其義焚也喪牛于易終莫
之聞也　隨風巽君子以申命行事(隨相繼/之義)進退志疑
也利武人之貞志治也紛若之吉得中也頻巽之吝志
窮也田獲三品有功也九五之吉位正中也巽在牀下
上窮也喪其資斧正乎凶也(正乎凶/言必凶)　麗澤兑君子以朋
友講習(两澤相麗互相滋益/朋友講習其象如此)和兌之吉行未疑也(居卦/之𥘉)
(其説也正未/有所疑也)孚兑之吉信志也來兑之凶位不當也九
四之喜有慶也孚于剥位正當也(與履九/五同)上六引兑未
光也　風行水上渙先王以享于帝立廟(皆所以/合其散)初六
之吉順也渙奔其机得願也渙其躬志在外也涣其羣
元吉光大也王居无咎正位也涣其血逺害也　澤上
有水節君子以制數度議德行不出户庭知通塞也不
出門庭凶失時極也不節之嗟又誰咎也(此无咎與諸/爻異言无所)
(歸咎/也)安節之亨承上道也甘節之吉居位中也苦節貞
凶其道窮也　澤上有風中孚君子以議獄緩死(風感/水受)
(中孚之𧰼議獄/緩死中孚之意)初九虞吉志未變也其子和之中心願
也或鼓或罷位不當也馬匹亡絶𩔖上也有孚攣如位
當也翰音登于天何可長也　山上有雷小過君子以
行過乎恭喪過乎哀用過乎儉(山上有雷其聲小過三/者之過皆小者之過可)
(過於小而不可過於大可以小過而不/可甚過彖所謂可小事而宜下者也)飛鳥以凶不可
如何也不及其君臣不可過也(所以不及君而還遇臣/者以臣不可過故也)
從或戕之凶如何也弗過遇之位不當也徃厲必戒終
不可長也(爻義未明/此亦當闕)密雲不雨已上也(巳上太/高也)弗遇過
之已亢也　水在火上既濟君子以思患而預防之曵
其輪義尤咎也七日得以中道也三年克之憊也終日
戒有所疑也東鄰殺牛不如西鄰之時也實受其福吉
大來也濡其首厲何可久也　火在水上未濟君子以
慎辨物居方(水火異物各居其所故/君子觀𧰼而審辨之)濡其尾亦不知極
也(極字未詳考上下韻亦不/叶或恐是敬字今且闕之)九二貞吉中以行正也(九/居)
(二本非正以/中故得正也)未濟征凶位不當也貞吉悔亡志行也君
子之光其暉吉也(暉者光/之㪚也)飲酒濡首亦不知節也
　
　
　原本周易本義卷六
欽定四庫全書
　原本周易本義卷七
　　　　　　　　　　　　宋　朱熹　撰
　　周易繫辭上傳
　　　(繫辭本謂文王周公所作之辭繫于卦爻之下者/即今經文此篇乃孔子所述繫辭之傳也以其通)
　　　(論一經之大體凡例故無/經可附而自分上下云)
天尊地卑乾坤定矣卑高以陳貴賤位矣動靜有常剛柔
斷矣方以𩔖聚物以羣分吉凶生矣在天成象在地成形變
化見矣(天地者隂陽形氣之實體乾坤者易中純隂純陽之卦名也/卑高者天地萬物上下之位貴賤者易中卦爻上下之位也)
(動者陽之常静者隂之常剛柔者易中卦爻隂陽之稱也方謂事/情所向言事物善惡各以𩔖分而吉凶者易中卦爻占决之辭也)
(𧰼者日月星辰之屬形者山川動植之屬變化者易中蓍䇿卦爻/隂變為陽陽化為隂者也此言聖人作易因隂陽之實體為卦爻)
(之法𧰼莊周所謂易/以道隂陽此之謂也)是故剛柔相摩八卦相盪(此言易卦之/變化也六十)
(四卦之𥘉剛柔兩畫而巳兩相摩而為/四四相摩而為八八相盪而為六十四)鼓之以雷霆潤之以風雨
日月運行一寒一暑(此變化之/成象者)乾道成男坤道成女(此/變)
(化之成形者此兩節又明易之/見於實體者與上文相發明也)乾知大始坤作成物(知/猶)
(主也乾主始物而坤作成之承上文男女而言乾坤之/理蓋凡物之屬乎隂陽者莫不如此大扺陽先隂後陽)
(施隂受陽之輕清未/形而隂之重濁有迹)乾以易知坤以簡能(乾健而動即/其所知便能)
(始物而無所難故為以易而知太始坤順而靜凡/其所能皆從乎陽而不自作故為以簡而能成物)易則
易知簡則易從易知則有親易從則有功有親則可久
有功則可大可久則賢人之德可大則賢人之業(人之/所為)
(如乾之易則其心明白而人易知如坤之簡則其事要/約而人易從易知則與之同心者多故有親易從則與)
(之協力者衆故有功有親則一於内故可久有功則兼/於外故可大德謂得於巳者業謂成於事者上言乾坤)
(之德不同此言人法乾坤/之道至此則可以為賢矣)易簡而天下之理得矣天下
之理得而成位乎其中矣(成位謂成人之位其中謂天/地之中至此則體道之極功)
(聖人之能事可以與天地參矣分此第一章以造化之之/實明作經之理又言乾坤之理  見於天地而人兼體)
(也/)　聖人設卦觀象繫辭焉而明吉凶(𧰼者物之似也/此言聖人作易)
(觀卦爻之𧰼/而繋以辭也)剛柔相推而生變化(言卦爻隂陽迭相推/盪而隂或變陽陽或)
(化隂聖人所以觀𧰼而繫辭/衆人所以因蓍以求卦者也)是故吉凶者失得之象也
悔吝者憂虞之象也(吉凶悔吝者易之辭也失得憂虞/者事之變也得則吉失則凶憂虞)
(雖未至凶然已足以致悔而取羞矣蓋吉凶相對而悔/吝居其中間悔自凶而趨吉吝自吉而向凶也故聖人)
(觀卦爻之中或冇此象/即繫之以此辭也)變化者進退之象也剛柔者晝夜
之象也六爻之動三極之道也(柔變而趨於剛者退極/而進也剛化而趨於柔)
(者進極而退也既變而剛則晝而陽矣既化而柔則變/夜而隂矣六爻𥘉二為地三四為人五上為天動即)
(化也極至也三極天地人之至理三才各一太極也此/明剛柔相推以生變化而變化之極復為剛柔流行於)
(一卦六爻之間而占者/得因所值以斷吉凶也)是故君子所居而安者易之序
也所樂而玩者爻之辭也(易之序謂卦爻所著事理/當然之次第玩者觀之詳)是
故君子居則觀其象而玩其辭動則觀其變而玩其占
是以自天祐之吉无不利(𧰼辭變已見上凡單言變者/化在其中占謂其所值吉凶)
(之决也易此第二章言事/聖人作  君子學易之)彖者言乎象者也爻者言乎
變者也(彖謂卦辭文王所作者爻謂爻辭周公/所作者𧰼指全體而言變指一節而言)吉凶者
言乎其失得也悔吝者言乎其小疵也无咎者善補過
也(此卦爻辭/之通例)是故列貴賤者存乎位齊小大者存乎卦
辨吉凶者存乎辭(位謂六爻之位齊猶/定也小謂隂大謂陽)憂悔吝者存乎
介震无咎者存乎悔(介謂辨别之端蓋善惡已動而未/形之時也於此憂之則不至於悔)
(吝矣震動也知悔則有以動/其𥙷過之心而可以无咎矣)是故卦有小大辭有險易
辭也者各指其所之(小險大易各隨所向通此/第三章釋卦爻辭之  例)　易與
天地凖故能彌綸天地之道(易書卦爻具有天地之道/與之齊凖彌如彌縫之彌)
(有終竟聨合之意綸/有選擇條理之意)仰以觀於天文俯以察於地理是
故知幽明之故原始反終故知死生之説精氣為物㳺
魂為變是故知鬼神之情狀(此窮理之事以者聖人以易/之書也易者隂陽而已幽明)
(死生鬼神皆隂陽之變天地之道也天文則有晝夜上/下地理則有南北高深原者推之於前反者要之於後)
(隂精陽氣聚而成物神之申也/䰟遊䰟降散而為變鬼之歸也)與天地相似故不違知
周乎萬物而道濟天下故不過旁行而不流樂天知命
故不憂安土敦乎仁故能愛(此聖人盡性之事也天地/之道知仁而已知周萬物)
(者天也道濟天下者地也知且仁則知而不過矣旁行/者行權之知也不流者守正之仁也既樂天理而又知)
(天命故能無憂而其知益深隨處皆安而無一息之不/仁故能不忘其濟物之心而仁益篤蓋仁者愛之理愛)
(者仁之用故其/相為表裏如此)範圍天地之化而不過曲成萬物而不
遺通乎晝夜之道而知故神无方而易无體(此聖人至/命之事也)
(範如鑄金之有模範圍匡郭也天地之化無窮而聖人/為之範圍不使過於中道所謂裁成者也通猶兼也晝)
(夜即幽明死生鬼神之謂如此然後可見至神之妙無/有方所易之變化無有形體也  此第四章言易道之)
(大聖人用/之如此)　一隂一陽之謂道(隂陽迭運者氣也/其理則所謂道)繼之
者善也成之者性也(道具於隂而行乎陽繼言其發也/善謂化育之功陽之事也成言其)
(具也性謂物之所受言物生則有性而各具/是道也隂之事也周子程子之書言之備矣)仁者見之
謂之仁知者見之謂之知百姓日用而不知故君子之
道鮮矣(仁陽知隂各得是道之一隅故隨其所見而目/為全體也日用不知則莫不飲食鮮能知味者)
(又其每下者也然亦莫不有是道焉或曰上章以知屬/乎天仁屬乎地與此不同何也曰彼以清濁言此以動)
(靜/言)顯諸仁藏諸用鼓萬物而不與聖人同憂盛德大業
至矣哉(顯自内而外也仁謂造化之功徳之發也藏自/外而内也用謂機緘之妙業之本也程子曰天)
(地無心而成化聖/人有心而無為)冨有之謂大業日新之謂盛德(張子/曰冨)
(有者大無外日/新者久無窮)生生之謂易(隂生陽陽生隂其變/無窮理與書皆然也)成象
之謂乾效法之謂坤(效呈也法謂造化/之詳密而可見者)極數知來之謂
占通變之謂事(占筮也事之未定者屬乎陽也事行事/也占之已决者屬乎隂也極數知來所)
(以通事之變張忠定公言/公事有隂陽意蓋如此)隂陽不測之謂神(張子曰两/在故不測)
(此第五章言道之體用不外乎隂陽/而其所以然者則未嘗倚於隂陽也)　夫易廣矣大矣
以言乎逺則不禦以言乎邇則靜而正以言乎天地之
間則備矣(不禦言無盡静而正言即/物而理存備言无所不有)夫乾其靜也專其
動也直是以大生焉夫坤其靜也翕其動也闢是以廣
生焉(乾坤各有動静於其四德見之静體而動用静别/而動交也乾一而實故以質言而曰大坤二而虛)
(故以量言而曰廣蓋天之形雖包於地之外而/其氣常行乎地之中也易之所以廣大者以此)廣大配
天地變通配四時隂陽之義配日月易簡之善配至德
(易之廣大變通與其所言隂陽之説易簡/之德配之天道人事則如此  此第六章)　子曰易其
至矣乎夫易聖人所以崇德而廣業也知崇禮卑崇效
天卑法地(十翼皆夫子所作不應自著子曰字疑後人卑/所加也窮理則知崇如天而德崇循理則禮)
(如地而業廣此其取/𩔖又以清濁言也)天地設位而易行乎其中矣成性
存存道義之門(天地設位而變化行猶知禮存性而道/義出也成性本成之性也存存謂存而)
(又存不巳之意/也  此第七章)　聖人有以見天下之賾而擬諸其形
容象其物宜是故謂之𧰼(賾雜亂也𧰼卦之/象如説卦所列者)聖人有以
見天下之動而觀其㑹通以行其典禮繫辭焉以斷其
吉凶是故謂之爻(㑹謂理之所聚而不可遺處通謂理/之可行而无礙處如庖丁解牛㑹則)
(其族而通/則其虛也)言天下之至賾而不可惡也言天下之至動
而不可亂也(惡猶/厭也)擬之而後言議之而後動擬議以成
其變化(觀𧰼玩辭觀變玩占而法/行之此下七爻則其例也)鳴鶴在隂其子和之
我有好爵吾與爾靡之子曰君子居其室出其言善則
千里之外應之况其邇者乎居其室出其言不善則千
里之外違之况其邇者乎言出乎身加乎民行發乎邇
見乎逺言行君子之樞機樞機之發榮辱之主也言行
君子之所以動天地也可不慎乎(釋中孚九/二爻義)同人先號
咷而後笑子曰君子之道或出或處或黙或語二人同
心其利斷金同心之言其臭如蘭(釋同人九五爻義言/君子之道初若不同)
(而後實无間斷金如蘭言/物莫能間而其言有味也)初六藉用白茅无咎子曰苟
錯諸地而可矣藉之用茅何咎之有慎之至也夫茅
之為物薄而用可重也慎斯術也以徃其无所失矣(釋/大)
(過初六/爻義)勞謙君子有終吉子曰勞而不伐有功而不德厚
之至也語以其功下人者也德言盛禮言恭謙也者致
恭以存其位者也(釋謙九三爻義德言盛禮言/恭言德欲其盛禮欲其恭也)亢龍有
悔子曰貴而无位高而无民賢人在下位而无輔是以
動而有悔也(釋乾上九爻義當/屬文言此蓋重出)不出戸庭无咎子曰亂之
所生也則言語以為階君不密則失臣臣不密則失身
幾事不密則害成是以君子慎密而不出也(釋節初/九爻義)子
曰作易者其知盗乎易曰負且乗致寇至負也者小人
之事也乗也者君子之器也小人而乗君子之器盗思
奪之矣上慢下暴盗思伐之矣慢藏誨盗冶容誨淫易
曰負且乗致㓂至盗之招也(釋解六三爻義之此/第八章言卦爻  用)　天
一地二天三地四天五地六天七地八天九地十(此簡/本在)
(第十章之首程子曰冝在此今從之此言天地之數陽/竒隂耦即所謂河圖者也其位一六居下二七居上三)
(八居左四九居右五十居中就此章而言之則中五為/衍母次十為衍子次一二三四為四𧰼之位次六七八)
(九為四𧰼之數二老位於西北二少位/於東南其數則各以其𩔖交錯於外也)天數五地數五
五位相得而各有合天數二十有五地數三十凡天地
之數五十有五此所以成變化而行鬼神也(此簡本在/大衍之後)
(今按宜在此天數五者一三五七九皆竒也地數五者/二四六八十皆耦也相得謂一與二三與四五與六七)
(與八九與十各以竒耦為𩔖而自相得有合謂一與六/二與七三與八四與九五與十皆两相合二十有五者)
(五竒之積也三十者五耦之積也變化謂一變生水而/六化成之二化生火而七變成之三變生木而八化成)
(之四化生金而九變成之五變生土而十化/成之鬼神謂凡竒耦生成之屈伸徃來者)大衍之數五
十其用四十有九分而為二以象兩卦一以𧰼三揲之
以四以𧰼四時歸竒於扐以𧰼閏五嵗再閏故再扐而
後卦(大衍之數五十蓋以河圖中宫天五乗地十而得/之至用以筮則又止用四十有九蓋皆出於理𫝑)
(之自然而非人之知力所能損益也两謂天地也掛懸/其一於左手小指之間也三三才也揲間而數之也竒)
(所揲四數之餘也扐勒於左手中三指之两間也閏積/月之餘日而成月者也五嵗之間再積日而再成月故)
(五嵗之中凡有再閏别起積分如一卦之後左右各一/揲而一扐故五者之中凡有再扐然後别起一卦也)
乾之䇿二百一十有六坤之䇿百四十有四凡三百有六
十當期之日(凡此䇿數生於四𧰼蓋河圖四靣太陽居/一而連九少隂居二而連八少陽居三而)
(連七太隂居四而連六揲蓍之法則通計三變之餘去/其𥘉掛之一凡四為竒凡八為耦竒圓圍三耦方圍四)
(三用其全四用其半積而數之則為六七八九而第三變/揲數䇿數亦皆符㑹蓋餘三竒則九而其揲亦九䇿亦)
(四九三十六是為居一之太陽餘二竒一耦則八而其/揲亦八䇿亦四八三十二是為居二之少隂二耦一竒)
(則七而其揲亦七䇿亦四七二十八是為居三之少陽/三耦則六而其揲亦六䇿亦四六二十四是為居四之)
(老隂是其變化徃來進退離台之妙皆出自然非人之/所能為也少隂退而未極乎虛少陽進而未極乎盈故)
(此獨以老陽老隂計乾坤六爻之䇿數餘可推而知也/期周一嵗也凡三百六十五日四分日之一此特舉成)
(數而概/言之耳)二篇之䇿萬有一千五百二十當萬物之數也
(二篇謂上下經凡陽爻百九十二得六千九百一十/二䇿隂爻百九十二得四千六百八䇿合之得此數)是
故四營而成易十有八變而成卦(四營謂分二掛一揲/四歸竒也易變也謂)
(一變也三變成爻十/八變則成六爻也)八卦而小成(謂九變而成三/畫得内卦也)引而
伸之觸𩔖而長之天下之能事畢矣(謂已成六爻而視/其爻之變與不變)
(以為動静則一卦可變而為六十四/卦以定吉凶凡四千九十六卦也)顯道神德行是故
可與酬酢可與祐神矣(道因辭顯行以數神酬酢謂/應對祐神謂助神化之功)子
曰知變化之道者其知神之所為乎(變化之道即上文/數法是也皆非人)
(之所能為故夫子歎之而門人加子曰以别上文也矣/此第九章言天地大衍之數揲蓍求卦之法然亦畧)
(意其詳具於太卜筮人之官而今/不可考耳其可推者啟蒙備言之)　易有聖人之道四
焉以言者尚其辭以動者尚其變以制器者尚其象以
卜筮者尚其占(四者皆變化之/道神之所為也)是以君子將有為也將有
行也問焉而以言其受命也如響无有逺近幽深遂知來
物非天下之至精其孰能與於此(此尚辭尚占之事言人/以蓍問易求其卦爻之)
(辭而以之發言處事則易受人之命而有以告之如響/之應聲以决其未來之吉凶也以言與以言者尚其辭)
(之以言義同命則將筮而告蓍也/之語冠禮筮日宰自右贊命是)參伍以變錯綜其數通
其變遂成天下之文極其數遂定天下之象非天下之至
變其孰能與於此(此尚𧰼之事變則象之未定者也參/者三數之也伍者五數之也既參以)
(變又伍以變一先一後更相考覈以審其多寡之實也/錯者交而互之一左一右之謂也綜者總而挈之一低)
(一昂之謂也此亦皆謂揲蓍求卦之事蓋通三揲两手/之䇿以成隂陽老少之畫究七八九六之數以定卦爻)
(動静之象也參伍錯綜皆古語而參伍尤難曉按荀子/云窺敵制變欲伍以參韓非曰省同異之言以知朋黨)
(之分偶參伍之驗以責陳言之實又曰參之以比物伍參/之以合參史記曰必參而伍之又曰參伍不失漢書曰)
(伍其賈以𩔖相凖/此足以相發明矣)易無思也無為也寂然不動感而遂
通天下之故非天下之至神其孰能與於此哉(此四者之體/所以立而用)
(所以行者也易指蓍卦无思无為言其无心也寂然/者感之體感通者寂之用人心之妙其動静亦如此)夫
易聖人之所以極深而研幾也(研猶審也幾㣲也所以/極深者至精也所以研)
(幾者至/變也)唯深也故能通天下之志唯幾也故能成天下
之務唯神也故不疾而速不行而至(所以通志而成務/者神之所為也)
子曰易有聖人之道四焉此之謂也(章此第十章承上/  之意言易之用)
(有此/四者)　子曰夫易何為者也夫易開物成務冒天下之
道如斯而已者也是故聖人以通天下之志以定天下
之業以斷天下之疑(開物成務謂使人卜筮以知吉凶/而成事業冒天下之道謂卦爻既)
(設而天下之/道皆在其中)是故蓍之德圓而神卦之德方以知六爻
之義易以貢聖人以此洗心退藏於密吉凶與民同患
神以知來知以藏徃其孰能與於此哉古之聰明叡知
神武而不殺者夫(圓神謂變化無方方知謂事有定理易/以貢謂變易以告人聖人體具三者之)
(德而無一塵之累无事則其心寂然人莫能窺有事則殺/神知之用隨感而應所謂无卜筮而知吉凶也神武不)
(得其理而不/假其物之謂)是以明於天之道而察於民之故是興神
物以前民用聖人以此齊戒以神明其德夫(神物謂筮/龜湛然純)
(一之謂齊肅然警惕之謂戒明天道故知神物之可興/察民故故知其用之不可不有以開其先是以作為卜)
(筮以教人於此焉齊戒以考其占使/其心神明不測如鬼神之能知來也)是故闔戸謂之坤
闢户謂之乾一闔一闢謂之變徃來不窮謂之通見乃
謂之𧰼形乃謂之器制而用之謂之法利用出入民咸
用之謂之神(闔闢動静之機也先言坤者由静而動也/乾坤變通者化育之功也見𧰼形器者生)
(物之序也法者聖人修道之所/為而神者百姓自然之日用也)是故易有大極是生兩
儀兩生生四象四象生八卦(一每生二自然之理也易/者隂陽之變大極者其理)
(也兩儀者始為一畵以分隂陽四象者次為二畫以分/太少八卦者次為三畫而三才之象始備此數言者實)
(聖人作易自然之次第有不假絲毫知力而/成者畫卦揲蓍其序皆然詳見序例啟蒙)八卦定吉
凶吉凶生大業(有吉有凶/是生大業)是故法象莫大乎天地變通
莫大乎四時縣象著明莫大乎日月崇高莫大乎冨貴
備物制用立成器以為天下利莫大乎聖人探賾索隱
鈎深致逺定天下之吉凶成天下之亹亹者莫大乎蓍
龜(冨貴謂有天下履帝位立下疑有闕/文亹亹猶勉勉也疑則怠决故勉)是故天生神物
聖人則之天地變化聖人效之天垂象見吉凶聖人象
之河出圖洛出書聖人則之(此四者聖人作易之所由/也河圖洛書詳見啟䝉)
易有四𧰼所以示也繫辭焉所以告也定之以吉凶所
以斷也(四𧰼謂隂陽老少示謂示人以所值/之卦爻  此第十一章專言卜筮)　易曰自
天祐之吉无不利子曰祐者助也天之所助者順也人
之所助者信也履信思乎順又以尚賢也是以自天祐
之吉无不利(釋大有上九爻義然在此无所屬/或恐是錯簡冝在第七章之末)　子曰
書不盡言言不盡意然則聖人之意其不可見乎子曰
聖人立𧰼以盡意設卦以盡情偽繫辭焉以盡其言變
而通之以盡利鼓之舞之以盡神(言之所傳者淺𧰼之/所示者深觀竒耦二)
(畫包含變化无有窮盡則可見矣變通鼔舞以事而言/两子曰字宜衍其一蓋子曰字皆後人所加故有此誤)
(如近世通書乃周子所自作亦為後人每章/加以周子曰字其設問答處正如此也)乾坤其易之
緼耶乾坤成列而易立乎其中矣乾坤毁則无以見易
易不可見則乾坤或幾乎息矣(緼所包蓄者猶衣之著/也易之所有隂陽而巳)
(凡陽皆乾凡隂皆坤畫卦定位則二者成列而易之/體立矣乾坤毁謂卦畫不立乾坤息謂變化不行)是
故形而上者謂之道形而下者謂之器化而裁之謂之變
推而行之謂之通舉而錯之天下之民謂之事業(卦爻/隂陽)
(皆形而下者其理則道也因其自然之化而裁制/之變之義也通變二字上章以天言此章以人言)是故
夫象聖人有以見天下之賾而擬諸其形容象其物
冝是故謂之象聖人有以見天下之動而觀其㑹通以
行其典禮繫辭焉以斷其吉凶是故謂之爻(重出以/起下文)極
天下之賾者存乎卦鼓天下之動者存乎辭(卦即𧰼也/辭即爻也)
化而裁之存乎變推而行之存乎通神而明之存乎其
人黙而成之不言而信存乎德行(卦爻所以變通者在/人人之所以能神而)
(明之者在德/此第十二章)
　
　
　
　
　
　
　
　
　原本周易本義卷七
欽定四庫全書
　原本周易本義卷八
　　　　　　　　　　　　宋　朱熹　撰
　　周易繫辭下傳
八卦成列象在其中矣因而重之爻在其中矣(成列謂乾一/兑二離三震)
(四巽五坎六艮七坤八之𩔖象謂卦之形體也因而重之謂各因一卦而/以八卦次第加之為六十四也爻六爻也既重而後卦有六爻也)
剛柔相推變在其中矣繫辭焉而命之動在其中矣(剛柔相推/而卦爻之)
(變徃來相錯無不可見聖人因其所見而皆繫之辭以/命其吉凶則占者所值當動之爻𧰼亦不出乎此矣)吉凶悔吝
者生乎動者也(吉凶悔吝皆辭之所命也/然必因卦爻之動而後見)剛柔者立本者也變通
者趣時者也(一剛一柔各有定位/自此以後變以從時)吉凶者貞勝者也(貞正也常也/物以其所正)
(為常者也天下之事非吉則凶/非凶則吉常相勝而不已也)天地之道貞觀者也日
月之道貞明者也天下之動貞夫一者也(觀示也天下/之動其變无)
(窮然順理則吉逆理則凶則其/所正而常者亦一理而已矣)夫乾確然示人易矣夫
坤隤然示人簡矣(確然健貌隤然順/貎所謂貞觀者也)爻也者效此者也
象也者像此者也(此謂上文乾坤所示之理爻之/竒耦卦之消息所以效而象之)爻象
動乎内吉凶見乎外功業見乎變聖人之情見乎辭(内/謂)
(蓍卦之中外謂蓍卦之外變即/動乎内之變辭即見乎外之辭)天地之大德曰生聖人
之大寳曰位何以守位曰人何以聚人曰財理財正辭
禁民為非曰義(曰人之人今本作仁吕氏從古蓋所謂/非衆罔與守邦  此第一章言卦爻吉)
(凶造化/功業)　古者包犧氏之王天下也仰則觀象於天俯
則觀法於地觀鳥獸之文與地之宜近取諸身逺取諸
物於是始作八卦以通神明之德以𩔖萬物之情(王昭/素曰)
(與地之間諸本多有天字俯仰逺近所取不一然不過以驗/隂陽消息两端而已神明之德如健順動止之性萬物)
(之情如雷風/山澤之象)作結繩而為罔罟以佃以漁蓋取諸離(两/目)
(相承而/物麗焉)包犧氏沒神農氏作斵木為耜揉木為耒耒
耨之利以教天下蓋取諸益(二體皆木上入下動/天下之益莫大乎此)日中
為市致天下之民聚天下之貨交易而退各得其所蓋
取諸噬嗑(日中為市上明而下動/又借噬為市嗑為合也)神農氏沒黄帝堯舜
氏作通其變使民不倦神而化之使民宜之易窮則變
變則通通則久是以自天祐之吉无不利黄帝堯舜垂
衣裳而天下治蓋取諸乾坤(乾坤變化/而无為)刳木為舟剡木
為楫舟楫之利以濟不通致逺以利天下蓋取諸涣(木/在)
(水上也致逺以/利天下疑衍)服牛乗馬引重致逺以利天下蓋取諸
隨(下動/上説)重門擊柝以待暴客蓋取諸豫(豫備/之意)斷木為杵
掘地為臼臼杵之利萬民以濟蓋取諸小過(下止/上動)弦木
為弧剡木為矢弧矢之利以威天下蓋取諸睽(睽乖然/後威以)
(服/之)上古穴居而野處後世聖人易之以宫室上棟下宇
以待風雨蓋取諸大壯(壯固/之意)古之葬者厚衣之以薪葬
之中野不封不樹喪期無數後世聖人易之以棺椁蓋
取諸大過(送死大事/而過於厚)上古結繩而治後世聖人易之以
書契百官以治萬民以察蓋取諸夬(明决之意人此第/二章言聖  制器)
(尚𧰼/之事)　是故易者象也象也者像也(易卦之刑/理之似也)彖者材
也(彖言一/卦之材)爻也者效天下之動者也(效放/也)是故吉凶生
而悔吝著也(悔吝本㣲因此而/著  此第三章)　陽卦多隂隂卦多陽
(震坎艮為陽卦皆一陽二隂/巽離兌為隂卦皆一隂二陽)其故何也陽卦竒隂卦耦
(凡陽卦皆五畫/凡隂卦皆四畫)其德行何也陽一君而二民君子之道
也隂二君而一民小人之道也(君謂陽民謂隂/  此第四章)　易曰
憧憧徃來朋從爾思子曰天下何思何慮天下同歸而
殊塗一致而百慮天下何思何慮(引咸九四爻義而釋/之言理本无二而殊)
(塗百慮莫非自然何以思慮為/哉必思而從則所從者亦狹矣)日徃則月來月徃則日
來日月相推而明生焉寒徃則暑來暑徃則寒來寒暑
相推而嵗成焉徃者屈也來者信也屈信相感而利生
焉(言徃來屈信皆感應自然之常理加憧憧/焉則入於私矣所以必思而後冇從也)尺蠖之屈
以求信也龍蛇之蟄以存身也精義入神以致用也利
用安身以崇德也(因言屈伸徃來之理而又推以言學/亦有自然之機也精研其義至於入)
(神屈之至也然乃所以為出而致用之本利其施用无/適不然伸之極也然乃所以為入而崇德之資内外交)
(相養互/相發也)過此以徃未之或知也窮神知化德之盛也(下/學)
(之事盡力於精義利用而交養互發之機自不能已自/是以上則亦无所用其力矣至於窮神知化乃德盛仁)
(熟而自致耳然不知者徃而屈也自致者來而信也是/亦感應自然之理而已張子曰氣有隂陽推行冇漸為)
(化合一不測為神此上四/節皆以釋咸九四爻義)易曰困于石據于蒺藜入于
其宫不見其妻凶子曰非所困而困焉名必辱非所據
而據焉身必危既辱且危死期將至妻其可得見邪(釋/困)
(六三/爻義)易曰公用射隼于高墉之上獲之无不利子曰隼
者禽也弓矢者器也射之者人也君子藏器於身待時而
動何不利之有動而不括是以出而有獲語成器而動
者也(括結礙也此釋/解上六爻義)子曰小人不恥不仁不畏不義不
見利不勸不威不懲小懲而大誡此小人之福也易曰
屨校滅趾无咎此之謂也(此釋噬嗑/𥘉九爻義)善不積不足以成
名惡不積不足以滅身小人以小善為无益而弗為也
以小惡為无傷而弗去也故惡積而不可揜罪大而不
可解易曰何校滅耳凶(此釋噬嗑/上九爻義)子曰危者安其位者
也亡者保其存者也亂者有其治者也是故君子安而
不忘危存而不忘亡治而不忘亂是以身安而國家可
保也易曰其亡其亡繫于苞桑(此釋否九/五爻義)子曰德薄而
位尊知小而謀大力小而任重鮮不及矣易曰鼎折足
覆公餗其形渥凶言不勝其任也(此釋鼎九/四爻義)子曰知幾
其神乎君子上交不諂下交不瀆其知幾乎幾者動之
㣲吉之先見者也君子見幾而作不俟終日易曰介于
石不終日貞吉介如石焉寧用終日斷可識矣君子知
㣲知彰知柔知剛萬夫之望(此釋豫六二爻義漢/書吉之之間有凶字)子曰
顔氏之子其殆庶幾乎有不善未嘗不知知之未嘗復
行也易曰不逺復无祗悔元吉(殆危也庶幾近意言近/道也此釋復𥘉九爻義)
天地絪緼萬物化醇男女構精萬物化生易曰三人行
則損一人一人行則得其友言致一也(絪緼交密之狀/醇謂厚而凝也)
(言氣化者也化生形化/者也此釋損六三爻義)子曰君子安其身而後動易其
心而後語定其交而後求君子修此三者故全也危以
動則民不與也懼以語則民不應也无交而求則民不
與也莫之與則傷之者至矣易曰莫益之或擊之立心
勿恒凶(此釋益上九爻/義  此第五章)　子曰乾坤其易之門邪乾陽
物也坤隂物也隂陽合德而剛柔有體以體天地之撰
以通神明之德(諸卦剛柔之體皆以乾坤合德而/成故曰乾坤易之門撰猶事也)其稱
名也雜而不越於稽其類其衰世之意邪(萬物雖多无/不出於隂陽)
(之變故卦爻之義雖雜出而不差繆然非上古淳質之/時思慮所及也故以為衰世之意蓋指文王與紂之時)
(也/)夫易彰徃而察來而㣲顯闡幽開而當名辨物正言
斷辭則備矣(而㣲顯恐當作㣲顯而/開而之而亦疑有誤)其稱名也小其取
𩔖也大其㫖逺其辭文其言曲而中其事肆而隱因貳
以濟民行以明失得之報(肆陳也貳疑也盡此第六章/多闕文疑不可  通後皆放)
(此/)　易之興也其於中古乎作易者其有憂患乎(夏商/之末)
(易道中㣲文王拘於羑/里而繫彖辭易道復興)是故履德之基也謙德之柄也
復德之本也恒德之固也損德之修也益德之裕也困
之辯也井德之地也巽德之制也(履禮也上天下澤定分/不易必謹乎此然後)
(其徳有以為基而立也謙者自卑而尊人又為禮者之/所當執持而不可失者也九卦皆反身修德以處憂患)
(之事也而有序焉基所以立柄所以持復者心不外而/善端存恒者守不變而常且久懲忿窒慾以修身遷善)
(改過以長善困以自驗其力井以不變/其所然後能巽順於理以制事變也)履和而至謙尊
而光復小而辨於物恒雜而不厭損先難而後易益長
裕而不設困窮而通井居其所而遷巽稱而隱(此如書/之九德)
(禮非强世然事皆至極謙以自卑而尊且光復陽㣲而/不亂於羣隂恒處雜而常德不厭損欲先難習熟則易)
(益但充長而不造作困身困而道亨井/不動而及物巽稱物之宜而潛隱不露)履以和行謙以
制禮復以自知恒以一德損以逺害益以興利困以寡
怨井以辨義巽以行權(寡怨謂少所怨尤辨義謂安而/能慮  此第七章三陳九卦以)
(明處憂/患之道)易之為書也不可逺為道也屢遷變動不居
周流六虛上下無常剛柔相易不可為典要唯變所適
(逺猶忘也周流六虛謂/隂陽流行於卦之六位)其出入以度外内使知懼(此句/未詳)
(疑有/脱誤)又明於憂患與故无有師保如臨父母(雖无師保/而常若父)
(母臨之戒/懼之至)初率其辭而揆其方既有典常茍非其人道
不虛行(方道也始由辭以度其理則見其有典常矣/然神而明之則存乎其人也  此第八章)
易之為書也原始要終以為質也六爻相雜唯其時物
也(質謂卦體卦必舉其始終而/後成體爻則唯其時物而已)其初難知其上易知本
末也初辭擬之卒成之終(此言初/上二爻)若夫雜物撰德辨是
與非則非其中爻不備(此謂卦/中四爻)噫亦要存亡吉凶則居
可知矣知者觀其彖辭則思過半矣(彖統論一卦/六爻之體)二與
四同功而異位其善不同二多譽四多懼近也柔之為
道不利逺者其要无咎其用柔中也(此以下論中文同/功謂皆隂位異位)
(謂逺近不同四近君故多懼柔不/利逺而二多譽者以其柔中也)三與五同功而異位
三多凶五多功貴賤之等也其柔危其剛勝邪(三五同/陽位而)
(貴賤不同然以柔居之則危惟/剛則能勝之    此第九章)　易之為書也廣大悉
備有天道焉有人道焉有地道焉兼三材而兩之故六
六者非它也三材之道也(三畫巳具三材重之故六而/以上二爻為天中二爻為人)
(下二爻/為地)道有變動故曰爻爻有等故曰物物相雜故曰
文文不當故吉凶生焉(道有變動謂卦之一體等謂逺/近貴賤之差相雜謂剛柔之位)
(相間不當謂爻不/當位  此第十章)　易之興也其當殷之末世周之盛
德邪當文王與紂之事邪是故其辭危危者使平易者
使傾其道甚大百物不廢懼以終始其要无咎此之謂
易之道也(危懼故得平安慢易則必傾/覆易之道也  此第十一章)　夫乾天下之
至健也德行恒易以知險夫坤天下之至順也德行恒
簡以知阻(至健則所行無難故易至順則所行不煩故之/簡然其於事皆有以知其難而不敢易以處)
(是以其有憂患則健者如自高臨下而知其險順者如/自下趨上而知其阻蓋雖易而能知險則不䧟於險矣)
(既簡而又知阻則不困於阻矣所/以能危能懼而无易者之傾也)能説諸心能研諸侯
之慮定天下之吉凶成天下之亹亹者(侯之二字衍説/諸心者心與理)
(㑹乾之事也研諸慮者理因慮審坤之事也説/諸心故有以定吉凶研諸慮故有以成亹亹)是故變
化云為吉事有祥象事知器占事知來(變化云為故𧰼/事可以知器吉)
(事有祥故占/事可以知來)天地設位聖人成能人謀鬼謀百姓與能
(天地設位而聖人作易以成其功於是/人謀鬼謀雖百姓之愚昏得以與其能)八卦以象告爻
彖以情言剛柔雜居而吉凶可見矣(象謂卦畫爻/彖謂卦爻辭)變動
以利言吉凶以情遷是故愛惡相攻而吉凶生逺近相
取而悔吝生情偽相感而利害生凡易之情近而不相
得則凶或害之悔且吝(不相得謂相惡也凶/害悔吝皆由此生)將叛者其
辭慙中心疑者其辭枝吉人之辭寡躁人之辭多誣善
之人其辭游失其守者其辭屈(卦爻之辭亦猶是/也  此第十二章)
　
　
　
　
　
　
　
　
　
　
　原本周易本義卷八
欽定四庫全書
　原本周易本義卷九
　　　　　　　　　　　　宋　朱熹　撰
　　周易文言傳
　　　(此篇申彖傳𧰼傳之意以盡乾坤二/卦之藴而餘卦之説因可以例推云)
元者善之長也亨者嘉之㑹也利者義之和也貞者事之幹
也(元者生物之始天地之德莫先於此故於時為春於人則為仁而衆/善之長也亨者生物之通物至於此莫不嘉美故於時為夏於人則)
(為禮而衆美之㑹也利者生物之遂物各得宜不相妨害故於時為秋/於人則為義而得其分之和貞者生物之成實理具備隨在各足故於)
(時為冬於人則為知而為衆事之/幹幹木之身枝葉所依以立者也)君子體仁足以長人嘉㑹足
以合禮利物足以和義貞固足以幹事(以仁為體則无一物不在/所愛之中故足以長人嘉)
(其所㑹則無不合禮使物各得其利則我無不和貞固/者知正之所在而固守之所謂知而弗去者也故足以)
(為事/之幹)君子行此四德者故曰乾元亨利貞(非君子之至/健无以行此)
(故曰乾元亨利貞異此第一節申彖傳之意與春秋傳/所載穆姜之言不  疑古者已有此言穆姜稱之而夫)
(子亦有取焉故下文别以子曰表孔子/之詞蓋傳者欲以明此章之為古語也)初九曰潛龍勿
用何謂也子曰龍德而隱者也不易乎世不成乎名遯
世无悶不見是而无悶樂則行之憂則違之確乎其不
可抜潛龍也(龍德聖人之德也在下故隠易謂變其所/守大扺乾卦六爻文言皆以聖人明之有)
(隱顯而無/淺深也)九二曰見龍在田利見大人何謂也子曰龍
德而正中者也庸言之信庸行之謹閑邪存其誠善世
而不伐德博而化易曰見龍在田利見大人君德也(正/中)
(不潛而未躍之時也常言亦信常行亦謹盛德之至也/閑邪存其誠無斁亦保之意言君德也者釋大人之為)
(九/也)二九三曰君子終日乾乾夕惕若厲无咎何謂也子
曰君子進德修業忠信所以進德也修辭立其誠所以
居業也知至至之可與幾也知終終之可與存義也是
故居上位而不驕在下位而不憂故乾乾因其時而惕
雖危无咎矣(忠信主於心者无一念之不誠也修辭見/於事者无一言之不實也雖有忠信之心)
(然非修辭立誠則无以居之知至至之進德之事知終/終之居業之事所以終日乾乾而夕猶惕若者以此故)
(也可上可下不驕/不憂所以无咎也)九四曰或躍在淵无咎何謂也子曰上
下无常非為邪也進退无恒非離羣也君子進德修業
欲及時也故无咎(内卦以德學言外卦以時位言進德/修業九三備矣此則欲其及時而進)
(也/)九五曰飛龍在天利見大人何謂也子曰同聲相應
同氣相求水流濕火就燥雲從龍風從虎聖人作而萬
物覩本乎天者親上本乎地者親下則各從其𩔖也(作/起)
(也物猶人也覩釋利見之意也本乎天者謂動物本乎/地者謂植物物各從其𩔖聖人人𩔖之首也故興起於)
(上則人/皆見之)上九曰亢龍有悔何謂也子曰貴而无位高而
无民賢人在下位而无輔是以動而悔也(賢人在下位/謂九五以下)
(无輔以上九過高志滿不來輔助/之也  此第二節申象傳之意)潛龍勿用下也見龍
在田時舍也(言未為/時用也)終日乾乾行事也或躍在淵自試也
(未遽有為/姑試其可)飛龍在天上治也(居上以/治下)亢龍有悔窮之災
也乾元用九天下治也(言乾元用九見與它卦不同君/道剛而能柔天下无不治矣)
(此第三節/再申前意)潛龍勿用陽氣潛藏見龍在田天下文明(雖/不)
(在上位然天/下巳𬒳其化)終日乾乾與時偕行(時當/然也)或躍在淵乾道
乃革(離下而上/變革之時)飛龍在天乃位乎天德(天德即天位也/蓋唯有是德乃)
(宜居是位/故以名之)亢龍有悔與時偕極乾元用九乃見天則(剛/而)
(能柔天之法也意此/第四節又申前)乾元者始而亨者也(始則必亨/理𫝑然矣)利
貞者性情也(収斂歸藏乃/見性情之實)乾始能以美利利天下不言
所利大矣哉(始者元而亨也利天下者利也不言所利/者貞也或曰坤利牝馬則言所利矣)
大哉乾乎剛健中正純粹精也(剛以體言健兼用言中/者其行无過不及正者)
(其立不偏四者乾之德也純者不雜於隂柔粹者不雜/於邪惡蓋剛健中正之至極而精者又純粹之至極也)
(或疑乾剛无柔不得言中正者不然也天地之間本一/氣之流行而有動静耳以流行之統體而言則但謂之)
(乾而无所不包矣以其動静分/之然後有隂陽剛柔之别也)六爻發揮旁通情也(旁/通)
(猶言/曲盡)時乗六龍以御天也雲行雨施天下平也(言聖人/時乗六)
(龍以御天則如天之雲行雨施而天/下平也  此第五節復申首章之意)君子以成德為行
日可見之行也潛之為言也隱而未見行而未成是以
君子勿用也(成德已成之德也𥘉九固/成德但其行未可見耳)君子學以聚之
問以辨之寛以居之仁以行之易曰見龍在田利見大
人君德也(蓋由四者以成大人之德再言/君德以深明九二之為大人也)九三重剛而
不中上不在天下不在田故乾乾因其時而惕雖危无
咎矣(重剛謂陽/爻陽位)九四重剛而不中上不在天下不在田
中不在人故或之或之者疑之也故无咎(九四非重剛/重字疑衍在)
(人謂三或者隨/時而未定也)夫大人者與天地合其德與日月合其
明與四時合其序與鬼神合其吉凶先天而天弗違後
天而奉天時天且弗違而况於人乎况於鬼神乎(大人/即釋)
(爻辭所利見之大人也有是德而當其位乃可當之人與/天地鬼神本无二理特蔽於有我之私是以梏於形體)
(而不能相通大人無私以道為體曽何彼此先後之可/言哉先天不違謂意之所為黙與道契後天奉天謂知)
(理如是奉而行之回紇謂郭子儀曰卜者謂此行當見/一大人而還其占蓋與此合若子儀者雖未及乎夫子)
(之所論然其至公无我/亦可謂當時之大人矣)亢之為言也知進而不知退知
存而不知亡知得而不知喪(所以動而/有悔也)其唯聖人乎知
進退存亡而不失其正者其唯聖人乎(知其理𫝑如是/而處之以道則)
(不至於有悔矣固非計私以避害者也再言其唯聖人/乎始若設問而卒自應之也  此第六節復申第二第)
(三第四/節之意)　坤至柔而動者也剛至靜而德方(剛方釋牝馬/之貞也方謂)
(生物/有常)後得主而有常(桯傳曰主下/當有利字)含萬物而化光(復/明)
(亨/義)坤道其順乎承天而時行(復明順承天之義/以上申彖傳之意)　(此/)積
善之家必有餘慶積不善之家必有餘殃臣弑其君子
弑其父非一朝一夕之故其所由來者漸矣由辨之不
早辨也易曰履霜堅氷至蓋言順也(古字順慎通用按/此當作慎言)
(當辨之/於㣲也)直其正也方其義也君子敬以直内義以方外
敬義立而德不孤直方大不習无不利則不疑其所行
也(此以學言之也正謂本體義謂裁制敬則本體之守/也直内方外程傳備矣不孤言大也疑故習而後利)
(不疑則何/假於習)隂雖有美含之以從王事弗敢成也地道也
妻道也臣道也地道无成而代有終也天地變化草木蕃
天地閉賢人隱易曰括囊无咎无譽蓋言謹也君子
黄中通理(黄中言中德在内/釋黄字之義也)正位居體(雖在尊位而居/下體釋裳字之)
(義/也)美在其中而暢於四支發於事業美之至也(美在/其中)
(復釋黄中暢於/四支復釋居體)隂疑於陽必戰為其嫌於无陽也故稱
龍焉猶未離其𩔖也故稱血焉夫𤣥黄者天地之雜
也天𤣥而地黄(疑謂鈞敵无小大之差也坤雖无陽然/陽未嘗无也血隂屬蓋氣陽而血隂也)
(𤣥黄天地之正色言隂陽皆/傷也  此以上申𧰼傳之意)
　
　
　
　
　
　
　
　原本周易本義卷九
欽定四庫全書
　原本周易本義卷十
　　　　　　　　　　　　宋　朱熹　撰
　　周易説卦傳
昔者聖人之作易也幽贊於神明而生蓍(幽贊神明猶/言贊化育龜)
(筴傳曰天下和平王道得而/蓍莖長丈其叢生滿百莖)參天兩地而倚數(天圓地/方圓者)
(一而圍三三各一竒故參天而為三方者一而圍四四/合二耦故兩地而合二數皆倚此而起故揲蓍三變之)
(末其餘三竒則三三而九三耦則三二而/六兩二一三則為七兩三一二則為八)觀變於隂陽
而立卦發揮於剛柔而生爻和順於道德而理於義窮
理盡性以至於命(和順從容無所乖逆統言之也理謂/隨事得其條理析言之也窮天下之)
(理盡人物之性而合於天道此聖/人作易之極功也  此第一章)　昔者聖人之作易
也將以順性命之理是以立天之道曰隂與陽立地之
道曰柔與剛立人之道曰仁與義兼三材而兩之故易
六畫而成卦分隂分陽迭用柔剛故易六位而成章(兼/三)
(才而两之總言六畫又細分之則隂陽/之位間雜而成文章也  此第二章)　天地定位山澤
通氣雷風相薄水火不相射八卦相錯(邵子曰此伏羲/八卦之位乾南)
(坤北離東坎西兌居東南震居東北巽居西南艮居西/北於是八卦相交而成六十四卦所謂先天之學也)
數徃者順知來者逆是故易逆數也(起震而歴離兊以/至於乾數已生之)
(卦也自巽而歴坎艮以至於坤推未生之卦也易之生/卦則以乾兑離震巽坎艮坤為次故皆逆數也  此第)
(三/章)　雷以動之風以㪚之雨以潤之日以烜之艮以止
之兊以説之乾以君之坤以藏之(此卦位相對與上/章同  此第四章)
帝出乎震齊乎巽相見乎離致役乎坤説言乎兊戰乎
乾勞乎坎成言乎艮(帝者天之主宰邵子曰此卦位/乃文王所定所謂後天之學也)萬
物出乎震震東方也齊乎巽巽東南也齊也者言萬
物之㓗齊也離也者明也萬物皆相見南方之卦也聖
人南靣而聽天下嚮明而治蓋取諸此也坤也者地也
萬物皆致養焉故曰致役乎坤兊正秋也萬物之所
說也故曰説言乎兊戰乎乾乾西北之卦也言隂陽相
薄也坎者水也正北方之卦也勞卦也萬物之所歸也故
曰勞乎坎艮東北之卦也萬物之所成終而所成始也
故曰成言乎艮(上言帝此言萬物之隨帝以出入也/此第五章所推卦位之説多未詳者)
神也者妙萬物而為言者也動萬物者莫疾乎雷撓萬
物者莫疾乎風燥萬物者莫熯乎火説萬物者莫説乎
澤潤萬物者莫潤乎水終萬物始萬物者莫盛乎艮故
水火相逮雷風不相悖山澤通氣然後能變化既成萬物也
(此去乾坤而專言六子以見神之所為然其/位序亦用上章之説未詳其義  此第六章)　乾健也
坤順也震動也巽入也坎陷也離麗也艮止也兊説也
(此言八卦之性/情  此第七章)　乾為馬坤為牛震為龍巽為雞坎為
豕離為雉艮為狗兑為羊(逺取諸物如此/  此第八章)乾為首坤
為腹震為足巽為股坎為耳離為目艮為手兊為口(近/取)
(諸身如此/此第九章)　乾天也故稱乎父坤地也故稱乎母震一
索而得男故謂之長男巽一索而得女故謂之長女坎
再索而得男故謂之中男離再索而得女故謂之中女艮
三索而得男故謂之少男兊三索而得女故謂之少女
(索求也謂揲蓍以求爻也男女指卦/中一隂一陽之爻而言  此第十章)　乾為天為圜為
君為父為玉為金為寒為氷為大赤為良馬為老馬為
瘠馬為駁馬為木果(荀九家此下有為/龍為直為衣為言)坤為地為母為
布為釡為吝嗇為均為子母牛為大輿為文為衆為柄
其於地也為黒(荀九家有為牝為迷為方/為囊為裳為黄為帛為漿)震為雷為龍
為𤣥黄為旉為大塗為長子為決躁為蒼筤竹為萑葦
其於馬也為善鳴為馵足為作足為的顙其於稼也為
反生其究為健為蕃鮮(荀九家冇為/玉為鵠為鼔)巽為木為風為長
女為繩直為工為白為長為高為進退為不果為臭其
於人也為寡髪為廣顙為多白眼為近利市三倍其究
為躁卦(荀九家有/為楊為鸛)坎為水為溝瀆為隱伏為矯輮為弓
輪其於人也為加憂為心病為耳痛為血卦為赤其於
馬也為美瘠為亟心為下首為薄蹄為曵其於輿也
為多𤯝為通為月為盗其於木也為堅多心(荀九家有/為宫為律)
(為可為棟為叢棘為/狐為蒺藜為桎梏)離為火為日為電為中女為甲胄
為戈兵其於人也為大腹為乾卦為鼈為蟹為蠃為蚌
為龜其於木也為科上槁(荀九家有/為牝牛)艮為山為徑路為
小石為門闕為果蓏為閽寺為指為狗為䑕為黔啄之
屬其於木也為堅多節(荀九家有為/鼻為虎為狐)兊為澤為少女為
巫為口舌為毁折為附決其於地也為剛鹵為妾為羊
(荀九家有為常為輔頰求此第十一章廣八卦/之𧰼其間多不可曉者  之於經亦不盡合也)
　
　
　
　
　
　
　
　
　
　
　
　
　
　
　原本周易本義卷十
欽定四庫全書
　原本周易本義卷十一
　　　　　　　　　　　　宋　朱熹　撰
　　周易序卦傳
有天地然後萬物生焉盈天地之間者唯萬物故受之
以屯屯者盈也屯者物之始生也物生必䝉故受之以
䝉蒙者蒙也物之穉也物穉不可不養也故受之以需
需者飲食之道也飲食必有訟故受之以訟訟必有衆
起故受之以師師者衆也衆必有所比故受之以比比者
比也比必有所畜故受之以小畜物畜然後有禮故受
之以履履而泰(晁氏云鄭無/而泰二字)然後安故受之以泰泰者
通也物不可以終通故受之以否物不可以終否故受
之以同人與人同者物必歸焉故受之以大有有大者
不可以盈故受之以謙有大而能謙必豫故受之以豫
豫必有隨故受之以隨以喜隨人者必有事故受之以
蠱蠱者事也有事而後可大故受之以臨臨者大也物
大然後可以觀故受之以觀可觀而後有所合故受之
以噬嗑嗑者合也物不可以茍合而已故受之以賁賁
者飾也致飾然後亨則盡矣故受之以剥剥者剥也物
不可以終盡剥窮上反下故受之以復復則不妄矣故
受之以无妄有无妄然後可畜故受之以大畜物畜然
後可養故受之以頥頥者養也不養則不可動故受之
以大過物不可以終過故受之以坎坎者陷也陷必有
所麗故受之以離離者麗也
有天地然後有萬物有萬物然後有男女有男女然後
有夫婦有夫婦然後有父子有父子然後有君臣有君
臣然後有上下有上下然後禮義有所錯夫婦之道不可
以不久也故受之以恒恒者久也物不可以久居其所
故受之以遯遯者退也物不可以終遯故受之以大壯
物不可以終壯故受之以晉晉者進也進必有所傷故
受之以明夷夷者傷也傷於外者必反於家故受之以
家人家道窮必乖故受之以睽睽者乖也乖必有難故
受之以蹇蹇者難也物不可以終難故受之以解解者
緩也緩必有所失故受之以損損而不已必益故受之
以益益而不已必决故受之以夬夬者决也决必有遇
故受之以姤姤者遇也物相遇而後聚故受之以萃萃
者聚也聚而上者謂之升故受之以升升而不已必困
故受之以困困乎上者必反下故受之以井井道不可
不革故受之以革革物者莫若鼎故受之以鼎主器者
莫若長子故受之以震震者動也物不可以終動止之
故受之以艮艮者止也物不可以終止故受之以漸漸
者進也進必有所歸故受之以歸妹得其所歸者必大
故受之以豐豐者大也窮大者必失其居故受之以旅
旅而無所容故受之以巽巽者入也入而後説之故受
之以兑兑者説也説而後㪚之故受之以渙渙者離也
物不可以終離故受之以節節而信之故受之以中孚
有其信者必行之故受之以小過有過物者必濟故受
之以既濟物不可窮也故受之以未濟終焉
　
　
　
　
　
　
　
　
　
　
　
　
　
　
　
　原本周易本義卷十一
欽定四庫全書
　原本周易本義卷十二
　　　　　　　　　　　　宋　朱熹　撰
　　周易雜卦傳
乾剛坤柔比樂師憂臨觀之義或與或求(以我臨物曰/與物來觀我)
(曰求或曰二卦/互有與求之義)屯見而不失其居䝉雜而著(屯震遇/坎震動)
(故見坎險不行也蒙坎遇艮坎憂昧/艮光明也或曰屯以𥘉言蒙以二言)震起也艮止也損
益盛衰之始也大畜時也无妄災也(止健者時有適然/无妄而災自外至)
萃聚而升不來也謙輕而豫怠也噬嗑食也賁无色也
(白受/采)兊見而巽伏也(兊隂外見/巽隂内著)隨无故也蠱則飭也(隨/前)
(无故蠱/後當飭)剥爛也復反也晉晝也明夷誅也(誅傷/也)井通而
困相遇也(剛柔相遇而/剛見揜也)咸速也恒久也(感速/常久)渙離也節
止也解緩也蹇難也睽外也家人内也否泰反其𩔖也
大壯則止遯者退也(止謂/不退)大有衆也同人親也革去故
也鼎取新也小過過也中孚信也豐多故也親寡旅也
(既明且衆/其故多矣)離上而坎下也(火炎上/水潤下)小畜寡也履不處也
(不處行/進之義)需不進也訟不親也大過顛也遘遇也柔遇剛
也漸女歸待男行也頥養正也既濟定也歸妹女之終
也未濟男之窮也夬決也剛決柔也君子道長小人道
憂也(自遘以下卦不反對或疑其錯簡/今以韻協之又似非誤未詳何義)
　
　
　
　
　
　
　
　
　
　
　
　原本周易本義卷十二
欽定四庫全書
　原本周易本義卷末上
　　　　　　　　　　　　宋　朱熹　撰
　　周易五贊
　　　原象
太一肇判隂降陽升陽一以施隂兩而承惟皇昊羲仰
觀俯察竒偶既陳兩儀斯設既幹乃支一各生兩隂陽
交錯以立四象竒加以竒曰陽之陽竒而加偶陽隂以
章偶而加竒隂内陽外偶復加偶隂與隂㑹兩一既分
一復生兩三才在目八卦指掌竒竒而竒初一曰乾竒
竒而偶兊次二焉竒偶而竒次三曰離竒偶而偶四震
以隨偶竒而竒巽居次五偶竒而偶坎六斯睹偶偶而
竒艮居次七偶偶而偶八坤以畢初畫為儀中畫為像
上畫卦成人文斯朗因而重之一貞八悔六十四卦由
内達外交易為體徃此來彼變易為用時靜時動降帝
而王傳夏歴商有占無文民用弗章文王繫彖周公繫
爻視此八卦二純六交乃乾斯父乃坤斯母震坎艮男
巽離兊女離南坎北震東兊西乾坤艮巽位以四維建
官立師命曰周易孔聖贊之是為十翼遭秦弗燼及
宋而明邵傳羲畫程演周經象陳數列言盡理得彌
億萬年永著常式
　　述㫖
昔在上古世質民淳是非莫别利害不分風氣既開乃
生聖人聰明睿智出𩔖超羣仰觀俯察始畫竒偶教之
卜筮以斷可否作為君師開鑿户牖民用不迷以有常
守降及中古世變風移淳澆質喪民偽日滋穆穆文王身
蒙大難安土樂天惟世之患乃本卦義繫此彖辭爰及
周公六爻是資因是設教丁寧詳密必中必正乃亨乃
吉語子惟孝語臣則忠鉤深闡㣲如日之中爰暨末流淫
于術數僂句成欺黄裳亦誤大哉孔子晚好是書韋編
既絶八索以祛乃作彖象十翼之篇專用義理發揮經
言居省象辭動察變占存亡進退陟降飛潜曰毫曰釐
匪差匪繆假我數年庶無大咎恭惟三古四聖一心垂
象炳明千載是臨惟是學者不本其𥘉文辭象數或
肆或拘嗟予小子既㣲且陋鑽仰沒身奚測奚究匪警
滋荒匪識滋漏惟用存疑敢曰垂後
　　明筮
竒數之元參天兩地衍而極之五十乃備是曰大衍虛
一無為其為用者四十九蓍信手平分置右於几取右
一蓍掛左小指乃以右手揲左之䇿四四之餘歸之于
扐𥘉扐左手無名指間右䇿左揲將指是安再扐之竒
通掛之筭不五則九是謂一變置此掛扐再用存䇿分
掛揲歸復準前式三亦如之竒皆四八三變既備數斯
可察數之可察其辨伊何四五為少八九為多三少為
九是曰老陽三多為六老隂是當一少兩多少陽
之七孰八少隂少兩多一既得𥘉爻復合前蓍四十有
九如前之為三變一爻通十八變六爻發揮卦體可見老
極而變少守其常六爻皆守彖辭是當變視其爻兩兼
首尾變及三爻占兩卦體或四或五視彼所存四二五
一二分一専皆變而他新存舊毁消息盈虛舍此視
彼乾占用九坤占用六泰愕匪人姤喜來復
　　稽𩔖
八卦之象説卦詳焉考之於經其用弗專彖以情言象
以象告惟是之求斯得其要乾健天行坤順地從震動
為雷巽入木風坎險水泉亦雲亦雨離麗文明電日而
火艮止為山兊説為澤以是舉之其要斯得凡卦六虛
竒偶殊位竒陽偶隂各以其𩔖得位為正二五為中二
臣五君初始上終貞悔體分爻以位應隂陽相求乃得
其正凡陽斯淑君子居之凡隂斯慝小人是為常可𩔖
求變非例測非常曷變謹此為則
　　警學
讀易之法先正其心肅容端席有翼有臨于卦于爻如筮
斯得假彼象辭為我儀則字從其訓句逆其情事因其
理意適其平曰否曰臧如目斯見曰止曰行如足斯踐
毋寛以畧毋密以窮毋固而可毋必而通平易從容自
表而裏及其貫之萬事一理理定既實事來尚虛用
應始有體該本無稽實待虛存體應用執古御今由
靜制動潔靜精㣲是之謂易體之在我動有常吉在昔
程氏繼周紹孔奥㫖宏綱星陳極拱惟斯未啟以俟後
人小子狂簡敢述而申之
　
　
　
　
　
　
　
　
　
　原本周易本義卷末上
欽定四庫全書
　原本周易本義卷末下
　　　　　　　　　　　　宋　朱熹　撰
　　筮儀
擇地㓗處為蓍室南戸置牀于室中央(牀大約長五尺/廣三尺毋太近)
(壁/)蓍五十莖韜以纁帛貯以皂囊納之櫝中置于牀北
(櫝以竹筒或堅木或布漆為之圓徑三寸如蓍/之長半為底半為蓋下别為臺函之使不偃仆)　設木格
于櫝南居牀二分之北(格以横木版為之高一尺長竟/牀當中為两大刻相距一尺大)
(刻之西為三小刻相距各五/寸許下施横足側立案上)置香爐一于格南香合一
于爐南日炷香致敬將筮則洒掃拂拭滌研一注水及
筆一墨一黄漆版一于爐東東上筮者齋㓗衣冠北向
盥手焚香致敬(筮者北向見儀禮若使人筮則主人焚/香畢少退北向立筮者進立於牀前少)
(西南向受命主人直述所占之事筮者許/諾主人右還西向立筮者右還北向立)两手奉櫝蓋
置于格南爐北出蓍于櫝去囊解韜置于櫝東合五十䇿
两手執之熏于爐上(此後所用蓍䇿之/數其説並見啟䝉)命之曰假爾泰
筮有常假爾泰筮有常某官姓名今以某事云云未知
可否爰質所疑于神于靈吉凶得失悔吝憂虞惟爾有
神尚明告之乃以右手取其一䇿反于櫝中而以左右
手中分四中九䇿置格之左右两大刻(此第一營所謂/分而為二以象)
(两者/也)次以左手取左大刻之䇿執之而以右手取右大
刻之䇿掛於左手之小指間(此第二營所謂掛/一以𧰼三者也)次以右
手四揲左手之䇿(此第三營之半所謂揲/之以四以𧰼四時者也)次歸其所餘
之䇿或一或二或三或四而扐之左手無名指間(此第/四營)
(之半所謂歸竒于/扐以象閏者也)次以右手反過揲之䇿於左大刻遂
取右大刻之䇿執之而以左手四揲之(此第三/營之半)次歸其
所餘之䇿如前而扐之左手中指之間(此第四營之半所/謂再扐以象再)
(閏者也一變所餘之䇿左一則右必三左二則右亦二/左三則右必一左四則右亦四通掛一之䇿不五則九)
(五以一其四而為竒九以两其/四而為偶竒者三而偶者一也)次以右手反過揲之䇿
於右大刻而合左手一掛二扐之䇿置于格上第一小
刻(以東為上/後放此)是為一變再以两手取左右大刻之蓍合
之(或四十四䇿/或四十䇿)復四營如第一變之儀而置其掛扐之
䇿於格上第二小刻是為二變(二變所餘之䇿左一則/右必二左二則右必一)
(左三則右必四左四則右必三通掛一之䇿不四則八/四以一其四而為竒八以两其四而為偶竒偶各得四)
(之二/焉)又再取左右大刻之蓍合之(或四十䇿或三十/六䇿或三十二䇿)復
四營如第二變之儀而置其掛扐之䇿於格上第三小
刻是為三變(三變餘䇿/與二變同)三變既畢乃視其三變所得掛
扐過揲之䇿而畫其爻於版(掛扐之數五四為竒八九/為偶掛扐三竒合十三䇿)
(則過揲三十六䇿而為老陽其畫為口所謂重也掛扐/两竒一偶合十七䇿則過揲三十二䇿而為少隂其畫)
(為一所謂拆也掛扐两偶一竒合二十一䇿則過揲二/十八䇿所謂少陽其畵為一所謂單也掛扐三偶合二)
(十五䇿則過揲二十四䇿而/為老隂其畫為乂所謂交也)如是毎三變而成爻(第一/第四)
(第七第十第十三第十六凡六變並同但第二變以下/不命而但用四十九蓍耳第二第五第八第十一第十)
(四第十七凡六變亦同第三第六第九/第十二第十五第十八凡六變亦同)凡十有八變而
成卦乃考其卦之變而占其事之吉凶(卦變别有圖/説見啟䝉)禮
畢韜蓍襲之以囊入櫝加蓋斂筆研墨版再焚香致敬
而退(如使人筮則主人/焚香揖筮者而退)
　
　
　原本周易本義卷末下
