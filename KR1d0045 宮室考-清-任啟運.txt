#+TITLE: 宮室考-清-任啟運
#+DATE: 2016-06-11 12:20:15
#+SOURCE: github.com/kanripo/KR1d0045 master 66d61fc2                
欽定四庫全書
　宫室考
　　提要
　　　　(臣/)等謹案宫室考二卷
　　　國朝任啓運撰啓運有周易洗心已著録是書
　　　　于李如圭釋宫之外别為類次曰門曰觀曰
　　　　朝曰廟曰寢曰塾曰宁曰等威曰名物曰門
　　　　大小廣狹曰明堂曰方明曰辟雍考據頗為
　　　　詳核惟謂房東為東廂西為西廂北墉東墉
　　　　西墉南户屬諸堂東為東堂西為西堂堂上
　　　　東西墻曰序序東為東夾室西為西夾室南
　　　　墉東墉西墉北户偏諸東東為東堂西為西
　　　　堂如其所説則東西廂在房之東西東西夾
　　　　室在堂之東西東西廂之南東西夾室之北
　　　　則曰東西堂矣然考之經傳實全無根據儀
　　　　禮覲禮記注曰東廂東夾之前相翊待事之
　　　　處特牲饋食禮注曰西堂西夾之前近南疏
　　　　曰即西廂也爾雅釋宫曰室有東西廂曰廟
　　　　郭璞注曰夾室前堂據此則東西廂即東西
　　　　堂明在東西夾室之前而啓運謂在東西夾
　　　　室之後誤矣公食大夫禮曰公揖退于廂下
　　　　公受宰夫束帛以侑西鄉立注云廂東夾之
　　　　前俟事之處受束帛於序端葢東廂即接序
　　　　端公當於序端受帛故先立于東廂以俟之
　　　　地近則事便也若東廂在東房之東夾室之
　　　　北則南距序端中間隔一正堂使于此而俟
　　　　事則往來不便孰甚焉是以經證啓運之説
　　　　無一相合又漢書周昌傳吕后側耳于東廂
　　　　聴顔師古注曰正寢之東西室皆曰廂若東
　　　　廂僻在房東逺在夾北則又何從側耳聴乎
　　　　又金日磾傳莽何羅從外入從東廂上見日
　　　　磾色變走趨卧内盖從東堂趨室内故云從
　　　　外入也若東廂在房東夾北則是從内出矣
　　　　後漢書周舉傳天子親自露坐徳陽殿東廂
　　　　請雨則東廂不隠在房東夾北明矣是以史
　　　　證啓運之説亦無一相合且儀禮燕禮小臣
　　　　共槃也在東堂下注曰為公盥也下又云公
　　　　降盥盖降東階就槃也故共槃也在東堂下
　　　　就近也啓運謂東堂在東夾北則是公降盥
　　　　于東夾北之堂下豈經義乎又特牲饋食禮
　　　　主婦視饎爂于西堂下注曰近西壁南齊于
　　　　坫如東堂在東夾北則注于堂下當云北齊
　　　　于坫矣啓運不究儀禮全經自立新説故其
　　　　失如此又謂周之為學者五中曰成均左之
　　　　前曰東膠左之後曰東序右之前曰瞽宗右
　　　　之後曰虞庠于四郊先為四國學南之東曰
　　　　東膠北之東曰東序南之西為瞽宗北之西
　　　　為虞庠今考周太學曰東膠在今宫南之左
　　　　小學曰虞庠在西郊見於王制注三代之學
　　　　所在無文至劉敞始謂辟廱居中其北為虞
　　　　學其東為夏學其西為殷學至陸佃禮象始
　　　　謂辟廱居中其南為成均北為上庠東為東
　　　　序西為瞽宗啓運葢襲其説遂謂四代之學
　　　　皆在學中而不考其無所本又三禮義宗曰
　　　　凡立學之法有四郊及國中在東郊謂之東
　　　　學在南郊謂之南學在西郊謂之西學在北
　　　　郊謂之北學故鄭注祭義曰周有四郊之虞
　　　　庠據此則周特為虞庠於四郊而啓運謂並
　　　　立東序瞽宗于郊尤為特創不足據也他若
　　　　謂宗廟在雉門内引禮運仲尼與於蜡賔事
　　　　畢出遊于觀之上榖梁傳禮送女母不出祭門
　　　　諸母兄弟不出闕門如此之類則頗為精審
　　　　可以與鄭注相叅矣儀禮一經久成絶學啓
　　　　運能研究鉤貫使條理秩然雖間有疵謬而
　　　　大致精核要亦不愧窮經之目矣乾隆四十
　　　　六年十一月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　總　校　官　(臣/)陸　費　墀
欽定四庫全書
　宫室考卷上
　　　　　　　　　　宗人府府丞任啓運撰
天子之門五郭門謂之臯臯内謂之庫庫内謂之雉雉
内謂之應應内謂之路(孔氏穎達曰郭門公之外門鄭/氏康成曰在城門内愚謂城外)
(有郭而城内又有郭者郭之言廓就宫言之此又其廓/然者也臯緩也逺也髙也告也鄭曰言最外而逺也庫)
(謂有藏于此者也愚疑府庫之藏在此門内左右雉陳/也理也李景齊曰晝雉焉故謂之雉鄭曰取其文明也)
(應謂居此以應治也路取其大也愚謂内外之界于此/分自内而出自外而入必由此也吳鼐曰王之車馬及)
(鼓皆尊大之/故皆曰路)雉門謂之中門應門謂之正門路門謂之
畢門又謂之虎門(又記異名也雉門在五門中故謂之/中門先鄭謂臯内為雉雉内為庫誤)
(矣爾雅有正門蓋治朝在應門内應治出政故治朝又/謂之正朝路門又曰畢者五門至此而畢也葉氏時曰)
(以畫虎故/又曰虎門)諸侯之門三庫内謂之雉雉内謂之路(諸侯/三門)
(下天子也劉氏敞曰天子諸侯皆三門天子曰臯應畢/諸侯曰庫雉路非是鄭曰諸侯之宫外門曰臯朝門曰)
(應亦誤朱子曰書言王出應門之内春秋書魯雉門災/禮記言魯有庫門家語言衛有庫門皆無言有臯應者)
(則臯應為天子之門明矣愚按今左傳宋歌臯門之/晢陸氏徳明曰本作澤門宋東城門今作臯者誤也)門
天子外向諸侯内向(外向所受逺也内向所受近也鄭/曰魯庫雉二門二兼四孔曰兼四)
(者兼内向/外向也)大夫士二門(孔疏門大/門寢  也)
　　右門○詩乃立臯門臯門有伉乃立應門應門將
　　　將(大雅○伉髙貌將將嚴正也朱子曰太王特/作此二門後世因以為天子之制諸侯不得)
　　　(立/焉)○記庫門天子臯門雉門天子應門(明堂位/○言魯)
　　　(之庫雉二門其制似天子臯應之門所謂/二兼四矣觀此則諸侯不得有臯應明甚)○竹
　　　書成王元年春庚午周公誥諸侯于皇門(皇門/他書)
　　　(不見疑即路門也康王之誥王出廟門立應門/内親報誥之成王㓜不能親誥故周公代王誥)
　　　(之合下節看周公/不居中而偏左也)逸周書維正月庚午周公格
　　　左閎門(晉孔晁註閎音皇路/寢左右門曰皇門)○書逆子釗于南
　　　門之外(顧命○此南/門即路門也)王出在應門之内太保率
　　　西方諸侯入應門左畢公率東方諸侯入應門
　　　右(康王之誥○此即/路門外治朝之地)○二人雀弁執惠立于畢
　　　門之内(顧命○此/即路門内)○春秋雉門及兩觀災(定/公)新
　　　作南門(僖公○胡氏安國曰南門南非一門雉/庫皆是杜氏預曰魯城南門本名稷門)
　　　○儀禮先俟于門外婦至壻揖婦入及寢門揖
　　　入(士㛰禮○此/士之二門也)
天子之雉闕門兩觀諸侯之雉臺門一觀天子外闕諸
侯内闕(何註○天子雉門兩旁築土為臺而虚其中望/之闕然故謂之闕臺上有屋懸國典以示人巍)
(然而髙故謂之象魏以其示人故謂之觀諸侯不為兩/觀惟于門上為觀故但謂之臺門天子之闕向外開張)
(所治逺也諸侯之闕/向内開張所治近也)闕以内有宗廟有社稷闕以外有
府有庫(殷之時右宗廟左社稷周之時右社稷左宗廟/故魯以毫社為廟屏天子有六府有五庫諸侯)
(未詳魯惟見有長府而已廟社在内尊/而重之也府庫在外輕財故逺之也)
　　右觀○周禮正月之吉懸治象之法于象魏使萬
　　　民觀治象挾日而歛之(大宰○挾日十日也歛/之仍藏于象魏之室)
　　　○竹書成王二十一年除治象康王二十一年
　　　魯築茅闕門昭王元年復設象魏(按此則魯之/有兩觀因周)
　　　(廢象魏而作後周復/而魯仍之不革耳)○春秋定公二年夏雉門
　　　及兩觀災冬新作雉門及兩觀哀公三年夏司
　　　鐸火季桓子至命御公立于象魏之外命救火
　　　者傷人則止財可為也命藏象魏曰舊章不可
　　　亡也(據此則知府庫與象魏相接舊章/在象魏之室命徙他處而藏之)○記仲
　　　尼與于蜡賔事畢出遊于觀之上(禮運○孔曰/孔子出廟門)
　　　(往雉/門)○禮送女母不出祭門諸母兄弟不出闕
　　　門(穀梁傳○范氏寗曰祭門廟門闕即觀也在/廟門外按鄭氏舊說廟社在庫門内秦蕙田)
　　　(謂在雉門内証此二書則秦說是也且以廟社/位庫門内則府庫皆無所容而季桓子財可為)
　　　(也之語亦無謂矣/故斷從雉門内)○傳設兩觀天子之禮也(公/羊)
　　　(傳/)天子諸侯臺門此以髙為貴也家不臺門言
　　　有稱也(禮/器)
路以内内朝路以外治朝天子庫以外諸侯庫以内外
朝(内朝即路寢也日聽政于此宗人嘉事圖于此又曰/燕朝治朝日見羣臣于此又曰正朝外朝則詢萬民)
(之朝也治朝在二朝之中對路/寢言則曰外對庫門言又曰内)
　　右朝○周禮朝士掌外朝之法左九棘孤卿大夫
　　　位焉羣士在其後右九棘公侯伯子男位焉羣
　　　吏在其後面三槐三公位焉州長衆庶在其後
　　　左嘉石平罷民焉右胏石達窮民焉(棘取其赤/心而外刺)
　　　(槐取懷逺為義嘉石/取有文胏石取其赤)小司寇掌外朝之政致萬
　　　民而詢焉王南面三公及州長百姓北面羣臣
　　　西面羣吏東面小司寇擯以叙進而問焉(俱秋/官)
　　　(一國危一國遷一立君三/者事大故謀及庶人也)司士正治朝之位王
　　　南向三公北面東上孤東面北上卿大夫西面
　　　北上王族故士虎士在路門之右南面東上太
　　　僕大右小臣御僕在路門之左南面西上(夏官/○王)
　　　(族故士謂嘗為士今退而留宿衛者未嘗為士/者不得與大右司右也治朝無堂即門以為朝)
　　　(見羣臣故/在門左右)燕朝太僕正位掌擯相王不眂朝則
　　　辭于三公及孤卿(夏/官)外有九室九卿朝焉(考工/記○)
　　　(九室在路門左右/羣臣日治事之所)○書盤庚遷于殷民不適有
　　　居王命衆悉至于庭(此外朝以/詢萬民者)○記天子皮弁
　　　以日視朝諸侯朝服以日視朝(此即治朝/朝畢即退)退適
　　　路寢聽政(此即内朝于時諸侯復逆太僕掌之/公孤復逆小臣掌之羣吏復逆掌于)
　　　(御僕庶民之逆宰夫掌之若君有所/命臣有所請則過位入内朝升堂)使人視大
　　　夫大夫退然後適小寢釋服○臣將適公所沐
　　　浴居外寢史進象笏書思對命(此大夫/内朝)既服習
　　　容觀玉聲乃出揖私朝煇如也(此大夫外朝/○俱玉藻)○
　　　魯語天子諸侯合民事于内朝(兼燕朝/治朝)合神事
　　　于外朝(如卜郊獻/命庫門内)自卿以下合官事于外朝(凡/廟)
　　　(社民人/之事)合家事于内朝(冠昬宗族之事○萬斯/大謂私朝即正寢大夫)
　　　(無二朝敬姜語乃因季氏僭禮後/言非先王制則玉藻明有乃出字)
廟外為門中為堂後為寢(此統言/廟制)門内曰祊門外室亦
曰祊左右曰塾塾有堂有室内為内塾外為外塾中以
墉别之(此分言門也邢氏昺曰門内之祊待賔客之虞/正祭求神于此詩祝祭于祊是也門外西室亦)
(曰祊禮器為祊于外是也愚按周禮祭五祀于宫商祭/五祀于廟逸中霤禮祀竈先設席于廟門之奥東西又)
(設主于廟門外之東西面祭主訖乃迎尸于奥是門外/有西室也大戴禮諸侯釁廟夾室割雞于室中注門夾)
(之室是門東西皆有夾室也爾雅門例之堂謂之塾孫/氏炎曰夾門堂也是左右夾門者為堂也白虎通義門)
(必有塾所以飾門知中/有墉者以别内外故也)堂有房有室有廂有夾室(此分/言堂)
(也堂五間每間五架就堂之地分為十二區堂得九區/北一區為室室東西各一區為房房外各一架為廂廂)
(南各一架為東西堂又南各二架為東西夾室先儒謂/大夫士無西夾則疑止四間矣朱子謂堂五架以當棟)
(為中前二架後二架則寔四架耳愚疑天子祫祭羣尸/皆入太室受祼一架之地何以容之吳紱謂一架止就)
(柱之著地者言之兩柱間有小梁梁上/用短柱即兩架三架亦成一架而已)房室之外曰堂
兩序之門曰堂兩階之上曰堂堂有階属諸序(又析言/之所謂)
(堂得九區者也賈公彦曰堂上行事非一所近戸則言/戸東戸西近房則言房外之東房外之西近楹則言東)
(楹西楹東楹之東西楹之西近序則言東序西序近/階則言東階西階惟半以南無所係屬乃専言堂)堂
之北為室室北墉西墉東墉南墉中諸南西為牖東為
戸東半以東猶墉也室以内西南隅謂之奥西北隅謂
之屋漏東北隅謂之宧東南隅謂之窔奥窔之間謂之
冥室以外戸牖之間謂之扆(室于堂得一區當室北之/中三面皆墉惟南近東為)
(戸或以為北有牖非也惟私室有北出小牖詩所謂塞/向是也黄氏越謂室四面有戸此明堂之室非廟室也)
(奥窔四句本爾雅釋宫之文古者以奥為最尊故人子/居不主奥其廟之室則主在焉詩所謂宗室牖下是也)
(屋漏之地與牖相向受牖之光光所漏入處故謂之屋/漏祭畢則設饌于此為陽厭禮所謂當室之白是也宧)
(養也奉養之物自此而進故謂之宧在廟則視所常立/處也窔亦隠也在戸扇之後亦隱而不見禮既夕篇所)
(謂掃室聚窔是也冥爾雅無文詩噦噦其冥朱傳冥奥/窔三間則當屬之此也扆倚也天子朝諸侯畫黼文于)
(屏上而身倚之故謂之斧扆王制所謂天子當扆/而立是也諸侯以下無扆則但謂之戸牖之間)室東
為東房西為西房東墉西墉南戸中諸墉東房半以北
曰北堂堂有階達諸寢(房于室東西各得一區亦在堂/之北士冠禮陳服于房中西墉)
(下是西有墉也贊者立房中西面朱子曰背負東牆是/東有墉也冠者房中南面立朱子曰當南壁東西之中)
(是戸在南墉之中也鄉飲酒禮尊于房戸之間是東房/之戸與室户近而房户之西有墉也特牲禮宗婦北堂)
(東面北上鄭云東房無北壁故得北堂名是北無墉也/尊兩壺房中西墉下南上内賔在其北東面南上是東)
(房分半以為北堂而半以南為房中也蓋分言之則半/以南為房中半以北為北堂若通言之則房中亦謂之)
(北堂凡祭主婦位北堂之北南面此君母之位故後世/因稱母為北堂也大射禮工人士梓人司宫皆位北堂)
(下升自北階是北有階也書一人冕執鋭立于側階孔/氏安國云側特也側階北下階西房無北階惟東有之)
(故曰特○鄭云大夫士無西房蓋天子諸侯室廣故止/一區大夫士室狹故通西房一區為室也○周氏欽據)
(詩大房註謂足下有跗如堂房則房兩邊當窔出在堂/如跗愚按如此則尊于房戸之間殊難安頓恐未必然)
房東為東廂西為西廂北墉東墉西墉南户屬諸堂東
為東堂西為西堂(東西二間通言之皆謂之廂分言之/則北一架為廂南二架為夾室中一)
(架為東西堂也知其然者親廟無夾室而諸侯遷廟禮/君就東廂西面祝就西廂東面避如食間以其避知必)
(有墉也以其無夾室而有廂知必近房也覲禮几俟于/東廂以其俟知去扆不逺也郭氏璞云廂夾室前堂葢)
(以東西夾室北戸則東西堂在其前故以北為前也特/牲禮几席兩孰在西堂鄭云西堂西夾室前近南賔與)
(長兄弟之薦自東房其餘在東堂鄭云東堂東夾室前/近南此蓋以東西廂為夾室也書一人冕執劉立于東)
(堂一人冕執鉞立于西堂漢孔氏云東西廂之前堂葢/廂之戸南向則堂在其前此又以南為前也○陸氏隴)
(其曰曰廂曰序通在堂上自其近牆者言則曰序自楹/至牆一間統言之則曰廂今人指堂下廊廡為廂非爾)
(雅所謂愚按陸知廂在堂上是已但謂自楹至序牆一/間亦非也東楹之東西楹之西東階西階之上正行禮)
(之地安有可避處而遷廟禮曰避如食間乎周欽云據/郭鄭二說是廂在夾室南堂又在廂與夾室之南愚按)
(如此則堂在東南隅西/南隅偏而不可言堂矣)堂上東西牆曰序序東為東夾
室西為西夾室南墉東墉西墉北戸偏諸東東為東堂
西為西堂堂有階達諸婦人之闈門(郭氏曰謂之序者/以其次序分别内)
(外親疎之序而名也曹氏曰夾室半以南為之知北戸/偏諸東者兩夾室皆藏祧主主必東向以正室戸偏于)
(東知夾室亦然也知東堂西堂皆有階者書一人冕執/戣立于東垂一人冕執瞿立于西垂孔氏穎達云言垂)
(者堂上之逺地當于序外東西階上古人謂之東下階/西下階愚按奔喪禮婦人升自東階此東下階也特牲)
(禮主婦視饎爂于西堂下或兩敦陳于西堂此西下階/也雜記夫人入自闈門升自側階知升側階必自闈門)
(入也燕禮賈疏云東面階西面階婦人之階非男子所/升則康王之誥所云側階孔以為北階者得之鄭王以)
(為東下階非也王氏樵謂王宅憂路寢之東夾室往還/必由東下階故儀衛特盛愚謂東下階可由則此階何)
(不可由且東下階已有執戣而立者何東階備之重西/北階虚無人耶其當從孔氏明矣○按漢孔氏又謂東)
(房東夾室西房西夾室則以夾中央正室而言非藏祧/主之夾室也鄭又謂序者堂上東西廂之牆則以夾室)
(亦通名廂也惟鄭言東廂東房之東當夾室/北及東夾室在東房之東南二條甚明耳)祖廟有夾
室祧廟有夾室親廟無夾室(祖廟后稷廟其夾室藏不/窋以下祧主祧廟文武二)
(世室其夾室藏成康以下祧主親廟無祧主可藏故不/必有夾室也○或言無夾者并無廂然遷廟禮言君就)
(東廂祝就西廂則親/廟無夾而有廂矣)室有東西廂謂之廟無東西廂有
室謂之寢(此二句亦爾雅文邢曰以明寢廟之異制也/鄭曰廟以棲神其處尊故在前寢以藏衣冠)
(視廟為卑故在後愚按寢無廂者婦人有事于廟無事/于寢則不必設東西二階而廂夾室連為一也其必有)
(室者正室藏先公衣冠東西夾室藏文武/以下祧主衣冠也其堂則用之以燕焉)堂無室謂之
榭廟無寢謂之祧(上句亦爾雅文鄉射禮豫則鈎楹内/堂則由檻外鄭曰豫讀為宣榭之榭)
(朱子曰堂有室則四分其堂去一以為室故淺而由楹/前榭無堂則全得四分以為堂故深而由楹内是榭無)
(室也但先儒皆以宣榭為宣王之廟其制如榭愚謂廟/主必藏于室之奥若無室何以藏主豈宣榭固宣王之)
(射堂而先儒附合為廟歟周禮𨽻僕掌五寢糞除洒掃/之事鄭云二祧無寢故止五寢蓋寢以藏衣冠祧自文)
(武以下衣冠皆藏太/祖廟之夾室故也)天子之廟祖一祧二昭二穆二諸
侯之廟祖一昭二穆二大夫之廟祖一昭一穆一祧左
右列諸祖之南昭左穆右屬諸祧之南諸侯大夫無祧
昭穆屬諸祖之南適士無祖昭一穆一(祧二即世室也/昭二穆二髙曽)
(祖考也列分而為左右屬以次/相繼也適士曽祖與考同廟)一廟之外周以垣垣有
閎閎兩鄉二廟之間亘以垣垣有門門達鄉七廟之外
統以垣垣有門門午鄉諸侯二廟之外間以垣垣有閎
閎西鄉四廟之右夾以垣垣有閤閤南鄉一廟之垣曰
宫七廟五廟之垣曰都宫(兩鄉昭宫穆宫之閎門東西/兩兩相對也達鄉太祖之廟)
(門與都宫之門直達而出皆南鄉也朱子曰江都集壇/廟制諸侯立廟在中門外之左古者宗廟之制外為都)
(宫内各有寢廟别有門垣太祖在北左昭右穆以次而/南愚按聘禮公揖入每門每曲揖賈疏言諸侯三門應)
(門為中左廟右社入大門東行即至廟門其得有每門/者諸侯五廟太祖居中二昭居東二穆居西皆别門門)
(外兩邊皆有南北隔牆隔牆中央通門祖廟以西隔牆/有三則閤門亦有三東行經三門乃至太祖廟門中則)
(相逼入門則相逺是以每門皆有曲每曲即相揖也愚/細思之當是天子太祖之門道當三昭三穆之中諸侯)
(之門道當二昭二穆之西故曰祖廟以西也二穆之西/隔牆有二折而東行入太祖廟又一隔牆故曰隔牆有)
(三/也)自庫門而東曰曲自都門而北曰曲入廟門左右折
曰曲(此明入廟之道也天子之廟入都宫北行歴三門/至太廟諸侯之廟入都宫北行又折而東亦歴三)
(門乃至/太廟)廟中路謂之唐堂途謂之陳(二句/爾雅)唐相逼陳相
達(唐廟中路入門當中者也入必經此故相逼陳當東/西階路也分東西故相達詩疏混唐陳為一非是)
階下謂之庭庭左右謂之位中庭而立者謂之碑(位序/列之)
(位當夾室之南/碑所以麗牲者)堂稜謂之廉廉以下謂之戺堂之邊逺
謂之垂
　　右廟○記王立七廟一壇一墠曰考廟曰王考廟
　　　曰皇考廟曰顯考廟曰祖考廟達廟為祧有二
　　　祧去祧為壇去壇為墠壇墠有禱祭之無禱乃
　　　止諸侯立五廟無二祧(祭法○築土曰壇除地/曰墠考父也王考祖也)
　　　(皇考曽祖顯考髙祖此四廟為四親祖考則始/祖也二祧世室也鄭云周為文武廟遷主藏焉)
　　　(以其藏祧主故謂之祧以功徳不遷故謂之世/室文武以下祧主藏于二祧文武以上祧主藏)
　　　(于太廟之夾室若有祈禱之事則近者築土為/壇逺者除地為墠出主以祭之也諸侯無二祧)
　　　(則其主皆藏于太廟之夾室孔云以太廟藏祧/主故亦謂太廟為祧聘禮稱不腆先君之祧是)
　　　(也○按七廟之說先儒互異為后稷始封文武/受命三廟不毁與四親廟而七者鄭𤣥韋𤣥成)
　　　(馬昭張融說也謂三昭三穆與太祖而七文武/為宗不在此數者劉歆王肅說也朱子常是劉)
　　　(歆謂恐功徳者多占了七廟之數然愚于此有/疑焉古者建國分為九區于前一區又分為三)
　　　(中朝左廟右社是其地已有限矣立廟之制外/為都宫内列七廟其制又有定矣若有功徳必)
　　　(各建一世室萬一功徳者多都宫之内曽可容/乎欲毁都宫而更建都宫之外有虛地乎王謂)
　　　(天子諸侯皆四親廟則尊卑不别愚謂天子始/建宗廟而七諸侯始建宗廟而五則尊卑已有)
　　　(别矣若欲于四親之上加二親則髙曽之上何/稱顯考廟之上何號古今書傳不偶一見乎馬)
　　　(昭引禮緯云唐虞五廟夏初四廟無太祖子孫/宗禹而五殷初祖契與親廟而五子孫宗湯而)
　　　(六周祖后稷與親廟而五子孫宗文武而七是/始即建七廟而虚功徳二廟以待其人而入故)
　　　(曰七世之廟可以觀徳也或疑七廟無虚主愚/謂孔子此言以明齊車之必載祧主非謂始立)
　　　(廟時也若始立廟如魯公初封周公尚在王季/文王不可入諸侯之廟是五廟皆虚也烏得概)
　　　(謂無虛廟乎或謂廟無一主限于二祖則有功/徳者多何以處之愚謂孔子此言為齊桓作偽)
　　　(主亦納于廟言之謂一人不可作二主非謂一/廟不可有二主也若商之雍已大戊外壬河亶)
　　　(甲周之懿孝匡定皆凡弟嗣位必並祔而同祧/親廟有二主祧廟何必無二主乎故愚謂二祧)
　　　(既立有其人則實之無其人則虚之功徳多則/昭皆入東世室穆皆入西世室而七廟必無増)
　　　(損也或謂同堂異室以西為上朱子常論其始/失于漢明帝謂於太祖既䙝而不嚴于親又壓)
　　　(而不伸愚謂禮有經有權朱子此論以責父子/祖孫當異廟而不為耳恐不可以概兄弟嗣位)
　　　(也朱子議祫禘以太祖為昭太宗為穆蓋徇宋/之失禮而言觀欽宗髙宗當為一世而同祧一)
　　　(疏則知朱子所云昭常為昭穆常為穆者為定/論而欽昭髙穆為徇時失而非定論矣且必如)
　　　(其說則商之陽甲兄弟四人繼立今使小乙稱/其叔兄小辛為父仲兄盤庚為祖伯兄陽甲為)
　　　(曾祖叔父南庚為髙祖而其父祖丁祧毁不祭/心安乎理得乎名正而言順事成乎以視同堂)
　　　(異室之壓而不尊孰輕孰重故愚謂兄弟嗣世/必同堂而異室並祔而同祧而七廟必無増減)
　　　(也周氏亦魯曰文武二世室必周公制禮時所/定懿孝之間君臣昬弱何人能定此大典斯言)
　　　(得之方氏若珽曰諸侯受封不過奉職謹度若/勤王勘亂則在王朝功宗元祀之列故無功徳)
　　　(二廟斯言亦得之○或問夏初四廟何也曰無/可為始祖者也天子非受命于天不為始祖諸)
　　　(侯非受命于王不為始祖詩曰履帝武敏歆此/后稷受命之符也天命𤣥鳥降而生商此契受)
　　　(命之符也書曰天錫禹洪範九疇此禹受命之/符也故禹前無可為始祖者太祖廟不得不虛)
　　　(之也後世帝王崛起其禮皆然漢元瘞太上主/於圉陵晉初祀征西六世唐初祀宣簡四世宋)
　　　(初祀六世皆有昭穆而虚太祖司馬温公謂太/祖未正東向之位故止祀三昭三穆太祖已正)
　　　(東向之位乃並昭穆為七廟是也王安石以僖/祖為始祖謬矣程子是安石而朱子從之謂推)
　　　(本太祖之孝思愚謂此義非也履南郊而議諡/曰幽曰厲豈孝子之欲哉奉天以衡之義有所)
　　　(不得私也不然周公不追王祖紺豈太王無孝/也可推虞帝不追帝瞽瞍豈舜不知尊其父耶)
　　　(朱子常云功徳有無之實天下後世自有公論/若必以子孫擇其先祖為嫌則秦政之惡夫子)
　　　(議父臣議君而除諡法不為過觀此則/其但曰推本太祖之孝思者豈定論哉)祭于廟
　　　燕于寢(詩傳○寢/廟寢也)
朝之制如廟路寢之制如廟其庭無碑(碑所以麗牲故/朝與寢無之也)
(遷廟禮言奉衣服者至碑君從按三年内主在殯宫殯/宫即路寢也豈以主在殯宫亦以殯宫為廟薦新朔奠)
(皆用牢禮故特設之/碑而非是則無碑歟)朝以内謂之路寢路寢以内謂之
燕寢路寢謂之正寢燕寢謂之小寢路寢有廂有堂有
夾室小寢有夾室(此記朝寢之異也小寢無東下階/西下階故無堂與廂而通為夾室)夾
室謂之達達中庋物謂之閣天子之閣左達五右達五
諸侯于房中五大夫于閣三士于坫一(小寢之夾室通/堂與廂之地為)
(之故謂之達崔氏靈恩曰宫室之制中央為正室正室/左右為房房外為序序外為夾室天子尊庖厨逺故左)
(右夾室各為五閣以庋飲食諸侯卑庖厨近故于一房/中為五閣大夫無嫌故亦于夾室為三閣士最卑但于)
(室中為一坫而已五閣牛羊豕魚腊三閣魚豕腊也○/愚按諸侯之閣當在西房所以知者東房有北階為后)
(夫人往來之地/不當置閣也)天子之路寢一小寢五王后之適寢一
小寢五左右媵之寢三娣姪以下居側室其御序于王
寢(孔曰王六寢正寢在前燕寢五一東北春居之一東/南夏居之一中央夏季居之一西南秋居之一西北)
(冬居之后六寢其居亦然愚按白虎通義言天子娶于/三國九女或曰娶四國十二女周禮止于九嬪無三夫)
(人其世婦以下不言數蓋内之六宫猶外之六卿公孤/不必備皆六卿兼之則知三夫人九嬪皆不必備也考)
(工記言内有九室九嬪居之可知娶三國則二媵娶四/國則三媵三媵各有娣姪則三寢而别為九室也皇氏)
(侃曰夫人以后下寢之上為適寢也婦以夫人下寢之/上為適寢則又似夫人各有三寢也其詳不可考矣)
諸侯夫人正寢一小寢二大夫命婦正寢一小寢一士
正寢一妻内寢一左右為側室内子未命居下室(下室/即小)
(寢也既命乃居正寢○何氏休曰天子諸侯皆/三寢一髙寢一路寢一小寢與周禮異疑非)天子之
側室曰蔞室諸侯之側室曰晏室大夫之側室曰幽室
(青史氏之記曰王后有身之七月就蔞室是天子之側/室名蔞室也大戴禮后夫人七月就晏室是諸侯之側)
(室名晏室而天子亦或通稱也劉向說苑/幽室數辱之産是大夫以下名幽室也)寢南向側室
亦南向皆有堂有東階西階(本孔/疏)后夫人之寢在王寢
之北曰北宫天子六宫諸侯三宫夫人中宫左媵東宫
右媵西宫(此又明后夫人之寢亦名宫也夫人謂諸/侯之夫人若天子之三夫人即左右媵矣)
　　右寢○書延入翼室恤宅宗(成王崩延太子釗入/路寢之東夾室為居)
　　　(憂/主)越七日命狄設黼扆綴衣牖間南向敷重篾
　　　席華玉仍几(天子七日而殯既殯乃傳顧命不/知神之所在故兼設平生之坐孔)
　　　(云此平日見羣臣覲諸侯之坐愚按覲諸侯于/廟無在路寢者此但設其坐以象之或篾席玉)
　　　(几覲諸侯/時所用耳)西序東向敷重底席文貝仍几(孔云/此旦)
　　　(夕聽事之坐愚按退適路寢聽政在兩楹間/南向無在西序東向者此亦以几席象之耳)東
　　　序西向敷重豐席雕玉仍几(孔云養國老饗羣/臣之坐愚按養國)
　　　(老于學饗羣臣于/廟亦無路寢者)西夾南向敷重筍席漆仍几
　　　越玉五重(孔云此親屬私燕之坐金氏履祥曰/此新陟王殯宫之坐加玉五重欲尸)
　　　(不腐也愚按金說甚允蓋周人殯于西階之上/諸侯近階故告子生不盡階一等大夫士殯于)
　　　(客位則稍偏近中惟天子則正位西房之外當/棟也以夾中堂故以西夾言之不言西夾室不)
　　　(于室中也金氏直以為西夾室微誤蓋室中不/可南向也孔以為親屬私燕之坐亦確蓋不以)
　　　(族人為賔故不居主位而以異姓為賔/又不可居賔位故其位在此居尊也)赤刀大
　　　訓𢎞璧琬琰在西序大玉天球河圖在東序(西/序)
　　　(東序既設坐而又陳寳者金氏曰/坐在序端近階陳寶在其北也)𦙍之舞衣大
　　　貝鼗鼓在西房兊之戈和之弓埀之竹矢在東
　　　房(文器西武器東尚文也/殯在西故以西為尚)大輅在賔階面綴輅
　　　在阼階面(面謂/向南)先輅在左塾之前次輅在右塾
　　　之前(塾門内塾/前謂向北)二人雀弁執惠立于畢門之内
　　　(二人/夾門)四人綦弁執戈上刃夾兩階戺(堂廉曰戺/四人夾階)
　　　一人冕執劉立于東堂(東廂東夾/之前堂)一人冕執鉞
　　　立于西堂(西廂西夾之/前二人堂上)一人冕執戣立于東垂
　　　(東下階/之廉上)一人冕執瞿立于西垂(西下階/之廉上)一人冕
　　　執銳立于側階(側特也北止一階故曰側階北/下階之廉上○其序自外而内)
　　　(自下而上自中而/邊自南而北也)○記夫人奔喪入自闈門升
　　　自側階君在阼(雜記○夫人來奔父母喪君雖/在阼待之而必自側階升男子)
　　　(之階非婦人敢由也/○此以上証君路寢)○傳后夫人將侍君至于
　　　房中釋朝服襲燕服然後入御于君雞鳴太師
　　　奏雞鳴于陛下夫人鳴佩玉於房中告去少師
　　　奏質明于陛下夫人入庭立君出朝焉(尚書大/傳○后)
　　　(夫人于君皆先朝行拜下禮君辭之由東下階/升成拜其來去皆自北下階庭路寢之前庭也)
　　　○周禮女御掌御叙于王之燕寢(鄭云女御叙/御防上之専)
　　　(妬也見星往還○/此以上証君燕寢)○傳齊侯殺國佐于内宫之
　　　朝(左傳○孔曰夫人朝羣妾之處按君燕息不/入后夫人之宫而后夫人治家之朝君得莅)
　　　(之者或事大后夫人不能専斷/也○此以証后夫人之適寢)○禮后夫人七
　　　月就晏室嬪婦則三月就側室(大戴禮○后夫/人聽内政故有)
　　　(娠七月乃就晏室嬪婦/無事故就側室卑也)子生三月妻以子見于
　　　父夫入門升自阼階西鄉妻抱子出自房當楣
　　　立姆曰敢用時日祇見孺子(内則○子大夫適/子鄭云側室之門)
　　　(愚謂燕寢之門妻升北階故/自房出不于適寢避君也)君夫人則立于阼
　　　西向世婦袍子升自西階(諸侯世子見于路寢/夫人尊不親抱子婦)
　　　(人不由南面之階此抱子升/成子禮也禮子不由阼階)適子庶子見于外
　　　寢(后夫人生而非/世子故于燕寢)妾子見于内寢(適妻之寢/蓋又降矣)天
　　　子則升自阼階妃抱世子自房出(新書○諸侯/避天子故子)
　　　(升自西階大/夫卑無嫌也)君夫人卒于路寢大夫世婦卒于
　　　適寢内子未命死于下室遷尸于寢士之妻皆
　　　死于寢(喪大記○夫人正寢亦名路寢男女死/各于其寢厚别以正終也未命則降禮)
　　　(之殺也皇氏謂世婦以夫人小寢之上為適寢/得之熊謂妻皆死于夫之寢夫人死君之路寢)
　　　(世婦死君小寢之上非也○/此以上以証大小寢側室)
路寢門左右謂之塾朝門左右廟門里門左右皆謂之
塾(邢氏昺曰夾門東西者名塾白虎通義所以飾/門因名見臣下當于此熟思其事而後進也)
　　右塾○士喪禮陳一鼎于寢門外當東塾(此寢門/外塾)
　　　○士虞禮匕俎在西塾之西(此寢門/内塾)○士冠禮
　　　筮人取筮于西塾(此廟門/外塾)○聘禮擯者退負東
　　　塾而立(此廟門/内塾)○記古之教者家有塾(樂記○/孔云塾)
　　　(在二十五家之閭門愚按天子小學在虎門之/東諸侯小學在公宫南之左大夫以外凡教幼)
　　　(學者通謂之塾/不必定在閭門)○上老平明坐于右塾庶老坐
　　　于左塾(漢志○此則里門之塾也吳鼎曰明堂/北面故以西為左塾東為右塾若里塾)
　　　(則分西北不分東西愚謂門外南面則仍以東/為左西為右矣若里門則以南為左塾北為右)
　　　(塾北塾上/南塾下也)
堂塾間者謂之宁蔽外内者謂之屏内寢屏路寢屏闕
門屏外朝屏廟門屏軍門屏屏謂之樹天子外屏諸侯
内屏(宁在天子路門之外應門之内兩塾之間佇立于/此以待諸侯故謂之宁郭氏璞曰樹小牆當門中)
(鄭云今桴思也刻之為雲氣蟲獸孔云罘罳小樓城隅/闕上皆有之邢曰以自障蔽鄭曰以蔽行道也愚按諸)
(說似屏有二種一種築土為之常立不動一種刻木為/之使可移徙要其上為屋形以覆下同也陳氏祥道曰)
(凡門皆有屏吳鼎曰惟路門有屏似陳得之又謂之罘/愚者孔曰人臣至此俯伏思念其事論語謂之蕭牆何)
(氏晏曰蕭之言肅君臣/相見至此加肅敬也)
　　右宁屏○詩俟我于著乎而(齊風○孫氏炎曰著/與宁同君不親迎婦)
　　　(至此始見/其俟已也)○記天子當依而立諸侯北面而見
　　　天子曰覲天子當宁而立諸公東面諸侯西面
　　　曰朝(曲禮○鄭曰春朝受贄于朝受享于朝秋/覲一受之于廟愚按諸侯屏在路門内則)
　　　(大夫之朝自不見内天子屏在路門外近應門/則諸侯朝于屏内不直見寢内乎或閉路寢門)
　　　(乃見/歟)○王背屏而立夫人向屏王出夫人送王
　　　不出屏(吳語○王越句踐/○此内寢之屏)○過位色勃如也(論/語)
　　　(○此諸侯路/寢門内之屏)○臺門而旅樹(雜記○鄭註旅道/也此闕門之屏)
　　　○疏屏天子之廟飾也(明堂位○此/廟門之屏)○命侯及
　　　七騶咸駕整旅于屏外(月令○孔曰田獵揭旃/以為門驅而入既門外)
　　　(驅車入則不得有屏蓋車入之時則去屏無事/之時則設屏也方氏慤曰必設屏者王雖在野)
　　　(亦莫不有内外之辨故也愚按此/則屏可移徙不惟築土為牆矣)○傳天子外
　　　屏不欲見外也諸侯内屏不欲見内也(荀子○/按此則)
　　　(天子雖外朝詢萬/民亦當設屏矣)
　
　
　
　
　
　
　
　
　
　
　
　
　
　
　宫室考卷上
欽定四庫全書
　宫室考卷下
　　　　　　　　　　宗人府府丞任啓運撰
天子殷屋四注四霤諸侯四注三霤大夫夏屋二注二
霤士二注一霤(鄭曰天子諸侯屋用殷制四阿四注卿/大夫以下屋用夏制前後二注孔曰阿)
(棟也四阿四面皆有正棟霤承檐也諸侯士皆無後霤/愚按注者水之所流霤則所以受水鄭謂以木為之用)
(行水亦宫之飾今宫中有承霤以銅為之是也若中霤/則中室也古人陶穴上受明處雨則溜入焉名曰中霤)
(後人因名室中為中霤祀土神于此所謂家主中霤喪/禮浴于中霤其實室中無溜與檐霤逈别也郝氏敬謂)
(中霤非室中乃四檐天/井中混而合之大謬矣)天子之堂廣九雉公侯七雉伯
子男五雉士三雉三分其廣以二為内五分其内以一
為髙東房四房北堂各三雉(大傳○雉長三丈以二為/内室深六雉以一為髙髙)
(三丈/六尺)天子之堂九尺諸侯七尺大夫五尺士三尺尺一
等(等階之級也夏階一/尺殷三尺周彌髙矣)天子諸侯朝寢居中廟社左右
大夫士左廟右寢(若有邑大夫/亦當有社稷)天子諸侯左右夾室大
夫士有東夾無西夾(按此從金氏履祥說若鄭氏讀大/夫士無西房則不然敖氏繼公曰)
(聘禮賔受圭退負右房大夫明有西房矣鄭因/士喪禮髽于室故云然不知此尊卑異禮耳)天子諸
侯有樹屏大夫以簾士以帷(孔云此禮緯文或云/大夫以帷士以簾誤)天子
之牆賁墉諸侯疏杼(大傳○賁大也大牆上下正直疏/殺也杼亦牆名也裒殺其上不得)
(正/直)髙曰墉卑曰垣(墉宫也亦城也垣援也/人所依阻以為援衛也)牆厚三尺崇
三之(牆所以備非常/也此上下通名)士曰壁(壁辟也辟/禦風寒也)天子諸侯之楹
黝堊大夫蒼士黈(楹亭也亭亭然/孤立旁無所依)天子之桷斵之礱之
加密石焉諸侯礱之大夫斵之士首之(首之止斵/其本而已)
　　右等威○傳禮有以大為貴者有以髙為貴者有
　　　以文為貴者宫室之度貴賤之等級○記乃立
　　　五宫大廟宗宫考宫路寢明堂咸有四阿反坫
　　　重九重廊重常復格藻梲移旅盈憃常畫内階
　　　𤣥陛堤塘山牆應門庫臺𤣥閫(逸周書○四阿/見上坫堂角及)
　　　(坫向外也重九一作重充累棟也重廊室外有/廡重常舊註常累係也未知何物復格疑即重)
　　　(檐藻梲梲上畫藻移旅樹屏之可移者如明堂/本無屏有事于此則外設之盈惷未詳盈一作)
　　　(楹舊云藻井之飾常畫凡柱皆畫内階北階也/或曰特設之中階所謂納陛也𤣥陛以黒石為)
　　　(陛堤塘唐中髙如堤今丹墀也山牆牆畫山雲/應門天子之制故路寢明堂皆有之也庫臺以)
　　　(貯重器舊云皆為臺門閫門限也以黒石為門/限也辟雍太廟明堂同制漢蔡氏邕常言之宗)
　　　(宫考宫他書不見豈考宫即辟雍宗宫即明堂/以宗祀則謂之宗宫以布政則謂之明堂二而)
　　　(一/歟)山節藻梲復廟重檐刮楹達鄉反坫出尊崇
　　　坫康圭疏屏天子之廟飾也(明堂位○刮楹刮/楹使滑礱之加密)
　　　(石也達鄉太祖廟道從三昭三穆間直出也坫/詳下文疏屏刻鏤之使文理疏通似網謂之罘)
　　　(罳然則諸侯内屏/完好不疏刻歟)
周而立者謂之柱柱最大者謂之楹楹上斗栱謂之節
節上亘而任重謂之棟四面各一正棟謂之阿棟上短
柱謂之梲短小謂之侏儒當脊亘者謂之檼檼謂之桴
其前後降者謂之楣又降謂之屐重檐謂之梠自檼下
交楣者謂之閱交屐謂之榱圓曰椽方曰桷周曰椽魯
曰桷(柱柱也柱地以立楹在堂負榱楹四柱二十四也/節如斗而方名櫨又名栥名栭其長連兩桁者名)
(關又名欂名棙今曰連枅棟今名大梁梲在梁上支檼/者餘短柱統名侏儒今名同柱檼脊棟也今名脊桁楣)
(今名歩桁屐今名簷桁梠侣屐以/近滴水故亦名樀閱榱桷皆椽也)屋上簿謂之筄屋上
脊謂之危翼謂之榮周謂之廡檐謂之宇宇下水謂之
溜承溜謂之霤(筄音曜屋笮也以竹葦為之以木板曰/杗危髙也翼如鳥翼今名槮桷廡室中)
(屋覆及階承/溜今名槅漏)柱下石謂之礎堂角謂之坫庋食謂之坫
兩楹間反爵謂之坫康圭謂之坫(礎鑿石為之易謂之/磐以載楹柱者坫築)
(土為之堂角之坫在夾室外士冠禮待于西坫南既夕/禮南順齊于坫是也度食之坫在室中内則士于坫一)
(是也反爵之坫髙二尺上加木坫髙八寸足/二寸漆赤中奠圭之坫則髙三尺故云崇也)兩階間謂
之鄉北出牖謂之向宫中衖謂之壺(郭云天子嚮明而/治故兩階間謂之)
(鄉明堂達鄉亦謂太廟太室與四親廟直出鄭謂太廟/每室入牖鄉牖也按詩塞向指北小牖文亦作向非鄉)
(也衖巷通王曰/今宫中永巷)
　　右名物
朝門謂之應(即應/門)廟門謂之祊(一作/閍)宫中門謂之闈小
闈謂之閨小閨謂之閤里門謂之閈衖門謂之閎門上
謂之楣下謂之閾中直窒扉謂之闑兩旁立者謂之棖
闔謂之扉扉竒謂之扇偶謂之闔左闔謂之賔門竒曰
戸偶曰門内曰戸外曰門竹葦曰戸木曰門闔門之木
謂之扃兩旁夾門謂之閫制開闔者謂之樞樞謂之椳
(闑短橛當兩闔中棖長椳今名壁貼/閫亦作捆扣也人出入則扣觸之)庋食謂之閣尊典
謂之閣重戸謂之閣(閣髙也飲食不可置諸地故為閣/以庋之所尊貴者皆置諸閣故典)
(字從册在丌上之形自漢以後秘閣龍圖閣天章閣文/淵閣皆藏經史使大臣典之因稱大臣曰閣老與閤異)
(義/也)應門容二徹三个路門不容乘車之五个廟門容大
扃七个闈門容小扃三个(賈氏公彦曰二徹八尺愚按/二徹一丈六尺又三倍之則)
(四丈八尺也乘車六尺六寸五个則三丈三尺言不容/特稍隘耳鄭謂二門乃容一門半之按大傳堂廣十八)
(丈室廣六丈則門亦應廣六丈去棖闑所占其所容如/是也鄭註聘禮廟門容二徹三个旁加一歩賈云一丈)
(二尺意此即兩棖所占歟大扃長三尺七个二丈/一尺小扃長二尺三个六尺闈門以下應逓殺也)
　　右門○記正門謂之應門(爾/雅)○九采之國應門之
　　　外北面東上(明堂/位)○詩祝祭于祊(祊廟門内君/平日待賔客)
　　　(之處/也)○禮夫人奔父母喪入自闈門升自側階
　　　(雜記○不升阼階不為喪主/不升西階不敢同于女賔也)○父母在閨門之
　　　地戲而不嘆(坊/記)○史汲黯卧閨閤内不出(毛晃/曰唐)
　　　(制立仗宣政殿不御前殿則喚仗後紫宸殿羣/臣從東西閤門入謂之入閤按此閤已非古人)
　　　(閨閤之閤矣然猶/是門與閣異義)○左傳盟諸僖閔(僖公廟門/蓋周公廟)
　　　(門達鄉左昭右穆則兩/衖相對閎其衖頭門也)髙其閈閎(應氏劭曰閈/扞也為人扞)
　　　(難初學記城外郭内之里門汝南平輿里門曰/閈廣韻訓垣非是爾雅所以止扉謂之閎郭云)
　　　(門旁長橛愚謂門樞必附于棖棖/髙則門必髙故杜註言閈閎門也)○記君入門
　　　介拂闑大夫中棖無闑之間士升拂棖(此謂兩/君相朝)
　　　(君來朝之君也大夫不中門此中棖闑間從君/非當尊且行非立也舉賔而主君臣可知介北)
　　　(面東上擯/北面西上)賔入不中門行不履閾(此謂來聘之/卿大夫孔曰)
　　　(履閾則自髙且/不淨並為不敬)公事自闑西私事自闑東(俱玉/藻○)
　　　(鄭曰公事謂聘享私事謂覿面孔曰/自闑西用賔禮也自闑東從臣禮也)○大夫士
　　　出入君門由闑右不踐閾(曲禮○此謂本國之/臣凡宫室謂東為左)
　　　(此以東為右者門以向堂為正也盧氏植註愚/按天子門雖外向其左右亦然故治朝之位先)
　　　(路門者畢公率東諸侯入應門右左為賔門故/來子曰無賔客則常闔其左君出入皆以右鄭)
　　　(曰臣亦由右統于君也饒氏魯謂君由左出以/東為左入以西為左臣由右出以西為右入以)
　　　(東為右/誤矣)○閏月闔門左扉立於其中(玉藻○按/朱子云左)
　　　(扉常闔是不獨閏月也蓋視朝必出門外出/則兩扉俱闔閏月則不出而立于棖闑之中)○
　　　壻見主婦主婦闔扉立于其内(士昬/禮)○闔東扉
　　　主婦立于其内(士喪禮○鄭曰扉左扉賈曰東/扉也按東扉主所由婦人迎送)
　　　(不出門故雖/見人亦闔之)○序則物當棟堂則物當楣(鄉射/禮○)
　　　(物以丹若墨畫物作十字為射者所履/之地序無室故當棟堂有室故前當楣)○賔升
　　　西階當阿東面致命(士昬禮○賔納采之使阿/棟也廟亦有室而賔當阿)
　　　(鄭云入堂深/示親親也)主人阼階當楣拜賔西階當楣答
　　　拜(鄉飲酒禮○/賈曰楣前梁)○天子之閣左達五右達五公
　　　侯伯于房中五大夫于閣三士于坫一(内則○/孔曰序)
　　　(外有夾室天子尊庖㕑逺故左右夾室各為五/閣以庋食諸侯卑庖厨稍近故降于天子一房)
　　　(中為五閣大夫卑無嫌故亦于夾室而閣三士/卑不得作閣但于室中為坫而已愚謂閣以庋)
　　　(食物之常需者猶養老飲食從于遊耳與庖厨/何與若閣即庖厨則于禽獸日見死聞聲矣安)
　　　(可/也)
明堂上圓下方為廟者五為室者九為堂者十二堂三
為一南明堂北𤣥堂東青陽西總章中太廟太室四阿
入達重屋庭周之四廟位諸正入室位謂隅室四戸戸
兩牖庭周之階九方二午中一(上圓以象天下方以象/地廟五中大廟及四太)
(廟也室九中太室及四隅入室也十二堂室前之地以/應十二月三為一三月共一時也南向陽故曰明北向)
(幽故曰𤣥東属木色青陽所自起故曰青陽西物成總/收皆可章度故曰總章阿棟也四面各有正棟八達四)
(面皆開直達外四太廟重屋若後世之樓其上為太廟/其下為太室秦漢稱神人好樓居以此也室四戸故三)
(十六戸戸隅牖故七十二牖也九室皆庭周之則戸有/可出牖有所受明也蓋分其地縱横皆五為二十五區)
(中一區太廟太室其周八區為内庭外周十六區四隅/虚四區使上可圓四面各三區中為太廟左右為夾室)
(室之前為堂也階九者四面各有東階西階/唯南明堂之前有一中階階下為外庭也)
　　右明堂○記神農曰天府黄帝曰合宫陶唐曰衢
　　　室有虞曰總章(尸子○按有所聚之謂府穹窿/在上之謂宫旁有所窒之謂室)
　　　(天府其聚享百神于此乎曰宫則上必覆之曰/合猶不分祀也曰室則疑有牆矣曰衢則四達)
　　　(可知唐民有康衢之歌而此曰衢室則不惟祀/神且以達民隠矣書所謂明四目達四聰即其)
　　　(義也曰總章則布政于/斯而曰總則猶合之也)夏曰世室五室(考工記/○至此)
　　　(始分/室矣)殷曰陽館(尸子○曰陽/向明而治也)重屋(考工記○詳/上註及下)
　　　○黄帝合宫四面無壁覆以茅茨(史記○漢武/帝時濟南公)
　　　(王帶所上圖按上古/朴畧黄帝必實如是)夏后氏世室堂修二七廣
　　　四修一(舊註夏度以歩歩六尺修深也深十四/歩其廣加四分之一廣十七歩半愚按)
　　　(室前為堂則太廟深八/丈四尺廣十丈五尺)五室三四歩四三尺(舊/註)
　　　(三四歩室方也四三尺益廣也按三四十二歩/則深七丈二廣如丈二則八丈四視中稍狹矣)
　　　九階(見/上)四旁(謂室/四戸)夾窓(謂戸/兩牖)門堂三之二室三
　　　之一(按門堂室不言廣廣必與内堂室一也但/每問分堂之修為三堂得其二室得其一)
　　　(視内為/淺耳)殷人重屋堂修七尋堂崇三尺四阿重
　　　屋(殷度以尋尋八尺七尋則五丈六尺按殷人/不應視夏反狹三丈餘豈此但言上所重之)
　　　(屋四阿之内而四/阿之外亦視此歟)周人明堂度九尺之筵東西
　　　九筵南北七筵堂崇一筵五室凡室二筵(並考/工記)
　　　(○九筵八丈一尺七筵六丈三尺孔曰夏階一/尺殷階三尺周九尺相參之數也按此則每室)
　　　(二筵句大可疑夏之正室廣十丈五尺左右室/廣八丈四尺而周反減至八丈一尺歟周路寢)
　　　(廣九雉以二為内堂廣十八丈中正室廣六丈/豈合明堂九室十二堂而僅廣八丈一尺歟且)
　　　(下言室中度以几堂上度以筵是九筵止以/度堂上而此句及五室字皆譌文不足據也)○
　　　明堂右有之也凡九室二九四七五三六一八
　　　(見九室合/洛書九宫)九室十二堂室四戸戸二牖凡三十
　　　六戸七十二牖赤綴戸也白綴牖也其宫方三
　　　百歩在近郊三七(一作/十誤)里此天子之路寢也(大/戴)
　　　(盛徳○淳于登曰明堂在國之陽丙巳之地三/里之外七里之内按徑百歩為里自三里至七)
　　　(里中得三百歩也言與/路寢同制則廣大可知)○明堂方百四十四尺
　　　坤之䇿也屋園屋徑二百一十六尺乾之䇿也
　　　太廟方三十六丈通天屋徑九丈隂陽九六之
　　　變也圜蓋方載六九之道也八闥以象八卦九
　　　室以象九州十二宫以應辰三十六戸七十二
　　　牖以四戸八牖乘九室之數也外戸設而不閉
　　　示天下不藏也通天屋髙八十一尺黄鍾九九
　　　之實也二十八柱列于四方亦七宿之象也堂
　　　髙三丈以應三統四鄉五色象五行外廣二十
　　　四丈以應二十四氣四周以水象四海也(蔡邕/獨斷)
　　　(○此以法象言之然亦有譌文如太廟方三十/六丈皆是也闕其疑而以理斷之則大戴言宫)
　　　(方三百歩其地廣矣作雒言太廟路寢明堂如/一其制備矣大𫝊言路寢通廣二十七丈正室)
　　　(廣六丈夾室廣四丈五尺不應明堂𥚹小止每/室二筵如蔡說外廣二十四丈分為五區虚外)
　　　(二區中為堂十四丈四尺夾室四丈三尺太室/六丈于理近之是三十二字衍文也屋圜屋上)
　　　(圜也屋徑自上頂下垂及宇也下通天屋徑則/言其髙也言髙九丈又言八十一尺蓋黄鍾之)
　　　(法以九寸為尺則亦可以九尺為丈舉異義也/階大戴言三尺則太卑此言三丈則太髙考一)
　　　(言九尺則得之蓋古言三/尺者三而𫝊者答誤也)○孟春之月天子居
　　　青陽左个仲春青陽太廟季春青陽右个孟夏
　　　明堂左个仲夏明堂太廟季夏明堂右个秋總
　　　章孟左个仲太廟季右个如之冬𤣥堂亦如之
　　　中央土太廟太室(吕氏/春秋)閏月闔門左扉立于其中
　　　(玉藻○按考工言五室大戴言九室後儒二說/爭衡鄭氏謂土居中水火金木各居四維交以)
　　　(用事魏李謐謂考工得之丑室謬于堂之修廣/大戴得之戸牖失之九室朱子謂想是一個三)
　　　(間九架屋子五方四隅分為九室青陽之右个/即明堂之左个明堂之右个即總章之左个𤣥)
　　　(堂至青陽亦然則九室即五室與四太廟而九/愚謂如朱子說止三間屋子則三十六戸七十)
　　　(二牖都無可施四仲有堂無室蓋季有室無堂/李謐于考工取五室于大戴取戸牖則一室得)
　　　(七戸十四牖尚戸餘一牖餘二何以厝之蓋明/堂有廟有室有堂廟以事神室以安身堂以布)
　　　(政上古朴畧自無可分至夏五室則廟居正室/居隅中一室為廟為堂以事神布政猶合宫衢)
　　　(室之義也冬至入東北之室春分遷而東南夏/至西南秋分西北各居九十一日鄭謂水木用)
　　　(事交于東北木火用事交于東南火土用事交/于西南金水用事交于西北原不誣也殷人尊)
　　　(神于是中為重屋而上以事神下可偃息夏季/居之周公宗祀文王于明堂而變四為八以應)
　　　(十二辰丑寅二室位于東北辰巳二室位于東/南未申二室位于西南戍亥二室位于西北子)
　　　(午邜酉當四廟之正而總以太室為所居故廟/與室與堂有分有合中為太廟太室言上為太)
　　　(廟下為太室此廟與室地合而用實分也分祀/五帝則明堂𤣥堂青陽總章合此太廟而五以)
　　　(為偃息則四左个四右个合此太室而九也若/班布政令則布政之時初無祭祀之事即以四)
　　　(太廟為太室之前堂故明堂𤣥堂早被以堂之/名此廟與堂用分而并合者也故李謐爭四室)
　　　(不可居隅者此悞以室為廟不知廟自居正室/自居隅也爭戸牖之間不容斧依者人悞以室)
　　　(為堂不知朝必于堂不于室也袁翻譏薛綜室/外為堂之說為巨異止知有九室不知宫寢之)
　　　(堂在室外此明堂𤣥堂亦在大室外即入室之/前亦有餘地為堂也考其規制則考工所謂四)
　　　(阿重屋専指太廟而言白虎通所謂四闥亦専/指太廟蔡邕謂二十八柱鄭謂交以用事則専)
　　　(指入室而言大戴三十六戸七十二牖則通九/室而惟丈尺之制有不盡合者則酌古今文質)
　　　(之宜度事勢煩簡之異則周必文于夏商而太/廟路寢行燕饗諸禮明堂無之則稍狹其或以)
　　　(是也/歟)○孟子曰夫明堂者王者之堂也○昔者
　　　大朝諸侯于明堂天子負斧依南鄉而立周公
　　　率卿士侍于左右三公中階之前北面東上諸
　　　侯阼階之東西面北上諸伯西階之西東面北
　　　上諸子門東北面東上諸男門西北面東上(逸/周)
　　　(書/)九采之國應門之外北面東上九夷之國東
　　　門之外西面北上八蠻之國南門之外北面東
　　　上六戎之國西門之外東面南上五狄之國北
　　　門之外南面東上四塞世告至此周公明堂之
　　　位也明堂也者明諸侯之尊卑也(逸周書作九/采之國世告)
　　　(至者應門之外北面東上○明堂位○李氏巡/曰九夷𤣥荒樂浪髙麗滿飾鳬叟索家東屠倭)
　　　(人夭鄙八蠻天竺咳首僬僥跂踵穿胸儋耳狗/軹旁舂六戎僥夷戎夷老白耆羌鼻息天剛五)
　　　(狄月支濊貊匈奴單于白屋也此不必/盡至但世見終五逺之故列之門外)
方明為宫三百歩旁一門壇十有二尋三成深四尺加
方明其上(宫築土為埒其象如宫也明堂方三百歩此/不言方蓋明堂五廟九室十二堂南三門餘)
(二門故需地九百畝此惟一壇方一門止需地三百畝/也八尺曰尋成猶重也自下仰上謂之髙自上臨下謂)
(之深壇廣九丈六尺髙一丈六尺分四等每等狹一丈/二尺三成共狹七丈二尺則上正方二丈四尺方明木)
(為之方四尺設六色上蒼璧下黄琮東青圭南赤/璋西白琥北黒璜以告天也西方之神為明質也)
　　右方明壇○傳朝日而退為壇以合諸侯天子土
　　　揖庶姓時揖異姓天揖同姓所以别親疎外内
　　　也(土揖下其手天揖上其手時揖得其中/異姓王外親如齊杞庶姓若妘姓允姓)諸侯
　　　將幣公于上等侯伯于中等子男于下等所以
　　　别貴賤序尊卑也(大戴/禮)○司儀將合諸侯令為
　　　壇詔王儀(秋官○鄭曰此謂時㑹殷同王氏曰/古者天子巡狩諸侯朝覲皆為壇所)
　　　(謂有事而㑹不協/而盟為盟尸也)
祭于廟燕于廟之寢(詩/傳)春朝于朝秋覲于廟(曲禮/註)受聘
享于祖廟饗食賔于禰宫燕賔于路寢(聘禮/疏)宗祀于明
堂巡狩于方嶽(泰嶽有明堂今遺/址尚存餘無傳者)殷同時㑹于方明之
宫(覲禮/疏)皆天子之禮也
　　右通論○記諸侯前朝受舍于朝受次于文王廟
　　　之門外同姓西面北上異姓東面北上(天子朝/諸侯旅)
　　　(見然必分同異姓所謂周之宗盟異姓為後若/至有先後則亦以次見之所謂既月曰覲四岳)
　　　(羣后/也)
辟雍水周之為學者五中成均左之前曰東膠左之後
曰東序右之前曰瞽宗右之後曰虞庠其在郊南學曰
東膠北學曰虞庠東東序西瞽宗如之天子曰辟雍諸
侯曰泮宫(雍壅也四周壅水以節觀者形圓如璧故謂/之辟雍其規制與明堂相似青陽一區即東)
(學明堂一區即南學總章一區即西學元堂一區即北/學其正即天子莅學養老之堂其左右个則士子習學)
(之黌舍也諸侯不具五學止立周之東膠賜則立二學/三學如魯有東序有瞽宗也北面無水東西或有或無)
(總不能圓如半璧/而已故曰泮宫)
　　右辟雍○詩於論鼓鐘於樂辟雍(文王初作此制/而後世因以為)
　　　(天子/之學)鎬京辟雝自西自東自南自北無思不服
　　　(言武王于辟雝講學行禮而/天下服而其規制亦可想矣)○孟子曰夏曰校
　　　殷曰序周曰庠學則三代共之○董子曰五帝
　　　太學曰成均(言所成就者/公平周徧)○記有虞氏養國老
　　　於上庠養庶老于下庠夏后氏養國老于東序
　　　養庶老于西序殷人養國老于右學養庶老于
　　　左學周人養國老于東膠養庶老于虞庠在國
　　　之西郊(王制○先儒謂養國老太學養庶老小/學虞殷貴右夏周貴左愚按據此則當)
　　　(虞曰庠夏曰序/矣與孟子異)○古之教者家有塾黨有庠術
　　　有序國有學(學記○二十五家為閭閭有塾大/夫家之㓜學亦名塾五百家為黨)
　　　(術陳讀州二千五百家為州鄭讀遂萬二千五/百家為遂愚謂二說一也六遂為内諸侯食邑)
　　　(比外諸侯視天子六卿皆降一等則侯國六遂/二千五百家乃有庠萬二千五百家乃有序又)
　　　(應脫鄉有校一句天子六卿六校外諸侯一國/一校鄭人遊于鄉校是也蓋諸侯之校即為國)
　　　(學是/也)○春誦夏絃太師詔之瞽宗秋學禮冬讀
　　　書禮在瞽宗書在上庠○春夏學干戈秋冬學
　　　羽籥皆於東序○語說命乞言大樂正授數小
　　　樂正詔之大司成論說在東序(皆文王世子○/誦謂誦詩絃謂)
　　　(琴瑟春夏陽故教之以聲秋冬隂故教之以事/就樂分之則干戈舞蹈陽羽籥寜靜隂然亦大)
　　　(槩如此所謂時教必有正業非春夏必不可習/禮讀書秋必不可讀詩也語曰樂正司業父師)
　　　(司成則大小樂正皆司/業大司成其父師歟)○師氏居虎門左教國
　　　子以三徳三行(三徳至徳敏徳孝徳也/三行孝行友行順行也)保氏養
　　　國子以六藝六儀(蔡邕曰師氏居東南則保氏/居西北六藝五禮六樂五射)
　　　(五御六書九數也六儀祭祀賔/客朝庭喪紀軍旅車馬之容也)○大司徒以鄉
　　　三物六徳六行六藝教萬民而賔興之(六徳知/仁聖義)
　　　(中和六行孝友睦/婣任䘏六藝見上)○大樂正掌成均之法以樂
　　　徳樂語樂舞教國子(俱周禮○樂徳中和祇庸/孝友樂語興道諷誦言語)
　　　(樂舞雲門大卷大/咸大韶大濩大武)○樂正崇四術立四教順先
　　　王詩書禮樂以造士(王制○教各/以時謂之術)○天子旦入
　　　東學晝入南學昃入西學莫入北學太學在中央天
　　　子所自學也(易太/初篇)○帝入東學上親而貴仁入西學
　　　上賢而貴徳入南學上齒而貴信入北學上貴
　　　而尊爵入太學承師而問道(傳保/篇)○日出居東
　　　門膳夫相禮日中居南闈見九侯反問子相日
　　　側居西闈視五國之事日入出北闈視帝即猷
　　　(大明堂禮○/此文疑譌闕)○天子視學命有司祭先師先聖
　　　適東序釋奠于先老設三老五更羣老之席位
　　　(世子/記)○祀先賢于西學(樂/記)○古者王子年八嵗
　　　出就外舍學小藝履小節束髪就大學學大藝
　　　履大節焉(大戴/禮)○公卿之太子大夫元士之適
　　　子十有三年入小學餘子十八入太學見大節
　　　踐大義焉(大傳○王太子任天下之重有位之/適皆世佐其君故教之早餘子反有)
　　　(先入大學者/其質敏也)○鄉大夫受教法于司徒頒之于
　　　其鄉吏以嵗時入其書三年大比考其徳行道
　　　藝獻賢能之書于王(周禮地官○其鄉吏自州/長黨正下及族師閭胥比)
　　　(長逓教之比之而/書之以上聞也)○命鄉論秀士升之司徒曰
　　　選士司徒論選士之秀者而升之學曰俊士升
　　　于司徒者不征于鄉升于學者不征于司徒曰
　　　造士(王制○升之司徒即用為鄉遂之吏/所謂民材也其秀者又升之國學)大樂
　　　正論造士之秀者以告于王而升諸司馬曰進
　　　士(此由國學出/所謂官材也)○小學在公宫南之左大學在
　　　郊(俱王制○以上皆天子/學制此乃言諸侯也)○諸侯嵗貢士于天
　　　子(射義○按先儒論學言人人殊不知天子必/備五學四郊四與太學而五而太學中又備)
　　　(四學之制不然四學在郊去國三百里周而巡/之且于二里而自朝至莫一日能入四學乎諸)
　　　(侯止立時王一代之學賜則有二學三學者然/非一國止一學二學也自公宫以及閭巷莫不)
　　　(有學其在天子則虎門之左王子入焉所謂青/宫毓徳之地也諸侯不敢與天子正同故在公)
　　　(宫南之左其與君之子同入此學者必極一時/之選如成王則伯禽吕伋其選也其餘卿大夫)
　　　(之子則其家擇師教之亦謂之塾惟庶民之子/乃入二十五家之里塾此謂之小學以教小子)
　　　(者也庶民之子不能有成則十六授田二十五/畝為餘夫矣其可教則逓升之入于黨之庠又)
　　　(升入于州之序又升乃入于鄉之校若卿大夫/之子由其家塾出即入鄉之校諸侯之國無校)
　　　(則出即入于國之學故曰諸侯之太學在外將/出而貢之天子也要其所教亦本國自用者多)
　　　(耳若天子則六鄉六遂其士已多而又有諸侯/所貢之士一國學不足以容故四郊先為四國)
　　　(學南之東曰東膠北之東曰東序南之西為瞽/宗北之西為虞庠各以其方居之而猶掌于司)
　　　(徒再升乃入成均之學而在國之中故曰天子/之太學在内將收天下之賢才而用之也天子)
　　　(之子自虎門之學出即入于此南學之東膠故/東序瞽宗上庠皆學士所居而東膠王子居之)
　　　(也然則雖與王子齒而起居微别矣東膠養致/仕之老東序養老更之老瞽宗養死事之老虞)
　　　(庠養庶老皆國學也先儒不明小學大學之分/以年鄉學國學之分以地鄉學國學皆有大小)
　　　(而以養國老者為大學養庶老者為小學并謂/王子八嵗即逺至三百里之郊學其謬甚矣)




　
　
　
　
　
　
　
　
　
　
　
　
　
　
　
　宫室考卷下
