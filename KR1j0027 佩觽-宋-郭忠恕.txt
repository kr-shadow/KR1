#+TITLE: 佩觽-宋-郭忠恕
#+DATE: 2018-05-12 10:15:14
#+SOURCE: github.com/kanripo/KR1j0027 master 798ee069                
　　御製題宋版郭忠恕佩觿

　　衛風第廿一章句名寓佩觿觧結求小學從來大學本
今文應溯古文由肆言那戀錢五萬容靣偏欣土一抔
蟬蜕分明地仙列斯人奚翅畫家流













　　欽定四庫全書　　　　經部十

　　佩觹　　　　　　　　小學類二(字書之屬)

　　提要

　　(臣)等謹按佩觹三卷宋郭忠恕撰此書上巻備論
形聲訛變之由分為三科曰造字曰四聲曰傳字
中下二巻則取字畫疑似者以四聲分十段
曰平聲自相對曰平聲上聲相對曰平聲去
聲相對曰平聲入聲相對曰上聲自相對曰
上聲去聲相對曰上聲入聲相對曰去聲自
相對曰去聲入聲相對曰入聲自相對末附
與篇韻音義異者十五字又附辨證舛誤者
一百十九字不署名字不知何人所加以其
可資考證仍並存之惠棟九經古義嘗駁忠
恕以示字為視而反以視為俗字今考其中
如謂車字音尺遮反本無居音盖因韋昭辨
釋名之説未免失于考訂又書號八分久有
舊訓蔡文姬述其父語自必無訛乃以為八
體之外别分此體强為穿鑿亦屬支離至于
以天承口為呉己見越絶書而引三國志為
徴景為古影字已見髙誘淮南子註而云葛
洪字苑加彡(案此沿顔氏家訓之誤)又陶侃本字士行
而誤作衡東方朔以來來為棗本約畧近似
而遂造□字均病微疎然忠恕洞解六書故
所言具中條理如辨逄姓之逄音皮江反不
得讀如逢遇本字証之漢𨽻字源逢字下引
逢盛碑通作逄則姓氏之逢雖通作逄亦仍
作皮江反可証顔師古之訛又若辨甪里本
作角里與角亢字無異亦不用顔師古恐人
誤讀故加一拂之説證之漢四老神位神祚
几石刻甪里實作角里與此書合則知忠恕
所論較他家精確多矣乾隆四十六年九月
㳟校上

　　總纂官(臣)紀昀(臣)陸錫熊(臣)孫士毅

　　總　校　官　(臣)　陸　費　墀















　　欽定四庫全書

　　佩觿卷上　　　　　　宋　郭忠恕　撰

　　佩觿者童子之事得立言於小學者也其一曰造字之
旨始於象形(孔子曰牛羊之字以形舉也)中則止戈反正(傳止戈爲武反正爲
之)而省聲生焉(禮鷙蟲攫搏鄭注从鳥􁐄省聲今作􁀳省非也說文云从埶聲)至若春
秋姓字地名更見尚書宋齊舊本隷寫古文學者知之
不可具舉有以氷爲凝(說文氷魚陵翻凝筆陵翻亦互用之)有以渴音竭
(說文字林渴音其列翻水竭字)古文以貞爲鼎籀文以鼎爲則其矛楯
有如此者刑罰从寸(古罰如此謂持刀詈人元命苞改刀作寸寸法也)應􁗠从
士(古􁗠如此漢文帝以言多非誠乃去口从士)曡惡太盛(古曡如此言決罪三日得宐新室以
三日太盛改作三田)媒貴爲神(月令注以其髙禖為神故从示)其立教有如此者
衞夢之字是謂𨽻省(本作衞㝱)前寗之字是謂隷加(本作歬甯)詞
朗之字是謂隷行(本作䛐朖)寒無之字是謂隷變(本作□□)其逸
駕有如此者塗泥爲途說􁜼蝨爲早暮黨與爲取与胄
子爲甲曺其相承有如此者嵞山之縣爲當塗(古文尚書作嵞
後依山立當塗縣今在宣州)戰泂之文爲熒澤(事具春秋後序)穆公之諡既
作繆(史傳不同)潧洧之詩又作溱(詩與說文字别)其遷革有如此者
佳人之爲嘉期(佳美也五禮㛰姻曰嘉慶善也所宜依經用字不當作佳)僅得之爲
近逺(僅以身免僅得中筭僅有存者僅纔也耗半也非逺近)平生之爲外甥(謂我舅者
吾謂之甥即从男是此三字李祭酒涪說)其淺陋有如此者五十二家書都
来穿鑿(今五十二家書竝不合本體必非蕭子雲所作蓋後人妄爲之)三百六十體更
是榛蕪(王南賓存又切韻首列三百六十體多失部居不可依據)考字左回老字右
轉(謹案考从丂丂苦杲翻老从匕匕火霸翻裴務齊切韻序云左回右轉非也)其野言有如
此者雀䲲(胥恭翻)之䲲鎗鐽(音義皆闕)之鐽澆潑(普末翻)之潑(此皆
非古字王存乂切韻序云形聲㑹意施行已久)其備率有如此者昭穆義舛(李祭
酒涪說為漢諱昭　改音韶失之也案說文自有佋穆之字以昭爲佋蓋借音耳)杕杜文乖(杕大計翻北齊河北毛詩本多作狄唐楊國忠以杕杜之杕爲笞杖之杖人多笑之)屯(陟倫翻)卦之屯
音豚(五經文字以屯爲屯聚之屯)胡毋之毋(音無)用母(父母之母今公羊序如此失之
矣)其濫讀有如此者馬頭人爲長人持十爲斗苛爲止
句虫謂詘中(言不合諸經解字已上具說文序其下亦然)埤蒼云畛則尔有
田古今訓地乃土乙力(張顯所作)中興書舟在二閒爲□(彌亘
字从二間舟今之隷書轉舟爲日而何法盛中興書乃以舟在二間爲舟航字謬也)春秋說人十
四心爲徳詩說二在天下爲酉國志口在天上爲吴晉
書黄頭小人為恭叅同以人負告爲造新論之金昆配
物(謂銀字从金昆)後漢之白水稱祥(時王莽作翦刀錢文曰貨泉有𩔖白水真人字應漢
光武中興自中興已下至此皆出顔氏家訓)馮則行馬水邊(苻融斷獄有書生妻爲人所殺
夜夢乗馬一邊溼一邊乾又見天上水中各一日融曰此必馮昌也)幽則挂絲山上(齊志張伯
徳夢山上挂絲占者曰其爲幽州乎秋七月拜幽州刺史)董讖千里草(董卓秉政童謡曰千里草
何青青十日卜不得一日生)春占一日夫(謝小娥傳父夫爲盜所殺夜夢人曰一日夫門東草
乃春蘭字也)三刀之夢爲州(王濬夢懸三刀於梁上俄益一刀後爲益州牧)八人之
詞有火(萬囘於閿鄉市叫曰今夜有八人過是夕有大火災)合者人一口(魏武帝甞賜羣
臣酪器上書一合字楊修曰合人一口也)貞者與上人(梁武帝時有僧與人爭田帝狀後書一貞
字劉顯曰貞與上人也)八女之解祿山(沙門一行曰兩角女子緑衣裳端坐太行邀君王一
止之月自滅亡一止正字也八女一作一止)兩日之詳秊□(晉郭璞云永昌有二日之象其
後隆昌亦同是知□亂之軌千載同之)夢桑必驗(丁固夢井中生桑以問趙直直曰桑者四十八
字君壽不過四十八卒)賜□先知(漢武帝呼東方朔來來遂進前帝再叱之朔曰兩來□字再叱
四十九也陛下欲賜臣□四十九枚也)詠尹成章(唐蘇許公詠尹字曰丑有餘足甲不全身見君
無口知伊少人)稱朱表讖(梁史木星在斗宿之下知星者曰斗下木朱字朱姓當王也)吉乃
十一口(鍾輅前定錄杭州臨安令張宣求官唱名前三日夢女子曰妾有十一口依在貴境後果受湖
州安吉令)杳爲十八日(大業拾遺云隋煬帝南幸江都杳娘侍側帝作□字令曰杳娘十八日也
杳娘曰羅字四維也)其寓言有如此者䌝榐□□代紺盞鑊環之
字□祠槐熫作䰇鴟魁炙之文(已上出顔氏家訓)三蒼用□作
尼邱之尼字林用准爲平準之準軍陳(直吝翻)爲陣始於
逸少(小學章)形景(於領翻)爲影本乎稚川(字苑)忌諱出自宋明
(以騧馬字旁似禍改作􁢄)草創起於天后(唐天后以□埊□□□○□􁓑□□□□□瞾□□
□□圀代天地日月星君臣載初年正照證聖授戴國等字)文帝之隨中去辵(隨文以周
齊不遑寧處故去辵言辵走也遂作隋)次山之昬畔加荒(元子諡隋煬帝曰□)其多
僻有如此者古章貢水合爲贑(感紺二音水名在南康)之單名今
髙邑城本是鄗之一字(地在常山本名鄗鄗火屋火各二翻漢光武改為髙邑)其
離合有如此者改鄚爲莫緣類鄭以難分更豳爲邠因
似幽而致誤其袪惑有如此者(竝唐𤣥宗故事史文具之)魯國泀水
(泀音時出兖州圗經)呉興大􁆑(戸剛翻出釋文序史通河橋賛蓋船舶之𩔖)溮則申州
川名(溮音師出申州雜記及圖經)䭀則登眞藥訣(登眞隱訣有䭀飯方已上四字皆字
書無之)其獨擅有如此者尚書考異王乗馬首開元文字
子在母懷干禄書以缺字从垂㫄唐元度以弁互爲隷
省其不典有如此者鼓字从攴蛇字从也陜字从夾(陜从
夾夾式立翻从二出入之入从人民之人者非)恐字从凡其謬誤有如此者黿
鼉从龜辭亂从舌席下著帶惡上安西(此四句出釋文序)其俗
訛有如此者金華則金畔著華牕扇則木旁作扇(此二句出
顔氏家訓)飛禽即須安鳥水族便應著魚蟲屬要在虫㫄草
類皆从兩屮(已上出陸氏釋文序)其蕪累有如此者其二曰四聲
之作始於譬況(蓋孔子受經之說)中則近煙(傳㔫輪朱殷杜注云字音近煙)爲
殪(禮壹戎衣鄭云壹當爲殪)而翻語生焉(孫炎所作)魏朝以降蔓衍寔繁
世變人移音訛字替徐仙民翻易爲神石郭景純翻餤
爲羽鹽劉昌宗用承音乗許叔重讀皿爲猛先儒傳受
不敢㢮張迨乎切韻之興屢加釐革即支(章移翻)脂(旨移翻)
魚(語居翻)虞(遇俱翻)共爲一韻先(蘇前翻)仙(相然翻)尤(羽矦翻)矦(乎溝
翻)俱論是切(已上陸氏切韻序又云欲廣文路自可清濁皆通若賞知音即須輕重有異)加
以楚夏聲異南北語殊人用其鄉相傳非一同言異字
同字異言或失在淺浮或滯於沈濁比人言者多爲一
例如而靡異邪(不定之詞)也弗殊莫辨復(扶又翻重也)復(音服返也)寧
論過(古禾翻經過)過(古卧翻超過已上出釋文序)有以見知(如字)之爲知(貞義
翻)謀子孫(如字)之爲孫(先困翻)讓是謂四聲徵召(如字)之爲召
(上照翻)公小大(如字)之爲大(他蓋翻)學乃从一韻敦(都昆翻)厚之
爲敦(丁聊翻)弓書卷(已倦翻)之爲龍卷(古本翻)又依㫄紐陶(如字)
丘之爲臯陶(余招翻)鄉黨(如字)之爲黨(之仰翻)氏即用鄰(鄰一本作
翻)音人(如字)民之爲人(音小)君獻(如字)酬之爲獻(辛禾翻)象全借
别字其約文有如此者國風(如字)之爲曰風(去聲)男女(如字)之
爲女(尼據翻)于名譽(去聲)之爲毁譽(平聲大象賦云有少微之養寂無進賢之見譽
平聲叅器府之樂肆犯貫索之刑書)自敗(如字)之爲敗(補邁翻)他(譽敗二字亦出釋文序)
其求意有如此者鼏作幂(禮經有之)蔿作薳(左傳有之)音義一而
體别水爲沝(之水翻南方謂水爲沝)火爲􁉀(許尾翻吳楚之間謂火爲􁉀二字出說文)
形聲異而物同皿(說文但音猛今更立一音者非)音□(明丙翻)佳(說文古牙翻)
音街字意同而讀異其交相有如此者二百爲皕(音祕)二
十爲廿(音入顔黄門稽聖賦云魏嫗何多一孕四十中山何夥有子百廿)三十爲丗(先合
翻)四十爲卌(先入翻)其務省有如此者菲音敷幾(按菲平聲爲芳
菲上聲爲菲薄幾平聲為庶幾上聲爲不定數之幾)上平孰别借音子射(案借去聲爲借
貸入聲爲借貣射去聲爲執射僕射入聲爲姑射射弓)去入難分(陸氏釋文序云書音之用本示
童蒙前儒或用假借爲音更令學者疑昧)其疑韻有如此者衣被之爲覆被
於上去而曲分不(如字)易之爲不(方后翻)臧就故實而押韻
其拘忌有如此者牛車之車(尺遮翻本無居音)讀若居樂只之
只(之尔翻本無質音)讀若質□予之予(弋汝翻本無余音)讀若余朝廷
之廷(徒勁翻本無亭音)讀若亭其變古有如此者顔淵之淵(烏元
翻)讀之如泉水名之治(直知直吏二翻)讀之如理其避諱有如
此者田陳郗郤史籍互書(陳完奔齊以國爲氏而史記謂之田氏又郗郤二姓皆望
在河南故史有互文)虢郭韓何(周虢叔亦謂之郭叔又周武王母弟唐叔虞後封於韓韓滅子孫分
散江淮閒以韓爲何隨音生變遂爲何氏)載筆通用其聲近有如此者万俟
爲墨祈龜兹為丘慈閼氏為燕支令支爲零岐其方言
有如此者□翻居沼(沼當爲洧王存乂說陸氏切韻誤也)頊切許緣(緣當爲緑
顔氏家訓説)攻公分作兩音登升共爲一韻(此兩句出陸氏釋文)其鷇
音有如此者跧分莊貟滓還(王南賓存乂說此字也又云蘄入其音鏔入彛音不
可名爲切韻)彗分徐醉祥嵗芑切墟里袪狶攻切古紅古冬
(已上李審言所進切韻中多如此誤)其淆溷有如此者拾(如字)音拾(音涉)級弟
(如字)曰弟(音但)勞辟(如字)為辟(頻世翻)席其贅韻有如此者(諸家以經
史借用字加陸氏切韻本為王南賔存乂刪之㸃竄未盡於今尚有)若干為若柯(俗謂若干為若
柯言如許物干柯音變也)等物為底物(又俗以何等物為何底物亦音訛變也已上出顔氏刋謬
正俗)胡樂鼙婆之號(搜神記謂琵琶為鼙婆)仲舒下馬之陵(長安有董仲舒
墓人過者多下馬因名曰下馬陵今轉語名蝦蟇陵矣事出兩京記故白氏琵琶引云家近蝦蟇陵下住)河
朔謂無曰毛(漢書毛音無與無義同)巴蜀謂北曰卜(詩云自西自東自南自北
無思不服取其協韻有遺風矣)古歌得云丁紇(開元𤣥宗朝引船歌云得□紇董紇那也
紇那得董邪河裏船車吏楊州銅器多)訛音雞曰古黎(天后朝侍御史侯思正出自皁隷言
音不正時屬斷屠謂同列曰今斷屠宰雞　黎豬誅魚虞驢　朱俱居不得喫　弋空喫米彌麪　如儒何得
飽為崔獻可所笑天后知之)鉢囉護嚕之文内典加口而彈舌(佛經真言
彈舌者多非本字皆取聲近者从口以識之)麒麟琵琶之字才子從俗而入
聲(近代文集率多此𩔖)其尚俗有如此者其三曰傳寫之差始則
五日三豕(閏月為門五日三豕當為己亥學者知之)帝虎魯魚(又書三傳帝成虎魚成魯
葛稚川説)中則興雲剖疑(詩云有渰萋萋興雨祁祁作興雲者誤顔黃門之推說)繕完
先覺(傳云繕完葺牆重複其字者三完當為宇李祭酒涪説)雞尸虎穴之議(太史公記
曰寧爲雞口戰國策音義曰尸雞之主則口當爲尸後漢樊曅爲天水守涼州歌曰寧見乳虎穴不入曅城寺
齊代江南本穴皆誤作六並傳寫失也)妒媚提福之殊(英布之禍興自愛姬生於妒媚媚當
作媢　妒也義見世家又漢書禔福上字从示音匙匕之匙俗或从手誤也)楊震之鱓非鱣
(鱓音善是也作鱣陟連翻者非)丞相之林是狀(始皇本紀二十八年丞相隗狀王綰等議於海
上俗作隗林者非也)摎毐變嫪(摎音劉是作嫪郎到翻非)田肯云宵(漢書田肯是作宵者
非)削柹(一作柿)施脯(柹芳吠翻風吹削柹是作脯者非)菆木用最(灌木爲菆木周
續毛詩注音祖㑹翻或别本作最皆非也自雞尸已下顔氏家訓說)不齊之稱宓賤(案不齊姓
虙音調伏之伏作宓者非李祭酒說)蕭何之目鄼矦(史注文頴曰鄼音賛瓉曰今南陽鄼縣是
也孫檢曰有二縣字音多亂其屬沛郡者音嵳屬南陽者音賛案茂陵書蕭何國在南陽字作䣜音賛今皆作
鄼字所由亂也臣案説文别有䣜字音在戈翻未知孰是)元二之文古今說異(後漢書鄧
騭傳永初元年冬時遭元二之災顔師古注曰元二即元元也古書二字當作再讀即於上字之下爲小二字言
此字當兩度言之後人不曉遂讀爲元二或同之陽九或附之百六甚爲誤矣今岐州石鼓銘凡重言者皆爲
二字此義亦同)丞尉之印偏㫄亂真(漢書伏波將軍馬援上書臣所假伏波將軍印書伏
字大外向成臯令印臯字爲自下□　刀丞印罒　下□尉印白下人人下□即一縣長史印文不同恐天下
不正者多符印所以為信也宜齊同薦皢古文字者事下大司空正郡國印章奏可)尚書以㣽作
怒音(案字書㣽古仁恕之恕字今或本云古恚怒之怒非也)禮記以視爲古字(又禮
記注以視為古示字大與説文石經相乖)是故老子上卷改載爲哉(唐𤣥宗朝詔朕
欽承聖訓覃思𤣥宗頃改道徳經載字為哉仍屬上句及乎議定衆以為然遂錯綜真詮因成注解云)洪
範一篇更頗(普禾翻)作陂(唐𤣥宗詔典謨既作雖曰不刋文字或訛豈必相襲朕聴政之
暇乙夜觀書匪徒閱於微言實欲暢於精理毎讀尚書洪範至無偏無頗遵王之誼三復斯文竝皆協韻唯頗
一字實則不倫又周易泰卦中無平不陂釋文陂字亦有頗音陂之與頗訓詁無别為陂則文亦㑹意為頗則
聲不成文應由煨燼之餘編簡隊缺傳受之際差舛相沿原始要終須有刊革朕雖先覺兼訪諸儒僉以為然
終非獨斷宜改頗字為陂仍宣示國學)驗二篆亦部居有證(大率五百四十部以小篆
為宗大篆或重複焉)變八分則筆削難安(八分之説流俗有二或曰八分篆法二分隸文
又云皆似八字勢有偃波臣以為二説皆非也謹案書有八體一曰大篆二曰小篆三曰刻符四曰蟲書五曰
摹印六曰署書七曰殳書八曰隸書漢蔡邕以隸作八分體蓋八體之後又分此法謂之八分近矣)蔡中
郎以豊(音禮)同豐(芳弓翻)李丞相持朿(千賜翻)作亦(此二字李少監陽冰
說)刋謬正俗混說逢逄(逢房風翻迎也字从夆夆芳封翻逄歩江翻人姓出北海傳有
逄丑父字从夅夅下江翻顔氏刋謬正俗乃云逄姓之逄與逢遇之逢妄為别字釋訓無據且祭　介單　消
字同任云假借逢逄文别豈可雷同尺有所短見於兹矣)五經字書不分挍校(挍古効翻
比挍校戸教翻校尉又荷校滅耳以說文陸氏釋文知之張氏五經文字皆从木非也)徵長孫氏
則曰可知而不可行(謂冰凝竭渴之類檢本知之長孫即訥言也)驗張司業
(參)又云久訛而不敢改(五經文字往往有之)則有寵字(丑隴翻)爲竉
(力孔翻)錫(思歴翻)字爲鍚(余章翻)用攵(普卜翻)代文將无(亡夫翻)混
旡(已利翻)若斯之流便成兩失(已上釋文序)有以毆擊之毆(烏口
翻)爲毆(起虞翻)逐邊徼之徼(古弔翻)爲儌(古堯翻)倖竈杖之栝
(他念翻)爲桰(古活翻)柏水名之濕(他帀翻)爲下溼(深立翻)地名之
郉(口堅翻)爲邢(戸丁翻)矦草名之苞(平表翻)爲厥包(百茅翻)盻恨
之盻(下計翻)爲盼(匹莧翻)兮深宓之宓(明筆翻)爲虙(房福翻)賤科
厄之厄(牛果翻)爲困戹(於革翻)進趨之夲(土刀翻)爲本(布衮翻)末
三十之卉(先合翻)爲百芔(許貴翻)來徦之徦(古額翻)爲假(工下翻)
手校尉之校(戸教翻)爲比挍(古效翻)冥昧之昧(莫佩翻)爲見沫
(莫撥翻)夭折之夭(於小翻)爲夭(於昭翻)如(已上經典多誤)蛇虫之虫(許鬼
翻)爲蟲(直中翻)豸(丈尔翻)蟲豸之豸爲獬廌(丈買翻)獬廌之廌
爲舉薦(即翻)見錬􁖫之錬(徳紅翻)爲鍛鍊(來見翻)墮張之墮(許規
翻)爲惰(徒果翻)慢獸名之獦(音葛見山海經)爲田獵(力業翻)堤滯之堤(丁禮翻)爲
隄(丁兮翻)防奔趍之趍(直知翻)爲進趨(七俱翻)逮及
之逮(徒計翻音大非)爲殆且草名之茟(兵苗翻)爲筆札人姓之受
(都導翻)爲承受麋麁之麁(力谷翻)爲精麤(千胡翻)湏爛之湏(火外
翻)爲斯須(相俞翻)蚯蚓之蚕(他典翻)爲𧖟(才含翻)繭欂櫨之閞
(皮變翻)爲關(古還翻)楗聶語之咠(才入翻又子入翻)爲胥(相居翻)徒疋
直之疋(八分正字)爲匹(片一翻)敵迎這之這(魚變翻)爲者回刺戡
之戡(竹甚翻)爲□(苦含翻)難容皃之皃(莫教翻)爲完(胡官翻)全牝
牡之牡(莫厚翻)爲壯(之狀翻)麗羙羊之羙(古刀翻)爲美(明鄙翻)惡
僬僥之僥(五聊翻)爲儌(古堯翻)倖振旅之嗔(徒年翻)爲瞋(充人翻)
怒羙鐵之鈆(章容翻)爲鉛(余専翻)錫僣(他迭翻)侻(他活翻)之僣爲
踰僭(子念翻)木柵(一作砦)之砦(士介翻)爲揩攃(千曷翻)帆舡之舡
(古容翻)爲舟船(士緣翻)苽蔣之苽(古胡翻)爲𤓰(古華翻)果鈇椹之
椹(知林翻)爲桑葚(石稔翻)啚吝之啚(方美翻)爲圖(同奴翻)謀交互
之互(胡故翻)爲氐(丁禮翻)宿水名之𣲖(古胡翻)爲宗派(匹賣翻)下
卸之卸(思夜翻)爲郵(干求翻)亭鳥鳴之咬(古肴翻)爲齩(五狡翻)齧
(已上時俗章䟽)其順非有如此者刀有都髙丁聊二翻俗别爲
刁俞有丑救弋駒二翻俗别爲□著有陟句知主呈略
知虐四翻俗别爲着憖有牛吝五八二翻俗别爲憗椎
有尺佳他回二翻俗别爲推(今蜀中从手足之手音他回翻从人才之才者音尺
佳翻)台有湯來羊支二翻俗别爲□(一作台)屏有必郢皮經
二翻俗别爲□否有方久符鄙二翻俗别爲㕻單有都
安上演二翻俗别爲□余有亦居成遮二翻俗别爲佘
蓼有盧小連竹二翻俗别爲􁒨畫有胡賣胡麥二翻俗
别爲畵句有九遇古矦古候三翻俗别爲勾拔有蒲八
蒲末二翻俗别爲㧞索有先各所㦸二翻俗别爲□玉
有欣救魚録息足相逐四翻俗别爲玉乾有古丹求焉
二翻俗别爲乹沈有直林式稔二翻俗别爲沉華有戸
𤓰呼𤓰二翻俗别爲花其浮偽有如此者於是聊舉三
科仍分十段(三科見上十段即中下篇)觸𩔖而長寔繁有徒至若仲
子手文(宋武公生仲子生而有文在其手曰爲魯夫人)士衡灑血(陶侃字士衡灑血成公字)
桂陽鶴觜(列仙傳桂陽蘇耽得仙後忽有白鶴數十集郡東門樓上以觜畫地作字曰城郭是人民
非三百年後當復歸咸謂是耽焉)司農牛角(漢末大司農鄭𤣥牛角抵牆成八字)事符語
恠又何間焉

　　佩觿卷上

　　欽定四庫全書

　　佩觿卷中　　　　　　　宋　郭忠恕　撰

　　平聲自相對

　　仝㒰(上音同从人下工下是篆文全字从入)

　　櫳攏(竝力公翻上房櫳下攏擁)

　　僮㣫(上音童僮僕下昌容翻行皃)

　　鍾鐘(竝章容翻上酒器下鐘磬)

　　橦撞(上徒東翻木名下宅江翻刺也)

　　樅摐(上千凶翻松葉柏身下初江翻打鐘)

　　松□(上祥容翻木名下章容翻不安㒵)

　　杠扛(竝古牕翻上牀前橫木下扛鼎)

　　憧幢(上昌容翻往來下直江翻塔也)

　　桵挼(上人佳翻小木下奴禾翻手挼)

　　祠□(竝似兹翻上祠祭下□緯)

　　㮛提(上成之翻木名下庭齊翻提㩦)

　　禕褘(上音醫美下音暉褕服醫一本作漪)

　　椎推(上直追翻棧車下他回翻推挽)

　　枝□(上章移翻枝柯下莫回翻蓧□)

　　栘拸(上成臡翻唐棣下與之翻加也)

　　樗摴(竝丑朱翻上樗散下摴蒲)

　　楎揮(竝許歸翻上在牆者謂之楎下揮霍)

　　榆揄(竝羊朱翻上木名下揄揚)

　　□偷(上羊殊翻行皃下他侯翻偷竊)

　　樞摳(上昌朱翻樞機下可侯翻摳衣)

　　株㧣(上陟虞翻根株下止㬰章喻二翻)

　　櫨攎(竝力呼翻上櫨木下張攎)

　　樏摞(上力隹翻禹山乗樏下洛戈翻理也)

　　杇扝(上溫乎翻墁也下億于翻指麾)

　　檯擡(竝唐來翻上木名下擡舉)

　　徘俳(上音裴徘徊下盆皆翻俳優)

　　槯摧(竝才回翻上木名亦木節下折也)

　　榛搸(上責人翻榛栗下子人翻琴聲)

　　□禋(竝於人翻上與䄄同下禋于六宗)

　　棆掄(上力旬翻母杶下力昆翻擇也)

　　□□(上陟倫翻戹也下徒門翻屯聚)

　　禪襌(上士仙翻禪律下音丹衣也)

　　□􁄭(上先刀翻木船之一下詩由翻􁄭尋)

　　柖招(上市昭翻木名下朱傜翻招辟)

　　權㩲(竝巨貟翻上權衡又黃華下㩲誠)

　　榣摇(竝余招翻上木名下動也)

　　桃挑(上徒刀翻木名下他遥翻挑剔)

　　槎搓(上常加翻木名下千何翻手搓)

　　楊揚(竝余章翻上柳也亦州名下舉也)

　　枷拁(上音家枷杻下巨迦翻擊也)

　　螽􁒅(上之容翻螽斯也下古蜂字)

　　榴㨨(上力州翻石榴下正抽字)

　　蕑簡(上加顔翻地名下皆産翻簡策)

　　樛摎(上經由翻樛木也下音留摎毐人名一本云人姓)

　　樓摟(上樓櫓也下音力朱翻弗曳弗摟)

　　□優(竝億由翻上□遊下優倡)

　　枮拈(上陟林翻枮几下泥鹽翻拈掇)

　　檎擒(竝巨今翻上果名下捉也)

　　根拫(上古痕翻根本也下戸恩翻急引也)

　　凌淩(竝力升翻上氷凌下侵淩)

　　梴挻(上丑先翻木長皃下式連翻柔也)

　　盲肓(上木庚翻目疾下火光翻膏肓)

　　逢逄(上符容翻迎也下平江翻姓也)

　　肰肬(上而先翻犬肉下于求翻贅也)

　　㢟延(上丑延翻行步㢟㢟下余先翻遲也)

　　柃拎(竝郎丁翻上柃檻下手懸把物)

　　伶彾(竝郎丁翻上伶倫樂工下彾俜行皃)

　　禾􁏤(上乎戈翻禾黍下公兮翻曲木)

　　呤吟(上郎丁翻呤呤語下語今翻吟咏)

　　牛爿(上宜休翻牛羊下从良翻析木)

　　巛□(上昌緣翻山川下祖來翻川壅)

　　□辛(上去乾翻□過下息人翻苦辛)

　　迂迀(上羽俱翻逺也下古丹翻進也)

　　肜彤(上余隆翻祭名下徒冬翻赤色)

　　尃專(上芳夫翻布也下之沿翻擅也)

　　樁摏(上陟江翻樁橛下書容翻撞也)

　　尻凥(上苦髙翻脽也下矩魚翻仲尼凥)

　　棎探(上士占翻果名下土含翻取也)

　　㡄恂(上似荀翻領端也下相倫翻信也)

　　槍搶(上七羊翻兵器下楚庚翻攙搶)

　　㚲姑(上處占翻㚲姼輕薄下古乎翻父之姊妹)

　　楒揌(上息兹翻木名下孫來翻擡揌)

　　扠杈(上丑佳翻以拳加人下初加翻農具)

　　㯕撕(竝先圭翻上椑㯕木皃下提撕)

　　秜柅(上力脂翻稻死來年更生下女移翻木名)

　　班斑(竝布姦翻上班劔下斑文)

　　攕櫼(上沙占翻攕攕女手下所咸翻木与杉同)

　　鑴鐫(上音攜瓽也下子緣翻刻也)

　　纕縗(上思羊翻馬絡腹下千回翻凶服)

　　梁粱(竝力張翻上津梁下粱米)

　　棚掤(上步萌翻棧也下悲凌翻以手覆矢)

　　尤尢(上于求翻過也下乙皇翻弱也)

　　棖掁(竝直庚翻上棖臬門㫄木下觸也)

　　蘢籠(竝力公翻上天蘥下竹器)

　　惟帷(上以雖翻思也下于威翻在㫄曰帷)

　　薕簾(竝力占翻上蘆草下竹簾)

　　窀□(上陟倫翻下棺也下徒門翻火見穴中)

　　蕭簫(竝先凋翻上草名下樂器)

　　葴箴(竝之深翻上含漿下箴規)

　　藍籃(竝力三翻上染草下盛物篋)

　　筇笻(竝巨容翻上蓂莢下竹可為杖)

　　蓴篿(上音純菜名下徒丸翻竹器)

　　緌綏(上人隹翻纓也下先隹翻安也)

　　萁箕(上求之翻豆萁下姜之翻竹器)

　　䲭鴟(上巨支翻鳥名下充之翻鳶也)

　　䔄□(上余昭翻蒲也下余針翻竹名)

　　佻□(上天凋翻輕佻下徒凋翻獨行皃)

　　桴捊(竝芳無翻上棟也下擊鼔)

　　䩒靬(上云俱翻鞶革下居言翻弓衣)

　　筊茭(上下交翻竹索下加肴翻馬芹)

　　駠䭹(上力由翻馬白腹下五郎翻千里駒)

　　偟徨(竝乎光翻上暇也下徬徨)

　　􁇒尼(上以脂翻陽􁇒地名下女彛翻女僧)

　　儴忀(上汝羊翻人名下思羊翻忀徉)

　　榹搋(上息移翻山桃下丑皆翻以拳加物)

　　浲洚(上戸公翻水道下户江翻水名)

　　㮅奞(上之追翻木似桂下苦圭翻星名)

　　麋麇(上亡悲翻下九云翻竝鹿𩔖)

　　柤抯(竝側加翻上果名亦藥滓下挹也出說文)

　　􁐊睽(上巨追翻臛也下苦圭翻卦名)

　　㘣圎(上息鉛翻又火元翻規也下王權翻)

　　晞睎(竝香衣翻上日乾也下視也)

　　芃芁(上步風翻苗盛下古肴翻秦芁藥)

　　佯徉(竝余章翻上詐也下忀徉徙倚)

　　䀺脩(上土力翻目不正下先尤翻脯也)

　　庠痒(上序羊翻庠序下叙章翻病也一本作余庠翻)

　　槻摫(竝居隨翻上木名可作弓下䤨摫裁制)

　　銀鋃(上宜斤翻白金下力當翻鋃鐺鎖)

　　㚗査(上才邪翻大㒵下士加翻水中浮木)

　　枰抨(上皮并翻木名下奔耕翻彈也)

　　圭㞷(上工攜翻土圭測景下戸光翻草木生㒵)

　　□怜(上巨炎翻絹名下來田翻愛也)

　　惆□(上丑尤翻惆悵下直由翻單帳與幬同)

　　㭁扔(竝如升翻上木也下引也)

　　瞜膢(上力朱翻瞴瞜目皃下力于力侯二翻二月祭名)

　　蚔蚳(上音柢蛙也下文知翻螘子)

　　偕□(上古諧翻俱也下口皆翻惡行)

　　欃攙(上士咸翻攬也下初咸翻攙槍祅星)

　　褆禔(上田兮翻衣也下士支翻福也)

　　杯抔(上奔來翻杯勺下歩侯翻手掬也長陵一抔土是也亦古文裒字)

　　盂㿻(上羽俱翻器也字从于思之于下公丹翻盤也字从干祿之干)

　　耹聆(上音琴出國語曰信于耹遂亦音也下力丁翻聞也)

　　梢捎(竝所交翻上船柁尾也又枝梢下蒲捎良馬芟也又音宵)

　　磾殫(上都兮翻染繒黒石亦金日磾人名下都干翻盡也)

　　囂嚻(上虚嬌翻聲也下牛刀翻諠也)

　　攘欀(上汝羊翻有因而盜下息羊翻木皮中以白米擣為麪)

　　拼栟(上兵爭翻以利使人又及下也從也下保呈翻栟櫚木)

　　瞴膴(上文扶翻目瞴瞜下火孤翻無骨腊又文扶翻地名在𢎞農)

　　杸投(上臣朱翻軍中之士所持也司馬法執羽杸下徒侯翻擲也)

　　痲痳(上莫加翻風病从□□匹賣翻下力吟翻氣疾从山林之林)

　　般􁠧(上博干翻辟也象舟之後殳以進之下音班从丹青之丹出漢賈誼傳)

　　脽雎睢(上示隹翻脽上立后土祠中七余翻下音綏)

　　䄮枎扶(上方無翻再生稻中下並音符中山有枎蘇亦枎踈下扶持)

　　媱婬娙(上音遥妖媱中余針翻婬蕩下五莖翻漢武帝夫人名)

　　襑樳撏(上中並徐林翻上衣博大中木似槐下徐㢘翻與□同)

　　襛穠檂(竝女容翻上襛華中華木厚㒵亦而容翻下木名)

　　䅻樆摛(上中並吕支翻上彼黍䅻䅻中果名下丑支翻舒也)

　　虵蛇(上余脂翻逶虵出荘子下是遮翻虺也)

　　□瓴(上戸南翻治槖幹下力丁翻瓮似瓶也)

　　□□(上古危字出古文□書下乞真翻山名也)

　　□芹(竝其斤翻上藥名下水菜也)

　　䈿蓂(竝莫丁翻上車綱簍下蓂莢)

　　朌肦(上扶文翻大首也下布還丕還二翻分瑞今作一字兩音者非朱育説)

　　葟篁(竝乎光翻上華葉榮也下小竹叢風篁成韻是)

　　平聲上聲相對

　　灃澧(上芳風翻下歴弟翻竝水名)

　　樬摠(上七宗翻檐也亦木名下子孔翻摠計)

　　披柀(上噴眉翻披開下碑詭翻木名)

　　杝拖(上弋支翻杝架下吐可翻曳也亦舒也)

　　圯圮(上音怡橋名下符鄙翻毁也)

　　椅掎(上於宜翻楸也下居矣翻掎摭)

　　徛倚(上丘奇翻行皃下於綺翻依也)

　　栺指(上止而翻木名下之視翻手指)

　　柎拊(上方于翻木名下方父翻拊石)

　　拘枸(上莒虞翻拘忌下工后翻枸杞)

　　梅挴(上莫來翻果名下莫改翻貪也)

　　桾捃(上居云翻桾櫏木出交趾下居殞翻捃拾)

　　坻坁(上直尼翻小渚下都禮翻隴坂)

　　枌扮(上扶分翻枌榆下伏粉翻握動也又華買翻亂也)

　　揩楷(上口皆翻揩摩下口駭翻楷式)

　　漙溥(上徒官翻零露㒵下裴古翻溥天之下)

　　滔淊(上他牢翻滔天下乎感翻淤淊)

　　芉芈(上篆文羊字下亡尒翻氣上出也芈一作止尒翻)

　　椯揣(上市專翻木名下所解翻揣摩)

　　樽撙(上祖孫翻樽罍下子本翻撙節)

　　朾打(上卓莖翻聲也下得冷翻擊也)

　　僑□(上其遥翻僑如人名下巨眇翻行皃)

　　枹抱(上百交翻木也下蒲草翻儴也一作懷抱)

　　杷把(上平加翻木杷亦枇杷木下鄙馬翻握也)

　　橋撟(上其昭翻橋梁下已小翻舉手)

　　標摽(上必昭翻標凖下平小翻摽有梅亦作􁌏)

　　俀□(上烏禾翻俀國下湯果翻行皃)

　　袓祖(上似與翻好也又子邪翻縣名下作古翻祖父)

　　彷仿(上陪郎翻彷徨下方兩翻仿佛)

　　橈撓(上仍昭翻蘭橈又女校翻枉橈下女絞翻撓亂)

　　涇□(上堅青翻水名下巨井翻寒也)

　　泠冷(上歴丁翻清泠也下魯打翻涼冷又魯頂翻姓)

　　櫌擾(上於求翻種地中也下如沼翻亂也)

　　綱網(上古郎翻綱紀下父枉翻網罟)

　　慺㡞(上音婁心也下古宇翻姓)

　　𤓰爪(上工華翻果也下側絞翻手爪)

　　杴扻(上虚嚴翻杴朳下苦敢翻難也)

　　紉紐(上女鄰翻單繩下女九翻結也)

　　岡罔(上古郎翻山脊下亡郎翻欺也)

　　羙美(上公刀翻羔羊下苗洧翻善也)

　　莞筦(上户官翻草名下與管同地名)

　　材□(上徂來翻材質下勑紂翻械也)

　　从􁢅(上泉雍翻順也下紆賞翻兩也)

　　苽□(上古乎翻苽蔣下側絞翻草名)

　　才扌(上徂來翻文才下偏旁手字)

　　夊夂(上思佳翻行皃下竹几翻从後至也)

　　􁈗小(上偏旁心字下私兆翻小大)

　　叉㕚(上初加翻交手下側絞翻古文爪字)

　　䄨秆(上羽俱翻禾不秀也下古旱翻稾穰)

　　科枓(上苦戈翻科等下之堅翻酌也又丁口翻枓栱)

　　豐豊(上芳風翻大也下音禮从冊豆)

　　潛潸(上齊兼翻沈潛下所姦所版二翻淚下皃)

　　㡓惲(上古䰟翻衣也下於殞翻重厚)

　　䁔暖(上況𡊮翻大目也下奴管翻溫也)

　　鉆鈷(上陟林翻鍛具下公戸翻鈷䥈)

　　□抆(上莫紛翻小枝也下武紛翻拭也)

　　冡冢(上音蒙从􁃱下知隴翻冢宰从勹)

　　□仕(上堂吳翻□行从土下助耳翻从士)

　　佳徍(上古柴翻美也下丘弭翻徍歩)

　　欏攞(上來何翻桫欏木下來可翻裂也)

　　儿几(上古文奇字人也下居履翻几案)

　　瞻膽(上之㢘翻視也下丁感翻肝膽)

　　偏徧(上匹先翻不正下必篆翻周帀)

　　苛笴(上乎歌翻毒草下槀哿二音箭也)

　　幩憤(上扶云翻幩飾下房吻翻怒也)

　　禠褫(上音斯福也下丈尒翻鞶帶三褫)

　　紙紙(上丁禮翻絲滓下之氏翻繭紙)

　　簞蕇(上都干翻簞食下當殄翻葶􁋜)

　　㩜檻(上力甘翻撮持下乎黯翻欄也)

　　腎䁂(上石忍翻水藏也下乎簡翻睌䁂無畏視)

　　暉睴(上火韋翻日光下乎本翻視㒵)

　　蚩蚩(上赤之翻蟲名亦侮也下丑善翻蟲行从屮)

　　緶綆(上邲連翻縫也下古杏翻井索)

　　箘菌(上苦筠翻竹名一曰桂下渠殞翻地蕈)

　　□㮄(上蒲庚翻打也下北朗翻木片)

　　□奘(上徂羊翻健犬出説文下徂朗翻大也)

　　㡘慊(上力占翻帷也下苦忝翻恨也)

　　冤冕(上於𡊮翻枉也屈也下亡辯翻冠冕)

　　􁘜雉(上居隨翻鳥名下直几翻亦鳥名)

　　䴤麈(上所庚翻獸大如兔下之庾翻鹿屬)

　　迁迂(上與阡同阡陌下武於翻逺也)

　　椑捭(上半移翻果似柿而小下北買翻鬼谷捭闔篇)

　　貧􁢆(上皮巾翻乏財下失冉翻蕃姓)

　　汍氿(上乎官翻汍瀾泣也下九委翻水醮也)

　　沋沈(上于求翻水名下直林士稔二翻)

　　□暭(上許腰翻腫欲潰下乎老翻旰也)

　　昭眧(上之遥翻明也下尺沼翻弄人眧目)

　　攗攈(上莫悲翻水芰名下居殞翻拾也)

　　臉瞼(上七占翻臛也下已冉翻目也)

　　沘泚(上㫄支翻水名在楚下千禮翻水清泚)

　　􁕵仉(上符咸翻輕也下之兩翻人姓)

　　肪昉(上扶良甫王二翻脂也下方兩翻明也)

　　徂伹(上才吾翻往也下才古翻淺也)

　　□㫃(上知升丑善二翻旌旗杠下於輦翻旌旗㒵)

　　恒愃(上戸登翻常也下況晚翻寛心)

　　批㧗(上匹迷翻署也下子禮側買二翻殺也)

　　銀錕(上語巾翻白金下古本翻車轂)

　　沅沇(上魚𡊮翻水名在牂牁下余準翻水名)

　　槍搶(上千羊翻兵器下千兩翻頭搶地)

　　坥坦(上千如翻益部謂螾場為坥下天版翻平也)

　　斜鈄(上似嗟翻曲也下天口翻人姓出姓苑)

　　桐挏(上徒公翻木也下達孔翻吕氏百官有挏捩捩動也)

　　莊□(上側霜翻敬也字从壯士之壯下莫古翻藥有知□字从牡丹之牡)

　　柔□(上如舟翻和也字从戈矛之矛下石与翻木也字从我予之予)

　　撣樿(上徒干翻觸也太𤣥經云撣擊其名下音善木名可為勺)

　　棷掫(上子侯蘇后二翻薪也下子侯翻夜戍守所擊也亦色久翻持物相著)

　　壬􁔔(上如林翻北方干也字中畫長下他頂翻人􁔔然而立也从亻下土)

　　氾汜(上音凡水名字从㔾㔾乎感翻下詳里翻亦水名从辰巳之巳)

　　扳板(上布菅翻挽也公羊傳曰扳𨼆而立下布綰翻木板)

　　杇朽(上乙孤翻秦謂之杇闗東謂之槾下虚久翻腐也)

　　橑撩(上落蕭翻蓋骨也亦力道翻檐前木下音聊取也)

　　宭窘(上居云翻屋皃一曰与囷同亦与羣同下渠殞翻迫急)

　　巂嶲(上乎圭翻似馬一角又均睽翻子巂鳥下息委翻越嶲郡)

　　裯禂(上丁牢翻袛裯袛丁兮翻短衣又直留翻衾也下丁老翻馬祭)

　　枕枕(上于求翻木名下直㨆翻繫牛弋又之甚州禁二翻所以承首也)

　　掊棓(上薄侯翻古易曰君子掊多益寡又禮曰汙尊而掊飲下步項翻史曰白棓以戰也)

　　謟諂(上土髙翻字从舀舀弋沼翻下丑冉翻字从臽臽乎減翻)

　　祇秖柢(上翹支翻神祇中章移翻適也下丁禮翻本也)

　　抄秒杪(上初交翻抄錄亦初教翻中下並彌小翻中禾芒下末也)

　　􁝥凡几(上市朱翻鳥羽也中梵字平聲皆也作凢訛下居水翻案屬)

　　毌毋母(上古丸翻穿物也中武扶翻禁止之辭下莫厚翻父母)

　　□栞□(上中並口干翻皆夏書随山栞木字下工殄翻小束也)

　　晞睎脪(上中竝向衣翻上日氣乾中視也下希腎翻腫起)

　　西襾酉(上先兮翻金方中火下翻上下相蒙下羊久翻卯酉)

　　邛□卬(上其恭翻蜀地中五禾翻木節下五郎翻又宜兩翻髙望也)

　　膮䁱皢(上許堯翻豕美膮也中烏侯苦侯二翻深目也下呼了翻明白也又作曉从日者明)疧底厎(上巨支翻病也中丁禮翻下也下音指致也)

　　批枇(上匹迷翻批署下旁脂翻枇杷亦卑水翻所以載生體)

　　䆺審(上蒲官翻出莊子下尸荏翻詳也)

　　延􁏞(上古征字延行也下息子翻遷也今作徙訛)

　　□麈(上古攜翻下之庾翻竝鹿屬)

　　勭動(上亭東翻未成人出王存乂切韻下特董翻運動)

　　􁋁􁋒(上其魚翻菜似蘇下其魚其吕二翻牛筥也)

　　軝軧(上居移及宐二翻長轂之軝以朱約之詩曰約軝錯衡下丁禮翻大車後也)

　　平聲去聲相對

　　㨂棟(上都公翻㨂打下都弄翻屋棟也)

　　卑畀(上必支翻尊卑也下必寐翻与也)

　　梧捂(上五乎翻梧桐下五故翻受也)

　　林􁝌(上力深翻山林下匹債翻麻紓)

　　梯挮(上他兮翻梯蹬下他弟翻去淚)

　　攜檇(上乎泥翻提攜下子遂翻檇里地名)

　　棑排(上皮拜翻船頭下皮皆翻排比)

　　櫰□(上音懷木大葉而黒下工壞翻毁也)

　　𣲖派(上音孤水名下匹賣翻水源)

　　搥槌(上直追翻擊也下丈媿翻𧖟槌)

　　㯽擯(上必人翻檳榔下必刃翻擯斥)

　　椌控(上口江翻木虚心下苦貢翻引也)

　　援楥(上音袁援引下火願翻履法)

　　橎播(上甫爰翻堅木下比卧翻播種也)

　　繇􁀓(上余幺翻臯繇下音胄卜兆辭)

　　窌□(上力交翻深空皃下力救翻石□地名)

　　揎楦(上音宣揎手下許愿翻木楦)

　　汘汗(上七賢翻水名下乎幹翻液汗)

　　檈擐(上辭緣翻圜案下音丱擐甲)

　　傳傅(上呈專翻傳受下方遇翻人姓)

　　杭抗(上戸剛翻杭州下苦浪翻抗舉)

　　□怏(上衣良翻帙也下英養翻悵怏)

　　清凊(上七經翻清濁下千定翻温凊)

　　㡨懺(上子㢘翻㡨拭也下叉鑒翻懺悔)

　　吞昋(上土根翻嚥也下古惠翻人姓)

　　鍜鍛(上戸家翻錏鍜下丁亂翻鍛鍊)

　　檀擅(上徒干翻木名下時彦翻專也)

　　官宦(上古桓翻官職下乎慣翻仕宦)

　　丁丅(上當青翻丙丁下是古文下字)

　　□罵(上已知翻馬絡也与羈同下莫駕翻惡言)

　　葭葮(上古牙翻葭菼下徒玩翻草名)

　　幝憚(上充山翻檀車幝幝下徒案翻難也)

　　无旡(上文夫翻虚无下普旣翻已也)

　　丰丯(上芳風翻丰茸艸盛下音界艸皃)

　　芝䒦(上止而翻神艸下扶泛翻艸浮水)

　　萈莧(上火丸乎官二翻山羊下侯綻翻菜名)

　　旬䀏(上徐匀翻十日也下許佃翻動目)

　　紗□(上所加翻紗帛下乙教翻急戾从□省)

　　槽􁢇(上在刀翻馬槽下在到翻手攪)

　　桏枊(上巨容翻楥柜枊木也下五浪翻繫馬柱楥柜一作援拒)

　　攄櫖(上丑居翻舒也下良御翻木名)

　　□􁅢(上勿方莫耕二翻棟也廇也下古文困)

　　儌徼(上古堯翻儌倖下古弔翻循也小道也)

　　錬鍊(上徳紅翻錬􁖫車轄下來甸翻鍊金)

　　㕭吠(上於交翻惡聲下符乂翻犬吠)

　　橝撢(上徒含翻木名灰可染下他紺翻取也)

　　箄箅(上補移翻取魚器下博戾翻甑之蔽)

　　鞭鞕(上卑連翻䇿也下五更渠敬二翻堅也)

　　乑􁂁(上牛林翻衆立皃下匹賣翻水分流)

　　捘梭(上七旬翻推也亦子内翻下先禾翻織梭)

　　仚企(上許延翻髙舉也下丘賜翻望也)

　　檐擔(上余㢘翻正簷字下丁甘都濫二翻荷也)

　　樵撨(上前喬翻柴也下煎弔翻推也)

　　桭振(上之人翻簡也又挾桭木下之人之刃二翻奮也)

　　爯再(上昌仍翻舉也下作代翻重也)

　　矖曬(上吕支翻矖瞜下所竒色介二翻暴也)

　　弓□(上居中翻弓矢下大旦翻古文彈)

　　㯫據(上其魚翻㯫梧藩籬下居御翻依據也)

　　瞳曈(上徒公翻目瞳子下他動翻曉色)

　　眏映(上於良翻眏□目皃下於定翻掩目也)

　　英􁄘(上於京翻英華下火旱翻闕)

　　瞑暝(上莫丁莫見二翻合目下莫定翻日將沒)

　　杶扥(上丑均翻木名下丁寸翻撼也)

　　□髻(上丁兼翻□鬑鬢髪疎下古詣翻綰髪)

　　瘳廖(上勑牛翻病差下力救翻人姓)

　　羊􁄎(上以常翻牛羊下如甚翻稍甚㒵)

　　㳊汳(上與坻同水中可居下正汴字水名)

　　痁㽽(上式占翻痎也下古路翻小兒口瘡)

　　羡羨(上以脂翻江夏地名下似面翻慕也)

　　亢元(上古郎苦浪二翻髙也下魚袁翻善之長也)

　　丞氶(上石陵翻官名下石證翻縣名)

　　倈徠(上落哀翻見也下洛代翻勞也)

　　儒□(上人朱翻儒教下乃奐翻弱也)

　　椽掾(上直專翻榱桷下以絹翻官名)

　　泿浪(上宜巾翻水名下力宕翻波也)

　　頑□(上五山翻惡也下焉救翻顫也)

　　痤座(上才戈翻癤也下才卧翻座位)

　　□閎(上于救翻門扇下戸萌翻閎夭人名)

　　橙撜(上直耕翻果名下都鄧翻几也)

　　泉􁢈(上慈鉛翻水泉下巨意翻及也俗作臮)

　　裦褏(上不刀翻美也下古袖字)

　　㳄次(上叙連翻㳄液也从水下千賜翻次第从一二之二)

　　澌凘(上先智翻死之言澌也下小兹先智二翻水上冰也)

　　秅秏(上丈加翻秭數别名又丁固翻禾束又濟陰縣下呼報翻減也)

　　涷凍(上徳紅翻水名出發鳩山亦瀧涷沾漬又都貢翻瀑雨下徳紅翻凍凌又都弄翻寒凍)

　　楗犍(上丘員翻器似升屈木為之亦音居倦翻西棬縣名在日南下渠焉翻犍為縣在嘉州)

　　椹揕(上陟林翻鉄椹斫木質下知鴆翻擊也史記右手揕其胷)

　　朌盼(上布還符分二翻大首皃下匹莧翻美人動目皃)

　　腄睡(上竹垂翻瘢胝又于求翻東萊縣下士偽翻眠也)

　　䁬贈(上作恒翻舉目作態也下昨亘翻以玩好相送)

　　纁緟(上許云翻𤣥纁下直容翻増益也又直用翻繒縷也)

　　仼任(上干方翻仼蹌行急下而今翻勝也又姓又而禁翻用也)

　　賁□(上扶云翻三尺龜又保昆翻虎賁又音秘下尺曳神舎二翻)

　　櫅擠穧(上子兮翻白棗也中將西子計二翻排盪也顛擠若之何下祭劑二音)

　　萑雈雚(上之追翻艸多皃中乎官翻鶚屬下工奐翻鳥也)

　　睱暇腶(上乎加翻目中白也中乎嫁翻閑也下丁貫翻籖脯)

　　疵庛庇(上秦兹翻瑕疵中千賜翻耒面也長一寸下必至翻庇庥也)

　　肝盱盰旰(一古安翻木藏也二况于翻盱眙縣三古旦翻張目也四亦古旦翻日晚)

　　冋向(上古熒翻郊冋也下許障翻所向趣也)

　　莁筮(上文夫翻莁荑艸下成制翻卜筮)

　　垠埌(上魚斤翻垠岸下來宕翻出莊子)

　　抽柚(上丑牛翻拔之也下以秀翻江南橘之大者)

　　􁎽医(上方于翻器也亦古簠字下烏計翻盛弩箭器也)

　　平聲入聲相對

　　㩽敕(上居宐翻木别生下丑力翻正也)

　　云ㄊ(上王分翻云為下他勿翻不孝子一云䟽通皃)

　　戈弋(上古禾翻干戈下與力翻弋射)

　　將㸹(上即羊翻以爿从肉下力拙翻牛白脊从爪从牛)

　　持㭙(上直支翻把也下竹革翻槌也)

　　鍚錫(上弋良翻馬額飾下先擊翻金錫)

　　模摸(上莫乎翻楷模下音莫捫摸)

　　椋掠(上力將翻車輞材下力勺翻抄掠)

　　棺捾(上古桓翻棺槨下於活翻掐捾也)

　　蚑蛂(上音祇蟲行也下蒲結翻蛢蟥蟲)

　　慱博(上徒官翻憂心下布郭翻厚从十)

　　觕桷(上干乎翻與麤同下古岳翻榱桷)

　　㭉􁌻(上互𤓰翻兩刃臿下丈出翻山薊)

　　暘晹(上余章翻暘谷日出下音亦日覆暫見)

　　樶撮(上子灰翻木節下倉活子活二翻)

　　夌麥(上方升翻髙也下莫責翻來牟也)

　　還遝(上戸闗翻迴也下徒答翻合也)

　　巴□(上博加翻蛇名地名下子結翻瑞信)

　　文攵(上亡分翻文章下普卜翻擊也)

　　□餗(上徳紅翻東郡館名下桑谷翻鼎實)

　　囚□(上徐由翻繫囚也下女洽翻甲□貪也)

　　慆幍(上土刀翻悅樂下土刀苦洽二翻巾幍)

　　□黙(上籀文肬字下莫北翻犬黙噬)

　　䄮秩(上音敷己見平字下丈一翻官秩)

　　昜易(上余章翻光也下音亦變也)

　　鳺鴩(上甫無翻鳺鳩下也節余日二翻鳥名)

　　苗苖(上明昭翻田苗下徒厯翻蓨苖草)

　　刕劦(上力支翻人姓出字書下乎頰翻同力)

　　嵒喦(上五咸翻山髙皃下尼輒翻地名)

　　禓裼(上余章舒羊二翻道上祭下先的翻袒衣)

　　緣綠(上弋全翻因緣下吕玉翻色也)

　　乎寽(上戸吾翻語助下吕戍翻捋取)

　　田甶(上徒年翻土田下分物翻鬼頭)

　　豚䐁(上徒門翻豚魚下丁木翻尾下亦與□同)

　　□厯(上大禾翻和也下力的翻律厯厯一本作厯)

　　忉忇(上丁髙翻憂心忉忉下牢則翻精誠)

　　毫亳(上乎刀翻毛也下蒲各翻州名)

　　趺跌(上甫無翻跏趺坐下大結翻跌踢也)

　　匀勺(上喉均翻勻調下之若翻杪勺)

　　□牧(上土刀翻牛行遲下亡卜翻放牧)

　　抓挀(上工華翻引也下普百翻破拍)

　　筠□(上為中翻竹有筠下抱角翻車軬)

　　茟筆(上兵苗翻艸名下彼乙翻筆札)

　　瘍痬(上以祥翻頭創與痒同下兮益翻脈痬)

　　敭敡(上余章翻對敭下余益翻改也)

　　豝□(上必加翻豕也下丁角丁木二翻龍尾星)

　　殳□(上示朱翻戈殳下莫勿翻沈也)

　　葱䓤(上千公翻菜下呼兀翻牀䓤)

　　呼哷(上火乎翻叫也下力别翻雞鳴)

　　□乇(上徒門翻聚也下竹革翻草生㒵)

　　麻厤(上莫加翻紵也下來狄翻理也)

　　翎翖(上力丁翻羽也下与翕同出漢史)

　　祴裓(上古哀翻夏樂章名下古得翻内典有衣裓)

　　□□(上防脂方兮二翻楣也下蒲結翻用手擊物)

　　相枂(上思羊翻又息亮翻下五□翻去樹皮又柮枂柱上木)

　　滳滴(上式羊翻滳河从商商式羊翻下丁狄翻水滴从啇啇古啻字)

　　磨磿(上門禾翻琢磨字从广广音儼从□□匹賣翻下力狄翻字从厂厂音罕从秝秝音歴)

　　伕佚(上音膚凡日晷長為潦短為旱奢為伕伕者邪臣進正臣䟽下以質翻樂也)

　　袀礿(上居勻翻戎衣傳曰袀服振振下以勺翻易曰不如西鄰礿祭)

　　㨃椁(上宅耕翻出周禮或从亭作撞也下古鑊翻棺椁)

　　斟卙(上止深翻勺也下止入翻卙盛也汝南謂𧖟盛為卙)

　　涑洓(上先矦翻浣也又音粟水名在河東下七彳翻北地水名)

　　馼駇(上無分翻馼馬百駟下步角北角二翻馬雜色亦作駁)

　　踼踢(上土郎徒浪二翻跌踼下他厯翻跡踢獸名左右有翼出山海經)

　　㭔㭩捋(上來吴來古二翻黄㭔木可染中才羊翻帆㭩亦來桰翻木名下來拔翻捋取)

　　場塲埸(上音長治穀處中音傷耕壟下音亦疆埸)

　　搯槄掐(上中竝他刀翻上捾也中檟也下苦洽翻爪掐)

　　支㞵攴(上章移翻度支也中土刀翻滑也鼓字從此鼓音古下普卜翻小擊也)

　　祆祅袚(上呼賢翻胡神中乙喬翻祅祥下分物翻袚禊又芳吠翻)

　　昀旳的(上羊倫翻日光中下並都厯翻中明也下指的)

　　戓或彧(上各何翻地名中乎北翻下音郁文章盛)

　　剶剥剢(上丑緣翻削也中北角翻割也下丁木翻刀鉏)

　　篿蓴蒪(上徒丸翻竹器中殊諄翻水菜下匹各翻蒪苴大蘘荷)

　　榑摶搏(上音扶榑桑中音團摶飯下音博擊搏也)

　　月□月月(上偏㫄舟二偏㫄丹三偏㫄肉下魚曰翻)

　　犾狄(上魚斤翻犬相咋下亭歴翻北狄也)

　　肰胈(上而旃翻肉也下蒲末翻出莊子)

　　筋□(上居欣翻肉之有力者也下方卓翻手足指節之鳴者也)




　　佩觿卷中

　　欽定四庫全書

　　佩觿卷下　　　　　　　宋　郭忠恕　撰

　　上聲自相對

　　寵竉(上丑隴翻寵愛下力董翻孔竉)

　　枳抧(上側尔翻木名下側買翻打也)

　　峙歭(竝直市翻上山形下止也)

　　抒杼(上時与翻除也下直吕神与二翻木)

　　歫岠(竝其吕翻上山歫海下大山名)

　　楮㨋(上丑吕翻木名下朱也翻擊也)

　　禇褚(上竹吕翻姓也下中吕翻衣)

　　肇肈(竝呈了翻上擊也下初也又㦸屬)

　　栲拷(竝苦皓翻上木名下打拷)

　　梗挭(竝古杏翻上桔梗藥下挭㮣)

　　朽□(上休九翻敗也下古巧字)

　　橄撖(上古覽翻果名下乎黯翻人姓)

　　寑寢(竝七稔翻上寑室下寢疾)

　　檢撿(上居儉翻書檢下吕掩翻撿手)

　　㭺掩(竝於撿翻上柰也下掩藏)

　　□叩(竝苦后翻上京兆藍田鄉下叩頭)

　　樐􁖭(竝來古翻上彭排下摇動)

　　栱拱(竝居竦翻上棧栱下斂手也)

　　杻扭(竝女久翻上木名下手轉㒵)

　　暏睹(竝丁古翻上旦明也下睹物與覩同)

　　也乜(上羊者翻之也下彌也翻蕃姓)

　　啓晵(上康禮翻開也下啓睹二音人名)

　　莒筥(竝居許翻上地名下竹器)

　　捧棒(上芳隴翻擎也下步項翻打也)

　　晚脕(竝巫逺翻上早晚下色肥澤)

　　㚖昊(上古老翻白澤下乎老翻昊天)

　　𠞰勦(竝子小翻上絶也下勞也)

　　晥睆(上音緩縣在廬江下戸版翻大目)

　　市巿(上時止翻市肆下阻史翻止也)

　　后㕆(上乎口翻君也下丁古侯古二翻美石)

　　挺梃(竝徒鼎翻上挺出下木片)

　　眅昄(上匹版捕版二翻目多白下步版翻日光)

　　柜拒(上九吕翻柜栁木下其吕翻拒張)

　　欖攬(竝盧敢翻上橄欖果下與擥同採也)

　　槀稾(上苦道翻枯槀與槁同下公道翻稾稭)

　　改攺(上公亥翻更也从戊己之己下羊止翻□攺大剛卯以逐鬼也从辰巳之巳)

　　寀宷(上且殆翻寮宷从采取之采下尸稔翻察也从釆釆蒲莧翻)

　　眹朕(上直引翻目童子也又吉凶形兆謂之兆眹字从目下直錦翻天子所稱朕我也自秦始皇始稱字
　　从舟舟真由翻)

　　㯋穎潁(上古逈翻篋名中余頃翻禾秀下余頃翻水名)

　　上聲去聲相對

　　宄究(上歸止翻姦宄下居又翻究窮)

　　軌軓(上九恥翻軌轍下音范車前軾)

　　揀棟(上皆版翻擇也下来見翻木名)

　　拄柱(上知庾翻指拄下直主翻梁柱)

　　苪芮(上音丙艸名下而銳翻虞芮)

　　捲棬(上居篆翻舒捲下其線翻牛鼻擐)

　　受受(上殖酉翻傳受下都導翻人姓)

　　□肺(上側恥翻噬乾□下芳廢翻火藏)

　　□袞(上羊戊翻寛也下古本翻袞服)

　　□彖(上式是翻與豕同下他貫翻彖象)

　　罒四(上亡往翻罒羅下息利翻數名)

　　□臼(上古文齒字下巨九翻杵臼也)

　　艸丱(上且道翻艸木下古患翻總角)

　　􁁻匕(上卑水翻□匙也下呼嫁翻變匕也)

　　免兔(上美選翻脫也下湯故翻獸)

　　广丆(上魚檢翻因巖為屋下呼旰翻山石之崖)

　　挽梚(上巫逺翻引也下巫販翻梚車)

　　丳串(上初限翻肉丳下古患翻穿也)

　　椵椴(上古雅翻下徒玩翻竝木名)

　　欓攩(上多朗翻木名下乎曠翻打也)

　　杖杕(上直兩翻持也下大計翻杕杜)

　　姆娒(上莫古莫布二翻女師下古侮字)

　　店扂(上丁念翻舎也下徒㸃翻閉戸)

　　睍晛(上乎典翻目皃下乎典奴甸二翻日光)

　　拒挋(上其吕翻拒張下之刄翻與振同)

　　栩祤(上音詡木名下丁外翻縣在馮翊)

　　瞟㬓(上匹小翻􁑅也下匹召翻㬥)

　　勁勁(上公冷翻刑也下居正翻健也)

　　忍□(上而軫翻𨼆忍下魚未翻怒)

　　􁃱冃(上莫保翻重覆皃下莫報翻小兒蠻夷頭衣)

　　忮□(上支義翻害也下披義翻衣也)

　　扂□(上余冉翻與扊同扂扅下丁念翻所以扄戸)

　　檽擩(上而兖翻檽棗下而戍翻擩莝又女又翻染也)

　　縰縱(上山爾翻冠織也所以結之下子用翻放也)

　　駊馶(上博我翻駊騀下經弃翻彊馬又巨竒其義二翻)

　　牡壯(上莫厚翻牝牡又牡丹華也从牛从土下側亮翻壯士从爿从士)

　　彼佊(上甫委翻彼此下甫委冰義二翻論語子西佊哉)

　　􁈣柿(上芳廢翻斫木片也从□□音子下鉏里翻果名也)

　　汱汰汏(上音畎水名中音太沙汰下音大濤也)

　　□擬□(上中竝魚紀翻上禾盛㒵中比擬也下午載翻門下木)

　　采釆􁋻(上七改翻从爪木中蒲莧翻从八木曲頭下徐醉翻禾秀)

　　己已巳􁆺(上居里翻身也二羊止翻止也三詳里翻辰名四下感翻艸木之華發)

　　□這(上廷亶翻古誕字下魚變翻迎也)

　　上聲入聲相對

　　瑑琢(上音篆珪璧文下竹角翻琢玉)

　　豕豖(上施是翻豬也下丑足翻絆豕之足)

　　疋足(上五下翻正也下即玉翻手足)

　　膞膊(上之耎翻亦市兖翻切肉下譜各翻肩膊)

　　棯捻(上而審翻果名下乃叶翻指捻)

　　皿血(上眉永翻器皿下呼決翻血脈)

　　毐毒(上烏改翻嫪毐下徒木翻苦毒)

　　㥯急(上於近翻謹也隱从此下居立翻疾也)

　　假徦(上簡雅翻不真下加額翻至也)

　　㧡核(上乎改翻動也下戸革翻果核)

　　仸□(上於昭翻尫弱下博襪翻人姓)

　　汞录(上乎孔翻水銀滓下力木翻水录录)

　　夭矢(上乙小翻夭折下阻力翻傾頭)

　　启□(上口禮翻明星下東木翻尾下孔)

　　綹絡(上力酉翻絲綹下郎各翻經絡)

　　犬犮(上企畎翻狗有懸蹄下蒲末翻老犬)

　　悚□(上先勇翻懼也下叉戹翻病也)

　　㫐皀(上於小翻逺望也下万立翻穀粒)

　　􁐢戹(上成里翻􁇲外下於革翻屯也)

　　少□(上申兆翻不多下他末翻蹈也步字从此)

　　懇㦝(上苦佷翻誠也下亡角翻美也)

　　薾籋(上古文苨字草名下尼輒翻機籋)

　　陜陝(上遐甲翻隘也以二人下矢冉翻郡名从二入)

　　□㣿(上丁了翻絹□也下亦丁了翻垂心又之若翻痛㣿)

　　㞋□(上儒衍翻柔弱从尸主之尸下古文服字从卪卪音節)

　　取□耴(上千庾翻取與中而葉翻動也下張躡翻耴耳)

　　笱苟茍(上中並工后翻上取魚竹器中艸名下己力翻慎言也)

　　鼓㰻鼓(上音古鐘鼓从□□他刀翻从攴从皮者皆非也中於几翻㰻㰳驢鳴下之録工五二翻擊鼔
　　也从攴攴普卜翻)

　　去聲自相對

　　幗慖(竝古對翻上婦人□冠下恨也)

　　庫厙(上苦故翻貯物舎下始夜翻人姓)

　　榗搢(上子賤翻木名下音晉搢笏)

　　杆扞(上古案翻檀木下乎旦翻拒扞)

　　挍校(上音教比挍下乎教翻校尉)

　　㭓拚(竝皮變翻上屬拄下與抃同)

　　悵帳(上丑亮翻惆悵下知亮翻帳設)

　　袖䄂(上似祐翻衣袖下力救翻祝也)

　　胄曺(竝直祐翻上胄嗣下介曺)

　　晏妟(竝於諫翻上天清也下晚也安也)

　　挂桂(上古賣翻懸挂下古惠翻木名)

　　宙□(上直祐翻宇宙下似祐翻山穴與岫同)

　　冣最(上才句翻積也下子外翻極也)

　　䦌閉(上丑住翻塞門下博計翻手拒門)

　　幼幻(上幽謬翻幼少下乎盼翻幻惑)

　　媦媢(上云未翻楚人呼妹下莫告翻婦妒夫)

　　怶帔(上悲備翻險也下披義翻衣也)

　　孝孝(上虛教翻孝悌下加孝翻孝導)

　　詷詗(上音洞謥詷下火鎣翻自言長)

　　笵范(上防凵翻與範同下亦防凵翻人姓)

　　券劵(上丘願翻契券下巨願翻勞劵)

　　柲祕(竝兵媚翻上㦸柄一曰矛屬下祕藏)

　　撌樻(上房沸翻擊也下巨位翻木名)

　　渒淠(上匹賣翻水出丹陽下浮四翻水出汝南)

　　泮冸(竝普半翻上泮宫下冰解)

　　戻戾(上他計翻輜車之㫄下來計翻曲也)

　　□䈛(並公壞翻上艸名下竹名䈛一作􁙤)

　　掞棪(並失驗翻上摛也下木名又失冉翻)

　　廢癈(竝芳吠翻上屋廢下疾也)

　　祽䘹(上子内翻祭名下千内翻襌衣)

　　掉棹(上徒弔翻揺也下直效翻楫也)

　　侚徇(竝思閏翻上以身从物下自衒名行)

　　沁□(竝七鴆翻上水名下冷也)

　　稅裞(竝式芮翻上征也下賻終者衣被)

　　妬姤(上丁故翻嫉妬説文作妒下古候翻卦名)

　　晬睟(上子對翻周年也下雖遂翻視㒵又潤澤㒵)

　　檴擭(上乎霸乎郭二翻木名下乎誤翻布擭分解也亦户博翻柞擭阱也淺則施之)

　　禬檜瞺(並古外翻上㑹福祭中柏葉松身又地名下建大木置石其上發機以追敵也)

　　□况況(竝虛訪翻上發語之端中寒冰也下形況亦修況琴名今多通用下字)

　　去聲入聲相對

　　㱖崪(上秦醉翻止也下昨没翻山兒)

　　卂丮(上息進翻疾飛不見其羽下几逆翻持也)

　　駛駃(上山利翻疾也下古穴翻騠駃)

　　措棤(上千妒翻安也下思脊翻皮甲錯)

　　帨悅(上音稅手巾下弋雪翻喜恱)

　　伏㐲(上音服俯伏下音大地名在海中)

　　妹妺(上莫佩翻姊妹下音末桀妻)

　　樜摭(上之夜翻木出發鳩山下之石翻拾也)

　　喙啄(上許穢翻口下丁角翻鳥啄)

　　􁃫木(上匹刃翻麻屬下莫卜翻東方之行)

　　徣借(上資昔翻饒徣下子夜翻假借)

　　臭狊(上蚩又翻香臭下古役翻犬視也)

　　柘拓(上之夜翻木名下他各翻開也)

　　肖䏌(上須妙翻似也下許乙翻振䏌也)

　　槶摑(上工誨翻筥也下工麥翻掌耳)

　　債㣱(上側賣翻欠財也下主革翻客尋人)

　　晦䀲(上荒内翻月盡下莫六翻目病)

　　藋籊(上徒弔翻草名下他歴翻籊籊竹竿)

　　系糸(上乎計翻緒也下莫狄翻細絲)

　　胙昨(上在誤翻祭餘肉下在各翻累日也)

　　抓挀(上側教翻抓刺下普宅翻挀摫)

　　片斥(上匹硯翻判木也下昌石翻逐也俗□字)

　　朿束(上千賜翻木芒下收録翻束縛)

　　厝庴(上倉故翻安也下音籍地在清河)

　　褔福(上芳又翻衣一幅下芳伏翻福祐)

　　昒䀛(上文弗翻日暝又呼没翻下莫拜翻䀛眼)

　　亞凸(上於嫁翻次也下徒結翻髙起)

　　僭僣(上子念翻踰度下他迭翻侻也侻音脫輕也)

　　□誎(上千賜翻譏□下音速衒也)

　　菆□(上差句翻鳥巢下張躡翻小葉)

　　櫂擢(上與棹同下直角翻拔也)

　　縳縛(上升眷而眷二翻鮮色下附博翻纒也)

　　穾突(上烏弔翻東南隅謂之穾下徒兀翻衝突)

　　賣賣(上買賣字下音育讀贖覿續之𩔖皆从此)

　　釱鈸(上大計翻私鑄錢釱其左足下父末翻磬鈸)

　　軑軷(上大計翻車轄又徒蓋翻下薄末翻祭取羝以軷道)

　　□㡜(上倉旦翻㡋也㡋於劫翻下先列翻殘帛)

　　□廙(上息祀翻石利也下逸即翻行屋也亦敬也)

　　耒□(上郎内翻耒耜也神農所作下力恱翻□禾麥知多少)

　　刺剌(上七賜翻芒刺又千亦翻鍼刺下來末翻戾也)

　　沬沫(上莫貝翻水名漢史以為頮字下莫割翻水沫亦水名)

　　芔卉(上音諱草摠名今用下字為芔𨽻變也下先合翻三十并也俗作丗又為三十字)

　　枘抐(上音芮楚辭云不量鑿而正枘下奴骨翻内物水中)

　　㢀􁕂(上七賜翻㢀舍也下郎達翻廣雅曰庵也亦獄屋)

　　昧眛昩(上莫佩翻暗也中莫佩翻目不明也下莫曷翻日中見昩)

　　□彴仢(上思順翻徧也亦辭閏翻巡師宣令中之約翻徛也下之若翻横木渡水也)

　　灸炙□(上救九二音灸烙也中之夜翻啖炙下之亦翻火□也)

　　戊戉戌(上莫候翻辰名中王伐翻兵器下辛聿翻戌亥)

　　盻盼肸(上五計下戾二翻深視中匹莫翻美人動目下許乙翻佛□古人)

　　藉籍簎(上慈夜翻藉艸中慈亦翻文籍下初百初角二翻擊也)

　　茂䒫茷筏(上莫候翻艸盛二徒再翻艸皃三扶乂翻艸皃四防曰翻桴栰)

　　入聲自相對

　　沐沭(上莫卜翻沐浴下音述水名)

　　佶㣟(上巨乙翻正也閑也下許吉翻行也)

　　椈掬(竝居六翻上柏椈下掬撮)

　　乙乚(上於乞翻甲乙也下於八翻氣出地皃一本二字作乙􁢅)

　　楃握(竝依角翻上木帳下把握也)

　　橃撥(上補逹翻海中大船下北末翻際也)

　　柏拍(上卜陌翻松柏下溥陌翻打也)

　　杌扤(竝五忽翻上檮杌下動也又音月)

　　柫拂(上甫物翻連枷下孚勿翻拂拭)

　　不□(上分物翻非也下五割翻木無頭)

　　桰□(竝古活翻上矢桰弦下包□)

　　梜挾(上古匣翻木理亂下乎頰翻懷挾)

　　稙植(上竹力翻早種下常弋翻立也)

　　柙押(上乎甲翻虎兕出于柙下甲壓二音)

　　棳掇(上之劣翻藻棳下都□翻拈掇)

　　角甪(上古岳翻頭角下來谷翻甪里先生)

　　洌冽(竝良薛翻上水清也下水寒也)

　　惁悊(上先擊翻畏敬下知列翻智也)

　　㭈抉(上古穴翻盂盌下鳥穴翻抉出)

　　濕溼(上他帀翻水名下式入翻水溼)

　　柮拙(上五滑翻斲也下之劣翻不巧)

　　怽帓(上莫葛翻忘也下莫八翻帶也)

　　栻拭(竝失職翻上栻局下拭刷也)

　　挃桎(上中栗翻穫禾下之日翻桎梏)

　　淅浙(上先擊翻淅米下之列翻浙江)

　　䬄䬂(上火律翻小風下火劣翻亦小風)

　　樀摘(上丁狄翻屋樀下知革翻采摘)

　　幅愊(上方六翻布帛度下匹逼翻誠也)

　　飾飭(上失力翻修飾下丑力翻與敕同)

　　谷谷(上古禄翻山谷下巨勺翻口上文)

　　撽檄(上工益翻出莊子下乎亦翻羽檄)

　　釋釋(竝尸隻翻上解也捨也下漬米也)

　　檡擇(上舒亦翻梬棗下音宅揀擇)

　　榻搨(竝吐盍翻上牀榻也下模搨)

　　格挌(竝古伯翻上格式下挌擊)

　　榙搭(竝他荅翻上□木下摸搭亦音荅手搭)

　　柆拉(竝盧合翻上木自折下手拉)

　　洛􁆍(上盧各翻水名下遐各翻􁆍凙凙音鐸)

　　蘥籥(竝弋勺翻上雀麥下管籥)

　　鵠鴶(上乎屋翻鳥名下巨乙翻鴶鵴出字統)

　　箹葯(竝烏角翻上小籥下白芷)

　　茿筑(竝陟六翻上萹茿艸下樂似箏十三絃)

　　柷祝(竝之六翻上柷敔下巫祝)

　　□襗(上以石翻□祭也下徒各翻褻也)

　　篾蔑(竝莫結翻上剖竹下無也)

　　□苜(上莫割翻目不正也下莫卜翻苜蓿菜)

　　朸扐(竝力得翻上木之理也下揲扐之扐)

　　寉雀(上乎沃翻髙也下即略翻小鳥)

　　穀□(竝古禄翻上禾也下木名)

　　眽脈(竝莫革翻上斜視也下血脈也从永者俗)

　　伯佰(竝補陌翻上侯伯下什佰)

　　析折(上先擊翻分析下之舌常列二翻拉折)

　　椄接(竝即葉翻上續木下承接)

　　恰帢(竝苦洽翻上用心恰恰下士服魏武製也)

　　欇攝(竝舒葉翻上木名下兼也)

　　极扱(上巨業翻挿也下初洽翻取也)

　　湇湆(竝丘及翻上大羮下幽溼)

　　莢筴(上古叶翻蓂莢下古拹古洽二翻箸也)

　　㭘拾(上江洽翻劒飾下音十收拾)

　　㧺㭼(竝徒合翻上指㧺下柱上木也)

　　擢櫂(竝直角翻上拔擢下梢櫂木)

　　朴扑(上匹角翻木素下匹木翻手打)

　　昳眣(竝徒結翻上日􁀈下目眣)

　　楫揖(上即葉翻舟楫下一入翻揖譲)

　　協□(竝乎頰翻上和合下束帶也)

　　㧹棏(上他克翻打也下徒得翻木名)

　　朳扒(竝必札翻上無齒杷下破聲)

　　□聿(上女涉翻竹聿下余律翻述也)

　　伋彶(竝居立翻上子思名下行皃)

　　拮桔(竝居列翻上拮据手病下桔橰)

　　揊楅(上彼力翻宻也下方力翻擊聲)

　　祏袥(上常隻翻宗廟主也下他各翻衣領廣大)

　　䴰䴬(上神欲翻人姓下與即翻麥䴬)

　　刖刐(上魚曰翻截足从日月之月下五刮翻舟也)

　　椊捽(竝才骨翻上椊杌以柄内孔下手捽也)

　　𣙜㩁(竝古岳翻以木渡水曰𣙜又𣙜酤下掎㩁與桷同)

　　樸撲(上匹角翻樸素下匹卜翻拭也亦捕角翻相撲)

　　梲挩(上之恱翻梁上楹也下徒活他活二翻解也)

　　楬揭(上渠列翻有所表識也下丘竭翻髙舉也擔也又其謁翻)

　　汨汩(上莫的翻汨􁠕江又音骨没也从曰非下于筆翻流水)

　　澤凙(上棖伯翻恩澤亦陂澤下徒落翻楚辭云冬冰之􁆍凙􁆍遐各翻)

　　祑秩(竝直乙翻上望祑祑祭也宋平說下官秩秩序也失禾為秩是應夢者)

　　摋榝(上桑達翻抹摋掃滅下所八翻似茱茰實赤)

　　揲楪(上余涉成設二翻揲蓍也下楪榆縣在雲中與涉翻)

　　郤卻(上去逆翻姓也作郄□竝訛下去約翻前卻作却者俗)

　　􁁰􁃐(上他各翻重門擊□下丑格翻裂也此二字俗皆从斥)

　　夾㚒(上古洽翻持也从二人下施隻翻竊物入懷从二入)

　　袷祫(上居怯侯夾二翻衣領與衱同下億夾胡夾二翻祭也)

　　栜梀拺(竝所責翻上赤栜中亦木名下捒擇取物也)

　　戜□(上于逼翻與域同下居墨翻即邦□字與國同)

　　浹□(上即葉翻十二日為浹下杜甲子叶二翻□□也)


　　佩觿卷下

　　舡(帆舡一本作舽舡舽薄江翻吳船也舡火江翻船也)

　　□(莫回翻本作枚)

　　攕(所咸翻説文曰好手皃詩曰攕攕女手)

　　奞(息遺翻說文曰鳥張羽毛自奮奞也又戍閏先進二翻)

　　拖(託何翻拖曳也)

　　幝(昌善翻車敝詩曰檀車幝幝)

　　氶(聲𩔖ㄊ抍字與拯同韻作丞上聲)

　　楗(渠偃翻闗楗也與鍵同)

　　□(玉篇作□古三紅談二翻和也)

　　戓(玉篇作□又作□各何翻□□即䍧牁也)

　　娒(音茂女師也說文又莫后翻與姆同古文㑄字作娒)

　　􁈣(鉏几翻赤實果)

　　柿(蒲㑹孚吠方癈三翻枝附也斫木札也)

　　挀(玉篇作䤨普的翻又普賜翻裁名也)

　　戜(徒結翻利也常也國名在三苗東)

　　(以上諸字與篇韻音義或不同故載之卷末以俟來者考之)

　　辨證

　　氷(辨證曰按説文仌凍也筆陵切冰水堅也魚陵切徐鉉曰今作筆陵切俗从疑)渴(辨證曰説文渇盡也
苦葛切蓋有二音)貞(辨證曰集韻云貞鼎省聲京房說)鼎(辨證曰按説文云籀文則从鼎作□)無
(辨證曰按集韻□作□)昭(辨證曰按魯語云明者爲昭其次為穆則字不作佋而音非韶也審矣蓋晉避
文帝諱改音韶義或然也昭穆見禮經者非一設漢世字作佋而為韶音則鄭康成必釋之曰字當作佋或云
假借昭字唯説文所載異於經未可从也)䰇(辨證曰䰇今家訓作暨)天后(辨證曰按别本一作□天
埊地□日□月○星□若􁓑臣□載□初□年□正曌照□證□聖□授􁢉人圀國□生)陜(辨證曰按集韻
夾式冉切)廷(辨證曰説文廷特丁切)□(辨證曰□字今篇韻不載廣韻□居沼切集韻□居沼居洧二
切)毛(辨證曰按今河朔謂無為謨毛亦為謨俱不作毛音)逢(辨證曰按顔師古刋謬正俗逢姓者蓋出
於逢蒙之後讀當如其本字更無别音今之為此姓者自稱乃與龎同音按徳公士元所祖自别殊非伯陵丑父
之裔不得棄其本姓混兹音讀今按左傳有逢伯陵逢丑父孟子有逢䝉左傳無音孟子音云丁張竝薄江切
按逢伯陵商諸侯姜姓逢丑父齊人後漢有逢萌北海人其字皆从夆廣韻云逢皮江反姓也出北海左傳有
逢丑父其字从夅予疑師古以左傳孟子諸書皆寫為逢遇之逢故以為更無别音不思古今字書或借用或
傳寫舛訛豈可以臆斷便謂姓無皮江切耶孟子音義又云逄从夅夅下江切以此見正文誤从夆爾)厄
(辨證曰説文科厄木節也)夲(辨證曰按說文□進趨也从大从十土刀切本末下曰本从木一在其下布忖
切)趍(辨證曰按說文趍趙乆也)茟(辨證曰按集韻茟允律切藜也玉篇羊箠惟畢二切草木華初生者)
湏(辨證曰按說文湏洒面也荒内切)咠(辨證曰按説文咠聶語也)僣侻(辨證曰按集韻僣□也侻
輕也)舡(辨證曰按集韻舽音龐舡音腔又音肛舟名出博雅)玉(辨證曰按集韻玉音□許救切篆玉工音
粟湏六切西戎國名亦姓音肅息六切篆玉工又姓)□(辨證曰集韻□容朱切)楊(辨證曰按禹貢淮海
惟楊州正義云江南其氣燥勁厥性輕揚則非當从木)蕳(辨證曰按博雅蕳蘭也又姓)檎(辨證曰按
尚書故實云王内史有與蜀守書求櫻桃來禽日給藤子言味甘來衆禽俗作林檎)爿(辨證曰按說文牀士
莊切安身之坐者从木从爿聲徐鍇曰左傳薳子馮詐病掘地下氷而牀焉至於恭坐則席也故从爿爿則牀
之省象人衺身有所倚著至於牆壯□狀之屬竝當从牀省聲李陽冰言木右爲片左為爿音牆且說文無爿
字其書亦異故知其妄)尢(辨證曰尢集韻作尣)葴(辨證曰葴酸漿也一本含作寒)􁇒(辨證曰按集韻
􁇒與彛同)儴(辨證曰按集韻儴因也)浲洚(辨證曰按集韻浲符容切水名洚乎公乎攻乎江古巷切
水不遵道也)奞(辨證曰按集韻奞宜佳切鳥張毛羽自奮也若苦圭切星名當作奎)􁐊(辨證曰按博雅
䑏􁐊醜也)摫(辨證曰按方言梁益間裂帛爲衣曰摫)枰(辨證曰按集韻枰蒲兵切)抔(辨證曰按集韻
襃與裒同)□(辨證曰按玉篇般从舟云古班字賦也今賈誼傳作般)雎睢(辨證曰雎雎鳩睢水名)
□(辨證曰集韻□作□)䈿(辨證曰按集韻䈿莫獲切方言車拘簍謂之䈿)杝(辨證曰按集韻杝木名爾
雅椵杝椸衣架也並余支切)徛(辨證曰徛按説文舉脛有渡也)挴(辨證曰按集韻挴母罪切)揣(辨證
曰按集韻揣楚委切)俀□(辨證曰按集韻俀吐猥切弱也□烏和切國名)㡞(辨證曰按玉篇㡞力寧切
古姓也)扻(辨證曰按集韻扻擊也)筦(辨證曰按集韻管姓也通作筦)材(辨證曰材按集韻杽與杻
同)□(辨證曰按説文□良奬切二入也兩从此)夊(辨證曰按說文夊行遟曳夊夊)豐(辨證曰按說文
豐从􁏿不从冊云从冊者出林罕字源)􁜜(辨證曰􁜜𨽻作徒按説文步行也从辵从土不从□)徍(辨證
曰按說文䞨半步也从走从圭聲□之也从彳□聲于兩切)紙(辨證曰按説文紙絲滓也都兮切)迁
(辨證曰按集韻墲謂之迁一曰伺候也進也表也)氿(辨證曰爾雅曰水醮曰氿今爾雅則曰水醮曰厬䟽
云醮盡也)攈(辨證曰按集韻攈俱運切)愃(辨證曰按説文愃寛嫺心腹㒵詩曰赫兮愃兮况晚切)抔
(辨證曰按易謙卦曰裒多益寡禮運曰汙尊而抔飲俱不作掊)謟諂(辨證曰按爾雅謟疑也説文諂諛也)
几(辨證曰按集韻几慵朱切鳥之短羽飛几几然象形)□(辨證曰按集韻厄牛戈切木節不作□)㢟
(辨證曰按廣韻徙斯氏切)捂(辨證曰按集韻捂斜相抵觸也)棑(辨證曰按集韻棑船後木)派(辨證曰按
説文派别水也)搥(辨證曰玉篇搥丁回切摘也説文椎擊也集韻通作槌齊謂之終葵不从手)椌(辨證
曰按説文椌柷樂也)葮(辨證曰按集韻葮木名槿也通作椴)幝(辨證曰按集韻幝音灘敝㒵詩檀車幝幝)
□(辨證曰案集韻紗□□理絲未成絇急戾也伊腰一兆二切□音謁)撨(辨證曰按集韻撨才笑切拭也
玉篇撨先弔先凋二切擇也)桭(辨證曰按集韻桭屋梠也兩楹間謂之桭)矖(辨證曰按集韻矖瞜明目
者)橙撜(辨證曰按集韻橙棖升二音又音蒸上聲撜都鄧切几橙不从手)楗犍(辨證曰按集韻
捲驅貟切屈木盂也又古倦切西棬縣名犍渠建切門限也)任(辨證曰按集韻任作□)□(辨證曰按
集韻貰貸也)雈(辨證曰按集韻萑乎官切鴟屬)庛(辨證曰按集韻周禮耒庛長尺有一寸鄭康成曰耒
下前曲接耜者)埌(辨證曰按集韻墦埌冡也一曰壙埌原野皃)□(辨證曰按集韻□渠覊切)夌(辨證
曰按説文夌越也)□(辨證曰説文㘝下取物縮藏之从口从又才洽切)□(辨證曰□篇韻作出)□
(辨證曰按集韻曆乎甘切和也)翖(辨證曰按西域諸國官名有翖侯)涑(辨證曰按集韻水在河東音速)
胈(辨證曰按集韻胈膚毳皮)晵(辨證曰按集韻晵音覩梁公子仉晵)昄(辨證曰按廣韻昄入也)罒
(辨證曰按集韻罒作网)□(辨證曰按集韻□都外切□火羽切□□縣名在馮翊)扂(辨證曰按玉篇
扂同扊又徒忝切)柹柿(辨證曰按集韻柿芳廢切削木札樸也柹上史切赤實果俗作柿非是)拚
(辨證曰按集韻拚與開同門欂櫨也)䦌(辨證曰按廣韻䦌丑注切直開也集韻作□)录(辨證曰按集韻
刻木录录也)􁐢(辨證曰按集韻爾雅落時謂之􁐢一曰砌也)樻(辨證曰按集韻楚謂搏擊曰㩌父沸
切不作樻)禬檜(辨證曰按集韻禬㑹福祭檜柏葉松身□建大木置石其上發以機以追敵)昒(辨證
曰按集韻昒未明也)□(辨證曰按説文□衒也从貝□聲□古文睦)□(辨證曰按集韻粲七日七見二
切幧頭也㡋也幧倉刀切絡頭也)□仢(辨證曰彴之若切横木渡水也徛渡也又音杓流星名仢市若
切仢約流星名説文音狄約也)甪(辨證曰按資暇云漢四皓其一號甪里甪音祿今多以覺音呼乖也是以
魏子及孔氏銘記苟氏漢紀慮將來之誤直書祿里可得而明按玉篇等字書皆云東方為龣龣音祿或作角
字亦音祿魏子秘記漢紀不書龣而作禄者以其字僻又慮誤音故也字書而言角直宜作龣爾然龣字亦音
角角音覺者樂聲也或亦通作隅角之角字是以今人多亂其音呼之或妄穿鑿云音禄之角與音覺之角字
㸃畫有分别處又不知角龣各有二音字體皆同而其義有異也)□(辨證曰按集韻□手之疌巧也)


