#+TITLE: 春秋繁露-漢-董仲舒
#+DATE: 2018-05-12 10:14:44
#+SOURCE: github.com/kanripo/KR1e0122 master 0c5467f4                
玉聲而後烹(原註一/作享)正刑多隱親􁓆多赦封壇於左位
主地法文而王其道進陰尊尊而多禮文故立嗣予孫
篤世子妾不以子稱貴號昏冠之禮字子以母别眇夫
妻同坐而食喪禮合葬祭禮先秬鬯婦從夫爲昭穆制
爵五等祿士三品制郊宮明堂内方外衡其屋習而(案/而)
(他本/作其)衡祭器衡同作秩(案秩他/本作佚)機玉厚六分白藻三絲
衣長後袵服首(原註一/無首字)習而垂流鸞輿卑備地周象載
垂二鸞樂縣鼓用萬儛儛溢衡先烹而後用樂正刑文
公(原註未詳/案他本/公字下複衍一公字)封壇於左位
春秋繁露序
六經道大而難知惟春秋聖人之志在焉自
孔子沒莫不有傳名於傳者五家用於世纔
三而止耳其後傳世學散源迷而流分蓋公
羊之學後有胡母子都董仲舒治其說信勤
矣嘗爲武帝置對於篇又自著書以傳于後
其微言至要蓋深於春秋者也然聖人之㫖
在經經之失傳傳之失學故漢諸儒多病專
門之見各務高師之言至窮智畢學或不出
聖人大中之道使周公孔子之志旣晦而隱
焉董生之書視諸儒尤慱極閎深也本傳稱
玉杯繁露清明竹林之屬今其書十卷又總
名繁露其是非請伺賢者辨之太原王君家
藏此書常謂仲舒之學乆欝不發將以廣之
天下就予求序因書其本末云慶曆七年二
月大理評事四明樓郁書
春秋繁露目錄　武英殿聚珍版
　卷一
　　楚莊王第一
　　玉杯第二
　卷二
　　竹林第三
　卷三
　　　玉英第四
　　精華第五
　卷四
　　王道第六
　卷五
　　滅國上第七
　　滅國下第八
　　隨本消息第九
　　㑹盟要第十
　　正貫第十一
　　十指第十二
　　　重政第十三
　　卷六
　　　服制象第十四
　　　二端第十五
　　　符瑞第十六
　　　俞序第十七
　　　離合根第十八
　　　立元神第十九
　　　保位權第二十
　卷七
　　考功名第二十一
　　通國身第二十二
　　三代改制第二十三
　　官制象天第二十四
　　堯舜湯武第二十五
　　服制第二十六
　卷八
　　制度第二十七
　　爵國第二十八
　　仁義法第二十九
　　必仁且知第三十
　卷九
　　身之養第三十一
　　對膠西王第三十二
　　觀德第三十三
　　奉本第三十四
　卷十
　　　深察名號第三十五
　　　實性第三十六
　　　諸侯第三十七
　　　五行第三十八
　　　闕文第三十九
　　　闕文第四十
　　卷十一
　　　爲人者第四十一
　　　五行之義第四十二
　　　陽尊陰卑第四十三
　　　王道通三第四十四
　　　天容第四十五
　　　天辨在人第四十六
　　　陰陽位第四十七
　　卷十二
　　　陰陽終始第四十八
　　　陰陽義第四十九
　　　陰陽出入第五十
　　　天道無二第五十一
　　　煖燠孰多第五十二
　　　基義第五十三
　　　闕文第五十四
　　卷十三
　　　四時之副第五十五
　　　人副天數第五十六
　　　同類相動第五十七
　　　五行相勝第五十八
　　　五行相生第五十九
　　　五行逆順第六十
　　　治水五行第六十一
　　卷十四
　　　治亂五行第六十二
　　　五行變救第六十三
　　　五行五事第六十四
　　　郊語第六十五
　　卷十五
　　　郊義第六十六
　　　郊祭第六十七
　　　四祭第六十八
　　　郊祀第六十九
　　　順命第七十
　　　郊祀對第七十一
　　卷十六
　　　執贄第七十二
　　　山川頌第七十三
　　求雨第七十四
　止雨第七十五
　　祭義第七十六
　　循天之道第七十七
　卷十七
　　天地之行第七十八
　威德所生第七十九
　　如天之爲第八十
　　天地陰陽第八十一
　　天地施第八十二
(臣)等謹案春秋繁露十七卷漢董仲舒撰繁或
　　　作蕃蓋古字相通其立名之義不可解中興館
　　　閣書目謂繁露冕之所垂有聯貫之象春秋比
　　事屬辭立名或取諸此亦以意爲說也其書發
　　　揮春秋之旨多主公羊而徃徃及陰陽五行考
　　　仲舒本傳蕃露玉杯竹林皆所著書名而今本
　　　玉杯竹林乃在此書之中故崇文總目頗疑之
　　　而程大昌攻之尤力今觀其文雖未必全出仲
　　　　舒然中多根極理要之言非後人所能依託也
　　　　是書宋代巳有四本多寡不同至樓鑰所校乃
　　　　爲定本鑰本原闕三篇明人重刻又闕第五十
　　　　五篇及第五十六篇首三百九十六字第七十
　　　　五篇中一百八十字第四十八篇中二十四字
　　　　又第三十五篇顚倒一頁遂不可讀其餘訛脫
　　　　不可勝乙蓋海内藏書之家不見完本三四百
　　　　年於茲矣今以永樂大典所存樓鑰本詳校其
　　　　異于他本者凡補一千一百餘字刪一百十餘
　　　字改定一千八百二十餘字神明煥然頓還舊
　　　觀雖曰習見之書實則絶無僅有之本也儻非
　　　幸遇
　聖朝右文稽古使巳湮舊籍復發幽光則此十七卷
　　　者終沈於蠧簡中矣茲豈非萬世一遇哉(臣)等
　　　編校之餘爲是書幸且爲讀是書者幸也乾隆
　　　三十八年十月恭校上
春秋繁露卷一
　　　　　漢　董　仲　舒
　　楚莊王第一
楚莊王殺陳夏徵舒春秋貶其文不予專討也靈王殺
齊慶封而直稱楚子何也曰莊王之行賢而徵舒之罪
重以賢君討重罪其於人心善若不貶孰知其非正經
春秋常於其嫌得者見其不得也是故齊桓不予專地
而封晉文不予致王而朝楚莊弗予專殺而討三者不
得則諸侯之得殆(原註恐/是不待)貶(案他本/貶作此)矣此楚靈之所以
稱子而討也春秋之辭多所況是文約而法明也問者
曰不予諸侯之專封復見於陳蔡之滅不予諸侯之專
討獨不復見慶封之殺何也曰春秋之用辭巳明者去
之未明者著之今諸侯之不得專討固巳明矣而慶封
之罪未有所見也故稱楚子以霸討之著其罪之宜死
以爲天下大禁曰人臣之行貶主之位亂國之臣雖不
篡殺其罪皆宜死比於此其云爾也
春秋曰晉伐鮮虞奚惡乎晉而同夷狄也曰春秋尊禮
而重信信重於地禮尊於身何以知其然也宋伯姬恐
不(原註恐不/一作疑)禮而死於火齊桓公疑信而虧其地春秋
賢而舉之以爲天下法曰禮而信禮無不答施無不報
天之數也今我君臣同姓適女女無良心禮以不答有
恐畏我何其不夷狄也公子慶父之亂魯危殆亡而齊
桓安(案他本/安作公)之於彼無親尙來憂我如何與同姓而殘
賊遇我詩云宛彼鳴鳩翰飛戾天我心憂傷念彼先人
明發不寐有懷二人人皆有此心也今晉文不以其同
姓憂我而彊大厭我我心望焉故言之不好謂之晉而
巳是婉辭也問者曰晉惡而不可親公徃而不敢至乃
人情耳君子何恥而稱公有疾也曰惡無故自來君子
不恥内省不疚何憂何懼(案他本何/懼作於志)是巳矣今春秋恥
之者昭公有以取之也臣凌其君始於文而甚於昭公
受亂陵夷而無懼愓之心囂囂然輕詐妄討(案他本/討作對)犯
大禮而取同姓接不義而重自輕也人之言曰國家治
則四鄰賀國家亂則四隣散是故季孫專其位而大國
莫之正出走八年死乃得歸身亡子危困之至也君子
不恥其困而恥其所以窮昭公雖逢此時苟不取同姓
詎至於是雖取同姓能用孔子自輔亦不至如是時難
而治簡行枉而無救是其所以窮也春秋分十二世以
爲三等有見有聞有傳聞有見三世有聞四世有傳聞
五世故哀定昭君子之所見也襄成文宣君子之所聞
也僖閔莊桓隱君子之所傳聞也所見六十一年所聞
八十五年所傳聞九十六年於所見微其辭於所聞痛
其禍於傳聞殺其恩與情俱也是故逐季氏而言又雩
微其辭也子赤殺弗忍言日痛其禍也子般殺而書乙
未殺其恩也屈伸之志詳畧之文皆應之吾以其近近
而遠遠親親而疎疎也亦知其貴貴而賤賤重重而輕
輕也有知其厚厚而薄薄善善而惡惡也有知其陽陽
而陰陰白白而黑黑也百物皆有合偶偶之合之仇之
匹之善矣(案他本/矣作也)詩云威儀抑抑德音秩秩無怨無惡
率由羣匹此之謂也然則春秋義之大者也得一端而
博達之觀其是非可以得其正法視其温辭可以知其
塞怨是故於外道而不顯於内諱而不隱(案此下他本/有於尊亦然)
(四/字)於賢亦然此其别内外差賢不肖而等尊卑也義不
訕上智不危身故遠者以義諱近者以智畏畏與義兼
則世逾(原註一/作愈)近而言逾謹矣此定哀之所以微其辭
以故用則天下平不用則安其身春秋之道也春秋之
道奉天而法古是故雖有巧手弗修規矩不能正方圓
雖有察耳不吹六律不能定五音雖有知心不覽(案他/本覧)
(作/覺)先王不能平天下然則先王之遺道亦天下之規矩
六律巳故聖者法天賢者法聖此其大數也得大數而
治失大數而亂此治亂之分也所聞天下無二道故聖
人異治同理也古今通達故先賢傳其法於後世也春
秋之於世事也善復古譏易常欲其法先王也然而介
以一言曰王者必改制自僻者得此以爲辭曰古苟可
循先王之道何莫相因世迷是聞以疑正道而信邪言
甚可患也答之曰人有聞諸侯之君射貍首之樂者於
是自斷貍首縣而射之曰安在於樂也此聞其名而不
知其實者也今所謂新王必改制者非改其道非變其
理受命於天易姓更王非繼前王而王也若一因前制
修故業而無有(案他本/脫有字)所改是與繼前王而王者無以
别受命之君天之所大顯也事父者承意事君者儀志
事天亦然今天大顯己物襲所代而率與同則不顯不
明非天志故必徙居處更稱號改正朔易服色者無他
焉不敢不順天志而明自顯也若其大綱人倫道理政
治敎化習俗文義盡如故亦何改哉故王者有改制之
名無易道之實孔子曰無爲而治者其舜乎言其主堯
之道而巳此非不易之效與問者曰物改而天受顯矣
其必更作樂何也曰樂異乎是制爲應天改之樂爲應
人作之彼之所授命者必民之(案他本/無之字)所同樂也是故
大改制於初所以明天命也更作樂於終所以見天功
也緣天下之所新樂而爲之文曲且以和政且以興德
天下未徧(案他本/徧作偏)合和王者不虛作樂樂者盈於内而
動發於外者也應其治時制禮作樂以成之成者本末
質文皆以具矣是故作樂者必反天下之所始樂於己
以爲本舜時民樂其昭堯之業也故韶韶者昭也禹之
時民樂其三聖相繼故夏夏者大也湯之時民樂其救
之於患害也故頀頀者救也文王之時民樂其興師征
伐也故武武者伐也四者天下同樂之(案同樂之三字/他本作之同樂)
一也其所同樂之端不可一也作樂之法必反本之所
樂所樂不同事樂安得不世異是故舜作韶而禹作夏
湯作頀而文王作武四樂(案他本/樂作代)殊名則各順其民始
樂於已也吾見其效矣詩云文王受命有此武功旣伐
于崇作邑于豐樂之風也又曰王赫斯怒爰整其旅當
是時紂爲無道諸侯大亂民樂文王之怒而詠歌之也
周人德巳洽天下反本以爲樂謂之大武言民所始樂
者武也云爾故凡樂者作之於終而名之以始重本之
義也由此觀之正朔服色之改受命應天制禮作樂之
異人心之動也二者離而復合所爲一也
　　玉杯第二
春秋譏文公以喪娶難者曰喪之法(案之法二字/他本作者月)不過
三年三年之喪二十五月今按經文公乃四十一月乃
(原註一/作方)娶娶時無喪出其法也矣何以謂之喪娶曰春
秋之論事(案此下原本/重一事字)莫重乎志今娶必納幣納幣之
月在喪分故謂之喪娶也且文公以秋祫祭以冬納幣
皆失於大蚤春秋不譏其前而顧譏其後必以三年之
喪肌膚之情也雖從俗而不能終猶宜未平於心今全
無悼遠之志反思念娶事是春秋之所甚疾也故譏不
出三年於首而巳譏以喪娶也不別先後賤其無人心
也緣此以論禮禮之所重者在其志志敬而節其則君
子予之知禮志和而音雅則君子予之知樂志哀而居
約則君子予之知喪故曰非虛加之重志之謂也志爲
質物爲文文著於質質不居文文安施質質文兩備然
後其禮成文質偏行不得有我爾之名俱不能備而偏
行之寧有質而無文雖弗予能禮尚少善之介葛盧來
是也有文無質非直不予乃少惡之謂州公寔來是也
然則春秋之序道也先質而後文右志而左物故曰(案/他)
(本脫故/曰二字)禮云禮云玉帛云乎哉推而前之亦宜曰朝云
朝云辭令云乎哉樂云樂云鐘鼓云乎哉引而後之亦
宜曰喪云喪云衣服云乎哉是故孔子立新王之道明
其貴志以反和見其好誠以滅僞其有繼周之弊故若
此也
春秋之法以人隨君以君隨天曰緣民臣之心不可一
日無君一日不可無君而猶三年稱子者爲君心之未
當立也此非以人隨君耶孝子之心三年不當三年不
當而踰年卽位者與天數俱終始也此非以君隨天耶
故屈民而伸君屈君而伸天春秋之大義也
春秋論十二世之事人道浹而王道備法布二百四十
二年之中相爲左右以成文采其居參錯非襲古也是
故論春秋者合而通之緣而求之伍其比隅(案他本/隅作偶)其
類覽其緖屠其贅是以人道(案他本/道作心)浹而王法立以爲
不然今夫天子踰年卽位諸侯於封内三年稱子皆不
在經也而操之與在經無以異非無其辨也有所見而
經安受其贅也故能以比貫類以辨付贅者大得之矣
人受命於天有善善惡惡之性可養而不可改可豫而
不可去若形體之可肥臞而不可得革也是故雖有至
賢能爲君親含容其惡不能爲君親令無惡書曰厥辟
不辟去厥祗事親亦然皆忠孝之極也非至賢安能如
是父不父則子不子君不君則臣不臣耳文公不能服
喪不時奉祭倒序以不三年(案倒序以不三年/他本作不以三年)又以喪
娶娶於大夫以卑宗廟亂其羣祖以逆先公小善無一
而大惡四五故諸侯弗予命大夫弗爲使是惡惡之徵
不臣之效也出侮於外入奪於内無位之君也孔子曰
政逮於大夫四世矣蓋自文公以來之謂也
君子知在位者之不能以(案以字他/本誤作在)惡服人也是故簡
六藝以贍養之詩書序其志禮樂純其美易春秋明其
知六學皆大而各有所長詩道志故長於質禮制節故
長於文樂詠德故長於風書著功故長於事易本天地
故長於數春秋是非故長於治人能兼得其所長而不
能偏舉其詳也故人主大節則知闇大博則業厭二者
異失同貶其傷必至不可不察也是故善爲師者旣美
其道有愼其行齎(案齎他/本作齊)時蚤晚任多少適疾徐造而
勿趨稽而勿苦省其所爲而成其所湛(音/耽)故力不勞而
身大成此之謂聖化吾取之
春秋之好微與其貴志也春秋修本末之義達變故之
應通生死之志遂人道之極者也是故君殺賊討則善
而書其誅若莫之討則君不書葬而賊不復見矣不書
葬以爲無臣子也賊不復見以其宜滅絶也今趙盾弑
君四年之後别牘(案牘字原本他本俱誤作獨/今據黃氏日鈔所引改正)復見非
春秋之常辭也古今之學者異而問之曰是弑君何以
復見猶曰賊未討何以書葬何以書葬者不宜書葬也
而書葬何以復見者亦不宜復見也而復見二者同貫
不得不相若也盾之復見直以赴問而辨不親弑非不
當誅也則亦不得不謂悼公之書葬直以赴問而辨當
故(案他本/故作誅)弑亦不當罪也若是則春秋之說亂矣豈可
法哉故貫比而論是非雖難悉得其義一也今誅盾無
傳弗誅無傳不交無傳以比言之法論也無比而處之
誣辭也今視其比皆不當死何以誅之春秋赴問數百
應問數千同留經中憣(案他本/憣作繙)援比類以發其端卒無
妄言而得應於傳者今使外賊不可誅故皆復見而問
曰此復見何也言莫妄於是何以得應乎故吾以其得
應知其問之不妄以其問之不妄知盾之獄不可不察
也夫名爲弑父而實免罪者巳有之矣亦有名爲弑君
而罪不誅者逆而罪(案他本/罪作距)之不若徐而味之且吾語
盾有本詩云他人有心予忖度之此言物莫無鄰察視
其外可以見其内也今按盾事而觀其心愿而不刑合
而信之非篡弑之鄰也按盾辭號乎天苟内不誠安能
如是(案他本下/衍一是字)故訓其終始無弑之志挂惡謀者過在
不遂去罪在不討賊而巳臣之宜爲君(案此下他/本有之字)討賊
也猶子之宜爲父甞藥也子不甞藥故加之弑父臣不
討賊故加之弑君其意一也所以示天下廢臣子之節
其惡之大若此也故盾之不討賊爲弑君也與子之不
甞藥爲弑父無以異盾不宜誅以此參之問者曰夫謂
之弑而有不誅其論難知(案他本/知作之)非衆(案他本/衆作董)之所能
見也故赦子之罪以傳明之盾不誅無傳何也曰(案他/本脫)
(曰/字)世亂義廢背上不臣篡弑覆君者多而有明大惡之
誅誰言其誅故晉趙盾楚公子比皆不誅之文而弗爲
傳弗欲明之心也問者曰人弑其君重(案他本/重作者)卿在而
弗能討者(案他本/無者字)非一國也靈公弑趙盾不在不在之
與在惡有薄厚春秋責在而不討賊者弗繫臣子爾也
責不在而不討賊者乃加弑焉何其責厚惡之薄薄惡
之厚也曰春秋之道視人所惑爲立說以大明之今趙
盾(案他本/脫盾字)賢而不遂於理皆見其善莫知其罪故因其
所賢而加之大惡繫之重責使人湛思而自省悟以反
道曰吁臣君之大義父子之道乃至乎此此所由惡薄
而責之厚也他國不討賊者諸斗筲之民何足數哉弗
繫人數而已此所由惡厚而責薄也傳曰輕爲重重爲
輕非是之謂乎故公子比嫌可以立趙盾嫌無臣責許
止嫌無子罪春秋爲人不知惡而恬行不備也是故重
累責之以矯枉世而直之矯者不過其正弗能直知此
而義畢矣

春秋繁露卷一
春秋繁露卷二
　　　　　漢　董　仲　舒　撰
　　竹林第三
春秋之常辭也不予夷狄而予中國爲禮至邲之戰偏
然反之何也曰春秋無通辭從變而移今晉變而爲夷
狄楚變(案他本/脫變字)而爲君子故移其辭以從其事夫莊王
之舍鄭有可貴之美晉人不知其善而欲擊之所救巳
解如(案他本如作而古/而如二字通用)挑與之戰此無善善之心而輕
救民之意也是以賤之而不使得與賢者爲禮秦穆侮
蹇叔而大敗鄭文輕衆而喪師春秋之敬賢重民如是
是故戰攻侵伐雖數百起必一二書傷其害所重也問
者曰其書戰伐甚謹其惡戰伐無辭何也曰㑹同之事
大者主小戰伐之事後者主先苟不惡何爲使起之者
居下是其惡戰伐之辭巳且春秋之法凶年不修舊意
在無苦民爾苦民尚惡之况傷民乎傷民尚痛之况殺
民乎故曰凶年修舊則譏造邑則諱是害民之(案他本/無之字)
小者惡之小也害民之大者惡之大也今戰伐之於民
其爲害幾何攷意而觀指則春秋之所惡者不任德而
任力驅民而殘(案殘他/本作賤)賊之其所好(案好他/本作惡)者設而勿
用仁義以服之也詩云矢其文德洽此四國此春秋之
所善也夫德不足以親近而文不足以來遠而斷斷(原/註)
(一作/齗齗)以戰伐爲之者此固春秋之所甚疾巳皆非義也
難者曰春秋之書戰伐也有惡有善也惡詐擊而善偏
戰恥伐喪而榮復讎奈何以(案他本/無以字)春秋爲無義戰而
盡惡之也曰凡春秋之記災異也雖畝有數莖猶謂之
無麥苗也今天下之大三百年之久戰攻侵伐不可勝
數而復讎者有二焉是何以異於無麥苗之有數莖哉
不足以難之故謂之無義戰也以無義戰(案他本/脫戰字)爲不
可則無麥苗亦不可矣(案他本/矣作也)以無麥苗爲可則無義
戰亦可矣若春秋之於偏戰(案戰他/本作義)也善其偏不善其
戰有以效其然也春秋愛人而戰者殺人君子奚說善
殺其所愛哉故春秋之於偏戰也(案他本/無也字)猶其於諸夏
也引(案引字原本作隱今/從他本改正下同)之魯則謂之外引之夷狄則
謂之内比之詐戰則謂之義比之不戰則謂之不義故
盟不如不盟然而有所謂善盟戰不如不戰然而有所
謂善戰不義之中有義義之中有不義辭不能及皆在
於指非精心達思者其孰能知之詩曰棠棣之華偏其
反而豈不爾思室是遠而子曰未之思也夫何遠之有
由是觀之見其指者(案他本/無者字)不任其辭不任其辭然後
可與適道矣
司馬予反爲其君使廢君命與敵情從其所請與宋平
是内專政而外擅名也專政則輕君擅名則不臣而春
秋大之(案大之他/本作之大)奚由哉曰爲其有慘怛之恩不忍餓
一國之民使之相食推恩者遠之而大爲仁者自然而
美今子反出己之心矜宋之民無計其間故大之也難
者曰春秋之法卿不憂諸侯政不在大夫子反爲楚臣
而恤宋民是憂諸侯也不復其君而與敵平是政(案他/本無)
(政/字)在大夫也湨(古闃/反)梁之盟信(案他本/無信字)在大夫而春秋
刺之爲其奪君尊也平在大夫亦奪君尊而春秋大之
此所問也且春秋之義臣有惡君(案君字他/本作擅)名美故忠
臣不顯諫欲其由君出也書曰爾有嘉謀嘉猷入告爾
君于内爾乃順之于外曰此謀此猷惟我君之德此爲
人臣之法也古之良大夫其事君皆若是今子反去君
近而不復莊王可見而不告皆以其解二國之難爲不
得已也奈其奪君名美何此所惑也曰春秋之道固有
常有變變用於變常用於常各止(案止他/本作正)其科非相妨
也今諸子所稱皆天下之常雷同之義(案義他/本作意)也子反
之行一曲之變術(原註術/疑作獨)修之義也夫目驚而體失其
容心驚而事有所忘人之情也通於驚之情者取其一
美不盡其失詩云采葑采菲無以下體此之謂也今子
反徃視宋聞人相食大驚而哀之不意之至於此也是
以心駭目動而違常禮禮者庶於仁文質而成體者也
今使人相食大失其仁安著其禮方救其質奚恤其文
故曰當仁不讓此之謂也春秋之辭有所謂賤者夫有
賤乎賤者則亦有貴乎貴者矣今讓者春秋之所貴雖
然見人相食驚人相爨救之忘其讓(案他本/脫讓字)君子之道
有貴於讓者也故說春秋者無以平定之常義疑變故
之大義則(案義則他/本作則義)幾可論矣
春秋記天下之得失而見所以然之故甚幽而明無傳
而著不可不察也夫泰山之爲大弗察弗見而况微眇
者乎故按春秋而適徃事窮其端而視其故(案故原/本作殺)得
志之君子有喜之人不可不愼也齊頃公親齊桓公之
孫國固廣大而地勢便利矣又得霸主之餘尊而志加
於諸侯以此之故難使會同而易使驕奢卽位九年未
嘗肯一與㑹同之事有怒魯衞之志而從諸侯于清邱
斷道春徃伐魯入其北郊顧返伐衞敗之新築當是時
也方乘(案乘他/本作求)勝而志廣大國徃聘慢而弗敬其使者
晉魯俱怒内悉其衆外得黨與衞曹四國相輔大困之
鞌(音/安)獲齊頃公斮(音/捉)逢丑父深本頃公之所以大辱身
幾亡國爲天下笑其端乃從懾魯勝衞起伐魯魯不敢
出擊衞大敗之因得(案得他/本作其)氣而無敵國以興患也故
曰得志有喜不可不戒此其效也自是後頃公恐懼不
聽聲樂不飮酒食肉内愛百姓問疾弔喪外敬諸侯從
㑹與盟卒終其身家國安寧是福之本生於憂而禍起
於喜也嗚呼物之所由然其於人切近可不省耶
逢丑父殺其身以生其君何以不得爲知權丑父欺晉
祭仲許宋俱枉正以存其君然而丑父之所(案所他/本作難)爲
難於祭仲祭仲見賢而丑父猶見非何也曰是非難别
者在此此其嫌疑相似而不同理者不可不察夫去位
而避兄弟者君子之所甚貴獲虜逃遁者君子之所甚
(案他本/脫甚字)賤祭仲措其君於人所甚貴以生其君故春秋
以爲知權而賢之丑父措其君於人所甚賤以生其君
春秋以爲不知權而簡之其俱枉正以存君相似也其
使君榮之與使君辱不同理故凡人之有爲也前枉而
後義者謂之中權雖不能成春秋善之魯隱公鄭祭仲
是也前正而後有枉者謂之邪道雖能成之春秋不愛
齊頃公逢丑父是也夫冒大辱以生(案生字原/本作徃)其情無
樂故賢人不爲也而衆人疑焉春秋以爲人之不知義
而疑也故示之以義曰國滅君死之正也正也者正於
天之爲人性命也天之爲人性命使行仁義而羞可恥
非若鳥獸然苟爲生苟爲利而巳是故春秋推天施而
順人(案人他/本作天)理以至尊爲不可以生於至辱大羞故獲
者絶之以至辱爲亦(案他本/無亦字)不可以加於至尊大位故
雖失位弗君也巳反國復(案他本/無復字)在位矣而春秋猶有
不君之辭况其溷然方獲而虜耶其於義也(案他本/無也字)非
君定矣若非君則丑父何權矣故欺三軍爲大罪於晉
其免頃公爲辱宗廟於齊是以雖難而春秋不愛丑父
大義宜言於頃公曰君慢侮而怒諸侯是失禮大矣今
被大辱而弗能死是無恥也而復(案復他/本作獲)重罪請俱死
無辱宗廟無羞社稷如此雖陷其身尚有廉名當此之
時死賢於生故君子生以辱不如死以榮正是之謂也
由法論之則丑父欺而不中權忠而不中義以爲不然
復察春秋春秋之序辭也置王於春正之間非曰(原註/猶言)
(豈/非)上奉天施而下正人然後可以爲王也云爾今善善
惡惡好榮憎辱非人能自生此天施之在人者也君子
以天施之在人者聽之則丑父弗忠也天施之在人者
使人有廉恥者不生大辱大辱莫甚於去南面之位而
束獲爲虜也曾子曰辱若可避避之而巳及其不可避
君子視死如歸謂如頃公者也
春秋曰鄭伐許奚惡於鄭而夷狄之也曰衞侯速卒鄭
師侵之是伐喪也鄭與諸侯盟于蜀以盟而歸諸侯於
是鄭伐是叛盟也伐喪無義叛盟無信無信無義故大
惡之問者曰是君死其子未踰年有稱伯不子法辭其
罪何曰先王之制有大喪者三年不呼其門順其志之
不在事也詩云高宗諒闇三年不言居喪之義也今縱
不能如是奈何其父卒未踰年卽以喪舉兵也春秋以
薄恩且施失其子心故不復得稱子謂之鄭伯以辱之
也且其先君襄公伐喪叛盟得罪諸侯諸侯怒之未解
惡之未巳繼其業者宜務善以覆之今又重之無故居
喪以伐人父伐人(案原本無伐人二/字今從他本増入)喪子以喪伐人父
加不義於人子施失恩於親以犯中國是父負故惡於
前己起大惡於後諸侯果怒而憎之卒(案他本/卒作率)而俱至
謀共擊之鄭乃恐懼去楚而成蠱牢之盟是也楚與中
國俠(案他本/俠作挾)而擊之鄭罷弊危亡終身愁辜吾本其端
無義而敗由輕心然孔子曰道千乘之國敬事而信知
其爲得失之大也故敬而愼之今鄭伯旣(案他本/無旣字)無子
恩又不孰計一舉兵不當被患不窮自取之也是以生
不得稱子去其義也死不得書葬(案他本衍/一不字)見其窮(案/他)
(本窮/作罪)也曰有國者視此行(案他本/行作得)身不放義興事不審
時其(案他本其字/在時字上)何如此爾
春秋繁露卷二
春秋繁露卷三
　　　　　漢　董　仲　舒　撰
　　玉英第四
謂一元者大始也知元年志者(案他本/無者字)大人之所重小
人之所輕是故治國之端在正名名之正興五世五傳
之外美惡乃形可謂得(原註一/作冒)其眞矣非子路之所能
見非其位而卽之雖受之先君春秋危之宋繆公是也
非其位不受(案此下他本/複不受二字)之先君而自卽之春秋危之
吳王僚是也雖然苟能行善得衆春秋弗危衞侯晉以
正書葬是也俱不宜立而宋繆受之先君而危衞宣弗
受先君而不危以此見得衆心之爲大安也故齊桓非
直弗受之先君也乃率宜弗爲君者而立罪亦重矣然
而知恐懼故(案故他/本作敬)舉賢人而以自覆蓋知不背要盟
以自湔浣也遂爲(案他本/脫爲字)賢君而霸諸侯使齊桓被(案/被)
(他本誤/作背)惡而無此美得免殺滅乃幸巳何霸之有魯桓
忘其憂而禍逮其身齊桓憂其憂而立功名推而散之
凡人有憂而不知憂者凶有憂而深憂之者吉易曰復
自道何其咎此之謂也匹夫之反道以除咎尙難人主
之反道以除咎甚易詩云德輶如毛言其易也
公觀魚于棠何惡也凡人之性莫不善義然而不能義
者利敗之也故君子終日言不及利欲以勿言愧之而
巳愧之以(案以他/本作則)塞其源也夫處位動風化者徒言利
之名爾猶惡之况求利乎故天王使人求賻求金皆爲
大惡而書今(案他本無今字/誤衍一非字)非直使人也親自求之是
爲甚惡譏何故言觀魚猶言觀社也皆諱(案諱他/本作爲)大惡
之辭也
春秋有經禮有變禮爲如安性平心者經禮也至有於
性雖不安於心雖不平於道無以易之此變禮也是故
婚禮不稱主人經禮也辭窮無稱稱(案他本脫/一稱字)主人變
禮也天子三年然後稱王經禮也有物故則未三年而
稱王變禮也婦人無出境之事經禮也母爲子娶婦(案/他)
(本無/婦字)奔喪父母變禮也明乎經變之事然後知輕重之
分可與適權矣難者曰春秋事同者辭同此四者俱爲
變禮而或達於經或不達於經何也曰春秋理百物(案/他)
(本理/作禮)辨品類别嫌微修本末者也是故星墜謂之隕螽
墜謂之雨其所發之處不同或降於天或發於地其辭
不可同也今四者俱爲變禮也同而其所發亦不同或
發於男或發於女其辭不可同也是或達於常或達於
變也
桓之志無王故不書王其志欲立故書卽位書卽位者
言其弑君兄也不書王者以言其背天子是故隱不言
正桓不言王者皆從其志以見其事也從賢之志以達
其義從不肖之志以著其惡由此觀之春秋之所善善
也所不善亦不善也不可不兩省也
經曰宋督(案他本脫/宋督二字)弑其君與夷傳言莊公馮殺之不
可及於經何也曰非不可及於經其及之端眇不足以
類鈎(案他本/鈎作鈞)之故難知也傳曰臧孫許與晉郤克同時
而聘乎齊按經無有豈不微哉不書其徃而有避也今
此傳言莊公馮而於經不書亦有以避也是故不書聘
乎(案他本/無乎字)齊避所羞也不書莊公馮殺避所善也是故
讓者春秋之所善宣公不與其子而與其弟其弟亦不
與子而反之兄子雖不中法皆有讓高不可棄也故君
子爲之諱不居正之謂避其後也亂移之宋督以存善
志此亦春秋之義善無遺(案他本遺/誤作道)也若直(原註一/作止)書
　其篡則宣繆之高滅而善之無所見矣(案他本/無矣字)難者曰
　爲賢者諱皆言之爲宣繆諱獨弗言何也曰不成於賢
　也其爲善不法不可取亦不可棄棄之則棄善志也取
　之則害王法故不棄亦不載以意見之而已苟志於仁
　無惡此之謂也
　器從名地從主人之謂(案謂他/本作位)制權之端焉不可不察
　也夫權雖反經亦必在可以然之域不在可以然之域
　故雖死亡終弗爲也公子目夷是也故諸侯父子兄弟
　不宜立而立者(案者字他/本作也)春秋視其國與宜立之君無
以異也此皆在可以然之域也至於鄫取乎莒以之(案/以)
(之二字他/本作之以)爲同居目曰莒人滅鄫此不在(案他本/脫在字)可以
然之域也故諸侯在不可以然之域者謂之大德大德
無踰閑者謂正經諸侯在可以然之域者謂之小德小
德出入可也權譎也尙歸之以奉鉅經耳故春秋之道
博而要詳而反一也公子目夷復其君終不與國祭仲
巳與後改之晉荀息死而不德衞曼姑拒而弗内此四
臣事異而同心其義一也目夷之弗與重宗廟祭仲與
之亦重宗廟荀息死之貴先君之命曼姑拒之亦貴先
君之命也事雖相反所爲同俱爲重宗廟貴先君之命
耳難者曰公子目夷祭仲之所爲之(案他本/無之字)者皆存之
事君善之可矣荀息曼姑非有此事也(案他本/無也字)而所欲
恃者皆不宜立者何以得載乎義曰春秋之法君立不
義(案義他/本作宜)立不書大夫立則書書之者弗予大夫之得
立不宜立者也不書予君之得立之(案他本/無之字)也君之立
不(案立不二字原本誤作/不立今據他本改正)宜立者非也旣立之大夫奉
之是也荀息曼姑之所得爲義也難紀季曰春秋之法
大夫不得用地又曰公(案公他/本作君)子無去國之義又曰君
子不避外難紀季犯此三者何以爲賢賢臣固盜地以
下敵棄君以避患乎曰賢者不爲是是故託賢於紀季
以見季之弗爲也紀季弗爲而紀侯使之可知矣春秋
之書事時詭(案詭他本/誤作記)其實以有避也其書人時易其
名以有諱也故詭晉文得志之實以代(案代他/本作伐)諱避致
王也詭莒子號謂之人避隱公也易慶父之名謂之仲
孫變盛謂之成諱大惡也然則說春秋者入則詭辭隨
其委曲而後得之今紀季受命乎君而經書專無善一
名而文見賢此皆詭辭不可不察春秋之於所賢也固
順其志而一其辭章其義而裒其美今紀侯春秋之所
貴也是以聽其入齊之志而詭其服罪之辭也移之紀
季故告糴于齊者實莊公爲之而春秋詭其辭以予臧
孫辰以􁋎入于齊者實紀侯爲之而春秋詭其辭以予
紀季所以詭之不同其實一也難者曰有國家者人欲
立之固盡不聽國滅君死之正也何賢乎紀侯曰齊將
復讎紀侯自知力不加而志距之故謂其弟曰我宗廟
之主不可以不死也(案他本作/不以死也)汝以酅徃服罪於齊請
以立五廟使我先君歲時有所依歸率一國之衆以衞
九世(原註一/作代)之主襄公逐之不去求之弗予上下同心
而俱死之(案他本/無之字)故謂之大去春秋賢死義且得衆心
也故爲諱滅以爲之諱見其賢之也以其賢之也見其
中仁義也
　　精華第五
春秋愼辭謹於名倫等物者也是故小夷言伐而不得
言戰大夷言戰而不得言獲中國言獲而不得言執各
有辭也有小夷避大夷而不得言戰大夷避中國而不
得言獲中國避天子而不得言執名倫弗予嫌於相臣
之辭也是故小大不踰等貴賤如其倫義之正也
大雩者何旱祭也難者曰大旱雩祭而請雨大水鳴鼓
而攻社天地之所爲陰陽之所起也或請焉或怒焉者
何曰大旱者陽滅陰也陽滅陰者尊壓卑也固其義也
雖大甚拜請之而巳無敢有加也大水者陰滅陽也隂
滅陽者卑勝尊也日食亦然皆下犯上以賤傷貴者(案/他)
(本無/者字)逆節也故鳴皷而攻之朱絲而(案他本/無而字)脅之爲其
不義也此亦春秋之爲強禦也故變天地之位正陰陽
之序直行其道而不忘其難義之至也是故脅嚴社而
不爲不敬靈出天王而不爲不尊上辭父之命而不爲
不承親絶母之屬而不爲不孝慈(案他本/無慈字)義矣(案他本/無矣字)
夫(原註一/作乎)
難者曰春秋之法大夫無遂事又曰出境有可以安社
稷利國家者則專之可也又曰大夫以君命出進退在
大夫也又曰(案他本/無曰字)聞喪徐行而不反也夫旣曰無遂
事矣又曰專之可也旣曰進退在大夫矣又曰徐行不
反也若相悖然是何謂也曰四者各有所處得其處則
皆是也失其處則皆非也春秋固有常義又有應變無
遂事者謂平生安寧也專之可也者謂救(案他本/脫救字)危除
患也進退在大夫者謂將(案他本無/謂將二字)率用兵也徐行不
反者謂不以親害尊不以私妨公也此之謂將得其私
知其指故公子結受命徃媵陳人之婦于鄄道生(案道/生二)
(字他本誤/作遂其)事從齊桓盟春秋弗非以爲救莊公之危公
子遂受(案他本/脫受字)命使京師道(案道他本/誤作遂)生事之晉春秋
非之以爲是時僖公安寧無危而救故(案他本/無故字)有危而
不專救謂之不忠無危而壇生事是卑君也故此二臣
俱生事春秋有是有非其義然也
齊桓仗(案仗他/本作挾)賢相之能用大國之資卽位(案位他本/誤作衞)
五年不能致一諸侯於柯之盟見其大信一年而近國
之君畢至鄄幽之㑹是也其後二十年之間亦久矣尚
未能大合諸侯也至於救邢衞之事見存亡繼絶之義
而明年遠國之君畢至貫澤陽穀之㑹是也故曰親近
者不以言召遠者不以使此其效也其後矜功振而自
足而不修德故楚人滅弦而志弗憂江黃伐陳而不徃
救損人之國而執其大夫不救陳之患而責陳不離(案/離)
(他本作納原本及黃/氏日鈔所引俱作離)不復安鄭(案鄭他本/誤作正)而必欲迫(案/迫)
(原本誤作必今/據他本改正)之以兵功未良成而志巳滿矣故曰管
仲之器小哉此之謂也自是日衰九國叛矣
春秋之聽獄也必本其事而原其志志邪者不待成首
惡者罪特重本直者其論輕是故逢丑父當斮而轅濤
塗不宜執(案執他本/誤作直)魯季子追慶父而吳季子釋闔廬
此四者罪同異論其本殊也俱欺三軍或死或不死俱
弑君或誅或不誅聽訟折獄可無審邪故折獄而是也
理益明教益行折獄而(案他本/無而字)非也闇理迷衆與敎相
妨敎政之本也獄政之末也其事異域其用一也不可
不以相順故君子重之也
難晉事者曰春秋之法未踰年之君稱子蓋人心之正
也至里克殺奚齊避此正辭而稱君之子何也曰所聞
詩無達詁(案詁他本/誤作話)易無達占(案占字原本作吉當是/占字誤筆他本作言亦)
(誤今據文/義改正)春秋無達辭從變從義而一以奉人仁人(案/他)
(本無/人字)錄其同姓之禍固宜易操晉春秋之同姓也驪姬
一謀而三君死之天下之所共痛也本其所爲爲之者
蔽于所欲得位而不見其難也春秋疾其所蔽故去其
位(案位他/本作正)辭徒言君之子而巳若謂奚齊曰嘻嘻爲大
國君之子富貴足矣何以兄之位爲欲居之以至此乎
云爾錄所痛之辭也故痛之中有痛無罪而受其死者
申生奚齊卓子是也惡之中有惡者己立之己殺之不
得如他臣之弑君者齊公子商人是也故晉禍痛而齊
禍重春秋傷痛而敦重是以奪晉子繼位之辭與齊子
成君之號詳見之也
古之人有言曰不知來視諸徃今春秋之爲學也道徃
而明來者也然而其辭體天之微故(案他本/無故字)難知(案他/本知)
(作/之)也弗能察寂(原註一/作蒙)若無能察之無物不在是故爲
春秋者得一端而多連之見一空(原註空/或作宜)而博貫之則
天下盡矣魯僖公以亂卽位而知親任季子季子無恙
之時内無臣下之亂外無諸侯之患行之二十年國家
安寧季子卒之後魯不支鄰國之患直乞師楚耳僖公
之情非輒不肖而國衰益危者何也以無季子也以魯
人之若是也亦知他國之皆若是也以他國之皆若是
亦知天下之皆若是也(案他本/無也字)此之謂連而貫之故天
下雖大古今雖乆以是定矣以所任賢謂之主尊國安
所任非其人謂之主卑國危萬世必然無所疑也其在
易曰鼎折足覆公餗夫鼎折足者任非其人也覆公餗
者國家傾也是故任非其人而國家不傾者自古至今
未嘗聞也故吾按春秋而觀成敗乃切悁悁於前世之
興亡也任賢臣者國家之興也夫知不足以知賢無可
奈何(案他本/無何字)矣知之不能任大者以死亡小者以亂危
其若是何耶以莊公不知季子賢耶安知病將死召而
授以國政以殤公爲不知孔父賢耶安知孔父死己必
死趨而救之二主知皆足以知賢而不決不能任故魯
莊以危宋殤以弑使莊公早用季子而宋殤素任孔父
尚(案尙他本/誤作南)將興鄰國豈直弑哉此吾所悁悁而悲者
也
春秋繁露卷三
春秋繁露卷四
　　　　　漢　董　仲　舒　撰
　　王道第六
春秋何貴乎元而言之元者始也言本正也道王道也
王者人之始也王正則元氣和順風雨時景星見黃龍
下王不正則上變天賊氣(案他本/無氣字)並見五帝三王之治
天下不敢有君民之心什一而稅教以愛使以忠敬長
老親親而尊尊不奪民時使民不過歲三日民家給人
足無怨望忿怒之患彊弱之難無讒(案讒他/本作强)賊妒疾之
人民修德而美好被髮銜哺而游不慕富貴恥惡不犯
父不哭子兄不哭弟毒蟲不螫猛獸不搏抵蟲不觸(案/蟲)
(不觸他本誤/作不觸蟲)故天爲之下甘露朱草生醴泉出風雨時
嘉禾興鳳凰麒麟遊於郊囹圄空虛畫衣裳而民不犯
四夷傳譯而朝民情至樸而不文郊天祀地秩山川以
時至封於泰山禪於梁父立明堂宗祀先帝以祖配天
天下諸侯各以其職來祭貢土地所有(案所有二字他/本誤作有所)
先以入宗廟端冕盛服而後見先德恩之報奉元之應
也
桀紂皆聖王之後驕溢妄行侈宮室廣苑囿窮五采之
變極飾材之工困野獸之足竭山澤之利食類惡之獸
奪民財食高雕文刻鏤之觀盡(案盡他本/誤作畫)金玉骨象之
工盛羽族之飾窮(原註一/作殽)白黑之變深刑妄殺以凌下
聽鄭衞之音充傾宮(原註一/作害)之志靈(案他本/無靈字)虎兕文采
之獸以希見之意賞佞賜讒以糟爲邱以酒爲池孤貧
不養殺聖賢而剖其心生燔人聞其臭剔婦孕見其化
斮朝涉之足察其拇(原註一作/腑一作脛)殺梅伯以爲醢刑鬼侯
之女取其環誅求無巳天下空虛羣臣畏恐莫敢盡忠
紂愈自賢周發兵不期㑹於孟津之上者八百諸侯共
誅紂大亡天下春秋以爲戒曰亳社災周衰天子微弱
諸侯力政大夫專國士專邑不能行度制法文之禮諸
侯背叛莫修貢聘奉獻天子臣弑其君子弑其父孽殺
其宗不能統理更相伐銼以廣地以强相脅不能制屬
强奄弱衆暴寡富使貧并兼無巳臣下上僭不能禁止
日爲之食星霣如雨雨螽沙鹿崩夏大雨水冬大雨雪
霣石于宋五六鷁退飛霣霜不殺草李梅實正月不雨
至於秋七月地震梁山崩壅河三日不流晝晦彗星見
于東方孛于(原註一/作升)大辰鸜鵒來巢春秋異之以此見
悖亂之徵孔子明得失差貴賤反王道之本譏天王以
致太平刺惡譏微不遺小大善無細而不舉惡無細而
不去進善誅惡絶諸本(案他本/無本字)而巳矣
天王使宰咺來歸惠公仲子之賵刺不及事也天王伐
鄭譏親也㑹王世子譏微也祭公來逆王后譏失禮也
刺家父求車武氏毛伯求賻金王人救衞王師敗于貿
戎(案貿戎地名本公羊傳他/本俱從左傳作茅戎下同)天王不養(案他本無/不養二字)出居
于鄭殺母弟王室亂不能及外分爲東西周無以先天
下召衞侯不能致遣子宇征衞不能絶伐鄭不能從無
駭滅極不能誅諸侯得以大亂篡弑無巳臣下上偪僭
儗天子諸侯彊者行威小國破滅晉至三侵周與天王
戰于貿戎而大敗之戎執凡伯于楚邱以歸諸侯本怨
隨惡發兵相破夷人宗廟社稷不能統理臣子强至弑
其君法度廢而不復用威武絶而不復行(案他本無行/字誤衍一復)
(字)故鄭魯易地晉文再致天子齊桓㑹王世子擅封邢
衞𣏌橫行中國意欲王天下魯舞八佾北祭泰山郊天
祀地如天子之爲以此之故弒君三十二亡國五十一
細惡不絶之所致也
春秋立義天子祭天地諸侯祭社稷諸山川不在封内
不祭有天子在諸侯不得專地不得專封不得專執天
子之大夫不得舞天子之樂不得致天子之賦不得適
天子之貴君親無將將(案他本脫/一將字)而誅大夫不得世大
夫不得廢置君命立適以長不以賢立子以貴不以長
立夫人以適不以妾天子不臣母后之黨親迎(案迎字/原本他)
(本俱同據文義/疑是近字之誤)以來遠故(案他本無/遠故二字)未有不先近而致
遠者也(案他本/無也字)故内其國而外諸夏内諸夏而外夷狄
言自近者始也
諸侯(案侯他/本作夏)來朝者得褒邾婁儀父稱字滕薛稱侯荆
得人介葛盧得名内出言如諸侯來曰朝大夫來曰聘
王道之意也(案他本/無也字)誅惡而不得遺細大諸侯不得爲
匹夫興師不得執天子之大夫執天子之(案之字他本/誤移在大夫)
(二字/下)大夫與伐國同罪執凡伯言伐獻八佾諱八言六
鄭魯易地諱易言假晉文再致天子諱致言狩桓公存
邢衞杞不見春秋内心予之行法絶而不予止亂之道
也非諸侯所當爲也春秋之義臣不討賊非臣也子不
復讎非子也故誅趙盾賊不討者不書葬臣子之誅也
許世子止不嘗藥而誅爲弑父楚公子比脅而立而不
免於死齊桓晉文擅封致天子誅絶繼絶(案絶他/本作世)存亡
侵伐㑹同常爲本主曰桓公救中國攘夷狄卒服楚至
爲王者事晉文再致天子皆止不誅善其牧(案牧他/本作救)諸
侯奉獻天子而復周室春秋予之爲伯誅意不誅辭之
謂也
魯隱之代桓立祭仲之出忽立突仇牧孔父荀息之死
節公子目夷不與楚國此皆執權存國行正世之義守
惓惓之心春秋嘉氣義焉故皆見之復正之謂也夷狄
邾婁人牟人葛人爲其天王崩而相朝聘也此其誅也
殺世子母弟直稱君明失親親也魯季子之免罪吳季
子之讓國明親親之恩也閽殺吳子餘祭見刑人之不
可近鄭伯髠頑卒于會諱殺痛彊臣專君君不得爲善
也衞人殺州吁齊人殺無知明君臣之義守國之正也
衞人立晉美得衆也君將不言率師重君之義也正月
公在楚臣子思君無一日無君之意也誅受令恩衞葆
以正囹圄之平也言圍成甲午祠兵(案祠兵本公羊傳/他本從左傳作治)
(兵)以别迫脅之罪誅意之法也作南門刻桷丹楹作雉
門及兩觀築三臺新延廏譏驕溢不恤下也故臧孫辰
請糴于齊孔子曰君子爲國必有三年之積一年不熟
乃請糴失君之職也誅犯始者省刑絶惡疾(案他本/無疾字)始
也大夫盟於澶淵刺大夫之專政也諸侯㑹同賢爲主
賢賢也春秋紀纖芥之失反之王道追古貴信結言而
巳不至用牲盟而後成約故曰齊侯衞侯胥命于蒲傳
曰古者不盟結言而退宋伯姬曰婦人夜出傅母不在
不下堂曰古者周公東征則西國怨桓公曰無貯粟無
鄣谷無易樹子無以妾爲妻宋襄公曰不鼓不成列不
阨人莊王曰古者杅不穿皮不蠧則不出君子篤於禮
薄於利要其人不要其土告從不赦不祥彊不凌弱齊
頃公弔死視疾孔父正色而立於朝人莫過而致難乎
其君齊國佐不辱君命而尊齊侯此春秋之救文以質
也救文以質見天下諸侯所以失其國者亦有焉潞子
欲合中國之禮義離乎夷狄未合乎中國所以亡也吳
王夫差行彊於越臣人之王妾人之妻卒以自亡宗廟
夷(案夷他/本作失)社稷滅其可痛也長王投死於戲豈不哀哉
晉靈行無禮處臺上彈羣臣枝解宰人而棄漏陽處父
之謀使陽處父死及患趙盾之諫欲殺之卒爲趙穿(案/穿)
(他本誤/作盾)所殺晉獻公行逆理殺世子申生以驪姬立奚
齊卓子皆殺死國大亂四世乃定幾爲秦所從驪姬起
也(原註所下脫一/字從一作徒非)楚昭王行無度殺伍子胥父兄蔡昭
公朝之因請其裘昭公不與吳王非之舉兵加楚大敗
之君舍乎君室大夫舍大夫室妻楚王之母貪暴之所
致也晉厲公行暴道殺無罪人一朝而殺大臣三人明
年臣下畏恐晉國殺之陳侯佗淫乎蔡蔡人殺之古者
諸侯出疆必具左右備一(案一字他/本作二)師以備不虞今蔡
侯恣以身出入民間(案他本無/民間二字)至死閭里之庸甚非人
君之行也宋閔公矜婦人而心妒(案而心他本/誤作心而)與大夫
萬博萬(案他本脫/博萬二字)譽魯莊公曰天下諸侯宜爲君唯魯
侯爾閔公妒其言曰此虜也爾虜焉知魯侯之美惡乎
至萬怒搏閔公絶脰此以與臣博之過也古者人君立
於陰大夫立於陽所以别位明貴賤今與臣相對而博
置婦人在側此君臣無別也故使萬稱他國卑閔公之
意閔公籍萬而身與之博下君自置有辱之婦人之房
俱而矜(案矜他本/誤作務)婦人獨得殺死之道也春秋曰大夫
不適君遠此逼(案逼他/本作過)也梁内役(原註一/作取)民無巳其民
不能堪使民比地爲伍一家亡五家殺刑其民曰先亡
者封後亡者刑君者將使民以孝於父母順於長老守
邱墓承宗廟世世祀其先今求財不足行罰如將不勝
殺戮如屠(原註一/作從)仇讎其民魚爛而止(案而止二字/他本作則亡)國
中盡空春秋曰梁亡亡者自亡也非人亡之也虞公貪
財不顧其難快耳說目受晉之璧屈產之乘假晉師道
還以自滅宗廟破毁社稷不祀身死不葬貪財之所致
也故春秋以此見物不空來寶不虛出自内出者無匹
不行自外至者無主不止此其應也楚靈王行彊乎陳
蔡意廣以武不顧其行慮所美内罷其衆乾谿有物女
水盡則女見水滿則不見靈王舉發其國而役三年不
罷楚國大怨(案怨他/本作怒)有行暴意殺無罪臣成然楚國大
懣公子棄疾卒令靈王父子自殺而取其國虞不離津
澤農不去疇土而民相愛也此非盈意之過耶魯莊公
好宮室一年三起臺夫人内淫兩弟弟兄子父相殺國
絶莫繼爲齊所存夫人淫之過也妃匹貴妾可不愼邪
此皆内自彊從心之敗巳見自彊之敗尙有正諫而不
用卒皆取亡曹羈諫(案諌他/本作陳)其君(案他本下/有也字)曰戎衆以
無義君無自適(原註一/作敵)君不聽果死戎寇伍子胥諫吳
王以爲越不可不取吳王不聽至死伍子胥還九年越
果大滅吳國秦穆公將襲鄭百里蹇叔諫曰千里而襲
人者未有不亡者也穆公不聽師果大敗殽中匹馬隻
輪無反者晉假道道(案原本無/下道字)虞虞公許之宮之奇諫
曰唇亡齒寒虞虢之相救非相賜也君請勿許虞公不
聽後虞果亡於春秋明此存亡道可觀也觀乎亳社知
驕溢之罰觀乎許田知諸侯不得專封觀乎齊桓晉文
宋襄楚莊知任賢奉上之功觀乎魯隱祭伸叔武孔父
荀息仇牧吳季子公子目夷知忠臣之效觀乎楚公子
比知臣子之道效死之義觀乎潞子知無輔自詛之敗
觀乎公在楚知臣子之恩觀乎漏言知忠道之絶觀乎
獻(案他本/無獻字)六羽知上下之差觀乎宋伯姬知貞婦之信
觀乎吳王夫差知彊凌弱觀乎晉獻公知逆理近色之
過觀乎楚昭王之伐蔡知無義之反觀乎晉厲之妄殺
無罪知行暴之報(案報他本/誤作暴)觀乎陳佗宋閔知妒(案妒/他本)
(作/嫉)淫之過觀乎虞公梁亡知貪財枉法之窮觀乎楚靈
知苦民之壤觀乎魯莊之起臺知驕奢淫泆之失觀乎
衞侯朔知不卽召之罪觀乎執凡伯知犯上之法觀乎
晉郤缺之伐邾婁知臣下作福之誅觀乎公子翬知臣
窺(原註一/作規)君之意觀乎世卿知移權之敗故明王視於
冥冥聽於無聲天覆地載天下萬國莫敢不悉靖共職
受命者不示臣下以知之至也故道同則不能(案他本/無能字)
相先情同則不能相使此其敎也由此觀之未有去人
君之權能制其勢者也未有貴賤無差能全其(案他本/無其字)
位者也故君子愼之
春秋繁露卷四
春秋繁露卷五
　　　　　漢　董　仲　舒　撰
　　滅國上第七
王者民之所徃君者不失其羣者也(案他本/無也字)故能使萬
民徃之而得天下之羣者無敵於天下失國之君三十
一亡國之君五十二小國德薄不朝聘大國不與諸侯
㑹聚孤特不相守獨居不同(案同他/本作成)羣遭難莫之救所
以亡也非獨公侯大人如此生天地之間根本微者不
可遭大風疾雨立鑠消耗衞侯朔固事齊襄而天下患
之虞虢并力晉獻難之晉趙盾一夫之士也無尺寸之
土無一介之衆也而靈公據霸王之餘尊而欲誅之窮
變極詐詐盡力竭禍大及身推盾之心載(案載他/本作戴)小國
之位孰能亡之哉故伍子胥一夫之士也去楚干闔廬
遂得意於楚所托者誠是何可禦耶楚王髠托其國於
子玉得臣而天下畏之虞公托其國於宮之奇晉獻患
之及髠殺得臣天下輕之虞公不用宮之奇晉獻亡之
存亡之端不可不知也諸侯見加以兵逃遁奔走至于
滅亡而(案他本脫遁/奔以下八字)莫之救平生之素行可見也隱代
桓立所謂僅存耳使無駭帥師滅極内無諫臣外無諸
侯之救載亦由是也宋蔡衞國伐之鄭因其力而取之
此無以異於遺重寶於道而莫之守見者掇之也鄧穀
失地而朝魯桓鄧穀失地不亦宜乎
　　滅國下第八
紀侯之所以滅者乃九世之讎也一旦之言危百世之
嗣故曰大去衞人侵成鄭入成及齊師圍成三被大兵
終滅莫之救所恃者安在齊桓公欲行霸道譚遂違命
故滅而奔莒不事大而事小曹伯之所以戰死於位諸
侯莫助憂者幽之㑹齊桓數合諸侯曹小未嘗來也魯
大國幽之㑹莊公不徃戎人乃窺兵於濟西由見魯孤
獨而莫之救也此時大夫廢君命專救危者魯莊公二
十七年齊桓爲幽之(案他本/無之字)㑹衞人不來其明年桓公
怒而大敗之及伐山戎張旗陳獲以驕諸侯於是魯一
年三築臺亂臣比(案比他/本作此)三起於内夷狄之兵仍滅於
外衞滅之端以失(案他本/無失字)幽之會亂之本存親内蔽邢
未嘗㑹齊桓也附晉又微晉侯獲於韓而背之淮之㑹
是也齊桓卒豎刁易牙之亂作邢與狄伐(案伐他本/誤作戎)其
同姓取之其行如此雖爾親庸能親爾乎是君也其滅
于同姓衞(案衛他本/誤作魏)侯燬滅邢是也齊桓爲幽之會衞
不至桓怒而伐之狄滅之桓憂而立之魯莊爲柯之盟
劫汶陽魯絕(案絶他/本作滅)桓立之邢𣏌未嘗朝聘齊桓見其
滅率諸侯而立之用心如此豈不霸哉故以憂天下與
之
　　隨本消息第九
顔淵死子曰天喪予子路死子曰天祝予西狩獲麟曰
吾道窮吾道窮三年身隨而卒階此而觀天命成敗聖
人知之有所不能救命矣夫先晉獻公之卒齊桓爲葵
邱之㑹再致其集先齊孝未卒(案他本/無卒字)一年魯僖乞師
取穀晉文之威天子再致先卒一年魯僖公之心分而
事齊文公不事晉先齊侯潘卒一年文公如晉衞侯鄭
伯皆不期來齊侯巳卒諸侯果㑹晉大夫於新城魯昭
公以事楚(案楚他/本作齊)之故晉人不入楚國彊而得意一年
再㑹諸侯伐彊吳爲齊誅亂臣遂滅厲魯得其威(案威/他本)
(誤作/滅)以滅鄫其明年如(案如他/本作知)晉無河上之難先晉昭
之卒一年無難楚國内亂臣弑君諸侯㑹於平邱謀誅
楚亂臣昭公不得與盟(案盟他本/誤作明)大夫見執吳大敗楚
之黨六國於雞父公如晉而大辱春秋爲之諱而言有
疾由此觀之所行從不足恃所事者不可不愼此亦存
亡榮辱之要也先楚莊王之卒三年晉滅赤狄潞氏及
甲氏留吁先楚子審卒之三年鄭服蕭魚晉侯周卒一
年先楚子昭之卒年與陳蔡伐鄭而大克其明年楚屈
建會諸侯而張中國卒之三年諸夏之君朝於楚楚子
卷繼之四年而卒其國不爲侵奪而顧隆盛彊大中國
不出年餘何也楚子昭蓋諸侯可者也天下之疾其君
者皆起愬而乘之兵四五出常以衆擊少以專擊散義
之盡也先卒四五年(案他本作四/十五年誤)中國内乖齊晉魯衞
之兵分守大國襲小(案他本/無小字)諸夏再㑹陳儀齊不肯徃
吳在其南而二君殺中國在其北而齊衞殺其君慶封
刦(案刦他本/誤作切)君亂國石惡之徒聚而成羣衞衎據陳儀
而爲諼林父據戚而以(案以他/本作已)畔宋公殺其世子魯大
饑中國之行亡國之跡也譬如於(案他本/無於字)文宣之際中
國之君五年之中(案之中他本/誤作中之)五君殺以晉靈之行使
一大夫立於蜚(案蜚他本/誤作棐)林拱揖指撝諸侯莫敢不出
此猶濕之有拔也(原註一作/隰之有泮)
　　盟㑹要第十
至意雖難喻蓋聖人者貴除天下之患貴除天下之患
故春秋重而書天下之患偏矣以爲本於見天下之所
以致患其意欲以除天下之(案他本/無之字)患何謂哉天下者
無患然後性可善性可善然後清廉之化流清廉之化
流然後王道舉禮樂興其心在此矣傳曰諸侯相聚而
盟(案盟他本/誤作明)君子修國曰此將率爲也哉是以君子以
天下爲憂也患乃至於弑君三十一亡國五十二細惡
不絶之所致也辭巳喻矣故曰立義以明尊卑之分彊
幹弱枝以明大小之職别嫌疑之行以明正世之義采
摭托意以矯失(案失他本/誤作矣)禮善無小而不舉惡無小而
不去以純其美别賢不肖以明其尊親近以來遠因(原/註)
(一作/自)其國而容天下名倫(案倫他本/誤作何)等物不失其理公
心以是非賞善誅惡而王澤洽始於除患正一而萬物
備故曰大矣哉其號(案號他/本作别)兩言而管天下此之謂也
　　正貫第十一
春秋大義之所本耶六者之科六者之指之謂也然後
援天端布流物而貫通其理則事變散其辭矣故志得
失之所從生而後差貴賤之所始矣論罪源深淺定法
誅然後絶屬之分別矣立義定尊卑之序而後君臣之
職明矣載定下之賢方表謙(案謙他/本作兼)義之所在則見復
正焉耳幽隱不相踰而近之則密矣而後萬物之應無
窮者故可施其用於人而不悖其倫矣是以必明其統
於施之宜故知其氣矣然後能食其志也知其聲矣而
後能扶其精也知其行矣而後能遂其形(案形他/本作刑)也知
其物矣然後能别其情也故唱而民和之動而民隨之
是知引其天性所好而壓其情之所憎者也如是則言
雖約說(原註一/作德)必布矣事雖小功必大矣聲響盛化運
於物散入於理德在天地神明休集並行而不竭盈於
四海而頌聲(案他本/無聲字)詠書曰八音克諧無相奪倫神人
以和乃是謂也故明於情(案他本/無情字)性乃可與論爲政不
然雖勞無功夙夜是寤思慮惓心猶不能覩故天下(案/下)
(他本/作不)有非(案非他/本作罪)者三示當中孔子之所謂非尚安知
通哉
　　十指第十二
春秋二百四十二年之文天下之大事變之博無不有
也雖然大畧之(案他本/無之字)要有十指十指者事之所(案他/本無)
(所/字)繫也王化之由得流也舉事變見有重焉一指也見
事變之所至者一指也因其所以至者而治之一指也
疆幹弱枝大本小末一指也别嫌疑異同類一指也論
賢才之義别所長之能一指也親近來遠同民所欲一
指也承周文而反之質一指也木生火火爲夏天之端
一指也切刺譏之所罰考變異之所加天(案天他/本作大)之端
一指也舉事變見有重焉則百姓安矣見事變之所至
者則得(案則得他本/誤作得則)失審矣因其所以至而治之則事
之本正矣疆幹弱枝大本小末則君臣之分明矣别嫌
疑異同類(案類他/本作異)則是非著矣論賢才之義别所長之
能則百官序矣承周文而反之質則化所務立矣親近
來遠同民所欲則仁恩達矣木生火火爲夏則陰陽四
時之理相受而次矣切刺譏之所罰考異變之所加則
天所欲爲行矣統此(案他本行矣下有切刺/譏之四字無綂此二字)而舉之仁
徃而義來德澤廣大衍溢於四海隂陽和調萬物靡不
得其理矣說春秋者凡用是矣此其法也
　　重政第十三
惟聖人能屬萬物於一而繫之元也終(原註一/作故)不及本
所從來而承之不能遂其功是以春秋變一謂之元元
猶原也其義以隨天地終始也故人唯有終始也而生
不必應四時之變故元者爲萬物之本而人之元在焉
安在之乃存乎天地之前(案他本/無前字)故人雖生天氣及奉
天氣者不得與天元本天元命而共違其所爲也故春
正月者承天地之所爲也繼天之所爲而終之也其道
相與共功持業安容言乃(案乃他/本作及)天地之元天地之元
奚爲於此惡施於人大其貫承意之理矣能說鳥獸之
類者非聖人所欲(案他本/無欲字)說也聖人所欲說在於說仁
義而理之知其分科條别貫所附明其義之所審勿使
嫌疑是乃聖人之所貴而已矣不然傳於衆辭觀於衆
物說不急之言而以惑後進者君子之所甚惡也奚以
爲哉聖人思慮不厭晝日繼之以夜然後萬物察者仁
義矣由此言之尚自爲得之哉故曰於乎爲人師者可
無愼耶夫(案夫字下他/本衍一之字)義出於經經傳大本也棄營勞
心也苦志盡情頭白齒落尙不合自錄也哉人始生有
大命是其體也有變命(案此下他本複/衍有變命三字)存其間者其政
(案政他/本作致)也政不齊則人(案他本/無人字)有忿怒之志若將施危
難之中而時有隨遭者神明之所接絶屬之符也亦有
變其間使之不齊如此不可不省之省之則重政之本
矣撮以爲一進義誅惡絶之本而以其施此與湯武同
(案他本/無同字)而有異湯武用之治仁(案仁他/本作徃)故春秋明得失
差貴賤本之天王之所失天下者使諸侯得以大亂之
說而後引而反之故曰博(案博他本/誤作傳)而明切而深矣

春秋繁露卷五
春秋繁露卷六
　　　　　漢　董　仲　舒　撰
　　服制像第十四
天地之生萬物也以養人故其可食(案食他/本作適)者以養身
體其可威者以爲容服禮(案禮他本/誤作體)之所爲興也劍之
在左青龍之象也刀之在右白虎之象也鈎之在前赤
烏之象也冠之在首元武之象也四者人之盛飾也夫
能通古今别然不然乃能服此也(原註一作通古別/今然後能服此也)蓋
元武者貌之最嚴有威者也其像在右(原註一/作後)其服反
居首武之至而不用矣聖人之(案他本/無之字)所以超然雖欲
從之末由也巳夫執介胄而後能拒敵者故非聖人之
所貴也君子顯之于服而勇武者消其志于貌也矣故
文德爲貴而威武爲下此天下之所以永全也于春秋
何以言之孔父義形於色而姦臣不敢容邪虞有宮之
奇而獻公爲之不寐晉厲之彊中國以寢尸流血不巳
故武王克殷裨冕而搢笏虎賁之士說劔安在勇猛必
任武殺然後威是以君子所服爲上矣故望之儼然者
亦巳至哉(案哉他/本作矣)豈可不察乎
　　二端第十五
春秋至意有二端不本二端之所從起亦未可與論災
異也小大微著之分也夫覽求微細於無端之處誠知
小之爲大也微之將爲著也吉凶未形聖人所獨立也
雖欲從之末由也巳此之謂也故王者受命改正朔不
順數而徃必迎來而受之者授受之義也故聖人能繫
心於微而致之著也是故春秋之道以無(案無他/本作元)之深
正天之端以天之端正王之政以王之政(案原本無以/王之政四字)
正諸侯之位五者俱正而化大行然書日蝕星隕有􁊋
山崩地震夏大雨水冬大雨雪隕霜不殺草自正月不
雨至於秋七月有鸜鵒來巢春秋異之以此見悖亂之
徵是小者不得大微者不得著雖甚末(原註一作/其本未)亦一
(案他本/無一字)端孔子以此效之吾所以貴微(案他本/無微字)重始是
也因惡夫推災異之象于前然後圖安危禍亂于後者
非春秋之所甚貴(案他本/脫貴字)也然而春秋舉之以爲一端
者亦欲其省天譴而畏天威内動于心志外見于事情
修身審己明善心以反道者也豈非貴微重始愼終推
效者哉
　　符瑞第十六
有非力之所能致而自致者西狩獲麟受命之符是也
然後託乎春秋正不正之間而明改制之義一統乎天
子而加憂于天下之憂也務除(案務除他本/誤作除務)天下所患
(案他本/脫患字)而欲以上通五帝下極三王以通百王之道而
隨天之終始博得失之效而攷(案攷他/本作攻)命象之爲極理
以盡情性之宜則天容遂矣(案矣他/本作以)百官同望異路一
之者在主率之者在相
　　俞序第十七
側之危則不知國之大柄君之(案之他/本作子)重任也故或脅
窮失國揜殺於位一朝至爾苟能述春秋之法致行其
道豈徒除禍哉乃堯舜之德也故世子曰功及子孫光
輝百(案此下自世聖王之德起至故其所善止共三百/五十八字原本錯簡在第十八篇今據他本校正)
世聖王之德莫美於恕(案恕他本/誤作世)故予先言春秋詳已
而畧人因其國而容天下春秋之道大得之則以王小
得之則以霸故曾子予石盛美齊侯安諸侯尊天子霸
王之道皆本於仁仁天心故次以天心愛人之大者莫
大於思患而豫防之故蔡得意於吳魯得意於齊而春
秋皆不告故次以言怨人不可邇(案邇他/本作通)敵國不可狎
攘竊之國不可使久親皆防患爲民除患之意也不愛
民之漸乃至於死亡故言楚靈王晉厲公生弑於位不
仁之所致也故善宋襄公不厄人不由其道而勝不如
由其道而敗春秋貴之將以變習俗而成王化也故子
(案他本/脫子字)夏言春秋重人諸譏皆本此或奢侈使人憤怨
或暴虐賊害人終皆禍及身故子池言魯莊築臺丹楹
刻桷晉厲之刑刻意者皆不得以壽終上奢侈刑又急
皆不内恕求備於人故次以春秋緣人情赦小過而傳
明之曰君子辭也孔子明得失見成敗疾時(原註一/無時字)世
之不仁失王道之體故緣人情(案他本脫道之體故緣/人情七字誤衍下文孔)
(子曰吾因/行事七字)赦小過傳又明之曰君子辭(案辭他/本作亂)也孔子
曰吾因行事加吾王心焉假其位號以正人倫因其成
敗以明順逆故其所善(案以上係/校正錯簡)則桓文行之而遂其
所惡則亂國行之終以敗故始言大惡殺君亡國終言
赦小過是亦始於麤糲終於精微敎化流行德澤大洽
天下之人人有士君子之行而少過矣亦譏二名之意
也
　　離合根第十八
天高其位而下其施藏其形而見其光高其位所以爲
尊也下其施所以爲仁也藏其形所以爲神見其光所
以爲明故位尊而施仁藏神而見光者天之行也故爲
人主者法天之行是故内深藏所以爲神外博觀所以
爲明也任羣賢所以爲受成乃不自勞於事所以爲尊
也汎愛羣生不以喜怒賞罰所以爲仁也故爲人主者
以無爲爲道以不私爲寶立無爲之位而乘備具之官
(案之官他本/誤作官之)足不自動而相者導進口不自言而擯者
賛辭心不自慮而羣臣效當故莫見其爲之而功成矣
此人主所以法天之行也爲人臣者法地之道暴其形
出其情以示人高下險易堅耎(案耎他本/誤作災)剛柔肥臞美
惡累(原註一/無累字)可就財也故其形宜不宜可得而財也爲
人臣者比地貴信而悉見其情于主主亦得而財之故
王道威而不失爲(案爲字下原本誤接世聖王之德云/云三百五十八字乃係第十七篇錯)
(簡今巳校正歸在前篇/功及子孫光輝百下)人臣常竭情悉力而見其短(原/註)
(一作/所)長使主上得而器使之而猶地之竭竟其情也故
其形(原註一/無形字)宜可得而財也
　立元神第十九
君人者國之元發言動作萬物之樞機樞機之發榮辱
之端也失之毫釐駟不及追故爲人君者謹本詳始敬
小愼微志如死灰形如委衣安精養神寂寞無爲休形
無見影揜聲無出響虛心下士觀來察徃謀於衆賢考
求衆人得其心徧(案徧他本/誤作偏)見其情察其好惡以叅忠
佞考其徃行驗之於今計其蓄積受於先賢釋其讎怨
視其所爭差其黨族所依爲臬(原註一/作宗)據位治人用何
(原註一/作苛)爲名(原註一/作明)累日積久何功不成可以内叅外
可以小占大必知其實是爲開闔君人者國之本也夫
爲國其化莫大於崇本崇本(案他本脫下/崇本二字)則君化若神
不崇本則君無以兼人無以兼人雖峻刑重誅而民不
從是所謂驅國而棄之者也患孰甚焉何謂本曰天地
人萬物之本也天生之地養之人成之天生之以孝悌
地養之以衣食人成之以禮樂三者相爲手足合以成
體不可一無也無孝悌則亡其所以生無衣食則亡其
所以養無禮樂則亡其所以成也三者皆亡則民如麋
鹿各從其欲家自爲俗父不能使子君不能使臣雖有
城郭名曰虛邑如此者其君枕塊而僵莫之危而自危
莫之喪而自亡是謂自然之罰自然之罰至裹(案裹他/本誤作)
(裏)襲石室分障險阻猶不能逃之也明主賢君必於其
信是故肅愼三本郊祀致敬共(案共他本/誤作其)事祖禰舉顯
孝悌表異孝行所以奉天本也秉耒躬耕採桑親蠶墾
草殖糓開闢以足衣食所以奉地本也立辟廱庠序修
孝悌敬讓明以(案明以二字/他本作以明)教化感以禮樂所以奉人
本也三者皆奉則民如子弟不敢自專邦如父母不待
恩而愛不須嚴而使雖野居露宿厚於宮室如是者其
君安枕而臥莫之助而自彊莫之綏而自安是謂自然
之賞自然之賞至雖退讓委國而去百姓襁負其子隨
而君之君亦不得離也故以德爲國者甘於飴蜜固於
膠漆是以聖賢勉而崇本而不敢失也君人者國之證
也不可先倡感而後應故居倡之位而不行倡之勢不
居和之職而以和爲德常盡其下故能爲之上也
體國之道在於尊神尊者所以奉其政也神者所以就
其化也故不尊不畏不神不化夫欲爲尊者在於任賢
欲爲神者在於同心賢者備股肱則君尊嚴而國安同
心相承則變化若神莫見其所爲而功德成是謂尊神
也
天積衆精以自剛聖人積衆賢以自彊天序日月星辰
以自光聖人序爵祿以自明天所以剛者非一精之力
聖人所以彊者非一賢之德也故天道務盛其精聖人
務衆其賢盛其精而壹其陽衆其賢而同其心壹其陽
然後可以致其神同其心然後可以致其功是以建治
之術貴得賢而同心爲人君者其要貴神神者不可得
而視也不可得而聽也是故視而不見其形聽而不聞
其聲聲之不聞故莫得其響不見其形故莫得其影莫
得其影則無以曲直也莫得其響則無以清濁也無以
曲直則其功不可得而敗無以淸濁則其名不可得而
度也所謂不見其形者非不見其進止之形也言其所
以進止不可得而見也所謂不聞其聲者非不聞其號
令之聲也言其所以號令不可得而聞也不見不聞是
謂冥昏能冥則明能昏則彰能冥能昏是謂神人君貴
居冥而明其位處陰而向陽惡人見其情而欲知人之
心是故爲人君者執無源之慮行無端之事以不求奪
以不問問吾以不求奪則我利矣彼以不出出(案出出/二字他)
(本作/見出)則彼費矣吾以不問問則我神矣彼以不對對則
彼情矣故終日問之彼不知其所對終日奪之彼不知
其所出吾則以明而彼不知其所亡故人臣居陽而爲
陰人君居陰而爲陽陰道尚形而露情陽道無端而貴
神
　　保位權第二十
民無所好君無以權也民無所惡君無以畏也無以權
無以畏則君無以禁制也無以禁制則比肩齊勢而無
以爲貴矣故聖人之治國也因天地之性情孔竅之所
利以立尊卑之制以等(原註一/作異)貴賤之差設官府爵祿
利五味盛五色調五聲(案聲他/本作音)以誘其耳目自令清濁
昭然殊體榮辱踔然相駮以感動其心務致民令有所
好(案好字下他/本衍一必字)有所好然後可得而勸也故設賞以勸
之有所好必有所惡有所惡然後可得而畏也故設罰
以畏之旣有所勸又有所畏然後可得而制制之者制
其所好是以勸賞而不得多也制其所惡是以畏罰而
不得(案得他/本作可)過也所好多則作福所惡過(案過他/本作多)則作
威作威則君亡權天下相怨作福則君亡德天下相賊
故聖人之制民使(案民使二字/他本作使民)之有欲不得過節使之
敦朴不得無欲無欲有欲各得以足而君道得矣國之
所以爲國者德也君之所以爲君者威也故德不可共
威不可分德共則失恩威分則失權失權則君賤失恩
則民散民散則國亂君賤則臣叛是故爲人君者固守
其德以附其民固執其權以正其臣聲有順逆必有清
濁形有善惡必有曲直故聖人聞其聲則别其清濁見
其形則異其曲直於濁之中必知其清於清之中必知
其濁於曲之中必見(案見他/本作知)其直於直之中必見(案見/他本)
(作/知)其曲於聲無細(案無細二字他/本誤作之中)而不取於形無小而
不舉不以著蔽微不以衆揜寡各應其事以致其報黑
白分明然後民知所去就民知所去就然後可以致治
是爲象則(原註一/作副)爲人君者居無爲之位行不言之敎
寂而無聲靜而無形執一無端爲國源泉因國以爲身
因臣以爲心以臣言爲聲以臣事爲形有聲必有響有
形必有影聲出於内響報於外形立於上影應於下響
有清濁影有曲直響所報非一聲也影所應非一形也
故爲君虛心靜處聰聽其響明視其影(案影他/本作形)以行賞
罰之象其行賞罰也響淸則生清者榮響濁則生濁者
辱影正則生正者進影枉則生枉者絀擥(案擥他/本作責)名考
質以叅其實賞不空施(案施他/本作行)罰不虛出是以羣臣分
職而治各敬而事爭進其功顯廣其名而人君得載其
中此自然致力之術(案術他本/誤作樹)也聖人由之故功出於
臣名歸於君也
春秋繁露卷六
春秋繁露卷七
　　　　　漢　董　仲　舒　撰
　　考功名第二十一
考績之法考其所積也天道積聚衆精以爲光聖人積
聚衆善以爲功故曰月之明非一精之光也聖人致太
平非一善之功也明所從生不可爲源善所從出不可
爲端量勢立權因事制義故聖人之爲天下興利也其
猶春氣之生草也各因其生小大而量其多少其爲天
下除害也若川瀆之瀉於海也各順其勢傾側而制於
南北故異孔而同歸殊施而鈞德其趣於興利除害一
也是以興利之要在於致之不在於多少除害之要在
於去之不在於南北考績絀陟計事除廢(原註一/作費)有益
者謂之公無益者謂之煩擥(案擥他/本作挈)名責實不得虛言
有功者賞有罪者罰功盛者賞顯罪多者罰重不能致
功雖有賢名不予之賞官職不廢雖有愚名不加之罰
賞罰用於實不用於名賢愚在於質不在於文故是非
不能混(原註一作詐/奇不能枉)喜怒不能傾姦軌不能弄(原註一/作算)
萬物各得其眞(原註一/作貴非)則百官勸職爭進其功
考試之法大者緩小者急貴者舒而賤者促諸侯月試
其國州伯時試其部四試而一考天子歲試天下三試
而一考前後三考而絀陟命之曰計考試之法合其爵
祿并其秩積其日陳其實計功量罪以多除少以爲名
定實先内弟(案弟古第字/他本誤作定)之其先比二三分以爲上中
下以(案以字他本誤移/在然後二字下)考進退然後外集通名曰進退
增減多少有率爲第九分三三列之亦有上中下以爲
一最五爲中九爲殿有餘歸之於中中而上者有得中
而下者有員得少者以一益之至於四員多者以四減
之至於一皆逆行三四十二而成於計得滿計者絀陟
之次次每計各逐(案逐他/本作遂)其第以通來數初次再計次
次四計各不失故第而亦滿計絀陟之
初次再計謂上第二也次次四計謂上第三也九年爲
一第二得九并去其六爲置三第六六得等爲置二并
中者得三盡去之并三三計得六并得一計得六此爲
四計也絀者亦然
　　通國身第二十二
氣之清者爲精人之清者爲賢治身者以積精爲寶治
國者以積賢爲道身以心爲本國以君爲主精積於其
本則血氣相承受賢積於其主則上下相制使(案此下/他本複)
(衍一/使字)血氣相承受則形體無所苦上下相制使則百官
各得其所形體無所苦然後身可得而安也百官各得
其所然後國可得而守也夫欲致精者必虛靜其形欲
致賢者必卑謙其身形靜志虛者氣精之所趣也謙尊
自卑者仁賢之所事也故治身者務執虛靜以致精治
國者務盡卑謙以致賢能致精則合明而壽仁(案他本/無仁字)
能致賢則德澤洽而國太平
　三代改制質文第二十三
春秋曰王正月傳曰王者孰謂謂(案下謂字他本誤/移在文王也下)文
王也曷爲先言王而後言正月王正月也何以謂之王
正月曰王者必受命而後王王者必改正朔易服色制
禮樂一統於天下所以明易姓非繼仁通以己受之於
天也王者(案他本/無者字)受命而王制此月以應變故作科以
奉天地故謂之王正月也王者改制作科奈何日當十
二色歴各法而正色逆數三而復絀三之前曰五帝帝
迭首一色順數五帝相復禮樂各以其法象其宜順數
四而相復咸作國號遷宮邑易官名制禮作樂故湯受
命而正應天變夏作殷號時正曰統故親夏虞絀唐謂
之帝堯以神農爲赤帝作宮邑於下洛之陽名相宮曰
尹(原註一作名/相曰宮尹)爵謂之帝舜軒轅曰黃帝推神農以爲
九皇作宮邑於豐名相宮曰宰作武樂制文禮以奉天
武王受命作宮邑於鄗制爵五等作象樂繼文以奉天
周公輔成王受命作宮於洛陽成文武之制作汋樂以
奉天殷湯之後稱邑示天之變反命故天子命無常唯
命是德慶故春秋應天作新王之事時王黑統正魯尚
黑絀夏親周故宋樂宜親招武故以虞錄親樂制宜商
合伯子男爲一等然則其畧說奈何曰三正以黑統初
正日月朔於營室斗建寅天統氣始通化物物見萌達
其色黑故朝正服黑首服藻黑(案黑他本/誤作首)正路輿質黑
馬黑大節緩幘尚黑旗黑大寶玉黑郊牲黑犧牲角卵
冠於阼昏禮逆於庭喪禮殯於東階之上祭黑牲薦尙
肝樂器黑質法不刑有懷任新產是月不殺聽(案聽字/下他本)
(衍一/法字)朔廢刑發德(案發德他本/誤作法德)具存二王之後也親赤
統故日分平明平明朝正正白統奈何曰正白統者歴
正日月朔於虛斗建丑天統氣始蛻化物物始芽其色
白故朝正服白首服藻白正路輿質白馬白大節緩幘
尚白旗白大寶玉白郊牲白犧牷(案牷他/本作牲)角繭冠於堂
昏禮逆於堂喪事殯於楹柱之間祭牲白牲薦尚肺樂
器白質法不刑有身懷任是月不殺聽朔廢刑發德具
存二王之後也親黑統故日分鳴晨晨鳴朝正正赤統
奈何曰正赤統者大節緩幘尚赤旗赤大寶玉赤郊牲
騂犧牷角栗冠於房昏禮逆於戸喪禮殯於西階之上
祭牲騂牡薦尙心樂器赤質法不刑有身重懷藏以養
微是月不殺聽朔廢刑發德具存二王之後也親白統
故日分夜半夜半朝正改正之義奉元而起古之王者
受命而王改制稱號正月服色定然後郊告天地及羣
神(案神他/本作臣)近遠祖禰然後布天下諸侯廟受以告社稷
宗廟山川然後感應一其司三統之變近夷遐方無有
生煞者獨中國然而三代改正必以三統天下曰三統
五端化四方之本也天始廢始施地必待中是故三代
必居中國法天奉本執端要以統天下朝諸侯也是以
朝正之義天子純統色衣諸侯統衣纏緣紐大夫士以
冠參近夷以緩遐方各衣其服而朝所以明乎天統之
義也其謂統三正者曰正者正也統致其氣萬物皆應
而正統正其餘皆正凡歲之要在正月也法正之道正
本而末應正内而外應動作舉錯靡不變化隨從可謂
法正也故君子曰武王其以正月矣春秋曰杞伯來朝
王者之後稱公杞何以稱伯春秋上黜夏下存周以春
秋當行新王春秋當新王者奈何曰王者之法必正號
絀王謂之帝封其後以小國使奉祀之下存二王之後
以大國使服其服行其禮樂稱客其朝故同時稱帝者
五稱王者三所以昭五瑞(案瑞他/本作端)通三統也是故人之
王尙推神農爲九皇而改號軒轅謂之皇帝因存帝顓
頊帝嚳帝堯之帝號絀虞而號舜曰帝舜錄五帝以小
國下存禹之後於𣏌存湯之後於宋以方百里爵號公
皆使服其服行其禮樂稱先王客而朝春秋作新王之
事變周之制當正黑統而殷周爲王者之後絀夏改號
禹謂之帝錄其後以小國故曰絀夏存周以春秋當新
王不以俟(原註恐/是侯)弗同王者之後也稱子又稱伯何見
殊之小國也黃帝之先諡四帝之後諡何也曰帝號必
存五帝代(案帝代他/本作代帝)首天之色號至五而反周人之王
軒轅直首天黃(案黃他/本作皇)號故曰黃帝云帝號尊而諡卑
故四帝後諡也帝尊號也錄以小何曰遠者號尊而地
小近者號卑而地大親疎之義也故王者有不易者有
再而復者有三而復者有四而復者有五而復者有九
而復者明此通天地陰陽四時日月星辰山川人倫德
侔天地者稱皇帝天祐而子之號稱天子故聖王生則
稱天子崩遷則存爲三王絀滅則爲五帝下至附庸絀
爲九皇下極其爲民有一謂之三代故雖絶(案絶他本/誤作純)
地廟位祝牲猶列於郊號宗於代宗故曰聲名魂魄施
於虛極壽無疆何謂再而復四而復春秋鄭忽何以名
春秋曰伯子男一也辭無所貶何以爲一曰周爵五等
春秋三等春秋何三等曰王者以制一商一夏一質一
文商質者主天夏文者主地春秋者主人故三等也主
天法商而王其道佚陽親親而多仁樸(案多仁樸他/本作仁多樸)故
立嗣予子篤母弟妾以子貴昏冠之禮字子以父別眇
夫婦對坐而食喪禮別葬祭禮先臊夫妻昭穆别位制
爵三等祿士二品制郊宮明堂員其屋高嚴侈員惟祭
器員玉厚九分白藻五絲衣制大上首服嚴員鸞輿尊
蓋法天列象垂四鸞樂載鼓用錫儛儛(案他本脫/下儛字)溢員
先血毛而後用聲正刑多隱親􁓆多諱封禪於尚位主
地法夏而王其道進陰尊尊而多義節(案義節他/本作節義)故立
嗣與孫篤世子妾不以子稱貴號昏冠之禮字子以母
别眇夫婦同坐而食喪禮合葬(案他本脫合葬/二字衍一喪字)祭禮(案/他)
(本無/禮字)先享婦從夫爲昭穆制爵五等祿士三品制郊宮
明堂方其屋卑汚方祭器方玉厚八分白藻四絲衣制
大(案大字他/本誤作天)下首服卑退鸞輿卑法地周象載垂二鸞
樂設鼓用纖施儛儛溢方先烹而後用聲正刑天法封
壇於下位主天法質而王其道佚陽親親而多質愛故
立嗣予子篤母弟妾以子貴昏冠之禮字子以父别眇
夫婦對坐而食喪禮別葬祭禮(案他本脫別葬祭禮四/字又誤於嘉疏下衍夫)
(別葬祭/禮五字)先嘉疏夫婦昭穆別位制爵三等祿士二品制
郊宮明堂内員外橢(原註音妥圓長曰橢一作隨/案/鄭康成儀禮注隋方曰篋賈疏云)
(狹而長也又算家有橢圓之/術凡非正方正圓通謂之橢)其屋如倚靡員橢祭器橢
玉(原註一/無此字)厚七分白藻三絲衣長前袵首服員轉鸞輿
尊蓋備天列象垂四鸞樂程鼓用羽籥儛儛溢橢先用
玉聲而後烹(原註一/作享)正刑多隱親􁓆多赦封壇於左位
主地法文而王其道進陰尊尊而多禮文故立嗣予孫
篤世子妾不以子稱貴號昏冠之禮字子以母别眇夫
妻同坐而食喪禮合葬祭禮先秬鬯婦從夫爲昭穆制
爵五等祿士三品制郊宮明堂内方外衡其屋習而(案/而)
(他本/作其)衡祭器衡同作秩(案秩他/本作佚)機玉厚六分白藻三絲
衣長後袵服首(原註一/無首字)習而垂流鸞輿卑備地周象載
垂二鸞樂縣鼓用萬儛儛溢衡先烹而後用樂正刑文
公(原註未詳/案他本/公字下複衍一公字)封壇於左位
四法修(案修他/本作條)於所故祖於先帝故四法如四時然終
而復始窮則反本四法之天施符受聖人王法則性命
形乎先祖大昭乎王君故天將授舜主天法商而王祖
錫姓爲姚氏至舜形體大上而員首而明有二童子性
長於天文純於孝慈天將授禹主地法夏而王祖錫姓
爲姒氏至於生發於背形體長長足肵疾行先(案先字/他本誤)
(作/光)左隨以右勞左佚右也性長於行習地明水天將授
湯主天法質而王祖錫姓爲子氏謂契母吞元鳥卵生
契契先發於胸性長於人倫至湯體長專小足左扁而
右便勞右佚左也性長於天光質易純仁天將授文王
主地法文而王祖錫姓姬氏謂后稷母姜原履天之跡
而生后稷后稷長於邰土播田五穀至文王形體博長
有四乳而大足性長於地文勢故帝使禹臯論姓知殷
之德陽德也故以子爲姓知周之德陰德也故以姬爲
姓故殷王改文書始以男(原註一作/以男書子)周王以女書姬故
天道各以其類動非聖人孰能明之
　　官制象天第二十四
王者制官三公九卿二十七大夫八十一元士凡百二
十人而列臣備矣吾聞聖王所取儀金天之大經三起
而成四轉而終官制亦然者此其儀與三人而爲一選
儀於三月而爲一時也四選而止儀於四時而終也三
公者王之所以自持也天以三成之王以三自持立成
數以爲植而四重之其可以無失矣備天數以參事治
謹於道之意也此百二十臣者皆先王之所與直道而
行也是(案他本/無是字)故天子自參以三公三公自參以九卿
九卿自參以三大夫三大夫自參以三士三人爲選者
四重自三之道以治天下若天之四重自三之時以終
成規三旬而成月三月而成時三時而成功寒暑與和
三而成物日月與星三而成光天地與人三而成德由
此觀之三而一成天之大經也以此爲天制是故禮三
讓而成一節官三人而成一選三公(案三公二字他/本誤作凡四)爲
一選三卿爲一選三大夫爲一選三士爲一選凡四選
三臣應天之制凡四時之三月也是故其以三爲選取
諸天之經其以四爲制(案原本作四時爲制他本作時/四爲制據文義時字是衍文今)
(刪/之)取諸天之時其以十二臣爲一條取諸歲之度其至
十條而止取之天端何謂天之端曰天有十端十端而
止矣(案而止矣他/本作止而巳)天爲一端地爲一端陰爲一端陽爲
一端火爲一端金爲一端木爲一端水爲一端土爲一
端人爲一端凡十端而畢天之數也天數畢於十王者
受十端於天而一條(案他本複/衍一條字)之率(案率他/本作畢)每條一端
以十二時如天之每終一歲以十二月也十者天之數
也十二者歲之度也用歲之度條天之數十二而天數
畢是故終(案故字他本誤/移在終字下)十歲而(案他本而/誤作百)用百二十
月條十端亦用百二十臣以率被(案他本/被作彼)之皆合於天
其率三臣而成一愼故八十一元士爲二十七愼以持
二十七大夫二十七大夫爲九愼而持九卿九卿爲三
愼以持三公三公爲一愼以持天子天子積四十愼(案/他)
(本脫/愼字)以爲四選選十愼三臣皆天數也是故以四選率
之則選三十人三四十二百二十人(案人字他本誤/移在百二十上)亦
天數也以十端四選十端積四十愼愼三臣三(案他本/脫三字)
四十二百二十人亦天數也以三公之勞率之則公四
十人三四十二百二十人亦天數也故散而名之爲百
二十臣選而賔之爲十二長所以名之雖多莫若謂之
四選十二長然而分别率之皆有所合無不中天數者
也求天數之微莫若於人人之身有四肢每肢有三節
三四十二十二節相持而形體立矣天有四時每一時
有三月三四十二十二月相受而歲數終矣官有四選
每一選有三人三四十二十二臣相參而事治行矣以
此見天之數人之形官之制相參相得也人之與天多
此類者而(案他本/無而字)皆微忽不可不察也天地之理分一
歲之變以爲四時四時亦天之四選巳是故春者少陽
之選也夏者太陽之選也秋者少陰之選也冬者太陰
之選也四選之中各有孟仲季是選之中有選故一歲
之中有四時一時之中有三長天之節也人生於天而
體天之節故亦有大小厚薄之變(案變他/本作節)人之氣也先
王因人之氣而分其變以爲四選是故三公之位聖人
之選也三卿之位君子之選也三大夫之位善人之選
也三士之位正直之選也分人之變以爲四選選立三
臣如天之分歲之變以爲四時時有三節也天以四時
之選與十二節相和而成就歲王以四位之選與十二
相砥礪而致極道必極於其所至然後能得天地之美
也
　　堯舜不擅移湯武不專殺第二十五
堯舜何緣而得擅移天下哉孝經之語曰事父孝故事
天明事天與父同禮也今父有以重予子子不敢擅予
他人人心皆然則王者亦天之子也天以天下予堯舜
堯舜受命於天而王天下子猶安敢擅以所重受天(案/天)
(字下他本/衍一子字)者予他人也天有不以予堯舜漸(案漸他本/誤作斬)
奪之故明爲子道則堯舜之不私傳天下而擅移位也
無所疑也儒者以湯武爲至(案至他/本作大)賢大聖也以爲全
道究義盡美者故列之堯舜之謂聖王如法則之今足
下以湯武爲不義然則足下之所謂義者何世之王也
曰弗知弗知者以天下王爲無義者邪其有義者而足
下不知邪則答之以神農應之曰神農氏之爲天子與
天地俱起乎將有所伐乎神農氏有所伐可湯武有所
伐獨不可何也且天之生民非爲王也而天立王以爲
民也故其德足以安樂民者天予之其惡足以賊害民
者天奪之詩云殷士膚敏祼將于京侯服于周天命靡
常言天之無常予無常奪也故封太山之上禪梁父之
下易姓而王德如堯舜者七十二人王者天之所予也
其所伐皆天之所奪也今唯以湯武之伐桀紂爲不義
則七十二王亦有伐也推足下之說將以七十二王爲
皆不義也故夏無道而殷伐之殷無道而周伐之周無
道而秦伐之秦無道而漢伐之有道伐無道此天理也
所從來久矣寧能至湯武而然耶夫非湯武之伐桀紂
者亦將非秦之伐周非徒不知天理又不明人禮禮子
爲父隱惡今使伐人者而信不義當爲國諱之豈宜如
誹謗者此所謂一言而再過者也君也者掌令者也令
行而禁止也今桀紂令天下而不行禁天下而不止安
在其能臣天下也果不能臣天下何謂湯武弑
　　服制第二十六
率得十六萬國三分之則各度爵而制服量祿而用財
飮食有量衣服有制宮室有度畜產人徒有數舟車甲
器有禁生則有軒冕之服位貴祿田宅之分死則有棺
槨絞衾壙襲之度雖有賢才美體無其爵不敢服其服
雖有富家多貲無其祿不敢用其財(案財他/本作才)天子服有
文章夫人不得以燕饗公以廟將軍大夫不得以燕卿
以廟將軍大夫以朝(案朝他本/誤作明)官吏以命士止於帶緣
散民不敢服雜采百工商賈不敢服狐貉刑餘戮民不
敢服絲元纁乘馬謂之服制

　春秋繁露卷七
春秋繁露卷八
　　　　　漢　董　仲　舒　撰
　　度制第二十七(原註一名/調均篇)
孔子曰不患貧而患不均故有所積重則有所空虛矣
大富則驕大貧則憂憂則爲盜驕則爲暴此衆人之情
也聖者則於衆人之情見亂之所從生故其制人道而
差上下也使富者足以示貴而不至於驕貧者足以養
生而不至於憂以此爲度而調均之是以財不匱(案原/本匱)
(作/遺)而上下相安故易治也今世棄其度制而各從其欲
(他本誤/作是)之况人乎故明聖者象天所爲爲制度使諸有
大奉祿亦皆不得兼小利與民爭利業乃天理也凡百
亂之源皆出嫌疑纖微以漸寖稍長至於大聖人章其
疑者别其微者絶其纖者不得嫌以蚤防之聖人之道
衆隄防之類也謂之度制謂之禮節故貴賤有等衣服
有别朝廷有位鄕黨有序則民有所讓而民不敢爭所
以一之也書曰轝服有庸誰敢弗讓敢不敬應此之謂
也
凡衣裳之生也爲蓋形煖身也然而染五采飾文章者
非以爲益肌膚血氣之情也將以貴貴尊賢而明别上
下之倫使敎亟行使化易成爲治爲之也若去其度制
使人人從其欲快其意以逐無窮是大亂人倫而靡斯
財用也失文采所遂生之意矣上下之倫不别其勢不
能相治故苦亂也嗜欲之物無限其數不能相足故苦
貧也今欲以亂爲治以貧爲富非反之制度不可古者
天子衣文諸侯不以燕大夫以祿亦不以燕庶人衣縵
此其大略也
　　爵國第二十八
春秋曰會宰周公又曰公㑹齊侯宋公鄭伯許男滕子
又曰初獻六羽傳曰天子三公稱公王者之後稱公其
餘大國稱侯小國稱伯子男凡五等故周爵五等土(案/土)
(他本/作上)三品文多而實少春秋三等合伯子男爲一爵土
二品文少而實多(案土二品文少而實多他/本作上二等文多而實少)春秋曰荆
傳曰氏不若人人不若名名不若字凡四等命曰附庸
三代共之然則其地列奈何曰天子邦圻千里公侯百
里伯七十里子男五十里附庸字者方三十里名者方
二十里人氏者方十五里春秋曰宰周公傳曰天子三
公祭伯來傳曰天子大夫宰渠伯糾傳曰下大夫石尙
傳曰天子之士也王人傳曰微者謂下士也凡五等春
秋曰作三軍傳曰何以書譏何譏爾古者上卿下卿上
士下士凡四等小國之大夫與次國下卿同次國大夫
與大國下卿同大國下大夫與天(案天他/本作王)子下士同二
十四等祿(案祿字下他/本有一等字)八差有大功德者受大爵士功
德小者受小爵土大材者執大官位小材者受小官位
如其能宣治之至也故萬人者曰英千人者曰俊百人
者曰傑十人者曰豪豪傑俊英不相陵故治天下如視
諸掌上其數何法以然曰天子分左右五等三百六十
三人法天一歲之數五時色之象也通佐十上卿(案他/本誤)
(移十字在/上字下)與下卿而二百二十人(案二十他/本作六十)天庭之象
也倍諸侯之數也諸侯之外佐四等百二十人法四時
六甲之數也通佐五與下而六十人法日辰之數也佐
之必三三而相復何曰時三月而成大辰三而成象諸
侯之爵或五何法天地之數也五官亦然然(案他本無/下然字)
則立置有司分指數奈何曰諸侯大國四軍古之制也
(案他本/無也字)其一軍以奉公家也凡口軍三口者何曰大國
十六萬口而立口軍三何以言之曰以井田准數之方
里而一井一井而九百畝而立口方里八家一家百畝
以食五口上農夫耕百畝食九口次八人次七人次六
人次五人多寡相補率百畝而三口方里而二十四口
方里者十得二百四十口方十里爲方里者百得二千
四百口方百里爲方里者千得二萬四千口方千里爲
方里者萬得二十四萬口(案此條計/算恐多舛)法三分而除其一
城池郭邑屋室閭巷街路市官府園囿萎􁓇臺沼椽采
得良田方十里者六十六十與方里六十六定率得十
六萬口三分之則各五(案他本/脫五字)萬三千三百三十口爲
大口軍三此公侯也天子地方千里爲方百里者百亦
三分除其一定得田方百里者六十六與方十里者六
十六定率得千六百萬口九分之各得百七十七萬七
千七百七十七口爲京口軍九三京口軍以奉王家故
天子立一后一世夫人中左右夫人四姬三良人立一
世子三公九卿二十七大夫八十一元士二百四十三
下士有七上卿二十一下卿六十三元士百二十九下
士王后置一太傅太母三伯三丞二十夫人四姬三良
人各有師傅世子一人太傅三傅三率三少士入仕宿
衞天子者比下士下士者如上士之下數王后御衞者
上下御各五人二十夫人中左右夫人四姬上下御各
五人三良人各五人世子妃姬及士衞者如公侯之制
王后(案后他本/誤作侯)傳上下史(案史字他/本誤作吏)五人三伯(案伯字/他本誤)
(作/百)上下史各五人少伯史各五人世子太傅上下史各
五人少傅亦各五人三率三下率亦(案他本/無亦字)各五人三
公上下史各五人卿上下史各五人大夫上下史各五
人元士上下史各五人上下卿上下士之史上下亦各
五人卿大夫元士臣各三人故公侯方百里三分除其
一定得田方十里者六十六與方里六十六定率得十
六萬口三分之爲大國口軍三而立大國一夫人一世
婦左右婦三姬二良人立一世子三卿九大夫二十七
上士八十一下士亦有五通大夫立上下士上卿位比
天子之元士今八百石下卿六百石上士四百石下士
三百石夫人一傅母三伯三丞世婦左右婦三姬二良
人各有師保世子一上傅丞士宿衞公者比公者比上
卿者有三人下卿六人比上下士者如上下之數夫人
御衞者上下御各五人世婦左右婦上下御各五人二
卿御各五人世子上傅上下史各五人丞史各五人三
卿九大夫上士史各五人下士史各五人通大夫士上
下史各五人卿臣二人此公侯之制也公侯賢者爲州
方伯錫斧鉞置虎賁百人故伯七十里七七四十九三
分除其一定得田方十里者二十八與方十里者六十
六定率得十萬九千二百一十二口爲次國口軍三而
立次國一夫人世婦左右婦三良人二孺子立一世子
三卿九大夫二十七上士八十一下士與五通大夫五
上士十五下士其上卿位比大國之下卿今六百石下
卿四百石上士三百石下士二百石夫人一傅母三伯
三丞世婦左右婦三良人二御(案御他本/誤作卿)人各有師保
世子一下士(原註一/作上下)傅士宿衞公者比上卿者三人下
卿六人比上下士如上下(案此下他本/衍一士字)之數夫人御衞
者上下士御各五人世婦左右婦上下御各五人二御
各五人世子上傅上下史各五人丞史各五人三卿九
大夫上下史各五人下士史各五人通大夫上下史各
五人卿臣二人故子男方五十里五五二十五爲方十
里者六十六定率得四萬口爲小國口軍三而立小國
夫人世婦左右婦三良人二孺子立一世子三卿九大
夫二十七上士八十一下士與五通大夫五上士十五
下士其上卿比次國之下卿今四百石下卿三百石上
士二百石下士百石夫人一傅母(案母他/本作氏)三伯三丞世
婦左右婦三良人一御(案一御他本/誤作二卿)人各有師保世子
一上下傅士宿衞公者比上卿者三人下卿六人御衞
者上下御各五人世婦左右婦上下御各五人二御人
各五人世子上傅上下史各五人三卿九大夫上下史
各五人士各五人通(原註一/作五)大夫上下史亦各五人卿
臣三人此周制也春秋合伯子男爲一等故附庸字者
地方三十里三三而九三分而除其一定得田方十里
者六十定率得一萬四千四百口爲口師三而立一宗
婦二妾一世子宰丕丞(案丞他/本作承)一士一秩士五人宰視
子男下卿今三百石宗婦有師保御者三人妾各二人
世子一傅士宿衞君者比上卿下卿一人上下各如其
數世子傅上下史各五人下良五稱名善者地方半字
君之地九半四分除其一得田方十里者三定率得七
千二百口一世子宰今二百石下四半三半二十五三
分除其一定得田方十里者一與方里者五十定得三
千六百口一世子宰今百石史五人宗婦(案他本宗婦/下有一士字)
仕衞世子臣
　　仁義法第二十九
春秋之所治人與我也所以治人與我者仁與義也以
仁安人以義正我故仁之爲言人也義之爲言我也言
名以别矣仁之於人義之於我者不可不察也衆人不
察乃反以仁自裕而以義設人詭其處而逆其理鮮不
亂矣(原註一/作必亂)是故人莫欲亂而大抵常亂凡以闇於人
我之分而不省仁義之所在也是故春秋爲仁義法仁
之法在愛人不在愛我(案愛我他本/誤作我愛)義之法在正我不
在正人我不自正雖能正人弗予爲義人不被其愛(案/愛)
(他本/作澤)雖厚自愛不予爲仁昔者晉靈公殺膳宰以淑飮
食彈大夫以娛其意非不厚自愛也然而不得爲淑人
者不愛人也質於愛民以下至於鳥獸昆蟲莫不愛不
愛奚足謂仁(案不愛奚足謂仁/他本作方足謂仁)仁者愛人之名也酅傳
(案傳他本/誤作得)無大之之辭自爲追(原註一/作近)則善其所卹遠
　也兵巳加焉乃徃救之則弗美未至豫備(原註一/作衛)之則
　美之善其救害之先也夫救蚤而先之則害無由起而
　天下無害矣然則觀物之動而先覺其萌絶亂塞害於
　將然而未行之時春秋之志也其明至(案至他/本作智)矣非堯
　舜之智知禮之本孰能當此故救害而先知之明也公
　之所恤遠而(案而他/本作如)春秋美之詳其美恤遠之意則天
　地之間然後快其仁矣非三王之德選賢之精孰能如
　此是以知明先而(案而他/本作以)仁厚遠遠而愈賢近而愈不
　肖者愛也故王者愛及四夷霸者愛及諸侯安者愛及
封内危者愛及旁側亡者愛及獨身獨身者雖立天子
諸侯之位一夫之人耳無臣民(原註一/作人)之用矣如此者
莫之亡而自亡也春秋不言伐梁者而言梁亡蓋愛獨
及其身者也故曰仁者愛人不在愛我此其法也義云
者非謂正人謂正我雖有亂世枉上莫不欲正人奚謂
義昔者楚靈王討陳蔡之賊齊桓公執袁濤塗之罪非
不能正人也然而春秋弗予不得爲義者我不正也闔
廬能正楚(案楚他/本作陳)蔡之難矣而春秋奪之義辭以其身
不正也潞子之於諸侯無所能正春秋予之有義其身
正也趨利而也(原註一無/此四字)故曰義在正我不在正人此
其法也夫我無之求諸人我有之而誹(原註一/作非)諸人人
之所不能受也其理逆矣何可謂義義者謂(案謂他本/誤作得)
宜在我者宜在我者而後可以稱義故言義者合我與
宜以爲一言以此操之義之(案他本/無之字)爲言我也故曰有
爲而得義者謂之自得有爲而失義者謂之自失人好
義者謂之自好人不好義者謂之不自好以此參之義
我也明矣是義與仁殊仁謂徃義謂來仁大遠義大近
愛在人謂之仁義在我謂之義仁主人義主我也故曰
仁者人也義者我也此之謂也君子求仁義之别以紀
人我之間然後辨乎内外之分而著於順逆之處也是
故内治反理以正身據祉(原註一/作禮)以勸福(原註一/作贍)外治
推恩以廣施寛制以容衆孔子謂冉子曰(案他本/無曰字)治民
者先富之而後加教語樊遲曰治身者先難後獲以此
之謂治身之與治民所先後者不同焉矣詩云飮之食
之敎之誨之先飮食而後教誨謂治人也又曰坎坎伐
輻彼君子兮不素餐兮先其事後其食謂之治身也春
秋刺上之過而矜下之苦小惡在外弗舉在我書而誹
(原註一/作非)之凡此六者以仁治人義治我躬自厚而薄責
於外此之謂也且論巳見之而人不察曰君子攻其惡
不攻人之惡不攻人之惡非仁之寛歟自攻其惡非義
之全歟此謂之仁造人義造我何以異乎故自稱其惡
謂之情稱人之惡謂之賊求諸巳謂之厚求諸人謂之
薄自責以備謂之明責人以備謂之惑是故以自治之
節治人是居上不寛也以治人之度自治是爲禮不敬
也爲禮不敬則傷行而民弗尊居上不寛則傷厚而民
弗親弗親則弗信弗尊則弗敬二端之正佹(案正佹他/本作政詭)
於上而僻行之則誹於下仁義之處可無論乎夫目不
視弗見心弗論不得雖有天下之至味弗嚼弗知其旨
也雖有聖人之至道弗論不知其義也
　　必仁且知第三十
莫近於仁莫急於智不仁而有勇力財(原註一/作材)能則狂
而操利兵也不智而辯慧獧給則迷而乘良馬也故不
仁不智而有材能將以其材能以輔其邪狂之心而贊
其僻違之行適足以大其非而甚其惡耳其强足以覆
過其禦足以犯詐其慧足以惑愚其辯足以飾非其堅
足以斷辟其嚴足以拒諫此非無材能也其施之不當
而處之不義也有否心者不可藉便埶(案埶他/本作執)其質愚
者不與利器論之所謂不知人也者恐不知別此等也
仁而不知則愛而不别也知而不仁則知而不爲也故
仁者所以愛人類也智者所以除其害也
何謂仁仁者㦧(案㦧他/本作惻)怛愛人謹翕不爭好惡敦倫無
傷惡之心無隱忌之志無嫉妒之氣無感愁之欲無險
詖之事無辟違之行故其心舒(原註一/作倫)其志平其氣和
其欲節其事易其行道故能平易和理而無爭也如此
者謂之仁
何謂之知先言而後當凡人欲舍行爲皆以其知先規
而後爲之其規是者其所爲得其所事當其行遂其名
榮其身故利而無患福及子孫德加萬民湯武是也其
規非者其所爲不得其事其事(案他本無下/其事二字)不當其行
不遂其名辱害及其身絶世無復殘類滅宗亡國是也
故曰莫急於知知者見禍福遠其知利害蚤物動而知
其化事興而知其歸見始而知其終言之而無敢譁立
之而不可廢取之而不可舍前後不相悖終始有類思
之而有復及之而不可厭其言寡而足約而喻簡而達
省而具少而不可益多而不可損其動中倫(原註一/作禮)其
言當務如是者謂之知
其大畧之類天地之物有不常之變者謂之異小者謂
之災災常先至而異乃隨之災者天之譴也異者天之
威也譴之而不知乃畏之以威詩云畏天之威殆此謂
也凡災異之本盡生於國家之失國家之失(案他本脫/下國家之)
(失四/字)乃始萌芽而天出災害以譴告之譴告之而不知
變乃見怪異以驚駭之驚駭之尚不知畏恐其殃咎乃
至以此見天意之仁而不欲陷(案陷他/本作害)人也謹按災異
以見天意天意有欲也有不欲也所欲所不欲者人内
以自省宜有懲於心外以觀其事宜有驗於國故見天
意者之於災異也畏之而不惡也以爲天欲振吾過救
吾失故以此救我也春秋之法上變古易常應是而有
天災者謂幸國孔子曰天之所幸有爲不善而屢極且
莊王曰天不見災地不見孽則禱之於山川曰天其將
亡予耶不說吾過極吾罪也以此觀之天災之應過而
至也異之顯明可畏(案畏他本/誤作謂)也此乃天之所欲救也
　春秋繁露卷九
　　　　　　漢　董　仲　舒　撰
　　　身之養重於義第三十一
　天之生人也使之(案他本/之作人)生義與利利以養其體義以
　養其心心不得義不能樂體不得利不能安義者心之
　養也利者體之養也體莫貴於心故養莫重於義義之
　養生人大於利(案他本下/有矣字)奚(案他本/奚作何)以知之今人大有
　義而甚無利雖貧與賤尚容其行以自好而樂生原憲
　曾閔之屬是也人甚有利而大無義雖甚富則羞辱大
惡惡深禍患重非立死其罪者卽旋傷殃憂爾莫能以
樂生而終其身(案他本/脫身字)刑戮折夭之民是也夫人(原註/一作)
(民)有義者雖貧能(案他本能字/在雖字上)自樂也而大無(案他本/無字在)
(大字/上)義者雖富莫能自存吾以此實義之養生人大於
利而(案他本而/誤作中)厚於財也民不能知而常反之皆忘義
而殉利去理而走邪以賊其身而禍其家此非其自爲
計不忠也則其知之所不能明也今握棗與錯金以示
嬰兒必取棗而不取金也握一斤金與千萬之(案他本/無之字)
珠以示野人野人必取金而不取珠也故物之於人小
者易知也其於大者難見也今利之於人小而義之於
人大者無怪民之皆趨利而不趨義也固其所闇也聖
人事明義以照燿其所闇故民不陷詩云示我顯德行
此之謂也先王顯德以示民民樂而歌之以爲詩說而
化之以爲俗故不令而自行不禁而自止從上之意不
待使之若自然矣故曰聖人天地動四時化者非有他
也其見義大故能動動故能化化故能大行化大行故
法不犯法不犯故刑不用刑(案他本下/衍一有字)不用則堯舜之
功德此大治之道也先聖傳授而復也故孔子曰誰能
　出不由戸何莫由斯道也今不示顯德行民闇於義不
　能照迷於道不能解因欲大嚴㦧以必正之直殘賊(案/他)
(本賊誤/作賤)天民而薄主德耳其勢不行仲尼曰國有道雖
　加刑無刑也(案他本也字/在無字上)國無道雖殺之不可勝也其
　所謂有道無道者示之以顯德行與不示爾
　　　對膠西王越大夫不得爲仁第三十二
　命令相曰大夫蠡大夫種大夫庸大夫睪(原註/音澤)大夫車
　成越王與此五大夫謀伐吳遂滅之雪會稽之恥卒爲
　霸主范蠡去之種死之寡人以此(案他本以此/誤作此以)二大夫
者爲皆賢孔子曰殷有三仁今以(案他本/以作有)越王之賢與
蠡種之能此三人者寡人亦以爲越有三仁其於君何
如桓公決疑於管仲寡人決疑於君仲舒伏地再拜對
曰仲舒知褊而學淺不足以決之雖然主有問於臣臣
不敢不悉以對禮也臣仲舒聞昔者魯君問於柳下惠
曰我欲攻齊何如柳下惠對曰不可退而有憂色曰吾
聞之也謀伐國者不問於仁人也此何爲至於我但見
問而尚羞之而况乃與爲詐(案他本爲/詐作詐僞)以伐吳乎其不
宜明矣以此觀之越本無一仁而安得三仁仁人者正
　其道不謀其利修其理不急其功致無爲而習俗大化
　可謂仁聖矣三王是也春秋之義貴信而賤詐詐人而
　勝之雖有功君子弗爲也是以仲尼之門五尺之童子
　言羞稱五伯爲其詐以成功苟爲而巳也故不足稱於
　大君子之門五伯者比於他諸侯爲賢者比於仁(案他/本仁)
(作/聖)賢何賢之有譬猶珷玞比於美玉也臣仲舒伏地再
　拜以聞
　　　觀德第三十三
　天地者萬物之本先祖之所出也廣大無極其德炤明
歴年衆多永永無疆天出至明(原註一/作炤)衆之(案他本/之作知)類
也其伏無不炤也地出至晦星日爲明不敢闇君臣父
子夫婦之道取之此大禮之終也臣子三年(案他本年/誤作子)
不敢當雖當之必稱先君必稱先人不敢貪至尊也百
禮之貴皆編於(案他本/於作之)月月編於時時編於君君編於
天天之所棄天子弗祐桀紂是也天子之所誅絶臣子
弗得立蔡世子逢丑父是也王父父(案他本無/下父字)所絶子
孫不得屬魯莊公之(原/闕)不得念母衞輒之辭父命是也
故受命而海内順之猶衆星之共北辰流水之宗滄海
　也况生天地之間法太祖先人之容貌則其至德取象
　衆名尊貴(案他本/貴作賢)是以聖人爲貴也泰伯至德之侔天
　地也上帝爲之廢適(案他本適/誤作週)易姓而子之讓其至德
　海内懷歸之泰伯三讓而不敢就位伯邑考之羣心貳
　自引而激順神明也至德以受命豪英高明之人輻輳
　歸之高者列爲公侯下至卿大夫濟濟乎哉皆以德序
　是故(案他本/無故字)吳魯同姓也鍾離之會不得序而稱君殊
　魯而會之爲其夷狄之行也雞父之戰吳不得與中國
　爲禮至於伯莒黃池之行變而反道乃爵而不殊召陵
之㑹魯君在是而不得爲主避齊桓也魯桓卽位十三
年齊宋衞燕舉師而東紀鄭與魯勠力而報之後其巳
以魯不得徧避紀侯與鄭厲公也春秋常辭夷狄不得
與中國爲禮至邲之戰夷狄反背中國不得與夷狄爲
禮避楚莊也(案他本避字/在禮字上)邢衞魯之同姓也狄人滅之
春秋不爲(案他本/爲作得)諱避齊桓也當其如此也唯德是親
其皆先其親是故周之子孫其親等也而文王最先四
時等也而春最先十二月等也而正月最先德等也則
先親親魯十二公等而定哀最尊衞俱諸夏也善稻(案/善)
(稻本公羊傳他本/從左傳作善道)之㑹獨先内之爲其與我同姓也吳
俱夷狄也柤之㑹獨先内之爲其與我同姓也滅國十
五有餘獨先諸夏曹晉俱諸夏也譏二名獨先及之盛
伯郜子俱當絶而獨不名爲其與我同姓兄弟也外出
者衆以母弟出獨大惡之爲其亡母背骨肉也滅人者
莫(案他本/莫作不)絶衞侯燬滅同姓獨絶賤其本祖而忘先也
親等從近者始立適以長母以子貴先(原註或/有母字)甲戌己
丑陳侯鮑卒書所見也而不言其闇者隕石于宋五六
鷁退飛耳聞而(案他本/而作其)記目見而書或徐或察(案他本/察誤作)
(蔡)皆以其先接於我者序之其於會朝聘之禮亦猶是
　諸侯與盟者衆矣而儀父獨漸進鄭僖公方來㑹我而
　道殺春秋致其意謂之如㑹潞子離狄而歸黨以得上
　春秋謂之子以領其意苞來首戴黃池踐土與操之㑹
　陳鄭(案他本/脫鄭字)去我謂之逃歸鄭處(案他本/處作去)而不來謂之
　乞盟陳侯後(案他本後/誤作俊)至謂之如㑹莒人疑我貶而稱
　人諸侯朝(案他本/脫朝字)魯者衆矣而滕薛獨稱侯州公化我
　奪爵而無號吳楚國先聘我者見賢曲棘與鞌之戰先
　憂我者見賢(案他本/賢作尊)
　　　奉本第三十四
　禮者繼天地體陰陽而愼至容序尊卑貴賤大小之位
　而差外内遠近新故(案他本/故作舊)之級者也以德多爲象萬
　物以廣博衆多歴年久者爲象其在天而象天者莫大
　日月繼天地之光明莫不照也星莫大於太辰北斗常
　星北斗常星(案他本脫下北/斗常星四字)部星三百衞星三千大火
　二十六星伐十三(案他本/三作六)星北斗七星常星九辭二十
　八㝛多者㝛二十八九其猶蓍百莖而共一本龜千歲
　而人寶是以三代傳決疑焉其得地體者莫如山阜人
之得天(案他本天/誤作失)得衆者莫如受命之天子下至公侯
伯子男海内之心懸於天子疆内之民統於諸侯日月
食並吉凶不以其行有星茀于東方泰辰北斗入常星
不見地震梁山沙鹿崩宋衞陳鄭災王公大夫篡弑(案/他)
(本下有/者字)春秋皆書以爲大異不言衆星之茀入霣雨原
隰之襲崩一國之小民死亡不決疑於衆草木也唯田
邑之稱多者主名君將不言臣臣不言師王夷君獲不
言師敗孔子曰唯天爲大唯堯則之則之者大也巍巍
乎其有成功也言其尊大以成功也齊桓晉文不尊周
　室不能霸三代聖人不則天地不能至王自(原註一/作階)此
　而觀之可以知天地之貴(案他本貴/誤作責)矣夫流深者其水
　不測尊至者其敬無窮是故天之所加雖爲災害猶承
　而大之其欽無窮震夷伯之廟是也天無錯舛之災地
　有震動之異天子所誅絶所敗師雖不中道而春秋者
　不敢闕謹之也故師出者衆矣莫言還至師及齊師圍
　郕郕降于齊師獨言還其君刦外不得巳故可直言也
　至於他師皆其君之適也而曰非師之罪是臣下(案他/本下)
(誤作/莫)之不爲君父受罪罪不臣子莫大焉夫至明者其
　照無疆至晦者其闇無疆今春秋緣魯以言王義殺隱
　桓以爲遠祖宗定哀以爲考妣至尊且(案他本/且作尙)高至顯
　且明其基壤之所加潤澤之所被條條無疆前是常數
　十年鄰之幽人近其墓而高明大國齊宋離不(原註一/無不字)
　言㑹微國之君卒葬之禮錄而辭繁遠夷之君内而不
　外當此之時魯無鄙疆請(案他本/無請字)諸侯之伐哀者皆言
　我邾婁庶其鼻我邾婁大夫其於我無以親以近之故
　乃得顯明隱桓親春秋之先人也益師卒而不日于稷
　之會不日言其亂以通外也黃池之㑹以兩伯之辭言
不以爲外以近内也(春秋襄公二十一年邾庶其以漆/閭邱來奔左氏日庶其非卿也公)
(羊日邾庶其者何邾婁大夫也二十三年邾卑我來奔/杜注卑我是庶其之黨同有竊邑叛君之罪公羊作鼻)
(我邾婁大夫也穀梁作卑我/案以上七十九字據/文義乃舊時繁露注原本他本俱誤作正文今校正)
春秋繁露卷九
　春秋繁露卷十
　　　　　　漢　董　仲　舒　撰
　　　深察名號第三十五
　治天下之端在審辨太辨大之端在深察名號名者大
　理之首章也錄其首章之意以窺其中之事則是非可
　知(案他本知/誤作之)逆順自著其幾通於天地矣是非之正取
　之逆順逆順之正取之名號名號之正取之天地天地
　爲名號之大義也古之聖人謞(原註火/角切)而效天地謂之
　號鳴而命施謂之名名之爲言鳴與命也號之爲言謞
　而效也謞而效天地者爲號鳴而命者爲名名號異聲
　而同本皆鳴號而達天意者也天不言使人發其意弗
　爲使人行其中名則聖人所發天意不可不深觀也受
　命之君天意之所予也故號爲天子者宜視天如父事
　天以孝道也號爲諸侯者宜謹視所俟(案他本/俟作候)奉之天
　子也(案他本/也作者)號爲大夫者宜厚其忠信敦其禮義使善
　大(案他本大/誤作天)於匹夫之義足以化也士者事也民者瞑
　也士不及化可使守事從上而巳(案他本下/衍一丑字)五號自讚
　各有分分中委曲曲有名名衆於號號其大全名也者
　名其别離分散也號凡而畧名詳而目目者徧辨其事
　也凡者獨舉其大(案他本/無大字)事也享鬼神者(案他本/無者字)號一
　曰祭祭之散名春曰祠夏曰礿秋曰嘗冬曰烝獵禽獸
　者號一曰田田之散名春苗秋蒐冬狩夏獮無有不皆
　中天意者物莫不有凡號號莫不有散名如是是故(案/他)
(本無/故字)事各順於名名各順於天天人之際合而爲一同
　而通理動而相益順而相受謂之德道詩曰維號斯言
　有倫有迹此之謂也
　深察王號之人意其中有五科皇科方科厈科黃科徃
　科合此五科以一言謂之王王者皇也王者方也王者
　厈也王者黃也王者徃也是故王意不普大皇則道不
　能正直而方道不能正直而方則德不能厈運周徧德
　不厈運周徧則美不能黃美不能黃則四方不能徃四
　方不能徃則(案他本下/有可字)不全於王故曰天覆無外地載
　兼愛風行令而一其威雨布施而均其德王術之謂也
　深察君號之大意其中亦有五科元科原科權科温科
　羣科合此五科以一言謂之君君者元也君者原也(案/他)
(本脫君者/原也四字)君者權也君者温也君者羣也是故君意不
比於元則動而失本動而失本則所爲不立所爲不立
則不效於原不效於原則自委舍自委舍則化不行用
權於變則失中適之宜失中適之宜則道不平德不温
道不平德不温則衆不親安衆不親安則離散不羣離
散不羣則不全於君名生於眞非其眞弗以爲名名者
聖人之所以眞物也名之爲言眞也故凡百譏有黮黮
者各反其眞則黮黮者還昭昭耳欲審曲直莫如引繩
欲審是非莫如引名名之審於是非也猶繩之審於曲
直也詰其名實觀其離合則是非之情不可以相讕(原/註)
(力但切誣/言相加)巳今世闇於性言之者不同胡不試反性之
　名性之名非生與如其生之自然之資謂之性性者質
　也詰性之質於善之名能中之與旣不能中矣而尚謂
　之質善何哉性之名不得離質離質如毛則非性已不
　可不察也春秋辨物之理以正其名名物如其眞不失
　秋毫之末故名霣石則後其五言退鷁則先其六聖人
　之謹於正名如此君子於其言無所苟而巳五石六鷁
　之辭是也栣(原註栣疑袵/如甚切榒也)衆惡於内弗使得發於外者
　心也故心之爲名栣也人之受氣苟無惡者心何栣哉
　吾以心之名得人之誠人之誠有貪有仁仁貪之氣兩
　在於身身之名取諸天天兩有陰陽之施身亦兩有貪
　仁之性天有陰陽禁身有情欲栣與天道一也是故陰
　之行不得干春夏而月之魄常厭於日光乍全乍傷天
　之禁陰如此安得不損其欲而輟其情以應天天所禁
　而身禁之故曰身猶天也禁天所禁非禁(案他本/無禁字)天也
　必知天性不乘於教終不能栣察實以爲名無教之時
　性禁天所禁非天也(原註一本/無上天字)何據若是故性比於禾
　善比於米米出禾中而禾未可全爲米(案他本米/誤作美)也善
　出性中而性未可全爲善也善與米人之所繼天而成
　於外非在天(案他本在天/誤作天在)所爲之内也天之所爲有所
　至而止止之内謂之天性(案他本之天性/誤作天之性)止之外謂之
　人事事在性外而性不得不成德民之號取之瞑也使
　性而巳善則何故以瞑爲號以霣者言(案他本言字/在者字上)弗
　扶將則(案他本/無則字)顚陷猖狂安能善性有似目目臥幽而
　瞑待覺而後見當其未覺可謂有見質而不可謂見今
　萬民之(案他本誤以下文言無驗之說至故/謹於正名名非四百六字移在此處)性有其質
　而未能覺譬如瞑者待覺敎之然後善當其未覺可謂
　有質而不可謂善與目之瞑而覺一槩之比也靜心徐
　察之其言可見矣性如(案他本/如作而)瞑之未覺天所爲也效
　天所爲爲之起號故謂之民民之爲言固猶(案他本猶/誤作有)
　瞑也隨其名號以入其理則得之矣(案他本/矣作也)是正名號
　者於天地天地之所生謂之性情性情相與爲一瞑情
　亦性也謂性巳善奈其情何故聖人莫謂性善累其名
　也身之有性情也若天之有隂陽也言人之質而無其
　情猶言天之陽而無其隂也窮論者無時受也名性不
　以上不以下以其中民(案他本民/誤作名)之性如繭如卵卵待
覆而爲雛繭待繰而爲絲性待教而爲善此之謂眞天
天生民性有善質而未能善於是爲之立王以善之此
天意也民受未能善之性於天而退受成性之敎於王
王承天意以成民之(案他本下/有善字)性爲任者(案他本/無者字)也今
案其眞質而謂民性巳善者是失天意而去王任也萬
民之性苟性巳善則王者受命尙何(案他本何/誤作可)任矣(案/他)
(本矣/作也)其設民不正故棄重任而違大命非法(案他本法/誤作吾)
言也春秋之辭内事之待外者從外言之今萬民之性
待外敎然後能善善當與教不當與性與性則多累而
不精自成功而無賢聖此世長者(案他本/者作古)之所誤出也
非春秋爲辭之術也不法之(案他本此下誤接末行/所始如之何十一字)言
無驗之說君子之所外何以爲哉或曰性有善端心有
善質尙安非善應之曰非也繭有絲而繭非絲也卵有
雛而卵非雛也比類率然有何疑焉天生民有六經言
性者不當異然其或曰性也善或曰性未善則所謂善
者各異意也性有善端動之愛父母善於禽獸則謂之
善此孟子之言循三綱五紀通八端之理忠信而博愛
敦厚而好禮乃可謂善此聖人之善也是故孔子曰善
人吾不得而見之得見有恒者斯可矣由是觀之聖人
之所謂善(案他本下/有亦字)未易當也非善於禽獸則謂之善
也使動其端善於禽獸則可謂之善善奚爲弗見也夫
善於禽獸之未得爲善也猶知於(案他本知/於作之有)草木而不
得名知萬民之性善於禽獸而不得名善知之(案他本/知之作)
(之/知)名乃取之聖聖人之所命天下以爲正正朝夕者視
北辰正嫌疑者視聖人聖人以爲無王之世不教之名
民莫能當善善之難當如此而謂萬民之性皆能當之
過矣質於禽獸之性則萬民之性善矣質於人道之善
則民性弗及也萬民之性善於禽獸者許之聖人之所
(案他本下/有謂字)善者勿許吾質之命性者異孟子孟子下質
於禽獸之所爲故曰性巳善吾上質於聖人之所善故
謂性未善善過性聖人過善春秋大元故謹於正名名
非所始如之何謂未善巳善也
　　實性第三十六
孔子曰名不正則言不順今謂性(案他本性/誤作善)巳善不幾
於無敎而如其自然又不順於爲政之道矣且名者性
之實實者性之質也(案他本也/誤作之)無教之時何處能善善
如米性如禾禾雖出米而禾未可謂米也性雖出善而
性未可謂善也米與善人之繼天而成於外也非在天
所爲之内也天所爲有所至而止止之内謂之天止之
外謂之王教王敎在性外而性不得不遂故曰性有善
資(案他本/資作質)而未能爲善也豈敢美辭其實然也天之所
爲止於繭麻與禾以麻爲布以繭爲絲以米爲飯以性
爲善此皆聖人所繼天而進也非情性質樸之能至也
故不可謂性正朝夕者視北辰正嫌疑者視聖人聖人
之所名天下以爲正今按聖人言中本無性善名而有
善人吾不得見之矣使萬民之性皆巳(案他本/巳作以)能善善
人者何爲不見也觀孔子言此之意以爲善難當甚而
孟子以爲萬民性皆能當之過矣聖人之性不可以名
性斗筲之性又不可以名性名性者中民之性中民之
性如繭如卵卵待覆二十日而後能爲雛繭待繰以綰
湯而後能爲絲性待漸於敎訓而後能爲善善敎訓(案/他)
(本訓/作誨)之所然也非質樸之所至能也故不謂性性者宜
知名矣無所待而起生而所自有也善所自有則敎訓
巳非性也是以米出於粟而粟不可謂米玉出於璞而
璞不可謂玉善出於性而性不可謂善其比多在物者
爲然在性者以爲不然何不通於類也卵之性未能作
雛也繭之性未能作絲也麻之性未能爲縷也粟之性
未能爲米也春秋别物之理以正其名名物必各因其
眞眞(案他本脫/下眞字)其義也眞其情也乃以爲名名霣石則
後其五退飛則先其六此皆其眞也聖人於言無所苟
而巳矣性者天質之樸也善者王敎之化也無其質則
王教不能化無其王敎則質樸不能善質而不以善性
其名不正故不受也
　　諸侯第三十七
生育養長成而(案他本/脫而字)更生終而復始其事所以利活
民者(案他本下/有而字)無巳天雖不言其欲贍足之意可見也
古(案他本古/誤作士)之聖人見天意之厚於人也故南面而君
天下必以兼利之爲其遠者目不能見其隱者耳不能
聞於是千里之外割地分民而建國(案他本國/誤作間)立君使
爲天子視所不見聽所不聞朝者召而問之也諸侯之
爲言猶諸侯也
　　五行對第三十八
河間獻王問温城董君曰孝經曰夫孝天之經地之義
何謂也對曰天有五行木火土金水是也木生火火生
土土生金金生水水爲冬金爲秋土爲季夏火爲夏木
爲春春主生夏主長季夏主養秋主收冬主藏藏冬之
所成也是故父之所生其子長之父之所長其子養之
父之所養其子成之諸父所爲其子皆奉承而續行之
不敢不致如父之意盡爲人之道也故五行者五行也
由此觀之父授(案他本下/有之字)子受之乃天之道也故曰夫
孝者天之經也此之謂也王曰善哉天經旣聞得之矣
願聞地之義對曰地出雲爲雨起氣爲風風雨者地之
所爲(案他本所爲/誤作爲爲)地不敢有其功名必上之於天命若
從天氣者故曰天風天雨也莫曰地風地雨也勤勞在
地名一歸於天非至有義其孰能行此故下事上如地
事天也可謂大忠矣土者火之子也五行莫貴於土土
之於四時無所命者不與火分功名木名春火名夏金
名秋水名冬忠臣之義孝子之行取之土土者五行最
貴者也其義不可以加矣五聲(案他本/聲作音)莫貴於宮五味
莫美於甘五色莫貴於黃此謂孝者地之義也王曰善
哉衣服容貌者所以說目也聲言應對者所以說耳也
好惡去就者所以說心也故君子衣服中而容貌恭則
目說矣言理應對遜則耳說矣好仁厚而惡淺薄就善
人而遠僻鄙則心說矣故曰行意可樂容止可觀此之
謂也
　　闕文第三十九
　　闕文第四十
春秋繁露卷十
　春秋繁露卷十一
　　　　　　漢　董　仲　舒　撰
　　　爲人者天第四十一
　爲生不能爲人爲人者天也人之人本於天天亦人之
　曾祖父也此人之所以乃上類天也人之形體化天數
　而成人之血氣化天志而仁(案他本/仁作行)人之德行化天理
　而義人之好惡化天之暖清人之喜怒化天之寒暑人
　之受命化天之四時人生有喜怒哀樂之答春秋冬夏
　之類也喜春之答也怒秋之答也樂夏之答也哀冬之
答也天之副在乎人人之情性有由天者矣故曰受由
天之號也爲人主也道莫明省身之天如天(案他本/無天字)出
之也使其出也答天之出四時而必忠其受(案他本/受作愛)也
則堯舜之治無以加是可生可殺而不可使爲亂故曰
非道不行非法不言此之謂也
傳曰惟天子受命於天天下受命於天子一國則受命
於君君命順則民有順命君命逆則民有逆命故曰一
人有慶萬民頼之此之謂也傳曰政有三端父子不親
則致其愛慈大臣不和則敬順其禮百姓不安則力其
孝弟孝弟者所以安百姓也力者勉行之身以化之天
地之數不能獨以寒暑成歲必有春夏秋冬聖人之道
不能獨以威勢成政必有教化故曰先之以博愛敎(案/他)
(本下有/之字)以仁也難得者君子不貴教以義也雖天子必
有尊也教以孝也必有先也敎以弟也此威勢之(案他/本無)
(之/字)不足獨恃而教化之功不大乎
傳曰天生之地載之聖人教之君者民之心也民者君
之體也心之所好體必安之君之所好(案他本/好作命)民必從
之故君民者貴孝弟而好禮義重仁廉而輕財利躬親
職此於上而萬民聽生善於下矣故曰先王見敎之可
以化民也此之謂也
　　五行之義第四十二
天有五行一曰木二曰火三曰土四曰金五曰水木五
行之始也水五行之終也土五行之中也此其天次之
序也木生火火生土土生金金生水水生木此其父子
也木居左金居右火居前水居後土居中央此其父子
之序相受而布是故木受水而火受木土受火而(案他/本無)
(而/字)金受土水受金也諸授之者皆其父也受之者皆其
子也常因其父以使其子天之道也是故木巳生而火
養之金巳死而水藏之火樂木而養以陽水克金而喪
以陰土之事天竭其忠故五行者乃孝子忠臣之行也
五行之爲言(案他本下/有也字)猶五行歟是故以得辭也聖人
知之故多其愛而少嚴厚養生而謹送終就天之制也
以子而迎成養如火之樂木也喪父如水之尅金也事
君若土之敬天也可謂有行人矣五行之隨各如其序
五行之官各致其能是故木居東方而主春氣火居南
方而主夏氣金居西方而主秋氣水居北方而主冬氣
是故木主生而金主殺火主暑而水主寒使人必以其
序官人必以其能天之數也土居中央爲之天潤土者
天之股肱也其德茂美不可名以一時之事故五行而
四時者土兼之也金木水火雖各職不因土方不立若
酸醎辛苦之不因甘肥不能成味也甘者五味之本也
土者五行之主也五行之主土氣也猶五味之有甘肥
也不得不成是故聖人之行莫貴於忠土德之謂也人
官之大者不名所職相其是矣天官之大者不名所生
土是矣
　　　陽尊隂卑第四十三
　天之大數畢於十旬旬天地之間十而畢舉旬生長之
　功十而畢成十者天數之(案他本數/之作之數)所止也古之聖人
　因天數之所止以爲數紀十如更始民世世傳之而不
　知省其所起知省其所起則見天數之所始見天數之
　所始則知貴賤逆順所在知貴賤逆順所在則知天地
　之情著聖人之寶出矣是故陽氣以正月始出於地生
　育養長於上至其功必成也(案他本/也作矣)而積十月人亦十
　月而生合於天數也是故十月而成人亦十月而成合
於天道也故陽氣出於東北入於西北發於孟春畢於
孟冬而物莫不應是陽始出物亦始出陽方盛物亦方
盛陽初衰物亦初衰物隨陽而出入數隨陽而終始三
王之正隨陽而更起以此見之貴陽而賤陰也故數日
者據晝而不據夜數歲者據陽而不據陰不得達之義
是故春秋之於昏禮也達未宋公而不達宋公不宜稱
而達達陽而不達陰以天道制之也丈夫(案他本夫/誤作人)雖
賤皆爲陽婦人雖貴皆爲陰陰之中亦相爲陰陽之中
亦相爲陽諸在上者皆爲其下陽諸在下者各爲其上
隂陰猶沈也何名何有皆并一於陽昌力而辭功故出
雲起雨必令從之下命之曰天雨不敢有其所出上善
而下惡惡者受之善者不受夫喜怒哀樂之發與清煖
寒暑其實一類(案他本/類作貫)也喜氣爲煖而當春怒氣爲清
而當秋樂氣爲太陽而當夏哀氣爲太陰(案他本陰/誤作陽)而
當冬四氣者天與人所同有也非人所能(案他本/能作當)畜也
故可節而不可止也節之而順止之而亂人生於(案他/本於)
(作/而)天而取化於天喜氣取諸春樂氣取諸夏怒氣取諸
秋哀氣取諸冬四氣之心也四肢之答(案他本/無答字)各有處
如四時寒暑不可移若肢體肢體移易其處謂之壬人
寒暑移易其處謂之敗歲喜怒移易其處謂之亂世明
王正喜以當春正怒以當秋正樂以當夏正哀以當冬
上下法此以取天之道春氣愛秋氣嚴夏氣樂冬氣哀
愛氣以生物嚴氣以成功樂氣以養生哀氣以喪終天
之志也是故春氣暖者天之所以愛而生之秋氣清者
天之所以嚴而成之夏氣温者天之所以樂而養之冬
氣寒者天之所以哀而藏之春主生夏主養冬主藏秋
主收生漑其樂以養死漑其哀以藏爲人子者也故四
　時之比父子之道天地之志君臣之義也陰陽理人之
　法也隂刑氣也陽德氣也陰始於秋陽始於春春之爲
　言猶偆偆也秋之爲言猶湫湫也偆偆者喜樂之貌也
　湫湫者憂悲之狀也是故春喜夏樂秋憂冬悲悲死而
　樂生以夏養春以冬喪秋大人之志也是故先愛而後
　嚴樂生而哀終天之當也而人資諸天大德而小刑也
　是故人主近天之所近遠天之所遠大天之所大小天
　之所小是故天數右陽而不右隂務德而不務刑刑之
　不可任以成世也猶陰不可任以成歲也爲政而任刑
謂之逆天非王道也
　　王道通三第四十四
古之造文者三畫而連其中謂之王三畫者天地與人
也而連其中者通其道也取天地與人之中以爲貫而
參通之非王者孰能當是故王者唯天之施施其時而
成之法其命而(案他本/而作如)循之諸人法其數而以起事治
其道而以出法治其志而歸之於仁仁之美者在於天
夫(案他本/夫作大)仁也天覆育萬物旣化而生之有養而成之
事功無巳終而復始凡舉歸之以奉人察於天之意無
　窮極之仁也人之受命於天也取仁於天而仁也是故
　人之受命天之尊父兄子弟之親有忠信慈惠之心有
　禮義廉讓之行有(案他本/有作者)是非逆順之治文理燦然而
　厚知(案他本/知作之)廣大有而博惟人道爲可以參天天常以
　愛利爲意(案他本/意作義)以養長(案他本/無長字)爲事春秋冬夏皆其
　用也王者亦常以愛利天下爲意以安樂世爲事好惡
　喜怒而備用也然而主好惡喜怒乃天下(案他本/無下字)之春
　夏秋冬也其俱煖淸寒暑而以變化成功也天出此物
　者時則歲美不時則歲惡人主出此四者義則世治不
　義則世亂是故治世與義歲同數亂世與惡歲同數以
　此見人理之副天道也天有寒有暑土若地義之至(案/他)
(本至/作主)也是故春秋君不名惡臣不名善善皆歸於君惡
　皆歸於臣臣之義比於地故爲人臣下(案他本/無下字)者視地
　之事天也爲人子者視土之事火也雖(案他本雖/誤作難)居中
　央亦歲七(案他本/七作亡)十二日之王傳於火以調和養長然
　而弗名者皆并功於火火得以盛不敢與父分功(案他/本無)
(功/字)美孝之至也是故孝子之行忠臣之義皆法於地也
　地事天也猶下之事上也地天之合也物無合㑹之義
是故推天地(案他本/無地字)之精運陰陽之類以別順逆之理
安所加以不在上下在大小在强弱在賢不肖在善惡
惡之屬盡爲陰善之屬盡爲陽陽爲德陰爲刑刑反德
而順於德亦權之類也雖曰權皆在(案他本皆/在作在皆)權成是
故陽行於順隂行於逆逆行而順順行而逆者陰也是
故天以陰爲權以陽爲經陽出而南陰出而北經用於
盛權用於末以此見天之顯經隱權前德而後刑也故
曰陽天之德陰天之刑也陽氣煖而隂氣寒陽氣予而
陰氣奪陽氣仁而隂氣戾陽氣寛而陰氣急陽氣愛而
　隂氣惡陽氣生而陰氣殺是故陽常居實位而行於盛
　隂常居空虛而行於末天之好仁而近惡戾之變而遠
　大德而小刑之意也先經而後權貴陽而賤陰也故陰
　夏入居下不得任歲事冬出居上置之空處也養長之
　時伏於下遠去之弗使得爲陽也無事之時起之空處
　使(案他本使/誤作備)之備次陳守閉塞也此見天之近陽而遠
　陰天固有此然而無所之如其身而巳矣人主立於生
　殺之位與天共持變化之勢物莫不應天化天地之化
　如四時所好之風出則爲煖氣而有生於俗所惡之風
出則爲清氣而有殺於俗喜則爲(案他本/爲作有)暑氣而有養
長也怒則爲寒氣而有閉塞也人主以好惡喜怒變習
俗(案他本習/俗作俗習)而天以煖淸寒暑化草木喜樂時而當則
歲美不時而妄則歲惡天地人主一也然則人主之好
惡喜怒乃天之煖淸寒暑也不可不審其處而出也當
暑而寒當寒而暑必爲惡歲矣(案他本/矣作也)人主當喜而怒
當怒而喜必爲亂世矣是故人主之大守在於謹藏而
禁内使好惡喜怒必當義乃出若煖淸寒暑之必當其
時乃發也人主掌此而無失(案他本下/有而字)使乃好惡喜怒
未嘗差也如春秋冬夏之未嘗過也可謂參天矣深藏
此四者而勿使妄發可謂天矣
　　天容第四十五
天之道有序而時有度而節變而有常及而有相奉微
而至遠踔而至精一而少積蓄廣而實虛而盈聖人視
天而行是故其禁而審好惡喜怒之處也欲合諸天之
(案他本/無之字)非其時不出煖清寒暑也其告之以政令而化
風之清微也欲合諸天之顚倒其一而以成歲也其羞
淺末(案他本淺末/誤作滿末)華虛而貴敦厚忠信也欲合諸天之
　默然不言而功德積成也其不阿黨偏私而美汎愛兼
　利也欲合諸天之所以成物者少霜而多露也其内自
　省以是而外顯不可以不時人主有喜怒不可以不時
　可亦爲時時亦爲義喜怒以類合其理一也故義不義
　者時之合類也而喜怒乃寒暑之别氣也
　　　天辨在人第四十六
　難者曰陰陽之會一歲再遇於南方者以中夏遇於北
　方者以中冬冬喪物之氣也則其㑹於是何如金木水
　火各奉其所主以從陰陽相與一力而并功其實非獨
陰陽也然而陰陽因之以起助其所主故少陽因木而
起助春之生也太陽因火而起助夏之養也少陰因金
而起助秋之成也太陰因水而起助冬之藏也隂雖與
水并氣而合冬其實不同故水獨有喪而陰不與焉是
以陽陰㑹於中冬者非其(案他本/其作者)喪也春愛志也夏樂
志也秋嚴志也冬哀志也故愛而有嚴樂而有哀四時
之則也喜怒之禍哀樂之義不獨在人亦在於天而春
夏之陽秋冬之陰不獨在天亦在於人人無春氣何以
博愛而容衆人無秋氣何以立嚴而成功人無夏氣何
以盛養而樂生人無冬氣何以哀死而恤喪天無喜氣
亦何以暖而春生育天無怒氣亦何以淸而秋殺就天
無樂氣亦何以竦(案他本/竦作疏)陽而夏養長天無哀氣亦何
以激陰而冬閉藏故曰天乃有喜怒哀樂之行人亦有
春秋冬夏之氣者合類之謂也匹夫雖賤而可以見德
刑之用矣是故陰陽之行終各六月遠近同度而所在
異處隂之行春居東方秋居西方夏居空右冬居空左
夏居空下冬居空上此陰之常處也陽之行春居上冬
居下此陽之常處也陰終歲四移而陽常居實非親陽
而疎隂任德而遠刑與天之志常直陰空處稍取之以
爲助故刑者德之奉(案他本/奉作輔)陰者陽之助也陽者歲之
主也天下之昆蟲隨陽而出入天下之草木隨陽而生
落天下之三王隨陽而改正天下之尊卑隨陽而序位
幼者居陽之所少老者居陽之所老貴者居陽之所盛
賤者當陽之所衰藏者言其不得當陽而當陽者臣子
也陽者君父是也故人主南面以陽爲位也陽貴而陰
賤天之刑也禮之尚右非尚陰也敬老陽而尊成功也
　　陰陽位第四十七
　陽氣始出東北而南行就其位也西轉而北入藏其休
　也陰氣始東南而(案他本/無而字)北行亦就其位也西轉而南
　入屏其服也是故陽以南方爲位以北方爲休陰以北
　方爲位以南方爲休陽至其位而大暑熱陰至其位而
　大寒凍陽至其休而入化於地陰至其伏而避德於下
　是故夏出長於上冬入化於下者陽也夏入守虛地於
　下冬出守虛位於上者陰也陽出實入實陰出空入空
　天之任陽不任陰好德不好刑如是也故陰陽終歲各
　一出

春秋繁露卷十一
春秋繁露卷十二
　　　　　漢　董　仲　舒　撰
　　隂陽終始第四十八
天之道終而復始故北方者天之所終始也陰陽之所
合別(案他本合/別作别合)也冬至之後陰俛而西入陽仰而東出
出入之處常相反也多少調和之適常相順也有多而
無溢有少而無絶春夏陽多而陰少秋冬陽少而陰多
多少無常未嘗不分而相散也以出入相損益以多少
相漑濟也多勝少者倍(案他本倍/誤作借)入入者損一(案他本/一誤作)
(益)而出者益二天所起一(案益二以下/六字他本闕)動而再倍常乘
反衡再登之勢以就同類與(案以就以下/五字他本闕)之相報故其
氣相俠而以變化相輸也春秋之中(案輸也以下/六字他本闕)隂陽
之氣俱相併也中春以生中秋以殺由(案生中以下/六字他本闕)此
見之天之所起其氣積天之所廢其氣隨(案他本/闕隨字)故至
春少陽東出就木與之俱生至夏太陽南出就火與之
俱煖此非各就其類而與之相起與少陽就木太陽就
火火木(案他本木/誤作不)相稱各就其正此非正其倫與至於
秋時少隂興而不得以秋從金從金而傷火功雖不得
　以從金亦以秋出於東方俛其處而適其事以成歲功
　此非權與隂之行固常居虛而不得居實至於冬而止
　空虛太陽乃得北就其類而與水起寒是故天之道有
　倫有經有權
　　　陰陽義第四十九
　天道之常一陰一陽陽者天之德也陰者天之刑也迹
　陰陽終歲之行以觀天之所親而任成天之功猶謂之
　空空者之實也故清凓(案他本凓/誤作漂)之於歲也若酸醎之
　於味也僅有而巳矣聖人之治亦從而然天之少陰用
　於功太陰用於空人之少陰用於嚴而太隂用於喪喪
　亦空空亦喪也是故天之道以三時成生以一時喪死
　死之者謂百物枯落也喪之者謂陰氣悲哀也天亦有
　喜怒之氣哀樂之心與人相副以類合之天人一也春
　喜氣也故生秋怒氣也故殺夏樂氣也故養冬哀氣也
　故藏四者天人同有之有其理而一用之與天同者大
　治與天異者大亂故爲人主之道莫明於在身之與天
　同者而用之使喜怒必當義乃出如寒暑之必當其時
　乃發也使德之厚於刑也如陽之多於陰也是故天之
　行陰氣也少取以成秋其餘以歸之冬聖人之行陰氣
　也少取以立嚴其餘歸之喪喪亦人之冬氣故人之太
　隂不用於刑而用於喪天之太陰不用於物而用於空
　空亦爲喪喪亦爲空其實一也皆喪死亡之心也
　　　陰陽出入上下第五十
　天道大數相反之物也不得俱出陰陽是也春出陽而
　入陰秋出陰而入陽夏右陽而左陰冬右陰而左陽陰
　出則陽入陽入則陰出陰右則陽左陰左則陽右是故
　春俱南秋俱北而不同道夏交於前冬交於後而不同
理並行而不相亂澆滑而各持分此之謂天之意而何
以從事天之道初薄大冬陰陽各從一方來而移於後
陰由東方來西陽由西方來東至於中冬之月相遇北
方合而爲一謂之曰至别而相去陰適右陽適左適左
(案他本脫下/適左二字)者其道順適右者其道逆逆氣左上順氣
右下故下煖而上寒以此見天之冬右陰(案他本陰/誤作氣)而
左陽也上所右而下所左也冬月盡而陰陽俱南還陽
南還出於寅陰南還入於戌此陰陽所始出地入地之
見處也至於中春之月陽在正東陰在正西謂之春分
　春分者陰陽相半也故晝夜均而寒暑平陰日損而隨
　陽陽日益而鴻故爲煖(案他本/煖作燒)熱初得大夏之月相遇
　南方合而爲一謂之曰至别而相去陽適右陰適左適
　左(案他本左/誤作右)由下適右(案他本右/誤作左)由上上暑而下寒以
　此見天之夏右陽而左陰也上其所右下其所左夏月
　盡而陰陽俱北還陽北還而入於申陰北還而入於辰
　此陰陽之所始出地入地之見處也至於中秋之月陽
　在正西陰在正東謂之秋分秋分者陰陽相半也故晝
　夜均而寒暑平陽日損而隨陰陰日益而鴻故至於季
秋而始霜至於孟冬而始大寒下雪而物咸成大寒而
物畢藏天地之功終矣
　　天道無二第五十一
天之常道相反之物也不得兩起故謂之一一而不二
者天之行也陰與陽相反之物也故或出或入或右或
左春俱南秋俱北夏交於前冬交於後並行而不同路
交會而各代理此其文與天之道有一出一入一休一
伏其度一也然而不同意陽之出常縣於前而任歲事
陰之出常縣於後而守空虛陽之休也功巳成於上而
伏於下陰之伏也不得近義而遠其處也天之任陽不
任陰好德不好刑如是故陽出而前陰出而後尊德而
卑刑之心見矣陽出而積於夏任德以歲事也陰出而
積於冬錯刑於空處也小以此察之天無常於物而一
於時時之所宜而一爲之故開一塞一起一廢一而至
畢時而止終有復始其一一者一也是於天凡在陰位
者皆惡亂善不得主名天之道也故常一而不滅天之
道事無大小物無難易反天之道無成者是以目不能
二視耳不能二聽一手不能二事一手畫方一手畫圓
莫能成人爲小易之物而終不能成反天之不可行如
是是故古(案他本古/誤作右)之人物而書文止於一者謂之忠
持二忠者謂之患患人之忠不一者也不一者故患之
所由生也是故君子賤二而貴一人孰無善善不一故
不足以立身治孰無常常不一故不足以致功詩云上
帝臨汝無二爾心知天道者之言也
　　煖燠孰多第五十二
天之道出陽爲煖以生之出隂爲淸以成之是故非薰
也不能有育非凓(案他本凓誤/作漂下同)也不能有熟歲之精也
知心而不省薰與凓孰多者用之必與天戾與天戾雖
勞不成是自正月至於十月而天之功畢計其間者(案/他)
(本無/者字)陰與陽(案他本陰與陽/誤作與陰陽)各居幾何薰與凓其(案他/本其)
(誤作具下/衍者字)日孰多距物之初生至其畢成露與霜其下
孰倍故從中春生於秋氣温柔和調乃季秋九月陰乃
始多於陽天於是時出凓下霜出凓下霜而大(案他本/大作天)
降物固巳皆成矣故九月者天之功大究於是月也十
月而悉畢故案其迹數其實清凓之日少少耳功巳畢
成之後陰乃大出天之成功也少陰與而太陰不與少
陰在內而太陰在外故霜加物而雪加於(案他本/無於字)空空
者亶地而巳不逮物也功巳畢成之後物未復生之前
太陰之所常出也雖曰陰亦以太陽資化其位而不知
所受之故聖王在上位天覆地載風令雨施雨施者布
德均也風令者言令直也詩云不識不知順帝之則言
弗能知識而效天之所爲云爾禹水湯旱非常經也適
遭世氣之變而陰陽失平堯視民如子民親堯如父母
尙書曰二十有八載放􁇋乃殂落百姓如喪考妣四海
之内閼宻八音三年三年陽氣壓於陰陰氣大興此禹
　所以有水名也桀天下之殘賊也湯天下之盛德也天
　下除殘賊而得盛德大善者再是重陽也故湯有旱之
　名皆適遭之變非禹湯之過母以適遭之變疑平生之
　常則所守不失則正道益明
　　　基義第五十三
　凡物必有合合必有上必有下必有左必有右必有前
　必有後必有表必有裏有美必有惡有順必有逆有喜
　必有怒有寒必有暑有晝必有夜此皆其合也陰者陽
　之合夫者妻之合子者父之合臣者君之合物莫無合
而合各有陰陽陽兼於陰陰兼於陽夫兼於妻妻兼於
夫父兼於子子兼於父君兼於臣臣兼於君君臣父子
夫婦之義皆取諸陰陽之道君爲陽臣爲隂父爲陽子
爲陰夫爲陽妻爲陰陰道無所獨行其始也不得專起
其終也不得分功有所兼之義是故臣兼功於君子兼
功於父妻兼功於夫陰兼功於陽地兼功於天舉而上
者抑而下也有屏送而左也有引而右也有親而任也
有疎而遠也有欲日益也有欲日損也益而用而損其
妨有時損少而益多有時損多而益少少而不至絶多
而不至溢陰陽二物終歲各壹出壹其出遠近同度而
不同意陽之出也常縣於前而任事陰之出也常縣於
後而守空處而見天之親陽而疎隂任德而不任刑也
是故仁義制度之數盡取之天天爲君而覆露之地爲
臣而持載之陽爲夫而生之陰爲婦而助之春爲父而
生之夏爲子而養之秋爲死而棺之冬爲痛而喪之王
道之三綱可求於天天出陽爲煖以生之地出陰爲淸
以成之不煖不生不淸不成然而計其多少之分則煖
暑居百而淸寒居一德教其與刑罰猶此也故聖人多
其愛而少其嚴厚其德而簡其刑以此配天天之大數
必有十旬旬天地之數十而畢舉旬生長之功十而畢
成天之氣徐乍寒乍暑故寒不凍暑不渇以其有餘徐
來不暴卒也易曰履霜堅冰蓋言遜也然則上堅不踰
等果是天之所爲弗作而成也人之所爲亦當勿作而
極也凡有興者稍稍上之以遜順徃使人心說而安之
無使人心(案他本/心作之)恐(原註一/作怨)而不使(案他本而字/上誤衍作字)故曰
君子以人治人謹能愿此之謂也聖人之道同諸天地
蕩諸四海變習易俗
　　　闕文第五十四

春秋繁露卷十二
　春秋繁露卷十三
　　　　　　漢　董　仲　舒　撰
　　　四時之副第五十五(案此篇/他本缺)
　天之道春煖以生夏暑以養秋凉以殺冬寒以藏煖暑
　清寒異氣而同功皆天之所以成歲也聖人副天之所
　行以爲政故以慶副煖而當春以賞副暑而當夏以罰
　副凉而當秋以刑副寒而當冬慶賞罰刑異事而同功
　皆王者之所以成德也慶賞罰刑與春夏秋冬以類相
　應也如合符故曰王者配天謂其道天有四時王有四
政四政若四時通類也天人所同有也慶爲春賞爲夏
罰爲秋刑爲冬慶賞罰刑之不可不具也如春夏秋冬
不可不備也慶賞罰刑當其處不可不發若煖暑清寒
當其時不可不出也慶賞罰刑各有正處如春夏秋冬
各有時也四政者不可以相干也猶四時不可相干也
四政者不可以易處也猶四時不可易處也故慶賞罰
刑有不行於其正處者春秋譏也
　人副天數第五十六(案此篇首他本闕/三百九十六字)
天德施地德化人德義天氣上地氣下人氣在其間春
生夏長百物以興秋殺冬收百物以藏故莫精於氣莫
富於地莫神於天天地之精所以生物者莫貴於人人
受命乎天也故超然有以倚物疢疾莫能爲仁義唯人
獨能爲仁義物疢疾莫能偶天地唯人獨能偶天地人
有三百六十節偶天之數也形體骨肉偶地之厚也上
有耳目聰明日月之象也體有空竅理脉川谷之象也
心有哀樂喜怒神氣之類也觀人之體一何高物之甚
而類於天也物旁折取天之陰陽以生活耳而人乃爛
然有其文理是故凡物之形莫不伏從旁折天地而行
人猶題直立端尚正正當之是故所取天地少者旁折
之所取天地多者正當之此見人之絶於物而參天地
是故人之身首坌(原註/音分)員象天容也髪象星辰也耳目
戾戾象日月也鼻口呼吸象風氣也胸中達知象神明
也腹胞實虛象百物也百物者最近地故要以下地也
天地之象以要爲帶頸以上者精神尊嚴明天類之狀
也頸而下者豐厚卑辱土壤之比也足布而方地形之
象也是故禮帶置紳必直其頸以别心也帶而上者盡
爲陽帶而下者盡爲陰各其分陽天氣也陰地氣也(案/他)
(本以上/俱闕)故陰陽之動使人足病喉痺起則地氣上爲雲
　雨而象亦應之也天地之符陰陽之副常設於身身猶
　天也數與之相參故命與之相連也天以終歲之數成
　人之身故小節三百六十六副日數也大節十二分副
　月數也内有五藏副五行數也外有四肢副四時數也
　乍視乍暝副晝夜也乍剛乍柔副冬夏也仨哀乍樂副
　陰陽也心有計慮副度數也行有倫理副天地也此皆
　暗膚(案他本/膚作慮)著身與人俱生比而偶之弇合于其可數
　也副數不可數者副類皆當同而副天一也是故陳其
有形以著其無形者拘其可數者以此言道之亦宜以
類相應猶其形也以數相中也
　　同類相動第五十七
今平地注水去燥就濕均薪施火去濕就燥百物其去
所與異而從其所與同故氣同則㑹聲比則應其驗皦
然也試調琴瑟而錯之鼓其宮則他宮應之鼓其商而
他商應之五音比而自鳴非有神其數然也美事召美
類惡事召惡類類之相應而起也如馬鳴則馬應之帝
王之將興也其美祥亦先見其將亡也妖孽亦先見物
故以類相召也故以龍致雨以扇逐暑軍之所處以棘
楚美惡皆有從來以爲命莫知其處所天將陰雨人之
病故爲之先動是陰相應而起也天將欲陰雨又使人
欲睡臥者陰氣也有憂亦使人臥者是陰相求也有喜
者使人不欲臥者是陽相索也水得夜益長數分東風
而酒湛溢病者至夜而疾益甚雞至幾明皆鳴而相薄
其氣益精故陽益陽而陰益陰陽陰之氣固可以類相
益損也天有陰陽人亦有陰陽天地之陰氣起而人之
陰氣應之而起人之陰氣起而天之陰氣亦宜應之而
起其道一也明於此者欲致雨則動隂以起隂欲止雨
則動陽以起陽故致雨非神(案他本神/誤作初)也而疑於神者
其理微妙也非獨陰陽之氣可以類進退也雖不祥禍
福所從生亦由是也無非己先起之而物以類應之而
動者也故聰明聖神内視反聽言爲明聖内視反聽故
獨明聖者知其本心皆在此耳故琴瑟報彈其宮他宮
自鳴而應之此物之以類動者也其動以聲而無形人
不見其動之形則謂之自鳴也又相動無形則謂之自
然其實非自然也有使(案他本下/有人字)之然者矣物固有實
使之其使之無形尚書傳言周將興之時有大赤鳥銜
穀之種而集王屋之上者武王喜諸大夫皆喜周公曰
茂哉茂哉天之見此以勸之也恐恃之
　　五行相勝第五十八
木者司農也司農爲姦朋黨比周以蔽主明退匿賢士
絕滅公卿敎民奢侈賔客交通不勸田事博戲鬭雞走
狗弄馬長幼無禮大小相虜並爲寇賊橫恣絶理司徒
誅之齊桓是也行霸任兵侵蔡蔡潰遂伐楚楚人降伏
以安中國木者君之官也夫木者農也農者民也不順
如叛則命司徒誅其率正矣故曰金勝木
火者司馬也司馬爲讒反言易辭以譖愬人内離骨肉
之親外疎忠臣賢聖旋亡讒邪曰昌魯上大夫季孫是
也專權擅勢薄國威德反以怠惡譖愬其羣臣劫惑其
君孔子爲魯司寇據義行法季孫自消墮費郈城兵甲
有差夫火者大朝有讒邪熒惑其君執法誅之執法者
水也故曰水勝火(案他本脫日/水勝火四字)
土者君之官也其相司營司營(案他本脫下/司營二字)爲神主所
爲皆曰可主所言皆曰善讇順主指聽從爲比進主所
善以快主意陷主以邪導主不義大爲宮室多爲臺榭
雕文刻鏤五色成光賦斂無度以奪民財多發徭役以
奪民時作事無極以奪民力百姓愁苦叛去其國楚靈
王是也作乾谿之臺三年不成百姓罷弊而叛及(案他/本及)
(作/反)其身弑夫土者君之官也君太奢侈過土失(案他本/失誤作)
(大)禮民叛矣其民叛其君窮矣故曰木勝土
金者司徒也司徒爲賊内得於君外驕軍士專權擅勢
誅殺無罪侵伐暴虐攻戰妄取令不行禁不止將率不
親士卒不使兵弱地削令君有恥則司馬誅之楚殺其
司徒得臣是也得臣數戰破敵内得於君驕蹇不䘏其
下卒不爲使當敵而弱以危楚國司馬誅之金者司徒
司徒弱不能使士衆則司馬誅之故曰火勝金
水者司寇也司寇爲亂足恭小謹巧言令色聽謁受賂
阿黨不平慢令急誅誅殺無罪則司營誅之營蕩是也
爲齊司寇太公封於齊問爲(案他本/爲作焉)以治國之要營蕩
對曰任仁義而已太公曰任仁義奈何營蕩對曰仁者
愛人義者尊老太公曰愛人尊老奈何營蕩對曰愛人
者有子不食其力尊老者妻長而夫拜之太公曰寡人
欲以仁義治齊今子以仁義亂齊寡人立而誅之以定
齊國夫水者執法司寇也執法附黨不平依法刑人則
司營誅之故曰土勝水
　　五刑相生第五十九
天地之氣合而爲一分爲陰陽判爲四時列爲五行行
者行也其行不同故謂之五行五行者五官也比相生
而間相勝也故謂治逆之則亂順之則法
東方者木農之本司農尙仁進經術之士道之以帝王
之路將順其美匡救其惡執規而生至温潤下(案他本/下誤作)
(不)知地形肥饒美惡立事生則因地之宜召公是也親
入南畝之中觀民墾草發淄耕種五穀積蓄有餘家給
人足倉庫充實司馬食穀司馬本朝也本朝者火也故
曰木生火
南方者火也本朝司馬尙智進賢聖之士上知天文其
形兆未見其萌芽未生昭然獨見存亡之機得失之要
治亂之源豫禁未然之前執矩而長至忠厚仁輔翼其
君周公是也成王幼弱周公相誅管叔蔡叔以定天下
天下旣寧以安君官者司營司營者土也故曰火生土
　中央者土君官也司營尚信卑身賤體夙興夜寐稱述
　徃古以厲主(案他本主/誤作生)意明見成敗微諫納善防滅其
　惡絶原塞隟執繩而制四方至忠厚信以事(案他本以/字在信字)
(上脫/事字)其君據義割恩太公是也應天因時之化威武強
　禦以成大理者司徒也司徒者金也故曰土生金
　西方者金大理司徒也司徒尚義臣死君而衆人死父
　親有尊卑位有上下各死其事事不踰矩執權而伐兵
　不苟克取不苟得義而後行至廉而威質直剛毅子咠
(原註疑/是胥字)是也伐有罪討不義是以百姓附親邊境安寧
寇賊不發邑無獄訟則親安執法者司寇也司寇者水
也故曰金生水
北方者水執法司寇也司寇尙禮君臣有位長幼有序
朝廷有爵鄕黨以齒升降揖讓般伏拜謁折旋中矩立
而罄折拱則抱鼓執衡而藏至清廉平賂(案他本賂/誤作路)遺
不受請謁不聽據法聽訟無有所阿孔子是也爲魯司
寇斷獄屯屯與衆共之不敢自專是死者不恨生者不
怨百工維時以成器械器械旣成以給司農司農者田
官也田官者木故曰水生木
　　五行逆順第六十
木者春生之性農之本也勸農事無奪民時使民歲不
過三日行什一之稅進經術之士誕羣禁出輕繫去稽
留除桎梏開閉闔通障塞恩及草木則樹木華美而朱
(案他本/朱作諸)草生恩及鱗蟲則魚大爲鱣鯨不見羣龍下如
人君出入不時走狗試馬馳騁不反宮室好媱樂飮酒
沈湎縱恣不顧政治事多發役以奪民時作謀增稅(案/他)
(本稅誤/作瑞)以奪民財民病疥搔温體足胻(原註/去聲)痛咎及於
木則茂木枯槁工匠之輪多傷敗毒水渰羣漉陂如魚
咎及鱗(案他本無/及鱗二字)蟲則魚不爲羣龍深藏鯨出見
火者夏成長本朝也舉良賢進茂才官得其能任得其
力賞有功封有德出貨財振困乏正封疆使四方恩及
於人(案他本/人作火)則火順人而甘露降恩及羽蟲則飛鳥大
爲黃鵠出見鳳凰翔如人君惑於讒邪内離骨肉外疎
忠臣至殺世子誅殺不辜逐忠臣以妾爲妻棄法令婦
妾爲政賜予不當則民病血壅腫目不明咎及於火則
大旱必有火災摘巢採鷇咎及羽蟲則飛鳥不爲冬應
不來梟鴞羣鳴鳳凰高翔
土者夏中成熟百種君之官循宮室之制謹夫婦之别
加親戚之恩恩及土則五穀成而嘉禾興恩及倮蟲則
百姓親附城郭充實賢聖皆遷仙人降如人君好媱佚
妻妾過度犯親戚侮父兄欺罔百姓大爲臺榭五色成
光雕文刻鏤則民病心腹宛黃舌爛痛咎及於土則五
穀不成暴虐妄誅咎及倮蟲倮蟲不爲百姓叛去賢聖
放亡
金者秋殺氣之始也建立旗皷杖(案他本杖字誤/移在誅字下)把旄
鉞以誅賊殘禁暴虐安集故動衆興師必應義理出則
祠(案他本祠/誤作伺)兵入則振旅以閑(案他本閑/誤作咸)習之因(案他/本因)
(作/困)於彼狩存不忘亡安不忘危修城郭繕墻垣審羣禁
飾兵甲警百官誅不法恩及於金石則凉風出恩及於
毛蟲則走獸大爲麒麟至如人君好戰侵陵諸侯貪城
邑之賂輕百姓之命則民病喉欬潄筋攣鼻仇塞咎及
於金則鑄化凝滯凍堅不成四面張網焚林而獵咎及
毛蟲則走獸不爲白虎妄搏麒麟遠去
水者冬藏至陰也宗廟祭祀之始敬四時之祭禘祫昭
穆之序天子祭天諸侯祭土閉門閭大搜索斷刑罰執
當罪飭關梁禁外徒恩及於水則醴泉出恩及介蟲則
黿鼉大爲靈龜出如人君簡宗廟不禱祀廢祭祀執法
不順逆天時則病流腫水張痿痺孔竅不通咎及於水
霧氣冥冥必有大水水爲民害咎及介蟲則龜深藏黿
鼉呴(案他本/呴作呁)
　　治水五行第六十一
日冬至七十二日木用事其氣燥濁而清七十二日火
用事其氣慘陽而赤七(案他本七/誤作也)十二日土用事其氣
濕(案他本/濕作温)濁而黃七十二日金用事其氣慘淡而白七
十二日水用事其氣清寒而黑七十二日復得木木用
事則行柔惠誕羣禁至於立春出輕繫去稽留除桎梏
開門闔通障塞存幼孤矜寡獨無伐木火用事則正封
疆循田疇至于立夏舉賢良封有德賞有功出使四方
無縱火土用事則養長老存幼孤矜寡獨賜孝悌施恩
澤無興土功金用事則修城郭繕牆垣審羣禁飭甲兵
警百官誅不法存長老無焚金石水用事則閉門閭大
搜索斷刑罰執當罪飭梁關禁外陡(案他本/陡作徒)無決池隄
春秋繁露卷十三
　春秋繁露卷十四
　　　　　　　漢　董　仲　舒　撰
　　　治亂五行第六十二
　火干木蟄蟲蚤出(案他本下/有蚿字)雷蚤行　土干木胎夭卵
　􁍹鳥蟲多傷　金干木有兵　水干木春下霜　土干
　火則多雷　金干火草木夷　水干火夏雹　木干火
　則地動　金干木則五穀傷有殃　水干土夏寒雨霜
　　木干土倮蟲不爲　火干土則大旱　水干金則魚
　不爲　木干金則草木再生　火干金則草木秋榮
土干金五穀不成　木干水冬蟄不藏　土干水則蟄
蟲冬出　火干水則星墜　金干水則冬大寒
　五行變救第六十三
五行變至當救之以德施之天下則咎除不救以德不
出三年天當(案他本/當作雷)雨石木有變春凋秋榮秋(原註一/無秋字)
木冰春多雨此繇役衆賦斂重百姓貧窮叛去道多饑
人救者省繇役薄賦斂出倉穀賑困窮矣火有變冬温
夏寒此王者不明善者不賞惡者不絀不肖在位賢者
伏匿則寒暑失序而民疾疫救之者舉賢良賞有功封
　有德土有變大風至五穀傷此不信仁賢不敬父兄淫
　泆無度宮室榮(案他本榮/作多營)救之者省宮室去雕文舉孝
　悌恤黎元金有變畢昴爲囘三覆有武多兵多盜寇此
(案他本/脫此字)棄義貪財輕民命重貨賂百姓趣利多姦軌救
　之者舉廉潔立正直隱武行文束甲械水有變冬濕多
　霧春夏雨雹此法令緩刑罰不行救之者憂囹圄案姦
　宄誅有罪蓃五日
　　　五行五事第六十四
　王者與臣無禮貌不肅敬則木不曲直而夏多暴風風
　者木之氣也其音角也故應之以暴風王者言不從則
　金不從革而秋多霹靂霹靂者金氣也其音商也故應
　之以霹靂王者視不明則火不炎上而秋多電電者火
　氣也其音徵也故應之以電王者聽不聦則水不潤下
　而春夏多暴雨雨者水氣也其音羽也故應之以暴雨
　王者心不能容則稼穡不成而秋多雷雷者土之氣也
　其音宮也故應之以雷五事一曰貌二曰言三曰視四
　曰聽五曰思何謂也夫五事者人之所受命於天也而
　王者(案他本/無者字)所修而治民也故王者爲民治則不可以
不明準繩不可以不正王者貌曰恭恭者敬也言曰從
從者可從視曰明明者知賢不肖者分明黑白也聽曰
聦聦者能聞事而審其意也思曰容容者言無不容恭
作肅從作又明作哲聦(案他本/聰作聽)作謀容作聖何謂也恭
作肅言王誠能内有恭敬之姿而天下莫不肅矣從作
又言王者言可從明正從行而天下治矣明作哲哲者
知也王者明則賢者進不肖者退天下知善而勸之知
惡而恥之矣聦(案他本/聰作聽)作謀謀者謀事也王者聦則聞
事與臣下謀之故事無失謀矣容作聖聖者設也王者
心寛大無不容則聖能施設事各得其宜也
王者能敬(案他本敬/誤作欲)則春氣得故肅肅者主春春陽氣
微萬物柔易移弱可化於時陰氣爲賊故王者欽欽不
以議陰事然後萬物遂生而木可(案他本/無可字)曲直也春行
秋政則草木彫行冬政則雪行夏政則殺春失政則(原/註)
(有闕/文)
王者能治則義立義立則秋氣得故義者主秋秋氣始
殺王者行小刑罰民不犯則禮義成於時陽氣爲賊故
王者輔以官牧之事然後萬物成熟秋草木不榮華金
　從革也秋行春政則華行夏政則喬行冬政則落秋失
　政則春天風不解雷不發
　王者能知則知善惡知善惡則夏氣得故哲者主夏夏
　陽氣始盛萬物兆長王者不揜明則道不退塞而夏至
　之後大暑隆萬物茂育懷任王者恐明不知賢不肖分
　明白黑於時寒爲賊故王者輔以賞賜之事然後夏草
　木不霜火炎上也夏行春政則風行秋政則水行冬政
　則落夏失政則冬不凍冰五穀不藏大寒不解
　王者無失謀然後冬氣得故謀者主冬冬陰氣始盛草
木必死王者能聞事審謀慮之則不侵伐不侵伐且殺
則死者不恨生者不怨冬日至之後大寒降萬物藏於
下於時暑爲賊故王者輔之以急斷之以事水潤下也
冬行春(案他本春/誤作夏)政則蒸行夏政則雷行秋政則旱冬
失政則夏草木不實霜五穀疾枯
　　郊語第六十五
人之言醖去烟鴟羽去昧(原註一/作眯)慈石取鐵頸(原註一/作眞)
金取火蠶珥絲於室而絃絶于堂禾實于野而粟缺于
倉蕪夷生于燕橘枳死于荆此十物者皆奇而可(案他/本而)
(可作/可而)怪非人所意也夫非人所意而然旣巳(案他本/已作以)有
之矣或者吉凶禍福利不利之所從生無有奇怪非人
所意如是者乎此等可畏也孔子曰君子有三畏畏天
命畏大人畏聖人之言彼豈無傷害於人如孔子徒畏
之哉以此見天之不可不畏敬猶主上之不可不謹事
不謹事主其禍來至顯不畏敬天其殃來至闇闇者不
見其端若目然也故曰堂堂如天殃言不必立校默(案/他)
(本黙誤/作然)而無聲潛而無形也由是觀之天殃與上罰所
以别者闇與顯耳不然其來逮人殆無以異孔子同之
俱言可畏也天地神明之心與人事成敗之眞固莫之
能見也惟聖人能見之聖人者見人之所不見者也故
聖人之言亦可畏也奈何而(案他本/而作如)廢郊禮郊禮者人
所最甚重也廢聖人所最甚重而吉凶利害在於冥冥
不可得見之中雖巳多受其病何從知之故曰問聖人
者問其所爲而無問其所以爲也問其所以爲終弗能
見不如勿問問爲而爲之所不爲而勿爲是與聖人同
實也何過之有詩云不愆不忘率由舊章舊章者先聖
人之故文章也率由各有修從之也此言先聖人之故
(案他本脫文章/也以下十八字)文章者雖不能深見而詳知其則猶不
　知其美譽之功矣今郊事天之義此聖人故云云

　春秋繁露卷十四
春秋繁露卷十五
　　　　　漢　董　仲　舒　撰
　　郊義第六十六
郊義春秋之法王者歲一祭天于郊四祭于宗廟宗廟
因于四時之易(案他本易/誤作房)郊因于新歲之初聖人有以
起之其以祭不可不親也天者百神之君也王者之所
最尊也以最尊天之故故易始歲更紀卽以其初郊郊
必以正月上辛者言以所最尊首一歲之事毎更紀者
以郊郊祭首之先貴之義尊天之道也
　　郊祭第六十七
春秋之義國有大喪者止宗廟之祭而不止郊祭不敢
以父母之喪廢事天地之禮也父母之喪至哀痛悲苦
也尚不敢廢郊也孰足以廢郊者故其在禮亦曰喪者
不祭惟祭天爲越喪而行事夫古之畏敬天而重天郊
如此甚也今羣臣學士不探察曰萬民多貧或頗饑寒
足郊乎是何言之誤天子父母事天而(案他本而字誤/移在天字上)
子孫畜萬民民未徧飽無用祭天者是猶子孫未得食
無用食父母也言莫逆於是是其去禮遠也先貴而後
賤孰貴于天子天子號天之子也奈何受爲天子之號
而無天子之禮天子不可不祭天也無異人之不可以
不食父故古之聖王文章之最重者也前世王莫不從
重栗精奉之以事上天至於秦而獨闕(案他本/闕作曠)然廢之
一何不率由舊章之大甚也天者百神之大君也事天
不備雖百神猶無益也何以言其然也祭而地(原註疑/是他字)
神者春秋譏之孔子曰獲罪於天無所禱也是其法也
故未見秦國致天(案他本/天作大)福如周國也詩曰唯此文王
小心翼翼昭事上帝允懷多福多福者非謂人也事功
也謂天之所福也傳曰周國子多賢蕃(案他本蕃/誤作審)殖至
于駢孕(案他本孕/誤作厚)男者四四產而得八(案他本八/誤作人)男皆
君子俊雄也今此天之所以興周國也非周國之所能
爲也今秦與周俱得爲天子而所以事天者異于周以
郊爲百神始始入歲首必以正月上辛日先享天乃敢
于地先貴之義也夫歲先之與歲弗行也相去遠矣天
下福若無可怪者然所以久弗行者(案他本/者作也)非灼灼見
其當而故弗行也典禮之官常嫌疑莫(案他本莫/誤作其)能昭
昭明其當也今切以爲其當與不當可内返於心而定
　也堯謂舜曰天之歴數在爾躬言察身以知天也今身
　有子孰不欲其有子禮也聖人正名名不虛生天子者
　則天之子也以身度天獨何爲不欲其子之有子禮也
　今爲其天子而闕然無祭于天天何必善之所聞曰天
　下和平則災害不生今災害生見天下未和平也天下
　所未和平者天子之敎化不行也詩曰有覺德行四國
　順之覺者著也王者有明著之德行于世則四方莫不
　響應風化善于彼矣故曰悅有慶賞嚴于刑罰疾于法
　令
　　　四祭第六十八
　古者歲四祭四祭者因四時之所生熟而祭其先祖父
　母也故春曰祠夏曰礿秋曰嘗冬曰蒸此言不失其時
　以奉祭先祖也過時不祭則失爲天子之道也祠者以
　正月始食韭也礿者以四月食麥也嘗者以七月嘗黍
　稷也蒸者以十月進初稻也此天之經也地之義也孝
　子孝婦緣天之時因地之利巳受命而王必先祭天乃
　行王事文王之伐崇是也詩曰濟濟辟王左右奉璋奉
　璋峩峩髦士攸宜此文王之郊也其下之辭曰淠彼涇
　舟烝徒檝之周王于邁六師及之此文王之伐崇也上
　言奉璋下言伐崇以是見文王之先郊而後伐也文王
　受命則郊郊乃伐崇崇國之民方困於暴亂之君未得
　被聖人德澤而文王已郊矣安在德澤未洽者不可以
　郊乎
　　　郊祀第六十九
　爲人子而不事父者天下莫能以爲可今爲天之子而
　不事天何以異是是故天子每至歲首必先郊祭以享
　天乃敢爲地行子禮也每將興師必先郊祭以告天乃
敢征伐行子道也文王受天命而王天下先郊乃敢行
事而興師伐崇其詩曰芃芃棫樸薪之槱之濟濟辟王
左右趨之濟濟辟王左右奉璋奉璋峩峩髦士攸宜此
郊辭也其下曰淠彼涇舟烝徒檝之周王于邁六師及
之此伐辭也其下曰文王受命有此武功旣伐于崇作
邑于豐以此辭者見文王受命則郊郊乃伐崇伐崇之
時民何處央(原註一/作殃)乎
周宣王時天下旱歲惡甚王憂之其詩曰倬彼雲漢昭
囘于天王曰嗚呼何辜今之人天降喪亂飢饉薦臻靡
神不舉靡斯愛牲圭璧旣卒寧莫我聽旱旣太甚藴隆
蟲蟲不殄禋祀自郊徂宮上下奠瘞靡神不宗后稷不
克上帝不臨耗射下土寧丁我躬宣王自以爲不能乎
后稷不中乎上帝故有此災有此災愈恐懼(案他本愈/恐懼三字)
(在有此/災句上)而謹事天天若不予是家是家(案他本脫下/是家二字)者
安得立爲天子立爲天子者天予是家天予是家者天
使是家天使是家者是家(案他本/無家字)天之所予也(案他本/無也字)
天之所使也天已予之天巳使之其間不可以接天何
哉故春秋凡議郊未嘗譏君德不成于郊也及(案他本/及作乃)
不郊而祭山川失祭之叙(案他本叙/誤作後)逆于禮故必譏之
以此觀之不祭天者乃不可祭小神也郊因先卜不吉
不敢郊百神之祭不卜而郊獨卜郊祭最大也春秋譏
喪祭不譏喪郊郊不辟喪喪尚不辟况他物郊祀(案他/本祀)
(作/祝)曰皇皇上天(案他本/天作帝)照臨下土集地之靈降甘風雨
庶物羣生言而巳矣夫不自爲言而爲庶物羣生言以
人心庶天無尤焉(案他本/焉作也)天無尤焉而辭恭順宜可喜
也右郊祀九句九句者陽數也
　順命第七十
父者子之天也天者父之天也無天而生未之有也天
者萬物之祖萬物非天不生獨陰不生獨陽不生陰陽
與天地參然後生故曰父之子也可尊母之子也可卑
尊者取尊號卑者取卑號故德侔天地者皇天右而子
之號稱天子其次有五等之爵以尊之皆以國邑爲號
其無德於天地之間者州國人民甚者不得繫國邑皆
絶骨肉之屬離人倫謂之(案他本謂/之作之調)閽盜(案他本/盜作甚)而巳
無名姓(案他本無字誤/移在姓字下)號氏于天地之間至賤乎賤者
也其(案他本/其作甚)尊至德巍巍乎不可以加矣其(案他本/其作甚)卑
至賤冥冥其無下矣春秋列序位卑尊之陳累累乎可
得而觀也雖闇且愚莫不昭然地之菜茹瓜果藝之稻
麥黍稷菜生糓熟永思吉日供具祭物齋戒沐浴潔清
致敬祀其先祖父母孝子孝婦不使時過巳處之以愛
敬行之以恭讓亦殆免于罪矣公子慶父罪亦不當繫
于國以親之故爲之諱而諸母之國齊之仲孫去其公
子之親也故有大罪不奉其天命者皆棄其天倫人于
天也以道受命其于人以言受命不若于道者天絶之
不若于言者人絶之臣子大受命于君辭而出疆唯有
社稷國家之危猶得發辭而專安之盟是也天子受命
于天諸侯受命于天子子受命于父臣妾受命于君妻
受命于夫諸所受命者其尊皆天也雖謂受命于天亦
可不天亦可天子不能奉天之命則廢而稱公王者之
後是也公侯不能奉天子之命則名絶而不得就位衞
侯朔是也子不奉父命則有伯討之罪衞世子蒯瞶是
也臣不奉君命雖善以叛言晉趙鞅入于晉陽以叛是
也妾不奉君之命則媵女先至者是也妻不奉夫之命
則絶夫不言及是也曰不奉順於天者其罪如此孔子
曰畏天命畏大人畏聖人之言其(案他本/無其字)祭社稷宗廟
山川鬼神不以其道無災無害至於祭天不享其卜不
從使其牛口(案他本口/誤作曰)傷鼷鼠食其角或言食牛或言
食而死或食而生或不食而自死或改卜而牛死或卜
而食其角過有深淺薄厚而災有簡甚不可不察也猶
郊之變因其災而之變應而無爲也見百事之變之所
不知而自然者勝言與以此見其可畏專誅絶者其唯
(案他本/唯作爲)天乎臣殺君子殺父三十有餘諸其賤者則損
以此觀之可畏者其唯天命大人乎亡國五十有餘皆
不事畏者也况不畏大人專誅之君之滅者何日之有
哉魯宣違(案他本違/誤作爲)聖人之言變古易常而災立至聖
人之言可不愼此三畏者異指而同致故聖人同之俱
言其可畏也
　　郊事對第七十一
廷尉臣湯昧死言曰臣湯承制以郊事問故膠西相仲
舒臣仲舒對曰所聞古者天子之禮莫重于郊郊常以
正月上辛者所以先百神而最居前禮三年喪不祭其
先而不敢廢郊郊重於宗廟天尊于人也王制曰祭天
地之牛繭栗宗廟之牛握賔客之牛尺此言德滋美而
牲滋微也春秋曰魯祭周公用白牡色白貴純也帝牲
在滌三月牲貴肥潔而不貪其大也凡養牲之道務在
肥潔而巳駒犢未能勝芻豢之食莫如令食其母便臣
謹問仲舒魯祀周公用白牲非禮臣仲舒對曰禮也臣
湯問曰周天子用騂剛羣公不毛周公諸公也何以得
用純牲臣仲舒對曰武王崩成王幼(案他本/幼作立)而在襁褓
之中周公繼文武之業成二聖之功德漸天地澤被四
海故成王賢而貴之詩云無德不報故成王使祭周公
以白牡上不得與天子同色下有異于諸侯仲舒愚以
爲報德之禮臣湯問仲舒天子祭天諸侯祭土魯何緣
以祭郊臣仲舒對曰周公傅成王成王遂及聖功莫大
於此周公聖人也有祭故成王令魯郊也臣湯問仲舒
魯祭周公用白牲其郊何用臣(案他本臣/誤作至)仲舒對曰魯
郊用純騂剛周色上赤魯以天子命郊故以騂臣湯問
仲舒祠宗廟或以鶩當鳧鶩非鳧可用否仲舒對曰鶩
非鳧鳧非鶩也臣聞孔子入太廟毎事問愼之至也陛
下察躬親齋戒沐浴以承宗廟甚敬謹奈何以鳧當鶩
鶩當鳧名實不相應以承太廟不亦不稱乎臣仲舒愚
以爲不可臣犬馬齒衰賜(案他本/脫賜字)骸骨伏陋巷(案他本/脫巷字)
陛下乃幸使九卿問以朝廷之事臣愚陋曾不足以承
明詔奉大對臣仲舒昧死以聞
春秋繁露卷十五
春秋繁露卷十六
　　　　　漢　董　仲　舒　撰
　　執贄第七十二
凡執贄天子用暢公侯用玉卿用羔大夫用鴈鴈乃有
類於長者長者在民上必施然有先後之隨必淑(案他/本淑)
(作/俶)然有行列之治故大夫以爲(案他本/無爲字)贄羔乃有其類
天者天之道任陽不任陰王者之道任德不任刑順天
也羔有角而不任設備而不用類好仁者執之不鳴殺
之不諦類死義者羔食於其母必跪而受之類知禮者
故羊之爲言猶祥與故卿以爲贄玉有似君子子曰人
而不曰如之何如之何者吾末如之何也矣故匿病者
不得良醫羞問者聖人去之以爲遠功而近有災是則
不有玉至清(案他本/清作親)而不蔽其惡内有瑕穢必見之於
外故君子不隱其短不知則問不能則學取之玉也君
子比之玉玉潤而不汚是仁而至淸潔也亷而不殺是
義而不害也堅而不硻過而不濡視之如庸展之如石
狀如石搔而不可從燒(案他本/燒作繞)潔白如素而不受汚玉
類備者故公侯以爲贄暢有似於聖人者純仁淳粹而
有知之貴也擇於身者盡爲德音發於事者盡爲潤澤
積美陽芬香以通之天暢亦取百香之心獨末之合之
爲一而達其臭氣暢天子其淳粹無擇與聖人一也故
天子以爲贄而各以事上也觀贄之意可以見其事
　　山川頌第七十三
山則巃嵸􁓈崔槯嵬(案他本槯/嵬作嵬崔)㠑巍久不崩弛似夫仁
人志士孔子曰山川神祇立寶藏殖(案他本殖/誤作)器用資
曲直(案他本直/誤作豈)合大者可以爲宮室臺榭小者可以爲
舟輿浮灄大者無不中小者無不入持斧則斫折鐮則
艾生人立禽獸伏死人入多其功而不言是以君子取
譬也且積土成山無損也成其高(案他本/高作功)無害也成其
大無虧也小其上(案他本上/誤作止)泰其下久長安後世無有
去就儼然獨處惟山之意詩云節彼南山惟石巖巖赫
赫師尹民具爾瞻此之謂也水則源泉混混沄沄(案沄/沄二)
(字黃氏日鈔所引/同他本誤作汒汒)晝夜不竭旣似力者盈科後行旣似
持平者循微(案他本/㣲作嶽)赴下不遺小間旣似察者循溪谷
不迷或奏萬里而必至旣似知者鄣防山而能清淨旣
似知命者不清而入潔清而出旣似善化者赴千仞之
壑石而不疑旣似勇者物皆因(原註或/是困)於火(案他本火/誤作大)
而水獨勝之旣似武者咸得(案他本咸得/誤作感德)之生失之而
死旣似有德者孔子在川上曰逝者如斯夫不舍晝夜
此之謂也
　求雨第七十四
春旱求雨令(案他本/令作合)縣邑以水日令民禱社家祀戸無
伐名木無斬山林暴巫聚蛇八日於邑東門之外爲四
通之壇方八尺植蒼繒八其神共工祭之以生魚八元
酒具淸酒膊脯擇巫之清潔辯言利辭者以祝祝齋三
曰服蒼衣先再拜乃跪陳陳巳復再拜乃起祝曰昊天
生(案他本/脫生字)五糓以養人今五榖病旱恐不成敬(案他本/下有起)
(字)進清酒膊脯再拜請雨雨幸大澍奉牲禱以甲乙日
爲大蒼龍一長八丈居中央爲小龍七各長四丈於東
方皆東鄕其間相去八尺小童八人皆齋三日服青衣
而舞之田嗇夫亦齋三日服青衣而立之諸里社通之
於閭外之溝取五蝦蟇錯置社(案他本社/誤作秘)中池方八尺
深二尺置水蝦蟇焉具清酒膊脯祝(案他本祝/作祀下同)齋三日
服(案他本/服作取)蒼衣拜跪陳祝如初取三歲雄雞三歲猪皆
　燔之於四通神宇令闔邑里南門置水其外開北門具
　老(案他本具誤/作其脫老字)猳猪一置之于里北門之外市中(案他/本中)
(誤作/者)亦置一猳猪聞皷聲皆燒猪尾取死人骨埋之開
　山淵積薪而燔之決通道橋之壅塞不行者決瀆之幸
　而得雨以猪一酒鹽黍財足以茅爲席毋斷夏求雨令
　邑以水日家人祀(案他本/祀作祝)竈無舉土功更大浚井暴釡
(案他本釡/誤作金)於壇臼杵於術七日爲四通之壇於邑南門
　外方七尺植赤繒七其神蚩尤祭之以赤雄雞七元酒
　具清酒膊脯祝齋三日服赤衣拜跪陳祝如春辭以丙
丁日爲大赤龍一長七丈居中央又爲小龍六長各三
丈五尺於南方皆南鄕其間相去七尺壯者七人皆齋
三日服赤衣而舞之司空嗇夫亦齋三日服赤衣而立
之鑿而通之閭外之溝取五蝦蟆錯置里社之中池方
七尺深一尺酒脯(案他本/脯作膊)祝齋衣赤衣拜跪陳祝如初
取三歲雄雞猳猪燔之四通神宇開陰閉陽如春季夏
禱山陵以助之令縣邑壹徙(案他本徙/誤作徒)市於邑南門之
外五日禁男子無得行入市家人祠中霤無興土功聚
巫市傍(案他本傍/誤作傷)爲之結蓋爲(案他本蓋爲/誤作爲益)四通之壇
　於中央植黃繒五其神后稷祭之以母􁐉(案他本闕/母􁐉二字)五
　元酒具清酒膊脯令名爲祝齋三日衣黃皆如春祠以
　戊巳日爲大黃龍一長五丈居中央又爲小龍四(案他/本四)
(作/五)各長二丈五尺於南方皆南鄕其間相去五尺丈夫
　五人齋三日服黃衣而舞之五人亦齋三日(案本句五/人上疑有)
(脫/字)衣黃衣而立之亦通社中於閭外溝取蝦蟇池方五
　尺深一尺他皆如前神農求雨第十九日戊己不雨命
　爲黃龍又爲大龍社者舞之季立之又曰東方小僮舞
　之南方壯(案他本壯/誤作牲)者西方沾(原註/未詳)人北方(原註下疑/少一字)
人舞之秋暴巫至九日無舉火事煎金器家人祀門爲
四通之壇於邑西門之外九尺植白繒九其神大昊祭
之桐(案他本/桐作相)木魚九元酒具清酒膊脯衣白衣他如春
以庚辛日爲大白龍一長九丈居中央爲小龍八各長
四丈五尺於西方皆西向其間相去九尺鰥者九人皆
齋三日服白衣而舞之司馬(案他本/闕馬字)亦齋三日衣白衣
而立之蝦蟇池方九尺深一尺他皆如前冬儛龍六日
禱於名山以助之家人祀井無壅水爲四通之壇於邑
北門之外方六尺植黑繒六其神元冥祭之以黑狗子
六元酒具清酒膊脯祝齋三日衣黑衣祝禮如春以壬
癸日爲大黑龍一長六丈居中央爲小龍(案此下疑/有脫字)各
長三丈於北方皆北鄕其間相去六尺老者六人皆齋
三日衣黑衣而舞之尉亦齋三日服黑衣而立之蝦蟇
池如春四時皆以水爲龍必取潔土爲之結蓋龍成而
發之四時皆以庚子之日令吏民夫婦皆偶處凡求雨
之大體丈夫欲藏匿女子欲和而樂神書又曰開神(案/他)
(本神誤/作袖)山神淵積薪夜擊(案他本擊/誤作繫)皷譟而燔之爲其
旱(案他本旱/誤作卑)也
　　　止雨第七十五
　雨太多令縣邑以土日塞水瀆絶道蓋井禁婦人不得
　行入市令縣鄕里皆掃社下縣邑若丞令吏嗇夫三人
　以上祝一人鄕嗇夫若吏三人以上祝一人里正父老
　三人以上祝一人皆齋(案以下他本闕/一百八十字)三日各衣時衣
　具豚一黍鹽美酒財足祭社擊皷三日而祝先再拜乃
　跪陳陳已復再拜乃起祝曰諾天生五糓以養人今淫
　雨太多五糓不和敬進肥牲清酒以請社靈幸爲止雨
　除民所苦無使陰滅陽陰滅陽不順於天天之常意在
於利人人願止雨敢告于社皷而無歌至罷乃止凡止
雨之大禮女子欲其藏而匿也丈夫欲其和而樂也開
陽而閉陰闔水而開火以朱絲縈社十周衣朱衣赤幘
言罷二十一年八月庚申朔丙午江都相仲舒告内史
中尉陰雨太久(案以上爲他本所闕別以第六王道篇/年年之積一年不熟乃請糴失君之職)
(也犯始者省刑絶惡始也大夫盟于澶淵刺大夫之專/政也諸侯會同賢爲主賢賢也春秋五十字錯簡複見)
(於/此)恐傷五榖趣止雨止雨之禮廢陰起陽書十七縣八
十離鄕及都官吏千石以下夫婦在官者咸遣婦女子
不得至市市無諸(原註一/作詣)井蓋之勿令泄鼓用牲於社
祝之曰雨以太多五榖不和敬進肥牲以請社靈社靈
幸爲止雨除民所苦無使陰滅陽陰滅陽不順於天天
意常(案他本常/誤作韋)在於利民願止雨敢告皷用牲于社皆
壹以辛亥之日書到卽起縣社令長若丞尉官長各城
邑社嗇夫里吏正里人皆出至於社下餔而(案他本餔/而誤作顧)
(西)罷三日而止未至三日天大(案他本/無大字)星亦止
　　祭義第七十六
五榖食物之性也天之所以爲賜人也宗廟上(案他本/上誤作)
(止)四時之所成受賜而薦之宗廟敬之性也於祭之而
宜矣宗廟之祭物之厚無上也春上豆實夏上尊實秋
上機(案他本機/作杌下同)實冬上敦實豆實韭也春之始所生也
尊實麷(原註一/作整)也夏之所受初也機實黍也秋之所先
成也敦實稻也冬之所畢熟也始生故曰祠善其司(案/他)
(本司/作可)也夏約故曰礿貴所初礿也先成故曰嘗嘗言甘
也畢熟故曰蒸蒸言衆也奉四時所受於天者而上之
爲上祭貴天賜且尊宗廟也孔子受君賜則以祭况受
天賜乎一年之中天賜四至至則上之此宗廟所以歲
四祭也故君子未嘗不食新新天賜至必先薦之乃取
食之尊天敬宗廟之心也尊天美義也敬宗廟大禮也
聖人之所謹也(案他本大禮也三/字誤移在此句下)不多而欲潔清不貪
數而欲恭敬君子之祭也恭親之致其中心之誠盡敬
潔之道以接至尊故鬼享之享之如此乃可謂之能祭
祭者察也以善逮鬼神之謂也善乃逮不可聞見者故
謂之察吾以名之所享故祭之不虛安所可察哉祭之
爲言際也與察也祭然後能見不見見不見之見者(案/見)
(不見之見者六字他/本作之見者見不見)然後知天命鬼神知天命鬼神然
後明祭之意明祭之意乃知重祭事(案他本事/作祀下同)孔子曰
吾不與祭祭神如神在重祭事如事生故聖人於鬼神
也畏之而不敢欺也信之而不獨任事之而不專恃恃
其公報有德也幸其不私與人福也其見於詩曰嗟爾
君子毋恒安息靜共爾位好是正直神之聽之介爾景
福正直者得福也不正者不得福此其法也以詩爲天
下(案他本/下作子)法矣何謂不法哉其辭直而重有再歎之欲
人省其意也而人尚不省何其忘哉孔子曰書之重辭
之復嗚呼不可不察也其中必有美者焉此之謂也
　　循天之道第七十七
循天之道以養其身謂之道也天有兩和以成二中歲
立其中用之無窮是北方之中用合陰而物始動於下
南方之中用合陽而養始美於上其動於下者(案他本/其字誤)
(移在上/字上)不得東方之和不能生中春是也其養於上者
不得西方之和不能成中秋是也然則天地之美惡(案/他)
(本誤移不能成/三字在此句下)在兩和之處二中之所來歸而遂其爲
也是故和(案他本/無和字)東方生而西方成東方和生(案他本/無生字)
北方之所起前(案他本/闕前字)而西方和成南方之所養長起
之不至於和之所不能生養長之不至於和之所不能
成成於和生必和也始於中止必中也中者天下之所
終始(案他本/脫始字)也而和者天地之所生成也夫德莫大於
和而道莫正(案他本/正作止)於中中者天地之美達理也聖人
之所保守也詩云不剛不柔布政優優此非中和之謂
歟是故能以中和理天下者其德大盛能以中和養其
身者其壽極命男女之法法隂與陽陽氣起於北方至
南方而盛盛極而合乎隂陰氣起乎中夏至中冬而盛
盛極而合乎陽不盛不合是故十月而壹(案他本/無壹字)俱盛
終歲而乃再合天地久節以此爲常是故先法之内矣
養身以全使男子不堅牡不家室隂不極盛(案他本極/盛作盛極)
不相接是故身精明難衰而堅固壽考無忒此天地之
道也天氣先盛牡而後施精故其精固地氣盛牝而後
化故其化良是故陰陽之㑹冬合北方而物動於下夏
合南方而物動於上上下之大動皆在日至之後爲寒
則疑氷裂地爲熱則焦沙爛石氣之精至於是故天地
之化春氣生而百物皆出夏氣養而百物皆長秋氣殺
而百物皆死冬氣收而百物皆藏是故惟天地之氣而
精出入無形而物莫不應實之至君子法乎其所貴天
地之陰陽當男女人之男女當隂陽隂陽亦可以謂男
女男女亦可以謂隂陽天地之經生至東方之中而所
生大養至西方之中而所養大成一歲四起業而必於
中中之所爲而必就於和故曰和其要也和者天之正
也陰陽之平(案他本平/誤作年)也其氣(案他本下/有於字)最良物之所
生也誠擇其和者以爲大得天地之奉也天地之道雖
有不和者必歸之於和而所爲有功雖有不中者必止
之於中而所爲不失是故陽之行始於北方之中而止
於南方之中陰之行始於南方之中而止於北方之中
陰陽之道不同至於盛而皆止於中其所始起皆必於
中中者天地之大極也日月之所至而卻也長短之隆
不得過中天地之制也兼和與不和中與不中而時用
之盡以爲功是故時無不時者天地之道也順天之道
節者天之制也陽者天之寛也陰者天之急也中者天
之用也和者天之功也舉天地之道而美於和是故物
生皆貴氣而迎養之孟子曰我善養吾浩然之氣者也
謂行必終禮而心目喜常以陽得生其意也公孫之養
氣日裏藏(原註三/字未詳)泰實則氣不通泰虛則氣不足熱勝
則氣寒(原註此下/疑少五字)泰勞則氣不入泰佚則氣宛至怒則
氣高喜則氣散憂則氣狂懼則氣懾凡此十者氣之害
也而皆生於不中和故君子怒則反中而自說以和喜
則反中而收之以正憂則反中而舒之以意懼則反中
而實之以精夫中和之不可反如此故君子道至而(原/註)
(一作/氣則)華而上凡氣從心心氣之君也何爲而氣不隨也
是以天下之道者皆言内心其本也故仁人之所以多
壽者外無貪而内清淨心平和而不失中正取天地之
美以養其身是其且多且治鶴之所以壽者無宛氣於
中是故食冰猿之所以壽者好引其末是故氣四越天
氣常下(案他本下/誤作不)施於地是故道者亦引氣於足天之
氣常動而不滯是故道者亦不宛氣苟不治雖滿不虛
是故君子養而和之節而法之去其羣泰取其衆和高
臺多陽廣室多陰遠天地之和也故人勿爲適之而巳
矣法人八尺四尺其中也宮者中央之音也甘者中央
之味也四尺者中央之制也是故三王之禮味皆尙甘
聲皆尚和處其身所以常自漸於天地之道其道同類
一氣之辨也法天者乃法人之辨天之道嚮秋冬而陰
來嚮春夏而陰去是故古之人霜降而迎女氷泮而殺
内與陰俱近與陽遠也天地之氣不致盛滿不交陰陽
是故君子甚愛氣而游於房以體天也氣不傷於以盛
通而傷(案他本/傷作傖)於不時天并不與陰陽俱徃來謂之不
時恣其欲而不顧天數謂之天并君子治身不敢違天
是故新牡十日而一游於房中年者倍新牡始衰者倍
中年中衰者倍始衰大衰者以月當新牡之日而上與
天地同節矣此其大畧也然而其要皆期於不極盛不
相遇疎春而曠夏謂不遠天地之數民皆知愛其衣食
而不愛其天氣天氣之於人重於衣食衣食盡尙猶有
間氣而立終故養生之大者乃在愛氣氣從神而成神
從意而出心之所之謂意意勞者神擾神擾者氣少氣
少者難久矣故君子閑欲止惡以平意平意以靜(案他/本靜)
(作淨/下同)神靜神以養(原註一/作愛)氣氣多而治則養身(案他本/身誤作)
(人)之大者得矣古之道士有言曰將欲無陵固守一德
此言神無離形則氣多内充而忍饑寒也知樂者生之
外泰也精神者生之内充也外泰不若内充而况外傷
乎忿恤憂(案他本恤/憂作憂恤)恨者生之傷也(案他本也/誤作亡)和說勸
善者生之養也君子愼小物而無大敗也行中正聲嚮
榮氣意和平居處虞樂可謂養生矣凡養生者莫精於
氣故天下之君此物獨死可食者告其味之便於人也
其不食者告殺穢除害之不待秋也當物之大枯之時
羣物皆死如(案他本/如作知)此物獨生其可食者益食之天爲
之利人獨代生之其不可食益畜之天愍州華之間故
生宿麥中(案他本/中作正)歲而熟之君子察物之異以求天意
大可見矣是故男女體其盛臭味取其勝居處就其和
勞佚居其中寒煖無失適饑飽無過平(案他本/平作乎)欲惡度
理動靜順性命喜怒止於中憂懼反之正此中和常在
乎其身謂之大(案他本/無大字)得天地泰大(案他本/無大字)得天地泰
者其壽引而長不得天地泰者其壽傷而短短長之質
人之所由受於人也是故壽有短長養有得失及至其
未之大卒而必讎於此莫之得離故壽之爲言猶讎也
天下之人雖衆不得不各讎其所生而壽夭與其所以
日自行可久之道者其壽讎於久自行不可久之道者
其壽亦讎於不久久與不久(案他本脫與/不久三字)之情各讎其
生平之所行今如(案他本今/如作如今)後至不可得勝故曰壽者
讎也然則人之所自行乃與其壽夭相益損也其自行
佚而壽長者命益之也其行端而壽短者命損之也以
天命之所損益疑人之所得失此大惑也是故天長之
而人傷之者其長損天短之而人養之者其短益夫(案/他)
(本夫誤/作失)損夭者皆人人其天之繼歟出其質而人勿繼
豈獨立(案他本/立作哀)哉

春秋繁露卷十六
春秋繁露卷十七
　　　　　漢　董　仲　舒　撰
　　天地之行第七十八
天地之行美也是故春襲葛夏居宻陰秋避殺風冬(案/他)
(本風冬誤/作冬風)避重漯就其和也衣欲常漂食欲常饑體欲
常勞而無長佚居多也凡天地之物乘以其泰而生厭
於其勝而死四時之變是也故冬之水氣東加於春而
木生乘其泰也春之生西至金而死厭於勝也生於木
者至金而死生於金者至火而死春之所生而不得過
秋秋之所生不得過夏天之數也飮食臭味每至一時
亦有所勝有所不勝之理不可不察也四時不同氣氣
各有所宜宜之所在其物代美視代美而代養之同時
美者雜食之是皆其所宜也故薺以冬美而芥以夏成
此可以見冬夏之所宜服矣冬水氣也薺甘味也乘於
水氣而美者甘勝寒也薺之爲言濟與濟大水也夏火
氣也芥苦味也乘於火氣而成者苦勝暑也天無所言
而意以物物不與羣物同時而生死者必深察之是天
所告人也故薺成告之甘芥成告之苦也君子察物而
　成告謹是以至薺不可食之時而盡遠甘物至芥成就
　也天獨所代之成者君子獨代之是冬夏之所宜也春
　秋雜物其和而冬夏代服其宜則當得天地之美四時
　和矣凡釋味之大體冬其時所之美而違天不遠矣是
　故當百物大生之時羣物皆生而難不惜其命所以救
　窮也推進光榮褒揚其善所以明也受命宣恩輔成君
　子所以助化也功成事就歸德於上所以致義也是故
　地明其理爲萬物母臣明其職爲一國宰母不可以不
　信宰不可以不忠母不信則草木傷其根宰不忠則姦
　臣危其君根傷則亡枝葉君危則亡其國故爲地者務
　暴其形爲臣者務著其情一國之君其猶一體之心也
　隱居深宮若心之藏於胸至貴無與敵(案他本敵/誤作遍)若心
　之神無與雙也其官人上士高清明而下重濁若身之
　貴目而賤足也任羣臣無所親若四肢之各有職也内
　有四輔若心之有肝肺脾腎也外有百官若心之有形
　體孔竅也親聖近賢若神明皆聚於心也上下相承順
　若肢體相爲使也布恩施惠若元氣之流皮毛腠理也
　百姓皆得其所若流血氣和平形體無所苦也無爲致
太平若神氣無自通於淵也致黃龍鳳凰若神明之致
玉女芝英也君明臣蒙其功若心之神體得以全臣賢
君蒙其恩若形體之靜而心得以安上亂下被其患若
耳目不聰明而手足爲傷也臣不忠而君滅亡若形體
妄動而心之喪是故君臣之禮若心之與體心不可以
不堅君不可以不賢體(案他本體/誤作禮)不可以不順臣不可
以不忠心所以全者體之力也君所以安者臣之功也
是以天高其位而下其施藏其形而見其光(案他本光/誤作尤)
序列星而近至精考陰陽而降霜露高其位所以爲尊
也下其施所以爲仁也藏其形所以爲神也見其光所
以爲明也序列星所以相承也近至精所以爲剛也考
陰陽所以成歲也降霜露所以生殺也爲人君者其法
取(案他本/取作最)象於天(案他本下/有也字)故貴爵而臣國所以爲仁
也深居隱處不見其體所以爲神也任賢使能觀聽四
方所以爲明也量能授官賢愚有差所以相承也引賢
自近以備股肱所以爲剛也考實事功次序殿最所以
成世也有功者進無功者退所以賞罰也是故天執其
道爲萬物主君執其常爲一國主天不可以不剛主不
可以不堅天不剛則列星亂其行主不堅則邪臣亂其
官星亂則亡其天臣亂則亡其君故爲天者務剛其氣
爲君者務堅其政剛堅然後陽道制命地卑(案他本卑/誤作畢)
其位而上其氣暴其形而著其情受其死而獻其生成
其事而歸其功卑其位所以事天也上其氣所以養陽
也暴其形所以爲忠也著其情所以爲信也受其死(案/他)
(本死/作形)所以藏終也獻其生所以助明也成其事所以助
位也歸其功所以致義也爲人臣者其法取象於地故
朝夕進退奉職應對所以事貴也供設飮食候視疚疾
所以致養也委身致命事無專制所以致養也竭愚寫
情不飾其過所以爲忠也伏節死義代四時也而人之
所治也安取久留當行之理而必待四時也此之謂壅
非(案他本/非作兆)其中也人有喜怒哀樂猶天之有春秋冬夏
也喜怒哀樂之至其時而欲發也若春秋冬夏之至其
時而欲出(案他本出/誤作忠)也皆天氣之然也其宜直行而無
鬱滯一也天終歲乃一徧(案他本徧/誤作偏)此四者而人主終
日不知過此四之數其理故不可以相待且天之欲利
人非宜其欲利榖也除穢不待時况穢人乎
　威德所生第七十九
天有和有德有平有威有相受之意有爲政之理不可
不審也春者天之和也夏者天之德也秋者天之平也
冬者天之威也天之序必先和然後發德必先平然後
發威此可以見不和不可以發慶賞之德不平不可以
發刑罰之威又可以見德生於和威生於平也不和無
德不平無威天之道也起者以此見之矣我雖有所愉
而喜必先和心以求其當然後發慶賞以立其德雖有
所忿而怒必先平心以求其政然後發刑罰以立其威
能常若是者謂之天德行天德者謂之聖人爲人主者
居至德之位操殺生之勢以變化民民之從主也如草
木之應四時也喜怒當寒暑威德當冬夏冬夏者威德
之合也寒暑者喜怒之偶也喜怒之有時而當發寒暑
亦有時而當出其理一也當喜而不喜猶當暑而不暑
當怒而不怒猶當寒而不寒也當德而不德猶當夏而
不夏也當威而不威猶當冬而不冬也喜怒威德之不
可以不直處而發也如寒暑冬夏之不可不當其時而
出也故謹善惡之端何以效其然也春秋采善不遺小
　掇惡不遺大諱而不隱罪而不忽以是非正理以褒貶
　喜怒之發威德之處無不皆中其應可以參寒暑冬夏
　之不失其時(案他本下/有而字)巳故曰聖人配天
　　　如天之爲第八十
　陰陽之氣在上天亦在人在人者爲好惡喜怒在天者
　爲暖淸寒暑出入上下左右前後平行而不止未嘗有
　所稽留滯鬱也其在人者亦宜行而無留若四時之條
　條然也夫喜怒哀樂之止動也此天之所爲人性命者
　臨其時致上而欲發其應亦天應也與暖淸寒暑之至
　其時而亦發無異若留德而待春夏留刑而待秋冬也
　此有順四時之名實逆於天地之經在人者亦天也奈
　何其久留天氣使之鬰滯不得以其正周行也是故脫
　天行穀朽寅而秋生麥告除穢而繼乏也所以成功繼
　乏以贍人也天之生有大經也而所周行者又有害功
　也除而殺殛者行急皆不待時也天之志也而聖人承
　之以治是故春修仁而求善秋修義而求惡冬修刑而
　致清夏修德而致寛此所以順天地體陰陽然而方求
　善之時見惡而不釋方求惡之時見善亦立行方致清
之時見大善亦立舉之方致寛之時見大惡亦立去之
以效天地(案他本/地作子)之方生之時有殺也方殺之時有生
也是故志意隨天地緩急倣陰陽然而人事之宜行者
無所鬱滯且恕於人順於天人之道兼舉此謂執其中
天非以春生人以秋殺人也當生者曰生當死者曰死
非殺物之任擬神明亂世之所起亦博若是皆因天地
之化以成敗物乘陰陽之資以任其所爲故爲惡愆人
力而功傷名自過也天地之間有陰陽之氣常漸人者
若水常漸魚也所以異於水者可見與不可見耳其澹
澹也然則人之居天地之間其猶魚之離水一也其無
間若氣而淖於水水之比於氣也若泥之比於水也是
天地之間若虛而實人常漸是澹澹之中而以治亂之
氣與之流通相殽饌也故人氣調和而天地之化美殽
於惡而味敗此易之物也推物之類以易見難者其情
可得治亂之氣(案他本/氣作易)邪正之風是殽天地之化者也
生於化而及殽化與運連(案他本/連作之)也春秋舉世事之道
夫有書天之盡與不盡王者之任也詩云天難諶斯不
易維王此之謂也夫王者不可以不知天知天詩人之
所難也天意難見也其道難理是故明陽陰入出實虛
之處所以觀天之志辨五行之本末順逆小大廣狹所
以觀天道也天志入其道也義爲人主者予奪生殺各
當其義若四時列官置吏必以其能若五行好仁惡戾
任德遠刑若陰陽此之謂能配天天者其道長萬物而
王者長人人主之大天地之參也好惡之分陰陽之理
也喜怒之發寒暑之比也官職之事五行之義也以此
長天地之間蕩(原註/闕)
　　天地陰陽第八十一
天地陰陽木火土金水九與人而十者天之數畢也故
數者至十而止書者以十爲終皆取之此聖人何其貴
者起於天至於人而畢畢之外謂之物物者投所貴之
端而不在其中以此見人之超然萬物之上而最爲天
下貴也人下長萬物上參天地故其治亂之故動靜順
逆之氣乃損益陰陽之化而搖蕩四海之内物之難知
者若神不可謂不然也今投地死傷而不騰相助投淖
相動而近投水相動而愈遠由(原註一/作猶)此觀之夫物愈
淖而愈易變動搖蕩也今氣化之淖非直水也而人主
以衆動之無已時是故常以治亂之氣與天地之化相
殽而不治也世治而民和志平而氣正則天地之化精
而萬物之美起世亂而民乖志癖而氣逆則天地之化
傷氣生災害起是故治世之德潤草木澤流四海功過
名者所以別物也親者重疎者輕尊者文卑者質近者
詳遠者畧文辭不隱情明情不遺文人心從之而不逆
古今通貫(原註一/作道)而不亂名之義也男女猶道也人生
别言禮義名號之由人事起也不順天道謂之不義察
天人之分觀道命之異可以知禮之說矣見善者不能
無好見不善者不能無惡好惡去就不能堅守故有人
道人道者人之所由樂而不亂服而不厭者萬物載名
而所生聖人因其象以命之然而可易也皆有義從也
故正名以明義也物也者洪名也皆名也而物有和名
此物也非失物故曰萬物動而不形者意也形而不易
者德也樂而不亂復而不厭者道也四海之内殽陰陽
之氣與天地相雜是故人言旣曰王者參天地矣苟參
天地則是化矣豈獨天地之精哉王者亦參而殽之治
則以正氣殽天地之化亂則以邪氣殽天地之化亂則
同者相益異者相損之數也無可疑者矣
　　天道施第八十二
天道施地道化人道義聖人見端而(案他本而/誤作不)知本精
之至也得一而應萬類之治也動其本者不知靜其末
受其始者不能辭其終利者盜(案他本盜誤/作道下同)之本也妄
者亂之始也夫受亂之始動盜之本而欲民之靜不可
得也故君子非禮而不言非禮而不動好色而無禮則
流飮食而無禮則爭流爭則亂故(案他本故/誤作無)禮體情而
防亂者也民之情不能制其欲使之度禮目視正色耳
　聽正聲口食正味身行正道非奪之情(案他本情/誤作精)也所
　以安其情也變謂之情雖持異物性亦然者故曰内也
　變變(原註一/作情)之變謂之外故雖以情然不爲性說故曰
　外物之動性若神之不守也積習漸靡物之微者也其
　入人不知習忘乃爲常然若性不可察也純知輕思則
　慮達節欲順行則倫得以諫爭僴靜爲宅以禮義爲道
　則文德是故至誠遺物而不與變躬寛無爭而不以與
　俗推衆强弗能入蜩蛻濁穢之中含得命施之理與萬
　物遷徙而不自失者聖人之心也
　　　繁露一書凡得四本皆有余高祖正議先生序文
　　　始得寫本於里中亟傳而讀之舛誤至多恨無他
　　　本可校巳而得京師印本以爲必佳而相去殊不
　　　遠又竊疑竹林玉杯等名與其書不相關後見尚
　　　書程公跋語亦以篇名爲疑又以通典太平御覽
　　　太平寰宇記所引繁露之書今書皆無之遂以爲
　　　非董氏本書且以其名謂必類小說家後自爲一
　　　編記雜事名演繁露行於世開禧三年今編修胡
　　　君仲方榘宰萍鄕得羅氏蘭堂本刻之縣庠考證
　　頗備凡程公所引三書之言皆在書中則知程公
　　所見者未廣遂謂爲小說者非也然止於三十七
　　篇終不合崇文總目及歐陽文忠公所藏八十二
　　篇之數余老矣猶欲得一善本聞婺女潘同年叔
　　度景憲多收異書屬其子弟訪之始得此本果有
　　八十二篇是萍鄕本猶未及其半也喜不可言以
　　校印本各取所長悉加改定義通者兩存之轉寫
　　相訛又古語亦有不可强通者春秋㑹解一書年
　　所集(案此句年字上/下皆原有缺文)仲方摭其引繁露十三條今
　　皆具在余又據說文解字王字下引董仲舒曰古
　　之造文者三畫而連其中謂之王三者天地人也
　　而參通之者王也許叔重在後漢和帝時今所引
　　在王道通三第四十四篇中其餘傳中對越三仁
　　之問朝廷有大議使使者及廷尉張湯就其家問
　　之求雨閉諸陽縱諸陰其止雨反是三策中言天
　　之仁愛人君天道之大者在陰陽陽爲德陰爲刑
　　故王者任德敎而不任刑之類今皆在其書中則
　　其爲仲舒所著無疑且其文詞亦非後世所能到
　　也左氏傳猶未行於世仲舒之言春秋多用公羊
　　之說嗚呼漢承秦敝旁求儒雅士以經學專門者
　　甚衆獨仲舒以純儒稱人但見其潛心大業非禮
　　不行對策爲古今第一余竊謂惟仁人之對曰仁
　　人者正其誼不謀其利明其道不計其功又有言
　　曰不由其道而勝不如由其道而敗此類非一是
　　皆眞得吾夫子之心法蓋深於春秋者也自揚子
　　雲猶有愧於斯况其他乎其得此意之純者在近
　　世惟范太史唐鑑爲庶幾焉褒貶評論惟是之從
　　　不以成敗爲輕重也潘氏本楚莊王篇爲第一他
　　　本皆無之前後增多凡四十二篇而三篇闕焉惟
　　　玉杯竹林二篇之名未有以訂之更俟來哲仲方
　　　得此尤以爲前所未見相與校讎將寄江右漕臺
　　　長兄秘閣公刻之而謂余記其後嘉定三年中伏
　　　日四明樓鑰書於玫媿齋

春秋繁露卷十七
