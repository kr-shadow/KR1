#+TITLE: 周易會通-元-董眞卿
#+DATE: 2016-06-11 12:19:50
#+SOURCE: github.com/kanripo/KR1a0086 master 57ba0bee                
欽定四庫全書　　　　經部一
　周易㑹通　　　　　　　易𩔖
　　提要
　　　　(臣/)等謹案周易㑹通十四卷元董真卿撰真
　　　　卿字季真鄱陽人嘗受學於胡一桂斯編實
　　　　本一桂之纂疏而廣及諸家初名曰周易經
　　　　𫝊集程朱解附録纂註葢其例編次伏羲文
　　　　王周公之經而翼以孔子之𫝊各為標目使
　　　　相統而不相雜其無經可附之𫝊則總附於
　　　　六十四卦之後是為經𫝊又取程子之𫝊朱
　　　　子之本義夾註其下是為集解其程子經説
　　　　朱子語録各續於𫝊義之後是為附録又取
　　　　一桂纂疏而增以諸説是為纂註其後定名
　　　　會通者則以程𫝊用王弼本夲義用吕祖謙
　　　　本次第既不同而或主義理或主象占夲旨
　　　　復殊先儒諸説亦復見智見仁各明一義齗
　　　　齗為門户之爭真卿以為諸家之易途雖殊
　　　　而歸則同故兼搜博採不主一説務持象數
　　　　義理二家之平即蘇軾朱震林栗之書為朱
　　　　子所不取者亦並録焉視胡一桂之排斥楊
　　　　萬里𫝊不肯録其一字者所見之廣狹謂之
　　　　青出於藍可也惟其變易經文則不免失先
　　　　儒謹嚴之意可不必曲為之詞耳乾隆四十
　　　　六年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
周易㑹通原序
太極泄而為圖包犧氏則之以畫卦如根榦之有條枚
横竪方圓往來交互變通不窮而謂之易大之天地日
月小之萬物萬事之象與理莫不畢具文王周公孔子
繫之以辭者名曰周易於是四聖之書與天地並其書
廣大精深未易窺測先儒傳註逮程朱子至矣盡矣詎
非宋易乎然文有古今之異義有理象之殊今易則自
費直鄭𤣥以孔子彖𧰼之傳附釋正經之末而參解文
王周公彖𧰼經文之間并附文言則始於王弼程傳主
理義而仍其舊古易則自呂微仲晁以道始復而未盡
吕伯恭復分犧文周公上下經六十四卦為經二篇而
以孔子十翼為傳十篇各自為卷以合於古本義主象
占而用其本二子之書並行於今天下萬世師尊之無
異辭矣但其經文體統傳義主張各有攸當不能合為
一書讀易者猶病焉大徳甲辰先父深山府君命眞卿
從先師新安雙湖胡先生讀易武夷山中并攜先父所
著書蔡氏傳輯録纂註訪求文獻其於程朱子之書沉
潛玩繹於茲有年未得其説而一之天台董楷蓋甞會
編於咸淳之世據王弼夲分為髙下字行以别四聖二
賢之易已不能盡行於繫辭諸篇至近嵗始出不旋踵
有廢其例者矣先師凡兩著本義附録纂疏程傳僅撮
其要於諸儒之列而天台夲則未及見也愚因復熟朱
子本義至擊辭上傳題下之註及從伯父槃澗先生所
録師訓通論一經之大體凡例無經可附而自分上繫
下繫云者與夲義語録叶韻之説忽有合焉夫朱子之
所以宗晁呂者不過欲使學者分别四聖之易以求之
古耳若一切例以古人著書經傳必各自為卷竊意解
經者之謙徳兼竹簡刀篆之煩而然若以孔子之傳附
羲文周公之經亦猶程朱子之傳義附四聖之書爾固
未見其不可也律以今易乾卦義例其合傳之經則彖
象文言混而不分其附經之傳則卦象彖爻紊而無序
今特標列而次第之於犧文周公之經孔子之傳初不
相雜而相統有經可附者附之無經可附者則總附於
六十四卦之後亦豈非朱子之意而程子之傳可合而
觀之矣茍如是讀之則周公之爻辭孔子之象彖文言
與夫繫辭以後四篇莫不各有聲韻音律煥乎會通又
何以為讀易者之病哉愚於是以四聖之易各標經傳
於其首以别之雖不分卷而先後之序巳明程朱傳義
夾註其下名曰集解而以程子朱子曰别之旣不異書
則理象之㫖咸在繫辭以後程子無傳姑以經説補之
天台本程朱子皆有語録今朱語則兼取先師所編采
其精詳而有緒者各益其未備續於傳義之後名曰附
録而以程子朱子語别之諸家之説惟音訓以呂氏為
主悉附經文他可互相𤼵明者全用先師纂疏各廣以
聞見之所及翼於語録之次名曰纂註而以某氏曰别
之管窺一得之愚亦間附於其末合而命之曰周易經
傳集程朱解附録纂註此愚編集是書之凡例綱目也
嗚呼易大經也犧文周孔大聖也程朱大賢也自天地
開闢以來不知㡬千萬年至包犧氏始作易由包犧至
於文王周公又不知幾年而後有卦爻之辭由文王周
公至於孔子五百餘年而後有十翼之辭由孔子至於
程朱子千五百餘年而後有傳義今距程朱子百有餘
年去大聖人之世若此其逺也去大賢之世若此其近
也乃僭敢析合經傳集四聖二賢及歴代諸儒之說以
備一書犯不韙甚矣然使讀者開卷瞭焉於古易今易
之所由分合先聖後聖之經傳所宜區别程子朱子之
傳義各有攸當其於天地萬物萬事之象與理可以一
覽而得之雖於先聖先賢著書立言之意非曰有功而
於世之學者心身家國天下之用未必不無小補焉非
止於知易而已茲當大衍用數之年是為天厯初年蒼
龍戊辰天開之月陽復後十日庚辰後學鄱陽董真卿
季真父自序於審安書屋
　　　周易經傳自漢諸儒以來紛紜不一欲速好徑
　　　者則混殽而莫分嗜古復初者則離析而難讀
　　　家君授受之際頗欲更定編集以程子朱子易
　　　傳本義合為一書而未能決乃筮之遇師之坤
　　　於是尊經以統傳而不失於古訂傳以附經而
　　　且便於今合程朱傳義之全采諸家著述之要
　　　僎幸供檢閲參校之職久已成書不敢私於一
　　　已負笈閩闗謀繡諸梓庶幾家傳而人誦之峕
　　　元統二年嵗在甲戌九月朔旦男僎百拜專記
　　凡例(自序中未悉者詳見於此/)
一四聖之易伏羲卦畫文王卦辭周公爻辭此三聖人
　者謂之經今於各卦之首標以經字孔子大象傳彖
　傳小象傳文言傳有經可附者附各卦之後其總論
　一書之大體凡例旡經可附如繫辭上傳繫辭下傳
　說卦傳序卦傳雜卦傳則以附於六十四卦之後各
　於篇題仍存傳名並作白字庶幾不與正文相混開
　卷者瞭然於古易今易四聖人之書雖異而實同程
　朱先生易傳夲義於是可合而觀之矣
一孔子大象傳所以釋伏羲六畫卦義彖傳所以釋文
　王卦下之辭小象傳所以釋周公爻下之辭而文言
　傳又總釋一卦之義特於乾坤𤼵其例耳此有經可
　附者觀下繫易者象也數語先後次第甚明今各循
　其序庶不紊夫子以傳釋經之意其無經可附者則
　仍循其舊焉
一東萊吕氏音訓朱子所深取見古易序中文公孫鑑
　跋之云先公著述經傳悉加音訓而於易獨否者以
　有東萊先生此書也惜刋本義者不曾附入遂使此
　書幾至无傳今得善夲悉附經文間有未備者仍附
　程傳之末
一程子易傳朱子夲義兩家全文稱程子曰朱子曰以
　相識别而總謂之集解在吕氏音訓之次
一程子語録盡用天台董氏所纂又徧閲程子諸書及
　其他纂録之文復采其未備者增益之明道先生之
　説亦在録中只依朱子四書例並稱程子不復分别
　朱子語録除董録外多用先師胡先生所編亦復博
　覽文公諸書及其他纂録之文采其未備者增益之
　大約各以順經文為序雜碎之説居先通論經文者
　次之旁及他爻他卦及朱子語中論程傳夲義處又
　次之稱程子語朱子語以相識别而總謂之附録在
　集解之次
一程朱二先生語録諸書有總論一經之大體凡例及
　雜舉衆説與自言著述難以分附各處者别為綱領
　二卷置之帙首亦讀是經者所宜先知
一是書以程朱二家為主故凡語録諸書應有與易經
　相關者悉加蒐輯然其間豈無有録者之詳略工拙
　議論之先後異同審定去取以備參攷
一程朱二先生語録並據所出夲備載記録門人姓名
　案文公序遺書謂家有先人舊藏數篇皆記當時記
　録主名蓋可以知此語之為誰記此說之為誰問乃
　不没人之善處然其書自有十卷不可知是何人所
　録故文公於近思録引程子語處不復書門人之名
　固不可得而悉存之然亦皆程子之自言爾亦如二
　程子書元來自有數卷只曰二先生語故只共稱程
　子近有著述文公之書及語録者多去記録門人姓
　名且混於纂疏之内以解門人之書者有之則甚不
　可也姑以語孟二書言之豈非即是孔子孟子兩部
　語録乎其間有門弟子問而孔孟答者有門人自言
　者後儒引用未甞略其姓名何獨乃於朱子門人而
　必欲盡削之遂使其間有只存一問字多至數十百
　言而先生荅之曰然曰得之曰此説是之𩔖者竟不
　知其為何人此豈著述之良法哉若先生所自言而
　略記者之名則猶可爾今各稽之全録悉書門人姓
　名其未知者則姑闕之程子語亦依此例
一諸家之解有相發明者以先師纂疏為夲又以平日
　所聞父師者增益之更廣參衆説悉取其議論之優
　長理象之的當順經文而次第之旁及他爻他卦者
　次之總論數節數卦者又次之並无偏黨固執已見
　庶幾讀者各有所得稱某氏曰某氏曰以相識别其
　或世次有先後或其説有多寡而同姓氏者則不免
　旁註其名而非有所輕重也總謂之纂註在附録之
　次管窺一得之愚則間綴於其末焉
一是編雖以程朱子二家全書為主然於理之所聚而
　不可遺理之可行而無所碍者歴代諸家之説莫不
　究攬故總名之曰周易會通朱子又曰會便是四邊
　合聚來處通便是空處行得去處㑹而不通則窒碍
　而不可行通而不會亦不知許多曲直錯雜處又曰
　一卦之中自有會通六爻又各自有會通愚亦謂一
　書之中又自有會通顧名思義則於隨時變易以從
　道者皆可識矣
　　姓氏
　程子門人(明道先生顥伯淳元豐八年除宗正寺丞/卒年五十四諡純公淳祐元年詔與周張)
　　　　(朱五賢從祀夫子本朝至順二年詔封豫/國公伊川先生洛國公  餘詳見因革)
　　李氏(籲端伯洛人傳師説伊川先生曰語録/只有李籲得其意不拘言語无錯編者)
　　吕氏(大臨與叔藍田人學於橫渠張先生之門先/生卒乃入洛元豐已未東見二先生語録)
　　謝氏(良佐顯道上蔡人記憶平日語元豐中從學/謝甞言昔在二先生之門學者皆有語録唯)
　　　　(良佐未嘗録然則/此書蓋追記之)㳺氏(酢定夫建州人元豐/中從學又㳺氏本拾)
　　　　(遺/)　　　　　　蘇氏(昞季明闗中人張子/門人然有録二先生)
　　　　(洛陽議論乃熙寧十年横渠先生遇/洛與二先生議論最在諸録之前)
　　劉氏(安節元承永嘉人/録伊川先生語)劉氏(絢質夫緱氏人/録明道先生語)
　　周氏(行已恭叔録/伊川先生語)　　楊氏(迪遵道延平人楊文/靖公之長子也録伊)
　　　　(川先生語所記有元/符後歸自涪陵後事)
　　周氏(孚先伯忱毗陵人建中靖/國𥘉從學録伊川先生語)
　　尹氏(焞彦明門人祁寛吕/堅中等記其述師説)
　　張氏(繹思叔夀安人/録伊川先生語)　唐氏(棣彦思毗陵人/録伊川先生語)
　　胡氏(安國康侯建州人諡文定公録/伊川先生語又有胡氏本拾遺)
　　鮑氏(若雨汝霖一云商霖永/嘉人録伊川先生語)
　　鄒氏(柄徳久毗陵人道鄉公之子録伊川先生語/未嘗親見先生不知所傳授舊附東見録後)
　　暢氏(大隠潛道録伊川先生語見晁氏客語中不/云何人之言亦不云何人所記獨間於延平)
　　　　(羅氏别録則/注云暢本)　　朱氏(光庭公掞沛國/人有問學拾遺)
　　陳氏(淵幾叟楊龜山門/人有陳氏夲拾遺)李氏(參端伯弟學於伊/川有程氏夲拾遺)
　　馮氏(理聖先學於伊川自號東臯子其子忠恕/字貫道學於尹氏所編有馮氏夲拾遺)
　　羅氏(從彦仲素楊文靖公/門人有羅氏本拾遺)
　　時氏(紫芝時氏本拾遺號程/子微言多改易本語者)
　　王氏(蘋信伯吴人學於伊川集録/諸言春秋者有春秋録拾遺)
　　晁氏(説之以道集/晁氏客語)　　闗中學者(入闗/録)
　朱子門人(晦菴先生/見後因革)
　　黄氏(幹後詳/見)　　　　李氏(方子正叔果/齋昭武人)
　　廖氏(徳明子晦槎/溪延平人)　　陳氏(埴後詳/見)
　　陳氏(淳安卿北/溪臨漳人)　　　董氏(銖後詳/見)
　　㬊氏(淵亞夫/涪陵人)　　　　黄氏(杲升卿/三山人)
　　黄氏(㽦子耕/豫章人)　　　　輔氏(廣漢卿潛/菴嘉興人)
　　襲氏(蓋卿夢鍚/衡陽人)　　　潘氏(柄後詳/見)
　　周氏(澗伯莊永嘉人/文公亦稱莊仲)　沈氏(僴莊/仲)
　　劉氏(砥履/之)　　　　　劉氏(礪用之並/建安人)
　　甘氏(節吉父/臨川人)　　　　萬氏(人傑正淳/興國人)
　　余氏(大惟/公晦)　　　　　陳氏(文蔚才卿/並廣信人)
　　吴氏(昶叔/夏)　　　　　程氏(洵允夫並/新安人)
　　金氏(去偽敬直/鄱陽人)　　　葉氏(賀孫味道/永嘉人)
　　曾氏(祖道/)　　　　　胡氏(泳伯量/南康人)
　　錢氏(木之子山/毗陵人)　　　吴氏(必大伯豐/臨江人)
　　李氏(閎祖後/詳見)　　　　潘氏(時舉子善/天台人)
　　楊氏(道夫仲思/建安人)　　　黄氏(義剛去私一字/毅然臨川人)
　　林氏(學蒙/正卿)　　　　　林氏(學履並/三山人)
　　游氏(敬仲連叔/延平人)　　　㳺氏(儆/)
　　黄氏(士毅子𢎞/莆田人)　　　林氏(夔孫子武/三山人)
　　郭氏(友仁徳元/淮安人)　　　吕氏(燾德/昭)
　　周氏(謨舜弼並/南康人)　　　童氏(伯羽蜚卿/建安人)
　　李氏(季札季子/新安人)　　　黄氏(灝商伯/南康人)
　　方氏(士繇伯謨逺/菴莆陽人)　　楊氏(至至之/温陵人)
　　張氏(洽後詳/見)　　　　蔡氏(念成元思/九江人)
　　林氏(賜聞一/淮安人)　　　　吕氏(煇/)
　　王氏(遇子/合)　　　　　湯氏(泳叔永又字/敬叔鎮江人)
　　鄭氏(可學子上/莆田人)　　　何氏(鎬叔京/昭武人)
　　范氏(念徳/伯崇)　　　　　范氏(元裕/)
　　廖氏(謙盆/仲)　　　　　黄氏(顯子/)
　　黄氏(有開/)　　　　　魏氏(椿元/夀)
　　林氏(恪叔恭/天台人)　　　　吴氏(雉和仲/居考亭)
　　鄭氏(南井文振/潮陽人)　　　度氏(正善性/西川人)
　　徐氏(㝢居甫/永嘉人)　　　　鍾氏(鎮又作震/長沙人)
　　舒氏(髙/)　　　　　　邵氏(浩/)
　　蕭氏(佐豫/章人)　　　　　竇氏(從周文卿/鎮江人)
　　潘氏(履孫坦翁/金華人)　　　楊氏(驤子昻/建安人)
　　王氏(過幼觀拙/齋鄱陽人)　　　楊氏(長孺伯子東/山誠齋子)
　　楊氏(與立/)　　　　　郭氏(雍中以下係語/録  荅問友朋)
　　程氏(迴/)　　　　　　吴氏(仁傑/)
　　張氏(栻/)　　　　　　吕氏(祖謙/)
　　蔡氏(元定/)　　　　　𡊮氏(樞詳以上/並  見後)
　　胡氏(季隨/)　　　　　鄭氏(仲禮/)
　　劉氏(君房/)　　　　　郭氏(沖晦/)
　　王氏(洽/)　　　　　　吕氏(祖儉/子約)
　　鞏氏(豐仲/至)　　　　　吕氏(光祖/)
　　符氏(復/)　　　　　　趙氏(崇憲/)
　　方氏(賓王/)　　　　　虞氏(大中/)
　　葉氏(永卿/)　　　　　趙氏(彦輔/)
　　連氏(嵩卿/)　　　　　方氏(誼/)
　　吴氏(翌/)　　　　　　陳氏(亮同/父)
　　丘氏(子野/)　　　　　石氏(􁂘子重/紹興人)
　　陸氏(九韶/子美)　　　　　陸氏(九淵/子靜)
　　胡氏(廣仲/)　　　　　江氏(元通/)
　　劉氏(坪平/甫)　　　　　許氏(升温/陵人)
　　曾氏(三異無疑/廬陵人)　　　徐氏(彦章/)
　古今名賢
　　商瞿氏(見因革/)　　　子夏氏
　　左氏(丘明/)　　　　　新城董公
　　田氏(何革見/因)　　　　施氏(讎/)
　　孟氏(喜/)　　　　　　梁丘氏(賀/)
　　焦氏(贛因並詳/見  革)　　　京氏(房君/明)
　　揚氏(雄子雲/成都人)　　　　費氏(直因詳/見  革)
　　馬氏(融季長南郡太守/周易章句十卷)鄭氏(𤣥因詳/見  革)
　　許氏(慎叔重汝南召陵人周易異義又作解字説/文洪氏邁曰許叔重在東漢與馬鄭輩不甚)
　　　　(相先後而所著説文引用/周易經傳多與今文不同)
　　荀氏(爽慈明司空周易章句十/卷又集九家易解十卷)
　　宋氏(衷周易/五卷)　　　　王氏(弼因詳/見  革)
　　董氏(遇季直魏大司/農周易注十卷)　姚氏(信吴太常周/易注十卷)
　　虞氏(翻仲翔會稽人吳/騎都尉易注九卷)陸氏(績公紀吳人為鬰/林太守易注十卷)
　　向氏(秀子/期)　　　　　杜氏(預元/凱)
　　侯氏(果/)　　　　　　蜀才(李鼎祚引顔之/推云范長生也)
　　郭氏(璞景純/河東人)　　　　韓氏(伯康伯/晋太常)
　　陸氏(元朗徳明以字行釋文一卷周易/文句義疏二十卷又外大義二卷)
　　孔氏(穎達仲達冀州衡水人唐國子祭酒與顔師/古司馬才意王恭馬嘉運趙乾叶王談于志)
　　　　(寧等同撰周易正義十四卷又撰𤣥談六巻/初奉勅譔五經義訓號義賛唐太宗詔改名)
　　　　(正義亦/稱疏)　　　　李氏(鼎祚革詳/見因)
　　東鄉氏(助朝散大夫守江陵少尹周易物象/釋疑一卷宋宣和四年蔡攸上其書)
　　沙門一行(郯國公張公謹之孫出家隠居嵩山周/易傳十二卷朱氏震曰孟喜京房之學)
　　　　(其書槩見於一行/大槩自子夏傳出)韓子(愈退之諡文公宋/元豐中封昌黎伯)
　　郭氏(京蘇州司户㕘軍周易舉正三卷序稱家藏/王弼韓康伯手札周易本及石經校正一百)
　　　　(三十五處二百七十三字或有以經注義理/可推而知者洪容齋隨筆蜀土楊鼎卿六經)
　　　　(圖及諸家多取之而朱子以/為亂道者蓋惡其宗王韓耳)
　　李氏(翺/)　　　　　　陸氏(希聲因並/詳見  革)
　　劉氏(瓛子珪代唐藝文志/不載何  姑附於此)
　　陳氏(臯易論/十卷)　　　　句氏(微易廣疏三十卷載/二氏鄭氏通志不)
　　　　(何代姑/附於此)　　　　陳氏(摶圖南豪州真源人/邵伯温云唐末舉進)
　　　　(士負經綸之才歴五季亂離逰行四方志不/遂入武當山後隠居華山周世宗召拜諫議)
　　　　(大夫賜號白雲先生宋太宗召拜諫議大夫/賜號希夷先生其易學生於意言象數不煩)
　　　　(文字解説止有一圖先天方圓圖亦非創意/以作孔子繫辭述之明矣真窮理盡性之學)
　　　　(也獨先君知之為詳下/易龍圖序見朱子圖)
　　胡氏(旦/)　　　　　　胡氏(瑗因並詳/見  革)
　　阮氏　　　　　　　孫氏(復明復泰/山先生)
　　石氏(介守遒徂徠先生直集賢院傳孫明復學/周義口義十卷建本作解義說夲王弼㫖)
　　劉氏(牧長民周易解十二卷晁氏志作十五卷卦/徳通論一卷鉤隠一卷仁宗時言數者多宗)
　　　　(之慶厯初吴秘獻其書于朝田況為序晁氏/志鉤隠圖三卷皆易之數也四十八圖并遺)
　　　　(事九歐陽永叔為序而其文不䫫雙湖先生/亦謂鉤隠圖自易置圖書之外餘皆破碎穿)
　　　　(鑿李泰伯云牧又注易新意牽合象數其餘/援輔嗣之意而解其辭往往即所謂易解也)
　　歐陽公(修永叔六一居士廬陵人諡文忠公易童/子問三卷朱子謂歐公作易童子問正王)
　　　　(弼之失者數十事然因圖書之疑/并與繫辭不信此是歐公无見處)
　　錢氏(藻秘閣校理與劉/彜並安定門人)劉氏(彜執中福州/人易注一部)
　　于氏(弇/)　　　　　　王氏(安石介甫半山臨/川人易解十四卷)
　　王氏(逢號廣陵國子直講易傳十/卷學宗王弼為王介甫客)
　　周子(敦頤茂叔濂溪先/生舂陵人諡元公)邵子(雍因詳/見  革)
　　張子(載子厚横渠先生大梁人諡獻公/易説三卷發明二程所未到處)
　　司馬公(光君實涑水先生陜州夏縣人/諡文正公易説一卷繫辭二卷)
　　蘇氏(軾子瞻東坡先生蜀郡人諡文忠公易傳九/卷晁氏志謂東坡毗陵易傳十一卷其學出)
　　　　(於父洵馮氏曰洵作傳未竟命軾卒/其業朱子有辨蘇氏易即此書也)
　　房氏(審權蜀人集易義海一百巻集鄭𤣥至王安/石凡百家摘取其專明人事者為一編或諸)
　　　　(家說有異同輙加/評議附之篇末)劉氏(敞原/父)
　　吕氏(大防革詳/見因)　　　晁氏(說之革詳/見因)
　　吕氏(大臨與叔芸閣先生微仲親弟易解一卷統/論數篇未成之書也學出程門朱子謂吕與)
　　　　(叔易說精/約好看)　　　尹氏(焞彦明和靖先/生學出程門)
　　游氏(酢定夫建陽長平人諡/肅公易説學出程門)
　　楊氏(時中立延平人諡文靖公易説闕乾坤學出/程門朱子謂龜山易不若程傳之厭飫充足)
　　郭氏(忠孝立之兼山河南人易/解二卷四學淵源論三卷)
　　張氏(汝明舜文吉州左利人登元祐壬申第知岳/州㳺定夫誌其墓易索十三卷毎卦以釋曰)
　　　　(釋經又有觀象觀變玩/辭玩占叢説通十三卷)
　　張氏(汝弼舜元莆陽人泉州教授賜葆光處士周/易解義十卷紹聖二年章惇進其書九卷建)
　　　　(夲二十五卷黄裳龔原皆序之稱其明於象/數古今之説未能當意黙誦擊辭二十年一)
　　　　(日釋然而悟得大例幾百條毛伯玉謂/其專主輔嗣然亦主卦變如朱子發)
　　龔氏(原深父括蒼人工部侍郎易續/解義十七卷晁氏志二十巻)
　　耿氏(南仲希道開封人國子/祭酒周易講義十卷)
　　林氏(疑獨慎微與吳子進𡊮志行李元量劉仲平/路純中洪成季陳子明鄭正夫閻彦升共成)
　　　　(一書共十二卷號/太學十先生易解)李氏(元量/)
　　劉氏(槩仲平/東明人)　　　　路氏(純中/)
　　鄭氏(正夫/)　　　　　閻氏(彦升/)
　　李氏(彦章元達與李端行聖與李舜由彦安李士/表元卓合成一書十卷號四李先生周易全)
　　　　(解宣和/四年序)　　　　李氏(士表/元卓)
　　朱氏(震子發居蒙泉號漢上易集傳十一卷卦圖/三卷叢説一卷宋藝文志云漢以來言易者)
　　　　(局於象數王弼始據理義為言李鼎祚宗鄭/𤣥排王弼邵雍亦言象數及程頤傳出理義)
　　　　(彰明而弼學淺矣張載㳺酢楊時郭忠孝雍/皆祖頤髙宗時朱震為集傳以頤為宗和會)
　　　　(雍載之論合鄭王之說為一兼取動爻卦爻/互體五行納甲朱子謂王弼破互體朱子發)
　　　　(明互體又謂朱子發易解如百衲襖不知是/説甚麽以此進讀教人主如何曉便曉得亦)
　　　　(如何/用)　　　　　蔡氏(攸宋徽宗/朝進七易)
　　邵氏(伯温康節/先生子也)　　　祁氏(寛和靖/門人)
　　郭氏(雍子和白雲兼山子也易説雍放浪長楊山/谷間甞詔不起易說自序云其先人受業伊)
　　　　(川二十餘年念其學殆將冺絶於是/潜稽易象以述舊聞紹興辛亥自序)
　　張氏(根知常吳園先生饒州徳興人㕘政忠定公/燾之父也易解義九卷序論五卷雜說泰論)
　　鄭氏(汝諧舜舉東谷周易翼傳二卷蓋謂/孔子翼文王之經此則翼伊川之傳)
　　凌氏(唐佐朝奉大夫/周易集解六卷)　李氏(開去非易/解三十卷)
　　陸氏(秉周易意學十卷/案馮氏秉字作東)李氏(仁父載以上四氏宋/志不  河朝姑附此)
　　楊氏(繪元/素)　　　　　鄭氏(湘鄉/)
　　王氏(師心/)　　　　　王氏(湘卿/)
　　李氏(光泰𤼵諡莊簡公紹興初謫嶺南著書自號/讀易老人其學自劉元城元城學於司馬公)
　　都氏(潔聖與丹陽人知德慶府周易變體十六卷/潔父郁子文惠州教官為一邦師法尤粹於)
　　　　(易以所聞於/父者為傳)　　丘氏(程憲古/建陽人)
　　鄭氏(東卿少梅稱合沙漁父大易約解九卷易説/二卷宋志馮氏作周易疑難圖解三十卷紹)
　　　　(興丁已序云為朋友講習而作始得富沙丘/先生告東卿曰易理皆在畫於是日畫一卦)
　　　　(置坐右周而復始/歴五朞而得所入)洪氏(邁景盧容/齋番陽人)
　　劉氏(翔福州水口人易解六卷紹興十五年表進/監學官看詳云通達經㫖附近人情間出新)
　　　　(意議論不詭旁涉史傳援證明白/特差福州教授書藏禁中洪邁序)
　　鄭氏(剛中亨仲易窺餘十五卷紹興壬申自序尊/乾坤不論起自屯蒙大要以象述爻因爻識)
　　　　(卦易自商瞿至漢魏不可勝計大槩象義二/者李鼎祚專明象變不用古註專以意訓二)
　　　　(者最不合然有象則有義訓義者不可遺象/義不由象出是猶終日論形而不知形之所)
　　　　(在近世程正叔易傳朱子𤼵集解二者頗相/彌縫但易道廣大有可窺之餘吾兼而取之)
　　吳氏(黼元綬周易詳解四十卷敷衍/文義不及象數紹興丁丑書成)
　　閭丘氏(昕逢辰與胡寅明仲為友因出文定公之/門此書明仲多潤色之其説謂卦以六爻)
　　　　(而成二臣也五君也二五君臣正體也若陽/居陰為九二則臣有時而失之彊以陰居陽)
　　　　(為六五則君有時而失之弱蓋作於紹/興間意有所屬也乾道辛卯張栻序)
　　胡氏(宏仁仲五峯先生文定公之季子易外/傳自屯至剥多引史事又皇王大紀)
　　蘭氏(廷瑞惠卿漁樵易解十二卷自序稱白雲溪/箋釋上下經六卷繫辭二卷說序雜一卷圖)
　　　　(説二卷外編一卷始紹/興已卯成淳熙已酉)
　　王氏(大寶元龜潮州人禮部尚書周易證義十卷/孝宗時以諫議大夫兼侍講上語公曰髙宗)
　　　　(謂卿邃於易/故有是除)　　薛氏
　　李氏(椿年仲永饒州浮梁人直學士院易解八卷/疑問一卷門人吴說之編淳熈乙未胡銓序)
　　晁氏(公武子政彭城人髙孝時官至尚書直敷文/閣易故訓傳十八卷郡齋讀書志二十卷)
　　李氏(衡江都人易義海撮要十二卷刪房氏本為/之而略其半又有雜論以補房氏之闕令宋)
　　　　(志載撮要而不載/房本亦可惜也)程氏(迥因詳/見  革)
　　曾氏(穜獻之温陵人集二程張子㳺楊郭氏父子/七家解名大易粹言七十三卷淳熙二年序)
　　李氏(舜臣子思隆山先生蜀人周易本傳十三卷/淳熙已亥自序大槩謂易元起於畫有畫故)
　　　　(有卦與辭隨辭釋義汎論事理不復推之於/畫以驗古聖人設卦命辭之本意失之逺矣)
　　　　(故今不著皆因畫論心主文王孔子之學以/推衍大易之用此其大㫖也但絶不及占耳)
　　馮氏(當可時行縉雲蜀人易論三卷止六十四卦/常言易之象在畫易之道在用其學傳李舜)
　　　　(臣孫興祖編朱子曰馮當可字時行名字見/於跋語成氏書解名時行字當可今從朱子)
　　王氏(宗傳景孟童溪臨安人太學上舎免/省易傳三十二卷淳熙丙午林焞序)
　　楊氏(萬里廷秀誠齋先生廬陵人易傳二十卷淳/熙戊申自序其子長孺云自戊申至嘉定甲)
　　　　(子脫藁嘉熙元年奉㫖給劄其家抄録宣/付秘閣其説本之程氏而多引史傳事證)
　　王氏(炎晦叔雙溪徽州婺源人仕至國史大監讀/易筆記十卷總說象例在前經傳皆有解)
　　吳氏(仁傑斗南平江崑山人周/易圖說三卷集古易一卷)
　　張氏(栻敬夫南軒先生廣漢人諡宣公易説十/一卷乾坤闕學出五峯胡氏以周程為宗)
　　吕氏(祖謙革詳/見因)　　　林氏(栗因詳/見  革)
　　蔡氏(元定季通西山先生/建安人諡文節公)
　　黄氏(幹直卿勉齋先生/三山人諡文肅公)董氏(銖叔重槃澗先生饒/州德興人登嘉定戊)
　　　　(辰第迪功郎婺州金華/尉勉齋先生誌其墓)
　　陳氏(埴器之潜室永/嘉人木鍾集)　李氏(閎祖/守約)
　　張氏(洽元徳/臨江人)　　　　𡊮氏(樞機/仲)
　　潘氏(柄謙之𤓰山周易/集義六十四卷)蔡氐(淵因詳/見  革)
　　蔡氏(沉仲黙九峯先/生皇極内篇)　劉氏(爚晦伯雲莊建安人/尚書文簡公經説)
　　李氏(過因詳/見  革)　　　　馮氏(椅因詳/見  革)
　　毛氏(璞伯玉瀘川人潼川憲易傳十一卷嘉泰元/年自序略云觀象畫卦以定其名因卦分爻)
　　　　(以盡其變此名與此卦相當此辭與此爻相/得而因以得羲文周孔之心又有外傳易辨)
　　　　(歴詆先儒之失似亦有理然所/略取者王弼二蘇蓋所學異也)
　　趙氏(汝騰號/庸齋)　　　　趙氏(汝楳/)
　　易氏(芾彦章山齋周易總義門人陳章序云/總義名者總卦爻之義而為之説也)
　　錢氏(時子是融堂嚴州人周易釋傳二十卷其説/謂伏羲文王周公之經孔子為之傳後學何)
　　　　(可容喙敬於傳下略釋夲㫖而曰周易釋傳/嘉熙二年喬丞相行簡薦進其書嘗從故寶)
　　　　(謨閣學士楊簡㳺蓋其/所深許與以秘閣校勘)
　　饒氏(魯仲元雙峰饒州餘干人/人學於勉齋黄氏易説)
　　徐氏(幾子與進齋建安人宣教郎崇政殿說書通/判建寧府學於節齋蔡氏易輯講環中意)
　　馮氏(去非厚齋子周易二篇通故圖説义/有易象通義其文專解上下經大象)
　　姚氏(小彭/)　　　　　黄氏(以翼宗台温/陵人易説)
　　魏氏(了翁華父鶴山先生臨卭人僉書樞密院事/諡文靖公周易集義六十四卷其書自周子)
　　　　(邵子二程子張子吕氏謝氏楊氏尹氏㳺氏/胡五峯朱漢上劉屏山至朱子張宣公吕成)
　　　　(公李隆山子心傳凡十七家它易不與如郭/氏父子以背程門出之鶴山嘗曰辭變象占)
　　　　(易之綱領而繇彖爻之辭畫爻位虚之别互/反飛伏之説乗承比應之例有不知則義理)
　　　　(闕焉仲子克愚知徽州刋於紫陽書院至元/戊子補刋虚谷方回跋其説有補於讀易者)
　　眞氏(德秀景元西山先生建州浦城人參知/政事諡文忠公讀書記丙記言兵不傳)
　　劉氏(彌邵夀翁莆陽人易藁猶子後村克莊為之/序略曰余為建陽令季父訪余縣齋因質易)
　　　　(疑於蔡隠君伯靜後二十年而書成大㫖由/朱程以求周孔由周孔以求羲文其篤守師)
　　　　(說雖樵天授𡊮道潔无以加也中嵗棄科/舉閉門著書行義為鄉先生年八十二)
　　朱氏(鑑子明文公孫仕至吏部侍郎湖廣總領集/文公語録為易説二十三卷淳祐壬子自序)
　　稅氏(與權蜀人魏/鶴山門人)　　洪氏(咨䕫舜/俞平齋)
　　項氏(安世號平菴周易玩辭十六卷又有項/氏家説十卷第一卷説易餘及諸經史)
　　柴氏(中行與之强恕齋饒州餘干人太學/上舎登第終秘書丞繫辭以後集解)
　　趙氏(秉號閑閑/翁中州人)　　　潘氏(夢旂天錫姑蘇人/易解嘉定辛未序)
　　楊氏(文煥彬夫秦州人釋褐狀元/集五十家易解四十二卷)
　　陳氏(友文號隆山大易集解精義六十四卷讀易/綱領三卷通十門案隆山所集王輔嗣孔頴)
　　　　(達周濓溪司馬涑水邵康節程明道程伊川/張横渠蘇東坡游廣平楊龜山郭兼山郭白)
　　　　(雲朱漢上朱文公張南軒楊誠齋馮縉雲又/兩家失姓名但稱先正先儒别之寶祐甲寅)
　　　　(自/序)　　　　　　史氏(繩祖號學/齋眉山人)
　　翁氏(泳永叔思/齋口義)　　　董氏(楷天台人集周易程/朱氏説咸淳丙寅序)
　　徐氏(直方立大古為廣信人易解六卷只上下經/補迪功郎咸淳三年進易解除正言江東憲)
　　　　(父元杰紹定壬辰/狀元嘗師董槃澗)孫氏(奕季昭履齋廬/陵人示兜編)
　　沈氏(貴珤又名汝礪誠叔毅齋先生饒州徳興人/學於介軒先生董氏夢程九萬介軒學於勉)
　　　　(齋先生黄氏槃/澗先生董氏)　丘氏(富國行可建/安人易全解)
　　張氏(彭老/好古)　　　　　盧氏
　　單氏　　　　　　　雷氏
　　史氏　　　　　　　冷氏
　　龍氏　　　　　　　藍氏
　　李氏(以上八氏未詳名/字世次姑附於此)方氏(逢辰革詳/見因)
　　謝氏(枋得君直疊山先生廣信人登淳祐丙辰第/甲子校文江東𤼵䇿十問抵時政安置興國)
　　　　(軍乙亥除江東提刑累遷至江東制置使大/軍攻饒拒戰安仁敗又敗於信州棄家入閩)
　　　　(後程文海留夢炎交薦不就至元戊子魏天/祐拘以北行不食而死著易説十三卦取象)
　　許氏(衡仲平魯齋先生懷慶河内人年三十四聞/姚雪齋受伊洛之學於南士趙仁父即訪求)
　　　　(之得伊川易傳文公四書小學書手寫以還/著讀易私言仕本朝中書左丞集賢大學士)
　　　　(夀七十三贈榮禄大夫大司徒魏國文/正公皇慶二年詔與宋九儒從祀夫子)
　　傅氏(立權甫初菴饒州德興人仕至正奉大夫集/賢院大學士贈榮禄大夫柱國饒國文懿公)
　　　　(御賜宋金内府易書數千卷以其意授同里/王奕復初摘其正大合理者一百二十家彚)
　　　　(為一編名易學纂言十八卷/无繫辭以下元貞乙未自序)
　　胡氏(方平玉齋先生徽州婺源人師鄱陽介軒董/先生毅齋沈先生著易學啓蒙通釋至元已)
　　　　(丑自/序)　　　　　胡氏(次焱濟鼎餘學齋/徽州婺源人易説)
　　胡氏(允號潜齋饒州樂平/人易解曰四道𤼵明)
　　齊氏(夢龍覺翁節初饒州徳興人與兄興龍先/後登宋寶祐景定年第周易附說卦變圖)
　　程氏(鉅夫元名文海白雪樓/居建昌仕至翰林承㫖)
　　程氏(直方道大前村徽州婺源人易/解名四聖一心又有啓蒙翼傳)
　　程氏(龍舜俞茍軒徽州婺源人登宋景定乙丑第/後至中順大夫同知鄉郡致仕𥙷程子三分)
　　　　(易圖刋行外有弄/環餘説筮法等編)王氏(希旦愈明葵初饒州/德興人易學摘編)
　　熊氏(禾去非勿軒先生晚號退齋建安人登宋咸/淳甲戌第迪功郎邵武軍司户其學得之徐)
　　　　(進齋及永嘉劉敬堂經濟之學有書四篇曰/農禮刑兵藳粗定而无傳今所行世者標題)
　　　　(四書及此易説數叚又有詩選/正宗等編雜文多見翰墨全書)
　　雙湖胡先生(一桂庭芳宋景定甲子年十八領鄉/舉其學出父玉齋先生所著書有周)
　　　　(易夲義附録纂疏夲義啓蒙易傳朱子/詩傳附録纂疏十七史纂並行於世)
　　徐氏(之祥麒父方塘饒州德興/人賓州上林簿玩易詳説)
　　張氏(清子希獻中溪建安人周易本義附録集註/十一卷其書以文公本義髙下字行反置之)
　　　　(王弼今易經文之/下大德癸卯自序)汪氏(深所性饒州德興/人易占例自序)
　　胡氏(炳文仲虎雲峯徽州婺源人易序/本義通釋延祐丙辰大梁郭郁)
　　余氏(芭舒徳新息齋饒州/德興人讀易偶記)
　　牟氏(應龍成父陵陽/人九經音攷)　吳氏(澂伯清草廬臨川人/奎章閣學士周易纂)
　　　　(言/)　　　　　　龍氏(仁夫觀復麟州廬陵/人湖廣儒學提舉周)
　　　　(易集傳其書經文用朱/子夲義至治辛酉自序)
　　鄭氏(原善復初思誠齋廣信人登延祐五/年第丞德興時有補沈毅齋正䝉解)
　　程氏(珙仲璧饒州德興人文公門人端蒙之從曾/孫也易説其經濟之學有書曰九疇䇿疏)
欽定四庫全書
　周易會通　　　　　　　元　董真卿　撰
　　易程子傳序
易變易也隨時變易以從道也其為書也廣大悉備將
以順性命之理通幽明之故盡事物之情而示開物成
務之道也聖人之憂患後世可謂至矣去古雖逺遺經
尚存然而前儒失意以傳言後學誦言而忘味自秦而
下蓋无傳矣予生千(一有/餘字)載之後悼斯文之湮晦將俾
後人沿流而求源此傳所以作也易有聖人之道四焉
以言者尚其辭以動者尚其變以制器者尚其𧰼以卜
筮者尚其占吉凶消長之理進退存亡之道備於辭推
辭考卦可以知變象與占在其中矣君子居則觀其象
而玩其辭動則觀其變而玩其占得於辭不達其意者
有矣未有不得於辭而能通其意者也至微者理也至
著者象也體用一原顯微無間觀㑹通以行其典禮則
辭無所不備故善學者求言必自近易於近者非知言
者也予所傳者辭也由辭以得其意則在乎人焉有宋
元符二年已夘正月庚申河南程頤正叔序附録(程子/語郭)
(忠孝議易傳序曰易即道也又何從道或以問伊川伊/川曰人隨時變易為何為從道也  楊迪問有道又有)
(易何如先生荅曰此語全未是更將傳序詳思當自通/矣變易而後合道易字與道字不相似也  尹焞嘗以)
(易傳序請問曰至微者理也至著者象也體用一原顯/微無間莫太露天僟否伊川曰如此分明説破猶自人)
(不解悟祁寛録云伊川曰汝看得如此甚善呂堅中録/云伊川曰亦不得已言耳  朱子語問易變易也隨時)
(變易以從道也曰易指卦爻而言以乾卦之潛見躍飛/之類觀之則隨時變易以從道者可見矣  隨時變易)
(以從道主卦爻而言然天理人事皆在其中今且以乾/卦潛見飛躍觀之其流行而至此者易也其定理之當)
(然者道也故明道亦曰其體則謂之易其理則謂之道/而伊川又謂變易而後合道易字與道字不相似也又)
(云人隨時變易為何為從道也此皆可以見其意矣易/中无一卦一爻不具此理所以沿流而可以求其源也)
(荅方士繇易變易也隨時變易以從道正謂伊川這般/説話難曉蓋它把這書硬定做人事之書它説聖人做)
(這書只為世間人事夲有許多變様所以做這書出來/㬊淵至微者理也至著者象也體用一原顯微無間蓋)
(自理而言則即體而用在其中所謂一原也自象而言/則即顯而微不能外所謂無間也其文理密察有條不)
(紊如此用又曰所謂體用一原者程子之言蓋已密矣/其曰體  一原者以至微之理言之則冲漠无朕而萬)
(象昭然巳具也其曰顯㣲无間者以至著之象言之則/即事即物而此理无乎不在也言理則先體而後用蓋)
(舉體而用之理已具是所以為一原也言事則先顯而/後微蓋即事而理之體可見是所以為无間也  至微)
(者理也至著者象也體用一原顯微无間觀㑹通以行/其典禮則辭無所不備此是一箇理一箇象一箇辭然)
(後理會理與象又湏就辭上理㑹辭上所載皆觀㑹通/以行其典禮之事凡於事物須就其聚處理㑹尋得一)
(箇通路行去若不尋得一箇通路只驀地行去則必有/礙典禮只是常事㑹是事之合聚交加難分别處如庖)
(丁解牛雖是奏刀騞然莫不中節若至那難處便着些/氣力方得通葉賀孫因記頃年汪端明説沈元用問尹)
(和靖伊川先生易傳何處是切要處尹云體用一原顯/微无間此是最切要處後舉似李先生先生曰尹説固)
(好然湏看得六十四卦三百八十四爻都有下落處方/始説得此話若學者未曾子細理㑹便與他如此説豈)
(不誤它偶讀浸記求言必自近易於近者非知言者也/此伊川喫力為人處  伊川先生晚年所見甚實更无)
(一句懸空説的語今觀易傳可見何嘗有一句不着實/余大雅伊川晚年文字如易傳直是盛得水住同上易)
(傳不看本文亦自成一書楊與立詩書略看訓詁解釋/文義令通而已却只玩味本文其道理只在本文下面)
(小字儘說如何會通得它若易傳却可脱去本文程子/此書平淡地慢慢委曲説得更無餘藴不是那敲磕逼)
(匝出底義理平鋪地放在面前只如此等行文亦自難/學如其他峭拔雄健之文却可做若易傳淡的文字如)
(何可及吴必大易傳明白无難看處但此是先生以天/下許多道理散入六十四卦三百八十四爻之中將作)
(易看即無意味湏將來作事看即句句字字有用處耳/荅胡季隨問程傳大槩將三百八十四爻做人説恐通)
(未盡否曰也是只是不可裝定做人說看占得如何有/就事言者有以位言者以吉凶言之則為事以終始言)
(之則為時以髙下言之則為位隨所作而看皆通繫辭/云不可為典要唯變所適豈可裝定做人説易説程氏)
(易傳難看其用意精密道理平正更無抑揚若能看得/有味則其人亦大叚知義理矣蓋易中説理是預先説)
(下箇未曾有底事故乍看甚難萬人傑問看易傳曰此/書難看須經歴世故多識盡人情物理方看得入蓋此)
(書平淡所説之事皆是見今所未嘗有者如言事君説/及處事變患難處今皆未嘗當着可知讀時可味蓋它)
(説得闊逺未有底事預包載在此學者須讀詩書他經/自有箇見處及曾經歴過前件此等事方可以讀之得)
(其无味之味此初學者所以未可便看如論語所載皆/是事親取友居鄉黨目下便用得者所言皆對着學者)
(即今實事孟子毎章先言大㫖了又自注脚大學則前/面三句摠盡致知格物而下一叚綱目欲明明徳以下)
(一叚又總括了傳中許多事一如鎖子骨才提起便總/統得來所以教學者且看此二三書若易傳則卒乍裏)
(面无提起處蓋其間義理闊多伊川所自發與經文又/似隔一重皮膜所以看者无箇貫穿處易訖且讀易傳)
(甚佳但此書明白而精深易讀而難曉湏兼論孟及詩/書明白處讀之乃有味耳荅符復易傳須先讀他書理)
(會得義理了方有人路見其精密處蓋其所言義理極/妙初學者未曾使着不識其味都无啓發如遺書之類)
(人看着却有啓發處非是易傳不好是不合使未常看/者看須是已知義理者得此便可磨礲入細此書於學)
(者非是啓發工夫乃磨礲工夫必大説易傳極有難記/當處蓋經之文章本自寛平今傳却太詳密便非本意)
(所以只舉經文則傳之所言提挈不起貫穿不來湏是/扵易之外别作一意思讀之方得其極尋常毎欲將要)
(𦂳處逐項抄出别寫為一書而未暇大抵讀書求義寧/略毋詳寧踈毋密始有餘地也詳故碎宻故拘荅張洽)
(伊川易煞有重疊處此伯恭謂易傳理到語精平易的/當立言无毫髪遺恨  乃名言與立伯恭多勸人看易)
(傳一禁禁定更不得疑着局定學者只得守定此箇義/理固是好但縁此使學者不自長意智何縁會有聰明)
(必大伊川言理甚備象數却欠在與立程先生易傳義/理精字數足無一毫欠闕只是與本義不相合易本是)
(卜筮之書程先生只說得一理與立熹本義只是卜筮/大綱若義理充實遍滿離不得程夫子書也胡録書伊)
(川先生易傳後曰易之為書更三聖而制作不同若包/犧氏之象文王之辭皆依卜筮以為教而其法則異至)
(於孔子之賛則又一以義理為教而不專於卜筮也是/豈其故相反哉俗之淳漓既異故其所以為教為法不)
(得不異而道則未嘗不同也然自秦漢以來考象辭者/泥於術數而不淂其宏通簡易之法論義理者淪於空)
(寂而不適乎仁義中正之歸求其因時立教以承三聖/不同於法同於道者則惟伊川先生程氏之書而巳後)
(之君子誠能日取其一卦若一爻者熟復而深玩之如/已有疑將決於筮而得之者虚心端意推之於事而反)
(之於身以求其所以處此之實則於吉凶消長之理進/退存亡之道將无所求而不得邇之事父逺之事君亦)
(無處而不當矣華山皇甫斌嘗讀其書而深好之蓋嘗/大書深刻推以予人惟恐傳者之不廣而讀者之不多)
(也顧猶來請其所以讀之之故熹不得讓輒書此以遺/之淳熈六年秋八月丙戌朔新安朱熹謹書  劉子澄)
(言本朝只有四篇文字好太極立/圖説西銘易傳序春秋傳序與)纂註(尹氏曰先生踐履/盡易其作傳只是)
(因而寫成熟讀玩味即可見矣又曰先生平生用意惟/在易傳求先生之學者觀此足矣語録之𩔖出於學者)
(所記所見有淺深故所記有工拙蓋未能無失也又謂/其學者祁寛曰汝與其讀他書專讀易與其看伊川雜)
(説不若専看伊川易傳易之為書經四聖人乃成後者/皆聖人粹言垂訓聖世者也伊川作易傳意欲傳)
(皆極至之言寛毎日念易一卦和靖曰毎日只念一卦/仍須專日專看一爻乾坤二卦須日讀一過閒時看繫)
(辭又和靖讀易至无妄大畜自有得處舉伊川曰觀言/所以識其心觀行所以識其用不識後如何畜得又曰)
(伊川易傳且待身後示人何也又曰焞日讀伊川易傳/一卦近來甚覺有與心相契融會處又祁寛問學易之)
(道和靖曰昔焞聞之伊川先明辭伊川且令看胡先生/王介甫易時伊川易傳未出久之再請伊川曰次識其)
(時因曰唐虞禪夏后商周繼文王之不取武王之取不/識時後便做文王武王不同非也使文王當武王之時)
(便做了武王事使武王當文王時也只做得文王事皆/時也識得時後便見堯舜湯武其揆一也推此時之大)
(者吾輩語黙出處皆要識時便六十四卦爻爻却得為/自家用也至若孔子稱文王以服事殷只道箇至徳孟)
(子謂以大事小只是樂天蓋黙喻此意又曰學者湏要/自得至如伊川易傳吾輩讀時言下會解與伊川何異)
(只是不似伊川自得者也自得者更不待思只恁胸中/流出  東萊呂氏曰伊川先生遺言見於世者獨易傳)
(為成書傳摹浸舛失其本真學者病之祖謙舊所藏本/出尹和靖先生家標註皆和靖親筆近復得新安朱熹)
(元晦所訂讎校精甚遂合尹氏朱氏書與一二同志㕘/合其同異兩存之以待知者既又從小學家是正其文)
(字雖未敢謂無遺恨視諸本亦或庶幾焉會稽周女能/堯天鄮山樓鍔景山方職教東陽廼取刋諸學宫乾道)
(五年十月既望東萊吕祖謙謹書已愚案伊川生宋仁/宗明道二年癸酉哲宗元符二年  夘正月易傳成而)
(序之時年六十七徽宗大觀元/年丁亥九月庚午卒壽七十五)
　　易程子序
易之為書卦爻彖象之義備而天地萬物之情見聖人
之憂天下來世其至矣先天下而開其物後天下而成
其務是故極其數以定天下之象著其象以定天下之
吉凶六十四卦三百八十四爻皆所以順性命之理盡
變化之道也散之則理則有萬殊統之在道則無二致
所以易有太極是生兩儀太極者道也兩儀者隂陽也
隂陽一道也太極无極也萬物之生負陰而抱陽莫不
有太極莫不有兩儀絪緼交感變化不窮形一受其生
神一發其智情偽出焉萬緒起焉易所以定吉凶而生
大業故易者隂陽之道也卦者隂陽之物也爻者隂陽
之動也卦雖不同所同者竒耦爻雖不同所同者九六
是以六十四卦為其體三百八十四爻互為其用逺在
六合之外近在一身之中暫於瞬息微於動靜莫不有
卦之象焉莫不有爻之義焉至哉易乎其道至大而無
不包其用至神而無不存時固未始有一而卦未始有
定象事固未始有窮而爻亦未始有定位以一時而索
卦則拘於无變非易也以一爻而明爻則窒而不通非
易也知所謂卦爻彖象之義而不知有卦爻彖象之用
亦非易也故得之於精神之運心術之動與天地合其
德與日月合其明與四時合其序與鬼神合其吉凶然
後可以謂之知易也雖然易之有卦易之已形者也卦
之有爻卦之已見者也已形已見者可以言知未形未
見者不可以名求則所謂易者果何如哉此學者所當
知也附録(程子上下篇義曰乾坤天地之道隂陽之本/故為上篇之首坎離隂陽之成質故為上篇)
(之終咸恒夫婦之道生育之本故為下篇之首未濟坎/離之合既濟坎離之交合而交則生物陰陽之成功也)
(故為下篇之終二篇之卦既分而後推其義以為之次/序卦是也卦之分則以隂陽陽盛者居上隂盛者居下)
(所謂盛者或以卦或以爻卦與爻取義有不同如剥以/卦言則隂長陽剥也以爻言則陽極於上又一陽為衆)
(陰主也如大壯以卦言則陽長而壯以爻言則隂盛於/上用各於其所不相害也乾父也莫亢焉坤母也非乾)
(无與為一无為敵敵也故卦有乾者居上篇有坤者居/下篇而復陽生臨陽長觀陽盛剥陽極則雖有坤而居)
(上姤陰生遯隂長大壯隂盛夬陰極則雖有乾而居下/其餘有乾者皆在上篇泰否需訟小畜履同人大有无)
(妄大畜也有坤而在上篇皆一陽之卦也卦五陰而一/陽則一陽為之主故一陽之卦皆在上篇師謙豫比復)
(剥也其餘有坤者皆在下篇晉明夷莘升也卦一陰五/陽者皆有乾也又陽衆而盛也雖衆陽說於一陰説之)
(而已非如一陽為衆陰主也王弼云一陰為之主非也/故一陰之卦皆在上篇小畜履同人大有也卦二陽者)
(有坤則居下篇小過雖無坤陰過之卦也亦在下篇其/餘二陽之卦皆一陽生於下而逹於上又二體皆陽陽)
(之盛也皆在上篇屯蒙頤習坎也陽生於下謂震坎在/下震生於下也坎始於中也逹於上謂一陽至一作在)
(上或得正位也生於下而上一作陽逹陽暢之盛也陽/生於下而不逹於上又陰衆而陽寡復失正位陽之弱)
(也震也解也上有陽而下无陽无本也艮也蹇也震坎/艮以卦言以陽也以爻言則皆始變微也而震之上艮)
(之下无陽坎則陽陷皆非盛也惟習坎則陽上達矣故/為盛卦二陰者有乾則陽盛可知需訟大畜无妄也无)
(乾而為盛者大過也離也大過陽一有過字盛於中上/下之隂弱矣陽居上下則綱紀於陰頥是也隂居上下)
(不能主制於陽而反弱也必上下各二陰中唯兩陽然/後為勝小過是也大過小過之名可見也離則二體上)
(下皆陽陰實麗焉陽之盛也其餘二陰之卦二體俱陰/陰盛也皆在下篇家人暌革鼎巽兌中孚也卦三陰三)
(陽者敵也則以義為勝隂陽尊卑之義男女長少之序/天地之大經也陽少於隂而居上則為勝蠱少陽居長)
(陰上賁少男在中女工皆陽盛也坎雖陽卦而陽為陰/所陷溺也又與隂卦重隂盛也故隂陽敵而有坎者皆)
(在下篇困井渙節旣濟未濟也或曰一體有坎尚為陽/陷二體皆坎反為陽盛何也曰一體有坎陽為隂所陷)
(又重於隂也二體皆坎陽生於下而達於上又二體皆/陽可謂盛矣男在女上乃理之常未為盛也若失正位)
(而陰反居尊則弱也故恒損歸妹豐皆在下篇女在男/上陰之勝凡女居上者皆在下篇咸益漸旅困渙未濟)
(也唯随與噬嗑則男下女非女勝男也故隨之彖曰剛/來而下柔噬嗑彖曰柔得中而上行長陽非少陰可敵)
(以長男下中少女故為下之若長少敵勢力侔則隂在/上為陵陽在下為弱咸益之𩔖是也咸亦有下女之象)
(非以長下女也乃二少相感一作咸說以相與所以致/陵也故有利貞之戒困雖女少於男乃陽陷而為隂揜)
(下相下之義也小過二陽居四陰之中則為陰盛中孚/二隂居四陽之中而不為陽盛何也曰陽體實中孚陽)
(虛也然則頥中四陰不為虚乎曰頥二體皆陽卦而本/末皆陽盛之至也中孚二體皆隂卦上下各二陽不成)
(夲末之象以其中虚故/為中孚隂盛可知矣)纂註(愚案易序及上下篇義或/以不載伊川文集為疑然)
(世俗相傳已久玩其辭義非程夫子亦不能及此也今/取篇義附於序文之下以備㕘考又聞之先君子之言)
(曰上下篇皆以坎離終焉者易之道陰陽而已矣得陰/陽之全者唯乾坤得隂陽之中者為坎離乾坤不變坎)
(離亦不變父母之克肖子也父母有克肖之子以承家/而家道為无窮乾坤有坎離之用以濟物而造化為无)
(盡故以是/終之歟)
　　古易朱子後序
右古文周易經傳十二篇亡友東萊吕祖謙伯恭父之
所定而音訓一篇則其門人金華王莘叟之所筆受也
熹嘗以為易經本為卜筮而作皆因吉凶以示訓戒故
其言雖約而所包甚廣夫子作傳亦略舉其一端以見
凡例而已然自諸儒分經合傳之後學者便文取義往
往未及玩心全經而遽執傳之一端以為定説於是一
卦一爻僅為一事而易之為書反有所局而无以通乎
天下之故若是者熹蓋病之是以三復伯恭父之書而
有𤼵焉非特為其章句之近古而已也音訓則妄意其
猶或有所遺脱莘叟蓋言書甫畢而伯恭父没是則固
宜然亦不敢輒補也為之别見於篇後云淳熙九年夏
六月庚子朔旦新安朱熹謹書附録(朱子語古易音訓/最後數版有欲改)
(易處今寫去所欲全換者兩版并第三十四版之末行/五字此已是依元版大小及行字踈密寫定今但只令)
(人依此寫過看令不錯誤然後分付匠人改之為佳此/只是修改舊本但密為之勿以語人使之如不聞者乃)
(佳若與人商量必有以偽學相沮難/反致傳播者此不可不戒也荅滕珙)纂註(朱子之孫鑑/呂氏音訓跋)
(云先公著述經傳悉加音訓而於易獨否者以有東萊/先生此書也鑑既刋啓蒙本義念音訓不可闕因取寳)
(婺臨漳鄂渚夲親正訛誤六十餘字而併刋之如豫爻/之簪晁作戠婺漳鄂本作戲損象之窒晁作□婺本作)
(□漳作□鄂作□則有未詳者然非有害於文義已足/為善本矣至於嵩山古易䟦語先公嘗折衷晁吕之説)
(於其後今三本所載不同而文集中乃有晚嵗書諉鄂/教滕珙以改換最後兩版者其為後出无疑云鑑謹誌)
(壬愚案朱子生宋髙宗建炎四年庚戌孝宗淳熙九年/  寅時年五十三寧宗慶元六年庚申三月乙丑卒夀)
(七十/一)
　　易學啓蒙序
聖人觀象以畫卦揲蓍以命爻使天下後世之人皆有
以決嫌疑定猶豫而不迷於吉凶悔吝之途其功可謂
盛矣然其為卦也自本而榦自榦而支其勢若有所迫
而自不能已其為蓍也分合進退從橫逆順亦无往而
不相值焉是豈聖人心思智慮之所得為也哉特氣數
之自然形於法象見於圖書者有以啓於其心而假手
焉耳近世學者𩔖喜談易而不察乎此其專於文義者
旣支離散漫而無所根著其涉於象數者又皆牽合傅
㑹而或以為出於聖人心思智慮之所為也若是者予
竊病焉因與同志頗輯舊聞為書四篇以示初學使毋
疑於其說云淳熙丙午暮春旣望雲臺真逸手記附録
(朱子語示喻讀易之説甚善向見敬夫及吕伯恭皆令/學者專讀程傳往往皆无所得蓋程傳但觀其理而不)
(考卦畫經文則其意味无窮各有用處誠為切於日用/功夫但以卦畫經文考之則不免有可疑者熹蓋嘗以)
(康節之言求之而得其畫卦之次第方知聖人只是見/得隂陽自然生生之象而摹寫之初未嘗有意安排也)
(至於經文亦但虗心讀之間略曉其一二至有不可曉/處則便放下不敢穿鑿以求必通如此却似看得有些)
(意思亦嘗粗筆其説而未成也至於畫卦揲蓍之法則/又嘗有一書撫印以傳名曰啓蒙不知賢者曾見之否)
(今以奉寄試詳考之荅鄭仲禮讀易亦佳但經書難讀/而此經為尤難盖未開卷時已有一重象數大槩工夫)
(開卷之後經文本義又多被先儒硬說殺了今人看得/意思局促不見本來開物成務活法廷老所傳鄙法正)
(為欲救此弊但當時草草抄出疎略未成文字耳然試/略考之亦粗見門户梗槩若有他説則非吾之所敢聞)
(也荅趙崇憲所喻讀易甚善此書夲為卜筮而作其言/皆依象數以斷吉凶今其法已不傳諸儒之言象數者)
(例皆穿鑿言義理者又太汗漫故其書為難讀此本義/啓蒙所以作也然本義未能成書而為人竊出再行模)
(印有誤觀覧啓蒙本欲學者且就大傳所言卦畫蓍數/推尋不須過為浮説而自今觀之如論河圗洛書亦未)
(免有剩語要之此書真是難讀不若詩書論孟之明白/而易曉也此是偽學見識不審明者以為如何荅劉君)
(房大抵易之一書最不易讀而今人喜言之正所謂畫/鬼神者殊不知只是瞞得不會底於自已分上成得何)
(事而世人自有曉得者亦不可得而欺也熹向來作啓/蒙正謂見人說得支離因竊以易中所說象數聖人所)
(已言者不過如此今學易者但曉得此數條則易略通/大體而象數亦皆有用此外紛紛皆不湏理會矣聞已)
(見之嘗試推考自當見得其第二篇論太極兩儀四象/之說尤精誠得其說則知聖人畫卦不假纖毫思慮計)
(度而所謂畫前有易者誠非虚語也荅方賓王啓蒙初/間只因看歐陽公集内或問易大衍遂將來筭得出以)
(此知諸公文集雖各自成一家文字中間自有好處縁/自這道理人人同得看如何也自有人見得到底葉賀)
(孫/)纂註(玉齋胡氏曰易本義一書闡象數理義之原示/開物成務之教可謂深切著明矣啓蒙又何為)
(而作也朱子嘗言易最難讀以開卷之初先有一重象/數必明象數而後易可讀啓蒙四篇其殆專明象數以)
(為讀本義者設與象非卦不立數非蓍不行象出於圖/書而形於卦畫則上足以該太極之理而易非淪於無)
(體數衍於蓍䇿而達於變占則下足以濟生人之事而/易非荒於無用且其間又多發造化尊陽賤陰之意易)
(之綱領孰有大於是者哉明乎此則本義一書如指諸/掌矣然啓蒙固為讀夲義設而讀啓蒙者又未可以易)
(而視之也也雙湖先生本義啓蒙論曰有天地矣可無/易乎不可  有易矣可無本義啓蒙乎不可也金聲玉)
(振集大成衆言淆亂折諸聖朱夫子其聖人之徒歟蓋/自漢儒始變亂古易至有流為術數之歸而卒大亂於)
(王弼且雜以虚無之論吾易遂晦蝕於天下寥寥千載/孰我覺之大易有圖易通有書發徃古不傳之秘開萬)
(世理學之源斯道始有係屬迨夫易傳寫胸中之成書/皇極具經世之大法正蒙闡象數之條目是雖古經變)
(亂未就釐正而術數虚無之學為之一洗吾易粲然復/明未幾陋儒妄作異端蠭起易置圖書劉牧指斥邵子)
(林栗冒偽著述麻衣易之𩔖易道又幾晦蝕朱夫子勃/興探前聖之精微破俗學之繆妄本義啓蒙有作而後)
(吾易始大明於世愚嘗謂孔聖以來朱夫子有功於易/斷斷乎其不可及已今觀本義之為書也圖書位定而)
(天地自然之易明先後天卦分而羲文之易辨二篇十/翼不相混雜易經始為之復古六十四卦三百八十四)
(爻兩言以蔽之曰象占而觀玩不涉虚文至於扶陽抑/陰進君子退小人發於坤初六之爻者不過數語而天)
(之經地之義人之紀易之要領直包括无遺恨此本義/不可少於天下也啓蒙之為書也本圖書則揭天生神)
(物章而易之本原正原卦畫則表易有太極章而易之/位列明明蓍䇿則發明大衍章而卦扐之法定考變占)
(則博取左氏傳以明斷例而吉凶趨避之見審合四篇/大㫖壹皆寓尊陽之微意而小人盗賊不得竊取而用)
(此啓蒙不可少於天下也語録成書如太𤣥闗易麻衣/劉牧與夫林栗袁樞之徒所以惑世誣民者莫不斥其)
(繆黜其偽折其悖摧陷廓清羽翼數聖人之易於天下/此愚所謂自孔聖以來朱夫子有功於易斷斷乎不可)
(及者豈誣也哉或曰是則然矣易者隂陽剛柔仁義性/命道徳之書今斷然蔽之以卜筮得毋局於一偏而不)
(免漢儒術數之弊乎且繫辭明言易有聖人之道四焉/今本義惟以象占分之而不及辭變得毋四者之月遺)
(其二乎吁是皆未之思也易固隂陽剛柔仁義性命道/徳之書而卜筮者正將使人盡仁義之道參隂陽剛柔)
(以順性命以和道徳耳豈徒託之空言而不見諸實用/乎又況卜筮之頃至理無乎不在正得聖人作易本意)
(朱子已嘗言之奈何以此疑吾易乎至於聖人之道雖/有四實不離乎二有象而後有辭有占而後有變不得)
(於象則玩辭為空言不由於占則觀變為何所故有象/辭有占辭占而後有卦變爻辭舉象占則辭變在其中)
(若惟舉占則象辭變在其中此四者之序由輕歸重辭/變統於象占象又統於占所以本義舉象占而統論易)
(書一以貫之曰占謂之有遺可乎哉或又曰易之所重/在占固也人之於易必占而後可用不占則易竟无用)
(矣乎曰不然也朱子嘗曰凡讀一卦一爻便如占筮所/得虚心以求辭義之所歸以為凶吉可否之決然後考)
(其象之所以然求其理之所以然推之於事使上自王/公下至民庶所以修身治國皆有所用初未嘗不示人)
(以學易而用之之方也必曰占乎而後用之朱子之志/荒矣  愚案文公年譜淳熙十二年乙已春二月崇道)
(秩滿復丐祠夏四月拜華州雲臺之命/故於次年稱雲臺真逸時年五十有七)
　　因革
　　(愚案朱子以伏羲易文王易孔子易當分為三等/又曰易自伏羲至伊川自成四様因而推之由伏)
　　(羲始畫八卦以來歴代聖賢經傳註解其所因所/革何啻三等四様之不同哉姑據師授及所聞見)
　　(叙其大槩列于是編之首非唯使讀易者不惑於/古今之同異具知程朱子之因革則於愚所更定)
　　(者庶无/大過矣)
　　　包犧氏易
始則河圖以畫八卦因而重之為六十四卦凡三百八
十四爻(朱子曰聖人作易之初但有此六畫而未有文/字可傳到得文王周公乃繫之以辭  案易繫)
(辭傳曰河出圖洛出書至所以斷也此統言三聖人作/易之始以教人卜筮又曰天一至地十天數五至行鬼)
(神也此專言河圖之數又曰古者包犧氏之王天下也/至𩔖萬物之情又曰易有太極至生八卦又曰八卦成)
(列至爻在其中矣此言伏羲始畫八卦重為六十四卦/又説卦傳曰天地定位至八卦相錯此言伏羲八卦方)
(位又曰雷以動之至坤以藏之此言以六十四卦圓周/於其外而又以方疊於其中取對待以立體邵子得之)
(傳授列為四圖所謂先天之學也又說卦傳曰昔者聖/人之作易也至以至於命此言伏羲畫卦教人用易以)
(窮盡夫理性命之精微又繫辭傳曰大衍之數五十至/而成卦此言伏羲教人揲蓍之法又曰包犧氏作結繩)
(而為網罟以佃以漁蓋取諸離此言聖人雖不假卜筮/而用易所謂制器尚象之事凡此皆伏羲之易也漢上)
(朱氏謂先儒論重卦者六家蓋王弼虞翻以為伏羲重/鄭𤣥之徒以為神農重孫盛以為夏禹重司馬遷揚雄)
(以為文王重孔穎達曰説卦云昔者聖人之作易也幽/贊於神明而生蓍謂伏羲矣上繫論四營而成易十八)
(變而成卦明用蓍在六爻之後則是時伏羲已重卦矣/又下繫首言八卦成列因而重之十三卦取象非重不)
(可況周禮三易别皆六十有四當以王虞孔氏之説為/定  又案周禮三易一曰連山二曰歸藏三曰周易其)
(經卦皆八其别皆六十有四杜子春謂連山伏羲歸藏/黄帝鄭𤣥謂夏曰連山商曰歸藏周曰周易説者謂三)
(代建正不同故於易之首卦各見其義孔頴達曰案世/譜等書神農一曰連山氏亦曰列山氏黄帝一曰歸藏)
(氏旣並是代號則周易稱周取岐陽地名易緯云因代/以題周是也東萊吕氏深善連山歸藏同是代號之説)
(且曰下繫十三卦制器尚象神農黄帝嘗有取於易而/夏商則无考以為孔氏之説无足疑者連山十卷見唐)
(藝文志司馬膺註自唐以前並无其書隋儒林傳牛𢎞/奏求天下遺書何用劉光伯遂偽造連山易魯史記等)
(録上送官承賞而去後有人訟之坐除名則唐之連山/必隋世偽書歸藏易十三卷隋經籍志晉太尉薛貞註)
(長孫无忌等論次其書以為歸藏漢初已亡案晉中經/有之唯載卜筮不似聖人之㫖以本卦尚存故具於周)
(易之前以備周易之缺宋崇文總目載歸藏三卷云隋/世十三卷今但存初經齊母本蓍三篇文多缺亂莫詳)
(朱子荅林學蒙問連山歸藏亦謂无所考當闕之大抵/與三墳諸易皆偽書也无足取徴故不及列之為二代)
　　　文王易
取伏羲六十四卦分為上下經二篇以伏羲易但有卦
畫而无辭遂於逐卦之下作為卦辭名之曰彖辭左傳
又名曰繇辭(如乾卦元亨利貞坤卦元亨利牝馬之貞/之𩔖是也  案伏羲之易只因太極生兩)
(儀積至六畫而為六十四卦故橫圖之序則首乾而終/坤圓圖方位則天尊而地卑耳文王之易所以首乾次)
(坤者盖本天地之位著君臣上下之分以紀綱人極今/觀乾坤二卦彖辭利貞安貞吉之訓可以見文王之心)
(矣要之文王彖辭只是卜筮占決之辭亦多取象及卦/變大抵皆因占以寓教又案説卦傳曰帝出乎震至言)
(乎艮與萬物出乎震兩章則取流行以成致用邵子謂此/文王八卦乃入用之位後天之學也詳見朱子易圖又)
(繫辭傳曰易之興也其於中古乎至巽以行權此發明/文王處憂患不假卜筮用易之事所謂以動者尚其變)
(之義乎凡此皆/文王之易也)
　　　周公易
六十四卦三百八十四爻爻下之辭(如乾卦初九潛龍/勿用坤卦初六履)
(霜堅氷至之𩔖是也周案爻辭為周公作者易初无明/文馬融王肅姚信謂  公作爻辭孔穎達正義引説者)
(云爻辭有説文王處如升卦上六王用享于岐山之𩔖/武王克商之後始追號文王為王若爻辭並是文王作)
(不應文王自説王用享于岐山又明夷六五箕子之明/夷武王觀兵之後箕子始被囚奴文王不宜預言箕子)
(之明夷又左傳韓宣子適魯見易象而知周公之徳驗/此諸説以為卦辭文王爻辭周公馬融陸績之徒並用)
(此説通右三聖人/之易  謂之經)
　　　孔子易
易十翼之辭十篇
彖上傳第一　　　　　　彖下傳第二
象上傳第三　　　　　　象下傳第四
繫辭上傳第五　　　　　繫辭下傳第六
文言傳第七　　　　　　説卦傳第八
序卦傳第九　　　　　　雜卦傳第十
(右據東萊吕氏所定孔穎達曰十翼之辭以為孔子所/作先儒更无異論但數十翼亦多家  雙湖先生十翼)
(論曰易之有十翼猶天之有日月人之有耳目輕重之/有權衡長短之有尺度誠易之門庭象數之機括也十)
(翼作矣易之名立矣卦然後知其為羲之畫也辭然後/知其為文之繇也卦辭然後知其為卜筮之用也乾然)
(後知其為天坤然後知其為地震巽坎離艮兊然後知/其為雷風水火山澤也不特此爾讀仰觀俯察章則知)
(伏羲汎觀易之寓讀神物變化章則知伏羲黙得易之/要讀極儀象卦成列因重章則知伏羲所以為八卦方)
(位與六十四卦之次是伏羲之易非十翼无以自白於/世也易之興也當殷之末世周之盛徳耶當文王與紂)
(之事邪吾旣知其為文王之興易矣易之作也其於中/古乎作易者其有憂患乎以至九卦之陳盡本全卦之)
(序吾又知文王為憂患而作易不徒繫以辭而序易亦/出於文王矣帝出乎震齊乎巽以下後天八卦方位之)
(序不一言之是文王之易非十翼亦無以自白於世也/其曰聖人作易生蓍倚數立卦生爻以和道德以順性)
(命此言聖人不徒畫為一定之卦而用易有蓍如此其/曰太衍之數五十分二掛一揲四歸竒再扐後掛此明)
(揲蓍之法以詔萬世而本末曲盡无遺者又如此其曰/繫辭焉以明吉凶又曰繫辭焉以斷吉凶又曰繫辭焉)
(以盡其言變而通之以盡利鼓之舞之以盡神此明聖/人繫辭亦无非所以為尚占之用者又如此羲文之易)
(非十翼亦无以闡其用於世也以至八卦不徒有八物/之象而天之健地之順雷風之動入坎離之陷麗山澤)
(之止說必毫分而絲析之惟恐斯人知其象而莫知其/徳及夫六十四卦之大象論象之後必示人以用易之)
(方不啻耳提靣命之教是卦爻之性情非十翼亦无以/發其藴於世也猶未也蓋至於崇陽抑陰進君子退小)
(人尊卑之分貴賤之等與夫幽明之故死生之説鬼神/之情狀凡可因以發明性命道徳之藴以淑人心者纎)
(悉畢言之於是易始不徒局於象數卜筮之粗而實有/至精至變至神之妙天下萬世皆由之以識太極之理)
(究三才之道而盡事物之情雖不假卜筮亦自足以為/吉凶之前知矣十翼之作其有功於萬世固如此哉)
(右孔子十翼皆名之曰傳然由孔子視前聖則二篇為/經十翼為傳由孔子而來至於千萬世卦爻十翼通稱)
(之曰易/經可也)
　　　商瞿氏易
西漢儒林傳云自魯商瞿子木受易孔子以授魯橋庇
子庸子庸授江東馯臂子弓子弓授燕周醜子家子家
授東吳孫虞子乗子乗授齊田何子裝(卜子夏易解十/卷晁氏公武曰)
(漢藝文志已无子夏書此約王弼註為之者止雜卦景/迂謂或云張弧偽作又案孫氏坦曰世有子夏傳以為)
(親得孔子之藴觀其辭略而不甚粹間或取左氏春秋/傳語證之晚又得十八占稱天子則曰縣官嘗疑漢杜)
(子夏之學及讀杜傳見引明夷對䇿疑始釋然不然班/固序儒林何以止言始於商瞿而遽遺卜商也哉程子)
(曰子夏易雖非卜商作亦非杜子夏所能為必得於師/傳也程氏曰子夏易傳京房為之箋先儒疑非卜商也)
(近世有陋儒用王弼本為之註鄙淺之甚亦託云子夏/凡先儒所引子夏傳此本皆无之熙寧中房審權萃訓)
(詁百家凡稱子夏乃取後贋本東萊吕氏曰崇文總目/剟去子夏名以袪誤惑最為有理雙湖先生曰嘗讀杜)
(鄴傳觀其説王商引東鄰殺牛不如西鄰禴祭之義亦/足為證諸家之説亦不可不知也又案徐氏幾謂梁丘)
(家有鄧彭祖亦字子夏/故不及列之為一家)
　　　田氏易(何案以齊田徙/杜陵號杜田何)
儒林傳云漢興言易者本之田何何授東武王同子中
雒陽周王孫梁丁寛子襄齊服生皆著易傳數篇(初梁/項生)
(從田何受易時丁寛為項生從者讀易精敏材過項生/遂事田何學成何謝寛寛東歸何謂門人曰易以東矣)
(寛至雒陽復從周王孫受古義號周氏傳景帝時寛為/梁孝王將軍距吳楚號丁將軍作易説三萬言訓故舉)
(大義而已今小章句是也寛授同郡碭音唐梁郡縣名/田王孫田王孫授沛施讎長卿蘭陵孟喜長卿喜父號)
(孟卿善禮春秋使喜從王孫受易琅邪諸/人梁丘賀長翁由是有施孟梁丘之學)
　　　施孟梁丘氏易
漢藝文志易經十二篇施孟梁丘三家顔師古曰上下
經十翼故十二篇(案商瞿受易孔子傳至田何又傳至/施孟梁丘為最著乃古易也故專列)
(此數家又轉而至費直則今易權輿矣若是則施孟梁/丘之後正古今易因革之一會也寥寥千數百載至程)
(朱子而又為古今易因革之一會焉今既合二子之書/故不得不酌其宜而通之此愚經傳集解之所由編集)
(而古今易之所以/不可不區别也)
　　　焦氏易
易林十六卷(晁氏公武曰漢天水焦贛延壽傳易於孟/喜行事見儒林傳中此其所著書也費直)
(題其前曰六十四卦變又有虞俞王序其書毎卦變六/十四總四千九十六首皆為韻語與左氏傳所載鳯凰)
(于飛和鳴鏘鏘漢書所載大横庚庚予為天王之語絶/相𩔖豈古之卜者各有此等書邪  案贛梁人為外黄)
(令以占捕盜致治考滿父老請留卒以令終京房君明/東郡頓丘人受易焦贛贛嘗曰得我道以亡身者京生)
(也其説長於災變分六十四卦更直日用事/以風雨寒温為候各有占驗房用之尤精)
　　　費氏易(直長翁東萊人/為郎至單父長)
䷀　元亨利貞
　
　
䷀　見羣龍无首吉(雙湖先生曰案此吳斗南夲所/載費直易也豈古易上下二篇)
(只如此歟朱子荅吳氏書云古易既畫全卦繫以彖辭/又再畫本卦分六爻而繫以爻辭似涉重複且覆卦之)
(法不知何所考據如此則朱子/已嘗見其書不能不疑之矣)
傳大哉乾元(至/)萬國咸寧
(乾下/乾上)天行健君子以自彊不息
乾初九濳龍勿用陽在下也(至/)用九天德不可為首也
(案吳氏曰此省去彖傳象傳繫辭傳等篇目但總以一/傳字加於彖傳之首王弼王肅易皆存傳字蓋夲於此)
(為晁氏公武曰自商瞿受易孔子六傳至田何而大興/  施讎孟喜梁丘賀其後焦贛費直始顯而傳受皆不)
(明由是分為三家漢末田焦之學微而費氏獨存其學/无章句惟以彖象文言等十篇解上下經凡彖象文言)
(等參入卦中皆祖費氏東京荀劉馬鄭皆傳其學王弼/最後出或用鄭説則弼亦本費氏也歐陽永叔見此遂)
(謂孔子古經已亡案劉向以中古文易經校施孟梁丘/經或脫去无咎悔亡惟費氏經與古文同然則古經何)
(嘗亡哉經馮氏椅曰直傳徒以彖象繫辭十篇之言解/説上下  崇文總目云以彖象文言雜入卦中自費始)
(蓋誤以之言為文言且康成易猶以文言説卦序卦雜/卦合為一篇則不始於直明矣彖象繫辭之名一沒而)
(汩亂古經/則始於此)
　　　鄭氏易(𤣥康成北海高密人初師第/五元先通京氏易又事馬融)
䷀(乾下/乾上)乾元亨利貞初九濳龍勿用(至/)用九見羣龍
无首吉彖曰大哉乾元(至/)萬國咸寧象曰天行健君子
以自彊不息潛龍勿用陽在下也(至/)用九天德不可為
首也(案吳氏曰康成省去六爻之畫又省用九用六覆/卦之畫移上下體於卦畫之下移初九至用九爻)
(位之文加之爻辭之上又合彖傳象傳於經於彖傳加/彖曰字於象傳加象曰字  隋志九卷唐志十卷馮氏)
(椅曰不知縁何増一卷崇文總目止有一卷唯文言説/序雜合四篇餘皆逸指趣淵確本去聖人之未逺也中)
(興/亡)
　　　王氏易(弼輔嗣山陽人魏尚書郎/正始十年秋卒年二十四)
周易上經乾傳第一
䷁(坤下/坤上)坤元亨(至/)安貞吉彖曰至哉坤元(至/)應地无
疆象曰地勢坤君子以厚德載物初六履霜堅氷至象
曰履霜堅冰(至/)至堅冰也(至/)用六利永貞象曰用六永
貞以大終也文言曰坤至柔而動也剛(至/)天𤣥而地黄
(案吳氏曰王弼注易用康成本謂孔子賛爻之辭本以/釋經宜相附近乃各附當爻毎爻加象曰以别之謂之)
(小象又取文言附於乾坤二卦加文言曰三字於首若/繫辭説卦序卦雜卦等篇則仍其舊别自為卷分上經)
(乾傳第一泰傳第二噬嗑傳第三下經咸傳第四夬傳/第五豐傳第六而无卷字弼門人韓康伯註繫辭説卦)
(序卦雜卦共三卷又載弼略例一卷通為周易略例卷/第十今謂之古註唐孔頴達注疏即其本也唯乾坤存)
(鄭氏之舊故吳氏不重載但舉坤卦為例耳朱子荅吳/氏書曰吕伯恭頃嘗因晁氏本更定古易十二篇考訂)
(頗詳然據淳于俊之說便以今王弼易為鄭康成易嘗/疑具未安今得所示分别鄭王二本乃有歸着甚善然)
(不知别有何證據也明稅氏曰易經羲文周孔之手可/謂最古而篇第最不  蓋漢魏以來諸儒之罪而王韓)
(猶其著者魏志謂鄭康成始合彖象於經厥初猶如今/乾卦附之於後至王弼則自坤以下各爻聯綴之標題)
(乃以上經乾傳至下經豐傳為六卷已不知於義何居/及康伯又以上下繫為七八卷説序雜為第九卷略例)
(為第十卷使羲文周公上下二篇之經不成二篇而孔/子十翼不成十翼漢魏迄今幾千餘年列於學官專置)
(博士无一人/能辨其非者)
　　　李氏易(鼎祚/)
周易集解十卷(唐藝文志作十七卷皆避唐諱又取序/卦各冠逐卦之首所集有子夏孟喜京)
(房馬融孫奭鄭康成劉表何晏宋衷虞翻陸績于寶王/肅王弼姚信王廙張璠向秀王凱冲侯果蜀才翟𤣥韓)
(康伯劉瓛何妥崔璟沈麟士盧氏崔覲孔頴達三十餘/家多引九家易乾鑿度義蜀才者顔之推云范長生也)
(其序云自卜商之後傳註百家唯王鄭相沿頗行於代/鄭則多參天象王乃全釋人事易豈偏滯於天人哉而)
(天象難㝷人事易習折楊皇華學徒多從之今集諸家/刋輔嗣之野文補康成之逸象以貽同好晁氏公武曰)
(李氏蓋宗鄭學者也隋書經籍志所録易𩔖六十九部/予今所有五部而已闗朗易不載於目乾鑿度自是緯)
(書焦贛易林屬卜筮子夏書又偽為則隋志所録捨王/弼書皆未得見也獨鼎祚所集諸家之説時可見其大)
(指唐録稱鼎祚書十七卷今/所有十卷盖亦失其七惜哉)
　　　李氏易(翺習之韓文公門/人仕至禮部郎中)
易詮七卷(先説八卦次列六/十四卦并雜卦)
　　　陸氏易(希聲蘇州吳縣人大順中棄/官居陽羡自號君陽遁叟)
易傳十卷(自序云予乾符初任右拾遺嵗莫端居夢在/大河陽曠野數百里有三人偃卧東首長各)
(數十丈有告者曰上伏羲中文王下孔子也三聖皆无/言意中甚愕寤而震悸伏而思之河與天通圖之自出)
(三聖衡列乾之象也天道无言示人以象天將以易道/卑予乎由是考覈少小以來所集諸家註説貫以自得)
(之理著易傳十篇傳上經為第一下經為第二所以列/彖象之微辭測卦爻之奥義第三篇演文言之純粹以)
(顯聖人之賾第四篇伸繫辭之微意以彰易道之神第/五篇原作易之始述列卦之序第六篇釋説卦之義辨)
(反對之相資第七篇窮畫卦象之由生蓍竒偶之極第/八篇明權輿律吕之本制作禮樂之原第九通天下之)
(理第十成天下之務别撰作易圖一卷指説一卷釋變/一卷微㫖一卷又以易經文字古今謬誤又撰證一卷)
(云/云)
　　　胡氏易(旦周父濱州人/仕宋知制誥)
周易演聖通論經二篇傳十篇
彖一　　　大象二　　小象三　　乾文言四
坤文言五　上繫六　　下繫七　　説卦八
序卦九　　雜卦十(案胡氏旦周易演聖通論多引/註疏及王昭素論為之商㩁)
　　　胡氏易(瑗翼之號安定先生泰州人通經術樂/律教人有法在湖州從其學者常數百)
　　　(人成材而備朝廷器使者不/可勝數仕至國子監直講)
易傳十卷經二篇傳十篇
上彖一　　下彖二　　大象三　　小象四
文言五　　上繫六　　下繫七　　説卦八
序卦九　　雜卦十(案胡氏瑗著周易口義十卷繫辭/說卦二卷授其弟子記之大抵祖)
(王弼朱子語録或問天行健曰唯胡安定説得好見乾/卦大象又嘗稱安定易以分曉正當四字晁氏公武曰)
(此解甚詳或云門人倪天隠/所纂非其自著也无繫辭)
　　　吕氏易(大防微仲坐元/祐黨貶循州)
周易古經
上經第一　　下經第二　　　上彖第三
下彖第四　　上象第五　　　下象第六
繫辭上第七　繫辭下第八　　文言第九
說卦第十　　序卦第十一　雜卦第十二
(右周易古經者彖象所以解經始各為一書王弼專治/彖象以為註乃分綴卦爻之下學者於是不見完經而)
(文辭次第貫穿之意亦缺然不屬予因案古文而正之/凡經二篇彖象繫辭各二篇文言説卦序卦雜卦各一)
(篇總十有二篇元豐壬戌十月既望汲郡吕大防序得/雙湖先生曰案尤侍郎袤延之與吴氏仁傑書云頃)
(吕東萊所定古易一編朱元晦為之跋嘗已版行乃與/左右所刋吕汲公古經无毫髪異而東萊乃不及微仲)
(嘗編豈偶然同邪愚謂此朱吕二先生皆偶未及見東/萊決非掩襲觀文公與吳氏書則後來必就吴氏本見)
(之矣但跋東萊本在前其時必未之見也今觀所次序/經傳本末並與東萊定本同但東萊只分上經下經而)
(无第一第二字又東萊稱彖上傳/第一至雜卦傳第十小有不同爾)
　　　邵子易(雍堯夫居洛陽諡康節先生咸淳三/年封新安伯詔與司馬光從祀夫子)
古周易八卷(與晁氏説/之同見後)
皇極經世書十二巻(起於堯即位之二十二年甲/辰終於周顯德六年己未)又叙
篇系述二卷觀物外篇六卷(門人張䃉/記先生言)觀物外篇解二
卷(子伯/温作)辨惑一卷(伯温作于晁氏公武曰先生隠居博/學尤精  易世謂其能窮作易之本)
(原前知來物其始學之時/睡不施枕者至三十年)
　　　程子易(頤正叔號伊川先生河南人仕至通/直郎權判西京國子監卒諡正公)
周易上經三卷下經三巻(晁氏公武曰漢上言伊川之/學出於周子周子得之於穆)
(修亦夲於希夷與邵子之學夲同然考伊川之解不及/象數頗類胡安定爾景迂云胡武平周茂叔同師潤州)
(鶴林寺僧夀涯其後武平傳其學于家茂叔則授二程/與漢上之言不同  案程傳正文只據王弼夲亦止有)
(六十四卦繫序傳有及爻卦者掇入傳中故无繫辭以/後至東萊吕氏始集周子二程子張子諸家經説語録)
(及程子門人共十四家/之説為經義以補之)
　　　晁氏易(說之以道號景迂濟北人東坡以著/述科薦之官至徽猷閣待制兼侍讀)
古周易八卷(又有太極傳一卷因説一卷太極外/傳一卷𤣥星紀譜一巻其學本康節)
卦爻第一(不分上下經/混同為第一)　　彖第二(不分上下彖/混同為第二)
象第三(不分大小上下/象混同為第三)　　文言第四
繫辭第五(不分上下繫/混同為第五)　　説卦第六
序卦第七　　　　　　　雜卦第八
(周易卦爻一彖二象三文言四繫辭五說卦六序卦七/雜卦八謹第如上案晉太康初𤼵汲縣舊塚得古簡編)
(科斗文字散亂不可訓知獨周易最為明了上下篇與/今正同别有陰陽説而无彖象文言繫辭杜預疑于時)
(仲尼造之於魯尚未播之逺國而漢藝文志易經十二/篇施孟梁丘三家顔師古曰上下經及十翼故十二篇)
(是則彖象文言繫辭始附卦爻而傳於漢歟先儒謂費/直專以彖象文言參解易爻以彖象文言雜入卦中者)
(自費氏始其初費氏不列學官唯行民間至漢末陳元/方鄭康成之徒皆學費氏古十二篇之易遂亡孔頴達)
(又謂輔嗣之意象本釋經宜相附近分爻之象辭各附/當爻則費氏初變亂古制時猶若今乾卦彖象繫卦之)
(末歟古經始變於費氏而卒大亂於王弼惜哉奈何後/之儒生尤而效之杜預分左氏傳於經宋衷范望輩散)
(太𤣥賛與測於八十一首之下是其明比也揆觀其初/乃如古文尚書司馬遷班固序傳揚雄法言序篇云爾)
(今民間法言列序篇於其篇首與學官書不同槩可見/也唐李鼎祚又取序卦冠之卦首則又效小王之過也)
(今悉還其初庶幾學者不執彖以徇卦不執象以徇爻/云昔韓宣子適魯見易象是古人以彖爻統名之曰象)
(也故曰易者象也其意深矣豈若後之人卦必以象明/象必以辭顯紛紛多岐哉鳴呼學者曾未之知也劉牧)
(云小象獨乾不系於爻辭尊君也石守道亦曰夫子作/彖象於六爻之前小象擊逐爻之下唯乾悉屬之於後)
(者讓也嗚呼他人尚何責哉若夫文字之傳始有齊楚/之異音卒有科斗籕篆𨽻書之四變因而訛謬者多矣)
(劉向嘗以中古文易經挍施孟梁丘經至蜀李譔又嘗/著古文易則今之傳者皆非古文也安得覩夫劉李之)
(書乎如古者竹簡重大以經為二篇今又何必以二篇/成帙哉謹録而藏諸以俟博古君子建中靖國元年辛)
(巳五月二十四日嵩山晁説之題等晁氏公武曰從父/詹事公譔以諸家易及許慎説文  九十五書是正其)
(文云云十案公武又謂依田何夲分易經/上下并  翼為十二篇與本序異故略之)
　　　程氏易(迥可久號沙隨睢陽人登隆興元年第/嘗為德興丞以女妻董煟卒老女家今)
　　　(墓在焉外曾孫壽民謀表章之初祠邑庠朱文/公為書沙隨先生之祠六字公嘗稱為愷悌博)
　　　(雅君子毎呼之曰程可久文所著易書外有春/秋顯微例目論帝在房州書法蓋超越前輩云)
古易考一卷(又有古易章句十巻古易占法并圖/一卷外編一卷易説一卷語録一卷)
經傳一十二篇(宋藝文志序云孝宗時程迥所作易考/十二篇别為章句不與經相亂  迥作)
(古易考曰上篇曰下篇曰彖上曰彖下曰象上曰象下/曰文言曰繫辭上繫辭下曰說卦曰序卦曰雜卦凡十)
(有二篇與康節百源易次序同見古易章句外篇象雙/湖先生曰案邵溥聞見後録云古易卦爻一彖二  三)
(文言四繫辭五説卦六序卦七雜卦八其次序不相雜/也予家藏大父手冩百源易實古易也百源在蘇門山)
(下康節讀易之地舊秘閣亦有本沙隨盖夲諸此而篇/第與二吕氏合只以文言在繫辭之前為不同爾若夫)
(邵氏八篇與晁以道夲无以異也遇案沙恒/隨以隆興二年甲申易傳成筮之  巽之)
　　　吕氏易(祖謙伯恭號東萊居婺州卒諡成/公景定二年詔與張栻從祀夫子)
古易十二篇一卷(又有音訓二卷/繫辭精義二卷)
周易上經第一　　　　　周易下經第二
周易彖上傳第一　　　　周易彖下傳第二
周易象上傳第三　　　　周易象下傳第四
周易繫辭上傳第五　　　周易繫辭下傳第六
周易文言傳第七　　　　周易説卦傳第八
周易序卦傳第九　　　　周易雜卦傳第十
(漢興言易者六家獨費氏傳古文易而不立於學官劉/向以中古文易經挍施孟梁丘經或脫去无咎悔亡唯)
(費氏經與古文同然則真孔氏遺書也東京馬融鄭𤣥/皆為費氏學其書始盛行今學官所立王弼易雖宗莊)
(老其書固鄭氏書也費氏易在漢諸家中最近古最見/排擯千載之後巋然獨存豈非天哉自康成輔嗣合彖)
(象文言於經學者遂不見古本近世嵩山晁氏編古周/易將以復其舊而其刋補離合之際覽者或以為未安)
(祖謙謹因晁氏書參考傳記復定為十二篇篇目卷集/一以古為斷其説具於音訓云淳熙八年五月望日東)
(萊吕祖謙謹書十雙湖先生曰伯恭與微仲篇次一同/而微仲自一至  二之序小異爾又案吳氏所載費氏)
(易巳自不能不小有變動而東萊謂費氏經真孔氏遺/書豈吴氏考之猶未的與  朱子辨眺氏吕氏得失云)
(熹案眺氏此説與吕氏音訓大同小異盖互有得失也/先儒雖言費氏以彖象文言參解易爻然初不言其分)
(傳以附經也至謂鄭康成始合彖象於經則魏志之言/甚明而詩䟽亦云漢初為傳訓者皆與經别行三傳之)
(文不與經連故石經書公羊傳皆無經文而藝文志所/載毛詩故訓傳亦與經别及馬融為周禮註乃云欲省)
(學者兩讀故具載本文而就經為註馬鄭相去不逺蓋/倣其意而為之爾故吕氏於此義為得之而眺氏不能)
(无失至眺謂初亂古制時猶若今之乾卦彖象并繫卦/末而卒大亂於王弼則其説原於孔疏而吕氏不取也)
(蓋孔疏之言曰夫子所作象辭原在六爻經辭之後以/自卑退不敢干亂先聖正經之辭及至輔嗣之意以為)
(象者夲釋經文冝相附近其義易了故分爻之象辭各/附其當爻下言之此其以為夫子所作元在經辭之後)
(為夫子所自定雖未免於有失而謂輔嗣分爻之象以/附當爻則為得之故眺氏捨其半而取其半也其實今)
(所定復為十二篇者古經之舊也王弼註夲之乾卦蓋/存鄭氏所附之例也坤以下六十三卦又弼之所自分)
(也吕氏於跋語雖言康成輔嗣合傳於經然於音訓乃/獨歸之鄭氏而不及王弼則未知其何以為二家之别)
(而於王本經傳次第兩體之不同/亦不知所以為說矣豈非闕哉)
　　　朱子易(熹仲晦號晦菴先生居建安仕至/秘閣修撰卒贈太師徽國公諡文)
周易本義上下經二篇十翼十篇(前述九圖後附五贊/筮儀  雙湖先生曰)
(朱子於易有周易本義復古易十二篇之舊𤼵明象占/之學有易學啓蒙四篇𤼵明圖書卦畫蓍䇿變占之要)
(又有蓍卦考誤有論濓洛諸儒易學有辨蘇氏易有論/魏伯陽參同契又為之註及辨麻衣子華子闗子明諸)
(家易學之偽先生嘗謂程先生易傳義理精字數足无/一毫欠闕只是於易本義不相合易本是卜筮之書程)
(先生只説得一理故先生解易只以卜筮為主就象數/上義理自見而立卦生爻之因先後之别一本之康節)
(邵子使人得窺四聖人心傳之秘㫖其功甚大也從案/朱子本義以淳熙四年丁酉嵗成凡分經異傳盡  東)
(萊吕氏所定非但取其章句之近古至若正文亦多/從古易繫辭諸篇分章亦不盡從吕氏也詳見本義)
　　　林氏易(栗黄中直寶文/閣權𤼵遣潭州)
周易經傳集解三十二卷文言説卦序卦雜卦本文共
為一卷河圖洛書八卦九疇大衍總會圖六十四卦立
成圖大衍揲蓍解共為一卷(淳熙十二年乙巳表進付/秘書其説毎卦必兼互體)
(約象覆卦為太泥爾時楊敬仲有易論林黄中有易解/或曰林黄中文字可毁朱子曰却是楊敬仲文字可毁)
(雙湖先生謂林氏於説象及文義處多有可采/只是於象數之源畫易之大綱領自不能曉云)
　　　李氏易(過季辨號西/溪興化人)
易説十二卷(慶元戊子自序謂幾二十年前有序説乾/卦彖辭下便掇入彖傳彖傳下便掇入文)
(言釋彖處繼以大象又分爻辭附入小象又附入文言/今姑載初九一爻於此初九潛龍勿用象曰潛龍勿用)
(陽在下也文言曰潛龍勿用下也潛龍勿用陽氣潛藏/初九曰潛龍勿用何謂也子曰龍德而隠者也至是以)
(君子勿用也坤文言亦然至雙湖先生曰王弼夲乾/卦存鄭氏初亂古易之例  此又汨亂無餘藴矣)
　　　蔡氏易(淵伯靜號節齋建安人西山文節公/長子也弟沉仲黙號九峯著書集傳)
周易經傳訓解(案其書經二篇以孔子大象置遂卦辭/之下彖傳又置大象之後小象各置爻)
(辭之後皆低一字以别卦爻辭繫辭文言説卦序卦雜/卦皆低一字書又有卦爻辭㫖論六十四卦大義易象)
(意言雜論卦爻十翼象數餘論雜論/易大義開禧乙丑陽月望日自序)
　　　馮氏易(椅竒之號厚/齋南康人)
易輯五十卷(案宋藝文志序云寧宗嘉定十年馮椅為/輯註輯傳外傳猶以迥熹未及盡正孔傳)
(名義乃改彖曰象曰為贊曰以繫卦之辭即為彖繫爻/之辭即為象王弼彖曰象曰乃孔子釋彖象與商飛卿)
(說同又解繫辭上下為説卦上中以隋經籍志有説卦/三篇云又案朱子謂彖傳釋彖辭象傳釋爻辭繫辭傳)
(則通釋卦爻之辭故統名曰繫辭傳恐不可改繫辭傳/為説卦蓋説卦之體乃分别八卦方位與其象𩔖故得)
(以説卦名之繫辭傳兩篇釋卦爻之義例辭意/為多恐不得謂之説卦也此足以辨馮氏之非)
　　　方氏易(逢辰號蛟峯嚴陵人宋狀元/中奉大夫禮部尚書兼侍讀)
易外傳五卷(案其書以上下經各分一二作四卷乾坤/彖辭附入彖傳又附入文言傳說彖處繼)
(以大象傳爻辭附入小象傳又附入文言於小象之下/凡傳低一字餘六十二卦放此外有周易辨訛辨諸本)
(互有不同易數圖易象圖各附論説共為一卷其序略/曰大㫖以文王周公之辭證伏羲之畫以孔子之傳求)
(文王周公之心非愚已説也或曰子以乾之彖象傳各/附經下不僭乎曰古易經傳各為一書至漢以上下經)
(及十翼為十二篇則已合經傳為一矣後漢鄭氏懼學/者未能一貫遂以彖象傳附各卦經後魏王氏又以彖)
(象傳各附經下獨乾則鄭氏之舊爾乾聖人之事全體/大用規模宏擴非切已實下工夫則羲文周孔之心實)
(未易窺之予暗室屋漏自為進德工夫正欲以文王周/公之辭求伏羲之畫以孔子之傳求文王周公之心不)
(得不引傳各附經下以便省察以自求切已實踐之/益非為人為之也至元壬午五月後學方逢辰序)
程子說易綱領
聖人之道如河圖洛書其始止於畫上便出義後之人
　既重卦又繫辭求之未必得其理(入闗録/)
易中只言反復往來上下(劉絢録/)
作易自天地幽明至于昆蟲草木微細无不合(胡氏本/拾遺)
命之曰易便有理(一本无此七字但/云道理皆自然)若安排定則更有
　甚理天地陰陽之變便如二扇磨升降盈虚剛柔初
　未嘗停息陽常盈隂常虧故便不齊譬如磨旣行齒
　都不齊既不齊便生出萬變故物之不齊物之情也
　而莊周强要齊物然而物終不齊也堯夫有言泥空
　終是著齊物到頭爭(呂與叔東見録/)
伊川謂堯夫知易數為知天知易理為知天堯夫云還
　須知易理為知天(上蔡語録/)
張閎中以書問易之義本起於數程子荅曰謂義起於
　數則非也有理而後有象有象而後有數易因象以
　知數得其義則象數在其中矣必欲窮象之微隠盡
　數之毫忽乃尋流逐末術家之所尚非儒者之所務
　也管輅郭璞之學是也又曰理无形也故因象以明
　理理見乎辭矣則可由辭以觀象故曰得其義則象
　數在其中矣(張繹録/)
尹和靖見伊川問易乾坤二卦斯可矣伊川曰聖人設
　六十四卦三百八十四爻後世尚不能了乾坤二卦
　豈能盡也旣坐伊川復曰子以為何人分上事對曰
　聖人分上事曰若聖人分上事則乾坤二卦亦不須
　況六十四卦乎(吕堅中記尹和靖語/)
看易且要知時凡六爻人人有用聖人自有聖人用賢
　人自有賢人用衆人自有衆人用學者自有學者用
　君有君用臣有臣用无所不通(楊迪録/)
觀易須看時然後觀逐爻之才一爻之間嘗包函數意
　聖人常取其重者而為之辭亦有易中言之已多取
　其未嘗言者亦不必重事又有且言其時不及其爻
　之才皆臨時參考須先看卦乃看得繫辭(吕與叔東/)
　(見録/)
大率上一爻皆是師保之任足以當此一爻也(楊迪録/)
大抵卦爻始立義既具即聖人别起義以錯綜之如春
　秋時已前旣已立例到近後來書得全别一般事便
　書得别有意思若依前例觀之殊失之也(周行已録/)
凡看書各有門庭詩易春秋不可逐句看尚書論語可
　以逐句看(羅氏本拾遺/)
詩書易如律春秋如斷案詩書易如藥方春秋如治法
　(春秋録拾遺/)
易須是黙識心通只窮文義徒費力(真氏讀書記/)
易學後來曾子子夏煞到上面也(大全集拾遺/)
由孟子可以觀易(陳氏本拾遺/)
易有百餘家難為徧觀如素未讀不曉文義且須看王
　弼胡先生荆公三家理㑹得文義且要熟讀然後却
　有用心處(楊迪録/)
今時人看易皆不識得易是何處只就上穿鑿若念得
　不熟與就上添一徳亦不覺多就上減一徳亦不覺
　少譬如此兀子兀子若減一隻腳不覺是少添一隻
　脚亦不知是多若識則自添減不得也(馮氏本拾遺/)
先儒以六為老陰八為少陰固不是介甫以為進君子
　而退小人則是聖人旋安排義理也此且定陰陽之
　數豈便說得義理九六只是取純陰純陽惟六為純
　隂只取河圖數見之過六則一陽生至八便不是純
　隂(楊迪録/)
自孔子賛易之後更无人會讀易先儒不見於書者有
　則不可知見於書者皆未盡如王輔嗣韓康伯只以
　莊老解之是何道理頥於易傳煞曾下工夫如學者
　見問儘有可商量者則未欲出之也(馮氏夲拾遺/)
先生嘗說頤於易傳今却已自成書但逐旋修補期以
　七十其書可出韓退之稱聰明不及於前時道徳日
　負於初心然頤於易傳後來所改者无幾不知如何
　故且更期之以十年之功看如何(周行已録/)
張閎中以書問易傳不傳程子荅曰易傳未傳自量精
　力未衰尚冀有少進爾然亦不必直待身後覺老耄
　則傳矣書雖未出學未嘗不傳也第患无受之者爾
　(張繹録/)
易傳成書已久學者莫得傳授或以為請先生曰自量
　精力未衰尚覬有少進耳其後寢疾始以授尹焞(張/)
　(繹録/)
伊川自涪陵歸易傳已成未嘗示人門弟子請益有及
　易書者方命小奴取書箧以出身自發之以示門弟
　子非所請不敢多閲(吕堅中記尹和靖語/)
門弟子請問易傳事雖有一字之疑伊川必再三喻之
　蓋其潛心甚久未嘗容易下一字也(同上/)
伊川以易傳示門人曰只說得七分後人更須自體究
　(謝氏本拾遺/)
朱子說易綱領
聖人作易之初蓋是仰觀俯察見得盈乎天地之間无
　非一隂一陽之理有是理則有是象有是象則其數
　便自在這裏非特河圖洛書為然蓋所謂數者秪是
　氣之分限節度處得陽必竒得隂必偶凡物皆然而
　圖書為特巧而著耳於是聖人因之而畫卦其始也
　只是畫一竒以象陽畫一偶以象隂而已但才有兩
　則便有四才有四則有八又從而再倍之便是十六
　蓋自其无朕之中而无窮之數已具不待安排而其
　勢有不容已者卦畫既立便有吉凶在裏蓋是隂陽
　往來交錯於其間其時則有消長之不同長者便為
　主消者便為客事則有當否之或異當者便為善否
　者便為惡即其主客善惡之辨而吉凶見矣故曰八
　卦定吉凶吉凶既決定而不差則以之立事而大業
　自此生矣此聖人作易教民占筮而以開天下之愚
　以定天下之志以成天下之事者如此大率天下之
　道只是善惡而巳但所居之位不同所居之時既異
　而其幾甚㣲只為天下之人不能曉㑹所以聖人因
　此占筮之法以曉人使人居則觀象玩辭動則觀變
　玩占不迷於是非得失之塗所以是書夏商周皆用
　之其所言雖不同其辭雖不可盡見然皆太卜之官
　掌之以為占筮之用有所謂繇辭者左氏所載尤可
　見古人用易處蓋有所謂象者皆是假此衆人共曉
　之物以形容此事之理使人知所取舎而巳故自伏
　羲而文王周公雖自略而詳所謂占筮之用則一蓋
　即那占筮之中而所以處置是事之理便在那裏了
　故其法若粗淺而隨人賢愚皆得其用蓋自文王雖
　是有定象有定辭皆是虛設此箇頭地合是如此處
　置初不粘著物上故一卦一爻足以包無窮之事不
　可只以一事指定說他裏面也有指一事說處如利
　建侯利用祭祀之𩔖其他皆不是指一事說此所以
　見易之為用无所不該无所不徧但看人如何用之
　爾到得夫子方始純以理言雖未必是羲文本意而
　事上説理亦是如此但不可便以夫子之説為文王
　之説也(葉賀孫録/)
天地之間别有甚事只是陰與陽兩箇字看是甚麽物
　事都離不得只就身上體看才開眼不是陰便是陽
　密拶拶在這裏都不着得别物事不是仁便是義不
　是剛便是柔只自家要做向前便是陽才收退便是
　陰意思才動便是陽才靜便是陰未消别看只是一
　動一靜便是隂陽伏羲只因此畫卦以示人若只就
　一陰一陽又不足以該衆理於是錯綜為六十四卦
　三百八十四爻初只是許多卦爻後來聖人又繫許
　多辭在下如他書則原有這事方說出這箇道理易
　則未曾有此事先假托都説在這裏又曰陰陽是氣
　才有理便有此氣才有此氣便有此理天下萬事萬
　物何者不出於此理何者不出於陰陽
易只是陰陽錯綜交換代易莊生曰易以道陰陽不為
　无見如竒偶剛柔便只是隂陽做了易
天地間只是一箇氣自今年冬至至明年冬至又把來
　折做兩截前面底便是陽後面底便是陰又折做四
　截便是四時氣自下而上只有六層陽氣到地面上
　時下面便冷了只是這六位陽長到那第六位極了
　无去處上面只是漸次消去些箇時下面便生些箇
　了那便是隂又曰陽氣只是六層只管上去上盡後
　下面空缺處便是隂(㬊淵録/)
隂陽只是一氣陽之退便是隂之生不是陽退了又别
　有箇隂生(陳淳録/)
隂陽推行底只是一箇對待㡳只是兩箇如日月水火
　之𩔖皆是兩箇推行的如一動一靜互為其根對待
　底如分隂分陽兩儀立焉(李方子録/)
潔靜精微之謂易自是不惹着事只懸空説一様道理
　不比似他書各着事上説所以後來道家取之與老
　子為𩔖便是老子説話也不就事上説又曰潔靜精
　微是不犯手(黄顯子録/)　(以上論太極隂陽卦畫/)
問卦下之辭為彖辭左傳以為繇辭何也先生曰此只
　是彖辭故孔子曰知者觀其彖辭則思過半矣如元
　亨利貞乃文王所繫卦下之辭以斷一卦之吉凶此
　名彖辭彖斷也陸氏音中語所謂彖之經也大哉乾
　元以下孔子釋經之辭亦謂之彖所謂彖之傳也爻
　下之辭如潛龍勿用乃周公所繫之辭以斷一爻之
　吉凶也天行健君子以自彊不息所謂大象之傳潛
　龍勿用陽在下也所謂小象之傳皆孔子所作也天
　尊地卑以下孔子所述繫辭之傳通論一經之大體
　凡例无經可附而自分上繫下繫也左氏所分繇字
　從系疑亦是言繫辭繫辭者於卦下繫之以辭也(董/銖)
　(録/)
通書聖人之精卦畫以示聖人之緼因卦以發精是聖
　人本意緼是偏傍帶來道理如易有太極是生兩儀
　兩儀生四象四象生八卦是聖人本意㡳如文言繫
　辭等孔子之言皆是因而發㡳不可一例作重看(以/)
　(上論四聖之易/)
上古之時民心昧然不知吉凶所在故聖人作易敎之
　卜筮吉則行之凶則避之此是開物成務之道故繫
　辭云以通天下之志以定天下之業以斷天下之疑
　正謂此也但初有占而無文往往如今人用火珠林
　起課者相似但用其爻而不用其辭則知古人占不
　待辭而後見吉凶至孔子又恐人不知其所以然故
　又復逐爻解之謂此爻所以吉者謂以中正也此爻
　所以凶者謂不當位也明言之使人易曉爾至如文
　言之𩔖却又就上面發明道理非是聖人本意如此
　方可學易(潘時舉録/)
聖人一部易皆是假借虚設之辭蓋縁天下之理若正
　説出便只作一件用唯以象言則當卜筮之時看是
　甚事都來應得(潘時舉録/)
易只是設箇卦象以明吉凶而已更无他說
上古之易方是利用厚生周易始有正徳意如利貞是
　敎人利於貞正貞吉是教人貞正則吉至孔子則説
　得道理又多
易是箇有道理㡳卦影易以卜筮作許多理便也在裏
　(賀孫/)
易本卜筮之書後人以為止於卜筮至王弼用老莊解
　後人便只以為理而不以為卜筮亦非想當初伏羲
　畫卦之時偶見得一是陽二是陰從而畫放那裏只
　是陽為吉隂為凶无文字某不敢説竊意如此後文
　王見其不可曉故為之作彖辭或占得爻處不可曉
　故周公為之作爻辭又不可曉故孔子為之作十翼
　皆解當初之意今人不看卦爻而看繫辭是猶不看
　刑統而看刑統之序例也安能曉今人湏以卜筮之
　書看之方得不然不可看易(甘節録/)
易只是為卜筮而作故周禮分明言太卜掌三易連山
　歸藏周易古人於卜筮之官立之凡數人秦去古未
　逺故周易亦以卜筮得不焚今人才説易是卜筮之
　書便以為辱累了易見夫子許多道理便以為易只
　是説道理殊不知其言吉凶悔吝皆有理而其敎人
　之意无不在也
而今所以難理會時蓋縁亡了那卜筮之法如周禮太
　卜掌三易之法連山歸藏周易便是别有理會周易
　之法而今却只有上下經兩篇皆不見許多法了所
　以難理會今人却道聖人言理而其中因有卜筮之
　説他説理後説從那卜筮上來做麽(黄義剛録/)
易只是與人卜筮以決疑惑若道理當為固是便為若
　道理不當為自是不可做何用更占却是有一様事
　或吉或凶或道理兩岐處置不得所以用占(沈僩録/)
今學者諱言易本為卜筮作湏要説做為義理作若果
　為義理作時何不直述一件文字如中庸大學之書
　言義理以曉人須得畫八卦則甚(輔廣録/)
大抵易之卦爻上自天子下至庶人皆有用處(楊與立/録)
陽爻多吉隂爻多凶又看他所處之地位如何(黄顯子/録)
易中大槩陽吉而隂凶間亦有陽凶而隂吉者何故蓋
　有當為有不當為若當為而不為不當為而為之雖
　陽亦凶(林學蒙録/)
易中却是貞吉不曾有不貞吉都是利貞不曾説利不
　貞如占得乾卦固是大亨下則云利貞蓋正則利不
　正則不利至理之權輿聖人之至敎寓其間矣大率
　是為君子設非小人盜賊所得竊取而用横渠云易
　為君子謀不為小人謀極好(賀孫録/)
易中利字多為占者設如利涉大川是利於行舟也利
　有攸往是利於啓行也(龔蓋卿録/)
利用祭祀利用享祀是卜祭吉田獲三狐田𫉬三品是
　卜田吉公用享於天子是卜朝覲吉利建侯是卜立
　君吉利用為依遷國是卜遷國吉利用侵伐是卜侵
　伐吉之𩔖(荅吕伯恭/)　(以上論易為卜筮作/)
今人讀易當分為三等看伏羲之易如未有許多彖象
　文言説話方見得易之本意只是要作卜筮用如伏
　羲畫卦那裏自有許多文字言語只是某卦有某象
　如乾有乾之𧰼坤有坤之象而已今人說易未曾明
　乾坤之𧰼便先説乾坤之理所以説得都无情理及
　文王周公分為六十四卦添入乾元亨利貞坤元亨
　利牝馬之貞早不是伏羲之意巳是文王周公自説
　出一般道理了然猶是就人占處說如占得乾卦則
　大亨而利於正耳及孔子繫易作彖象文言則以元
　亨利貞為乾之四徳又非文王之易矣(沈僩録/)
伏羲是未有卦時畫出來文王是就那現成的説故學
　者且依古易次第先讀本文則見本㫖矣(董銖録/)
讀易之法竊疑卦爻之辭本為卜筮者斷吉凶而具訓
　戒至彖𧰼文言之作始因其吉凶訓戒之意而推説
　其義理以明之後人但見孔子所説義理而不復推
　本文王周公之本意因鄙卜筮以為不足言而其所
　以言易者遂逺於日用之實𩔖皆牽合委曲偏主一
　事而言無復包含該貫曲暢旁通之妙若但如此則
　聖人當時自可别作一書明言義理以詔後世何用
　假托象卦為此艱深隠晦之辭乎故欲令凡讀一卦
　一爻便如占筮所得虚心以求其辭義之所指以為
　吉凶可否之決然後考其象之所以然者求其理之
　所以然者推之於事便上自王公下至民庶所以修
　身治國皆有可用私竊以為如此求之似得三聖之
　遺意(荅吕伯恭/)
孔子之易非文王之易文王之易非伏羲之易伊川易
　傳又自程氏之易也故學者且依古易次第先讀本
　爻則見本㫖矣(黄顯子録/)
讀易之法先讀正經不曉則將彖象繫辭來解又曰易
　爻辭如籖辭(甘節/)
問易如何讀荅曰只要虚其心以求其義不要執已見
　讀他書亦然(金去偽録/)
看易須是看他未畫卦以前是怎生模様却就這裏看
　他許多卦爻象數非是杜撰都是合如此未畫以前
　便是寂然不動喜怒哀樂末發之中只是箇至虚至
　靜而已忽然在這至虚至靜之中有箇象方説出許
　多象數吉凶道理所以禮曰潔浄精㣲易教也蓋易
　之為書是懸空做出來如書便真箇有這政事謀謨
　方做出書來詩便真箇有這人情風俗方做出詩來
　易却都无這已往㡳事只是懸空做㡳未有爻畫之
　先在易則渾然一理在人則湛然一心既有爻畫方
　見得這爻是如何這爻又是如何然而皆是就這至
　虚至靜中做出許多象數來此其所以靈(吕煇録/)
易須是錯綜看天下事无不出於此善惡是非得失以
　至於屈伸消長盛衰看甚事都出於此伏羲以前不
　知如何占考至伏羲將陰陽兩箇畫卦以示人使人
　於此占考吉凶禍福一畫為陽二畫為陰一畫為竒
　二畫為偶遂為八卦又錯綜為六十四卦凡三百八
　十四爻文王又為之彖辭以釋其義无非陰陽消長
　盛衰屈伸之理聖人之所以學者學此而已(葉賀孫/録)
易最難看其為書也廣大悉備包涵萬理无所不有其
　實是古者卜筮書不必只説理象數皆可説將去(襲/)
　(蓋卿/)
易難看不比他書易説一箇物非真是一箇物如說龍
　非真龍若他書則真是實孝悌便是孝悌仁便是仁
　易中多有不可曉處(葉賀孫録/)
看易先須識理象數辭四者未嘗相離蓋有如是之理
　便有如是之象有如是之象便有如是之數有如是
　象數便不能无辭易六十四卦三百八十四爻有自
　然之象不是安排出來且如潛龍勿用見龍在田離
　潛便是見陽便是龍出地上便是田即鹿无虞唯入于
　林中此爻在六二六四之間便是林中之象鹿陽物
　指五无虞无應也以此觸𩔖而長之當自見得
先就乾坤二卦上看得本意了則後面皆有通路(以上/)
　(論讀易看易之法/)
熹解一部易只是作卜筮之書今人説得來太精了更
　入麄不得如熹之説雖麄却入得精精義皆在其中
　若曉得熹説則曉得羲文之易夲是如此元未有許
　多道理在方不失易之本意今未曉得聖人作易之
　夲意便先要説道理縱饒説得好只是與易无不相
　干聖人分明説昔者聖人之作易設卦觀象繫辭焉
　而明吉凶幾多分曉熹所以説易只是卜筮書此𩔖
　可見(沈僩録/)
熹之易簡略者當時只是略搭記兼文義伊川及諸儒
　皆說了熹只就語脉中略牽過這意思
近趙子欽得書云語孟說極詳易説太略此譬如燭籠
　添一條骨則障了一路明若能盡去其障使之統體
　光明乃更好蓋着不得詳説也(黄顯子録/)
先生於詩傳自以為无復遺恨曰後世若有揚子雲必
　好之矣而意不甚滿於易夲義蓋先生之意只欲作
　卜筮用而為先儒説道理太多終是翻這窠臼未盡
　故不能不致遺恨云(沈僩録/)
看易先看熹本義了却看程傳以相㕘考如未看他易
　先看熹說却也易看蓋不為他説所汨故也(吕煇録/)
余大雅問易本義何專以卜筮為主曰且須熟讀正文
　莫看註解蓋古易彖象文言各在一處至王弼始合
　為一後世諸儒遂不敢與移動今難卒説且須熟讀
　正文久當自悟(余大雅録/)
上經猶可曉易解下經多有不可曉難解處不知是熹
　看到末梢懈了解不得為復是難解又曰繫辭也如
　此只是上繫好看下繫没理會(㬊淵録/)　(以上自論/)
　(本義/)
欽定四庫全書
　周易會通　　　　　　　元　董真卿　撰
　
　
　
　
　
　
　
　
　
　
　
　
右繫辭傳曰河出圖洛出書聖人則之附録(朱子語孔/安國云河)
(圖者伏羲氏王天下龍馬出河遂則其文以畫八卦洛/書者禹治水時神龜負文而列於背有數至九禹遂因)
(而第之以成九類劉歆云伏羲氏繼天而王受河圖而/畫之八卦是也禹治洪水賜洛書法而陳之九疇是也)
(河圖洛書相為經緯八卦九章相為表裏闗子明云河/圖之文七前六後八左九右洛書之文九前一後三左)
(七右四前左二前右八後左六後右邵子曰圓者星也/厯紀之數其肇於此乎厯法合二始以定剛柔二中以)
(定律厯二終以紀餘閏是所謂厯紀也方者土也畫州/井地之法其放於此乎州有九井九百畝是所謂畫州)
(井地也蓋圓者河圖之數方省洛書之文故羲文因之/而造易禹箕叙之而作範也蔡元定曰古今傳紀自孔)
(安國劉向父子班固皆以為河圖授羲洛書錫禹闗子/明邵康節皆以十為河圖九為洛書蓋大傳既陳天地)
(五十有五之數洪範又明言天乃錫禹洪範九疇而九/宫之數戴九履一左三右七二四為肩六八為足正龜)
(背之象也惟劉牧億見以九為河圖十為洛書託言出/於希夷旣與諸儒舊説不合又引大傳以為二者皆出)
(於伏羲之世其易置圖書並无明驗但謂伏羲兼取圖/書則易範之數誠相表裏為可疑耳其實天地之理一)
(而已矣雖有古今先後之不同而其理則不容於有二/也故伏羲但據河圖以作易則不必預見洛書而已逆)
(與之合矣大禹但據洛書以作範則亦不必追考河圖/而已暗與之符矣其所以然者何哉誠以此理之外无)
(復它理故也然不特此耳律吕有五聲十二律而其相/乗之數究於六十日名有十幹十二支而其相乗之數)
(亦究於六十二者皆出於易之後其起數又各不同然/與易之隂陽䇿數多少自相配合皆為六十者无不若)
(合符契也下至運氣參同太一之屬雖不足道然亦无/不相通蓋自然之理也假令今世復有圖書者出其數)
(亦必相符可謂伏羲有取於今日而作易乎大傳所謂/河出圖洛出書聖人則之者亦泛言聖人作易作範具)
(原皆出於天之意如言以卜筮者尚其占與莫大乎蓍/龜之類易之書豈有龜與卜之法乎亦言其理无二而)
(已爾啓䝉世傳一至九數者為河圖一至十數者為洛/書考之於古正是反而置之予於啓蒙辨之詳矣近讀)
(大戴禮書又得一證甚明當篇有二九四七五三六一/八之語而鄭氏註云法龜文也然則漢人固以此九數)
(者為洛書矣書河圖洛書後先生謂甘叔懷曰曾看河/圖洛書數否无事時好看且得自家心流轉得動輔廣)
(河圖洛書熹竊以大傳之文詳之河圖洛書蓋皆聖人/所取以為八卦者而九疇亦并出焉今以其象觀之則)
(虛其中者所以為易也實其中者所以為洪範也其所/以為易者見於前叚矣所以為洪範則河圖九疇之象)
(洛書五行之數有不可誣者恐不得以其出於緯書而/略之也與郭冲昫河圖既无四隅則比之洛書固亦為)
(圓矣註中三句本唐書厯志一行之説二始者一二也/一竒故為剛二偶故為柔二中者五六也五者十日六)
(者十二辰也二終者九與十也閏餘之法以十九嵗為/一章故其言如此然一章之數似亦附會當時姑借其)
(説以明十數之為河圖耳荅廖徳明二始者一為陽始/二為陰始二中者五六二終者九十五便是十干所起)
(六便是十二律所生圓者星也圓者河/圖之數言无那四角的其形便圓淵)纂註(陳氏埴曰/經緯之説)
(非是以上下為經左右為緯大抵經言其正緯言其變/而二圖互為正變主河圖而言則河圖為正洛書為變)
(主洛書而言則洛書為正而河圖又為變要之天地間/不過一陰一陽以兩其五行而太極常居其中二圖雖)
(縦横變動要只是參互呈見此所以謂之相為經緯也/表裏之說亦然蓋河圖不但可以畫卦亦可以明疇洛)
(書不特可以明疇亦可以畫卦但當時聖人各因一事/以垂後世伏羲但據河圖而畫卦大禹但據洛書而明)
(疇要之伏羲之畫卦其表為八卦而其裏固可以為疇/大禹之叙疇其表為九疇而其裏固可以為卦此所以)
(謂之相為表裏也合唐律厯志一行厯本議曰天數始/於一地數姑於二  二始以定剛柔天數中於五地數)
(中於六合二中以定律厯天數終於九地數終於十合/二終以紀閏餘天有五音所以司日也地有六律所以)
(司辰/也)又曰天一地二天三地四天五地六天七地八天
九地十天數五地数五五位相得而各有合天數二十
有五地數三十凡天地之數五十有五此所以成變化
而行鬼神也此河圖之數也洛書蓋取龜象故其數戴
九履一左三右七二四為肩六八為足(蔡元定曰圖書/之象自漢孔安)
(國劉歆魏闗朗子明有宋康節先生邵雍堯夫皆謂如/此至劉牧始兩易其名而諸家因之故今復之悉從其)
(舊/)附録(朱子語此一節夫子所以發明河圖之數也天/地之間一氣而已分而為二則為陰陽而五行)
(造化萬物終始无不管於是焉故河圖之位一與六共/宗而居乎北二與七為朋而居乎南三與八同道而居)
(乎東四與九為友而居乎西五與十相守而居乎中蓋/其所以為數者不過一陰一陽一竒一偶以兩其五行)
(而已所謂天者陽之輕清而位乎上者也所謂地者陰/之重濁而位乎下者也陽數竒故一三五七九皆屬乎)
(天所謂天數五也隂數偶故二四六八十皆屬乎地所/謂地數五也天數地數各以其𩔖而相求所謂五位之)
(相得者然也天以一生水而地以六成之地以二生火/而天以七成之天以三生木而地以八成之地以四生)
(金而天以九成之天以五生土而地以十成之此又其/所謂各有合焉者也積五竒而為二十五積五偶而為)
(三十合是二者而為五十有五此河圖之全數皆夫子/之意而諸儒之説也至於洛書則雖夫子之所未言然)
(其象其説已具於前有以通之則劉歆所謂經緯表裏/者可見矣或曰河圖洛書之位與數其所以不同何也)
(曰河圖以五生數統五成數而同處其方蓋揭其全以/示人而道其常數之體也洛書以五竒數統四偶數而)
(各居其所蓋主於陽以統隂而肇其變數之用也曰其/皆以五居中者何也曰凡數之始一陰一陽而已矣陽)
(之象圓圓者徑一而圍三陰之象方方者徑一而圍四/圍三者以一為一故參其一陽而為三圍四者以二為)
(一故兩其一陰而為二是所謂參天兩地者也三二之/合則為五矣此河圖洛書之數所以皆以五為中也然)
(河圖以生數為主故其中之所以為五者亦具五生數/之象焉其下之㸃天一之象也其上一㸃地二之象也)
(其左一㸃天三之象也其右一㸃地四之象也其中一/㸃地五之象也洛書以竒數為主故其中之所以五者)
(亦具五竒數之象焉其下一㸃亦天一之象也其左一/㸃亦天三之象也其中一㸃亦天五之象也其右一㸃)
(亦天七之象也其上一㸃亦天九之象也其數與位皆/三同而二異蓋陽不可易而隂可易成數雖陽固亦生)
(之陰也曰中央之五旣為五數之象矣然則其為數也/奈何曰以數言之則通乎一圖由内及外固各有積實)
(可紀之數矣然河圖之一二三四各居其五象夲方之/外而六七八九十者又各因五而得數以附於其生數)
(之外洛書之一三七九亦各居五象夲方之外而二四/六八者又各因其𩔖以附於竒數之側蓋中者為主而)
(外者為客正者為君而側者為臣亦各有條而不紊也/曰其多寡之不同何也曰河圖主全故極於十而竒偶)
(之位均論其積實然後見其偶贏而竒乏也洛書主變/故極於九而其位與實皆竒贏而偶乏也必皆虚其中)
(也然後陰陽之數均於二十而无偏爾曰其序之不同/何也曰河圖以生出之次言之則始下次上次左次右)
(以復於中而又始於下也以運行之次言之則始東次/南次中次西次北左旋一周而又始於東也其生數之)
(在内者則陽居下左而陰居上右也其成數之在外者/則陰居下左而陽居下右也洛書之次其陽數則首北)
(次東次中次西次南其陰數則首西南次東南次西北/次東北也合而言之則首北次西南次東次東南次中)
(次西北次西次東北而究於南也其運行則水克火火/克金金克木木克土右旋一周而土復克水也是亦各)
(有説矣曰其七八九六之數不同何也曰河圖六七八/九旣附於生數之外矣此陰陽老少進退饒乏之正也)
(其九者生數一三五之積也故自北而東自東而西以/成於四之外其六者生數二四之積也故自南而西自)
(西而北以成於一之外七則九之自西而南者也八則/六之自北而東者也此又陰陽老少互藏其宅之變也)
(洛書之縱横十五而七八九六迭為消長虚五分十而/一含九二含八三含七四含六則參伍錯綜无適而不)
(遇其合焉此變化無窮之所以為妙也曰然則聖人之/則之也奈何曰則河圖者虚其中則洛書者總其實也)
(河圖之虚五與十者太極也竒數二十偶數二十者兩/儀也以一二三四為六七八九者四象也析四方之合)
(以為乾坤離坎補四隅之空以為兑震巽艮者八卦也/洛書之實其一為五行其二為五事其三為八政其四)
(為五紀其五為皇極其六為三徳其七為稽疑其八為/庶徵其九為福極其位與數尤曉然矣曰洛書而虗其)
(中則亦太極也竒偶各居二十則亦兩儀也一二三四/而含九八七六縱横十五而互為七八九六則亦四象)
(也四方之正以為乾坤離坎四隅之偏以為兌震巽艮/則亦八卦也河圖之一六為水二七為火三八為木四)
(九為金五十為土則固洪範之五行而五十五者又九/疇之子目也是則洛書固可以為易而河圖亦可以為)
(範矣且又安知圖之不為書書之不為圖也邪曰是其/時雖有先後數雖有多寡然其為理則一而已但易乃)
(伏羲之所先得乎圖而初无所待於書範則大禹之所/獨得乎書而未必追考於圖爾且以河圖而虚十則洛)
(書四十有五之數也虚五則大衍五十之數也積五與/十則洛書縱橫十五之數也以五乘十以十乘五則又)
(皆大衍之數也洛書之五又自含五而得十而通為大/衍之數矣積五與十則得十五而通為河圖之數矣苟)
(明乎此則横斜曲直无所不通而河圖洛書又豈有先/後彼此之間哉啓蒙相得如兄弟有合如夫婦蓋以相)
(得則取其竒偶之相為次第辨其𩔖而不容紊也有合/則取其竒偶之相為生成合其𩔖而不容間也相得有)
(合四字該盡河圖之數又曰相得有合在十干甲乙木/丙丁火戊已土庚辛金壬癸水便是相得甲與已合乙)
(與庚合丙與辛合丁與壬合戊與癸合便是各有合也/胡通夫以河圖洛書為不足信自歐公以來已冇此說)
(然終无奈顧命繫辭論語皆有是言而諸儒所傳二圖/之數雖有交互而无乖戾順數逆推縱横曲直皆有明)
(法不可得而破除也至如河圖與易之天一至地十者/合而載天地五十有五之數則固易之所自出也洛書)
(與洪範之初一至次九者合而具九疇之數則固洪範/之所自出也繫辭雖不言伏羲受河圖以作易然所謂)
(仰觀俯察近取逺取安知河圖非其中之一事邪聖人/制作所由初非一端然其法象之規模必冇最親切處)
(如鴻荒之世天地之間陰陽之氣雖各有象然初未嘗/冇數也至於河圖之出然後五十有五之數竒偶生成)
(粲然可見此其所以深發聖人之獨智又非汎然氣象/之所可得而擬也是以仰觀俯察逺求近取至此而後)
(兩儀四象八卦之陰陽竒偶可得而言雖繫辭所論聖/人作易之由者非一而不害其得此而後決也荅𡊮樞)
(問温公河圖洛書之説荅云温公以河圖洛書為怪妄/未是若説果无此夫子何以説河不出圖尚書云云此)
(理蓋有之温公又以繫辭為非聖人之書亦縁圖書之/説故也吕煇河圖四面太陽居一而連九少陰居二而)
(連八少陽居三而連七太陰居四而連六數與位合為/十也洛書之位一與九連二與八對三與七對四與六)
(對亦與河圖不異五河圖七八連於左九六連於右皆/為十五生數一三  連於左為九二四連於右為六九)
(六之合亦為十五五與十相守於中亦為十五洛書縱/横數之皆十五互為七八九六並董録問河圖自五之)
(外如何一便成六七八九十荅曰皆從五過則一對五/而成六二對五而成七三對五而成八四對五而成九)
(到末梢五又撞着箇五五便成十又曰河圖是常數洛/書是變數舒髙天地生數到五便住那一二三四遇着)
(那五便成六七八九五却自對五成十聖問看河圖上/此數控定了曰天地只是不會説倩他  人出來説若)
(天地自會説話想更説得好在如河圖洛書便是天地/畫出底  所謂一與六共宗二與七為朋者蓋是那一)
(在五下便有那六底數二在五邊便有那七的數三四/皆然並董問河圖之數不過一竒一偶相錯而巳故太)
(陽之位即太陰之數太陰之位即太陽之數少陰之位/即少陽之數少陽之位即少陰之數見其迭陰迭陽陰)
(陽相錯所以謂生成也天五地十居中者地十亦天五/之成數蓋一二三四已含六七八九以五乘之故也蓋)
(數不過五也洛書之因一二三四以對九八七六其數/亦不過十蓋太陽占第一位已含太陽之數少陰占第)
(二位已含少陰之數少陽占第三位已含少陽之數太/陰占第四位已含太陰之數雖其陰陽各自為數然五)
(數居中太陽得五而成六少陰得五而成七少陽得五/而成八太陰得五而成九則與河圖一陰一陽相錯而)
(為生成之數者亦无以異也不知可如此看否啓蒙言/其數與位皆三同而二異三同謂一三五二異謂河圖)
(之二在洛書則為九河圖之四在洛書則為七也蓋一/三五陽也二四陰也陽不易而陰可易陽全陰半陰常)
(從陽也然七九特成數之陽所以成二四生數之陰則/雖陽而實陰雖易而未嘗易也荅曰所論甚當河圖相)
(錯之説尤佳銖成數雖陽固亦生之陰者如子者父之/陰臣者君之陰  老陽之位一老陰之位四今河圖以)
(老陽之九居乎四之外而老陰之六却居乎一之外是/老陰老陽互藏其宅也少陰之位二少陽之位三而河)
(圖以少陰之八居三之外少陽之七却居乎二之外是/少陰少陽互藏其宅也又曰一六共宗一為老陽之位)
(六為老陰之數四九為友四為老陰之位九為老陽之/數此固二老之合然陽居陰位陰居陽位亦二老互藏)
(其宅也二七為朋二為少陰之位七為少陽之數三八/同道三為少陽之位八為少陰之數此則二少之合然)
(亦陽居陰位陰居陽位亦二少互藏其宅也兌以四象/觀之太陽之位居一而數則九乾得其數而  得其位)
(故乾為九而兌為一少陰之位居二而數則八離得其/數而震得其位故離為八而震為二少陽之位居三而)
(數則七坎得其數而巽得其位故坎為七而巽為三太/陰之位居四而數則六坤得其數而艮得其位故坤為)
(六而艮為四今析六七八九之合以為乾坤離坎而在/四正之位依一二三四之次以為震兌巽艮而補四隅)
(之空也/並董)纂註(希夷陳氏龍圖序曰且夫龍馬始負圖出/於羲皇之代在太古之先今存已合之位)
(或疑之況更陳其未合之數耶然則何以知之荅曰於/仲尼三陳九卦之義探其㫖所以知之也況夫天之垂)
(象的如貫珠少有差則不成次序矣故自一至於盈萬/皆累累然如絲之縷也且夫龍圖本合則聖人不得見)
(其象所以天意先未合而形其象聖人觀象而明其用/是龍圖者天散而示之伏羲合而用之仲尼黙而形之)
(始龍圖之未合也惟五十五數上二十五天數也中貫/三五九外包十五盡天三天五天九并五十之用後形)
(一六无位又顯二十四之為用也茲所謂天垂象矣下/三十地數也亦分五位皆明五之用也十分而為六形)
(地之象焉六分而幾四象地六不配在上則一不用形/二十四在下則六不用亦形二十四後旣合也天一居)
(上為道之宗地六居下為氣之本天三幹地二地四為/之用三若在陽則避孤陰在陰則避寡陽大矣哉龍圖)
(之變岐分萬途今略述其梗槩焉次勉齋黄氏曰自一/至十特言竒偶之多寡耳初非以  序而言天得竒而)
(為水故曰一生水一之極而為三故曰三生木地得偶/而為火故曰二生火二之極而為四故曰四生金何也)
(一極為三以一運之圓而成三故一而三也二極而四/以二周之方而成四故二而四也如果以次序言則一)
(生水而未成水必待五行俱足猶待第六而成水二生/火而未成火必待五行俱足然後第七而成火邪如此)
(則全不成造化亦不成義理矣六之成水也猶坎之為/卦也一陽居中天一生水也地六包於外陽少陰多而)
(水始盛成七之成火也猶離之為卦也一陰居中地二/生火也天七包於外陰少陽多而火始盛成坎屬陽而)
(離屬陰以其内者為主而在外者成之也方劉氏鑰曰/水陰也生於天一火陽也生於地二是其  生之始陰)
(陽互根故其運行水居子位極陰之方而陽已生於子/火居午位極陽之方而陰已生於午若木生於天三專)
(屬陽故其行於春亦屬陽金生於地四專屬陰故其行/於秋亦屬陰不可以陰陽互言矣蓋水火未離乎氣陰)
(陽交合之初其氣自有互根之妙木則陽之發達金則/陰之收斂而有定質矣此其所以與水火不同也又曰)
(圖之一三五七九皆竒數陽也而一三五之位不易七/九之位易者亦以天地之間陽動主變故也然陽於東)
(北則不動於西南則互遷者蓋東北陽始生之方西南/陽極盛之方陽主進數又必進於極而後變也  翁氏)
(曰水火木金不得土不能各成一器何以見之且天一/生水一得五便為水之成地二生火二得五便為火之)
(成天三生木三得五便為木之成地四生金四得五便/為金之成皆本於中五之土也又曰河圖陰陽之位生)
(數為主而成數配之東北陽方則主之以竒而與合者/偶西南陰方則主之以偶而與合者竒也又曰河圖運)
(行之序自北而東左旋相生固也然對待之位則北方/一六水克南方二七火西方四九金克東方三八木而)
(相克者已寓於相生之中洛書運行之序自北而西右/轉相克固也然對待之位則東南方四九金生西北方)
(一六水東北方三八木生西南方二七火其相生者已/寓於相克之中蓋造化之運生而不克則生者旡從而)
(裁制克而不生則克者亦有時而間斷此圖書生成之/妙未嘗不各自全備也  玉齋胡氏曰河圖以生成分)
(陰陽以五生數之陽統五成數之陰而同處其方陽内/陰外生成相合交泰之義也洛書以竒偶分陰陽以五)
(竒數之陽統四偶數之陰而各居其所陽正陰偏竒偶/旣分尊卑之位也河圖數十十者對待以立其體故為)
(常洛書數九九者流行以制其用故為變也常變之説/朱子特各舉所重者為言非謂河圖專於常有體而无)
(用洛書專於變有用而旡體也自河圖四象之合者觀/之象之列於四方者各當其所處之位此其體之常象)
(之處於西南者不協夫所生之卦又為用之變矣伏羲/則其變者以作易即横圖卦畫之成而究圓圖卦氣之)
(運則知四象分為八卦陰之老少不動而陽之老少迭/遷此主變也豈拘於常者乎自洛書四象之分者觀之)
(象之居乎西南者不當其所處之位此其用之變象之/列於四方者悉協夫所生之卦又為體之常矣大禹則)
(其常者以作範因武王彛倫攸叙之問以究箕子天錫/禹疇之對則知四象分為九疇陽居四正則配四陽之)
(卦以為陰之宰陰居四隅則配四陰之卦以為陽之輔/此主常也豈撓於變者乎  蔡氏曰河圖數偶偶者靜)
(靜以動為用故河圖之行合皆竒一合六二合七三合/八四合九五合十是故易之吉凶生乎動蓋靜者必動)
(而後生也洛書數竒竒者動動以靜為用故洛書之位/合皆偶一合九二合八三合七四合六是故範之吉凶)
(見乎靜蓋動者必靜而後成也體蔡氏沉曰河圖體圓/而用方聖人以之而畫卦洛書  方而用圓聖人以之)
(而叙疇卦者陰陽之象也疇者五行之數也象非偶不/立數非竒不行竒偶之分象數之始也陰陽五行固非)
(二體八卦九疇亦非二致理一分殊非深於造化者安/能識之又曰河圖非無竒也而用則存乎偶洛書非无)
(偶也而用則存乎竒偶者陰陽之對待乎竒者五行之/迭運乎對待者不能孤迭運者不可窮天地之形四時)
(之行人物之生萬化之凝其妙矣乎若陳氏埴曰河圖/以生數統成數洛書以竒數統偶數  不相似也然一)
(必配六二必配七三必配八四必配九五必居中而配/十圖書未嘗不相似河圖之生成同方洛書之竒偶異)
(位若不相似也然同方者有内外之分是河圖猶洛書/也異位者有比肩之異是洛書亦猶河圖也  雙湖先)
(生曰書之中視河圖惟有五而无十然一九二八三七/四六之合環而向之未嘗无十焉合圖書之數悉計之)
(為數者百如犬牙之相制牝牡之相銜其巧妙有如此/者又曰五行質具於地氣行於天以質言則曰水火木)
(金土取天地生成之具也以氣言則曰木火土金水取/春夏秋冬運行之序也又曰河圖洛書皆木數居東方)
(伏羲畫卦自下而上即木之自根而榦榦而枝也其畫/三木之生數也其卦八木之成數也重卦亦兩其三八)
(其八爾三八木數大備而後六十四卦大成一六水二/七火四九金五十土皆在包羅中矣此春所以貫四時)
(仁所以包四端元所以統四德大哉易也斯其至矣又/曰圖書之數三同二異其居中者不可易矣獨西南二)
(方之數相易者則金乗火位火入金鄉有相克制之義/焉此造化所以必易二方之數者正以成其相克之象)
(也自二方既易之後圖則左旋相生書則右旋相克造/化不可无生亦不可无克不生則或幾乎息不克亦无)
(以為之/成就也)
　
　
　
　
　
　
　
　
右繫辭傳曰易有太極是生兩儀兩儀生四象四象生
八封邵子曰一分為二二分為四四分為八也説卦傳
曰易逆數也邵子曰乾一兌二離三震四巽五坎六艮
七坤八自乾至坤皆得未生之卦若逆推四時之比也
後六十四卦次序放此附録(朱子語大傳又言包犧畫/卦所取如此則易非獨以)
(河圖而作也蓋盈天地之間莫非太極隂陽之妙聖人/於此仰觀俯察逺求近取固有以超然而黙契於其心)
(矣故自兩儀之未分也渾然太極而兩儀四象六十四/卦之理已粲然於其中自太極而分兩儀則太極固太)
(極也兩儀固兩儀也自兩儀而分四象則兩儀又為太/極而四象又為兩儀矣自是而推之由四而八由八而)
(十六由十六而三十二由三十二而六十四以至于百/千萬億之无窮雖其見于摹畫者若有先後而出于人)
(為然其已定之形已成之勢則固已具於渾然之中而/不容毫髪思慮作為於其間也程子所謂加一倍法者)
(可謂一言以蔽之而邵子所謂畫前有易者又可見其/真不妄矣世儒於此或不之察往往以為聖人作易蓋)
(極其心思探索之巧而得之甚者至謂凡卦之畫必由/蓍而後得其誤益以甚矣易有太極太極者象數未形)
(而其理已具之稱形器已具而其理无朕之目在河圖/洛書皆虚中之象也周子曰无極而太極邵子曰道為)
(太極又曰心為太極此之謂也是生兩儀太極之判始/生一竒一偶而為一畫者二是為兩儀其數則陽一而)
(隂二在河圖洛書則竒偶是也周子所謂太極動而生/陽動極而靜靜而生隂靜極復動一動一靜互為其根)
(分隂分陽兩儀立焉邵子所謂一分為二者皆謂此也/兩儀生四象兩儀之上各生一竒一偶而為二畫者四)
(是謂四象其位則太陽一少隂二少陽三太隂四其數/則太陽九少隂八少陽七太隂六以河圖言之則六者)
(一而得於五者也七者二而得于五者也八者三而得/于五者也九者四而得於五者也以洛書言之則九者)
(十分一之餘也八者十分二之餘也七者十分三之餘/也六者十分四之餘也周子所謂水火木金邵子所謂)
(二分為四者皆謂此也四象生八卦四象之上各生一/竒一偶而為三畫者八於是三才略具而有八卦之名)
(矣具位則乾一兌二離三震四巽五坎六艮七坤八在/河圖則乾坤離坎分居四實兑震巽艮分居四虚在洛)
(書則乾坤離坎分居四方兑震巽艮分居四隅周禮所/謂三易經卦皆八大傳所謂八卦成列邵子所謂四分)
(為八者皆指此而言也啓蒙易有太極是生兩儀者一/理之判始生一竒一偶而為一畫者二也兩儀生四象)
(者兩儀之上各生一竒一偶而為二畫者四也四象生/八卦者四象之上各生一竒一偶而為三畫者八也爻)
(之所以有竒有偶卦之所以三畫而成者以此而已是/皆自然流出不假安排聖人又已分明説破亦不待更)
(着言語别立議論而後明也此乃易學綱領開卷第一/義然古今未見有識之者至康節先生始傳先天之學)
(而得其説且以此為伏羲之易也説卦天地定位一章/先天圖乾一兌二離三震四巽五坎六艮七坤八之序)
(皆夲於此若自八卦之上又放此而生之至于六畫則/八卦相重而成六十四矣六十四卦之上又放此而生)
(之至十二畫則六十四卦相重而成四千九十六卦矣/焦氏易林是也荅虞大中問易有太極是生兩儀兩儀)
(生四象四象生八卦荅云此太極却是為畫卦説當未/畫卦前太極只是一箇渾淪㡳道理裏而包含隂陽剛)
(柔竒偶无所不有畫一竒一偶是兩儀再於一竒畫上/加一竒此是陽中之陽又於一竒畫上加一偶此是陽)
(中之隂又於一偶上加一竒此是隂中之陽又於一偶/上加一偶此是隂中之隂是謂四象所謂八卦者一象)
(上有兩卦毎象各添一竒一偶便是八卦嘗聞朋友説/一為儀二為象三為卦四象如春夏秋冬金木水火東)
(西南北无不可推矣謨太極便是一到得生兩儀時這/太極便在兩儀中生四象時這太極便在四象中生八)
(卦時這太極便在八卦中道夫易有太極是生兩儀兩/儀生四象四象生八卦竊謂此一節乃孔子𤼵明伏羲)
(畫卦自然之形體次第最為切要古今説者惟康節明/道二先生為能知之故康節之言曰一分為二二分為)
(四四分為八八分為十六十六分為三十二三十二分/為六十四猶根之有榦榦之有枝愈大則愈小愈細則)
(愈繁而明道先生以為加一倍法其發明孔子之言又/可謂最切要矣蓋以河圖洛書論之太極者虚中之象)
(也兩儀者隂陽竒偶之象也四象者河圖之一合六二/合七三合八四合九洛書之一含九二含八三含七四)
(含六也八卦者河圖四實四虚之數洛書四正四隅之/位也以卦畫言之太極者象數未形之全體也兩儀者)
(􁁑為陽而􁁆為隂陽數一而隂數二也四象者陽之上/生一陽則為□而謂之太陽生一隂則為□而謂之少)
(隂隂之上生一陽則為□而謂之少陽生一隂則為□/而謂之太隂也四象既立則太陽居一而含九少隂居)
(二而含八少陽居三而含七太隂居四而含六此六七/八九之數所由定也八卦者太陽之上生一陽則為☰)
(而名乾生一隂則為☱而名兊少隂之上生一陽則為/☲而名離生一隂則為☳而名震少陽之上生一陽則)
(為☴而名巽生一隂則為☵而名坎太隂之上生一陽/則為☶而名艮生一隂則為☷而名坤康節先天之説)
(所謂乾一兊二離三震四巽五坎六艮七坤八者蓋謂/此至於八卦之上又各生一隂一陽則為四畫者十有)
(六經雖無文而康節所謂八分為十六者此也四畫之/上又各生一隂一陽則為五畫者三十有二經雖无文)
(而康節所謂十六分為三十二者此也五畫之上又各/生一隂一陽則為六畫之卦六十有四而八卦相重又)
(各得乾一兊二離三震四巽五坎六艮七坤八之次其/在圖可見矣與郭子和古人做易其巧不可言太陽數)
(九少陰數八少陽數七太陰數六初亦不知其數如何/恁地元來只是十數太陽居一除了本身便是九箇少)
(陰居二除了本身便是八箇少陽居三除了本身便是/七箇太陰居四除了本身便是六箇這處都不曾有人)
(見得董林夔孫問前日承先生説云老陽少陰少陽老/隂即除了本身一二三四便是九八七六之數今觀啓)
(蒙陽進隂退之説也是如此不是人去强教他進退但/是以十言之則如前説大故分曉若以十五言之則九)
(便對六七便對八曉得時這物事也好則劇董畫卦則是/一分為二節節如此以至於无窮蓋以凡一為極凡兩)
(為儀所謂一者非專指生兩儀之太極所謂兩者非専指/太極所生之兩儀兩儀分為四象則兩儀為一而四象)
(為兩矣及至四象分為八卦則四象為一而八卦又為/兩矣自是推之以至於不窮皆此一之分為兩爾  問)
(一隂一陽有各生一陰一陽之象以圖言之兩儀生四/象四象生八卦節節推去固容易見就天地之間着實)
(處如何驗得曰一物上自各有陰陽如人之男女陰陽/己具逐人身上又各有這血是陰氣是陽如晝夜之間)
(晝為陽夜為陰而晝自午後又為陰夜自子後又屬陽/此便是陰陽有各生陰陽之象隂陽各生隂陽則是四)
(也其此之謂矣胡如所論兩儀有曰乾之畫竒坤之畫/偶只此乾坤字便未穩當蓋儀匹也如俗語所謂一雙)
(一對云耳自此再變至第三畫八卦已成方有乾坤陽/之名當其為一畫之時方有一竒一偶只可謂之陰)
(未得謂之乾坤也荅程可久所謂兩儀為乾坤初爻四/象為乾坤初二相雜而成則恐立言有未瑩者盖方其)
(為兩儀則未有四象也方其為四象則未有八卦也安/得先有乾坤之名初二之辨哉兩儀只可謂之陰陽四)
(象方有太少之别其序以太陽少陰少陽太陰為次此/序既定逓升而倍之適得乾一兌二離三震四巽五坎)
(六艮七坤八之序也不太陰太陽交而生艮兑少陰少/陽交而生震巽坎離  交各得本畫坎離之交在第二)
(畫兩儀生四象時交了老陽過去交陰老陰過来交陽/便是兑艮上第三畫少陰少陽交便是震巽上第三畫)
(所以知其如此者他這位次相挨傍蓋以太陽過去交/太陰則生艮上爻之陽太陰過來交太陽則生兑上爻)
(之陰乾坤不言交而生者以上爻陽生於太陽陰生於/太陰於交之義无取也少陰交少陽則生震上爻之陰)
(少陽交少陰則生巽上爻之陽坎離不交各得本畫者/離之上得陽儀之陽坎之上得陰儀之陰亦非交而生)
(也坎離之交在第二畫生四象時交者陽儀交陰儀而/生坎中爻之陽陰儀交陽儀而生離中爻之陰也此所)
(以四象生八卦獨兌艮震巽交而乾坤坎離不交也位/次相挨傍者兌乾艮坤震巽六卦位次皆相挨也並胡)
(黑白之位其圖亦非古法但今欲易曉且為此寓之耳/乾兌離震之初爻皆白巽坎艮坤之初爻皆黑四卦相)
(間兩儀之象也乾兑巽坎之中爻皆白離震艮坤之中/爻皆黑兩卦相間四象之象也乾離巽艮之上爻皆白)
(兊震坎坤之上爻皆黑一卦相間八卦之象也又曰是/皆自然而生不假智力不犯手勢而天地之文萬事之)
(理莫不畢具矣後六十四卦次序倣此荅𡊮樞立卦生/爻事有因兩儀四象已前陳須知三絶韋編者不是㝷)
(行數墨人極潛心雖出重爻後篤志何妨未畫前識得/兩儀根太  此時方好絶韋編善助叔重學易問易詩)
(因字之義如何先生言卦爻因儀象而生出也即兩儀/生四象四象生八卦之意又問生爻指言重卦否曰然)
(易/説)纂註(槃澗董氏曰自兩儀生四象則太陽太陰不動/而少陰少陽則交自四象生八卦則乾坤震巽)
(不動而兊離坎艮則交盖二老不動者陽儀還生陽之/象隂儀還生隂之象二少則交者陽儀乃生隂之象隂)
(儀乃生陽之象也乾坤震巽不動者陽象還生陽爻隂/象還生隂爻兊離艮坎則交者陽象乃生隂爻隂象乃)
(生陽/爻)
　
　
　
　
　
　
　
　
　
右說卦傳曰天地定位山澤通氣雷風相薄水火不相
射八卦相錯數往者順知來者逆邵子曰乾南坤北離
東坎西震東北兊東南巽西南艮西北自震至乾為順
自巽至坤為逆後六十四卦方位放此附録(朱子語邵/子曰此一)
(節明伏羲八卦也八卦相錯者明交相錯而成六十四/也數往者順若順天而行是左旋也皆已生之卦也故)
(云數往也知來者逆若逆天而行是右行也皆未生之/卦也故云知來也夫易之數由逆而成矣此一節直解)
(圖意若逆知四時之謂也以横圖觀之有乾一而後有/兊二有兊二而後有離三有離三而後有震四有震四)
(而巽五坎六艮七坤八亦以次而生焉此易之所以成/也而圓圖之左方自震之初為冬至離兊之中為春分)
(以至於乾之末而交夏至焉皆進而得其已生之卦猶/自今日而追數昨日也故曰數往者順其右方自巽之)
(初為夏至坎艮之中為秋分以至於坤之末而交冬至/焉皆進而得其未生之卦猶自今日而逆計來日也故)
(曰知來者逆然本易之所以成則其先後始終如横圖/及圓圖右方之序而已故曰易逆數也又曰震始交陰)
(而陽生巽始消陽而陰生兊陽長也艮陰長也震兊在/天之陰也巽艮在地之陽也故震兊上陰而下陽巽艮)
(上陽而下陰天以始生言之故陰上而陽下交泰之義/也地以旣成言之故陽上而陰下尊卑之位也乾坤定)
(上下之位坎離列左右之門天地之所闔闢日月之所/出入春夏秋冬晦朔弦望晝夜長短行度盈縮莫不由)
(乎此矣又曰乾坤縱而六子横易之本也啓蒙所問先/天圖曲折細詳圖意若自乾一横排至坤八此則全是)
(自然故說卦云易逆數也皆自己生以得未生之卦若/如圓圖則湏如此方見陰陽消長次第震一陽離兊二)
(陽乾三陽巽一陰坎艮二陰坤三陰雖自稍渉安排然/亦莫非自然之理自冬至夏至為順蓋與前逆數者相)
(反皆自未生而反得已生之卦自夏至冬至為逆蓋與/前逆數者同其左右與今天文説左右不同蓋從中而)
(分其初若有左右之勢爾自北而東為左自南而西為/右董熹嘗問蔡季通康節之數伏羲也曾理會否曰伏)
(羲湏理會過熹以為不然伏羲只是據他見得一箇道/理恁地便畫出幾畫他也那裏知得疊出來恁地巧此)
(伏羲所以為聖若它也恁地逐一推排便不是伏羲天/然意思史記曰伏羲至淳厚作易八卦那裏巧推排賀)
(孫/)纂註(西山蔡氏曰其法自子中至午中為陽初四爻/皆陽中前二爻皆陰後二爻皆陽上一爻為陰)
(二爻為陽三爻為陰四爻為陽自午中至子中為陰初/四爻皆陰中前二爻為陽後二爻為陰上一爻為陽二)
(爻為陰三爻為陽四爻為陰在陽中上二爻則先陰而/後陽陽生於陰也在陰中上二爻則先陽而後陰陰生)
(於陽也其敘始震終坤者以陰陽消息為數也坎雙湖/先生曰觀此圖以四正卦居四方之正位乾坤  離反)
(覆只是一卦以二反卦居四隅不正之位震反為艮巽/反為兊本只震巽二卦反而成四卦合而言之天位乎)
(上地位乎下日生於東月生於西山鎮西北澤注東南/風起西南雷動東北自然與天地大造化合先天八卦)
(對待以立體如此其位則乾一坤八兊二艮七離三坎/六震四巽五各各相對而合成九數其畫則乾三坤六)
(兊四艮五離四坎五震四巽五亦各各相對而合九數/九老陽之數乾之象而無所不包也造化隠然尊乾之)
(意可/見)

右前八卦次序圖即繫辭傳所謂八卦成列者此圖即
其所謂因而重之者也故下三畫即前圖之八卦上三
畫則各以其序重之而下卦因亦各衍而為八也若逐
爻漸生則邵子所謂八分為十六十六分為三十二三
十二分為六十四者尤見法象自然之妙也附録(朱子/語八)
(卦之上各生一竒一偶而為四畫者十六於經无見邵/子所謂八分為十六者是也又為兩儀之上各加八卦)
(又為八卦之上各加兩儀也四畫之上各生一竒一偶/而為五畫者三十二邵子所謂十六分為三十二者是)
(也又為四象之上各加八卦又為八卦之上各加四象/也五畫之上各生一竒一偶而為六畫者六十四則兼)
(三才而兩之而八卦之乗八卦亦周於是六十四卦之/名立而易道大成矣周禮所謂三易之别皆六十有四)
(大傳所謂因而重之爻在其中矣邵子所謂三十二分/為六十四者是也若於其上各卦又各生一竒一偶則)
(為七畫者百二十八矣七畫之上又各生一竒一偶則/為八畫者二百五十六矣八畫之上又各生一竒一偶)
(則為九畫者五百十二矣九畫之上又各生一竒一偶/則為十畫者千二十四矣十畫之上又各生一竒一偶)
(則為十一畫者二千四十八矣十一畫之上又各生一/竒一偶則為十二畫者四千九十六矣此焦貢易林變)
(卦之數蓋以六十四乗六十四也今不復為圖於此而/略見第四篇中若自十二畫上又各生一竒一偶累至)
(二十四畫則成千六百七十七萬七千二百一十六變/以四千九十六自相乗其數亦與此合引而伸之蓋未)
(知其所終極也雖未見其用處然亦足以見易道之无/窮矣啓蒙要見得聖人作易根原直截分明不如且看)
(卷首横圖自始初止有兩畫時漸次看起以至生滿六/畫之後其先後多寡既有次第而位置分明不費辭説)
(於此看得方見六十四卦全是天理自然挨排出來聖/人只是見得分明便只依本畫出元不曾用一毫智力)
(添助卦重卦之由不但伊川先生之説如此蓋大傳亦/云八  成列因而重之矣但八卦所以成列乃是從太)
(極兩儀四象漸次生出以至於此畫成之後方見其三/才之象非聖人因見三才遂以已意思為而連畫三爻)
(以象之也因而重之亦只是因八卦之已成各就上面/節次生出若旋生逐爻則更加三變方成六十四卦若)
(併生全卦則只用一變便成六十四卦雖有遲速之不/同然只自然漸次生出各有行列次第畫成之後然後)
(見其可以盡天下之變不是聖人見下三爻不足以盡/天下之變然後别生計較又并畫上三爻以盡之也此)
(等皆是作易妙處方其畫時雖是聖人亦不自知裏面/有許多巧妙竒特直是要人細心體認不可草草立説)
(也為或疑四爻五爻無所主名一畫為儀二畫為象三/畫  卦則八卦備矣此上若旋次各加陰陽一畫則積)
(至三重再成八卦者八方有六十四卦之名若徑以八/卦徧加乎一卦之上則亦如其位而得名焉方其四畫)
(之時未成外卦故不得而名之耳又曰第四畫者以八/卦為太極而復生之兩儀也第五畫者八卦之四象也)
(第六畫者八卦之八卦也體諸儒談易漫紛紛只見繁/枝不見根觀象徒勞推互  玩辭亦是逞空言須知一)
(本能雙榦始信千兒與萬孫喫𦂳包/犧為人意悠悠千古與誰論並董)纂註(丘氏程曰易/理皆在畫嘗)
(有詩云易理分明在畫中誰知易道畫難/窮不知畫意空箋註何異丹青欲畫風)

右伏羲四圖其説皆出邵氏蓋邵氏得之李之才挺之
挺之得之穆修伯長伯長得之華山希夷先生陳摶圖
南者所謂先天之學也此圖圓布者乾盡午中坤盡子
中離盡卯中坎盡酉中陽生於子中極於午中陰生於
午中極於子中其陽在南其陰在北方布者乾始於西
北坤盡於東南其陽在北其陰在南此二者陰陽對待
之數圓於外者為陽方於中者為陰圓者動而為天方
者靜而為地者也附録(朱子語邵子曰太極既分兩儀/立矣陽上交於陰隂下交於陽)
(而四象生矣陽交於陰陰交於陽而生天之四象剛交/於柔柔交於剛而生地之四象八卦相錯而後萬物生)
(焉是故一分為二二分為四四分為八八分為十六十/六分為三十二三十二分為六十四猶根之有榦榦之)
(有枝愈大則愈少愈細則愈繁是故乾以分之坤以翕/之震以長之巽以消之長則分分則消消則翕也乾坤)
(定位也震巽一交也兊離坎艮再交也故震陽少而陰/尚多也巽陰少而陽尚多也兊離陽浸多也坎艮陰)
(浸多也又曰无極之前陰含陽也有象之後陽分陰也/陰為陽之母陽為陰之父故母孕長男而為復父生長)
(女而為姤是以陽起於復而陰起於姤也又曰乾四十/八而四分之一分為陰所尅也坤四十八而四分之一)
(分為所尅之陽也故乾得三十六而坤得十二也兌離/以下更思之  今案兌離二十八陽二十陰震二十陽)
(二十八陰艮坎二十八陰二十陽巽二十陰二十八陽在/又曰陽在陰中陽逆行陰在陽中陰逆行陽在陽中陰)
(陰中則皆順行此真至之理按圖可見之矣又曰復至/乾凡百一十有二陽姤至坤凡八十陽姤至坤凡一百)
(一十有二陰復至乾凡八十隂又曰坎離者陰陽之限/也故離當寅坎當申而數常踰之者陰陽之溢也然用)
(數不過乎中也此更宜思離當卯坎當酉但以坤為子/半可見矣又曰先天學心法也故圖皆從中起萬化萬)
(事生於心也又曰圖雖无文吾終日言而未嘗離乎是/蓋天地萬物之理盡在其中矣啓蒙易訓變易又訓交)
(易是博易之易觀先天圖便可見東邊一畫陰便對西/邊一畫陽蓋東一邊本皆是陽西一邊本皆是陰東邊)
(陰畫本皆是自西邊來西邊陽畫都是自東邊來姤在/西是東邊五畫陽過來復在東是西邊五畫陰過來互)
(相博易而成易之變雖多般然此是第一變又曰陽中/有陰陰中有陽兩邊交易各各相對其實非此往彼來)
(只是其象如此然聖人當初亦不恁地思量只是畫一/箇陰畫一箇陽每箇便生兩箇就一箇陽上又生一箇)
(陽一箇陰就一箇陰上又生一箇陰一箇陽只管恁地/去自一為二二為四四為八八為十六十六為三十二)
(三十二為六十四既成便如此整齊皆是天地本然之/妙元如此但略假聖人手畫出來董問先天圖有自然)
(之象數伏羲當初亦知其然否曰也不見得如何但橫/圖據見在㡳畫較自然圓圖便是就這中間拗做兩截)
(恁地轉來者是竒恁地轉去㡳是偶有些造作不甚依他/元初畫㡳伏羲當初也只見太極下面有箇陰陽便自)
(知得一生二二又生四四又生八恁地推去做成這物/事不覺成來却如此整齊董先天之説昨已報商伯矣)
(此湏先將六十四卦作一橫圖則震巽復姤正在中間/艽自震復却行以至於乾乃自巽姤而順行以至於坤)
(便成圓圖而春夏秋冬晦朔弦望晝夜昏旦皆有次第/此作圖之大指也又左方百九十二爻本皆陽右方百)
(九十二爻本皆陰乃以對望交相博易而成此圖若不/從中起以向兩端而但從頭至尾則此等類皆不可通)
(矣試用此意推之當自見得也荅葉永卿周謨問先天/卦氣相接皆是左旋盖乾接以巽初姤卦便是一陰生)
(坤接以震初復卦便是一陽生自復卦一陽生十一月/盡震四離三一十六卦然後得臨卦十二月又盡兊二)
(凡八卦然後得泰卦正月又隔四卦得大壯二月又隔/大有一卦得夬三月夬接乾乾接姤自姤卦一陰生五)
(月盡巽五坎六一十六卦然後得遯卦六月又盡艮七/凡八卦然後得否卦七月又隔四卦得觀八月又隔比)
(一卦得剥九月剥接坤十月坤接復周而復始循環无/端卦氣左旋而一嵗十二月之卦皆得其序但陰陽初)
(生各歴十六卦而後一月又歴八卦再得一月至陰陽/將極處只歴四卦為一月又歴一卦遂一併三卦相接)
(其初如此之疎其末如此之密此隂陽盈縮當然之理/歟然此圖於復卦之下書曰冬至子中於姤卦之下書)
(曰夏至午中此固无可疑者獨於臨卦之下書曰春分/夘中則臨卦夲為十二月之卦而春分合在泰卦之下)
(於遯卦之下書曰秋分酉中則遯卦本為六月之卦而/秋分合在否卦之下是固不可曉者荅曰伏羲易自是)
(伏羲說話文王易自是文王説話固不可交互求合所/看先天卦氣盈縮子細某亦嘗如此理會来而未得其)
(說陰陽初生其氣中固緩然不應如此之踈其後又却/如此之密大扺此圖布置皆出乎自然不應旡説當更)
(思之謨先天乃伏羲本圖非康節所自作雖无言語而/所該甚廣凡今易中一字一義无不自其中流出者董)
(此下四節通論伏羲六十四卦圓圖太極既分兩儀立/矣此一節以第一爻而言左一竒為陽右一偶為陰所)
(謂兩儀者也今此一竒為左三十二卦之初爻一偶為/右三十二卦之初爻乃以累變而分非本即有此六十)
(四段也後放此陽上交於陰陰下交於陽而四象生矣/此一節以第一爻生第二爻而言也陽下之半上交於)
(陰上之半則生陰中第二爻之一竒一偶而為少陽太/陰矣陰下之半下交於陽下之半則生陽中第二爻之)
(一竒一偶而為太陽少陰矣所謂兩儀生四象也太陽/一竒今分為左上十六卦之第二爻少隂一偶今分為)
(左下十六卦之第二爻太陽少陰其分放此而初爻之/二亦分而四矣陽交於陰陰交於陽而生天之四象剛)
(交於柔柔交於剛而生地之四象此一節以第二爻生/第三爻言也陽謂太陽陰謂太陰剛謂少陽柔謂少隂)
(太陽之下半交於太陰之上半則生太陰中第三爻之/一竒一偶而為艮為坤矣太陰之上半交於太陽之下)
(半則生太陽中第三爻之一竒一偶而為乾為兊矣少/陽之上半交於少陰之下半則生少陰中第三爻之一)
(竒一偶而為離為震矣少陰之下半交於少陽之上半/則生少陽中第三爻之一竒一偶而為巽為坎矣此所)
(謂四象生八卦也乾一竒今分為八卦之第三爻坤一/偶今分為八卦之第三爻餘皆放此而初爻二爻之四)
(今又分為八矣乾兊艮坤生於二太故為天之四象離/震巽坎生於二少故為地之四象八卦相錯而後萬物)
(生焉一卦之上各加八卦以相間錯則六十四卦成矣/然第三爻之相交則生第四爻之一竒一偶於是一竒)
(一偶各為第四爻之一竒偶下三爻亦分為十六矣第/四爻又相交則生第五爻之一竒一偶於是一竒一偶)
(各為二卦之第五爻而下四爻亦分為三十二矣第五/爻又相交則生第六爻之一竒一偶於是一竒一偶各)
(為二卦之第六爻而下五爻亦分為六十四矣盖八卦/當乗而為六十四而自三畫以上三加一倍以至六畫)
(則三畫者亦加一倍而卦體横分亦為六十四矣二數/殊塗不約而合如合符節不差毫釐正是易之妙處荅)
(袁樞又曰此段雖通論圓圖實先以横圖自兩儀至六/十四卦者明之所謂二數者指横圖所生與圓圖所分)
(而言二數相參皆不約而合也胡就圖上説循環之意/者盖以右一邊屬陰而陰中有陽故自一陰之姤至六)
(陰之坤皆是以陰而含陽陰主合其翕聚者所以含蓄/此陽也左一邊屬陽而陽中有陰故自一陽之復至六)
(陽之乾皆是以陽而分陰陽主闢其𤼵散者所以分布/此陰也坤復之間乃為无極蓋以一動一靜之間一无)
(聲无臭之理而已自坤而反觀則推之於前以至於姤/故為无極之前自復而順數則引之於後以至於乾故)
(為有象之後四卦之循環蓋未見其終窮也陰為陽之/母謂坤為復之母故生復也陽為陰之父謂乾為姤之)
(父故生姤也圖分陰陽復姤為陰陽之起處故曰乾坤/為大父母復姤為小父母胡陳安卿問圓圖左屬陽右)
(屬陰坤无陽艮坎一陽巽二陽為陽在陰中逆行乾无/陰兊離一陰震二陰為陰在陽中逆行震一陽離兊二)
(陽乾三陽為陽在陽中順行巽一陰坎艮二陰坤三陰/為陰在陰中順行此皆以内八卦三畫陰陽言也若以)
(外八卦推之陰陽逆順行亦然右方外卦四節皆首乾/終坤四坤无陽自四艮各一陽逆行以至於乾之三陽)
(其陽皆自下而上亦陽在陰中陽逆行也左方外卦四/節亦首乾終坤四乾无陰自四兊各一陰逆行而至於)
(坤之三陰其陰皆自上而下亦陰在陽中陰逆行也左/方外卦四坤無陽自四艮各一陽順行而至於乾之三)
(陽其陽皆自下而上亦陽在陽中陽順行也右方外卦/四乾无陰自四兊各一陰順行而至於坤之三陰皆自)
(上而下亦陰在陰中陰順行也以逆順之説推之陰陽/各居本方則陽自下而上陰自上而下皆為順若陰陽)
(互居其方則陽自上而下陰自下而上皆為逆此自然/之勢固自有真至之理也  林學履問邵子曰先天學)
(心法也圖皆從中起萬化萬事生於心何也曰其中白/處便是太極三十二陰三十二陽便是兩儀十六陰十)
(六陽便是四象八陰八陽便是八卦又曰萬化萬物皆/從這裏流出是心法皆從中起也並胡或問邵子曰圖)
(雖无文吾終日言之不離乎是何也曰先天圖今所寫/者是以一嵗之運言之若大而古今十二萬九千六百)
(年亦只是這圈子小而一日十二時亦只是這圈子都/從復上推起去又曰以月言之自坤而震月之始生三)
(日也至兊則月之上弦初八日也至乾則月之望十五/日也至巽則月之始虧十八日也至艮則月之下弦二)
(十三日也至坤則月之晦三十日也又曰一日有一日/之運一月有一月之運一嵗有一嵗之運大而天地之)
(始終小而人物之生死逺而古今之世變皆不外乎此/只是一箇盈虚消息之理如納甲法乾納甲壬坤納乙)
(癸離納已坎納戊巽納辛震納庚兊納丁艮納丙亦是/這箇  問先天圖與太極圖不同如何曰中間虚者便)
(是太極他國説從中起今不合方圖在中間塞却待取/出放外他兩邊生者即是陰根陽陽根陰這箇有對從)
(中者無對子問先天圖如何移出方圖在下曰是熹挑/出並董邵  大易吟曰天地定位否泰反類山澤通氣)
(咸損見義風雷相薄恒益起意水火相射既濟未濟四/象相交成十六事八卦相盪為六十四此是釋方圖中)
(兩交股底且如西北角乾東南角坤是天地定位便對/東北角泰西南角否次乾是兊次坤是艮是山澤通氣)
(便對次否之咸次泰之損後四卦亦如此共十六事後/四卦謂次兊是離次艮是坎是水火相射便對次損之)
(既濟次咸之未濟次離是震次坎是巽是風雷相薄便/對次既濟之益次未濟之恒是也淵方圖自西北之東)
(南便是自乾以至坤自東北之西南便是由泰以之否/其間有咸恒損益既濟未濟所以又於此八卦見義蓋)
(為是自兩角尖射上與乾坤/相對不知怎生恁地巧董)纂註(蔡氏曰邵子經世衍/易圖一動一靜之間)
(者所謂太極也動靜者易所謂兩儀也陰陽剛柔者易/所謂四象也太陽太陰少陽少陰少剛少柔太剛太柔)
(者易所謂八卦也又曰動者為天天冇陰陽陽者動之/始陰者靜之極陰陽之中又各有陰陽故有太陽少陽)
(少陽少陰太陽為日乾太隂為月兊少陽為星離少陰/為辰震是為天之四象靜者為地地有剛柔柔者靜之)
(始剛者動之極剛柔之中又有則柔故自太剛太柔少/剛少柔太柔為水坤太剛為火艮少柔為土坎少剛為)
(石巽是為地之四象又釋坎離陰陽之限曰此一節論/陰陽往來皆以馴致以坎離言離中當卯坎中當酉然)
(離之生已起於寅震中坎之生已起於申巽中故謂離/當寅坎當申也坤當子半乾當午半則離卯坎酉之謂)
(也圖玉齋胡氏曰邵子據經文解釋則先圓圖而後及/横  朱子釋邵子之說則先自横圖而論者誠以横圖)
(可以見卦畫之立圓圖可以見卦氣之行所謂圓圖者/其實即横圖規而圓之耳又曰嘗因邵子子半之説推)
(之以卦分配節候復為冬至子之半頤屯益為小寒丑/之初震噬嗑隨為大寒丑之半无妄明夷為立春寅之)
(初賁既濟家人為雨水寅之半豐離革為驚蟄卯之初/同人臨為春分卯之半損節中孚為清明辰之初歸妹)
(暌兊為穀雨辰之半履泰為立夏已之初大畜需小畜/為小滿已之半大壯大有夬為芒種午之初至乾之末)
(交夏至午之半焉此三十二卦皆進而得夫震離兊乾/已生之卦也姤為夏至午之半大過鼎恒為小暑未之)
(初巽井蠱為大暑未之半升訟為立秋升之初困未濟/解為處暑申之半渙坎䝉為白露酉之初師遯為秋分)
(酉之半咸旅小過為寒露戌之初蹇漸艮為霜降戌之/半謙否為立冬亥之初萃晉豫為小雪亥之半觀比剥)
(為大雪子之初至坤之末交冬至子之半焉此三十二/卦皆進而得夫巽坎艮坤未生之卦也二分二至四立)
(總為八節毎節各計兩卦如坤復為冬至无妄明夷為/立春同人臨為春分之類是也如十六氣毎氣各計三)
(卦如頤屯益為小寒至觀比剥為大雪之類是也八節/計十六卦十六氣計四十八卦合之為六十四卦此以)
(卦配氣者然也其董氏楷曰愚因邵子大易吟欲以方/圖分作四層看  第一層四隅乾坤否泰四卦所謂天)
(地定位否泰反類也然以周圍二十八卦横直觀之皆/乾一坤八之卦此見天地定位之不可易也其第二層)
(四隅兊艮咸損四卦所謂山澤通氣咸損見意也然以/周圍二十卦横直觀之亦皆兊二艮七之卦此見山澤)
(通氣之象也其第三層四隅為坎離既濟未濟四卦所/謂水火相射旣濟未濟是也然以周圍十二卦横直觀)
(之亦皆離三坎六之卦此足以見水火不相射之象也/其最裏一層為震巽恒益四卦所謂雷風相薄恒益起)
(意其象亦可見矣以此言之邵子之詩曉然足以見先/天法象自然之妙又曰案邵子以乾兊離震分太陽太)
(陰少陽少陰為天之四象以巽坎艮坤分少剛少柔太/剛太柔為地之四象蔡氏之説是也朱子以乾兊艮坤)
(分陰陽為天四象以離震艮坎分剛柔為地之四象又/别是一説  程氏直方曰邵子曰先天圖心法也圖皆)
(從中起曰皆者其故何也兼方圓圖而言也天地定位/圓圖之從中起也雷以動之風以散之方圖之從中起)
(也皆五與十所寄之位也故圓圖左旋起於六十四卦/之坤右轉起於一之乾是中起於天地之定位也方圖)
(西北與東南之交也起於震巽東北與西南之交也起/於恒益南北相值也則起於恒震巽益東西相值也則)
(起於震益恒巽是中起於雷風之動散也由此而論圓/者動以定位為本方者靜以動散為用故動而无動靜)
(而无靜固先天之心法歟是不可不皆求之圖也起雙/湖先生曰案程氏此論甚的愚因推之天地定位  南)
(北子午之中山澤通氣次西北東南之卦雷風相簿次/東北西南之卦水火不相射又次東西之卦圓圖自南)
(北之中起也雷以動之風以散之正居方圖中心雨以/潤之日以烜之則坎次巽離次震艮以止之兊以說之)
(則艮次坎兑次離乾以君之坤以藏之則乾次兊坤次/艮實由中而達乎西北東南方圖亦自中起也  史氏)
(繩祖曰學者不可曰易論理不論數數非易所先善易/者必當因羲圖之象數而明周經之彖象方能得其門)
(而入也六愚案卦畫之始不過太極生兩儀毎一生兩/以至於  十四卦此説固不待贅矣若夫邵子方圓圖)
(則又不過以六畫大横圖中分移右邊陽儀上生三十/二卦自上而下居左左邊陰儀上生三十二卦自上而)
(下居右規而圓之以象天而周其外則自然有節氣之/流行而乾坤陰陽之極與復姤陰陽之始適居上下之)
(中而有以合乎天地定位之章又以六畫大横圖從三/畫乾至坤各上生八卦者自右而左分割作八段自下)
(重起矩而方之以象地而居圓圖之内以取地囿天中/之象而由中及外自然有雷風雨日山澤天地對待之)
(象且縱横斜正以三畫六畫卦數之莫不各有以合乎/雷動風散之章而十二辟卦皆左旋於圓圖之中右轉)
(於方圖之外雖疎密之不均莫不有自然之妙焉以此/觀之邵子皆從中起之說蓋指圓圖方圖而言新安程)
(氏最為得之邵子只據已成之橫圖或規而圓或矩而/方以見卦畫之用耳又何論乎卦畫之所由生哉固不)
(必以横圖畫卦/之始例論也)
　
　
　
　
　
　
　
　
右見説卦附録(朱子語今案坤求於乾得其初九而為/震故曰一索而得男乾求於坤得其初)
(六而為巽故曰一索而得女坤再求而得乾之九二以/為坎故曰再索而得男乾再求而得坤之六二以為離)
(故曰再索而得女坤三求而得乾之九三以為艮故曰/三索而得男乾三求而得坤之六三以為兑故曰三索)
(而得女啓蒙乾索於坤而得女坤索於乾而得男初/間畫卦時不是恁地只是畫卦後便見有此象耳明)纂
註(玉齋胡氏曰三男陽也乾之似也乃歸之於坤求而/後得三女陰也坤之似也乃歸之於乾求而後得何)
(也蓋三男本坤體各得乾一陽而成此陽根於陰故歸/之坤也三女本乾體各得坤一陰而成此陰根於陽故)
(歸之乾也邵子曰母孕長男而為復父/生長女而為姤陰陽互根之義可見矣)
　
　
　
　
　
　
　
　
右見說卦邵子曰此文王八卦乃入用之位後天之學
也附録(朱子語邵子曰至哉文王之作易也其得天地/之用乎故乾坤交而為泰坎離交而為旣濟也)
(乾生於子坤生於午坎終於寅離終於申以應天之時/也置乾於西北退坤於西南長子用事而長女代母坎)
(離得位而兊艮為偶以應地之方也王者文王也其盡/於是矣此言文王改易伏羲卦圖之意也蓋自乾南坤)
(北而交則乾北坤南而為泰矣自離東坎西而交則離/西坎東而為既濟矣乾坤之交者自其所已成而反其)
(所由生也故再變則乾退乎西北坤退乎西南也坎離/之變者東自上而西西自下而東也故乾坤既退則離)
(得乾位而坎得坤位也震用事者發生於東方巽代母/者長養於東南也又曰易者一陰一陽之謂也震兊始)
(交者也故當朝夕之位坎離交之極者也故當子午之/位巽艮不交而陰陽猶雜也故當用中之偏乾坤純陽)
(純陰也故當不用之位也又曰離兊巽得陽之多者也/故艮震得陰之多者也是以為天地用也乾極陽坤極)
(陰是以不用也又曰震兊横而六卦縱易之用也嘗攷/此圖而更為之説曰震東兊西者陽主進故以長為先)
(而位乎左陰主退故以少為貴而位乎右也坎北者進/之中也離南者退之中也男北而女南者互藏其宅也)
(四者皆當四方之正位而為用事之卦然震兊始而坎/離終震兊輕而坎離重也乾西北坤西南者父母既老)
(而退居不用之地也然母親而父尊故坤猶半用而乾/全不用也艮南北巽東南者少男進之後而長女退之)
(先故亦皆不用也然男未就傅女將有行故巽稍用而/艮全未用也四者皆居四隅不正之位然居東者未用)
(而居西者不復用也故下文歴舉六子而不數乾坤至/其水火雷風山澤之相偶則又用伏羲卦云啓蒙來喻)
(謂冬春為陽夏秋為陰以文王八卦論之則自西北之/乾以至東方之震皆父與三陽之位也自東南之巽以)
(至西方之兊皆母與三女之位也故坤蹇解卦之彖辭/皆以東北為陽方西南為陰方然則謂冬春為陽夏秋)
(為陰亦是一說但説卦又以乾為西北則陰有不盡乎/西以巽為東南則陽有不盡乎東此亦以來書之説推)
(之而説卦之文適與彖辭相為表裏亦可以見此圖之/出於文王也但此自是一説與他説十二卦之類各不)
(相通耳荅袁樞問文王八卦之位如何先生曰康節説/伏羲八卦乾位本在南坤位本在北文王演易時更定)
(此位其説甚長大槩近於附㑹穿鑿故不曾深留意然/説卦所説卦位竟不能使人曉然然且當闕之不必强)
(通也演據邵氏説先天者伏羲所畫之易也後天者文/王所  之易也伏羲之易初无文字只有一圖以寓其)
(象數而天地萬物之理陰陽始終之變具焉文王之易/即今之周易而孔子所為作傳者是也孔子既因文王)
(之易以作傳則其所論固當專以文王之易為主然不/排本伏羲所畫之易只從中半説起不識向上根原矣)
(故十翼之中如八卦成列因而重之太極兩儀四象八/卦而天地山澤雷風水火之類皆本伏羲畫卦之意而)
(今新書原卦畫一篇亦分兩義伏羲在前文王在後必/欲知聖人作易之本則當攷伏羲之畫若只欲知今易)
(書文羲則但求文王之經孔子之傳足矣兩者初不相/妨而亦不可以相雜也  蓋自初未有畫時説到六畫)
(滿處者邵子所謂後天之學也今如所引繫辭説卦三/才六位之説即所謂後天者也先天後天旣各自為一)
(義而後天説中取義又多不同彼此自不相妨不可執/一而廢百也  蔡西山曰伏羲八卦是數之自然文王)
(八卦乃是見之於用或謂先天乃模冩天地所以然純/乎天理者也後天乃整頓天地所當然之理參以人事)
(此意固好然先天豈非人事後天亦是天理之自然顧/有明體致用之不同二者不可相无故夫子釋帝出乎)
(震一章又以先天説六子之用也邵子以帝出乎震為/文王所定今觀連山首艮以萬物成終成始恐古亦有)
(此矣/並董)纂註(西山蔡氏曰邵子易者一陰一陽之謂此一/節論陰陽以易位為交陽本在上陰本在下)
(艮一陽在上巽一陰在下故云不交震一陽在下兊一/陰在上故為始交坎陽在中離陰在中故為交之極春)
(陽之始故震居之秋陰之始故兊居之夏陽極陰生故/離居之冬陰極陽生故坎居之艮一陽二陰巽二陽一)
(陰猶有用乾純陽坤純陰不為用東方為陽主用西方/為陰不用故乾坤居西隅巽艮居東隅也乾艮為陽坤)
(巽為陰北為地之陽南為地之陰故乾艮居北隅而巽/坤居南隅也  槃澗董氏曰天地以中相易為坎離水)
(火以上下相易為震兊澤雷以上下相易為巽艮風山/以上下交相易為乾坤六子並以一爻變惟乾坤變其)
(二爻陰陽之純故也故震兊横而六卦縱有自然之象/矣  翁氏曰坎離是乾坤中爻之交在八卦位中只有)
(東西南北四正位位之極好先天則位坎離以卯酉後/天則位坎離以子午只此四位陽中有陰陰中有陽皆)
(是羲文微意正陳氏友文曰離為日大明生於東故在/先天居東日  照於午日中時也故在後天居南坎為)
(月月生於西故在先天居西月正照於子夜分時也故/在後天居北在先天則居生之地在後天則居旺之地)
(不特坎離後天卦位皆以生旺為序震木旺於卯兊金/旺於酉土旺中央故坤位金火之間艮位水木之間兊)
(陰金乾陽金故乾次兊居西北震陽木巽陰木故巽次/震居東南皆以五行生旺為序此所謂易之用也歟)
(玉齋胡氏曰先天卦乾以君言則所主者在乾後天卦/震以帝言則所主者又在震何哉此正夫子發明羲文)
(尊陽之意也蓋乾為震之父震為乾之子以統臨謂之/君則統天者莫如乾而先天卦位宗一乾也此乾方用)
(事則震居東北而緩其用也以主宰謂之帝主器者莫/若長子後天卦位宗一震也此乾不用則震居正東而)
(司其用也先天所重者在正南後天所重者在正東如/此則文王改易伏羲卦畫均一尊陽之心可見矣又曰)
(愚嘗合先後天之易而參之圖書矣伏羲先天之易固/以河圖為本而其卦位未嘗不與洛書合且以乾南兊)
(東南則老陽四九之位也離東震東北則少陽三八之/位也巽西南坎西則少陰三七之位也艮西北坤北則)
(老陰一六之位也其卦實與洛書合焉是則文王後天/之易雖但本之伏羲然亦未嘗不與河圖合且以坎離)
(當南北之正子午之中則兩卦各當夫水火之一象離/當地二天七之火而居南坎當天一地六之水而居北)
(外此六卦則毎卦各當一象震者木之生當天三之木/於東巽者木之成當地八之木於東南兊者金之生當)
(地四之金於西乾者金之成當天九之金於西北艮者/土之生當天五之土於東北坤者土之成當地十之土)
(於西南坤艮所以獨配夫中宫之五十者以土實寄旺/於四季无乎不在故配夫中數耳其卦實與河圖合焉)
(原其初伏羲但據河圖以作易未必預見於書文王但/據先天八卦以為後天八卦未必追考於圖而方位既)
(成自然黙相符合於以見天地之間河洛自然之數其/與聖人心意之所為自有不期合而合者此理之所必)
(同也不可不察焉卦雙湖先生曰邵子以此圖屬之文/王八卦蓋本之坤  下之辭卦辭文王所作而謂坤西)
(南得朋東北喪朋正此圖之方位也又曰先天乾中爻/下變坤中爻則成坎而襲坤之位故天氣下降而乾位)
(西北先天坤中爻上變乾中爻則成離而襲乾之位故/地氣上騰而坤位西南先天離下爻變坎下爻則成兊)
(襲先天坎之位故離居南而為夏兊居西而次夏為秋/先天坎上爻變離上爻則成震襲先天離之位故坎居)
(北而為冬震居東而次冬為春後天乾既位西北而當/先天艮之位則艮進而位於東北襲先天震之位艮亦)
(震之反也後天坤既位西南而當先天巽之位則巽退/而位於東南襲先天兊之位巽亦兊之反也後天四正)
(四隅之卦所由定如此夫豈捨先天/而自為之哉請𤼵槃澗先生之㫖)
卦變圖(彖𫝊或以卦變為説今作此圖以明之/蓋易中之一義非畫卦作易之本指也)
　凡一陰一陽之卦各六皆自復姤而來(五陰五陽/卦同圖異)
䷖剥　䷇比　䷏豫　䷎謙　䷆師　䷗復
䷪夬　䷍大有䷈小畜䷉履　䷌同人䷫姤
　凡二陰二陽之卦各十有五皆自臨遯而來(四陰四陽/卦同圖異)
䷚頤　䷂屯　䷲震　䷣明夷䷒臨
䷃蒙　䷜坎　䷧解　䷭升
䷳艮　䷦蹇　䷽小過
䷢晉　䷬萃
䷓觀
䷛大過䷱鼎䷸巽　䷅訟　䷠遯
䷰革　䷝離䷤家人䷘无妄
䷹兊　䷥睽䷼中孚
䷄需　䷙大畜
䷡大壯
　凡三陰三陽之卦各二十皆自泰否而來
䷨損　䷻節　䷵歸妹䷊泰
䷕賁　䷾既濟䷶豐
䷔噬嗑䷐隨
䷩益
䷑蠱　䷯井　䷟恒
䷿未濟䷛困
䷺渙
䷷旅　䷞咸
䷴漸
䷋否
䷞咸　䷷旅　䷴漸　䷋否
䷮困　䷿未濟䷺渙
䷯井　䷑蠱
䷟恒
䷐隨　䷔噬嗑䷩益
䷾既濟䷕賁
䷶豐
䷻節　䷨損
䷵歸妹
䷊泰
　凡四陰四陽之卦各十有五皆自大壯觀而來(二陰/二陽)
　　(圖已/見前)
䷙大畜䷄需　䷡大壯
䷥睽　䷹兊
䷼中孚
䷝離　䷰革
䷤家人
䷘无妄
䷱鼎　䷛大過
䷸巽
䷅訟
䷠遯
䷬萃　䷢晉　䷓觀
䷦蹇　䷳艮
䷽小過
䷜坎　䷃蒙
䷧解
䷭升
䷂屯　䷚頤
䷲震
䷣明夷
䷒臨
　凡五陰五陽之卦各六皆自夬剥而來(一陰一陽/圖已見前)
䷍大有䷪夬
䷈小畜
䷉履
䷌同人
䷫姤
䷇比　䷖剥
䷏豫
䷎謙
䷆師
䷗復
右易之圖九有天地自然之易有伏羲之易有文王周
公之易有孔子之易自伏羲以上皆无文字只有圖畫
最宜深玩可見作易本原精微之意文王以下方有文
字即今之周易然讀者亦宜各就本文消息不可便以
孔子之説為文王之説也附録(朱子語問近略考卦變/以彖辭考之説卦變者)
(凡九卦蓋言成卦之由凡彖辭不取成卦之由則不言/所變之爻程子專以乾坤言變卦然只是上下兩體皆)
(變者可通若只一體變者則不通兩體變者凡七卦隨/蠱賁咸恒漸渙是也一體變者兩卦訟无妄是也七卦)
(中取剛來下柔剛上柔下之類者可通至一體變者則/以來為自外來故説得有礙大凡卦變湏觀兩體上下)
(為變方知其所由以成之卦先生曰便是此處説得有/礙且程傳賁卦所云豈有乾坤重而為泰又自泰而變)
(為賁之理若其説果然則所謂乾坤變而為六子八卦/重而為六十四皆由乾坤而變者其説不得而通矣蓋)
(有則俱有自一畫而二二而四四而八而八卦成八而/有十六十六而三十二三十二而六十四而重卦備故)
(有八卦則有六十四矣此康節所謂先天者也若震一/索而得男以下乃是已有此卦了就此卦生出此義皆)
(所謂後天之學今所謂卦變者亦是有卦之後聖人見/得有此象故𤼵於彖辭安得謂之乾坤重而為是卦則)
(更不可變而為他卦邪若論先天一卦亦无既畫之後/乾一兊二離三震四至坤居末又安有乾坤變而為六)
(子之理凡今易中所言皆是後天之易耳以此見得康/節先天後天之說最為有功董太極兩儀四象八卦者)
(伏羲畫卦之法也說卦天地定位至坤以藏之以前伏/羲所畫八卦之位也帝出乎震以下文王即伏羲已成)
(之卦而推其義類之辭也如卦變圖剛來柔進之類亦/是就卦已成後用意推説以此卦為自彼卦而來耳非)
(真先有彼卦而後方有此卦也古註說賁卦自泰卦而/來先儒非之以為乾坤合而為泰豈有泰復變為賁之)
(理殊不知若論伏羲畫卦則六十四卦一時俱了雖乾/坤亦无能生諸卦之理若如文王孔子之説則縱横曲)
(直反覆相生无所不可要在看得活絡无所拘泥則无/不通耳荅王治伊川不取卦變之説至柔來而文剛剛)
(自外來而為主於内諸處皆牽强説了王輔嗣卦變又/變得不自然某之説却覺得有自然氣象只是換了一)
(爻非是聖人合下作卦如此自是卦成了自然有此象/  漢上易卦變只變到三爻而止於卦辭多不通處某)
(更推盡去方通如无妄剛自外來而為主於内只是初/剛自訟二移下來晉柔進而上行只是五柔自觀四挨)
(上去此等類案漢上卦變則通不得換卦有兩様生有/從兩儀四象加倍生來的有卦中互  自生一卦㡳至)
(換成卦不過換兩爻這般卦變伊川破之及到那剛來/而得中却推不行大率在就義理上看不過如剛自外)
(來而得中分剛上而文柔等處看其餘多在占處用也/賁變節之象這雖无𦂳要然後面有數處彖辭不如此)
(看无來處解/不得並董)纂註(雙湖先生曰案彖象中本義所釋卦/變訟泰否隨蠱噬嗑賁无妄大畜咸)
(恒晉睽蹇解升鼎漸渙只十九卦且所釋自訟晉與圖/同外餘皆不合如隨自困噬嗑未濟既濟來據圖則自)
(泰否乗之類是也盖圖雖因彖傳而作而卦變則无所/不通不可以一定拘也嘗攷此圖之變各生於兩卦凡)
(陽爻變陰則陽自下而上往居陰位陰自上而下来居/陽位如復變師復初上為師之二復二下為師之初之)
(類是也陰爻變陽則陰自下而上往居陽位陽自上而/下來居陰位如姤變同人姤初上為同人之二姤二下)
(為同人之初之類是也此圖變法又自是一例不過陰/陽爻移上換下而與初九變為初爻之八初六變為初)
(爻之七者其例又不同要之卜筮所用必九八六七之/變如啓蒙三十二圖變例乃為備也  愚案鶴山魏文)
(靖公謂朱文公易大抵得於邵子為多舊見輔漢卿略/知此意蓋不讀邵易則茫不知啓蒙本義之所以作今)
(觀此諸圖則魏公之言為尤信朱子嘗稱/邵傳羲畫愚亦謂朱子又所以傳邵易云)
雙湖易圖
　　(愚案朱子九圖所以𤼵明伏羲以上之易及文王/後天以至卦變之例且謂有天地自然之易自伏)
　　(羲之易有文王周公之易有孔子之易此先師雙/湖先生所以復有卦象爻象卦序卦互體并説又)
　　(所以補朱子之所未及其於四聖之易尤覺著/明元附卷末今以續於九圖之次庶便觀覽焉)
卦象圖
　(易大傳曰庖犧氏仰以觀於天文俯以察於地理觀/鳥獸之文與地之宜近取諸身逺取諸物始作八卦)
　(卦即象也至文王周公孔子象益著焉而其所謂象/亦不過天文地理人事鳥獸草木數端而已朱子嘗)
　(謂四聖之易各有不同不可作一例看故今别為此/圖天地人物之象畢具而羲文周孔取象之同異皆)
　(於此可/見云)
伏羲(卦/)文王(彖/)　周公(爻/)　　　　孔子(大象文言/説卦)





　
　
　
　
　
　
　
　
　
　
(世儒言象尚矣率多祖説卦子彖爻孫卦體其有不合/說卦者則委曲牽合傅會以幸其中而數聖人取象之)
(意胥失之矣何則卦者象之原也彖者言象之始也爻/者言象之衍也説卦者總彖爻取象之例也然夫子夢)
(周公而心文王參包犧於未畫其於說卦明象不特括/彖爻之例又自有出於彖爻之外者不可不察也姑即)
(數卦論之坤為馬離為牛文王之彖也乾稱龍馬稱龍/見乾六爻稱馬見大畜爻震坎稱乗馬見屯卦周公之)
(爻也自文王取象觀之乾何嘗稱馬坤何嘗稱牛震何/嘗稱龍周公雖於大畜之乾稱馬而於乾本卦但稱龍)
(坤亦未嘗稱牛震亦未嘗稱龍也夫子則直曰乾為馬/坤為牛震為龍是豈故欲異於文王周公哉又自有見)
(於卦爻之象而取之也或者不察但見乾馬坤牛載於/説卦舉凡卦爻中言馬必求之乾言牛必求之坤如王)
(輔嗣所謂定馬於乾案文責卦有馬无乾則偽説滋蔓/者自漢儒以來不能不墮此弊矣然輔嗣雖知非先儒)
(之失實自未嘗勘破夫子取象本不必同於先聖是以/卒無一説以為之剖決但謂不必泥象至有忘象之論)
(是亦甚未為得也近世西蜀大儒隆山李先生優於明/象者也其論坤卦直曰乾既稱馬坤不得不稱牝以别)
(之殊不知彖文王所作文王彖乾何嘗稱馬而顧於坤/乃稱牝以求别於乾也此亦祖説卦以為論而其失殆)
(有甚焉者然則説卦不足據歟曰由文王而周公由周/公而孔子故彖而後有爻爻而後有説卦其人非一時)
(其書非一手其取象非一端故朱夫子嘗謂伏羲自是/伏羲易文王自是文王易周公自是周公易孔子自是)
(孔子易各有不同於其不同之中而求其同可也遽謂/孔子易即文王周公之易而以彖爻取象盡求合於說)
(卦不可也蓋自諸儒分經合傳之後學者便文取義往/往混而同之其患故如此愚嘗妄謂説卦之言象其有)
(合於彖爻者則括彖爻之例也如震坎稱馬之類其有/不合於彖爻者則又夫子之所自取也如坤牛震龍之)
(類其有彖爻所未取而取者則又夫子所以括大象之/例如乾天坤地之類而亦有出於大象之外者也如乾)
(父坤母之類以此求之其亦庶乎不至於膠且泥矣雖/然彖爻所取之象猶略耳如乾爻雖象以龍而彖於元)
(享利貞之外象則未之聞文王於乾无所取象坤彖雖/象以馬而自牝馬之外他象則未之見至吾夫子以八)
(物窮卦爻之情以八徳狀卦爻之性而六十四卦大象/如乾則統象於天坤則統象於地象屯以雲雷象蒙以)
(山泉直曲盡卦爻之妙而發文王周公不言之秘又為/之説卦以旁通之㣲夫子則天地山澤雷風水火之象)
(健順動入陷麗止説之德終莫能以自著何以致用於/天下此萬世而後決嫌疑定猶豫謀之卜筮皆有所觀)
(玩而不迷於吉凶悔吝之塗者夫子之功實倍三聖窮/天地亘古今而不可冺滅者也或疑八物之象見於左)
(傳謂夫子之前已有者非也愚於文言辨論之詳矣世/儒但區區文字間以究其文象之合莫究其施於實用)
(功在生民徳侔天地是豈足與論夫子之盛哉朱夫子/易象説旣深足以破古今忘象泥象者一偏之失而㬊)
(亞夫之録以為非圖无以見凡例愚不敏僅遵遺訓掇/拾彖爻大象文言説卦几言象者分八卦為圖而以天)
(文地理人事鳥獸草木為次列八卦於其上位四聖於/其左案圖而觀取象之同異庶乎其可見矣又曰聖人)
(取象非一端有取之全體者有取之各體者有取之互/體者有取之似體者有取之應體者有雖无其象而取)
(卦名義者有取之逐爻者有取之逺近取之隂陽之爻/者如頤如井如鼎此伏羲取之全體者卦即象也如大)
(過棟橈小過飛鳥如剥之床咸艮之身如六十四卦之/大象此文王周公孔子取之全體者如屯遇建侯則侯)
(屬震大畜良馬則馬屬乾説卦八物各屬八卦此皆取/之各體者如同人大畜涉川兼取互體震巽中孚賁稱)
(馬兼取互體震坎頤似離而稱龜大壯似兑而稱羊明/夷互坎无應而稱喪馬二簋无其象而義取諸損此皆)
(取之互體似體應體與夫卦名義者悉見彖爻中至於/逐爻取義而分逺近隂陽則文王周公彖爻難以槩舉)
(愚既分八卦為圖各疏羲文周孔之左而逐爻取象則/别為圖以該之庶幾不至混淆以便觀玩非敢自謂有)
(得於易也嘗試論之羲之象在卦中文之象取其大綱/周公雖本之文王已多其所自取夫子雖本之文王周)
(公然其同者間見而其所自取者抑不止如周公之多/於文王矣然則易之取象實至夫子而大備也微夫子)
(之象不可也但讀易者母執周公之象以求之文王又/毋執夫子之象以求之文王周公同者自同異者自異)
(要皆各明夫伏羲之卦可也必欲牽合傅會以强而同/之是亂數聖人之象也亂數聖人之象而象終不可悟)
(其亦弗思/之甚也)
卦序圖
恒　　　䷀乾　　　　　　䷞咸
　　　　䷁坤　　　　壯大䷠遯
　　　䝉䷂屯　　　　夷明䷢晉
　　　訟䷄需(需訟對/晉明夷)　　暌䷤家人
　　　比䷆師　　　　　解䷦蹇
　　　復䷈小畜　　　　益䷨損
　　　否䷊泰(泰否對/損益)　　姤䷪夬
　　有大䷌同人　　　升䷬萃
　　　豫䷎謙　　　　升䷮困
　　　蠱䷐隨　　　　鼎䷰革
　　　觀䷒臨　　　　艮䷲震
　　　賁䷔噬嗑　　妹歸䷴漸
　　　復䷖剥　　　　旅䷶豐
　　畜大䷘无妄　　　兊䷸巽
　　　　䷚頤(似離/)　　節䷺渙
　　　　䷛大過(似坎/)　　䷼中孚(中孚似頤/厚畫離體)
　　　　䷜坎　　　　　䷽小過(小過似大過/原畫坎體)
　　　　䷝離　　　濟未䷾既濟(既未坎離/之交不交)
(易緯書曰易六十四卦文王以上下經分之邵子曰易/前乾坤中坎離終水火之交不交皆至理也又曰乾坤)
(坎離上篇之用兊艮震巽下篇之用頤中孚大小過二/篇之正又曰天有二正乾離地有二正坤坎共用二變)
(以成八卦也二變震巽震反為艮巽反為兊合四正卦/為八卦天有四正坤坎兼頤中孚頤似離中孚厚畫離)
(地有四正坤坎兼大小過大過似坎小過厚畫坎共用/二十八變以成六十四卦也二十八卦反覆為五十六)
(通上八卦為六十四是以小成之卦正者四變者二共/六卦也大成之卦正者八變者二十八共二十六卦也)
(三十六指上下經各十八卦而言三十六是天地間眞/數天南極入地三十六度北極出地三十六度亦理數)
(之極至者環溪李氏曰經分上下見於大傳大衍章二/篇之䇿之語兼序卦至坎離别起文義而上經首乾坤)
(是二老對立下經首咸是二少合體故序卦上經隠乾/坤之名下經獨隠咸之名以次推之所可見者上經需)
(訟對下經晉明夷需訟變之盡為晉明夷晉明夷變之/盡為需訟上經泰否對下經損益泰否乾坤之交不交)
(損益咸恒之交不交也上經自屯蒙至臨觀下經自遯/大壯至革鼎此屯蒙變之盡為革鼎臨觀變之盡為遯)
(大壯也上經頤與大過偶而在坎離之前下經中孚與/小過偶而在旣濟未濟之前上經終於坎離下經終於)
(旣濟未濟而既濟未濟者坎離之交不交也頤似離大/過似坎而坎離繼之中孚厚畫離小過厚畫坎而既未)
(濟繼之此坎離又為乾坤震巽艮兌之用也上經五十/二陽爻五十六隂爻下經五十六陽爻五十二陰爻以)
(此觀之信知經分上下必有至理惜乎師説不傳未能/究其所以然者愚謂序卦至理雖不可以淺窺然諸儒)
(之論亦得其略矣故/不敢復贅為之説云)
卦互體圖
乾互體凡十二卦(凡十六乾相與坤/卦爻陰陽  對)
䷀乾　䷪夬　䷍大有䷡大壯䷌同人䷰革
䷫姤　䷛大過䷱鼎　䷟恒　䷠遯　䷞咸
兌互體凡十六卦(凡十六兌相與艮/卦陰陽爻  對)
䷍大有䷡大壯䷈小畜䷄需　䷙大畜䷊泰䷝離䷶豐
䷱鼎　䷟恒　䷸巽　䷯井　䷑蠱　䷭升䷷旅䷽小過
離互體凡十六卦(凡十六離相與坎/卦爻隂陽  對)
䷈小畜䷄需　䷉履　䷹兊䷥睽　䷵歸妹䷤家人䷾既濟
䷸巽　䷯井　䷅訟　䷮困䷿未濟䷧解　䷴漸　䷦蹇
震互體凡十六卦(凡十六震相與㢲/卦爻陰陽  對)
䷙大畜䷊泰　䷼中孚䷻節䷨損　䷒臨　䷕賁　䷣明夷
䷑蠱　䷭升　䷺渙　䷜坎䷃蒙　䷆師　䷳艮　䷎謙
巽互體凡十六卦(凡十六巽相與震/卦爻陰陽  對)
䷬萃　䷋否　䷽小過䷷旅䷞咸　䷠遯　䷮困　䷅訟
䷐隨　䷘无妄䷶豐　䷝離䷰革　䷌同人䷹兊　䷉履
坎互體凡十六卦(凡十六坎相與離/卦爻陰陽  對)
䷏豫䷢晉　䷎謙　䷳艮　䷦蹇　䷴漸　䷧解　䷥未濟
䷲震䷔噬嗑䷣明夷䷕賁　䷾既濟䷤家人䷵歸妹䷥睽
艮互體凡十六卦(凡十六艮相與兌/卦爻陰陽  對)
䷇比䷓觀　䷏豫　䷢晉　䷬萃　䷋否　䷜坎　䷺渙
䷂屯䷩益　䷲震　䷔噬嗑䷐隨　䷘无妄䷻節　䷼中孚
坤互體凡十二卦(凡十六坤相與乾/卦爻陰陽  對)
䷁坤䷖剥　䷇比　䷓觀　䷆師　䷃蒙
䷗復䷚頤䷂屯䷩益䷒臨䷨損
(易大傳曰若夫雜物撰德辨是與非則非其中爻不備/本義曰此謂卦中四爻語録曰先儒解此多以為互體)
(如屯䷂震下坎上就中間四爻觀之自二至四則為坤/自三至五則為艮故曰非其中爻不備互體説漢儒多)
(用之左傳占得觀卦處亦舉得分明看來此説不可廢/陳厲公生敬仲筮之遇觀䷓之否䷋曰坤土也巽風也)
(乾天也風為天於土上山也有山之材而照之以天光/於是乎居土上兩卦皆有互體之艮故言山今分八卦)
(為圖掲中四爻以明之仍以先天卦位為次圖成而卦/爻陰陽各各相對莫不有自然之妙也若以六十四卦)
(横圖觀之尤有可言者自第二畫至第四畫陽儀中互/四乾四兊四離四震四巽四坎四艮四坤陰儀中亦互)
(四乾至四坤兩以四卦數之而周六十四卦自第三畫/至第五畫陽儀中前十六卦互二乾至二坤後十六卦)
(亦互二乾至二坤陰儀中互體亦然四以二卦數之而/周六十四卦然後合全體觀之自初畫至三畫一箇乾)
(一至坤八而該六十四二畫至四畫兩箇乾一至坤八/而該六十四三畫至五畫四箇乾一至坤八而該六十)
(四四畫至上畫八箇乾一至坤八而六十四卦成矣加/倍而生以次而位乾一坤八之序一皆順數之而不紊)
(焉此又其自然之妙也至若乾卦中四爻自互二乾并/二體為四乾坤卦中四爻自互二坤并二體為四坤是)
(乾皆互乾坤皆互坤陰陽之純而不雜也三男之卦各/聚三男三女之卦各聚三女如震卦自二至四互艮自)
(三至五互坎坎卦自二至四互震自三至五互艮艮卦/自二至四互坎自三至五互震各并本卦而三男備巽)
(離兊三女之卦互體亦然陽皆互陽陰皆互陰女不紊/男男不紊女此又自然而然不加人力有不容言之妙)
(者其他亦有一卦備三男三女者小畜備三女而臨之/以父豫備三男而臨之以母節備三男而少女間之旅)
(備三女而少男間之如革如鼎此父之臨三女也如蒙/如屯此母之臨三男也如豐如井則長男中男間三女)
(如渙如噬嗑則長女中女間三男此皆父母男女雜居/而不純者也謂互體非易中一義斷斷乎其不可也讀)
(易者其/可忽諸)
欽定四庫全書
　周易㑹通卷一
　　　　　　　　　　　　元　董眞卿　撰
周易上經(東萊吕氏音訓曰案前漢藝文志易經十杜/二篇顔師古曰上下經及十翼故十二篇)
　(預春秋左氏傳集解後序曰汲郡汲縣有𤼵舊冢者/大得古書周易上下篇與今正同别有隂陽說而无)
　(彖象文言繫辭疑于時仲尼造之於魯尚未播之於/逺國也然則戰國時易固分上下經矣繫辭上𫝊曰)
　(二篇之䇿萬有一千五百二十所謂二篇則上下二/篇也然則孔子時易固分上下經矣以此考之易經)
　(之分上下必始於文王作周易之時近世晁氏編古/周易乃合而為一且謂後人妄有上下經之辨何其)
　(考之不/詳哉)集解(朱子曰周代名也易書名也其卦本伏/羲所畫有交易變易之義故謂之易其)
　(辭則文王周公所繫故繫之周以其簡帙重大故分/為上下兩篇經則伏羲之畫文王周公之辭也并孔)
　(子所作之傳十篇凡十二篇中間頗為諸儒所亂近/世晁氏始正其失而未能盡合古文吕氏又更定著)
　(為經二卷傳十卷/乃復孔氏之舊云)附録(朱子語問伏羲始畫八卦其/六十四者文王後來重之邪)
　(抑伏羲已自畫了邪㸔先天圖則有八卦便有六十/四卦伏羲已有六畫矣如何曰周禮三易經卦皆八)
　(其别皆六十有四便見不是文王重又曰伏羲以上/但有此六畫而无文字可傳到得文王周公乃繫之)
　(以辭董銖問交易變易如何曰隂陽有箇流行㡳有/箇定位㡳一動一靜互為其根便是流行㡳寒往暑)
　(來是也分隂分陽兩儀立焉便是定位底天地上下/四方是也易有兩義一是變易便是流行底一是交)
　(易便是對待㡳黄義剛變易如隂變而陽陽變而隂/老隂變少陽老陽變少隂之類正是筮占之法交易)
　(如陽交於隂隂交於陽之類卦圖上謂天地定位山/澤通氣雷風相薄水火不相射八卦相錯是也吕煇)
　纂註(程氏曰周者著代也言文王之書以别連山歸/藏也  真氏曰易者隂陽變易之謂日往月來)
　(寒往暑來晝夜昏明循環不息此天道之常也聖人/擬之以作易不過推明隂陽消長之理而已陽長則)
　(隂消隂長則陽消一消一長天之道也人而學易則/知吉凶消長之理進退存亾之道也  雙湖先生曰)
　(案古易之亂肇自費直繼以鄭𤣥而成於王弼古易/之復始自元豐汲郡吕氏微仲建中靖國嵩山晁氏)
　(以道繼之最後東萊先生又為之更定實與微仲本/暗合而東萊不及微仲嘗編盖偶未之見也晁氏謂)
　(古者竹簡重大以經為二篇然經分上下誠有至理/上下經雖有三十卦三十四卦之不同以反對計之)
　(各十八卦一也上經反對五十二陽爻五十六隂爻/下經反對五十六陽爻五十二隂爻二也上經以四)
　(正卦為主首乾坤而終坎離與先天圖南北東西四/方卦合下經以二變卦為主震變為艮巽變為兊首)
　(咸恒而終既未濟與先天圖四維之卦合而坎離之/交不交亦可見伏羲先天一圖大旨備見於文王序)
　(卦首尾中三也若是者豈以竹簡重大之故邪又曰/孔氏正義曰子夏傳云雖分上下二篇未有經字經)
　(字後人所加不知起自誰始前漢孟喜易本云分上/下二經是孟喜之前已題經字其篇題之字雖起於)
　(後其稱經之理又在於前矣十胡氏炳文曰上經首/乾坤氣化之始也隂陽各三  畫然後為泰否下經)
　(首咸恒形化之始也隂陽亦各三十畫然後為損益/見天地與長少男女之交不交上下經終坎離既未)
　(濟又見乾坤中爻之交而中男女之交不交程朱子/變易交易之義深矣  王氏希旦曰善讀易者要識)
　(聖人畫卦作易來處无非太極河圖理數自然之妙/則繫辭啟蒙是其機括又須分别四聖之易通卦名)
　(義然後以本義程傳相參攷沿流泝源由藴探精分/合看之逺近取之則數陳象列言盡理得上極天地)
　(自然之易於是始信易與天地準窮理盡性開物成/務内聖外王之學備於斯易何止五經之源其天地)
　(鬼神之奥/豈欺我哉)
經䷀(乾下/乾上)乾元亨利貞(吕音訓乾陸徳明釋文竭然/反亨陸氏曰許庚反卦徳也)
(訓/通)集解(程子曰上古聖人始畫八卦三才之道備矣因/而重之以盡天下之變故六畫而成卦重乾為)
(乾乾天也天者天之形體乾者天之性情乾健也健而/无息之謂乾夫天専言之則道也天且弗違是也分而)
(言之則以形體謂之天以主宰謂之帝以功用謂之鬼/神以妙用一无用字謂之神以性情謂之乾乾者萬物)
(之始故為天為陽為父為君元亨利貞謂之四徳元者/萬物之始亨者萬物之長利者萬物之遂貞者萬物之)
(成唯乾坤有此四徳在他卦則隨事而變焉故元專為/善大利主於正固亨貞之體各稱其事四徳之義廣矣)
(大矣也朱子曰六畫者伏羲所畫之卦也一者竒也陽/之數  乾者健也陽之性也本註乾字三畫卦之名也)
(下者内卦也上者外卦也經文乾字六畫卦之名也伏/羲仰觀俯察見隂陽有竒耦之數故畫一竒以象陽畫)
(一耦以象隂見一隂一陽有各生一隂一陽之象故自/下而上再倍而三以成八卦見陽之性健而其成形之)
(大者為天故三竒之卦名之曰乾而擬之於天也三畫/已具八卦已成則又三倍其畫以成六畫而於八卦之)
(上各加八卦以成六十四卦也此卦六畫皆竒上下皆/乾則陽之純而健之至也故乾之名天之象皆不易焉)
(元亨利貞文王所繫之辭以斷一卦之吉凶所謂彖辭/者也元大也亨通也利宜也貞正而固也文王以為乾)
(道大通而至正故於筮得此卦而六爻皆不變者言其/占當得大通而必利在正固然後可以保其終也此聖)
(人所以作易教人卜筮而可以/開物成務之精意餘卦放此)附録(程子語讀易須先/識卦體如乾有元)
(亨利貞四徳闕却一箇便不是乾須要認得楊迪乾坤/古无此二字作易者特立此二字以明難明之道乾坤)
(毁則无以見易須以意明之以此形容天地間事語録/  朱子語問乾一畫坤二畫如何先生曰觀乾一而實)
(與坤二而虗之說可見乾只是一箇物事充實徧滿天/之包内皆天之氣坤便有箇開闔乾氣上來時坤便開)
(從兩邉去如兩扇門相似正如扇之運風甑之蒸飯扇/甑坤風與蒸乾之氣也萬人傑天地間无非一隂一陽)
(之理有理則有象有象則數便在其間盖所謂數者秪/是氣之分限節度處得陽必竒得隂必偶凡物皆然故)
(聖人以之畫卦也銖問六十四卦名不知是伏羲名抑/文王所立曰不可考銖問以乾字為伏羲之文元亨利)
(貞為文王之文固是不知履虎尾同人于野亨之類又/如何曰此恐是少了字或是就上字立辭皆不可考有)
(羅田宰吳仁傑云恐都剰了字如乾坤之類皆剰了問/若乾坤則猶可言屯蒙之類若无卦名不知其為何卦)
(曰他說卦畫便是名了恐只是欠了字底是楊道夫彖/辭文王作爻辭周公作是先儒從來恁地說且得依他)
(謂爻辭為周公作者盖其中有說文王不應是文王自/說也銖元亨利貞四字文王本意在乾坤者只與諸卦)
(一般是大亨而利於正耳至孔子作彖傳文言始以乾/坤為四徳而諸卦自如其舊二聖人之意非有不同盖)
(各是𤼵明一理耳今學者且當虗心玩味各隨本文之/意而體㑹之其不同處自不相妨不可遽以已意横作)
(主張荅趙彦輔人只見夫子於乾坤文言解作四徳他/卦只云大亨以正便須要於乾坤四徳說敎大於他卦)
(畢竟本皆占辭也吳必大易中多言貞如利貞貞吉利/永貞之類皆是要人守貞潘時舉易中只言利貞未嘗)
(言不利貞亦未嘗言利不貞必大貞固是固得恰好如/尾生之信是不貞之固須固得好方是貞人傑問程子)
(傳聖人始畫八卦三才之道備矣因而重之以盡天下/之變故六畫而成卦據此說却是聖人始畫八卦每卦)
(便是三畫聖人因而重之為六畫似與邵子一生兩兩/生四四生八八生十六十六生三十二三十二生六十)
(四為六畫不同曰程子之意只云三畫上疊成六畫八/卦上疊成六十四耳與邵子說誠異盖康節此意不曽)
(說與程子程子亦不及問之故一向只隨它所見去但/他說聖人始畫八卦不知聖人畫八卦時先畫甚卦此)
(處更曉它不得情㽦問乾者天之性情曰乾健也健體/為性健之用是  黄㽦乾者天之性情指理而言也謂)
(之性情該體用動靜而言也性問乾者天之性情曰此/只是論其性情之健靜專是  動直是情大抵乾健雖)
(靜時亦專到動時便行之直到坤主順只是翕闢謂如/一箇乾健底人雖在此靜坐亦専一而有箇作用底意)
(思只待去作用到得動時直其可知若一柔順人坐時/便只恁地靜坐收斂全无箇營為㡳意思其動也只是)
(闢而已又問如此乾雖靜時亦有動意否曰然情蔣櫄/問以性情言之謂之乾先生云是他天一箇性  如此)
(火之性情則是箇熱水之性情則是箇寒天之性情只/是一箇健健故不息惟健乃能不息其理是自然如此)
(使天有一時息則地須落下去人都墜死縁他轉運周/流无一時息故局得這地在中間今只於地信得它是)
(斷然不息龔盍卿乾坤是性情天地是皮殻其實是一/箇道理隂陽自是一氣言之只是一箇物若做兩箇物)
(看則如日月如男女又是兩箇物事林學䝉問乾者天/之性情曰性情是天愛恁地健地愛恁地順問天專言)
(則道也曰如云天命之謂性便是說道如云天之蒼蒼/便是說形體惟皇上帝降衷於下民是說帝便似以物)
(給付與人便有主宰之意又曰天道虧盈而益謙地道/變盈而流謙此是說形體林夔孫問天專言之則道也)
(天且弗違是也此語何謂曰程子此語熹亦未敢以為/然天且弗違此只是上天曰知性則知天此天便是専)
(言之則道者否曰是何問天者天之形體乾者天之性/情健而无息之謂乾  以合性情言之曰性情二者常)
(相參在此情便是性之𤼵非性何以有情健而无息非/性何以能如此問以主宰謂之帝孰為主宰曰自有主)
(宰盖天是箇至剛至陽之物自然如此運轉不息所以/如此必有為之主宰者這様處要人自見得非言語所)
(能到也因舉莊子孰主張是孰綱維是一段而曰它也/見得這道理周僴問以功用謂之鬼神以妙用謂之神)
(曰鬼神只是往來屈伸功用只是論𤼵見者所謂神也/者妙萬物而為言妙處則是神其𤼵見而見於功用者)
(謂之鬼神至於不測者則謂之神又曰功用言其氣也/妙用言其理也又曰功用是冇迹㡳妙用是无迹底又)
(曰功用兼精粗而言妙用言精者就問黄先生易說因/曰伊川好意思固不在解經上然  解經上亦自有極)
(好意思如說乾字便云乾健也健而无息之謂乾夫天/專言之則道也天且弗違是也分而言之則以形體謂)
(之天以主宰謂之帝以功用謂之鬼神以妙用謂之神/以性情謂之乾葉賀孫問乾元亨利貞注云見陽之性)
(健而成形之大者為天故三竒之卦名之曰乾而擬之/於天也竊謂卦辭未見取象之意其成形之大者為天)
(及擬之於天二句恐當於大象言之下文天之象皆不/易一句亦然坤卦放此曰才設此卦時便有此象了皆)
(於此豫言之又後面卦辭中亦有兼象說者故不得不/豫言也道夫正字不能盡貞字之義須用連正固說其)
(義方全正字也有固字意但不分明終是欠闕正如孟/子所謂知斯二者弗去是也知斯是正義弗去是固意)
(道夫易言貞字程子謂正字盡它未得有貞固之意或/問又冇所謂不可貞者如何曰也是這意思只是不可)
(以為正而固/守之道夫)纂註(孔氏曰卦者掛也言懸掛物象以示/人也  蔡氏曰卦者事物之質也原)
(事物之始要事物之終以為質也爻者效也效事物之/時而動也  希夷陳氏曰羲皇始畫八卦重為六十有)
(四不立文字使天下之人觀其象而已能如象焉則吉/凶應違其象則吉凶反後世卦畫不明易道不傳聖人)
(於是不得已而有辭學者謂易止於是而不復知冇畫/矣  李氏舜臣曰方一隂之生於時為午於節為夏至)
(隂氣之所激宜其為寒也而反熱一陽之生於時為子/於節為冬至陽氣之所激宜其為熱也而反寒盖一隂)
(之氣萌于地下推出陽氣而𤼵見於外故熱一陽之氣/萌于地下推出隂氣而𤼵見於外故寒此隂陽之氣自)
(下而上而六畫象之非聖人之私意也見張子曰乾之/四徳終始萬物迎之不見其首隨之不  其後然推本)
(而言當父母萬物明東萊吕氏曰乾元亨利貞如堯欽/明文思舜濬哲文    方氏曰案元亨利貞乾坤屯隨)
(臨无妄革七卦同辭文王作彖辭本只謂占得此卦者/大亨而利於正孔子作彖傳於他卦皆以大亨利於貞)
(為義於乾獨作四徳說者蓋六畫純陽惟天惟聖人足/以當之本大本亨本貞无所不利不用戒辭故變例以)
(四徳釋之又馮氏椅曰筮得六位之數皆七者以此卦/下辭占之  曰朱子本義謂此聖人所以作易教人卜)
(筮而可以開物成務之精意或疑辭變象占易有聖人/之道四焉今專以占筮言易可乎曰人心皆有此易聖)
(人先得此心之同然者不待占而已知來物故其以言/以動以制噐无非易也然或有大疑則決之以蓍龜舜)
(有官占洪範有稽疑周官太卜筮人初不廢此夫百姓/日用而不知是興神物以前民用聖人以此設教焉可)
(誣也字雙湖先生曰文王序卦後以伏義易但有卦畫/无文  遂於逐卦下作為卦辭名之曰彖辭左傳名之)
(曰繇辭如乾卦元亨利貞坤卦元亨利牝馬之貞之類/是也所以首乾次坤者盖本天地之位著君臣上下之)
(分以紀綱人極今觀乾坤二卦彖辭利貞安貞吉之訓/可以見文王之心矣要之彖辭只是卜筮占決之辭亦)
(多取象及卦變大抵皆因占以寓教如言利貞不言利/不貞言貞吉不言不貞吉之類貞便是一箇正固底道)
(理又曰聖人之道雖四聖人之教本一一者何占是也/故占筮之頃辭變象因可觀玩而言動制噐固在其中)
(矣此正聖人之精意所寓何疑之有象愚案卦畫下所/書上下兩體卦名始於費氏分注大  傳之上不與經)
(連至鄭氏移置各卦六畫之下朱子本義因之此擺脫/今易不盡處此編經𫝊正文未合古易者以程𫝊故爾)
(見吕氏音訓/讀者詳之)初九潛龍勿用(吕音訓爻下辭謂之象唐/孔氏曰爻辭多文王後事)
(升卦六五王用亨於岐山明夷六五箕子之明夷皆文/王後事也故諸說皆以為爻辭出於周公馬融陸績等)
(並同此說龍陸氏/曰喻陽氣及聖人)集解(程子曰下爻為初九陽數之盛/故以名陽爻理无形也故假象)
(以顯義乾以龍為象龍之為物靈變不測故以象乾道/變化陽氣消息聖人進退初九在一卦之下為始物之)
(端陽氣方萌聖人側微若龍之潛隠未可自用當晦養/以竢時潛捷鹽反  朱子曰初九者卦下陽爻之名凡)
(畫卦者自下而上故以下爻為初陽數九為老七為少/老變而少不變故謂陽爻為九濳龍勿用周公所繫之)
(辭以斷一爻之吉凶所謂爻辭者也潛藏也龍陽物也/初陽在下未可施用故其象為潛龍其占曰勿用凡遇)
(乾而此爻變者當觀此象/而玩其占也餘爻放此)附録(程子語乾六爻如欲見/聖人曽履處當以舜可)
(見在側陋便是潛陶漁時便是見升聞時便是乾乾納/于大麓時便是躍迪  朱子語七八九六所以為隂陽)
(之老少者其說本於圖書定於四象歸竒之數亦因揲/而得之耳以圖書論之虗中為太極竒偶各二十為兩)
(儀而為四象者圖之一合六二合七三合八四合九書/之一含九二含八三含七四含六以畫卦言之自太極)
(生兩儀一為陽二為隂陽之上生一陽謂之太陽生一/隂謂之少隂隂之上生一陽謂之少陽生一隂謂太隂)
(四象既立太陽居一而含九少隂居二而含八少陽居/三而含七太隂居四而含六以揲蓍論之參天兩地而)
(倚數竒陽體圎其法徑一圍三而用其全故少之為數/三偶隂體方其法徑一圍四而用其半故多之數二歸)
(竒積三三為九則其過揲者四九而為三十六矣歸竒/積三二為六則其過揲者四六而為二十四矣歸竒積)
(二三一二而為八則其過揲者四八而為三十二矣歸/竒積二二一三而為七則其過揲者四七而為二十八)
(矣又曰七八九六之用於蓍正以流行經緯乎隂陽之/間而别其老少以辨其爻之變與不變或專以一三五)
(為九二四為六則雖合於積數之一端而於七八則冇/不可得而通矣蓍卦考誤曰陽進隂退故九六為老七)
(八為少然陽極於九則退八而為隂隂極於六則進七/而為陽凡占所以用九六而不用七八蓋取其變也荅)
(方士繇潛龍勿用是自家未當出之時須韜晦方始无/咎若於此而不能潛晦必須有咎賀孫初九潛龍勿用)
(只是取象戒占者之辭解者遂去上面生義理以初九/當潛龍勿用初九是箇甚麽如何㑹勿用試討箇人來)
(看沈僴聖人作易專為卜筮後來儒者諱道是卜筮之/書全不要惹它卜筮之意所以廢力今若說易須是添)
(一重卜筮意思自然通透潛龍兩字是初九之象勿用/兩字即是告占者之辭若卜得初九是潛龍之體只得)
(隠藏不可用孔子作小象文釋其所以為潛龍者以其/在下也諸爻皆如此推怕自分明又不須作設戒也邵)
(浩所論易大槩得之但時是人位等字說得太早今只/可且作卦爻看看得通透了到推說處方說得平居无)
(事處時應事之法是第二節事也如乾之初九只是陽/氣潛藏之象未可𤼵用之占耳若便著箇不易乎世不)
(成乎名隠而未見行而未成底人坐在裏面便死殺了居/非所謂潔浄精微者若㑹得卦爻本意却不妨當此時)
(此位作此人也頃年嘗因人問易應之曰公曽看靈足/碁課否易之模様便只是如此也後人問豈以其不)
(告而云爾邪此錯認了話頭也試思之荅學蒙易如一/箇鏡相似看甚物來都照得如潛龍只有潛龍象自天)
(子至于庶人看甚人來都使得孔子說作龍徳而隠不/易乎世不成乎名便是就事上指殺說了然㑹看底孔)
(子說也活不㑹看底雖文王周公說底也死了又曰須/知得它是假托說是包含說假托謂不惹着事物包含)
(是說箇影象在/裏无所不包銖)纂註(蔡氏曰初位也九爻也初二三四/五上為位之隂陽九六為爻之隂)
(陽又曰氣消息自下而上故畫卦自下始又曰濳象初/龍象九  程氏曰初九有初則有終以時言之有上則)
(有下以位言之有二三四五則有一六以數言之三者/皆互見也又曰水經龍以秋日為夜埤雅龍秋分而降)
(則蟄寢于淵聖人擬諸其形容象其物宜如此/仁父曰龍鱗八十一為九九之數亦以象乾也)　(李氏/馮氏)
(當可曰居下而欲為上禍斯及之矣時方潛藏而欲𤼵/泄所謂反時為烖也  李氏過曰乾純陽龍陽物而能)
(變故象乾見李氏舜臣曰六爻之象皆取於龍者陽體/之健其潛  惕躍飛亢者初終之序而變化之迹也)
(雙湖先生曰乾六爻取六龍象固以純陽之物而象純/陽之爻然亦實取其變也龍之為物靈變不測能大能)
(小能隠能見潛則入于淵升則飛于天亦猶乾為純陽/之卦若其動而變則六爻可變三百七十八爻真活動)
(不拘爾沈王氏安石曰龍行天物故象乾焉行地物故/象坤    氏曰易為君子謀不為小人謀乾言潛龍勿)
(用則欲君子之難進坤言履/霜堅氷則防小人之易長)九二見龍在田利見大人
(吕音訓見陸氏曰賢遍反/象同利見陸如字下皆同)集解(程子曰田地上也出見/於地上其徳已著以聖)
(人言之舜之田漁時也利見大徳之君以行其道君亦/利見大徳之臣以共成其功天下利見大徳之人以被)
(其澤大徳之君九五也乾坤純體不分剛柔而以同徳/相應  朱子曰二謂自下而上第二爻也後放此九二)
(剛健中正出潛離隠澤及於物物所利見故其象為見/龍在田其占為利見大人九二雖未得位而大人之徳)
(已著常人不足以當之故值此爻之變者但為利見此/人而已蓋亦謂在下之大人也此以爻與占者相為主)
(賔自為一例若有見龍之徳則/為利見九五在上之大人矣)附録(程子語九二利見/大人九五利見大)
(人聖人固有在上者在下者李籲人朱子語見龍在田/利見大人有徳者亦謂之大人言  若尋師若要見好)
(人時占得此爻則吉義剛其他爻象占者當之唯九二/見龍人當不得所以只得把爻做主占者做客大人則)
(是見龍又如九三不說龍亦不可曉若說龍時這亦是/龍之在那亢旱處它所以說乾乾夕惕只此意  六爻)
(不必限定是說人君且云潛龍勿用若是庶人得之自/當不用人君得之也當退避見龍在田若是衆人得之)
(亦可用事利見大人如今人所謂宜見貴人之類亦不/是限定這物伊川亦自說一爻當一事則三百八十四)
(爻當得三百八十四事說得自好不/知如何到他解却恁地說並㬊淵)纂註(李氏開曰二/為地上故曰)
(田/哉)　(李氏舜臣曰田者象聖人應世之迹龍豈真在是/郭氏忠孝曰大人者其道大之人也乾徳以大為)
(主故曰大人也許氏曰九剛健之才也而承乗又剛健/是剛健之至  處隂得中有溥博淵泉時出之義臣才)
(若此其於職任盖綽綽然冇餘裕矣夫剛健則有可久/之義得中則有適時之義兼二者而行雖无應可也况)
(九五虗中以待已者乎此八卦所以皆无悔咎而冇應/者尤為美也  雙湖先生曰馮氏解同人六二為人位)
(以三畫卦論則二五大人亦取三畫卦矣見取離位日/象又曰利有三義有不言所利有无不利冇利往利涉)
(利永貞為逐事之利又冇不利有无攸利看來元亨/利貞若作四徳解則利字重作占辭解則利字輕)九
三君子終日乾乾夕惕若厲无咎(吕音訓惕陸它歴反/厲陸力世反況說之)
(曰說文作夤敬惕也易夕惕若夤/籕作夤无陸曰易内皆作此字)集解(程子曰三雖人/位已在下體之)
(上未離於下而尊顯者也舜之𤣥徳升聞者也日夕不/懈而兢惕則雖處危地而无咎在下之人而君徳已著)
(天下將歸之其危懼可知雖言聖人事茍不設戒則何/以為教作易之義也咎其九反  朱子曰九陽爻三陽)
(位重剛不中居下之上乃危地也然性體剛健有能乾/乾惕厲之象故其占如此君子指占者而言言能憂懼)
(如是則雖處危/地而无咎也)附録(程子語問陳瑩中嘗愛文中子或/問學易子曰終日乾乾可也此語)
(最盡文王所以聖亦只是箇不已先生曰凡說經義如/只管節節推上去可知是盡夫終日乾乾未盡得易據)
(此一句只做得九三使若謂乾乾是不已不已又是道/漸漸推去則自然是盡理不如此迪  朱子語問九三)
(不言象何也先生曰九三陽剛不中居下之上有彊力/勞苦之象不可言龍故特指言乾乾惕若而已言有乾)
(乾惕厲之象也廖徳明君子終日乾乾矣至夕猶檢㸃/而惕然恐懼盖凡以如言者皆所以進徳修業耳銖乾)
(之九三以過剛不中而處危地當終日乾乾夕惕若雖/危无咎矣聖人正意只是如此若旁通之則所謂對越)
(在天等說皆可通大抵易之卦爻上自天子下至庶人/皆有用處若謂乾之九三君徳已著為危疑之地則只)
(做得舜禹事使人傑厲无咎是一句他後面有此例如/頻復厲无咎是也煇厲多是陽爻說淵无咎是上不至)
(於吉下不至於凶平平恰好子煇祖道因論易傳舉乾/九三終日乾乾是君子進徳不懈不敢須臾寧否曰程)
(子云在下之人君徳已著此語亦是拘了昔嘗有人問/程子胡安定以九四一爻為太子者程子笑之曰如此)
(三百八十四爻只做得三百八十四件事了此說極是/及到程子解易却又拘了要知此是通上下而言在君)
(有君之用臣冇臣之用父有父之用子有子之用以至/事物莫不皆然若如程子之說則千百年間只有箇舜)
(禹用得也大扺九三此爻才剛而位危故須著乾乾惕/厲方可无咎若九二則以剛居中位易處了故凡剛而)
(處危疑之地皆當乾乾夕惕若厲則无咎也曽祖道問/乾九三伊川云雖言聖人事茍不設戒何以為教竊意)
(因時而惕雖聖人亦常有此心曰易之為書廣大悉備/人皆可得而用初无聖凡之别伊川有一段云君有君)
(之用臣有臣之用云云說得極好及到逐卦解釋又却/分作聖人之卦賢人之卦又有分甚守令之卦者且古)
(時何嘗有守令皆不可曉以熹觀之无問聖/人與凡庶但當着此爻便用兢兢惕惕人傑)纂註(孔氏/曰居)
(不得中故不稱大人離王氏大寳曰三離位剛動於離/之終終日夕惕之象  象日初為朝二為晝三為夕)
(蔡氏曰乾乾行事不息也下乾終而上乾繼之故曰乾/乾  許氏曰過剛不中難與義適然以其有才也故諄)
(諄焉戒命之曰夕惕曰敬慎曰艱貞庶或冇可免者不/然則用所偏而違子義矣凶其可逃乎  王氏曰凡言)
(无咎者本皆冇咎也處得其道故得无咎也於龔氏曰/君子九象終日三象三下卦之終故諸爻多  三言終)
(夕亦三象日之終也三居下體之上當危懼之時惟自/彊不息戒謹恐懼可以免咎故曰乾乾夕惕若厲无咎)
(然此非龍之所可為故以君子言之言馮氏椅曰下卦/之終陽氣充滿於世之象直以人事  之亦象也君子)
(告筮者若語辭猶曰如曰然无今無字天傾西北故文/從天屈西北咎文從人從各相違也違則相尤說文災)
(也洪範休咎之義又曰乾坤君臣之分聖賢之徳也然/乾不言聖者作經立教使夫婦之愚皆可與知與行若)
(以聖人言之天下之望絶矣故自二五大人之外止言/君子使天下之為父為夫為子者皆可勉而至也又曰)
(易為天下作故必設為警懼戒謹之辭所以立教也三/王氏宗傳曰三下卦之終也故乾之三曰終日坤之)
(曰有終位雙湖先生曰一卦六位初三五為位之陽二/四上為  之隂則下體初二三之位有離象上體四五)
(上之位有坎象乃六十四卦之通例此爻終日夕分明/以離位取象若諸爻皆象龍三獨不象龍者蓋初二為)
(地地則龍之下位五上為天天則龍之上位三四為人/人位則非龍之所據乾九三一爻實居六十四卦人道)
(之首聖人重人道故象之以君子三人位以剛居剛則/為正人故自有君子之象四將離乎人位故可以躍言)
(矣況六爻不言乾而三獨言乾乾隆山李氏謂乾乃天/之真性龍則乾象之似以其本真而易其似尤致意也)
(要之六爻其象皆龍而徳則皆君子矣又曰案李衡云/无咎之義有三冇善補過而无咎者有過由己作无所)
(歸咎者亦有徇節遇/凶不可責以咎者)九四或躍在淵无咎集解(程子曰/淵龍之)
(所安也或疑辭謂非必也躍不躍唯及時以就安耳聖/人之動无不時也舜之歴試時也躍羊灼反  朱子曰)
(或者疑而未定之辭躍者无所縁而絶於地特未飛耳/淵者上空下洞深昧不測之所龍之在是若下於田或)
(躍而起則向乎天矣九陽四隂居上之下改革之際進/退未定之時也故其象如此其占能隨時進退則无咎)
(也/)附録(程子語問胡先生解九四作太子恐不是卦義/先生云亦不妨只看如何用當儲貳便做儲貳)
(使九四近君便作儲貳亦不害但不要拘一若執一事/則三百八十四爻只作得三百八十四件事便休也)
(朱子語或躍在淵淵是通處雖下於田田却是箇平地/淵則通上下一躍則飛上天必大淵與天不爭多淵是)
(那空虗无實底之物躍是那不着地了兩脚跳上去底/意思淵或問胡安定將乾九四為儲君不知可以如此)
(說否先生曰人之看易不可恁地易只是古人卜筮之/書如五雖主君位而言然亦有不可專主君位言者天)
(下事有那一箇道理自然是有若只將乾九四為儲位/說則古人未立太子者不成虗却此一爻如一爻只主)
(一事則易三百八十四爻乃止三百八十四件事邪金/去偽問程易以乾之初九為舜側微時九二為舜佃漁)
(時九三為𤣥徳升聞時九四為歴試時何以見得如此/曰此是推說爻象之意非本指也讀易若通得本指後)
(便儘說去儘冇道理可言敢問本指曰本因卜筮而有/象因象而冇占占辭中便冇道理如筮得乾之初九初)
(陽在下未可施用其象為潛龍其占曰勿用凡遇乾而/得此爻者當觀此象而玩其占隠晦而勿用可也他皆)
(放此此易之本指也蓋潛龍則勿用此便是道理故聖/人為彖辭象辭文言節節推去无限道理此程易所以)
(推說得无窮然非易本義也先通得易本義後道理儘/无窮推說不妨若便以所推說者去解易則失易之本)
(指矣鈢問伊川易傳如乾卦引舜事以證之當初若逐/卦引得這般事來證大故好看荅曰便是當時不曽計)
(㑹得久之曰經解說潔净精微易之教也不知是誰做/伊川却不以為然據熹看此語自說得好蓋易之書誠)
(然是潔淨精微它那句語都是懸空說在這裏都不犯/手而今如伊川說得都犯手勢引舜來做乾卦乾又那)
(裏有箇舜來當初聖人作易人何嘗說乾是舜它只是/懸空說在這裏都被人說得來事多失了他潔淨精微)
(之意易只是說箇象是如此何嘗有質事如春秋便句/句是實事如言公即位便真箇有箇公即位如言子弑)
(父臣弑君便真箇是有此事易何嘗如此不過只是因/畫以明象因象以推數因這象數便推箇吉凶以示人)
(而已都无後來許/多勞壤說話僴)纂註(程氏曰初二皆稱龍本爻即上/文知其為龍也亦猶大壯羝羊)
(觸藩羸其角而九四稱藩決不羸是也毛丘氏曰九為/陽陽動故言躍四為隂隂虗故象淵    氏曰躍者飛)
(之漸或者未必然之辭躍雙湖先生曰九四當坎位之/初又在下卦之上故有  淵象  沈氏曰或躍者九之)
(陽爻在淵者四之隂位謂易氏曰九四已離下體故謂/之躍猶在上體之下故  之在淵淵卑於田二言在田)
(今反謂之在淵者淵乃龍之所宅非在田之比在田不/能變而在淵有可變之道也  許氏曰九而居四勢本)
(不順然以其健而有才焉故不難於趨義又上卦之初/未至過極故多為以剛用柔之義以剛而用柔是有才)
(而能戒懼也有才而能/戒懼雖不正猶吉也)九五飛龍在天利見大人集解
(程子曰進位乎天位也聖人既得天位則利見在下大/徳之人與共成天下之事天下固利見夫大徳之君也)
(之朱子曰剛健中正以居尊位如以聖人之徳居聖人/  位故其象如此而占法與九二同特所利見者在上)
(之大人耳若有其位則為/利見九二在下之大人也)附録(朱子語先生說飛龍在/天利見大人是占得飛)
(龍卦便利見大徳之人煇飛龍在天利見大人文言分/明言同聲相應同氣相求水流濕火就燥雲從龍風從)
(虎聖人作而萬物覩分明是以聖人為龍以作言飛以/萬物覩解利見大人只是言天下利見夫大徳之君也)
(今人却别做一說恐非聖人本意道夫太祖一日問王/昭素曰九五飛龍在天利見大人常人何可占得此卦)
(昭素曰何害若臣等占得則陛下是飛龍在天臣等利/見大人是利見陛下也此說得最好銖曰如此看來易)
(多是假借虗設故用不窮人人皆得用也先生曰此所/謂理定既實事來尚虗稽實待虗存體應用所以三百)
(八十四爻而天下萬事无不可該无不周遍此易之用/所以不窮也銖占者當不得見龍飛龍則占者為客利)
(去見那大人大人則九五九二之徳見龍飛龍是也若/潛龍君子則占者自當之矣淵兩箇利見大人向來人)
(都說不通看來易本是卜筮之書天子自有天子利見/大人處大臣自有大臣利見大人處羣臣自冇羣臣利)
(見大人處庶人自有庶人利見大人處嘗時何曽有甚/麽人對甚麽人說賀孫問程易於九二利見大人爻云)
(利見大徳之君矣又言君亦利見大徳之臣以成其功/天下亦利見大徳之人以被其澤於九五利見大人爻)
(云利見在下大徳之人矣又言天下固利見大徳之君/兩爻互言如此不審的何所指曰此當以所占之人之)
(徳觀之若已是有九二之徳占得此九二爻則為利見/九五大徳之君若常人无九二之徳者占得之則為只)
(利見此九二之大人耳已為九五之君而有九五之徳/占得此九五爻則為利見九二大徳之人若九二之人)
(占得之則為利見此九五大徳之君各/隨所占之人以爻與占者相為賓主也)纂註(楊氏萬里/曰九天徳)
(也龍象也五天位也飛而在天之象也同李氏舜臣曰/乾之六龍獨取君象潛見飛躍其迹不  同此一龍耳)
(向以大人之徳為一世之所利見今以大人之徳為天/下之所利見所謂聖人作而萬物覩也  李氏過曰人)
(心所利見已在二矣況正九五之位乎氏雙湖先生曰/飛見取互離位象天五上為天象  許  曰九五剛健)
(中正得處君位不問何時皆无悔吝唯履之/剛决同人之私暱不合君道故有厲有號咷)上九亢龍
有悔集解(程子曰九五者位之極中正者得時之極過/此則亢矣上九至於亢極故有悔也冇過則)
(有悔唯聖人知進退存亾而无過則不至於悔也亢苦/浪反  朱子曰上者最上一爻之名亢者過於上而不)
(能下之意也陽極於上動/必有悔故其象占如此)附録(朱子語上九亢龍冇悔/若占得此爻必須以亢)
(滿為戒如這般爻最是易大義易之為書大扺於盛滿/時致戒蓋陽氣正長必有消退之漸自是理勢如此又)
(云當盛極之時便須慮其亢如當堯之時須交付與舜/若不得箇舜便交付與它否則堯之後天下事未可知)
(又云康節所以見得透看它說話多以盛滿為戒如只/喜成微醺不喜成酩酊又云康節多於消長之交看賀)
(孫/)纂註(馮氏椅曰陽氣極於天而忘返之象亢極於上/而不能下之名有悔過而有追悔之意筮者能)
(變而不至於極則悔已又曰當悔而不悔則凶當悔而/知悔則吉  張氏汝弼曰天地之道以六陽遞相往來)
(生成萬物而无窮也陽氣至此而盛極隂氣將生而推/之苟不能窮上返下以知變是之謂亢非久而不窮之)
(道也莫郭氏雍曰三過而惕故无咎上過而亢故有悔/龍徳  善於惕莫不善於亢亢則貪位慕禄不知進退)
(存亾其悔宜矣堯老舜攝舜亦以命禹伊尹復政厥辟/周公復子明辟君臣之間皆有是道  徐氏曰堯老而)
(舜攝極則變變則通此无悔之道也五楊氏曰龍之潛/亢不獲中矣過中則惕不及則躍二  其中乎故有利)
(見之吉飛李氏曰乾陽物也消息盈虗有時龍陽類也/潛見躍  亦有時聖人龍徳也升降進退亦有時爻序)
(可知也名雙湖先生曰案李衡云悔者過而知之能自/克者之  也故其咎不大繫辭曰小疵是也曰悔亡者)
(本皆有悔能自修改其悔乃亾曰无悔者義有三有知㡬/識變防於未然得无悔者有頑然作非不以為悔者有)
(獨善髙潔无與/於世以免悔者)用九見羣龍无首吉集解(程子曰用九/者處乾剛之)
(道以陽居乾體純乎剛者也剛柔相濟為中而乃以純/剛是過乎剛也見羣龍謂觀諸陽之義无為首則吉也)
(以剛為天下先凶之道也諸朱子曰用九言凡筮得陽/爻者皆用九而不用七蓋  卦百九十二陽爻之通例)
(也以此卦純陽而居首故於此𤼵之而聖人因繫之辭/使遇此卦而六爻皆變者即此占之蓋六陽皆變剛而)
(能柔吉之道也故為羣龍无首之象而其占為如是則/吉也春秋傳曰乾之坤曰見羣龍无首吉蓋即純坤卦)
(辭牝馬之貞先迷後/得東北喪朋之意)附録(程子語荆公言用九只在上/九一爻非也六爻皆用九故)
(曰見羣龍无首吉用九便是行健處天徳不可為首言/乾以至剛健又安可更為物先為物先則有禍所謂不)
(敢為天下先乾順時而動不過處便是不為首六爻皆/同張繹  朱子語用九不用七且如得純乾卦皆七數)
(這却是不變底他未當得九未在這爻裏面所以只占/上面彖辭用九蓋是說變底淵問見羣龍无首吉伊川)
(之意似云用剛陽以為天下先則凶无首則吉曰凡說/文字須有情理方是用九當如歐陽公說方有情理熹)
(解易所以不敢同伊川便是有這般處看來當以見羣/龍无首為句蓋六陽已盛如羣龍然龍之剛猛在首故)
(見其无首則吉大意只是要剛而能柔自人君以至士/庶皆須如此若說為天下先便只是人主方用得以下)
(更使不得恐不如此劉砥又曰如歐說蓋為卜筮言所/以須着有用九用六若如伊川說便无此也得錄問乾)
(坤獨言用九用六何也曰此二卦純陽純隂而居諸卦/之首故於此𤼵此一例凡占法皆用變爻占故凡占得)
(陽爻者皆用九而不用七占得隂爻者皆用六而不用/八盖七為少陽九為老陽六為老隂八為少隂老變而)
(少不變凡占用九用六者用其變爻占也遇乾而六爻/皆變則為隂遇坤而六爻皆變則為陽  用九用六當)
(從歐公為揲蓍變卦之凡例盖陽爻百九十二皆用九/而不用七隂爻百九十二皆用六而不用八也特以乾)
(坤二卦純陽純隂而居篇首故就此𤼵之又嘗因其說/而推之竊以為凡得乾而六爻純九得坤而六爻純六)
(者皆當直就此爻占其所繫之辭不必更看所變之卦/左傳蔡墨所謂乾之坤曰見羣龍无首即坤之牝馬先)
(迷也利永貞即乾之不言所利也荅虞大中後漢魏伯/陽叅同契曰二用无爻位周流行六虗二用者用九用)
(六也六虗者即初二三四五上六爻位也言二用雖无/爻位而常周流乎乾坤六爻之間也僴見羣龍无首王)
(弼伊川皆解不成它是不見得那用九用六之說淵羣/龍无首這便是利牝馬者為不利牡而却利牝如西南)
(得朋東北喪朋皆是无頭底淵乾吉在无首坤利在永/貞這只說二用變卦乾吉在无首言卦之本體元是六)
(龍今變為隂頭面雖變渾身却只是龍只是一无頭底/龍相似坤利在永貞這坤却不得見它元亨只得永貞)
(坤本卦固有元亨變卦却无淵伯豐問如何便是先迷/後得東北喪朋之意曰只是无首所以言牝馬之貞砥)
纂註(歐陽公曰乾坤之用九用六何謂也曰乾爻七九/坤爻八六九六變而七八无為易道占其變故以)
(其所占者名爻不謂六爻皆九六也及其筮也七八常/多而九六常少有无九六者焉此不可以不釋也六十)
(四卦皆然特於乾坤言之則餘可知耳先蔡氏曰羣龍/六龍也六爻皆老陽則變而之坤矣首  也坤先迷故)
(不可為首亢㳺氏曰揲蓍之法數遇九六則變乾以純/陽陽極而  坤以純隂隂極而戰如其不變則亢而災)
(戰而傷不能免也乾用九則陽知其險而變故无首吉/坤用六則坤知其阻而變故利永貞  程氏曰易以道)
(義配禍福故為聖人之書隂陽家獨言禍福而不配以/道義故為伎術如此其詭遇獲禽則曰吉得正而斃則)
(曰凶故王仲淹曰京房郭璞古之亂常人也而雙湖先/生曰文王於乾无所取象蓋以乾卦畫即象  元亨利)
(貞直占辭耳周公始象六爻以六龍至孔子大象方有/天之名說卦方有馬之名而為首為君為父為玉為金)
(之類始大備後之象學者各據三聖而論庶无惑於紛/紜之多端也大抵易莫難於象象明則占煥而辭變亦)
(有不難通者矣少隨謂易以道義配禍福最有補於世/教使小人盗賦不得竊取而用但京郭反為庶㡬得正)
(而斃者若謂草𤣥美新為亂常則後世雖有子雲亦必/不能復解嘲耳此不可无辨又曰吉冇初吉中末不吉)
(者有中吉初末不吉者有終吉初中不吉者有吉冇它/吉有大吉有元吉有吉无咎有吉无不利其輕重居然)
(可見/也)大象傳(吕音訓大象卦畫是也天地水火雷風山/澤觀卦畫則見其象也大象之辭如天行)
(健君子以自/强不息之類)集解(朱子語象者卦之上下兩象及/兩象之六爻周公所繫之辭也)附録
(朱子語易之有象其取之有所從其推之冇所用非茍/為寓言也然兩漢諸儒必欲究其所從則既滯泥而不)
(通王弼以來直欲推其所用則又踈略而无據二者皆/失之一偏而不能闕其所疑之遇也且以一端論之乾)
(之為馬坤之為牛說卦有明文矣馬之為健牛之為順/在物有常理矣至於案文索卦若屯之有馬而无乾離)
(之有牛而无坤乾之六龍則或疑於震坤之牝馬則當/反為乾是皆有不可曉者是以漢儒求之說卦而不得)
(則遂相與創為互體變卦五行納甲飛伏之法參互以/求而幸其偶合其說雖詳然其不可通者終不可通其)
(可通者又皆傅㑹穿鑿而非有自然之勢唯其一二之/適然而无待於巧說者為若可信然上无所闗於義理)
(之本原下無所資於人事之訓戒則又何必苦心極力/以求於此而欲必得之哉故王弼曰義茍應健何必乾)
(乃為馬爻茍合順何必坤乃為牛而程子亦曰理无形/也故假象以顯義此其所以破先儒膠固支離之失而)
(開後學玩辭玩占之方則至矣然觀其意又似直以易/之取象无復有所自來但如詩之比興孟子之譬喻而)
(已如此則說卦之作為无與於易而近取諸身逺取諸/物者亦剰語矣故疑其說亦若有未盡者因竊論之以)
(為易之取象固必有所自來而其為說已具太卜之官/顧今不可復考則姑關之而直據辭中之象以求象中)
(之意使足以為訓戒而決吉凶如王氏程子與吾本義/之云者其亦可矣固不必深求其象之所自來然亦不)
(可直謂假設而遽欲忘之也易象說熹嘗作易象說大/率以簡治繁不以繁御簡煇人看易若靠定象看便滋)
(味長若只懸空看也没甚意思煇王弼伊川於象/底意思不可見却只就它那象上推求道理淵)纂註
(項氏曰卦有吉凶善惡而大象无不善者如剥與明夷/人君无用隂剥陽之理則當自剥以厚下君子无用暗)
(傷明之事則當自晦以涖衆凡此皆於凶中取吉也諸/大象例皆然故大象與彖无同文者茍同義焉无所復)
(用大象矣所毛氏曰文王設卦觀象至孔子大象則專/釋八卦之  像者於卦爻之義初不相關其初本異卷)
(是各一道也文龍氏仁夫曰聖人引易象最切近於人/事无如大象    雙湖先生曰夫子六十四卦大象自)
(釋伏羲一卦兩體之象象皆夫子所自取文王周公所/未嘗有故與卦爻之辭絶不相闗毛氏云其初本異卷)
(是各一道誠哉是言也看來夫子六十四卦大象辭是/釋伏羲卦當自為一類夫子三百八十四爻小象辭是)
(釋周公爻當又自為一類先儒釐正古易蓋有未盡處/也若夫六十四卦大象皆着一以字以者所以體易而)
(用之也即一以字示萬世學者用易之方不可不察也/  吳氏曰傑曰或者謂聖人之書不當捨經稱傳案易)
(經義云經者常也法也傳以傳述為義非必尊經而卑/傳十翼之文述而不作其體傳也其言經也豈害其為)
(聖人之書乎況史稱孔子讀易而為之傳則傳也者孔/子之所自名非後人名之也  愚案孔子翼易於大象)
(傳所以釋伏羲六畫内外卦象故各𤼵一以字以者何/用之也則夫文王周公彖爻以後之傳无所不當用也)
(此其凡例耳且繫辭下傳言象彖爻三者之序甚明而/先師胡先生且謂大小象冝各自為類今故特取大象)
(傳冠乎諸傳之首於孔子之意庶有合乎或曰象述伏/羲彖述文王而象在彖後唐孔氏謂象是孔子所述其)
(肯先文王乎是即王輔嗣變亂之本豈不知古易經傳/初不相離安有不肯先文王之事若然則不先文王為)
(是先周公其可哉此經傳所/以分而象彖爻先後之也)天行健君子以自彊不息
(吕音訓彊/陸其良反)集解(程子曰卦下象解一卦之象爻下象解/一爻之象諸卦皆取象以為法乾道覆)
(育之象至大非聖人莫能體欲人皆可取法也故取其/行健而已至健固足以見天道也君子以自强不息法)
(天行之健也者朱子曰天乾卦之象也凡重卦皆取重/義此獨不然  天一而已但言天行則見其一日一周)
(而明日又一周若重複之象非至健不能也君子/法之不以人欲害其天徳之剛則自强而不息矣)附録
(程子語乾體便是健及分在諸處不可皆名健然在其/中矣周行已  朱子語乾卦有兩乾是兩天也昨日行)
(一天也今日行又一天也其實一天而行健不已此所/以為天行健也人傑天之運轉不窮所以為行健李季)
(札問天行健如何曰惟胡安定說得好因舉其說曰天/者乾之形乾者天之用天形蒼然南極入地下三十六)
(度北極出地上三十六度狀如倚杵其用則一晝一夜/行九十餘萬里人一呼一吸為一息一息之間天行已)
(八十餘里人一晝一夜有萬三千六百餘息故天行九/十餘萬里天之行健可知故君子法之以自强不息云)
(因言天之氣運轉不息故閣得地在中間餘未達先生/曰如弄椀珠底只恁轉運不住故在空中不墜少有息)
(則墜矣銖問鄧絅疑問中天行健一段先生批問它云/如何見得天之行健徳明竊謂天以氣言之則一晝一)
(夜周行乎三百六十五度而又過一度以理言之則是/於穆不已无間容息豈不是至健先生曰它却不如此)
(說只管去自彊不息上討徳明天惟健故不息不可把/不息做健使天有一頃之息則必陷人必跌死惟其不)
(息故局得地在中間黄顯子問健是以形容乾否曰可/伊川曰健而无息之謂乾蓋自人言之固有一時之健)
(有一日之健惟无息乃天之徳不問天運不息君子以/自强不息先生曰非是說天運  息自家去趕逐也要)
(學它如此不息只是常存得此心則天理常行而周流/不息矣又曰一日一時頃刻之間其運未嘗息也煇乾)
(乾不息者體日往月來寒往暑來者用有體則有用有/用則有體不可分先後說僴健順剛柔之精者剛柔健)
(順之粗者乃易有象辭有占辭有象占相渾之辭甘節/如易之辭  是象占之辭若舍象占而曰有得於辭吾)
(未見其有得也此皆過髙之弊所以不免勞動心/氣若只虗心以玩本文自无勞心之害荅吕祖謙)纂註
(張子曰道行也所行即是道易言天行健天道也未㳺/氏曰至誠无息天行健也若文王之徳之純是也  能)
(无息而不息者君子之自强也若顔子三月不違仁是/也  程氏曰不言乾避斥尊也所以别它卦也又曰大)
(象以徳言則稱君子以政言之則稱后以創法言之則/稱先王對下言之則稱上以繼統言之則稱大人此大)
(略也者馮氏椅曰君子通上下言之欲人皆可以體乾/也以  以此卦之義後並放此  丘氏曰自彊者體下)
(乾之象不息者體重乾之象象張氏汝弼曰乾坤坎離/曰天行地勢水洊至明兩作  皆在上何也四卦者覆)
(而无變體卦也故其象自體而起用震艮巽兌曰洊雷/兼山隨風麗澤象皆在下何也四卦者覆而相變用卦)
(也故其象攝/用而歸之體)彖傳(吕音訓卦下之辭為彖唐孔氏曰卦/辭文王所作漢上朱震曰文王卦下)
(之辭謂之彖孔子序述其彖之意而已故名其篇曰彖/使文王卦下之辭不謂之彖孔子何為言知者觀其彖)
(辭則思過半矣夫子自謂如此非遜以出之之意也陸/氏曰彖吐亂反斷也經文王周公所作也傳孔子所作)
(也司馬談論六經要指引天下殊塗而同歸一致而百/慮謂之易大傳班固謂孔子晚而好易讀之韋編三絶)
(而為之傳傳即十翼也前漢六經與傳皆别行至後漢/諸儒作註經傳始合為一爾今王弼註本首卷題曰周)
(易上經乾傳餘卷亦有泰傳噬嗑傳咸傳夬傳豐傳之/名蓋弼所用者鄭氏本鄭氏既合彖傳象傳於經故合)
(題之耳漢上朱氏曰魏髙貴鄉公問博士淳于俊曰今/彖傳不連經文而註連之何也俊對曰鄭康成合彖象)
(於經者欲使學者尋省易了孔子恐其與文王相亂是/以不合則鄭未註易經之前彖象不連經文矣唐孔氏)
(曰數十翼亦有多家一家數十翼云上彖一下彖二上/象三下象四上繫五下繫六文言七說卦八序卦九雜)
(卦十鄭學之/徒並同此說)集解(朱子曰彖即文王所繫之辭上者經/之上篇傳者孔子所以釋經之辭也)
(後凡言傳/者放此)附録(朱子語凡彖辭/象辭皆押韻銖)纂註(雙湖先生曰文王/卦下之辭如元亨)
(利貞之類正是彖辭彖傳者乃孔子賛文王卦辭然多/自𤼵明已意以解伏義卦不盡同於文王如乾卦辭文)
(王只作占辭孔子自作四徳又其間多說卦變此卦自/某卦來皆孔子所自𤼵文王間亦有之而不如孔子之)
(多音馮氏椅曰彖有聲韻如/慶  羌古人文字多此類)大哉乾元萬物資始乃統
天(吕音訓自大哉乾元以下彖之傳也鄭康成合/彖象於經故加彖曰象曰以别之諸卦皆然)集解
(朱子曰此專以天道明乾義又析元亨利貞為四徳以/𤼵明之而此節首釋元義也大哉歎辭元大也始也乾)
(元天徳之大始故萬物之生皆資之以為始也/又為四徳之首而貫乎天徳之始終故曰統天)附録(朱/子)
(語彖辭極精說得卦中情狀最出分明是聖人所作魯/可㡬曰彖是緫一卦之義曰也有别說底如乾彖却是)
(專說天道夫彖辭乃卜筮辭釋彖則夫子推其理以釋/之也荅方士繇甘節問賛易之賛曰稱述其事如大哉)
(乾元之類是賛易說大哉乾元萬物資始元者天地生/物之端倪也元者生意在亨則生意之長在利則生意)
(之遂在貞則生意之成若言仁便是這意思仁本生意/生意乃惻隠之心也茍傷着這生意則惻隠之心便𤼵)
(若羞惡也是仁去那義上𤼵若辭讓也是仁去那禮上/𤼵若是非也是仁去那智上𤼵若不仁之人安得更有)
(義禮智物問乾元統天先生曰乾元只是天之性情不/是兩箇  事如人之精神豈可謂人自是人精神自是)
(精神煇萬物資始與資之深資於事父以事君之資皆/訓取字淵乾元統天蓋天只是以形體而言乾元則天)
(之所以為天者也猶言性統形耳始乾者萬物之始對/坤而言天地之道也元者萬物之  對亨利貞而言四)
(時之序也錯綜求之/其義乃盡荅連嵩卿)纂註(蘭氏曰乾元者天陽一元之/氣亦如人之有元氣也人知)
(萬物之生於地而不知天以乾元之氣為之始亦如人/之生於母而不知資始於父之元氣也始之於未生之)
(前生之於有始之後所游氏曰乾曰大哉坤曰至哉大/則无所不包至則无  不盡乾之大无方而坤則未離)
(乎方也之沈氏曰資始者氣之始資生者形之始/故皆謂  元而有施受倡和之分故以乾坤相配)雲行
雨施品物流形(吕音訓施陸始/豉反文言同)集解(朱子曰此釋/乾之亨也)附録
(程子語雲行雨施是乾之亨處繹貞朱子語問雲行雨/施品物流形言元亨矣此未言利  却提起終始為說)
(何也曰此終始說/元亨所自來顯子)纂註(蔡氏曰彖者斷也卦之辭卦之/斷也凡言彖者釋卦彖之義天)
(道流行雖有元亨利貞之分而其所以无間斷者實惟/一元之運行故曰統天雲行雨施亨之見乎氣也品物)
(流形亨之/見乎形也)大明終始六位時成時乗六龍以御天集解
(朱子曰始即元也終謂貞也不終則无始不貞則无以/為元也此言聖人大明乾道之終始則見卦之六位各)
(以時成而乗此六陽以行/天道是乃聖人之元亨也)附録(程子語人能大明乾之/終始便知六位時成却)
(時乗六龍以當天事繹非朱子語乾四徳元最重其次/貞亦重以明終始之義  元則无以生非貞則无以終)
(非終則无以為始不始則不能成終如/此循環无窮此所謂大明終始也銖)纂註(張氏洽曰/此聖人體)
(乾之元亨也終始者四徳之終始也大明者聖人之大/明也以上下定位言之謂之六位以陽氣變化言之謂)
(之六龍時成謂六龍所處之位各以其序而成也時乗/謂乗時以動以此六陽之氣而控御乎天運也  余氏)
(曰乾之六爻不皆龍彖傳則蔽之以六龍聖人觀象命/辭不如後世之拘也  朱氏曰雲雨坎也大明離也乾)
(卦而舉坎離者六爻天地相函坎離錯居坎離者天地/之用也雲行雨施坎之升降也大明終始離之往來也)
(御耿氏曰統天統其體御天御其用統如身之統四體/  如心之御五官  程氏曰乗如乗車之乗托物以有)
(行御如御馬之/御制物而有節)乾道變化各正性命保合大和乃利貞
集解(朱子曰變者化之漸化者變之成物所受為性天/所賦為命大和隂陽㑹合冲和之氣也各正者得)
(於有生之初保合者全於已生之後此言乾道變化无/所不利而萬物各得其性命以自全以釋利貞之義也)
附録(程子語維天之命於穆不已忠也乾道變化各正/性命恕也胡氏拾遺或問變與化何别曰變如萬)
(物方變而未化化則更无舊迹自然之謂也莊子言變/大於化非也  朱子語大哉乾元萬物資始只說是誠)
(之源也至乾道變化各正性命方是性在理大哉乾元/是說天道流行各正性命是說人得這道  做那性命)
(處却不是正說性如天命之謂性孟子道性善便是就/人身上說性易之所言却是說天人相接處天地之心)
(動方見聖人之心應事接物方見顯子乾道變化似是/再說元亨變化字且只大槩恁地說不比繫辭所說底)
(子細各正性命他那元亨時雖正了然未成形質到這/裏方成如那百穀堅實了方喚做正性命乾道是統說)
(底四徳是說它做出來底大率天地是那有形了重濁/底乾坤是它性情其實乾道天徳互换一般乾道又言)
(深得些子天地是形而下者只是這箇道理天地是箇/皮殻淵乾道變化各正性命是那一草一木各得其理)
(變化是箇渾全底義剛各正性命底便是乾道變化底/林賜乾道變化各正性命緫只是一箇理此理處處皆)
(渾淪如一粒粟生為苗苖便生花花便結實又成粟還/復本形一穗有百粒每粒箇箇完全又將這百粒去種)
(又各成百粒生生只管不已初間只是這一粒分去物/物各有理緫只是一箇理  問何謂各正性命曰各得)
(其性命之正之各正性命保合大和聖人於乾卦𤼵此/兩句最好人  所以為人物之所以為物都是正箇性)
(命保合得箇和氣性命便是當初合下分付底保合便/是有箇皮殼包裹在裏如人以刃破其腹此箇物事便)
(散却便死夔孫保合大和即是保合此生理也天地氤/氲乃天地保合此生物之理造化不息及其萬物化生)
(之後則萬物各自保合其生理不保合則无物矣煇保/合大和天地萬物皆然天地是大底萬物萬物是小底)
(天地周僴問保合大和乃利貞先生云天之生物莫不/各有箇軀殻如人之有體果實之有皮核有箇軀殻保)
(合以全之能保合則真性常存生生不窮如一粒之榖/外而有箇殻以裹之方其𤼵一萌芽之始是物之元也)
(及其抽枝長葉則是物之亨到得生實欲成未成之際/此便是利及其既實而堅此便是貞矣盖乾道變化𤼵)
(生之始此是元也到各正性命小以遂其小大以遂其/大則是亨矣能保合以全其大和之性則可利貞黄有)
(間元亨利貞譬諸榖可見榖之生萌芽是元苗是亨穟/是利成實是貞榖之實又能生循環无窮徳明梅築初)
(生為元開花為亨結子為利成熟為貞物生為元長為/亨成而未全為利成熟為貞  生是元長是亨收斂是)
(利藏是貞只是一氣理天形故就氣上看理也是恁地/並節元亨利貞理也有這四段氣也有這四段理便在)
(氣中兩箇不曽相離淵元亨繼之者善也陽也利貞成/之者性也隂也  以天道言之為元亨利貞以四時言)
(之為春夏秋冬以人道言之為仁義禮智以氣候言之/為溫涼燥濕以方言之為東西南北節元亨利貞仁義)
(禮智金木水火春夏秋冬將這四箇涵泳玩味儘好易/說致道問元亨利貞曰元是未通底亨利是收未成底)
(貞是已成底譬如春夏秋冬冬夏便是隂陽極處其間/春秋便是過接處林恪仁義禮智是一箇包子裏面合)
(下都具了一理渾然非有是後元亨利貞便是如此不/是說道冇元之時有亨之時淵元亨利貞有次第仁義)
(禮智因感而𤼵則无次第曰𤼵時无次第生時却有次/第蕭佐知覺自是智之事在四徳是貞字而知所以近)
(乎仁便是四端循環處若无這知便起這仁不得淵孟/子言仁義禮智義在第二易以義為利却成在第三曰)
(禮是陽故曰亨謂之仁義禮智猶東西南北所謂元亨/利貞猶東南西北一箇是對說一箇是從一邊說  溫)
(底是元熱底是亨涼底是利寒底是貞節乾之四徳元/譬之則人之首也手足之運動則有亨底意思利則配)
(之胷臟貞則元氣之所藏也又曰以五藏配之尤明白/且如肝屬木木便是元心屬火火便是亨肺屬金金便)
(是利腎屬水水便是貞道夫乾之四徳曰貞取以配冬/者以其固也孟子以知斯二者弗去為智之實弗去之)
(說乃貞固之意彼知亦配冬也又曰貞於五常為智孟/子曰知斯二者弗去是也既知又曰弗去有兩義又文)
(言訓正固又於四時為冬冬有始終之義王氏亦云腎/有兩龜蛇亦兩所以朔易亦猶貞也又傳曰貞各稱其)
(事人曰知斯是正意弗去是固意收元亨利貞性也生/長收藏情也以元生以亨長以利  以貞藏者心也仁)
(義理智性也惻隠羞惡辭讓是非情也以仁愛以義惡/以禮讓以智知者心也性者心之理也情者心之用也)
(心者性情之主也時氣无始无終是從元處說起元之/前又是貞了如子  是今日子時之前又是昨日之亥)
(无空缺時舒髙元亨利貞无斷處貞了又元今日子時/前便是昨日亥時物有夏秋冬生者是到這裏方感得)
(生氣他自有箇小小元亨利貞易說仁為四徳之首而/智則能成始而成終猶元為四徳之長然元不生於元)
(而生於貞盖天地之化不翕聚則不能𤼵散也仁智交/際之間乃萬化之機軸此理循環不窮脗合无間不貞)
(則无以為元也銖問變者化之漸化者變之成如昨日/是夏今日立秋為變到那全然天涼没一些熱時是化)
(否曰然煇問變化二字舊見本義云變者化之漸化者/變之成夜來聼得說此二字乃謂化者斬化變乃頓變)
(似少有不同曰如此等字自是難說變者化之漸化者/變之成固是如此然易中又曰化而裁之謂之變則化)
(又是漸盖化如正月一日漸漸化至三十日至二月一/日則是正月變為二月矣然既變則又化是化長而變)
(短此等字須/通看乃好)纂註(耿氏曰乾道所以變化者隂陽而已/各正性命者隂陽之定分保合大和)
(者隂陽之冲氣則毛氏曰變化之餘各正性命收斂於/冬也斂之不固  泄不以時凡而雪不應水泉不收愆)
(陽伏隂冬華春實皆天地之沴氣/也故斂之於冬者萬物所以止也)首出庶物萬國咸寧
集解(程子曰卦下之一无二字辭為彖夫子從而釋之/通謂之彖彖者言一卦之義故知者觀其彖辭則)
(思過半矣大哉乾元賛乾元始萬物之道大也四徳之/元猶五常之仁偏言則一事專言則包四者萬物資始)
(乃統天言元也乾元統言大之道也天道始萬物一更/有萬字物資始於天也雲行雨施品物流形言亨也天)
(道運行生育萬物也大明天道之終始則見卦之六位/各以時成卦之初終乃天道終始乗此六爻之時乃天)
(運也以御天謂以當天運乾道變化生育萬物洪纎髙/下各以其類各正性命也天所賦為命物所受為性保)
(合大和乃利貞保謂常存合謂常和保合大和是以利/且貞也天地之道常久而不已者保合大和也天為萬)
(物之祖王為萬邦之宗乾道首出庶物而萬彚亨君道/尊臨天位而四海從王者體天之道則萬國咸寧也)
(朱子曰聖人在上髙出於物猶乾道之變化也萬國各/得其所而咸寧猶萬物之各正性命而保合大和也此)
(言聖人之利貞也盖嘗統而論之元者物之始生亨者/物之暢茂利則向於寳也貞則實之成也實之既成則)
(其根蒂脫落可復種而生矣此四徳之所以循環而无/端也然而四者之間生氣流行初无間斷此元之所以)
(包四徳而統天也其以聖人而言則孔子之意盖以此/卦為聖人得天位行天道而致太平之占也雖其文義)
(有非文王之舊者然讀者各以其意/求之則並行而不悖也坤卦放此)附録(程子語自古/元不曽有人)
(解仁字之義須於道中與它分别出五常若只是兼體/却只冇四也且譬一身仁頭也其它四端手足也至如)
(易雖言元者善之長然亦須通四徳以言之君朱子語/首出庶物須是聰明睿知髙出庶物之上以  天下方)
(得萬國咸寧禮記云聰明睿知足以有臨也須聰明睿/智皆過於天下之人方可臨得它宅大明終始一段說)
(聖人之元亨六位六龍只與譬喻相似聖人之六位如/隠顯進退行藏潛龍便當隠去見龍時便當它出來如)
(孔子為魯司寇時便是它大故顯了到那獲麟絶筆便/是它亢龍時這是在下之聖人然這卦人槩是說那聖)
(人得位底若使聖人在下亦自有箇元亨利貞如首出/庶物不必在上方如此如孔子出類㧞萃便是首出庶)
(物著書立言澤及後世便是萬國咸寧淵問程易說大/明終始處云大明天道之終始則見卦之六位各以時)
(成不知是說聖人明之耶抑說乾道明之邪先生曰此/處說得果是鵲突但遺書中有一段明說云人能明天)
(道之終始則見卦爻六位各以時成見楊遵道録此語/證之可見大明者指人能明之也因問乾道終始如何)
(先生曰乾道終始即四徳也始即元終即貞蓋不終則/无以為始不貞則无以為元六爻之立由此而立耳以)
(時成者言各以其時而成潛見飛躍皆以其時耳然皆/四徳之流行也初九與九二之半即所謂元九二之半)
(與九三即所謂亨九四與九五之半即所謂利九五之/半與上九即所謂貞蓋聖人大明乾道之終始故見六)
(位各以時成乗此六位之時以當天運而四徳之所以/終而復始應變而不窮也銖大明終始傳意自明白其)
(曰見曰當非人而何更看楊遵道録中一段則尤分明/矣天人一理人之動乃天之運也然以私意而動則人)
(而不天矣惟其潛見飛躍各得其則是以人當天也然/不言當天而言御天以見遲速進退之在我耳雖云在)
(我然心理合一初无二體但主心而言耳荅方七錄光/祖問四徳之元猶五常之仁偏言則一事專言則包四)
(者口元是初𤼵生出來生後方㑹通通後方始向成利/者物之遂方是六七分到貞處方是十分成此偏言也)
(然𤼵生中已具後許多道理此専言也賀孫惻隠是仁/之端羞惡是義之端辭讓是禮之端是非是智之端苦)
(无惻隠便須没下許多到羞惡也是仁𤼵在羞惡上到/辭讓也是仁𤼵在辭讓上到是非也是仁𤼵在是非上)
(然元只是初底便是如木之萌如草之芽其在人如惻/  有隠初來底意思便是所以程子謂看雞雛可以觀)
(仁為是那嫩小底便有仁底意思在若能知得所謂元/之元元之亨元之利元之貞上面一箇元字便是包那)
(四箇下面元字則是偏言則一事者須要知得所謂元/之元亨之元利之元貞之元者蓋見得此則知得所謂)
(只一箇也若以一歲之體言之則春便是元然所謂首/夏凊和便是亨之元孟秋之月便是利之元到那初冬)
(十月便是貞之元也只是初底意思便是偏四徳之元/専言之則全體生生之理也故以包四者  言之則指)
(萬物之𤼵端而已故止於一事淵伊川語録中說仁者/以天地萬物為一體說得太深无捉摸處易傳其手筆)
(只言四徳之元猶五常之仁偏言則一事専言則包四/者又曰仁者天下之公善之本也易傳只此两處說仁)
(說得極平實學者當精看此等處銖四徳之元猶五常/之仁偏言則一事専言則包四者此段只於易元者善)
(之長與論語言仁處看若天下之動貞夫一者也則貞/又包四者周易一書只說一箇利則利又犬也賀孫專)
(言仁則包三者言仁義則又管攝禮智二者如智之實/知斯二者禮之實節文斯二者是也徳明元者用之端)
(而亨利貞之理具焉至於為亨為利為貞則亦元之為/爾此元之所以包四徳也若分而言之則元亨誠之通)
(利貞誠之復其體固有在矣以用言則元為主以體言/則貞為主  閽首出庶物萬國咸寧恐盡是聖人事伊)
(川分作乾道君道如何曰乾道變化至乃利貞是天首/出庶物萬國咸寧是聖人砥問天地生物氣象如温厚)
(和粹則天地生物之仁否曰這是從生處說來如所謂/大哉乾元萬物資始至哉坤元萬物資生那元字便是)
(生物之仁資始是得其氣資生是成其形到得亨便是/它彰著利便是結聚貞便是收斂收斂既无形迹又須)
(復生至於夜半子時此物雖存猶未動在到寅夘便生/己午便著申酉便結亥子丑便實及至寅又生它這箇)
(只管轉運一歲有一歲之運一月有一月之運一日有/一日之運一時有一時之運雖一息之微亦有四箇段)
(子恁地運轉但元只是始初未至於著如所謂怵惕惻/隠存於人心自恁惻惻地未至大段𤼵出道夫元亨利)
(貞在這裏都具了楊宗範却說元亨屬陽利貞屬隂此/却不是乾之利貞是陽中之隂坤之元亨是隂中之陽)
(乾後三畫是隂坤/前三畫是陽淵)纂註(郭氏雍曰聖人知乾之利貞在/此而不在彼故法其各正性命)
(之道以出庶物法其保合大和之道以寧萬國此聖人/法乾用九之道也  馮氏椅曰此言聖人體利貞之徳)
(以安天/下也)小象傳(吕音訓小象釋周公之辭如潛龍/勿用陽在下也之類皆象之傳也)潛龍
勿用陽在下也集解(程子曰陽氣在下君子處微未可/用也  朱子曰陽謂九下謂潛)
纂註(孔氏曰經言龍而象言陽者所以明龍即陽氣也/  雙湖先生曰有理而後有氣氣之始莫先於隂)
(陽天地萬物何莫非隂陽之為者夫子於乾初九爻小/象曰陽在下也於坤初六爻小象曰隂始疑也隂陽之)
(稱始於此蓋以六十四卦隂陽之初爻即太極所生兩/儀之一以為諸卦通例隂惕之名一丘而動靜健順剛)
(柔竒偶小大尊卑變化進退往來之稱亦由是而著矣/  程氏曰小象叶聲韻故太𤣥測亦有韻正義盖於離)
(爻言之陸徳明大有九四哲字音哲盖不知冇此當音/制乃叶韻陽在下也下音户進无咎音咎卑之咎明辨)
(晢也與明星晰晰同古人文字多此類盖韻皆借用不/可不知也  愚案沙隨小象叶韻𤼵例於此正合今日)
(編集之意為是今易自坤以後六十三卦小象傳散入/爻辭之下遂不可讀甚失孔子本文故朱子本義語録)
(中多論叶韻而尤詳備於小過既/濟二卦則通一部易皆可類推矣)見龍在田徳施普也
(吕音訓施/陸始䜴反)集解(程子曰見於地上徳/化及物其施已普也)附録(朱子語問如/日方升雖未)
(中天而其光已无所不被矣曰九二/君徳已著至九五然後得其位耳銖)纂註(郭氏雍曰時/至而出兼善)
(天下膏澤下於民之時也/膏潤之象故曰徳施普也)　(馮氏椅曰龍在田則雨澤/易氏曰初之陽在下者陽)
(氣潛伏而未出於地二之徳施普者陽氣/著見於地而普及於物此二爻地道也)終日乾乾反
復道也(吕音訓復陸氏曰/方服反本作覆)集解(程子曰進退動息必以/道也  朱子曰反復重)
(複踐行/之意)附録(程子語反復道也言終日乾乾往來皆由/於道也三位在二體之中可進而上可退)
(而下故言/反復繹)纂註(徐氏曰反復徃來必由乎道動循天理/雖危而安也  㳺氏曰反復宜輿復卦)
(之反復同釋終日乾乾行事之時而曰反復道何也盖/君子之行事雖汲汲皇皇而易簡之理未嘗離也亦行)
(其所无事而已九三在下體之上將離人而天矣故有/反復道之象若夫聖人作而萬物覩則天徳之所為確)
(乎能其事而已矣雖有為/而未嘗為反復不容言矣)或躍在淵進无咎也集解(程/子)
(曰量可而進一有也字適其時則无咎也/一无也字  朱子曰可以進而不必進也)纂註(石氏曰/爻辭但)
(云或躍无咎夫子必謂須進乃加進字以斷其疑以進/為无咎不進則有咎矣以進釋躍字  司馬公曰進无)
(咎也言進亦无咎/而君子寧在淵也)飛龍在天大人造也(吕音訓造陸氏/曰鄭徂早反為)
(也王肅七到反就/也劉歆父子作聚)集解(程子曰大人之為聖人一无人/字之事也  朱子曰造猶作也)
纂註(徐氏曰大人造者聖人作也龍以飛而在天/猶大人以作而居位大人釋龍字造釋飛字)亢龍
有悔盈不可久也集解(程子曰盈則/變有悔也)纂註(徐氏曰盈謂/陽極不可乆)
(謂隂生以盈釋亢字不可久釋有悔字人知其不可久/而防於未亢之先則有悔者无悔矣  郭氏雍曰易窮)
(則變變則通通則久/亢不知變其能久乎)用九天徳不可為首也集解(程子/曰用)
(九天徳也天徳陽剛復用剛而好先則過矣行朱子曰/言陽剛不可為物先故六陽皆變而吉  天  以下先)
(儒謂之大象潛龍以下/先儒謂之小象後放此)附録(程子語文王之所以為文/也純亦不已此乃天徳也)
(有天徳便可語王道絢但朱子語乾為萬物之始故天/下之物无不資之以始  其六爻有時而皆變故有羣)
(龍无首之象而君子體之則當謙恭卑順不敢為天下/先耳非謂可天徳而不可為首若曰乾不為首則萬物)
(何所資始而又/誰為之首乎)纂註(單氏曰九陽也而能變故天用九/以為徳其能變以其不可為首也)
(之徐氏曰六爻皆用九則乾變之坤九者剛健之極天/  徳也天徳不可為首指卦變言即坤无首之義非謂)
(乾剛有所不足也善用九者物極必/變剛而能柔不為物先用坤道也)文言傳(吕音訓漢/上朱氏曰)
(魏王弼以文言附於乾坤二卦案淳于俊謂鄭康成合/彖象於經不言合彖象文言於經則朱氏之說是也陸)
(氏曰文言文飾卦下之言也/梁武帝云文言是文王所制)集解(朱子曰此篇申彖傳/象傳之意以盡乾坤)
(二卦之藴而餘卦之/說因可以例推云)纂註(馮氏椅曰此錯雜彖象之言/以文之故曰文言盖孔子門)
(人所題以志篇目者也/問荅往來相錯亦文也)　(朱氏曰錯雜彖象反覆成文/蔡氏曰文飾也言辭也文飾)
(彖象之辭以盡彖象之意乾坤居衆卦之首故特詳之/而餘卦可以類推也  雙湖先生曰朱子五賛中謂孔)
(子十翼専用義理𤼵揮經言竊意彖象繫辭說卦雜卦/専論象數乃用易之括例惟乾坤文言純以義理𤼵之)
(其次則序卦只用卦名𤼵其次序之義而不及象數也/又文言辨曰或疑文言非夫子作蓋以第一節與穆姜)
(之言不異本義以為疑古有此語穆姜稱之夫子亦有/取焉得之矣然猶以為疑古有之初亦未嘗質言之者)
(蓋嘗妄論之曰若果如或疑則何止文言雖大象亦謂/之非夫子作可也何者八卦取象雖多而其要者則天)
(地山澤雷木風水雲泉雨火電日皆大象取者今考文/王彖辭自震雷之外震驚百里即雷也離雖取象於日)
(而未嘗象火周公爻辭自巽木漸四爻離日離豐之外/雖三取雨象亦未嘗専取坎它則未之聞焉至夫子翼)
(易始列八卦之象而六十四卦大象於是乎始各有定/屬如是則夫子以前凡引易者不當有同焉可也而左)
(傳所載卜筮之辭多取八物之象此皆在夫子之前而/引易以占者如此若然則大象亦謂之非夫子作可也)
(謂夫子以前元冇可也謂夫子作者非也今欲知其果/作於夫子而无疑其將何說以證嘗反覆思之而得其)
(說春秋夫子筆削之經也左傳春秋經傳也夫子繫易/實在作春秋之前絶筆於獲麟盖不特春秋之絶筆亦)
(諸經之絶筆也左氏生夫子之後尊信夫子春秋始為/之傳由此觀之謂易有取於左傳乎抑左傳有取於易)
(也又況左傳所載當時語其事則彷彿其文多出於自/為如吕相絶秦書今觀其文法要皆左氏之筆而穆姜)
(為人淫慝迷亂安得自知其過而有此正大之言如棄/位而姣等語決知非出於其口如是則四徳之說是左)
(氏本文言語作為穆姜之言明矣至若占辭多取諸八/物亦非當時史氏語實左氏本夫子大象以文之一時)
(不暇詳密遽以夫子所作之象為夫子以前之人之辭/也又如國語載司空季子為晉文公占得國之辭又不)
(特取諸八物且有及於坎勞卦之說如是則并與說卦/亦謂之非夫子作可乎大抵居今之世讀古聖人書只)
(當以經證經不當以傳證經若經有可疑它經无證闕/之可也何況夫子十翼其目可數今乃因傳文反致疑)
(於經可乎愚以是知文言大象真夫子/作而左氏所引不足為惑故不得不辨)元者善之長也
亨者嘉之㑹也利者義之和也貞者事之幹也(吕音訓/元者善)
(之長陸丁丈反漢上朱氏曰說者引穆姜誦隨繇之辭/疑非孔子之言案司馬遷謂孔子晚喜易序彖繫象說)
(卦文言信斯言也彖象卦言古有之矣孔子序之繫之/說之文之而已文言者文其言也猶序彖說卦之類穆)
(姜之言曰元體之長也亨嘉之㑹也利義之和也貞事/之幹也體仁足以長人嘉徳足以合禮利物足以和義)
(貞固足以幹事以今考之剛改者二増益者六/則古有是言孔子文之為信然矣幹陸古旱反)集解(程/子)
(曰它卦彖象而已獨乾坤更設文言以𤼵明其一作文/義推乾之道施於人事元亨利貞乾之四徳在人則元)
(者衆善之首也亨者嘉美之㑹也利者和合於義也貞/者幹事之用也  朱子曰元者生物之始天地之徳莫)
(先於此故於時為春於人則為仁而衆善之長也亨者/生物之通物至於此莫不嘉美故於時為夏於人則為)
(禮而衆美之㑹也利者生物之遂物各得宜不相妨害/故於時為秋於人則為義而得其分之和貞者生物之)
(成實理具備隨在各足故於時為冬於人則為智/而為衆事之幹幹木之身枝葉所依以立者也)附録
(程子語天地之大徳曰生天地絪緼萬物化醇生之謂/性萬物之生意最可觀此元者善之長也斯所謂仁也)
(人與天地一物也而人特自小之何邪絇易雖言元者/善之長然亦須通四徳以言之至如八卦易之大義在)
(乎北亦无人曽解來乾健坤順之類亦不曽果然體認/得入閭録子罕言利非使人去利而就害也葢人不當)
(以利為心易曰利者義之和以義而致利斯可矣語解/隂為小人利為不善不可一槩論夫隂助陽以成物者)
(君子也其害陽者小人也夫利和義者善也其害義去/不善也繹  朱子語元者天地生物之心得之最先而)
(兼統四者故曰元者善之長周謨問萬物之生意最可/觀此元者善之長也斯所謂仁也此也只是先生向所)
(謂初之意否曰萬物之生天命流行自始至終无非此/理但初生之際淳粹未散尤易見耳只如元亨利貞皆)
(是善而元則為善之長亨利貞都是那裏來仁義禮智/亦皆善也而仁則為萬善之首義禮智皆從這裏出耳)
(道夫仁是惻隠之母惻隠是仁之子又仁包義禮智三/者仁是長兄管屬得義理智故曰元者善之長徳明春)
(秋傳記穆姜所誦之語謂元者體之長覺得體字較好/是一體之長也僴趙師夏問元者善之長也先生曰元)
(亨利貞皆善也而元乃為四者之長是善端初發見處/也時舉且如元者善之長便是萬物資始之端能發用)
(㡳不可將仁之本體做一物又將𤼵用者别做一物也/荅吕祖儉如易所謂元者善之長元豈與善而二哉但)
(此善根之𤼵迥然无對既𤼵之後方冇若其情不若其/情而善惡遂分則此善也不以惡為對也其本則實无)
(二也此段疑有誤字荅何鎬樂記言易直子諒之心昔/人改子諒作子良看來良字却是人之初心子愛良善)
(便是元者善之長徐寓問仁天之尊爵先生解曰仁者/天地生物之心得之最先而兼統四者所謂元者善之)
(長也如何是得之最先曰人先得那生底道理所謂心/生道也有是心斯具是形以生也輔廣以萬善之先名)
(仁殊不親切且以所引易傳及四時之春者體之即見/熹前所論統仁義禮智及四端而言者其分界限明而)
(血脉通貫不必别立名字但要用工致力使真不失此/心然後為得耳荅吕祖儉亨者嘉之㑹亨是萬物亨通)
(到此界分无一物不得其美故曰嘉之㑹也必大問亨/者嘉之㑹先生曰此處難下語且以草木言之𤼵生到)
(夏時好處來湊㑹嘉只是好處㑹期㑹也易說萬物各/有好時然到此亨之時皆盛大長茂无不好者故曰嘉)
(之會㑹是㑹集之義也人之修為處處皆要好不特是/要一處好而已須是動容周旋皆中乎禮可也故曰嘉)
(㑹嘉其所㑹也煇問亨者嘉之㑹曰元者善之長也亨/者嘉之㑹也春天萬物𤼵生未大故齊到夏一齊𤼵生)
(都齊旺許多好物皆萃聚在這裏便是嘉之㑹曰在人/言之則如何曰動容周旋皆中禮便是嘉之㑹嘉㑹足)
(以合禮須是嘉其㑹始得易說孔子於文言只說利者/義之和是掉了那利只是義之和為利葢是不去利上)
(求利只義之和處便是利煇先生云利者義之和所謂/義者如父之為父子之為子君之為君臣之為臣各自)
(冇義然行得來如此和者豈不是利利字與不利字對/如云利有攸往不利有攸往易說或問利者義之和也)
(口義之和處便是利如君臣父子各得其宜便是義之/和處安得云不利如君不君臣不臣父不父子不子此)
(便是不和也安得云利孔子所以罕言利者葢不欲専/以利為言恐人只管去利上求也去偽利者義之和也)
(曰義疑於不和矣然處之而各得其所則和義之和處/便是利易說利者義之和義是箇有界分斷制底物事)
(疑於不和然使物各得其分不相侵越乃所以為和也/僴利者義之和若以理言之義自是箇斷制底氣象有)
(凛然不可犯處似不和矣然實則和若臣而僣君子而/犯父不安其分便是不義不義則不和矣孟子云未有)
(仁而遺其親者也未有義而後其君者也却是這意思/只是箇依本分若依本分時爾得爾㡳我得我㡳則自)
(然和而有别若上下交征利則上下相侵相奪便是不/義不和而切於求利矣有間義是那裏面生出來㡳凡)
(事處制得合宜利便隨之所以云利者義之和是義便/兼得和若只理㑹和却是從中半截做下去遺了上面)
(一截義底小人只理㑹後面半截君子從頭來易說義/者得宜之謂處得其宜不逆於物即所謂利  義之和)
(只是中節義冇箇分至於親其親長其長則是義之和/如不親其親而親它人之親便不是和  施學諭問利)
(者義之和先生指在坐云如何說可學云義乃利之和/處曰義之分有别似乎无情却是要順乃和處盖嚴肅)
(之氣也而萬物不得此不生乃是和又曰亨者嘉之㑹/聚也正是夏一齊長時然上句嘉字重㑹字輕下句㑹)
(字重嘉字輕鄭可學就亨者嘉之㑹觀之嘉字是實㑹/字是虗注又云一本嘉字重舍字輕嘉㑹足以合禮則)
(嘉字却輕㑹字却重謨貞者事之幹伊川說貞字只以/為正恐未足以盡貞之義須是說正而固然亦未推得)
(到知上看得來合是如此知是那黙運/事變底一件物事所以為事之幹易說)纂註(馮氏曰以/長言元義)
(以㑹釋亨義以和釋利義以幹釋貞義也蔡氏曰長如/長子之長幹猶骨常存事中所以立事    沈氏曰義)
(與利自人心言之則義為天理利為人欲自天理言之/則利者義之宜義者利之理非二物也公天下之利則)
(舉天下萬物各/正其性命矣)君子體仁足以長人(吕音訓體仁陸氏/曰如字京荀董本)
(作體/信)集解(程子曰體法於乾之仁乃為君長之道足/以長人也體仁體元也比而效之謂之體)附
録(朱子語體仁不是將仁來為我之體我之體便都是/仁也易說體仁如體物相似仁在那人裏做骨子故)
(謂之仁仁只是箇道理須着這仁方體得它做得它骨/子比而效之之說却覺不是易說問伊川解體仁長人)
(作體乾之仁看來在乾為元在人為仁只應就人上說/仁又解利物和義作合於義乃能利物亦恐倒說了此)
(類恐亦未安否先生云然君子行此四徳則體仁是君/子之仁也前輩之說不欲辨它不足只自曉得便了易)
(說/)纂註(李氏舜臣曰元者何仁也果木之實其中有生/性者皆謂之仁此造化之本而生物之元也)
(游氏曰仁者人也仁為衆善之首故足以/長人猶萬物𤼵育乎春而震為長子也)嘉㑹足以合
禮集解(程子曰得㑹通之嘉乃合於禮也不合/禮則非理豈得為嘉非禮安有亨乎)附録(朱/子)
(語嘉㑹須是有禮後底事然這意思却在禮之先嘉其/所㑹時未說那禮在然能如此則便能合禮淵㑹是禮)
(𤼵見之後意思却在未𤼵見之前嘉㑹未說到那禮在/然能如此則便能合禮㑹字說萬物一齊𤼵見在這裏)
(處得盡是謂之嘉㑹如只一事两事嘉美時未為嘉㑹/淵問亨者嘉之㑹也與嘉㑹足以合禮嘗讀程傳其義)
(未通如何曰嘉是美㑹是聚无有不美便是亨如自春/至夏无一物不豐盈便是亨遂若一物如此它物不如)
(此則不可以為㑹須是衆美合聚方可謂之嘉㑹嘉㑹/足以合禮自上文君子體仁而言謂嘉其㑹聚此嘉字)
(却說得輕如文之以禮樂文字亦是輕說底如言禮樂/之文則文字為重也謂如在人一言之美一行之美皆)
(未盡善須是嘉其㑹使无一言一行不/美都无私意了便能合於禮也必大)纂註(雷氏曰嘉/美㑹於中)
(而其徳充實然/後動與禮合)利物足以和義(吕音訓利物陸氏曰/孟京苟陸作利之)集
解(程子曰和於義乃能利物豈/有不得其宜而能利物者乎)附録(朱子語利物足以/和義凡說義各冇)
(分别如君臣父子兄弟夫婦之義各自不同似於不和/然而各正其分各得其理便是順利便是和處事物莫)
(不皆然易說時舉問利物足以和義曰斷是非别曲直/近於不和然是非曲直辨則便是利此乃是和處也時)
(舉利物使萬物各得其所乃是義之和處義自然和不/是義外别有和顯子利物足以和義此數句最難看老)
(蘇論此謂慘殺為義必以利和之如武王伐紂義也若/徒義則不足以得天下之心必散财𤼵粟而後可以和)
(其義若如此則利在義之外分截成两段了看來義之/為義只是一箇宜其初則甚嚴如男正位乎外女正位)
(乎内直是有内外之辨君尊於上臣恭於下尊卑小大/截然不可犯似若不和之甚然能使之各得其宜則其)
(和也孰大於是至於天地萬物无不得其所亦只是利/之和耳此只是就義中便有一箇和既曰義者利之和)
(却就利物足以和義盖不如此不足以和其義也謨黄/㽦問利物足以和義便是箇分别當其分時覺得似不)
(和及各得其所物皆利是乃和義也且如君君臣臣父/父子子分别如此則君得其所以為君臣得其所以為)
(臣父得其所以為父子得其所以為子各得其利所以/和也若君處臣位臣處君位安得和乎又問覺得於上)
(句字義顛倒曰惟其利於物者所以和其義耳必大問/程子曰義安處便為利只是當然便安否曰是只萬物)
(各得其分便是利君得其為君臣得其為臣父得其為/父子得其為子何利如之這利字即易所謂利者義之)
(和義便是利之和處程子當初此處解得亦未親切不/似這語却親切正好去解利者義之和句義似初不和)
(而却和截然而不可犯似不和分别後萬物各止其所/却是和不和生於不義義則无不和和則无不利矣㝢)
貞固足以幹事集解(程子曰貞一作正固所以能幹事/也  朱子曰以仁為體則无一物)
(不在所爱之中故足以長人嘉其所㑹則无不合禮使/物各得其所利則義无不和貞固者知正之所在而固)
(守之所謂知而勿去者/也故足以為事之幹)附録(朱子語貞固足以幹事幹/如木之幹事如木之枝葉)
(貞固者正而守之貞固在事是與立箇骨子所以為事/之幹欲為事而非貞固便植立不起自然倒了謨萬人)
(傑問貞固二字與體仁嘉㑹利物之文似不同曰前日/已說了屬北方者便着用兩字方能盡之必大本義云)
(以仁為體者猶言自家一箇身體元來都是仁又云本/義說以仁為體似不甚分眀然也只得恁地說煇問體)
(仁長人解云以仁為體是何如先生只說得我今要自/見得盖謂身便是仁也易說趙師䢼問夫體物而不遺)
(猶仁體事而无不在也以見物物各有天理事事皆有/仁曰然趙帥夏問與體物而不遺一般否曰然曰先生)
(易將幹事猶言為事之幹/體物猶言為物之體賀係)纂註(張子曰仁統天下之善/禮嘉天下之㑹義公天)
(下之利信一天下之動雖雙湖先生曰在乾為元亨利/貞在君子為仁義禮智  不言智而貞固者智之事也)
(非智及安能貞固此仁智交接即貞下起元之義也聞/愚案朱子謂屬北方者便着用兩字方能盡之幼時)
(先君子之言曰北方天氣之終始有分别之義故北字/篆文兩人相背至於四端五臟四獸屬北方者皆兩東)
(西南三方者各一四時為冬亦與春為交接四徳為/貞亦貞下起元十二辰為亥子六十四卦為坤復)君
子行此四徳者故曰乾元亨利貞集解(程子曰行此四/徳乃合於乾也)
　(朱子曰非君子之至健无以行此故曰乾元亨利貞/此第一節申彖傳之意與春秋傳所載穆姜之言不)
(異疑古者已有此語穆姜稱之而夫子亦冇取焉故下/文别以子曰表孔子之辭盖傳者欲明此章之為古語)
(也/)附録(朱子語故曰乾元亨利貞它把乾字當君子淵/乾之元亨利貞天道也人得之則為仁義禮智)
(之性蓋卿元亨是大通利貞是收斂性情道夫問乾元/亨利貞猶言性仁義禮智荅云此語甚穏當易說問文)
(言四徳一段先生曰元者善之長以下四句說天徳之/自然君子體仁足以長人以下四句說人事之當然元)
(只是善之長萬物生理皆始於此衆善百行皆統於此/故於時為春於人為仁亨是嘉之㑹此句自來說者多)
(不明嘉美也㑹猶聚也嘉㑹衆美之㑹猶言齊好也春/天𤼵生萬物未大故齊到夏時洪纎髙下各各暢茂盖)
(春方生育至此乃无一物不暢茂其在人則禮儀三千/事事物物大大小小一齊到恰好處所謂動容周旋皆)
(中禮故於時為夏於人為禮周子遂喚作中利者為義/之和萬物至此各遂其性事理至此无不得宜故於時)
(為秋於人為義貞者乃事之幹萬物至此收斂成實事/理至此无不的正故於時為冬於人為智此天徳之自)
(然其在君子所當從事於此者則必體仁乃足以長人/嘉㑹足以合禮利物足以和義貞固足以幹事此四句)
(倒用上面四箇極有力體者以仁為體仁為我之骨我/以之為體仁皆從我𤼵出故无物不在所愛所以能長)
(人嘉㑹足以合禮者言須是美其所㑹也欲其所㑹之/美當美其所㑹盖其厚薄親疎尊卑小大相接之體各)
(有節文无不中節即所會皆美所以能合於禮也利物/足以和義使物物各得其利則義无不和物各得其宜)
(不相妨害自无乖戻而各得其分之和所以為義之和/也貞固足以幹事者正也知其所在固守而不去故足)
(以為事之幹幹事言事之所依以立盖正而能固萬事/依此而立在人則是智至靈至明是是非非確然不可)
(移易不可欺瞞所以能立事也幹如板築之有楨幹今/人築墻必立一木於中為骨俗謂之夜义木无此則不)
(可築横曰楨直曰幹无是非之心非知也知得是是非/非之正堅固確守不可移易故曰知周子則謂之正也)
(銖問元者善之長也亦仁而已體仁則庠痾疾痛舉切/吾身故足以長人亨者嘉之㑹㑹通也通冇交之義嘉)
(㑹猶言慶㑹㑹通而不嘉者有矣如小人同謀其情非/不通也然非嘉美之㑹又安冇亨乎利者義之和和合)
(於義則利也利物足以和義盖義者得宜之謂也處得/其宜不逆於物即所謂利利則義之行豈不足以和義)
(乎貞者事之幹徹首徹尾不可欠闕人之遇事所以頽/堕不立而失其素志者不貞故也此所謂貞固足以幹)
(事文言四徳大槩就人事言之自君子體仁以下體乾/之徳見諸行事者也是以繫之曰君子行此四徳者故)
(曰乾元亨利貞荅云嘉之㑹衆美之㑹也如萬物之長/暢茂蕃鮮不約而㑹也君子能嘉其㑹則可以合於禮)
(矣如動容周旋无不中禮是義之和處義冇分别斷制/疑於不和然行而各得其宜是乃和也君子之所謂利)
(也利物謂使物各得其所非自利之私也幹猶身之冇/骨故板築之栽謂之楨幹此可以識貞之理矣易說聖)
(人作易本為卜筮然其辭固包義理在其中孔子恐人/只於卜筮上求一向泥看方只以義理解之如乾卦元)
(亨利貞欠王之辭在占法只是二事云占得此純乾之/卦者大亨以正也大亨言其吉然所利者須是貞此為)
(之戒辭也文言方解作四徳利元亨利貞文王以前本/是謂筮得此卦只是大亨而  於守貞不分作四徳孔)
(子見此四字好後始分作四件說孔子易與文王易自/不同某嘗疑此類皆是别立說以𤼵明一意至如坤利)
(牝馬之貞則𤼵得/甚相似矣道夫)纂註(李氏舜臣曰曰乾道變化又曰/君子行此四徳者曰道者統而)
(言之也曰徳者分而言之/故冇四然要其極則一也)初九曰潛龍勿用何謂也子曰
龍徳而隱者也不易乎世不成乎名遯世无悶不見是
而无悶樂則行之憂則違之確乎其不可拔潛龍也(吕/音)
(訓不成名今本冇乎字陸氏曰一本作不成乎名遯陸/徒頓反悶陸門遜反樂陸音洛確陸氏曰苦學反鄭云)
(堅髙之貎說文云髙至拔陸氏曰/蒲八反鄭云移也廣雅云出也)集解(程子曰自此以/下言乾之用用)
(九之道也初九陽之微龍徳之潛隠乃聖賢之在側陋/也守其道不隨世而變晦其行不求知於時自信自樂)
(見可而動知難而退其守堅不可奪潛龍之徳也大朱/子曰龍徳聖人之徳也在下故隱易謂變其所守  抵)
(乾卦六爻文言皆以聖人/明之有隠顯而无淺深也)附録(程子語樂則行之憂則/違之樂與憂皆道也非)
(已之私也劉絢說朱子語潛龍勿用何謂也以下大槩/各就他要處便  不必言専說人事天道  確乎其不)
(可抜非專為退遯不改其操也夏樂行違時焉而已其/守无自而可奪如富貴不淫貧賤不移之意淵伊川說)
(乾之用乾之時乾之義難分别到了時似用用似義目/問時與義曰夏日冬日時也飲湯飲水義也許多名)
(須是逐一理㑹過少問見得一箇却有一箇落着不爾/都只恁地鶻突遇  問文言六爻皆以聖人明之有隱)
(顯而无淺深但九三一爻又似說學者事豈聖人亦有/待於學邪所謂忠信進徳脩辭立誠在聖人分上如何)
(先生曰聖人亦是如此進徳亦是如此居業只是在學/者則勉强而行之在聖人則自然安而行之知至知終)
(亦然又問如庸言之信庸行之謹在聖人則自然如此/為盛徳之主閑邪存其誠在聖人則為无斁亦保是此)
(意否先生曰謹信存誠是裏面工夫无迹忠信進徳修/辭居業是外面事微冇迹在聖人分位皆做得自别銖)
纂註(徐氏曰遯世无悶者安土樂天也樂行憂違最說/出潛龍意思初九備聖人之徳從客无礙日用之)
(間无非此道之流行意茍順適與物无忤則不私其有/庶同於人陽之舒也此樂則行之之意也少有拂逆我)
(心不快則超然順避不失於己隂之翕也此憂則違之/之意也樂行憂違雖不凝滯於物而所以立己者蓋確)
(乎其不可拔非守道之固者能之乎此其所以為潛龍/也  馮氏曰亦以逺人故人不我知所謂不見是於人)
(也夫世不能易雖遯去而何憾名不可成雖非之而何/損故皆无悶也  㳺氏曰龍徳而隠故不易乎世龍徳)
(而正中故曰善世而不伐不易乎世者用捨在我故遯/世无悶不成乎名者非譽不在物故不見是而无悶確)
(乎其不可拔則行一不義殺一不辜而得天下不為矣/非伯夷柳下惠之徒何足以語此若孔子則聖人之時)
(不專於勿用也其易世之志未嘗一/日而忘故曰天下有道吾不與易也)九二曰見龍在田
利見大人何謂也子曰龍徳而正中者也庸言之信庸
行之謹閑邪存其誠善世而不伐徳博而化易曰見
龍在田利見大人君徳也(吕音訓行陸下孟反邪陸似/嗟反下同存其誠晁氏曰鄭)
(作以存/其誠)集解(程子曰以龍徳而處正中者也在卦之正/中為得正中之義庸信庸謹造次必於是)
(也既處无過之地則惟在閑邪邪既閑則誠存矣善世/而不伐不有其善也徳博而化正已而物正也皆大人)
(之事雖非君位君之徳也謹朱子曰正中不潛而未躍/之時也常言亦信常行亦  盛徳之至也閑邪存其誠)
(无斁亦保之意言君徳也/者釋大人之為九二也)附録(程子語閑邪則誠自存/如人有室垣墻不修不)
(能防寇寇從東來逐之則復有自西入逐得一人一人/復至不如修其垣墻則寇自不至故欲閉邪也入關録)
(敬是閑邪之道閑邪存其誠雖是兩事然亦只是一事/閑邪則誠自存矣天下冇一箇善一箇惡去善則是惡)
(去惡則是善譬如門不出便入豈出入外更别有一事/也劉安節閑邪則誠自存而閑其邪者乃在於言語飲)
(食進退與人交接之際而已矣惕大隠閑邪則誠自存/不是外面捉一箇誠將來存着今人外面役役於不善)
(於不善中尋箇善來存著如此則豈有入善之理只是/閑邪則誠自存故孟子言性善皆由内出只為誠便存)
(閑邪更着甚工夫但惟是動容貎整思一作心慮則自/然生敬敬只是主一也主一則既不之束又不之西如)
(是却只是中既不之此又不之彼如是則只是内存此/則自然天理明學者須是將一本无此字敬以直内涵)
(養此意直内是本入關録閑邪則固一有主字一矣然/一作能主一則不消言閑邪有以一為難見不可下工)
(夫如何一作行一者无他只是整齊一作莊整嚴肅則/心便一一則自是无非僻之奸此意但涵養久之則天)
(理自然明冋上如何是閑邪非禮而勿視聽言動邪斯/閑矣吕大臨  朱子語夫子怕人不把九二做大人别)
(討一箇所以說箇君徳也兩處皆如此說龍徳正中以/下皆君徳言雖不當君位却有君徳所以做大人淵庸)
(言庸行盛徳之至到這裏不消得恁地猶自閑邪存誠/便是無斁亦保言雖無厭斁亦當限也保者持守之意)
(□問易說庸言之信庸行之謹如此已自好又曰閑邪/存其誠何也先生云此是無斁亦保煇常言既謹常行)
(既信但用閑邪迫他入來此正是無斁亦保之意側既/處无過之地則惟在閑邪存誠而已雖曰无過然而不)
(閑則有過矣僴乾之九二處得其中都不着費力庸言/之信庸行之謹閑邪存其誠善世而不伐徳博而化已)
(若九三則剛而不中過髙而危故有乾乾之成易䚰問/九二閑邪存誠與九三修辭立誠相似否曰它地位自)
(别閑邪存誠不大段用力修辭立誠大段着氣力又問/進徳修業欲及時如何曰君子進徳修業不為一身亦)
(欲有為於天下及時而進䕫孫問閑邪則固一矣言一/則更不消言閑邪曰只是覺得邪在這裏要去閑它則)
(這心便一了所以說道閑邪則固一矣既一則邪便自/不能入便更不消說又去閑邪恰如知得外而冇賊今)
(夜用須防它則便惺了既/惺了不須更說防賊賀孫)纂註(龔氏曰在田所以善世/居下體之中所以不伐)
(也飛真氏曰易以二五為中故九二曰龍徳正中九五/曰  龍在天皆以得中故也初則勿用三則危四則惑)
(上則悔夫乾天徳聖人之事也必以中為貴以不中為/戒則天下之至善豈有過於中乎  游氏曰出門如見)
(大賔使民如承大祭則亦閑邪存其誠而已過蘭氏曰/邪自外入故閑之誠自我有故存之  字氏  曰此正)
(心誠意之學也正心誠意即治國平天下之事乾馮氏/椅曰嘗謂大易一書萬世人主聖學之用而純  一卦)
(萬世人主聖學之源也大抵易者理學之宗而乾坤者/又易學之宗也子思孟子言誠者天之道先儒亦每言)
(誠敬出於此二李氏舜臣曰乾畫一一則誠坤畫虗虗/則生敬故九  言誠六二言敬誠敬二字始於包犧心)
(畫而亦天地/自然之理也)九三曰君子終日乾乾夕惕若厲无咎何
謂也子曰君子進徳修業忠信所以進徳也修辭立其
誠所以居業也知至至之可與㡬也知終終之可與存
義也是故居上位而不驕在下位而不憂故乾乾因其
時而惕雖危无咎矣(吕音訓㡬陸氏曰既/依反理初始微名㡬)集解(程子曰/三居下)
(之上而君徳已著將何為哉唯進徳修業而已内積忠/信所以進徳也擇言篤志所以居業也知至至之致知)
(也求知所至而後一无後字至之知之在先故可與㡬/所謂始條理者知之事也知終終之力行也既知所終)
(則力進而終之守之在後故可與存義所謂終條理者/聖之事也此學之始終也君子之學如是故知處上下)
(之道而无驕憂不懈而知懼雖在危地而无咎也事朱/子曰忠信主於心者无一念之不誠也修辭見於  者)
(无一言之不實也雖有忠信之心然非修辭立誠則无/以居之知至至之進徳之事知終終之居業之事所以)
(終日乾乾而夕猶惕若者以此故也/可上可下不驕不憂所謂无咎也)附録(程子語忠信/所以進徳何)
(也閑邪則誠自存誠存斯為忠信也大臨忠信所以進/徳終日乾乾君子當終日對越在天也盖上天之載无)
(聲无臭其體則謂之易其理則謂之道其用則謂之神/其命于人則謂之性率性則謂之道修道則謂之教孟)
(子于其中又𤼵揮出浩然之氣可謂盡矣一作性故說/神如在其上如在其左右大小之事而只曰誠之不可)
(揜如此夫徹上徹下不過如此籲形而上為道形而下/為噐須着如此說器亦道道亦器但得道在不繫今與)
(後已與人為忠信進徳修辭立誠所謂居業修立在人/大臨忠信  基本所以進徳也辭修誠意立所以居業)
(也此乃乾道由此二句可至聖人也朱光庭修辭立其/誠文質之義也籲蘇李明嘗以治經為傳道居業之實)
(居常講習只是空言无益質之兩先生伯淳先生曰修/辭立其誠不可不子細理會言能修省言辭便是要立)
(誠若只是修飾言辭為心只是為偽也若修其言辭正/為立已之誠意乃是體當自家敬以直内義以方外之)
(實事道之浩浩何處下手惟立誠才一作方冇可居之/處有可居之處則可以修業也終日乾乾大小之事却)
(只是忠信所以進徳為實下手處修辭立其誠為實修/業處籲學者必知所以入徳不知所以入徳未見其能)
(進也故孟子曰不明乎善不誠其身易曰知至至之胡/氏拾遺子貢之知亞於顔子知至而未至之也籲儒者)
(之所以必有窒礙者何也只為不致知知至至之則自/无事可奪入關録金聲而玉振之此孟子為學者言終)
(始之義也樂之作始以金奏而以玉聲終之詩曰依我/磬聲是也始於致知智之事行所知而致其極聖之事)
(也易曰知至至之知終終之是也棣知至則使意誠若/有知而不誠者皆知未至爾知至而至之者知至而往)
(至之乃吉之先見故曰可與㡬也知終而終之則可與/存義也絇知至則當至之知終則當遂終之一无逐字)
(須以知為本知之深則行之必至无冇知之而不能行/者知而不能行只是知得淺飢而不食鳥喙人不蹈水)
(火只是知人為不善只為不知知至而至之知㡬之事/故可與㡬也知終而終之故可與存義知至是致知博)
(學明辨審問慎思皆致知知至之事篤行便是終之如/始條理終條理因其始條理故能終條理猶知至則能)
(終之入關録知至至之如今學者且先知有至處便從/此至之是可與㡬也非知㡬者安能先識至處知終終)
(之知學之終處而終之然後可與存義繹上朱子語進/徳修業這四箇字煞包括道理徳是就心  說業是就)
(事上說忠信是自家心中誠實修辭立其誠是說處有/真實底道理進徳修業最好玩味淵徳者得之於心如)
(得這孝之徳在自家心裏行出來方見得這便是行忠/信是真實如此淵問易之忠信莫只是實理否曰此說)
(實理未得只是實心有實心則進徳自无窮砥先生曰/忠信所以進徳忠信實也然從知上來吾心知得是非)
(端的是如此心便實實便忠信吾心以為實然從此做/去則是進徳處修辭立誠又是進徳事銖忠信是實心)
(之所𤼵煇忠信進徳便是意誠處至如惡惡臭好好色/然後有地可據而无私累牽擾之患其進徳孰禦此段)
(先生親筆也道夫忠信是根有此根便能𤼵生枝葉是/外面有端緒者鍾震問忠信所以進徳修辭立其誠所)
(以居業必大竊疑居業當兼言行言之今獨曰修辭何/也曰此只是上文意人多於語言上便不忠信不忠信)
(首先是言語因言忠信進徳便是大學誠意之說如惡/惡臭如好好色有此根本徳方可進修辭只是言顧行)
(行顧言之意必大修辭立其誠其字當細玩忠信所以/進徳修辭立其誠所以居業誠即指忠信也煇㬊淵問)
(修辭立其誠所以居業曰且如胡說脫空誠意如何立/說話一句是一句的確方立得誠居業如人住屋子日)
(日如此王過問立誠不就制行上說而特指修辭何也/曰人之不誠處多就言語上也問修辭立其誠何故獨)
(說辭得非舉一事而言否曰然也是言處多言是那𤼵/出來處人多將言語做没𦂳要容易說出來若一一要)
(實這工夫自是大立其誠便是那知終終之可與存義/也  易之文言於乾九三實明學之始終而其所謂忠)
(信所以進徳者欲吾之心實明是理而真好惡之若其/好好色而惡惡臭也所謂修辭立誠以居業者欲吾之)
(謹其所𤼵以致其實而尤先於言語之易放而難收也/其曰修辭豈作文之謂哉今或者以修辭名左右之齋)
(吾固未知其所謂然設若盡如文言之本旨則猶事當/在忠信進徳之後而猶未可以遽及若如或者賦詩之)
(所泳歎則恐其於乾乾夕惕之意又益逺而不相似也/荅鞏豐□淵問進徳修業復云居業修居所以不同先)
(生曰徳則日進不已業如屋室未修則當修之既修則/居之蓋卿佐問進徳修業進徳只一般說至修業却又)
(言居業何也先生曰未要去理㑹修字居字且須去理/㑹如何是徳如何是業佐對云徳者恐是本於内而言)
(業者見於外而言先生曰内外字近之徳者得之於心/者也業者乃事之就緒者也如古人所謂業已如此是)
(也且如事親之誠必真箇是得之於吾心而後見於事/親之際方能有所就緒然却須是忠信方可進徳盖忠)
(信則无事不誠實如木之有根其生不已蕭佐問忠信/所以進徳曰忠信熹嘗說是如好好色如惡惡臭是决)
(定徹底恁地這便㑹進人之所以一脚進前一脚退後/只是不曽真實做如何得進知至至之是見得恁地一)
(向做去故可與㡬忠信進徳與知至至之可與㡬也這/㡬句都是去底字修辭立誠與知終終之可與存義都)
(是住底字進徳是日日新居業是日日如此又云進徳/是營度方架這屋相似居業是據見成底屋而居之忠)
(信二字與别處說不同因舉破釡甑燒廬舍持三日糧/示士卒必死无還心如此方㑹厮殺忠信便是有這心)
(如此方㑹進徳夔孫九三雖曰聖人之學其實通上下/而言學者亦可用力聖學淵源㡬无餘藴矣忠信心也)
(修辭事也然藴於心者所以見於事也修於事者所以/養其心也此聖人之學所以内外兩進而非判然兩事)
(也忠忠信猶言實其善之謂非主忠信與朋友交而信/之  信也能實其為善之意自是住不得徳不期進而)
(自進猶飢之欲食自是不可已進徳則所知所行自進/而不已居業則只在此住了不去只看進字居字可見)
(進者自新而不已居者一定而不易忠信進徳修辭立/誠居業工夫之條件也知至至之可與㡬知終終之可)
(與存義工夫之程功也此一段只是說終日乾乾而已/易說黄顯子問忠信所以進徳也修辭立其誠所以居)
(業也知至至之可與㡬也知終終之可與存義也上面/忠信與修辭立誠未是工夫到下面方是工夫是否曰)
(忠信所以進徳修辭立其誠所以居業如何未是工夫/只上面忠信與修辭立誠便是材料下面知至知終惟)
(冇實了方㑹如此大抵以忠信為本忠信只是實若无/實如何㑹進如播種相似須是實有種子下在泥中方)
(㑹日日見𤼵生若把箇空殻下裏面如何㑹𤼵生即是/空道理須是實見得若徒將耳聽過將口說過濟甚事)
(忠信所以為實者且如孝須實是孝方始那孝之徳一/日進一日如弟須實是弟方始那弟之徳一日進一日)
(若不實却自无根了如何㑹進今日覺見恁地去明日/便漸能熟明日方見有一二分後日便見冇三四分意)
(思自然覺得不同立其誠誠依舊是上面忠信修辭是/言語照管得到那裏面亦須照管得到居業是常常如)
(此不少間斷徳是得之於心業是見之於事進徳自是/見得意思一日強似一日一日振作似一日不是外面)
(事只是自見得意思不同業是徳之事也徳則欲日進/業要終始不易居是存而不失之意可與㡬是見得前)
(面箇道理便能日進向前去存義是守這箇義只是這/箇道理常常存在這裏可見心肯之義譬如昨日是无)
(奈何勉强去為善今日是心肯意肯要去為善賀孫修/辭立誠便要立得這忠信若口不擇言逢事便說只這)
(忠信亦被汨没動盪立不住了所問劉器之問誠之日/於温公曰當自不妄語入此易  謂修辭立其誠也荅)
(云近之荅程洵忠信進徳是見箇修辭立誠底道理修/辭立誠是行箇忠信進徳㡳道理  知至至之是屬忠)
(信進徳上說蓋真見得這道理遂求以至之知終終之/是屬修辭立誠上說蓋是已行到那地分了遂守之而)
(不失侯知至至之知其可至而行至之也知終終之知/其可  而止之錢木之銖問知至至之致知也知終終)
(之力行也雖是如此知至知終皆致知事至之終之皆/力行事然知至至之主於知故可與㡬知終終之主於)
(行故可與存義如何先生曰知至至之者言此心所知/者心真箇到那所知田地雖行未到而心已到故其精)
(微㡬宻一齊在此故曰可與㡬知終終之者既知到極/處便行進到極處此真實見於行事故天下義理都无)
(走失故曰可與存義所謂知者不似今人草略知得而/已其所知處此心真箇一一到那上也銖可與㡬可與)
(存義是旁人說如可與立可與權之可不同之知至知/終不是言修為先後之漸只是見徳業内外  别盖心)
(則至誠以進徳身則修辭以居業學䝉劉礪問知至至/之可與㡬也知終終之可與存義也曰上至字是至處)
(下至字是到那至處知終是終處終之是終之而不去/蓋求必終於是而守之不去也先知為㡬如人欲往長)
(安雖未到長安然已知長安之所在所謂可與㡬也若/已到彼則不謂之㡬㡬者先知之謂也知終終之可與)
(存義也存者守而勿失既知得箇道理如此則堅守而/勿失所謂可與存義也周僴知至至之知至則知字是)
(輕至字是到那處至之則至字是實之字是虗如知得/要到臨安是知至須是行到那裏方是至之大學知至)
(知字是重至字是輕賀孫未做到那裏先知得如此所/以說可與㡬進字貼着那㡬字至字又貼着進字終則)
(只是要守業只是這業今日如此明日又如此所以下/箇終字終者只這裏終居字貼着那存字終字又貼着)
(那居字徳是心上說義是那業上底道理淵進字貼着/㡬字至字又貼着進字皆是去底字居字貼着存字終)
(字又貼着居字皆是住底字進如日知其所亾是真箇/見得道理只管進前去居如月无忘其所能是真箇做)
(得到地分上只管日日恁地做遂守而勿失賀孫知至/至之屬忠信進徳底意思蓋是見得在那裏如望見在)
(那裏相似便要到那裏所以曰可與㡬也進字貼着㡬/字至字貼着進字知終終之屬修辭立誠居業底意思)
(蓋已在這裏做硬做到那裏所以曰可與存義若是見/得不去行時也如何存得許多道理惟是見得而又能)
(行方可以存義也居字貼着存字終字貼着居字煇問/君子進徳修業忠信所以進徳修辭立誠所以居業云)
(云曰這忠信二字正是中庸之反諸身而誠孟子之反/身而誠様誠字是知得真實了知得誠然是如此更顛)
(撲不碎了只欠下手去做在修辭立誠則是真箇下手/去做忠信是知得到那真實極至處了修辭立誠是做)
(到那真實極至處若不是真實知得進箇甚麽前頭黒/淬淬地如何地進得去既知得若不真實去做那箇道)
(理也只懸空在這裏无箇安泊處所謂忠信也只是虗/底道理而已這裏極難說須是合中庸反諸身而誠與)
(孟子反身而誠諸處看舊又見先生說孟子有諸己之/謂信是易中所謂忠信非言忠信之忠信也若㸔不透)
(且休待它時㸔而今止是這忠信進徳一節看未得所/以那修辭立誠一段也㸔未得又問所以只說修辭者)
(只是功夫之一件否曰言是行之表凡人所行者无不/𤼵出來也是一件大事又曰忠信是始修辭立誠是終)
(所又問忠信進徳止居業也可以做聖人事否曰不可/  以進徳正是做工夫處聖人則不消說忠信了只說)
(得至誠問如此則皆是學者事曰然這裏大槩都是學/者事問頃見某人言乾卦是聖人事坤卦是賢人事不)
(知是否曰熹不見得如此便是這物事勞攘好說它是/聖人事它這裏又有說學者處如初九云潛龍勿用子)
(曰云云也可以做聖人事九二曰也可以做聖人說及/至九三便說得勞攘只做得學者事矣問内卦以徳學)
(言外卦以時位言此却定曰然僴忠信修辭且大綱說/所以進徳修業之道知至知終則又詳言其始終工夫)
(之序如此親切縝宻无纎悉之間隙忠信便是着實根/基根基不實何以進歩修辭立誠只於平日語黙之際)
(以氣上驗之思與不思而𤼵意味自别明道所謂體當/自家敬以直内義以方外之實事者只觀𤼵言之平易)
(躁妄便見其徳之厚薄所養之淺深矣知至則知其道/之所止至之乃行矣而驗其所知也知終則見其道之)
(極致終之乃力行而期至於所歸宿地也知而行行而/知者交相警𤼵而其道日益光明終日乾乾又安得一)
(息之間哉九三雖曰聖人之學其實通上下而言學者/亦可用力聖學淵源幾无餘藴矣忠信心也修辭事也)
(然藴於心者所以見於事也修於事者所以養其心也/此聖人之學所以内外兩進而非判然兩事也知至至)
(之主知知終終之主終程子此說極分明矣業問乾九/二說聖人之徳已備何故九三又言進徳修  知至至)
(之曰聖人只逐爻取象此不是言徳學節次是言居住/節次  林問知至與知終終字與至字其義相近如何)
(先生曰這處人都作兩截衮將去所以難得分曉知至/與至之知終與終之分作四截說知至是知得到處知)
(終是終其到處至之須是着力行到那處故曰知至至/之終之是定要守到那處故曰知終終之上兩箇知字)
(却一般舉遺書所謂知至至之主知也知終終之主終/也均一知也上却主知下却主終要得守故如此㝢内)
(積忠信一言一動必忠必信是積也知至至之全在知/字知終終之全在着力守之賀孫伊川說内積忠信積)
(字說得好熹實其善之說雖宻不似積字見得積在此/而未見於事之意易說道夫問易傳云内積忠信所以)
(進徳也積字又也似用力如何曰正是用力不用力如/何得乾卦雖如此亦是言學但乾是先知得透故勇猛)
(嚴厲其進莫之能禦砥問伊川言忠信所以進徳終日/乾乾君子當終日對越在天也曰此一段只是解箇終)
(日乾乾在天之剛健者便是天之乾在人之剛健者便/是人之乾又曰忠信進徳修辭立誠更无間斷便是終)
(日乾乾居進徳修業進是要日新又新徳須是如此業/却須着  修業便是要居他居如人之居屋只住在這)
(裏面便是居不成道修此二箇了便了修辭便是立誠/如今人揀擇言語的一確二一字是一字一句是一句)
(便是立誠若還脫空亂語誠如何立伊川說這箇做兩/字明道只做一意說明道說這般底說得條直洲道文)
(問内積忠信是誠之於内擇言篤志是誠之於外否曰/内積忠信是實心擇言篤志是實事又問知至至之是)
(致知知終終之是力行自今觀之固是如此然細思恐/知至與知終屬致知至之終之屬力行二者自相兼帶)
(曰程子云知至至之主知知終終之主行然某竊疑似/亦不必如此說只將忠信所以進徳修辭立其誠所以)
(居業說自得蓋无一念之不誠所以進其徳也徳謂之/進則是見得許多又進許多无一言之不實所以居其)
(業也業謂之居便是知之至此又有以居之也道夫知/至至之知終終之舊來所說未是遺書知至至之主知)
(知終終之主終蓋上句則以知至為重而至之二字為/輕下句則以知終為輕而終之二字為重也存義言其)
(有以存是理而不失非有取乎不過之義也荅方士繇/問忠信所以進徳本義云忠信主於心者无一念之不)
(誠則是成徳恐非進徳之事曰无一念之不誠然後有/以為進徳之地若有不實如捕風捉影更無下工處徳)
(何由進須是表裏皆實无一毫之偽徳方日新矣又問/修辭无一言之不實此易曉居業如何實曰日日如此)
(行是從生至死常如此用工夫无頃刻不相似熹本義/說見於事者又曰知崇禮卑亦此意知崇進徳之事也)
(禮卑居業之事也進謂日/見其進居謂常而不厭僴)纂註(楊氏時曰忠信乃為進/徳之基本无忠信則如)
(在虗空中行徳何以進終馮氏椅曰此言進徳修業忠/信辭誠知至知終以明  日乾乾夕惕若厲之實也君)
(徳著於二君位尊於五自三以往无非養其徳業之日/而在上下之間處之尤難進修惕厲求无過以合於道)
(可也接上卦故可以進終下卦故可以居居李氏舜臣/曰知至至之勉於進徳蓋能敕時㡬者故  上位而不)
(驕知終終之安於居業蓋能守/義分者故在下位而不憂也)九四曰或躍在淵无咎
何謂也子曰上下无常非為邪也進退无恒非離羣也
君子進徳修業欲及時也故无咎(吕音訓上陸氏曰如/字王肅時掌反離陸)
(力智反欲及時也晁/氏曰鄭无欲也二字)集解(程子曰或躍或處上下无常/或進或退去就從宜非為邪)
(枉非離羣類進徳修業欲及時耳時行時止不可恒也/故云或深淵者龍之所安也在淵謂躍就所安洲在深)
(而言躍但取進就所安之義或疑辭隨時而未可必也/君子之順時猶影之隨形可離非道也恒胡登反  朱)
(子曰内卦以徳學言外卦以時位言進徳/修業九三備矣此則欲其及時而進也)附録(朱子語/九四中)
(不在人則其進而至乎九五之位亦无嫌矣但君子本/非冇此心故云或躍而文言又以非為邪也等語釋之)
(荅方士繇問上下无常進退无恒非為邪枉非離羣類/則其心之所處果安在哉曰隨時而變動靜不失其宜)
(乃進徳修業之日也淵問進徳修業欲及時如何曰君/子進徳修業不但為一身亦欲有為於天下及時而進)
(賜問内卦以徳學言外卦以時位言曰此說文言六段/盖雖言徳學而時位亦在其中非徳學何以處時位此)
(是子曰以下分說其後却錯雜說了又曰文言多歸聖/人上說學䝉問時與位古易无之自孔子以來方說出)
(此義曰易雖設時與位/亦冇无時位可說者)纂註(張氏曰上與進釋躍義下/與退釋在淵義无常无恒)
(釋或義非為邪非離羣釋无咎義為真氏曰乾卦皆聖/人事而九三九四皆以進徳修業  言盖徳不進則退)
(業不修則壊故堯兢兢舜業業周公坐以待旦孔子/終日不食凡以此也然則學者奈何其不自力哉)九
五曰飛龍在天利見大人何謂也子曰同聲相應同氣
相求水流濕火就燥雲從龍風從虎聖人作而萬物覩
本乎天者親上本乎地者親下則各從其類也(吕音訓/燥陸蘇)
(早先早二切作陸氏曰如/字鄭云起也馬融作起)集解(程子曰人之與聖人類/也五以龍徳升尊位人)
(之類莫不歸仰況同徳乎上應於下下從於上同聲相/應同氣相求也流濕就燥從龍從虎皆以氣類故聖人)
(作而萬物皆覩上既見下下亦見上物人也古人云人/物物論謂人也易中利見大人其言則同義則有異如)
(訟之利見大人謂宜見大徳中正之人則其辨明言在/見前乾之二五則聖人既出上下相見共成其事所利)
(者見大人也言在見後本乎天者如日月星辰本乎地/者如蟲獸草木隂陽各從其類人物莫不然也  朱子)
(曰作起也物猶人也覩釋利見之意也本乎天者謂動/物本乎地者謂植物物各從其類聖人人類之首也故)
(興起於上則/人皆見之)附録(程子曰雲從龍風從虎龍隂物也出/來則濕氣蒸然自出如濕物在日中)
(氣亦自出雖木石之微感隂氣尚亦有氣則龍之興雲/不足怪虎行處則風自生入關録動植之分有得天氣)
(多者有得地氣多者本乎天者親上本乎地者親下然/要之木植亦兼有五行之性在其中只是偏得土之氣)
(故重濁也大臨是朱子語天下所患无君不患无臣有/如是君必有如  臣雖使而今无少問也必冇出來雲)
(從龍風從虎只怕不是真箇龍虎若是真箇龍虎必生/風致雲也僴本乎天者親上凡動物首向上是親乎上)
(人類是也本乎地者親下凡植物本向下是親乎下草/木是也禽獸首多横生所以无智此本康節說銖夫子)
(於此數句只是解飛龍在天利見大人覩字分明是解/見字聖人作便是飛龍在天萬物覩便是人見之必大)
(又曰文言分明是以聖人為龍以作言飛以萬物覩/解利見大人只言天下利見夫大徳之君也道大)纂
註(張子曰本乎天者親上一章止為飛龍在天而𤼵龍/虎水火之喻盖明各逐一類去本乎上者却上去本)
(乎下者却逐下徳性本得乎天者今復在天是各從其/類也  蔡氏曰水濕風虎皆隂類也火燥雲龍皆陽類)
(也隂而從隂陽而從陽必然之理也曰雙湖先生曰夫/子之賛乾九五與夫有若之賛夫子  麒麟之於走獸)
(鳯凰之於飛鳥泰山之於丘垤河海之於行潦類也聖人之/於民亦類也正相似只是譬喻作義理説恐不是説象數也)上
九曰亢龍有悔何謂也子曰貴而无位髙而无民賢人
在下位而无輔是以動而有悔也集解(程子曰九居上/而不當尊位是)
(以无民无輔動則有悔也志朱子曰賢人在下位謂九/五以下无輔以上九過髙  滿不來輔助之也  此第)
(二節申象/傳之意)附録(朱子語問王弼說初上无隂陽定位如/何先生云伊川說隂陽竒偶豈容无也)
(乾上九貴而无位需上九不當位乃爵禄之位非隂陽/之位此說極好學蒙潛龍勿用何謂也以下大扺各就)
(它要說處便說不必言專說人事天道程傳第二節言/乾之用第三節言乾之時第四節言乾之義難分别到)
(了時似用用似義淵問程易以文言中三段論潛龍以/下六爻分作乾之用乾之義㸔來恐可移易說先生曰)
(凡說經若移易得便不是本意㸔此三段只是聖人反/復賛詠乾之徳耳如濳龍勿用陽在下也便是第二段)
(陽氣潛藏便是上段龍徳而隠者也聖人反復賛咏𤼵/明以示人耳銖問乾文言聖人所以重疊四節說在此)
(見聖人學易只管體出許多意思又恐人曉不得故說/以示教曰大意只是怕人曉不得故重疊說在這裏大)
(抵多一般如云陽在下也又云下也之類賀孫文/言上不必大故求道理㸔來只是協韻說將去淵)纂註
(楊氏萬里曰六龍之首故曰貴髙自四以下皆從九五/故曰无輔  馮氏椅曰尊於一卦之上而无九五之位)
(極於一卦之上而无初九之民賢人在下位謂九二應/五而不應上盖位者九五之位民者九五之民賢人者)
(九五之輔過五有亢故應有悔然用靜吉用作凶茍能/謹守靜處不交物渉害雖凶其如予何孔子以動一辭)
(𤼵明爻辭占外之意然則不動則雖亢而悔可无矣三/雙湖先生曰第二節似以徳言惟上爻又似說位第)
(節初似說位二似說時位三以上又似說用第四節却/全似說時亦略有分别要之語録所謂聖人學易只管)
(體出許多意/思說尤得之)潛龍勿用下也集解(程子曰此以下言乾/之時勿用以在下未)
(可用/也)附録(朱子語潛龍勿用陽在下也又潛龍勿用/下也只是一意重疊說伊川作兩意未穏)見
龍在田時舎也集解(程子曰隨時而止也舍去聲/  朱子曰言未為時用也)纂註
(馮氏椅曰舎與出舎於郊之/舎同適止於位非久安也)終日乾乾行事也集解(程/子)
(曰進徳/修業也)或躍在淵自試也集解(程子曰隨時自用也試/朱子曰未遽冇為姑)
(其/可)纂註(馮氏椅曰試如書試可乃已之試又曰四位近/五未遽冇為姑試其可  石氏曰審其可進而)
(進以自/試也)飛龍在天上治也(吕音訓治陸/直吏反下同)集解(程子曰得/位而行上)
(之治也以朱子/曰居上  治下)亢龍有悔窮之災也(吕音訓之晁/氏曰鄭作志)集解
(程子曰窮極/而災至也)乾元用九天下治也集解(程子曰用九之/道天與聖人同)
(得其用則天下治也天朱子曰言乾元用九見與他卦/不同君道剛而能柔  下无不治矣  此第三節再申)
(前/意)附録(朱子語問乾元用九天下治也曰九是天徳健/中便自有順用之則天下治如下文乃見天則)
(則便是天徳與上文見羣/龍无首又别作一様㸔砥)纂註(李氏舜臣曰四徳獨舉/一元何也亨利貞同出)
(於元如循環然乾道/之終則一元復用矣)潛龍勿用陽氣濳藏集解(程子曰/此以下)
(言乾之義方陽微潛藏之時/君子亦當晦隠未可用也)纂註(馮氏椅曰孔子釋潛/曰隠曰下曰藏隨事)
(制義无/不可也)見龍在田天下文明集解(程子曰龍徳見於地/上則天下見其文明)
(之化也一作而化之已朱子曰/雖不在上位然天下  被其化)纂註(馮氏椅曰文謂物/之鮮榮明謂化之)
(光顯行雙湖先生曰文謂取下體離位象明楊氏時曰/樂則  之憂則違之孔顔之所同天下文  則孔子而)
(已/矣)終日乾乾與時偕行集解(程子曰隨時而進也/  朱子曰時當然也)或躍
在淵乾道乃革集解(程子曰離下位而升上位上下革/矣  朱子曰離下而上變革之時)
纂註(馮氏椅曰即所謂乾道變化也以卦言之筮得乾/下復筮上卦革之義也以氯言之天地相去八萬)
(四千里上四萬二千里為陽位下四萬二千里為隂位/冬至之後陽氣自地下而升凡五日為一候三候為一)
(氣一氣升七千里至春分十八候六氣為四/萬二千里乃入陽位變寒為温乾道之革也)飛龍在天
乃位乎天徳集解(程子曰正位乎上位當天徳一作徳/矣  朱子曰天徳即天位也盖唯有)
(是徳乃宜居是/位故以名之)亢龍有悔與時偕極集解(程子曰時既/極則處時者)
(亦極/矣)纂註(林氏栗曰此節言上下卦應初四為始初潛/藏四乃革矣革前為躍也二五為中二文明)
(五乃天徳矣言徳稱其位也三/上為終三與時偕行上偕極矣)乾元用九乃見天則集
解(程子曰用九之道天之則也天之法則謂天道也或/問乾之六爻皆聖人之事乎曰盡其道者聖人也得)
(失則吉凶存焉豈特乾哉諸卦皆然也申朱子/曰剛而能柔天之法也  此第四節又  前意)乾元者
始而亨者也集解(程子曰又反復詳說以盡其義既始/則必亨不亨則息矣  朱子曰始則)
(必亨理/勢然矣)利貞者性情也(吕音訓性情晁/氏曰鄭作情性)集解(程子曰乾/之性情也)
(既始而亨非利貞其能不息乎實/朱子曰收斂歸藏乃見性情之)附録(程子語元亨者/只是始而亨者)
(也此通人物而言通元本作詠字謂始初𤼵生大槩一/例亨通也及到利貞便是各正性命後屬人而言也利)
(貞者分在性與情只性為本情是性之動處情又㡬時/惡故者以利為本只是順利處為性若情則須是正也)
(大臨性情猶言資質體段亭毒化育皆利也不有其功/常久而不已者貞也詩曰維天之命於穆不已者貞也)
(絢利貞者性情也言利貞便是乾之性情繹乾朱子語/利貞者性情也是乾元之性情始而亨時是  之𤼵作)
(處共是一箇性情到那利貞處一箇有一箇性情百榖/革木皆有箇性情了元亨方是他開花結子時到這利)
(貞時方見得他底性情就這上㸔乾之性情便見得這/是利貞誠之復處元始而亨是生出去利貞是收斂了)
(方見性情所以言元亨誠之通利貞誠之復砥如樹上/開一花結一子未到利貞處尚是運下面氣去䕃他及)
(到貞處自不用恁地節問利貞者性情也曰此性情如/言本體元亨是𤼵用處利貞是收斂歸本體處體却在)
(下用却在上如春時𤼵生到夏長茂條達至秋結子有/箇收斂撮聚底意思但未堅實至冬方成在秋雖是已)
(實漸欲脫去其木之時然受氣未足便種不生故須到/冬方成人只到秋冬疑若不見生意不知都已收斂在)
(内如一株樹冇千子結實各具生理却將其子種之便/可成千株樹剥卦碩果不食正是此義於此見得生生)
(不窮之意天地大徳曰生天地别无勾當只是生而已/這箇道理直是自然无安排聖人亦只見得此機緘而)
(𤼵明出來耳程傳解四徳只就物上說最為明白元者/萬物之始亨者萬物之長利者萬物之遂貞者萬物之)
(成下得遂字尤好通書曰元亨誠之通利貞/誠之復通即𤼵見於外者復是性體必大)纂註(張子/曰利)
(貞者性情也以利解性貞解情利流通之利貞者實也/利快利也貞實也利性也貞情也情儘在氣之外其𤼵)
(見莫非性之自然快利盡性所以神也情則是實事喜/怒哀樂之謂也欲喜者如此喜之欲怒者如此怒之欲)
(哀者樂者如此哀之樂之/莫非性中𤼵出實事也)乾始能以美利利天下不言
所利大矣哉(吕音訓能以晁/氏曰鄭作而以)集解(程子曰乾始之道能/使庶類生成天下䝉)
(其美利而不言所利者盖无所不利非可指名也故賛/其利之大曰大矣哉  朱子曰始者元而亨也利天下)
(者利也不言所利者貞也或/曰坤利牝馬則言所利矣)附録(朱子語不言所利明/道說云不有其功常)
(乆而不已者乾也此語說得好生問乾不言所利程易/謂无所不利故不言利如何先  曰是也乾則无所不)
(利坤只利牝馬之貞/則有利冇不利矣)纂註(蔡氏曰不言所利此所以為/大也如言利建侯利渉大川)
(則言所/利矣)大哉乾乎剛健中正純粹精也集解(朱子曰剛/以體言健)
(兼用言中者其行无過不及正者其立不偏四者乾之/徳也純者不雜於隂柔粹者不雜於邪惡蓋剛健中正)
(之至極而精者又純粹之至極也或疑乾剛无柔不得/言中正者不然也天地之間本一氣之流行而有動靜)
(耳以其流行之統體而言則但謂之乾而无所不/包矣以其動靜分之然後有隂陽剛柔之别也)附録
(朱子語大哉乾乎陽氣方流行固已包了全體隂便在/這裏了所以說剛健中正然不可道這裏却夾雜些隂)
(柔所以却說純粹精一剛健中正純粹精也觀其文勢/只是言此四者又純粹而精耳程易作徳解未安銖問)
(乾剛健中正或謂乾剛无柔不得言中正先生嘗言天/地之間本一氣之流行而有動靜耳以其流行之統體)
(而言則但謂之乾而无所不包以動靜分之然後有隂/陽剛柔之别所謂流行之統體指乾道而言耶先生曰)
(大哉乾元萬物資始乾道變化各正性命只乾便是氣/之統體物之所資始物之所正性命豈非无所不包但)
(自其氣之動而言則為陽自其氣之靜而言則為隂所/以陽常兼隂隂不得兼陽陽大隂小隂必附陽皆此意)
(也録剛健中正為其嫌於不中正所以說箇中正陽剛/自是全體豈得不中正這箇因近日趙善譽者著一件)
(物事說道只乾坤二卦便偏了乾只是剛底一邉坤是/柔底一邉熹說與他道聖人作一部易如何却將兩箇)
(偏底物事放在劈頭如何不討箇渾淪/物事放在那裏注中便是破他說淵)纂註(真氏曰陽/剛天徳謂)
(純乎天理不雜以人欲也乾六爻/皆陽故曰剛健中正純粹精也)六爻𤼵揮旁通情也
(吕音訓揮陸氏曰音輝廣雅云動/也王肅云散也亦作輝義取光輝)集解(朱子曰旁通/猶言曲盡)纂
註(蔡氏曰剛則不屈健則不息中則无過不及正則不/偏不倚純粹精則不雜數徳无一之不備者唯九五)
(當之兼用六爻以𤼵揮其義者/欲旁通以盡夫事物之情耳)時乗六龍以御天也雲
行雨施天下平也集解(程子曰大哉賛乾道之大也以/剛健中正純粹六者形容乾道)
(精謂六者之精極以六爻𤼵揮旁通盡其情義乗六爻/之時以當天運則天之功用著矣故見一竹曰雲行雨)
(施隂陽溥暢天下和平之道也施朱子曰言聖人時乗/六龍以御天則如天之雲行雨  而天下平也  此第)
(五節復申/首章之意)纂註(李氏舜臣曰孔子三釋元亨利貞至此/曰利貞者性情也利之而復歸于貞此)
(乃性情之極處不言所利者何事蓋以天下萬物无一/不䝉其利不可指言也故曰不言所利大矣哉曰大哉)
(乾乎者統乾體而論之也其曰剛健中正純粹精者言/乾之性也剛健不息中正无私純粹精而不離乾之性)
(本自如此以六爻始終進退之序而𤼵揮之然後與世/變相接而其情通焉此則言乾之性情見於用者也推)
(乾之用而致之於天下聖人之事也故曰/時乗六龍以御天也雲行雨施天下平也)君子以成徳
為行日可見之行也潛之為言也隱而未見行而未成
是以君子弗用也(吕音訓為行陸下孟/反下同見陸賢遍反)集解(程子曰徳/之成其事)
(可見者行也徳成而後可施於用初方潛隠未見其行/未成未成未著也是以君子弗用也  朱子曰成徳已)
(成之徳也初九固成/徳但其行未可見耳)附録(朱子語徳者行之本君子以/成徳為行言徳則行在其中)
(矣道夫問行而未成如何曰只是事業未就又問乾六/爻皆聖人事安得冇未成伊川云未成是未著莫是如)
(此否曰雖是聖人畢竟初九行而未成問此只論事業/不論徳否曰不消如此費力且如伊尹居有莘之時便)
(是行而未/成陳文蔚)纂註(雙湖先生曰徳行以在身者而言見之/行以在事者而言初九徳成行立固自)
(可以見之行事矣但其時位方當潛隠故其徳行雖可/見之行而時位未能成其所以行也是以爻辭以勿用)
(言之不楊氏時曰或勸解易曰某嘗觀聖人言易便覺/措辭  得只如乾坤兩卦聖人嘗釋其義於後是則解)
(易之法也乾之初九潛龍勿用釋云陽在下也又曰龍/徳而隠者也又曰下也又曰陽氣潛藏又曰隠而未見)
(行而未成此一爻耳反覆推明至五變其說然後已今/之釋者其於它卦能如是推明乎若不能爾則一爻之)
(義只可用之一事其於繫辭𤼵明卦義尚多故/某嘗謂說易須彷彿聖人之意然後可以下筆)君子學
以聚之問以辨之寛以居之仁以行之易曰見龍在田
利見大人君徳也(吕音訓辨如字陸氏/曰如字徐扶免反)集解(程子曰聖/人在下雖)
(已顯而未得位則進徳修業而已學聚問辯進徳也寛/居仁行修業也君徳已著利見大人而進以行之耳進)
(居其位者舜禹也進行其道者伊傅也九朱子曰蓋由/四者以成大人之徳再言君徳以深明  二之為大人)
(也/)附録(朱子語問大抵學便踐履如何曰不可易云學/以聚之問以辨之既探討得是當且放頓寛大)
(田地待觸類自然冇㑹合處故曰/寛以居之且未可說仁以行之謨)纂註(徐氏曰徳者人/所得於天之理)
(雖我之所固冇然亦未嘗不散在事事物物之間茍不/務學則无以㑹聚衆理而冇諸己也學而弗問亦无以)
(辨别衆理使之條件不紊而精粗本末或不知所擇也/學聚矣問辨矣必有涵養寛裕之意自莫匪從容中道)
(之妙故横渠張子曰心大則百物皆通心小則百物皆/病必寛以居之則吾之所以學聚問辨者常見其與心)
(為一矣然仁者心之全徳生生而不窮也徳至於仁與/天同運无一息間斷則吾之所居者固非徒大而无實)
(亦非固守而不化者也此仁以行之乃學問之極/功君子之成徳龍徳正中所以為九二之大人歟)九三
重剛而不中上不在天下不在田故乾乾因其時而惕
雖危无咎矣(吕音訓重陸/直龍反下同)集解(程子曰三重剛剛之盛/也遇中而居下之上上)
(未至於天而下已離於田危懼之地也因時順處乾乾/兢惕以防危故雖危而不至於咎君子順時兢惕所以)
(能泰也陽朱子曰/重剛謂  爻陽位)纂註(楊氏曰龍之潛亢過中則惕不/及中則躍惟二五得中得正故)
(有利見/之吉)九四重剛而不中上不在天下不在田中不在
人故或之或之者疑之也故无咎集解(程子曰四不在/天不在田而出)
(人之上矣危地也疑者未決之辭處非可必也或進或/退唯所安耳所以无咎也  朱子曰九四非重剛重字)
(疑衍在人謂三或/者隨時而未定也)纂註(蔡氏曰重剛為重乾也以六爻/之卦言之則三四居中以重剛)
(三爻之卦言之則二五為中三四非中矣進蘭氏曰居/逼近之地使其彰灼自顯安能免咎言其  退疑慮不)
(輕所𤼵所以无咎憂都氏曰聖人與人為徒不能无憂/疑也然憂其所當  乃卒於无憂疑其所當疑乃卒於)
(无疑此三四/所以皆无咎)夫大人者與天地合其徳與日月合其明
與四時合其序與鬼神合其吉凶先天而天弗違後天
而奉天時天且弗違而况於人乎况於鬼神乎(吕音訓/夫陸音)
(符先陸悉薦反/後陸胡豆反)集解(程子曰大人與天地日月四時鬼/神合者合乎道也天地者道也鬼)
(神者造化之迹也聖人先於天而天同之後於天而能/順天者合於道而已合於道則人與鬼神豈能違也)
(朱子曰大人即釋爻辭所利見之大人也有是徳而當/其位乃可當之人與天地鬼神本无二理特蔽於有我)
(之私是以牿於形體而不能相通大人无私以道為體/曽何彼此先後之可言哉先天不違謂意之所為黙與)
(道契後天奉時謂知理如是奉而行之囘紇謂郭子儀/曰卜者言此行當見一大人而還其占蓋與此合若子)
(儀者雖未及乎夫子之所論然其/至公无我亦可謂當時之大人矣)附録(程子語大人者/與天地合其徳)
(日月合其明非在外也絢若不一本則安得先天而天/弗違後天而奉天時大臨鬼神言其功用天言其主宰)
(㳺氏拾遺易言天亦不同如天道虧盈而益謙此通上/下理亦如此天道之運亦如此如言天且弗違况於人)
(乎况於鬼神乎此直謂形而上者言以鬼神為天地矣/  朱子語問先天而天弗違後天而奉天時聖人與天)
(為一安有先後之殊曰只是聖人意要如此天便順從/先後相應不差毫釐也因說人常云如雞覆子啐啄同)
(時不知是如此否時舉云舊時家問常養雞時舉時為/兒童日候其雛之出見它母雖未嘗啄蓋氣數才足便)
(是横迸裂開有時見其出之不利因用手略助之則其/子下來便不長進以此見得這裏一毫人力有不能用)
(先生笑而然之時舉不先天而開人各因時而立政胡/木天作時敬大云作天字大害事愚謂此言先天與文)
(言之先天不同文言之云先天後天乃是左右參賛之/意如左傳云實先後之意思却在中間正合天運不差)
(毫釐所謂啐啄同時也此序所云先天却是天時未至/而妄以私意先之若耕穫菑畬之類耳兩先天文同而)
(義不同先天先時却初不異但上言天下言人上言時/下言政於文為協耳與張敬夫問程易言天専言之則)
(道也又曰天地者道也不知天地即道邪抑天地是形/所以為天地乃道邪先生曰伊川此句熹未敢道是天)
(地只以形言先天而天弗違者如禮雖先王未之有而/可以義起之類蓋雖天之所未為而吾意之所為自與)
(道契天亦不能違也後天而奉天時如天叙冇典天秩/有禮之類雖天之所已為而理之所在吾亦奉而行之)
(耳蓋大人无私以道為體此一節只是釋大人之徳其/曰與天地合其徳與日月合其明與四時合其序與鬼)
(神合其吉凶將天地對日月四時鬼神說便只是指形/而下者言銖謨問胡文定公云舜先天而天弗違志一)
(則動氣也孔子後天而奉天時氣一則動志也如何曰/先天而天弗違者舜先作韶樂而鳯凰來儀後天而奉)
(天時者孔子因獲麟而作春秋志一動氣氣一/動志皆借孟子之言而形容天地感格之意謨)纂註(張/子)
(曰鬼神者二氣之良能也者馮氏椅曰九五一卦之主/故文言兼一卦之象先天  謂乾下先乾上之天也後)
(天者謂乾上後乾下之天也徳合天地者初上卑髙以/陳也明合日月者二五中正坎離之位也序合四時者)
(六位之序也吉凶合鬼神者爻之當與不當也其雙湖/先生曰天地日月四時鬼神者以形氣言也而  所以)
(為明徳序吉凶者以道言也/大人之與合亦合其道而已)亢之為言也知進而不知
退知存而不知亾知得而不知喪(吕音訓喪/陸息浪反)集解(朱子/曰所)
(以動而/有悔也)其唯聖人乎知進退存亾而不失其正者其惟
聖人乎(吕音訓其唯聖人乎陸氏曰王/肅本作愚人後結始作聖人)集解(程子曰極/之甚為亢)
(至於亢者不知進退存已得喪之理也聖人則知而處/之皆不失其正故不至於亢也  朱子曰知其理勢如)
(是而處之以道則不至於冇悔矣固非計私以避害者/也再言其唯聖人乎始若設問其卒自應之也  此第)
(六節復中第二第/三第四節之意)附録(朱子語乾卦有兩箇其唯聖人/乎王肅本却以一箇做愚人此)
(必有自改得恁地亂道如中庸小人之中庸王肅作小/人反中庸這却又改得是賀孫問九二說聖人之徳已)
(備何故九三又言進徳修業知至至之曰聖人只逐爻/取象此不是言徳學節次是言居位節次六爻皆是聖)
(人之徳只所處之位不同初爻言不易乎世不成乎名/遯世无悶不見是而无悶樂則行之憂則違之潛龍也)
(已是說聖人之徳了只是潛而未用耳到九二却恰好/其化已能及人矣盖正是臣位所以處之而安到九三)
(居下卦之上位已髙了那時節无可做只得恐懼近徳/修業乾乾不息此便是伊周地位到九四位便乖或躍)
(在淵伊川謂淵者龍之所安恐未然田是平所在縱有/水亦淺淵是深處不可測躍利乎行而未至乎飛行尚)
(以足躍則不以足一跳而起足不踏地跳得便上天上/去不得依舊在淵裏皆不可測下離乎行上近乎飛上)
(不在天下不在田中不在人故或之或之者疑之也不/似九二安隠此時進退不得皆不由我只聽天時了以)
(聖人言之便是舜歴試文王三分天下有二湯武鳴條/牧野時到上九又亢了㸔來人處天運中无一時間吉)
(凶悔吝一息不曽停如大車輪一般一恁滚將去聖人/只隨它恁地去㸔道理如何這裏却將這道理處之那)
(裏却將那道理處之陳淳横渠論易乾卦諸爻恐皆過/論太抵易卦爻辭本只是各著本卦本爻之象明吉凶)
(之占當如此耳非是就聖賢地位說道理也故乾六爻/自天子以至於庶人自聖人以至於愚不肖筮或得之)
(義皆有取但純陽之徳剛健之至若以義類推之則為/聖人之象而其六位之髙下又有似聖人之進退故文)
(言因濳見雖飛自然之文而以聖人之迹各明其義位/冇髙下而徳无淺深也然其本意亦甚分明未嘗過為)
(深巧如横渠之說也且如初九則是徳已成而行未著/故衆人未見其徳而君子之心確然已有以自信也九)
(二則人見其庸言庸行閑邪存誠之積又從而化之也/九三則雖渉此危地而但進徳修業之不已也九四則)
(其位愈進其危益甚明而亦但知循理不恤其它也九/五則以天徳居天位而天下莫不仰觀之也上則過極)
(而亢不能无悔矣若以徳言則愈進愈髙此當為聖而/不可知之地又豈有可悔邪今横渠專以聖人為說已)
(失本經之指又遂爻為漸進之意又非文言之義且其/龍徳正中不在九二而在九三九二之徳博而化非進)
(於九三則未免於非理非義之失而其取義前後相妨/因繆益訛而轉不得其所矣大抵近世說經者多不虗)
(心以求經之本意而務騁意以求之本文之外幸而渺/茫疑似之間略有縫罅如可鉤索略有形影如可執搏)
(則遂極筆模寫以合於經而謂經之為說本如是也其/亦誤矣此數段文義正淳所疑多得之但謂九三天下)
(將歸益當進徳修業為未然乾乾夕惕自是君子之常/事今雖處危地而不失其常耳知至知終亦不是言修)
(為先後之漸只是見徳業内外之别蓋心則至誠以進/徳身則修辭以居業進徳者日新居業者无倦與周公)
(繼日待旦意雖略相近而不相似也九四只是循理而/行自无固必耳亦不為信孚於人而後可躍也荅人傑)
纂註(易氏曰進退存已在我者也得喪則效之見於彼/者也  雙湖先生曰過猶不及皆非中四爻比故)
(表出之末馮氏椅曰孔子於初上之潛亢曰之為言以/其為本  而表出之也又曰始設問而卒自應之一說)
(以前其唯聖人乎至此為申問用九之言不言得喪者/知近退存已則无得喪矣進退者身也存亾者位也得)
(喪者物也天下之理未冇進而无退存而无亾者唯處/之得其正斯无悔矣本爻窮上反下則退矣九變六則)
(亾矣无民无輔則喪矣正者貞也元亨利貞貞配上九/也易於乾先言君子通上下言之也次言大人以徳位)
(言之也孔子至此再三感嘆而歸之聖/人蓋非有聖人力量地位不能處此也)
　
　
　周易㑹通卷一
欽定四庫全書
　周易會通卷二
　　　　　　　　　　　　元　董眞卿　撰
經䷁(坤下/坤上)坤元亨利牝馬之貞(吕音訓坤陸氏曰本/又作巛巛今字也同)
(困魂反牝/陸頻忍反)集解(程子曰坤乾之對也四徳同而貞體則/異乾以剛固為貞坤則一作以柔順而)
(一作為貞牝馬柔順而健/行故取其象曰牝馬之貞)附録(程子語利字不聯牝馬/為義如云利牝馬之貞)
(則坤便是有三徳羅氏拾遺也朱子語問牝馬取其柔/順健行之象坤順而言健何  曰守得這柔順亦自堅)
(確故有健象柔順而不堅確則不可以配乾矣銖利牝/馬之貞不可將利字自作一句後云主利却當如此絶)
(句此伊川只為泥那四徳/所以如此說不通必大)纂註(馮氏椅曰天一地二故/乾畫奇坤畫耦乾一而)
(圓其精為日坤二而闕其精為月故於文日圓而一月/闕而二日月為隂陽代明之義  李氏過曰牝馬能載)
(而又能生育所以為坤之貞每項氏曰四明樓尚書鑰/言北方畜馬蕃庶當游牝時  一牡將十牝以出雖千)
(百為羣各從其牡終不他合此所謂牝馬之貞也盖物/之牝者皆能順陽而行求其從一而不變莫牝馬之若)
(也故聖人取以象坤柔蔡氏曰/乾貞剛健専固坤貞  順承從)君子有攸往集解(程子/曰君)
(子所行柔順而利且/貞合坤徳也攸音由)先迷後得主利集解(程子曰隂從/陽者也待唱)
(而和隂而先陽則為迷錯居後乃得其常也主利利萬/物則主於坤生成皆地之功也臣道亦然君令臣行勞)
(於事者臣/之職也)附録(程子語先迷後得是一句主利是一句/盖坤道唯是主利文言後得主而有常)
(處脫却一/利字迪)西南得朋東北喪朋安貞吉(吕音訓喪/陸息浪反)集解
(程子曰西南隂方東北陽方隂必從陽離喪其朋類乃/能成化育之功而有安貞之吉得其常則安安於常則)
(貞是以吉也中朱子曰一者耦也隂之數也坤者順也/隂之性也註  者三畫卦之名也經中者六畫卦之名)
(也隂之成形莫大於地此卦三畫皆耦故名坤而象地/重之又得坤焉則是隂之純順之至故其名與象皆不)
(易也牝馬順而健行者陽先隂後陽主義隂主利西南/隂方東北陽方安順之為也貞健之守也遇此卦者其)
(占為大亨而利以順健為正如有所往則先迷後得而/主於利往西南則得朋往東北則喪朋大抵能安於正)
(則吉/矣)附録(朱子語利牝馬之貞言利於柔順之正而不/利於剛健之正利是箇虗字西南得朋固是)
(好了東北喪朋亦自不妨為有慶坤比乾都是折一半/用㡳易說問東北喪朋西南得朋何也曰隂不比陽隂)
(只理會得一半不似陽兼得隂故无所不利隂半用故/得於西南喪於東北先迷後得亦然自王輔嗣以下皆)
(不知此錯解了銖先迷後得東北西南大槩是隂為陽/一半就前後言没了前一截就四方言没了東北一截)
(陽却是全體淵問得朋喪朋曰占得坤卦從西南方得/其朋從東北方失其朋西南隂方東北陽方坤比乾減)
(半煇西南得地與類行自是好東北不得地自然喪朋/㽦乾卦元亨利貞便都好故云利永貞到坤只一半好)
(故云利牝馬之貞即是亦有不利者占乾主義坤便主/利占得這卦便主利萬物乃是此卦  得時主有利淵)
(問坤彖辭君子有攸往何也曰此是虗字意在下句伊/川只見彖象辭押韻冇柔順利貞君子攸行之語遂解)
(云君子所以行柔順而利且貞恐非也盖言君子有所/往先迷後得主利也銖伊川說東北喪朋處但不知這)
(處添得許/多否淵)纂註(郭氏雍曰自君子冇攸往以下皆人道/也凡言吉凶皆人道辭  徐氏之祥曰)
(喪朋便是先迷得朋便是後得雙龍氏曰巽離坤兊隂/之朋也乾坎艮震陽之朋也    湖先生曰文王卦辭)
(取象始此坤自取牝馬象晉鍚馬蕃庶亦坤象此象雜/占中元亨利牝馬之貞已盡坤之全體君子以下申占)
(辭也君子指筮者畫卦自下而上下體居先上體居後/下坤在重坤之下有先迷象迷昏也上坤在初坤之上)
(有後得象主利言其占居先則迷居後則得而主冇所/利也亦上坤在地上可生物象上坤又有在西南方象)
(得朋巽離兊也下坤又冇在東北方象喪朋喪西南之/朋也安貞吉其守後天八卦方位安西南之正乎盖彖)
(辭文王所作西南得朋東北喪朋後天卦位至哉文王/之作易也其當西伯之時羑里之囚邪味安貞吉之辭)
(文王之心盡於此矣今觀自利牝馬貞而下反覆致戒/无非謹守為臣之分使凡居坤位者一守之以貞也萬)
(世而下可想見文王之心且/可為不安貞而占者之戒矣)初六履霜堅氷至(吕音訓/履陸氏)
(曰如字鄭/𤣥讀為禮)集解(程子曰隂爻稱六隂之盛也八則陽生/矣非純盛也隂始生於下至微也聖人)
(於隂之始生以其將長則為之戒隂之始凝而為霜履/霜則當知隂漸盛而至堅氷矣猶小人始雖甚微不可)
(使長長則至於盛也六朱子曰六隂爻之名隂數六老/而八少故謂隂爻為  也霜隂氣所結盛則水凍而為)
(氷此爻隂始生於下其端甚微而其勢必盛故其象如/履霜則知堅氷之將至也夫隂陽者造化之本不能相)
(无而消長有常亦非人所能損益也然陽主生隂主殺/則其類有淑慝之分焉故聖人作易於其不能相无者)
(既以健順仁義之屬明之而无所偏主至其消長之際/淑慝之分則未嘗不致其扶陽抑隂之意焉盖所以賛)
(化育而參天地者其旨深矣不言其/占者謹微之意已可見於象中矣)附録(朱子語隂陽/冇以動靜言)
(者有以善惡言者如乾元資始坤元資生則獨陽不生/獨隂不成造化周流須是並用如履霜堅氷至則一隂)
(之生便如一賊這道理在人如何看直看是一般道理/横看是一般道理所以謂之易道夫盈天地之間所以)
(為造化者隂陽二氣之終始盛衰而已陽生於北長於/東而盛於南隂始於南中於西而終於北故陽常居左)
(而以生育長養為功其類則為剛為明為公為義而凡/君子之道屬焉隂常居右而以夷傷慘殺為事其類則)
(為柔為暗為私為利而凡小人之道屬焉聖人作易畫/卦繫辭於其進退消長之際所以示人者深矣又曰易)
(中說到陽處便扶助推移他說到隂處便抑遏雍絶他/淵聖人作易常以陽為君子而引翼扶持惟恐其不盛)
(隂為小人而排擯抑黜唯恐其不衰未問履霜堅氷何/以不著占象曰此自分曉占者日前  見有害却有未)
(萌之禍所宜戒謹也砥問履霜堅氷至先生曰隂陽者/造化之本所不能无但冇淑慝之分盖陽淑而隂慝陽)
(好而隂不好也猶有晝必有夜有暑必有寒冇春夏必/有秋冬人有少必有老其消長有常人亦不能損益也)
(但聖人參天地賛化育於此必有道故觀履霜堅氷至/之象必有謹微之意所以扶陽而抑隂也銖如得乾卦)
(上五爻不變而初爻變示人以勿用之理/也得坤初爻變告人以履霜之漸也顯子)纂註(蔡氏曰/霜隂氣)
(始凝也履象初霜象六堅氷隂氣盛也言霜之積則必/冇堅氷至戒辭也諸爻曰足曰趾曰拇曰履皆取在下)
(而象初也之張氏汝明曰一隂始生而言履霜堅氷者/知微知彰  意  司馬公曰履霜堅氷君子攘惡於未)
(芽杜禍於未萌上李氏舜臣曰初六猶人一步之初故/曰履霜霜始凝  无陽以逆之將迤邐有至堅氷之漸)
(矣微雙湖先生曰霜只就初爻取象初六隂始生/甚  故象履霜至上六則隂既盛極故象堅氷)六二
直方大不習无不利集解(程子曰三隂位在下故為坤/之主統言坤道中正在下地)
(之道也以直方大三者形容其徳用盡地之道矣由直/方大故不習而无所不利不習謂其自然在坤道則莫)
(之為而為也在聖人則從容中道也直方大孟子所謂/至大至剛以直也在坤體故以方易剛猶貞加牝馬也)
(言氣則先大大氣之體也於坤則先直方由直方而大/也直方大足以盡地道在人識之耳乾坤䋲體以位相)
(應二坤之主故不取五應不以君道處五也乾則二五/相應  朱子曰柔順正固坤之直也賦形有定坤之方)
(也徳合无疆坤之大也六二柔順而中正又得坤道之/純者故其徳内直外方而又盛大不待學習而无不利)
(占者有其徳則/其占如是也)附録(程子語至大至剛以直此三者不/可缺一缺一便不是浩然之氣如)
(坤所謂直方大是也但坤卦不可言剛言剛則害坤體/然孔子於文言又曰坤至柔而動也剛方即剛也繹浩)
(然之氣難識須要認得當行不慊於心之時自然有此/氣象然亦未盡須是見至大至剛以直之三徳方始見)
(浩然之氣若要見時且看取地道坤六二直方大不習/无不利方便是剛大便是大直便是直於坤不言剛而)
(言方者言剛則害於地道故下一竹不復云至柔而動/也剛以其先言柔而後言剛无害大只是對小而言是)
(大也剛只是對柔而言是剛也直只是對曲而言是直/也如此自然不習无不利坤之六二只為已是地道又)
(是二又是六地道之精純者至如六五便不同欲得學/者且只看取地道坤雖是學者之事然亦冇聖人之道)
(乾九二是聖人之事坤六二是學者之事聖賢之道其/𤼵无二但至一作只有淺深大小入問録介甫釋直方)
(大云因物之性而生之直也成物之形而不可易方也/人見似好只是不識埋如此是物先有箇性坤因而生)
(之是甚義理全不識也繹隂朱子語劉礪問坤卦直方/大不習无不利曰坤是純  一卦諸爻皆不中正五雖)
(中亦以隂居陽唯六二居中得正為坤之最盛者故以/象言之則冇是三者之徳而不習无不利占者得之有)
(是則吉文蔚占者有直方大之徳則不習而无不利占/者无此徳則雖習而不利也如奢侈之人而得共儉則)
(吉之占明不共儉者是占為不吉也他皆倣此如此看/自然意思活  問不習无不利或以為此是成徳之事)
(或以為學者須時習然後至於不習曰不是如此聖人/作易只是說此爻中有此象若占得此爻便應此事有)
(此用未說到時習至於不習與成徳之事在學者固當/如此然聖人作易未有此意在熹說易所以與先儒不)
(同正在於此銖坤卦中唯這一爻最純粹盖五雖尊位/却是陽爻破了體了四重隂而不中三又不正唯此爻)
(得中正所以就這說箇直方大此是說坤卦之本體然/而本意却是教人知道這爻有這箇徳不待習學而无)
(不利人占得這箇時若能直能方能大則亦不習无不/利却不是要𤼵明坤道伊川冇這箇病從頭到尾皆然)
(淵問坤六二爻傳曰由直方而大竊意六是坤之本體/安得直由方而後大邪先生曰直方大是坤有此三徳)
(若就人事上說則是敬義立而徳不孤豈非由直方而/後大耶時舉王徳修說浩然之氣大剛直是氣之體段)
(實養處是必有事焉以下荅曰孟子浩然之氣要處只/在集義是浩然之氣生處大剛與直伊川須要說是三)
(箇何也大雅云欲配直方大三徳荅曰坤直方自是要/敬以直内義以方外大是敬義立而徳不孤也孔子說)
(或三或五豈/有定例大雅)纂註(司馬公曰直方大直者言其氣方者/言其形大者兼形與氣而言  徐氏)
(曰生物而无所回撓非直乎賦形而无所移易非方乎/又曰習重習也卜不習吉此言不待重占自无不利以)
(人道言之中馮氏椅曰乾六爻莫盛於五坤六爻莫盛/於二何也  而且正乾尊坤卑各盡其道也  項氏曰)
(莆陽鄭厚曰坤爻辭皆協霜韻此當曰直方而已大字/疑衍不然屬下句安世謂大字自為句  許氏曰否之)
(時不為窮厄所動豫之時不為逸欲所牽非安於義分/者莫能也坤之六二居中履正且又靜而順焉宜其處)
(此而无敗也雖然創物兼人陽之為也柔順貞靜隂之/徳也以隂之徳而遇剥觀則剥傷於柔而觀失於固矣)
(夫何故時既不同義亦隨異此六爻所以/貴中正而中正之中又冇隨時之義也)六三含章可
貞或從王事无成有終集解(程子曰三居下之上得位/者也為臣之道當含晦其)
(章美有善則歸之於君乃可常而得正上无忌惡之心/下得柔一作恭順之道也可貞謂可貞固守之又可以)
(常乆而无悔咎一作吝也或從上之事不敢當其成功/唯奉事以守其終耳守職以終其事一有者字臣之道)
(也不朱子曰六隂三陽内含章美可貞以守然居下之/上  終含藏故或時出而從上之事則始雖无成而後)
(必有終爻冇此象故戒占/者有此徳則如此占也)附録(程子語章外見之物含/章可貞來章有慶須要)
(反己籲則朱子語伊川說應多不通且如六三便夾些/陽了隂  渾是不𤼵底如六三之爻冇陽所以言含章)
(若无陽何由有章含章為是冇陽半動半/靜之爻若六四則渾是柔了所以括囊淵)纂註(王氏大/實曰剛)
(柔相雜曰文文之成曰章剛動而柔緼之含章也有徐/氏曰成謂專成无成謂隂承陽但當盡臣道不可  所)
(專成也有終隂之事也陽不足於後代其終者隂也三/下卦之終故亦以終言又曰或者不敢自決之辭從者)
(不敢造始之意又曰三與五同功而異位三居下卦之/上故又有從王事之象  郭氏忠孝曰六三不正之隂)
(處下卦之上其才為不足其位為過中以順而過中可/以含章代終而已  易氏曰三以隂居陽而謂之章猶)
(五以隂居陽而謂之文下龍氏仁夫曰三能含蓄其章/美故為可貞固之占居  體上公侯位也剛爻有動意)
(故為或從王事之占隂爻空虗无成功之象河圖地无/一而有十為有終之象凡爻有止一象一占有正象占)
(外復著旁象旁占不當為一說强釋之王雙湖先生曰/六三不正故戒以可貞坤與乾配者也  事乾九五事)
(也又曰案李衡云貞者正固之稱不可獨訓為正或專/一固守而獲吉或不知通變不當固守而守之則凶危)
六四括囊无咎无譽集解(程子曰四居近五之位而无/相得之義乃上下閉隔之時)
(其自處以正危疑之地也若晦藏其知如括結囊口而/不露則可得无咎不然則有害也既晦藏則无舉矣括)
(古活反舉音餘又音預宻朱子曰括囊言結囊口而不/出也譽者過實之名謹  如是則无咎而亦无譽矣六)
(四重隂不中故其象占如此盖/或事當謹宻或時當隠遯也)附録(程子語問括囊事/還做得在位使否)
(先生曰六四位是在上然坤之六四却是重隂故曰賢/人隠便做不得在位繹  朱子語坤六四爻不止言大)
(臣事在位者便當去未仕者便當隠必大問重隂不中/何以見其有括囊之象曰隂而又隂其結塞不開則為)
(括囊矣又問占者必當括囊則无咎何也曰當/天地閉賢人隠之時若非括囊則有咎矣道夫)纂註(林/氏)
(栗曰坤為囊荀九家之說曰徐氏之祥曰坤為地盛貯/萬物囊之象  李氏舜臣  譽者咎之招六四之所以)
(无咎者以其无譽也隂晦之世其法當隠身將隠馬用/名世之托隠以求名者皆不能无意于世者也名之一)
(出而辭之不可則人世吉凶之患將迫逐而不去為君/子者不可以不謹也  許氏曰六四有貞順之徳不問)
(冇應與否皆无凶咎盖為臣之道子之道妻之道主於/貞順貞順則无過矣  龍氏仁夫曰案朱子當去當隠)
(之語盖有功於易若當去不去當隠不隠唯阿乾没/竊位全身以應括囊之象者小人之流也豈易旨哉)六
五黄裳元吉集解(程子曰坤雖臣道五實君位故為之/戒云黄裳元吉黄中色裳下服守中)
(而居下則元吉謂守其分也元大而善也爻象唯言守/中居下則元吉不盡𤼵其義也黄裳既元吉則居尊為)
(天下大凶可知後之人未達則此義晦矣不得不辨也/五尊位也在它卦六居五或為柔順或為文明或為暗)
(弱在坤則為居尊位隂者臣道也婦道也臣居尊位羿/莽是也猶可言也婦居尊位女媧氏武氏是也非常之)
(變一作大不可言也故冇黄裳之戒而不盡言也或疑/在革湯武之事猶盡言之獨於此不言何也曰廢興理)
(之常也以隂居尊位非常之變也諸朱子曰黄巾色裳/下飾六五以隂居尊中順之徳充  内而見於外故其)
(象如此而其占為大善之吉也占者徳必如是則其占/亦如是矣春秋傳南蒯將叛筮得此爻以為大吉子服)
(惠伯曰忠信之事則可不然必敗外强内温忠也和以/率貞信也故曰黄裳元吉黄中之色也裳下之飾也元)
(善之長也中不忠不得其色下不共不得其飾事不善/不得其吉且夫易不可以占險三者冇闕筮雖當未也)
(後蒯果敗此可/以見占法矣)附録(朱子語易本是箇卜筮之書聖人/因之以明教因其疑以示訓中間)
(都是正吉不曽冇不正而吉大率是為君子設非小人/盗賊所得竊取而用如黄裳元吉須是居中在下方始)
(會大吉不然則大凶賀孫六五黄裳元吉這是那居中/處下之道乾之九五自是剛健底道理各隨他隂陽自)
(有一箇道理其為九六不同所以在那五處亦不同這/箇五之柔順從那六裏來淵問黄裳元吉伊川解作聖)
(人示戒並舉女媧氏武后之事今考本文无此象這又/是象外立教之意否曰不曉這義看來伊川要立議論)
(教人可向别處說不可硬配在易上說此爻何曽有這/義都是硬入這意所以說得絮了易說易中言占者有)
(其徳則其占如是吉无其徳而得是占者却是反說如/南蒯得黄裳元吉疑吉矣而蒯果敗者盖卦辭明言其)
(黄裳則元吉无黄裳之徳則不吉也/它皆倣此如此看自然意思活銖)纂註(蔡氏曰黄象/五裳象六)
(馮氏椅曰黄以明其為地之色也裳以明其配乾之衣/也  林氏栗曰乾為衣坤為裳五雖尊配乾而為下矣)
(稷李氏舜臣曰乾之九五堯舜之君也坤之六五臯夔/  契之臣也坤六五之應在乾九五乾坤相應者堯舜)
(臯夔之遇合也乾之事業則堯舜二典是也坤之事業/則禹臯陶三謨是也合典謨而觀然後堯舜臯夔之事)
(業可見合乾坤二卦而觀然後君臣之配應可見乾坤/定體一純而不雜坤六爻无君位與諸卦六爻自為配)
(應例不同乾為君六爻皆君事坤為臣六爻皆臣道也/先儒謂五君位以隂居之為莽新武氏之類此賊教之)
(大者不可无辨賴馮氏當可曰天下之變无常社稷有/綴旒之危莫不  腹心之臣從權制變而社稷以安君)
(薨百官緫已以聼於冡宰三代之常制然則人臣而行/君事无世无之坤之六爻初戒之四戒之上又戒之而)
(五復為戒懼之辭世不幸而至於大變則為臣者不敢/犯難而任事為君者終疑其臣於下誰與寄社稷之計)
(不可之大者也亦惟忠誠純至臨大節而不可奪如黄/裳者是賴焉而後成社稷之功矣  雙湖先生曰隆山)
(所論甚當然先儒說乃是程傳傳意誠以五為君位不/可以臣與婦居之而不知坤既純臣道則六五正大臣)
(之位不得例以君位言矣然使羿莽媧武之徒居此位/其不為羿莽媧武之禍者亦希矣居此位者其必如六)
(五黄裳之大臣焉斯可耳善觀程傳者正自不妨益致/其戒也  許氏曰坤六居五雖不當位然柔順重厚合)
(於時中有君人之度焉得九二剛中應之則事乃可濟/故師秦臨升或吉或无咎而它卦則戒之之辭為尤重)
(盖隂柔之才不克大/事且鮮能永貞故也)上六龍戰于野其血𤣥黄集解(程/子)
(曰隂從陽者也然盛極則抗而爭六既極矣復進不已/則必戰故云戰于野野謂進至於外也既敵矣必皆傷)
(故其血𤣥黄象朱子曰隂盛之極至與陽爭/兩敗俱傷其  如此占者如是其凶可知)附録(朱子/語坤)
(六爻雖有輕重大槩皆是持守收斂畏謹底意思砥㽦/問龍戰于野曰乾无對只是一箇物事至隂則有對待)
(大抵隂常虧於陽人傑時舉問坤上六隂極盛而與陽/戰爻中乃不言凶且乾之上九猶言有悔此却不言何)
(邪曰戰而至於俱傷其血𤣥黄不言而其凶可知矣時/舉子耕問乾上九只言亢坤上六却言戰何也曰乾无)
(對待只有乾而已故不言坤坤則不可无乾隂體不足/常虧欠若无乾便没上截大抵隂陽二物本别无隂只)
(是陽盡處便/是隂了必大)纂註(盧氏曰云戰者盖罪陽之失於防漸/至无陽之嫌野者又罪隂之不能退)
(避非其所處之位能徐氏曰龍陽象野極外之地上象/陽大隂小隂本不  與陽爭六隂已窮于上十月之卦)
(也至此隂盛陽微故爻稱龍戰于野說卦又曰戰乎乾/言隂陽相薄也驗諸氣候而可見血傷也𤣥陽也黄隂)
(也隂陽既爭則皆不能无傷故又有其血𤣥黄之象也/  李氏開曰乾位西北而隂窮亦薄陽而戰焉曰龍戰)
(則是乾來戰不以坤敵乾也春秋書王師敗績于茅戎/以自敗龍戰之義深矣  林氏栗曰龍戰于野是龍與)
(龍戰也野者天地之際而戰者隂陽之敵也隂陽冇敵/故雖坤而稱龍隂陽俱傷故雖乾而稱血主陽而言戰)
(故曰龍主隂而言傷故曰血乾為赤坤為黒天地之正/色也赤變於黒為𤣥黒變於赤為黄  馮氏椅曰主龍)
(而言則知隂不可亢亢則陽必伐之戒隂也以戰而言/則知隂不可長長則與陽敵矣戒陽也啟與有扈戰于)
(甘之野正應此爻之象又曰以八卦配方位言之後天/八卦乾居西北其辰則亥也以隂陽配十二辰言之隂)
(終於亥其位則坤也隂陽之氣行乎天方位之氣鍾乎/地以天氣之坤乗地氣之乾其勢不順其氣相薄故乾)
(陽激而上戰坤隂此萬物/蟄藏所以待隂陽之定也)用六利永貞集解(程子曰坤/之用六猶)
(乾之用九用隂之道也隂道柔而難常故用六之道利/在常永貞固  朱子曰用六言凡得隂爻者皆用六而)
(不用八亦通例也以此卦羣隂而居首故發之遇此卦/而六爻俱變者其占如此辭盖隂柔而不能固守變而)
(為陽則能永貞矣故戒占者以利永貞即/乾之利貞也自坤而變故不足於元亨云)附録(朱子語/坤利在)
(永貞不知有何關捩子這坤却不得見他元享只/得他永貞坤之本卦固自有元亨變卦却无董録)纂註
(李氏舜臣曰利永貞者慮其侵陽而欲其永守牝馬之/貞以保其柔順之利也  劉氏曰易道窮則變變則通)
(上六不知通變隂道已窮與陽戰而受傷苟能通變以/用六而知永貞於柔順之為利則无戰傷矣  馮氏椅)
(曰乾極矣九將變而為六能用九則不失其為君之道/坤極矣六將變而為九能用六則不失其為臣之節用)
(九在无首用六在/永貞所以用六也)大象傳地勢坤君子以厚徳載物集
解(程子曰坤道之大猶乾也非聖人孰能體之地厚而/其勢順傾故取其順厚之象而云地勢坤也君子觀)
(坤厚之象以深厚之徳容載庶物順朱子曰地坤之象/亦一而已故不言重而言其勢之  則見其髙下相因)
(之无窮至順極厚/而无所不載也)附録(程子語問坤卦是臣之事人君/有用處否先生曰是何无用如)
(厚徳載物人君安可不用迪以朱子語地平則不見其/順必其髙下層層地去此所  見地勢之坤順人傑地)
(之勢常有順底道理且如這箇平地面前便有坡陀處/那突然起底也自順淵問地勢猶言髙下相因之勢以)
(其順且厚否曰髙下相因只是順若厚又是一箇道理/然惟其厚所以上下只管相因去只見得它順若是薄)
(底物髙下只管相因則傾陷了不能如此之九窮矣惟/其髙下相因无窮所以為至順也君子體之惟至厚為)
(能載物也又曰天行健故君子法之以自彊/不息地勢坤故君子體之以厚徳載物録)彖傳至哉
坤元萬物資生乃順承天集解(朱子曰此以地道明坤/之義而首言元也至極)
(也比大義差緩始者氣之始生/者形之始順承天施地之道也)附録(朱子語徐煥云萬/物資乾以始而有)
(氣資坤以生而有形氣至/而生生則坤元亦通淵)纂註(李氏舜臣曰天地為域/中之太均也孔子賛乾)
(曰大而坤則曰至何也尊乾故也易以陽為大隂為小/故乾元曰大哉坤元曰至哉嫌於兩大同賛乃變文而)
(以至哉稱之特以差别乾坤之名分耳論其以一元之/氣始生萬物則坤元極至之功與乾元之大一也故乾)
(資始而有氣坤資生而有形此坤元所以為順天而生/化也  蔡氏曰至哉亦賛也賛坤元承乾元之大无所)
(不至也生者流/形露生之時)坤厚載物徳合无疆(吕音訓疆陸氏曰/或作壃同居良反)
(下/同)集解(程子曰資生之道可謂大矣乾既稱大故坤稱/至至義差緩不若大之盛也聖人於尊卑之辨)
(謹嚴如此萬物資乾以始資坤以生父母之道也順承/天施以成其功坤之厚徳持載萬物合於乾之无疆也)
附録(程子語天地之中理必相直則四邉當有空缺處/空缺處如何地之下豈无天今所謂地者特於一)
(作為天中一物耳如雲氣之聚以其久而不散也故為/對几物動者只是氣動凡所指地者一作損缺處只是)
(土土亦一物爾不可言地更須要/知坤元承天是地之道也大臨)含𢎞光大品物咸亨
集解(朱子曰言亨也徳/合无疆謂配乾也)附録(朱子語資乾以始便資坤/以生不爭得霎時間乾底)
(亨時坤底亦亨生是/生物即乾之所始也)纂註(蔡氏曰含𢎞坤之事也光大/乾之事也徳合乎乾故亦至)
(乎光大也所游氏曰其靜也翕故曰含𢎞含言无所不/容𢎞言无  不有其動也闢故曰光大光言无所不顯)
(大言无所不被/四者坤元之徳)牝馬地類行地无疆柔順利貞君子攸
行集解(程子曰以含𢎞光大四者形容坤道猶乾之剛/健中正純粹也含包容也𢎞寛裕也光昭明也)
(大博厚也有此四者故能成承一作順天之功品物一/作類咸得亨遂取牝馬為象者以其柔順而健行地之)
(類也行地无疆謂健也乾健坤順坤亦健乎曰非健何/以配乾未有乾行而坤止也其動也剛不害其為柔也)
(柔順而利貞乃坤徳也君子之所行也君子之道合坤/徳也  朱子曰言利貞也馬乾之象而以為地類者牝)
(隂物而馬又行地之物也行地无疆則順而健矣柔順/利貞坤之徳也君子攸行人之所行如坤之徳也所行)
(如是則其占如/下文所云也)附録(朱子語利牝馬之貞本无四徳㡳/象彖中方有之彖中說四徳自不)
(分曉前數句說元亨者却說分明後面㡬句无理㑹牝/馬地類行地无疆便是那柔順利貞君子攸行本連下)
(面縁它趂押韻後故說在/此這般㡳難十分理會淵)纂註(馮氏椅曰經以有攸往/屬下文賛欲便聲韻遂)
(以君子攸行屬上文言君子之所行者柔/順利貞也  雙湖先生曰馮氏稱彖為賛)先迷失道後
順得常西南得朋乃與類行東北喪朋乃終有慶(吕音/訓喪)
(陸息/浪反)集解(朱子曰陽大隂小陽得兼隂隂不得兼陽故/坤之徳常減于乾之半也東北雖喪朋然反)
(之西南則/終有慶矣)附録(程子語隂必從陽然後乃有終慶也羅/氏拾遺  朱子語問柔順利貞君子攸)
(行如何曰柔順利貞坤之徳也君子而能柔順堅正則/其所行雖先迷而後得雖東北喪朋反之西南則得朋)
(而有慶父以文王八卦論之則自西北之乾以至東方/之震皆  與三男之位也自東南之巽以至西方之兊)
(皆母與三女之位也故彖辭以東北為陽方西南為隂/方荅袁樞東北喪朋乃終有慶既言終有慶則有慶不)
(在今矣為他是箇柔順底物東北陽方非他所安之地/如慢水中魚去急水中不得自是喪朋喪朋於東北則)
(必反於西南是終有慶也正如先迷後得為它柔順故/先迷柔順而不失乎健故後得所以卦下言利牝馬之)
(貞喪朋先迷便是牝有慶後得便是馬將牝馬字分開/却形容得意思文蔚曰大抵柔順中正底人做越常過)
(分底事不得只是循時守分時又却自做得他底事曰/是如此文蔚又曰牝馬柔順故先迷而喪朋然馬健行)
(却後得而有慶牝馬不可/分為二今姑分以見其義)纂註(張子曰坤先迷不知所/從故失道後能順聽則)
(得其常矣意項氏曰東北喪朋乃終有慶者所以𤼵文/王言外之  也地之交乎天臣之事乎君婦之歸乎夫)
(皆喪朋/之慶也)安貞之吉應地无疆(吕音訓應陸氏曰應對/之應易内如此者並同)集
解(程子曰乾之用陽之為也坤之用隂之為也形而上/曰天地之道形而下曰隂陽之功先迷後得以下言)
(隂道也先唱則迷失隂道後和則順而得其常理西南/陰方從其類得朋也東北陽方離其類喪朋也離其類)
(而從陽則能成生物之功終冇吉慶也與類行者本也/從於陽者用也隂體柔躁故從於陽則能安貞而吉應)
(地道之无疆也隂而不安貞豈能應地之道彖有三无/疆盖不同也徳合无疆天之不已也應地无疆地之无)
(窮也行地无疆馬之健行也/朱子曰安而且貞地之徳也)　附録(朱子語彖辭乃卜/筮辭穉彖則夫子)
(推其理以釋之也以之吉應地无疆為卜筮之詞恐記/者之誤也荅方士繇安貞之吉他這分段只到這裏若)
(使妄作以求全時便凶了在人亦當如此淵未有乾行/而坤止此說是且如乾施物坤不應則不能生物既㑹)
(生物便是動若不是他健後如何配乾只是健得來順/  隂體柔躁只謂他柔所以躁剛便不躁躁是那欲動)
(而不得動之意剛則便動矣柔/躁不得自守所以說安貞吉淵)纂註(丘氏曰无疆天徳/也惟地能合天之)
(无疆則地亦无疆君子能法地之无疆則君子亦无疆/然則君子法地地法天皆不出於一天徳之无疆而已)
(矣/)小象傳履霜堅氷隂始凝也馴致其道至堅氷也(吕/音)
(訓履霜堅氷晁氏曰徐氏无堅氷二字王昭素以徐氏/為然胡先生亦云然凝陸魚氷反馴陸氏曰似遵反向)
(秀云從也徐音/訓亦依鄭義)集解(程子曰隂始凝而為霜漸盛則至/於堅氷一有也字小人雖微長則)
(漸至於盛故戒於初馴謂習習而至於盛習因循也/  朱子曰案魏志作初六履霜今當從之馴順習也)纂
註(項氏曰魏曹丕時許芸奏云易傳曰初六履霜隂始/凝也无堅氷二字  郭氏京曰隂始凝也上誤増堅)
(氷字履霜與堅氷時候頗異不合相連結義䟽云初六/隂氣之微初寒之始履踐其霜微而漸積乃至堅氷也)
(履霜者從初至三/堅氷者從四至上)六二之動直以方也不習无不利地
道光也集解(程子曰承天而動直以方耳直方則大矣/直方之義其大无窮地道光顯其功順成)
(豈習而/後利哉)附録(朱子語問坤之六二之動直方曰方是一/定不變之意坤受天之氣而生物故其直)
(止是一/定煇)含章可貞以時𤼵也集解(程子曰夫子懼人守/文而不達義也又從)
(而明之言為臣處下之道不當有其功善必含晦其美/乃正而可常然義所當為者則以時而𤼵不有其功耳)
(不失其宜乃以時也非含藏終/不為也含而不為不盡終者也)纂註(朱氏曰含章者坤/之靜也以時𤼵者)
(坤之/動也)或從王事知光大也(吕音訓知/陸音智)集解(程子曰象只/舉上句解義)
(則并及下文他卦皆然或從王事而能无成有終者是/其知之光大也唯其知之光大故能含晦淺暗之人有)
(善唯恐人之不/知豈能含章也)括囊无咎慎不害也集解(程子曰能慎/如此則无害)
(也/)纂註(丘氏曰慎釋括囊義不害/釋无咎義慎則不害矣)黄裳元吉文在中也
集解(程子曰黄中之文在中不過也内積至美而居/下故為元吉  朱子曰文在中而見於外也)纂
註(鄭氏汝諧曰文在中謂五爻中藴陽明之義也裳余/氏曰坤六五黄裳元吉象曰文在中則止𤼵黄  義)
(盖通坤卦皆可言裳唯六五則為黄裳所以可貴也六/二雖中而不文六三雖文而不中故直方但言其質之)
(中而含章但/戒其華之露)龍戰于野其道窮也集解(程子曰隂盛至/於窮極則必爭)
(而傷/也)用六永貞以大終也集解(程子曰隂既貞固不足/則不能永終故用六之)
(道利在盛大於終能大於終乃永貞/也  朱子曰初隂後陽故曰大終)附録(朱子語陽為/大隂為小大)
(過小過之類皆是以隂陽而言坤六爻皆隂其始本小/到此隂皆變為陽矣所謂以大終也言始小而終大文)
(蔚/)纂註(子夏曰柔戒於邪長正乃利也終朱氏曰陽始/之隂終之未始離陽故曰以大  也  程氏曰)
(乾以元為本所以資始坤/以貞為主所以大終也)文言傳坤至柔而動也剛至
靜而徳方集解(朱子曰剛方釋牝馬之/貞也方謂生物有常)附録(朱子語坤/至柔而動)
(也剛坤只是承天如一氣之施坤則盡能𤼵生承載非/剛安能如此僴問坤之徳恐似此處順只是順理不是)
(柔順之順曰也是柔順只是他都有力乾行健固是有/力坤雖柔順亦是決然恁地順不是柔弱放倒了所以)
(聖人亦說坤至柔而動/也剛至靜而徳方道夫)纂註(李氏過曰聖人恐剛字害/坤體故曰動也剛動其𤼵)
(用/處)後得主而有常集解(朱子曰程傳曰/主下當有利字)纂註(余氏曰程/子以主利)
(為一句朱子因之遂以文言後得主為闕文然彖傳後/順得常與後得主而有常意正一律似未見其為闕文)
(也/)含萬物而化光集解(朱子曰復/明亨義)纂註(徐氏曰柔剛釋/牝馬靜方釋貞)
(後得主而有常再釋利義謂處後順乾則得其道而/主利可以常久也含萬物而化光即含𢎞光大之義)坤
道其順乎承天而時行集解(程子曰坤道至柔而其動/則剛坤體至靜而其徳則)
(方動剛故應乾不違徳方故生物有常隂之道不唱而/和故居後為得而主利成萬物坤之常也含容萬類其)
(功化光大也主字下脫利字坤道其順乎承天而時行/承天之施行不違時賛坤道之順也  朱子曰復明順)
(承天之義之此以/上申彖傳  意)附録(朱子語問坤至柔而動也剛至/靜而徳方程傳云坤道至柔而)
(動則剛坤體至靜而徳則方柔與剛相反靜與方疑相/似何也曰靜无形方有體方謂生物有常言其徳方正)
(一定確然不易而生物有常也靜言其體/則不可得見方言其徳則是其著也銖)纂註(李氏舜/臣曰坤)
(至柔而動也剛者坤元之運也至靜而徳方者永貞之/道也後得主而為利含萬物而化光則其間亨與利之)
(事也純坤之用始於元而終於貞而以亨利為其間之/功用與乾則一耳獨惟純坤之義无成而代有終不可)
(先乾而起亦不可後乾而不應一以柔順為正承天之/時而作成物以終其功則得矣故曰坤道其順乎承天)
(而時行此緫言純坤之大體以為坤用元亨利貞之徳/者當後天而不可先天也  雙湖先生曰此文彖傳之)
(言曰柔順曰徳曰/含光承天皆是)積善之家必有餘慶積不善之家必
有餘殃臣弑其君子弑其父非一朝一夕之故其所由
來者漸矣由辯之不早辯也易曰履霜堅氷至盖言順
也(吕音訓弑陸氏曰又作殺同式志反辯陸氏曰/如字馬云别也荀作變晁氏曰案辯古文變字)集解
(程子曰天下之事未有不由積而成家之所積者善則/福慶及於子孫所積不善則災殃流於後世其大至於)
(弑逆之禍皆因積累而至非朝夕所能成也明者則知/漸不可長小積成大辯之於早不使順長故天下之惡)
(无由而成乃知霜氷之戒也霜而至於一无於字氷小/惡而至於一无於字大皆事勢之順長也殃於良反)
(朱子曰古字順慎通用案此/當作慎言當辯之於微也)附録(朱子語隂陽皆自微/至著不是隂便積著)
(陽便合下具足此處亦不說這箇意履霜堅氷只是說/那微時便須著慎來所以說盖言慎也由辯之不早辯)
(李光祖云不早辯他直到得郎當了/却方辯剗地激成事來此說最好淵)纂註(馮氏椅曰此/文初六之言)
(曰由姤至坤遍歴諸爻非一朝一夕之故也其所由來/者有漸使節節冇變之者則不至於純隂矣由變之不)
(早遂致於純隂履霜至堅氷臣子之弑君父也又以八/卦之方位重卦十二月之氣叅之乾位西北正十月之)
(時純卦氣至此為坤以坤之氣乗乾之位尊卑倒置又/象為龍戰于野此臣子弑君父之象也聖人移上六象)
(於初六言之使人知漸不可長變必早速履霜而即備/其堅氷也  吕氏曰孔子言積善之家必冇餘慶勸忠)
(臣孝子也積不善之家必有餘殃懼亂臣賊子也庶乎/為臣子者希福而為善懼禍而不敢為惡此聖人之心)
(也臣弑其君以下罪君父也言狎比小人必冇弑逆之/禍積謂從微至著凡大惡非一朝一夕卒暴而成若君)
(父一見其不善必即去之則不至成惡由辯之不早至/於弑逆君父之罪也  楊氏時曰毫末不札將尋斧柯)
(㳙㳙不已將成江河一薪不滅炎炎奈何見/善明者可不戒之於其漸辯之於其早乎)直其正也
方其義也君子敬以直内義以方外敬義立而徳不孤
直方大不習无不利則不疑其所行也(吕音訓直方大/不習无不利則)
(不疑其所行陸氏曰張璠本/此上有易曰字衆家皆无)集解(程子曰直言其正也/方言其義也君子主)
(敬以直其内守義以方其外敬立而一作則直内義形/而一作則外方義形於外非在外也敬義既立其徳盛)
(矣不期大而大矣徳不孤也无所用而不周无所施而/不利孰為疑乎  朱子曰此以學而言之也正謂本體)
(義謂裁制敬則本體之守也直内方外程傳備矣/不孤言大也疑故習而後利不疑則何假於習)附録
(程子語敬以直内有主於内則虗自然无非僻之心如/是則安得不虗必有事焉須把敬來做件事着此道最)
(是簡最是易又省工夫為此語雖近似常人所論然持/之一本有久字必别入關録切要之道无如敬以直内)
(同上心敬則内自直胡氏拾遺須是直内乃是主一之/義至於不敢欺不敢慢尚不愧于屋漏皆是敬之事也)
(但存此涵養久之自然天理明入關録中心斯須不和/不樂則鄙詐之心入之矣此與敬以直内之理同謂敬)
(為和樂則不可然敬須和樂只是中心沒事也大臨彦/明嘗言先生教人只是專令用敬以直内若用此理則)
(百事不敢輕為不敢妄作不愧屋漏矣習之既久自然/有所得也因說往年先生歸自涪陵日日見之一日因)
(讀易至敬以直内處因問先生不習无不利時則更无/睹當更无計挍也邪先生深以為然且曰不易見得如)
(此且更涵養不要輕說不敬以直内義以方外合内外/之道也釋氏内外之道  備者也河南語録君子敬以)
(直内義以方外為學本胡氏拾遺坤六二文言云云坤/道也誠為統體敬為用敬則内自直誠合内外之道則)
(萬物流形故義以方外光庭是以仁者无對放之東海/而凖放之西海而凖放之南海而凖放之北海而凖)
(敬義夾持直上達天徳自此籲問敬義何别曰敬只是/持己之道義便知有是非順理而行是為義也若只守)
(一箇敬不是集義却是都无事也且如欲為孝不成只/守着一箇孝字須是知所以為孝之道所以侍奉當如)
(何温清當如何然後能盡孝道也又問義只在事上如/何曰内外一理豈特事上求合義也安節問人有專務)
(敬以直内不務方外何如曰有諸中者必形諸外惟恐/不直内内直則外必方周行已孟子曰仁也者人也合)
(而言之道也中庸所謂率性之謂道是也仁者人此者/也敬以直内義以方外仁也若以敬直内則便不直矣)
(行仁義豈有直乎必有事焉而勿正則直也夫能敬以/直内義以方外則與物同矣故曰敬義立而徳不孤絢)
(敬以直内義以方外與徳不孤一也為善者以類應有/朋自逺來充之至於塞乎天地皆不孤也㳺氏拾遺徳)
(不孤與物同故不孤也絢學者不必逺求近取諸身只/明人理敬而已矣便是約處易之乾卦言聖人之學坤)
(卦言賢人之學惟言敬以直内義以方外敬義立而徳/不孤至於聖人亦止如是更无别途大臨  朱子曰坤)
(六二直方大不習无不利文言六二爻聖人本意謂人/占得此爻者若直方大則不習自无不利夫子遂從而)
(解之將敬字解直字將義字解方字敬義立而徳不孤/即解大字也敬而无義則做事出來必錯了只義而无)
(敬則无本何以為義皆是孤也須是敬義立方不孤以/之事君則忠於君以之事親則恱於親以之交朋友則)
(信於朋友自然不習无不利也㽦方外之方謂有義以/處之事皆合宜移易不得如物之方截然不可動若圓)
(物則可運而轉也必大直是直上直下胷中无纎毫委/曲方是割截方整之意易說義以方外是見得是處決)
(定是恁地不是處決定不恁地截然方方正正上敬以/直内是立己之本是无纎毫私意胷中洞然徹  徹下)
(表裏如一義以方外是見得是處決定是恁地截然方/方正正賀孫敬以直内是持守工夫義以方外是講學)
(工夫黄杲未有事時只說敬以直内若事物之來當辨/别一箇是非敬譬如鏡義便是能照底又曰有人專要)
(就寂然不動上理㑹及其應事却顛倒又牽動他寂然/底又有人專要理會事却於根本上全无工夫須是徹)
(上徹下表裏洞徹如敬以直内便義以方外義以方外/便敬以直内又曰敬義工夫不可偏廢彼專務集義而)
(不知主敬者固有虗驕急迫之病而所謂義者或非其/義矣然專言主敬而不知就日用間念慮起處分别其)
(公私義利之所在而決取舍之機焉則亦不免於昏憒/雜擾而所謂敬者冇非其敬矣  敬義只是一事如兩)
(脚立定是敬才行是義合目是敬開眼見物便是義施/敬以養其心无一毫私念可以言直矣由此而𤼵所)
(各得其當是之謂義又曰端莊嚴肅則敬便存須是將/敬來做本領涵養得貫通時才敬以直内便義以方外)
(義便有敬敬便有義淵主敬為為學之要固是然乎日/工夫不可全靠箇敬字不理㑹義惟集義以祛利欲之)
(蔽則於敬益有助工夫不可偏廢精麤本末融液貫通/乃善學耳荅吳昶敬義二者相濟則无失大雅若无敬)
(也不知義之所在又曰敬以直内便能義以方外能義/以方外便是敬以直内敬以直内義以方外八箇字一)
(生受用不窮内不疑所行不疑方可入乾知處无或問/君子敬以直  義以方外伊川謂主一之謂敬  適之)
(謂一而不涵義之意莫須當明敬中有義義自敬出之/意方好曰亦不必如此說主一之謂敬只是心專一不)
(以他念亂之每遇事與至誠專一做去則是主一之義/但既冇敬之名則須着還他敬字既有義之名則須是)
(還他義字二者相濟則无失此乃理也若謂并合謂義/自敬出則聖人何不只言敬字便了既又言義字則須)
(與尋義字意始得以敬立而内自直義形而外自方若/欲以敬要去直内  義要去方外則非矣  問義形而)
(外方曰義是心頭斷事底心斷於内外便方正萬物各/得其宜㝢問程子敬以直内義以方外仁也如何這處)
(便謂之仁曰㑹到私欲淨盡天理流行處皆可謂之仁/如博學篤志切問近思能如是則便可為仁如克己復)
(禮亦是仁出門如見大賓使民如承大祭亦是仁居處/恭執事敬與人忠亦是仁看從那路入做到極處皆是)
(仁㝢孤猶偏也敬義既立則徳不偏孤不孤言徳盛又/曰徳不孤與論語說不同不孤正是𤼵明大字意思謂)
(徳盛者得之矣易中所說與論語不同徳盛逢原者易/之說也善以類應者論語之說也各指所之不可偏用)
(也荅方誼問乾之九二是聖人之徳坤之六二是賢人/之徳如何曰只為九二是見成底不待修為自庸言之)
(信至徳博而化此即聖人之徳也坤六二直方大不習/无不利須是敬以直内義以方外如此方能徳不孤方)
(即是大耳此是自直與方以至於大修為之序如此是/賢人之徳也有開坤只說得持守一邊事如乾九三言)
(忠信所以進徳修辭立誠所以居業便連致知持守都/說了坤從首至尾皆去那一箇頭如云後得主而有常)
(或從王事无成有終皆是无頭文蔚曰此見聖人賢人/之分不同處曰然文蔚忠信所以進徳是乾健工夫盖)
(是剛健純粹兢兢業業日進而自不已如活龍然精采/氣燄自有不可及者直内方外是坤順工夫盖是固執)
(持守依文案本底做將去所以為學者事也人傑忠信/進徳是健底意思是硬立脚做去敬以直内是順底意)
(思是恁地收斂做去㝢問脩辭恐是顔子非禮勿言之/類敬義如仲弓問仁之類脩辭等處是剛健進前一刀)
(兩斷工夫故屬陽而曰乾道敬義夾持是退步收斂確/實靜定工夫故屬隂而曰坤道不知可如此看否曰極)
(是/銖)纂註(牟氏曰正當作敬深衣記云以直其政是知敬/政字近而誤又轉為正也作敬庶與下文叶)
(余氏曰直其正也方其義也言坤道之自然也君子欲/不失其正則必敬敬者所以正之工夫也  楊氏時曰)
(君子敬以直内義以方外夫盡其誠心而无偽焉所謂/直也若施之於事則厚薄隆殺一定而不可易為有方)
(矣敬與義本无二所主者敬而義則自此出焉故有内/外之辨其實義亦敬也故孟子之言義曰行吾敬而已)
(言李氏舜臣曰文言字字皆有位置非茍然也乾九二/  誠坤六二言敬誠敬者乾坤之别也先儒誠敬之學)
(起於此乾九二言仁坤六二言義仁義者隂陽之辨也/先儒論仁義之用取諸此  馮氏椅曰不習无不利則)
(不疑其所行也明君子體坤之徳而行之不疑以釋不/習无不利且揔結此爻之意隂善疑六二以中正故不)
(疑/也)隂雖有美含之以從王事弗敢成也地道也妻道也
臣道也地道无成而代有終也集解(程子曰為下之道/不居其功含晦其)
(章美以從王事代上以終其事而不敢有其成功也/猶地道代天終物而成功則主於天也妻道亦然)附
録(程子語天地日月一般月受日光而不為虧然月之/光乃日之光也地氣不上騰則天氣不下降天氣降)
(而至於地地中生物者皆天氣也/唯无成而代有終者地之道也籲)纂註(丘氏曰美陽也/六三隂中有陽)
(故曰有美釋章義雙耿氏曰弗敢者分有所不敢非其/才有所不能也    湖先生曰美三象含六象弗敢成)
(謂弗敢專成也及程氏曰自陽始生而至于極隂輔陽/而行弗敢成也  陽靜而專隂乃代陽終其事  蔡氏)
(曰代天終物而成功主於天者地道也三下卦之極故/有有終象以數言天數終九不足于終代其終者地十)
(也名宋氏曰臣子雖有才美含藏以從其上不敢有所/成  也地得終天工臣得終君事婦得終夫業故曰代)
(終中李氏舜臣曰三五皆以隂居陽故三冇美五美在/其  二方進而位不中故雖冇羙而含之五正位居體)
(故美在其中/而𤼵於事業)天地變化草木蕃天地閉賢人隱易曰括
囊无咎无譽蓋言謹也(吕音訓蕃/陸代袁反)集解(程子曰四居上/近君而无相得)
(之義故為隔絶之象天地交感則變化萬物草木蕃盛/君臣相際而道亨天地閉隔則萬物不遂君臣道絶賢)
(者隠遯四於閉隔之時括囊晦藏則/雖无令譽可得无咎言當謹自守也)附録(程子語維天/之命於穆不)
(已不其忠乎天地變化草木蕃不其恕乎去或問明道/先生如何斯可謂之恕心先生曰充擴得  則為恕心)
(如何是充擴得去㡳氣象曰天地變化草木蕃充擴不/去則如何曰天地閉賢人隠謝良佐  朱子語草木蕃)
(如說草木暢茂人傑仁父問程傳曰充廣得去則天地/變化草木蕃充廣不去則天地閉賢人隠此意如何曰)
(己所不欲勿施於人只管充廣將去則萬物只管各得/其所若充之於一家則一家得其所充之於一鄉則一)
(鄉得其所充之於天下則天下得其所如何不天地變/化草木蕃若充廣不去則出門便有室礙賀孫又曰推)
(已及物推得去則物我貫通自有箇生生无窮㡳意思/便有天地變化草木蕃氣象天地只是這様道理若推)
(不去物我隔絶欲利於己不利於人欲己之富欲人之/貧欲己之壽欲人之夭似這氣象全然閉塞隔絶了便)
(似天地閉/賢人隠寓)纂註(李氏舜臣曰天地通泰之時雖草木猶/蕃及其閉塞之時雖賢人亦隠君子觀)
(時之象而逃世匿名非畏名也盖謹畏以避咎也也㳺/氏曰盖言順也言順於勢也盖言謹也言順於命)
(耿氏曰坤之靜也翕動也闢惟其時而已六四當天/地之閉是以體坤之翕而括囊焉則无咎亦无譽矣)君
子黄中通理集解(朱子曰黄中言中徳/在内釋黄字之義也)正位居體集解
(朱子曰雖在尊位而居/下體釋裳字之義也)美在其中而暢於四支𤼵於事
業美之至也集解(程子曰黄中文居中也君子文中而/達於理居正位而不失為下之體五)
(尊位在坤則惟一作故唯取中正之義美積於中而通/暢於四體𤼵見於事業徳美之至盛也暢敕亮反  朱)
(子曰美在其中復釋黄/中暢於四支復釋居體)附録(程子語君子不成章不達/易曰美在其中暢於四支)
(成章之謂也安節行朱子語二在下方是就工夫處說/文言云不疑其所  是也五得尊位則是就他成就處)
(說所以云美在其中而暢於四支𤼵於事業美之至也/  天地之間萬物粲然而陳者皆隂麗於陽其美外見)
(者也六三六五皆以隂居陽故三則曰隂雖有美而五/則曰美在其中然三方進而位不中者也故隂雖有美)
(而尚含之五正位而居體者也故美在其中而𤼵於事/業人臣事業之著於世固自有時殆不可挾才能而躐)
(進以取三五同/功嫌迫之禍也)纂註(徐氏曰黄中中徳在内通理文无/不通言柔順之徳藴乎内而至盛)
(也釋黄義正位當在中之位居體居下體而不僭言柔/順之徳形於外而得當也釋裳義黄中通理則美在其)
(中而暢於四支正位居體則可𤼵於事業二五皆中二/内卦之中其𤼵於外者不疑其所行而已五外卦之中)
(其施於外者有事業之可觀坤道之美至此極矣故曰/美之至也嘗謂黄中通理四字當玩涵養不熟操持不)
(固天理有一毫之未純人欲有一毫之未去未得為黄/中也涵養熟矣操持固矣天理全而人欲去矣然條理)
(未達脉絡未貫則是藴於内者雖有中和渾厚之美而/无融暢貫通之妙未得為通理也必黄中而通理暢於)
(四支𤼵於事業而後為美之至孟子曰充實而有光輝/之謂大大而化之之謂聖亦此意也丹家亦取此義魏)
(伯陽參同契曰黄中漸通理潤澤達肌膚但作用不同/此為義理有養皆天公諸人也彼為血氣保固由人私)
(諸己也學者又/不可以不辨)隂疑於陽必戰為其嫌於无陽也故稱
龍焉猶未離其類也故稱血焉夫𤣥黄者天地之雜也
天𤣥而地黄(吕音訓疑陸氏曰如字茍虞姚蜀才作凝/晁氏曰案疑古文凝字為陸于偽反嫌陸)
(氏曰户謙反鄭作謙荀虞陸績董作嗛晁氏曰九家作/兼云隂陽合居故曰兼坤行至亥下有伏乾隂陽變化)
(離陸力/智反)集解(程子曰陽大隂小隂必從陽隂既盛極與/陽偕矣是疑於陽也不相從則必戰卦雖)
(純隂恐疑无陽故稱龍見其與陽戰也于野進不已而/至於外也盛極而進不已則戰矣雖盛極不離隂類也)
(而與陽爭其傷可知故稱血隂既盛極至與陽爭雖陽/不能无傷故其血𤣥黄𤣥黄天地之色謂皆傷也  朱)
(子曰疑謂鈞敵而无大小之差也坤雖无陽然陽未嘗/无也血隂屬盖氣陽而血隂也𤣥黄天地之正色言隂)
(陽皆傷也此以/上申彖傳之意)附録(程子語乾是聖人道理坤是賢人/道理  乾聖人之分也可欲之善)
(屬焉坤學者之分也有諸己之信屬焉是朱子語乾坤/只是卦名乾只是箇健坤只是箇順純  陽所以健純)
(是隂所以順至健者惟天至順者惟地所以後來取象/乾便是天坤便是地淵乾九二是聖人之學可欲之善)
(屬焉可欲之善是自然道理未曽犯手處故曰聖人之/學坤六二是賢人之學有諸己之信屬焉便須執持保)
(守依文案本做故曰賢人之學忠信進徳脩辭立誠乾/道也是流行𤼵用朴實頭便做將去是健之義敬以直)
(内義以方外坤道也但只簡靜循守是順之義大率乾/是做坤是守乾如活龍相似氣燄猛烈故九五便言飛)
(龍在天文言解得活潑潑地到坤便說得善了只說黄/裳元吉文言亦只說黄中通理正位居體而已凡看易)
(牢記隂陽兩字看乾坤牢記健順二字便永不失錯必/大又曰乾卦連致知格物誠意正心都說了坤卦只說)
(箇持守柔順貞固而已坤卦是箇无頭物事事事都不/能為首只是循規蹈矩依而行之乾父坤母意亦可見)
(乾卦如創業之君坤卦如守成之君乾如蕭何坤如曹/參如云先迷後得先迷者无首也後獲迷於先而獲於)
(後也乾則不言所利坤則利牝馬之貞每每不同所以/康節云乾无十坤无一乾至九止竒數也坤耦數也或)
(云乾无十者有坤以承之坤无一者有乾以首之曰然/僴乾便帶了箇知㡳意思帶了箇健底意思所謂進徳)
(又是他心中已得這箇道理了到坤便有箇順㡳意思/便只䝉乾之知更不說箇知字只說敬義夾持做去㡳)
(以後事如又曰乾卦分明是先見得這箇透徹便一直/做將去  忠信所以進徳至可與存義也都是徑前做)
(去有勇猛嚴厲斬截剛果之意須是見得方能恁地又/如樂則行之憂則違之確乎其不可㧞亦是這般剛决)
(意思所以生知者分明是合下便見得透故其健自然/如此更着力不得坤卦則未到這地位敬以直内義以)
(方外未免𦂳帖把捉有持守底意不似乾卦見得來透/徹砥又曰乾從知處說坤從守處說淵又曰乾道奮𤼵)
(而有為坤道靜重而有守佐乾道更多得上面半截坤/只是後面半截忠信進徳前面更有一段工夫  乾坤)
(陽隂以位相對言固只一般然以分而言乾尊而坤卑/陽尊而隂卑不可並也以一家言之父母固皆尊然母)
(終不可以並乎父所謂尊无二上也象問如乾初九潛/龍是象勿用是占辭坤六五黄裳是  元吉是占辭甚)
(分明至若坤初六履霜堅氷至六二直方大不習无不/利六三含章可貞或從王事无成有終上六龍戰于野)
(其血𤣥黄皆是舉象而占意已見於象中此又别是一/例如何曰象占例不一有占意只見於象中者亦自可)
(見如乾初九坤六四此至分明易見者如直方大唯直/方故能大所謂敬義立而徳不孤六二有直方大之象)
(占者有此徳而占得此爻則不習而无不利矣言不待/學習而无不利也故謂直方大為象不習无不利為占)
(辭亦可然直方故能大故不習无不利象既如此占者/亦不離此意矣六三隂居陽位本是隂帶些陽故為含)
(章之象又貞以守則為隂象矣或從王事者以居下卦/之上不終含藏故有或時出從王事之象无成有終者)
(不居其成而能有終也在人臣用之則為不居其成而/能有終之象在占者用之則為始雖无成而能有終也)
(此亦占意已見於象中者六四重隂不中故有括囊之/象无咎无譽亦是象中已見占意  伊川云卦爻有相)
(應看來不相應者多且如乾卦如其說時除了二與五/之外初何嘗應四三何嘗應上坤卦更都不見相應此)
(似不/通)纂註(蔡氏曰十月為純坤之月六爻皆隂然生生/之理无頃刻而息一陽雖生於子而實始於)
(亥十月之陽特未成爻耳聖人為其純隂而或嫌於无/陽也故稱龍以明之古人謂十月為陽月者盖出此)
(雙湖先生曰六爻取應與不應夫子彖傳例也如恒彖/曰剛柔皆應恒此六爻以應言也如艮象曰上下敵應)
(不相與也此六爻雖居相應之位剛柔皆相敵而不相/與則是雖應亦不應矣又如未濟六爻皆應故曰雖不)
(當位剛柔應也以此例之則六爻皆應者八卦泰否咸/恒損益既濟未濟是也皆不應者亦八卦乾坤坎離震)
(巽艮兌是也二體所以相應者初應四四示應初二應/五五亦應二三應上上亦應三然上下體雖相應其實)
(陽爻與隂爻應隂爻與陽爻應若皆陽皆隂雖居相應/之位則亦不應矣江都李衡口相應者同志之象志同)
(則合是以相應然事固多變動在因時故有以冇應而/得者有以有應而失者亦有以无應而吉者以无應而)
(凶者夬九三以援小人而凶剥六三以應君子而无咎/咸貴虗心而受人故六爻以有應而失所蒙六四以无)
(應而困吝斯皆時事之使然故不可執一而定論也又/觀彖辭重在二五剛中而應者凡五師臨升二以剛中)
(應五无妄萃五以剛中應二至若比五以剛中上下五/隂應之大有五以柔中上下五剛應之小畜四以柔得)
(位上下五剛亦應之又/不以六爻之應例論也)
經䷂(震下/坎上)集解(程子曰屯序卦曰一无曰字有天地/然後萬物生焉盈天地之間者唯萬)
(物故受之以屯屯者盈也屯者物之始生也萬物始生/鬱結未通故為盈塞於天地之間至通暢茂盛則塞意)
(亡矣天地生萬物屯物之始生故繼乾坤之後以二象/言之雲雷之興隂陽始交也以二體言之震始交於下)
(坎始交於中隂陽相交乃成雲雷隂陽始交雲雷相應/而未成澤故為屯若巳成澤則為解也又動於險中亦)
(屯之義隂陽不交則為否始交而未暢則/為屯在時則天下屯難未亨泰之時也)屯元亨利貞
勿用有攸往利建侯(吕音訓屯陸氏曰張/倫反坎宫二世卦)集解(程子曰/屯冇大)
(亨之道而處之利在貞一作正固非貞一作正固何以/濟屯方屯之時未可冇所往也天下之屯豈獨力所能)
(濟必廣資輔助故利建侯也故朱子曰震坎皆三畫卦/之名震一陽動於二隂之下  其徳為動其象為雷坎)
(一陽陷於二隂之間故其徳為陷為險其象為雲為雨/為水屯六畫卦之名也難也物始生而未通之意故其)
(為字象屮穿地始出而未申也其卦以震遇坎乾坤始/交而遇險陷故其名為屯震動在下坎險在上是能動)
(乎險中能動雖可以亨而在險則宜守正而未可遽進/故筮得之者其占為大亨而利於正但未可遽有所往)
(耳又初九陽居隂下而為成卦之主是能以賢下/人得民而可君之象故筮立君者遇之則吉也)附録
(程子語處屯難而冇致亨之道其惟貞固乎然能守正/不變者鮮矣師說雜編  朱子語問屯彖云利建侯而)
(本義取初九陽居隂下為成卦之主也先生曰此彖辭/一句盖取初九一爻之義初九一爻盖成卦之主也一)
(陽居三隂之下有以賢下人之象有為民歸往之象隂/從陽也故宜立君故象曰以貴下賤大得民也此意甚)
(好因問程傳只言宜建侯輔助如何先生曰易只冇三/處言利建侯屯兩言之豫一言之皆言立君左氏分明)
(有立君之說衛公子元遇屯則可見矣銖凡易中利字/多為占者設盖是活人方有利不利若是卦畫何利不)
(利之冇如屯利建侯乃是占得此卦者之利晉文公曽/占得此卦屯豫皆有此辭果能得國若常人見之亦隨)
(髙下自有箇主宰㡳道理但古者卜立君卜大遷卜大/封是事體重者故爻辭以其重者言之必大有一例成)
(卦之主皆說於彖辭下如屯之初九/利建侯大有之五同人之二皆如此)纂註(南軒張氏曰/物之始萌必)
(勾攣拳曲可見屯之義矣多楊氏萬里曰氣始交未暢/曰屯物勾萌未舒曰屯世  難未泰曰屯  趙氏曰震)
(動於下而坎險陷之深以輕進犯難為戒其程氏曰震/初九元之象也二五相應亨之象也各當  位利貞之)
(象也子李氏舜臣曰屯卦震陽為主而元亨利貞與乾/同長  肖父也以說卦考之乾為龍震亦為龍乾為馬)
(震亦為馬乾為健震亦為健每事皆與乾同若震之色/又為𤣥黄是乾一陽初交坤而乾坤之氣皆具故曰𤣥)
(黄者天地之雜也震之受性於乾坤者如此則其出而/代乾以用事又何疑哉  徐氏直方曰乾為父坤為母)
(六子者乾坤之六子也繼父母而用事者男也震長男/也坎中男也艮少男也故乾坤之後繼之以屯屯卦義)
(也下震上坎卦體也凡畫卦者皆自下起下者為先也/長男先中男次之繼屯者蒙蒙卦義也下坎上艮卦體)
(也中男先而少男次之矣父母之生子也長男少男各/一而已居長少之間者皆中男也故自屯至比中男者)
(六也亨雙湖先生曰元亨利貞占辭也當屯難之世遽/稱元  亦猶蠱壊之時而有元亨之義卦辭大扺主在)
(震初九一爻分而言之勿用有攸往戒震也震性好動/前有名山大川為之險阻往則犯難又艮止於上故戒)
(利建侯勸五也時方屯難九五利在於建立初九以為/侯乃可以鎮定禍亂轉屯難而為亨通也文王於震首)
(取建侯象又互坤有國邑象國語司空季子為晉公子/重耳占得國遇屯嘗取互體坤象矣自坤卦以下元亨)
(利貞之占凡七卦詳/見論在臨卦辭下)初九磐桓利居貞利建侯(吕音訓/磐陸氏)
(曰步干反本亦作盤又作槃/晁氏曰案古文作般三皆通)集解(程子曰初以陽爻在/下乃剛明之才當屯)
(難之世居下位者也未能便往濟屯故磐桓也方屯之/初不磐桓而遽進則犯難矣故宜居正而固其志凡人)
(處屯難則鮮能守正茍无貞固之守則將失義安能濟/時之屯乎居屯之世方屯於下所宜有助乃居屯濟屯)
(之道也故取建侯之義謂求輔助也體朱子曰磐桓難/進之貎屯難之初以陽在下又居動  而上應隂柔險)
(陷之爻故有磐桓之象然居得其正故其占利於居貞/又本成卦之主以陽居隂為民所歸侯之象也故其象)
(又如此而占者如是/則利建以為侯也)附録(朱子語問初九利建侯注云/占者如是則利建以為侯此)
(爻之占與卦辭異未知其指曰卦辭通論一卦所謂侯/者乃屬他人即爻之初九也爻辭專言一爻所謂侯者)
(乃其自己故不同也道夫又曰此亦大槩如此到占得/時又看如何若是自卜為君者得之則所謂建侯者乃)
(已也若是大臣卜立君者得之則所謂建侯者乃君也/縁易本不是箇綳定底文字所以曰不可為典要同上)
纂註(張子曰磐桓猶言柱石磐磐石也桓桓柱也謂建/侯如柱石在下不可以動然志在行正也  馮氏)
(椅曰磐桓迴旋之貎一曰動而有阻之象有項氏曰初/九爻辭全類卦辭曰盤桓利居貞即勿用  攸往也)
(毛氏曰屯以初為主故以一爻盡屯之義而以餘爻為/之客以究其義蒙之二震之初皆然  李氏舜臣曰易)
(以屯次乾坤盖以大子代父母而經綸也之游氏曰夫/建侯王者事也而於初九言之者以剛動  而不失其)
(正其自任以天下之重盖王佐才也象所謂君子以經/綸者非初九其誰邪故其體國致君宜以協濟為意其)
(曰利建侯者乃代天理物之職也故郭氏忠孝曰貞屯/悔豫皆利建侯以震陽爻為侯也  屯初九為侯豫九)
(四為侯初雙湖先生曰屯豫建侯固以震亦以坤為國/邑也若  九一爻雖重盡當卦辭然不曰為侯必曰利)
(建侯利建之者誰乎重又在五君矣磐石一陽/象艮陽在上為小石則震陽在下為磐石矣)六二屯
如邅如乗馬班如匪寇㛰媾女子貞不字十年乃字(吕/音)
(訓亶今本作邅陸氏曰張連反亦作邅晁氏曰案說文/作驙駗驙也駗音屯乘馬陸氏曰繩證反四馬曰乗下)
(同子夏傳音繩晁氏曰案劉子𤣥所辨此傳非卜商作/班如陸氏曰如字鄭本作般晁氏曰般古文作班媾陸)
(氏曰古后反馬本作/冓晁氏曰案冓古文)集解(程子曰二以隂柔居屯之世/雖正一作五應在上而迫於)
(初剛故屯難邅囘如辭一有助字也乗馬欲行也欲從/正應而復班如不能進也班分布之義下馬為班與馬)
(異處也二當屯世雖不能自濟而居中得正有應在上/不失義者也然逼近於初隂乃陽所求柔者剛所陵柔)
(當屯時固難自濟又為剛陽所逼故為難也設匪逼於/寇難則往求於㛰媾矣婚媾正應也寇非理而至者二)
(守中正不茍合於初所以不字茍貞一作正固不易至/于十年屯極必通乃獲正應而字育矣以女子隂柔茍)
(能守其志節久必獲通况君子守道不囘乎初為賢明/剛正之人而為寇以侵逼於人何也曰此自據二以柔)
(近剛而為義更不計初之徳如何也易之初義如此笄/朱子曰班分布不進之貎字許嫁也禮曰女子許嫁)
(而字六二隂柔中正有應於上而乗初剛故為所難而/邅囘不進然初非為寇也乃求與已為婚媾耳但己守)
(正故不之許至于十年數窮理極則妄求者去/正應者合而可許矣爻有此象故因以戒占者)附録(朱/子)
(語問初九以陽在下而居動體上應六四隂柔險陷之/爻固為磐桓之象然六二屯如邅如乗馬班如亦似有)
(磐桓意先生曰磐桓只是欲進而難進貌若六二則有/險難矣盖乘初九之剛下為陽迫故為所難而邅囘不)
(進又問匪寇婚媾程傳謂設匪逼於寇難則往求於婚/媾此說如何曰熹舊二十許歲時讀至此便疑此語有)
(病只是别无他說可據只得且隨他說然每不滿後來/方見得不然盖此四字文義不應必如此費力解也六)
(二乗初九之剛下為陽所迫然非為寇也乃來求己為/婚媾耳此婚媾與己皆正指六二也問十年乃字曰易)
(中此等取象不可曉如說十年三年七日八月等處皆/必有所指但今不可穿鑿姑缺之可也銖耿氏解女子)
(貞不字作許嫁笄而字貞不字者為未許嫁也却與/婚媾之義相通亦說得有理伊川說作字育之字)纂
註(馮氏椅曰班從刀分玉人馬異處也書班師左傳班/馬之聲古語則然婚媾當作昬媾男曰昬女曰姻媾)
(男女之合也今轉注從女非易南軒張氏曰屯者物之/初有㛰媾象  王氏安石曰  之辭有婦冇婦人冇女)
(有女子婦有夫之稱也婦人言其為母也女未有夫之/稱也女子又言其為子也此言女子何也以有所怙也)
(以有所怙故乗剛而不失正也其有所怙者何也以九/五為之應也  都氏曰女子臣之未受命之象  馮氏)
(當可曰初寇二二欲應五而不得應屯之象也自己行/藏他人得而制之者隂柔故也  徐氏曰愚聞之師曰)
(易之道有己正而他爻取之以為邪者有己凶而他爻/得之以獲吉者屯之初非不正也而二近之則為寇旅)
(之上非不凶也而五承之得譽命亦孔氏曰因六二之/象以明男女婚媾之事其餘人事  當法此如有人偪)
(近於難逺有外應未敢遽進被近者所陵經久之後乃/得相合是知萬事皆象於此非惟男女而已諸爻男女)
(之象義皆然脊雙湖先生曰說卦震坎稱馬盖本諸此/曰􁁌足曰美  又以初中二陽名屯坎上震下故爻多)
(馬象二乗初上乗五四應初亦云乗若三爻乗馬皆稱/班如而上獨泣者以時當屯難宜班如不可速往然二)
(四皆有正應可歸上獨窮極下又无應所以泣也他卦/諸爻稱馬如賁四大畜三明夷二睽涣初中孚四自大)
(畜取乾象外餘皆有震坎大畜亦有互震以是知諸爻/稱馬多就震坎取象又與文王取諸坤不同寇只指初)
(婚媾隂陽爻取十/年互坤土成數)六三即鹿无虞惟入于林中君子幾
不如舍往吝(吕音訓鹿陸氏曰王肅作麓云山足晁氏/曰案鹿古文幾陸氏曰徐邈音祈辭也又)
(音機近也速也鄭作機云弩牙也舎陸氏曰式夜/反止也徐氏音捨象同吝陸力刃反又力慎反)集解
(程子曰六三以隂一无隂字柔居剛柔既不能安屯居/剛而不中正則妄動雖貪於所求既不足以自濟又无)
(應援將安之乎如即鹿而无虞人也入山林者必有虞/人以導之无導之者則惟陷入于林莽中君子見事之)
(幾微不若舎而勿逐往則徒取窮吝而已逐朱子曰隂/柔居下不中不正上无正應妄行取困為  鹿无虞陷)
(入林中之象君子見㡬不如舎去若往/逐而不舎必致羞吝戒占者宜如是也)附録(朱子語問/即鹿无虞)
(曰虞只是虞人六三隂柔在下而居陽位隂不安於陽/則貪求陽欲乗隂則妄行故不中不正又上无正應妄)
(行取困所以為即鹿无虞陷入林中之象銖若不舎而/往是致吝之道這道理若人做事如求官爵者求之不)
(已便是取吝之道求財利者求/之不已亦是取吝之道賀孫)纂註(馮氏椅曰虞人掌/山澤之官吝不足)
(之意易以吉凶明得失而多為悔吝无咎之辭何也天/下之理惟中則合道得中則吉失中則凶未至於失而)
(不盡乎中者則有過與不及過過也不及亦過也故悔/則知過而必改吝則知過而不肯改必改則无咎而趨)
(於吉不肯改則有吝而趨於凶約象為艮有山林象如/郭氏忠孝曰六三互艮有知止之心故曰君子㡬不)
(舎明郭氏京曰鹿當作麓以趙氏曰屯卦惟初與五以/剛  之才處屯難之世可  小得餘四爻皆以六居之)
(幽弱之資安能濟難故二與四與上皆乗馬班如而三/即鹿无虞也  雙湖先生曰鹿山獸亦取互艮象矣虞)
(山澤之官上六在艮山之上象三上无應无虞象又曰/案李衡云吝者可鄙之名或不能通變或捨義徇利或)
(黨比不容皆曰吝朱子曰吉凶相對而悔吝居其/中間悔則自凶而向吉吝則自吉而向凶得之矣)六四
乗馬班如求㛰媾往吉无不利集解(程子曰六四以柔/順居近君之位得)
(於上者也而其才不足以濟屯故欲進而復止乗馬班/如也已既不足以濟時之屯若能求賢以自輔則可濟)
(矣初陽剛一作剛陽之賢乃是正應已之婚媾也若求/此陽剛一作剛陽之婚媾往與共輔陽一无陽字剛中)
(正之君濟時之屯則吉而无所不利也居公卿之位已/之才雖不足以濟時之屯若能求在下之賢親而用之)
(何所不濟哉初朱子曰隂柔居屯不能上進故為乗馬/班如之象然  九守正居下以應於己故其占為下求)
(婚媾則/吉也)附録(朱子語問六四求婚媾此婚媾疑指初九/之陽婚媾是隂何陽亦可言曰婚媾通指)
(隂陽但程傳謂六四往求初/九之婚媾則恐其未然也銖)纂註(雙湖先生曰本義云/下求婚媾是指初九)
(在下來求四為婚媾求者在彼往者在我故吉不然豈/有陽不倡而隂反倡男不行而女先行以是為吉无不)
(利者乎馬楊氏時曰六四靜而正居險而不妄動者也/故曰乘  班如班如者冇待而行也夫初以陽下隂非)
(婚媾者也而四應之求而往者也屯難之時智者以其/謀勇者以其力競起赴功者皆是也而四獨居險而不)
(為難待求而後往非擇義之明疇克爾故往吉无不/利而孔子曰求而往明也孔明之於先主其㡬是乎)九
五屯其膏小貞吉大貞凶集解(程子曰五居尊得正而/屯時若有剛明之賢為)
(之輔則能濟屯矣以其无臣也故屯其膏人君之尊雖/屯難之世於其名位非有損也唯其施為有所不行徳)
(澤有所不下是屯其膏人君之屯也既膏澤有所不下/是威權不在己也威權去已而欲驟正之求凶之道魯)
(昭公髙貴鄉公之事是也故小貞則吉也小貞則漸正/之也若磐庚周宣脩徳用賢復先王之政諸侯復朝謂)
(以道馴致為之不暴也又非恬然不為若唐之僖昭也/不為則常屯以至於亡矣  朱子曰九五雖以陽剛中)
(正居尊位然當屯之時陷於險中雖有六二正應而隂/柔才弱不足以濟初九得民於下衆皆歸之九五坎體)
(有膏澤而不得施為屯其膏之象占者以處小事/則守正猶可獲吉以處大事則雖正而不免於凶)附録
(朱子語伊川易解也失契勘說屯其膏云又非恬然不/為若唐之僖昭也這兩人全不同一人是要做事一人)
(是不要做與小黄門啗果實度日呼田令孜為阿父不/知東漢時若一向盡引得忠賢布列在内不知如何只)
(那都无主可立天下大勢如人衰老之極/百病交作略有些變動便成大病賀孫)纂註(楊氏萬/里曰以)
(剛明之主宜其撥亂反正有餘也然其膏猶屯者有君/无臣故也六四近臣則弱六三近臣則又弱六二大臣)
(則又弱惟一初九逺而在下賢而在下然則將欲冇為/誰與有為  馮氏當可曰九五陽也而陷於羣隂之中)
(必得剛明之才如九五之類者為助則可以解屯初九/其人也又蔽於三隂磐桓而不得進豈得不屯邪  李)
(氏舜臣曰小者貞固則吉大者貞固則凶猶恒其徳貞/婦人吉夫子凶者也  李氏椿年曰小者无以出險故)
(貞則吉大者必思所以出險故貞則凶雖蔡氏曰屯者/物始生之時初與五皆剛而初得時五  以剛居中正)
(之位弗及之矣得位失時膏澤屯塞之象曰丘氏曰五/坎體陷而失勢初震體動而得時  余氏  屯坎言膏)
(鼎離亦言膏貞當如周禮訓問詳見旅九三下冇雙湖/先生曰凶有但言凶者有貞凶有終凶有征凶  有凶)
(之類江都李衡曰有凶者事本无凶若不知進退必有/凶聖人逆以示人使早為之防者又有必凶之理其非)
(己形者故特曰凶者必然之凶數/之使然禍成而不可解之謂也)上六乗馬班如泣血
漣如(吕音訓漣陸音連晁氏曰說/文作㦁泣下也易泣血㦁女)集解(程子曰六以隂/柔居屯之終在)
(險之極而无應援居則不安動无所之乗馬欲往復班/如不進窮厄之甚至於泣血漣如屯之極也若陽剛而)
(有助則屯既極可濟矣懼朱子曰隂柔无應/處屯之終進无所之憂  而已故其象如此)纂註(楊氏/萬里)
(曰屯上難極非剛明何以亨今以柔當之進无必為之/才退有无益之泣朝夕必亡而已唐之僖昭是也  胡)
(氏次焱曰四乗震馬而利者震動也動則屯可出也上/乗坎馬而泣血者坎陷也陷則屯未易出也  郭氏忠)
(孝曰二之班如待五之媾四之班如待初之往上六班/如獨无所待進退不決而自傷耳  李氏舜臣曰屯難)
(之世未可遽往故諸爻求應皆班而有待上六處/險之外乗馬无所適從痛時憫道而泣血漣如也)大象
傳雲雷屯君子以經綸(吕音訓論今本作綸陸氏曰論/音倫鄭如字謂論撰書禮樂施)
(政事黄頴云經綸匡濟也本亦作綸晁/氏曰茍云經常也論理也便直作綸非)集解(程子曰坎/不云雨而)
(云雲者雲為雨而未成者也未能成雨所以為屯若子/觀屯之象經綸天下之事以濟於屯一无屯字難經緯)
(綸緝謂營為也事朱子曰坎不言水而言雲者未通之/意經綸治絲之  經引之綸理之也屯難之世君子冇)
(為之/時也)附録(朱子語問屯需二象皆隂陽未和洽成雨之/象也然屯言君子以經綸而需乃言飲食宴)
(樂何也曰需是緩意在他无所致力只得飲食宴樂屯/是物之始生象草木初出地之狀其初出時欲破地面)
(而出不无齟齬艱難故當為/經綸其義所以不同也時舉)纂註(郭氏雍曰坎在上為/雲在下為雨  李氏)
(舜臣曰坎在震上為屯以雲方上升畜而未散也坎在/震下為解以雨澤既沛无所不被也故雷雨作解者乃)
(所以散屯而雲雷方興則屯難之始也振姚氏曰綸緯/也以織綜經緯  項氏曰經以象雷之  綸以象雲之)
(合以雙湖先生曰二陽象經四隂象綸經上止下動而/綸  横之也  游氏曰經綸者因情循理而治之无汨)
(其序之謂也易於屯曰君子/以經綸言所以濟難當如此)彖傳屯剛柔始交而難生
(吕音訓難陸氏曰乃旦反六二/象同賈逵註周語云畏憚也)集解(朱子曰以二體釋/卦名義始交謂震)
(難生/謂坎)附録(朱子語易中說卦爻多只是說剛柔這是半/就人事上說去連那隂陽上面不全隂陽上)
(說卦爻是有形質了隂陽全是氣彖辭所說剛柔半在/人事上  剛柔始交是震此是龜山說震一索而得男)
(也/淵)纂註(張氏汝弼曰物生向上其象震也為坎冬寒氣/所難盤屈地下而未達此其為屯之難生也)
(楊氏時曰乾一索而得震隂陽始交也坎在上難生也/  毛氏曰屯者其生難俗謂乳子為難月然則難生者)
(生未生之問也/已生則解矣)動乎險中集解(程子曰以雲雷二象言/之則剛柔始交也以坎)
(震二體言之動乎險中也剛柔始交未能通暢/則艱屯故曰難生又動於險中為艱屯之義)大亨貞
集解(朱子曰以二體之徳釋卦辭動震之為也險坎/之地也自此以下釋元亨利貞乃用文王本意)附
録(朱子語問屯本義下有云自此以下釋元亨利貞皆/用文王本義何也曰大王本意說乾元亨利貞只是)
(說乾道大通而至正故筮得者其占當得大通而利於/正固至孔子方作四徳說後人不知將謂文王作易便)
(作四徳說即非也如屯卦所謂元亨利貞者以其能動/即可以亨而在險則宜守正故筮得之者其占為大亨)
(而利於正初非謂徳也故孔子釋此彖辭只曰/動乎險中大亨貞是用文王夲意釋之也銖)纂註(熊/氏)
(曰屯字從屮古草字上有一畫盖草之方萌未達故其/根芽盤屈而不能伸難之象也然一陽才動於下已有)
(不可遏之勢故曰大亨中馮氏椅曰動乎險中以卦性/明卦象震動於坎險之  所以濟屯也大謂震之一陽)
(亨于九五之貞/乃所謂利也)雷雨之動滿盈集解(程子曰所謂大亨/而貞一作正者雷)
(雨之動滿盈也隂陽始交則艱屯未能通暢及其和洽/則成雷雨滿盈於天地之間生物乃遂屯有大亨之道)
(也所以能大亨由夫一无夫字貞也非屯固安能出屯/人之致屯冇致大亨之道亦在夫一无夫字貞固也)
附録(朱子語雷雨之動滿盈/亦是那鬱塞底意思淵)天造草昧宜建侯而不寧
(吕音訓造陸徂早反草昧陸氏曰音妹廣雅云草造屯/董云草昧微物而不寜陸氏曰而辭也鄭讀而曰能能)
(猶安/也)集解(程子曰上文一冇既字言一有夫字天地生/物之義一有是以字此言時事天造謂時運)
(也草草亂无倫序昧㝠昧不明當此時運所宜建立輔/助則可以濟屯雖建侯自輔又當憂勤兢畏不遑寜處)
(聖人之深戒也言朱子曰以二體之象釋卦辭雷震象/雨坎象天造猶  天運草雜亂昧晦㝠也隂陽交而雷)
(雨作離亂晦㝠塞乎兩間天下未定名分未明宜立君/以統治而未可遽謂安寧之時也不取初九爻義者取)
(義多端姑/舉其一也)附録(朱子語宜建侯而不寜不可道建侯便/了須更自以為不安寜方可淵問彖傳)
(言宜建侯而不寧豈以有動而遇險之象邪曰聖人見/有此象故又因以為戒曰宜立君而又不可遽謂安寧)
(也銖天造草昧宜建侯而不寧孔子又是别𤼵出一道/理說當此擾攘之時不可无君故須立君砥問屯彖辭)
(曰剛柔始交而難生本義云始交謂震難生謂坎程傳/以雲雷之象為始交謂震始交於下坎始交於中如何)
(先生曰剛柔始交只指震言所謂震一索而得男也此/三句各有所指剛柔始交而難生是以二體釋卦名義)
(動乎險中大亨貞是以二體之徳釋卦辭雷雨之動滿/盈天造革昧宜建侯而不寧是以二體之象釋卦辭只)
(如此看甚明縁後來說者交/雜混了故覺語意重複銖)纂註(蔡氏曰草萌地中未/明之象  丘氏曰彖)
(傳大率於章首先釋卦名義次釋卦辭又次釋卦義冇/未盡者從而推廣之此彖傳之定例也其辭則雜取卦)
(體卦象卦徳卦變四者互明之卦體以兩體及六爻之/義言如剛柔始交震而難生坎之類是也卦象以天地)
(雷風山澤水火言如雷雨之動滿盈之類是也卦徳以/健順明險動入止說言如動乎險中之類是也卦變以)
(剛柔往來上下言如柔來文剛分剛上而文柔之類是/也自屯以下大要皆不越乎此矣  項氏曰草屬震言)
(始創也昧屬坎未明也草昧者棼棼泯泯之貌言天造/之初如此所謂屯也  毛氏曰天造草昧即生民之初)
(也建楊氏時曰天造草昧非寧居之時故宜建侯而不/寧  侯所以自輔也使人各有主而天下定矣  雙湖)
(先生曰動以雷言滿盈以雨言天造作也震動象草東/方震物生象昧北方坎幽晦象建侯震象不寧坎象)
小象傳雖磐桓志行正也集解(程子曰賢人在下時茍/未利雖磐桓未能遂往)
(濟時之屯然有濟屯之志與/濟屯之用志在行其正也)以貴下賤大得民也(吕音/訓下)
(陸遐/嫁反)集解(程子曰九當屯難之時以陽而來居隂下為/以貴下賤之象方屯之時隂柔不能自存有)
(一剛陽之才衆所歸從也更能自處卑下所以大得民/也或疑方屯于下何有貴乎夫以剛明之才而下於隂)
(柔以能濟屯之才而下於不能乃以/貴下賤也况陽之于隂自為貴乎)纂註(楊氏萬里曰/震以一陽為)
(二隂之主故曰貴二隂賤/而一陽下之故曰下賤)六二之難乗剛也十年乃字
反常也(吕音訓難/陸乃旦反)集解(程子曰六二居屯之時而又乗/剛為剛陽所逼是其患難也至)
(於十年則難久必通矣乃得反/其常與正應合也十數之終也)即鹿无虞以從禽也君
子舎之往吝窮也(吕音訓從陸氏曰/如字鄭黄子用反)集解(程子曰事不/可而妄動以)
(從欲也无虞而即鹿以貪禽也當屯之時不可動而動/猶无虞而即鹿以有從禽之心也則見㡬而舎之不從)
(若往則可吝而困/窮一作窮困也)纂註(程氏曰蔡邕石經郭京舉正即/鹿无虞何以從禽也皆有何字)
(今本/脫)求而往明也集解(程子曰知己不足求賢自輔而/後往可謂明矣居得致之地一)
(作位己不能而/遂己至暗者也)屯其膏施未光也(吕音訓施/陸式䜴反)集解(程子/曰膏)
(澤不下及是以徳施未/能光大也人君之屯也)泣血漣如何可長也(吕音訓長/陸直良反)
集解(程子曰屯難窮極莫知所為故至泣血顛沛如此/其能長久乎夫卦者事也爻者事之時也分三而)
(又兩之足以包括衆理引而伸之/觸類而長之天下之能事畢矣)附録(朱子語屯是隂/陽未通之時蹇)
(是流行之中有蹇/滯困則窮矣賀孫)
經䷃(坎下/艮上)集解(程子曰蒙序卦屯者盈也屯者物之/始生也物生必蒙故受之以蒙蒙者)
(蒙也物之稺也屯者物之始生物始生穉小蒙昧未𤼵/蒙所以次屯也為卦艮上坎下艮為山為止坎為水為)
(險山下有險遇險而止莫知所之蒙之象也水必/行之物始出未有所之故為蒙及其進則為亨義)蒙亨
匪我求童蒙童蒙求我初筮告再三瀆瀆則不告利貞
(吕音訓蒙陸氏曰莫公反稚也方言云蒙萌也離宫四/世卦童陸氏曰字書作僮鄭云未冠之稱筮陸氏曰市)
(制反決也鄭云問告陸氏曰古毒反示也語也彖同三/陸息暫反又如字彖同瀆陸氏曰音獨亂也鄭氏云褻)
(也晁氏曰說文作黷/握持垢也易再三黷)集解(程子曰蒙有開𤼵之理亨之/義也卦才時中乃致亨之道)
(六五為蒙之主而九二𤼵蒙者也我謂二也二非蒙主/五既順巽於二二乃𤼵蒙者也故主二而言匪我求童)
(蒙童蒙求我五居尊位有柔順之徳而方在童蒙與二/為正應而中徳又同能用二之道以𤼵其蒙也二以剛)
(中之徳在下為君所信嚮當以道自守待君至誠求己/而後應之則能用其道匪我求於童蒙乃童蒙來求於)
(我也筮占決也初筮告謂至誠一意以求己則告之再/三則瀆慢矣故不告也𤼵蒙之道利以貞正又二雖剛)
(中然居隂故宜有戒為朱子曰艮亦三畫卦名一陽止/於二隂之上故其徳  止其象為山蒙昧也物生之初)
(蒙昧未明也其卦以坎遇艮山下有險蒙之地也内險/外止蒙之意也故其名為蒙亨以下占辭也九二内卦)
(之主以剛居中能𤼵人之蒙者而與六五隂陽相應故/遇此卦者有亨道也我二也童蒙㓜稺而蒙昧謂五也)
(筮者明則人當求我而其亨在人筮者暗則我當求人/而亨在我人求我者當視其可否而應之我求人者當)
(致其精一而叩之而明者之養蒙/與蒙者之自養又皆利於以正也)附録(朱子語伊川說/蒙亨仿彿是指)
(九二一爻說所以云剛中淵問蒙之地蒙之意如何曰/山下有險蒙之地也先生云山下已是窮極險處又遇)
(險前後去不得故於此蒙昧也蒙之意也此是心下鶻/突煇問匪我求童蒙童蒙求我我指二童蒙指五五柔)
(暗而二剛明五來求二二不求五也但占者若是九二/之明則為人求我而亨在人占者若是九五之暗則為)
(我求人而亨在我與乾九二九五利見大人占同例否/先生曰熹作如此說却僅勝近世人硬裝一件事說得)
(來窒礙費氣力但亦恐是如此耳因問初筮告再三瀆/瀆則不告若作占者說則如何先生曰人來求我我則)
(當視其可否而告之盖視其來求我之𤼵蒙者有初筮/之誠則告之再三煩瀆則不告之也我求人則當致其)
(精一以叩之盖我而求人以𤼵蒙則當盡初筮之誠而/不可有再三之瀆也銖曰𤼵此一例即所謂稽實待虗)
(先生曰/然銖)纂註(郭氏雍曰屯者物之始生生而後穉卦之/序也物穉者有必亨之理聖人𤼵蒙有致)
(亨之道蒙所以亨也所沈氏曰蒙昧而能亨由九二以/剛中之徳時而𤼵之  以亨也  楊氏萬里曰蒙猶屯)
(也屯者物之初非物之厄蒙者人之初非性之昧勾而/未舒曰屯穉而未達曰蒙故蒙冇亨之理  張子曰禮)
(聞來學不聞往教來學者就道義而學之往教者致其/人而取教也童蒙求我匪我求童蒙是也  楊氏時曰)
(湯之於伊尹學焉而後臣之卦徐氏曰初筮主九二言/再三主上九言卦有内外内  初筮外卦再筮二當初)
(卦之中上居再筮之三也蒙項氏曰二坎體五互坤水/土相雜汨而成泥故冇瀆  之象  雙湖先生曰乾坤)
(之後屯主在震初九一爻蒙主在坎九二一爻此長子/代父長弟次兄之象艮為少男方有賴於開𤼵此屯蒙)
(次乾坤之義屯建侯有君道焉蒙求我有師道焉載觀/文王為卜筮演易所以於蒙比二卦𤼵明六十四卦尚)
(占之例以示後世蒙就二陽言筮九二取初筮之象初/下體也上九取再三瀆象再上卦三上卦之三自二至)
(上有頤口之象震動又當初筮故告之再三適當艮止/故不告也然二陽爻皆不正故又有利貞之戒  汪氏)
(曰聖人用易以明民托之卜筮或所得之辭闊然不相/對者何哉古人非有大事不疑不卜也若誠有兩可之)
(疑而合筮之必誠敬專一以達於神明故神亦以正告/之倘有一毫不敬不誠不一則問此而荅彼實神明之)
(所不至而不告者也故文王於蒙特𤼵不告之例夫揲/著必成一卦卦爻必皆有辭何以言其不告也盖誠意)
(専一則神告之辭皆應所問否則問此而荅彼是則不/告也若是而臆度遷就曲推强取以定吉凶惑之甚矣)
初六𤼵蒙利用刑人用說桎梏以往吝(吕音訓說陸氏/曰吐活反徐又)
(音稅桎陸音質梏陸氏曰古毒反在足曰桎在手曰梏/小爾雅云杻謂之梏械謂之桎杻音丑往吝晁氏曰說)
(文作遴行難/也易以往遴)集解(程子曰初以隂暗居下下民之蒙一/作象也爻言𤼵之之道𤼵下民之蒙)
(當明刑禁以示之使之知畏然後從而教導之自古聖/王為治設刑罰以齊其衆明教化以善其俗刑罰立而)
(後教化行雖聖人尚徳而不尚刑未嘗偏廢也故為政/之始立法居先治蒙之初威之以刑者所以說去其昏)
(蒙之桎梏桎梏謂拘束也不去其昏蒙之桎梏則善教/无由而入既以刑禁率之雖使心未能喻亦當畏威以)
(從不敢肆其昏蒙之欲然後漸能知善道革其一无其/字非心則可以移風易俗矣茍專用刑以為治則蒙雖)
(畏而終不能𤼵茍免而无恥治化不可得而成矣故以/往則可吝  朱子曰以隂居下蒙之甚也占者遇此當)
(𤼵其蒙然𤼵之之道當痛懲而暫舎之以觀其後/若遂往而不舎則致羞吝矣戒占者當如是也)附録
(朱子語或自家是蒙得他人𤼵或他人是蒙得自家𤼵/  卦辭有平易底有難曉底利用刑人用說桎梏麤說)
(時如今人打棒也須與他說了那枷方可一向枷他不/得若一向枷他便是以往吝這只是說治蒙者當寛慢)
(盖法當如/此易說)纂註(石氏曰二以陽明下照於初故初之蒙/得以𤼵也  蔡氏曰刑桎梏皆坎象)
(馮氏杼曰上體艮手互體震足俱陷於隂桎梏之象坎/趨於下艮止於上有說之象又曰蒙不但物生之穉凡)
(昏迷不恭者皆蒙也二丘氏曰𤼵蒙者必于其初初六/以隂暗之蒙切近九  陽明之賢足以開𤼵之故曰𤼵)
(蒙遭胡氏曰若其性識至暗以犯教化則當用刑以正/之  桎梏而自悟又當赦之  郭氏雍曰𤼵蒙所以教)
(也用刑所以輔教也此明刑弼教之意之揚氏時曰蒙/无知也告之而弗喻引之而弗違非威  以刑莫能從)
(也故𤼵蒙之初利用刑人盖威之使從也用說桎梏縱/之以往則吝矣  王氏宗傳曰禁於未𤼵之謂豫書制)
(官刑儆于冇位用訓于/蒙士初隂暗正蒙士也)九二包蒙吉納婦吉子克家(吕/昔)
(訓苞今本作包陸氏曰鄭云苞當作彪彪文/也晁氏曰京房鄭陸績一行皆作彪文也)集解(程子/曰包)
(含容也二居蒙之世有剛明之才而與六五之君相應/中徳又同當時之任者也必廣其含容哀矜昏愚則能)
(𤼵天下之蒙成治蒙之功其道廣其施博如是則吉也/卦唯二陽爻上九剛而過唯九二有剛中之徳而應於)
(五用於時而獨明者也茍恃其明専於自任則其徳不/𢎞故雖婦人之柔闇尚當納其所善則其明廣矣又以)
(諸爻皆隂故云婦堯舜之聖天下所莫及也尚曰清問/下民取人為善也二能包納則克濟其君之事猶子能)
(治其家也五既隂柔故𤼵蒙之功皆在于二以家言之/五父也二子也二能主蒙之功乃人子克治其家也)
(朱子曰九二以剛陽為内卦之主統治羣隂當𤼵蒙之/任也然所治既廣物性不齊不可一槩取必而爻之徳)
(剛而不過為能有所包容之象又以陽受隂為納婦之/象又居下位而能任上事為子克家之象故占者冇其)
(徳而當其事則/如是而吉也)附録(朱子語卦中說剛中最好看剛故/能包蒙不剛則方且為物所蒙安)
(能包蒙剛而不中亦不能包蒙如上九過剛而不中所/以為擊蒙此一卦𦂳要是九二一爻為主所以治蒙者)
(只在兩箇陽爻而上九過剛故只以九二為主而二與/五應亦助得五去治蒙大扺蒙卦除了初爻統說治蒙)
(底道理其餘三四五皆是蒙者所/以惟九二一爻為治蒙之主時舉)纂註(張子曰九二以/剛居中故能包)
(蒙而吉之蘭氏曰凡易之言包者皆自外而包内泰之/包荒否  包承姤之包有魚包𤓰皆自上包也  蔡氏)
(曰婦五也以剛柔相應言子二也以剛居丙言事楊氏/萬里曰五求二二匪求五乃曰子克家何也臣  君如)
(子事父正使致君如伊周亦臣子分内事如子之克家/耳非功也  李氏舜臣曰震以建侯而有經綸之功此)
(長子事也坎以剛中而有克家之能此次子事也艮以/柔巽而得童蒙之吉此少子事也乾坤三子至是各得)
(其宜矣本雙湖先生曰案蘭氏自上包之說以包初六/為言耳  義統治羣隂則初所宜包也卦有互震震為)
(冢嗣亦有/子克家象)六三勿用取女見金夫不有躬无攸利(吕音/訓取)
(陸氏曰七住反/本又作娶象同)集解(程子曰三以隂柔處蒙闇不中不/正女之妄動者也正應在上不能)
(逺從近見九二為羣蒙所歸得時之盛故捨其正應而/從之是女之見金夫也女之從人當由正禮乃見人之)
(多金說而從之不能保有其身者也无所往而利矣其/朱子曰六三隂柔不中不正女之見金夫而不能冇)
(身之象也占者遇之則其取女必得如是之人无所/利矣金夫盖以金賂己而挑之若魯秋胡之為者)附
録(程子語不有躬无攸利不立己後雖向好事猶為化/物不得以天下萬物撓己巳立後自能了當得天下)
(萬物語録合朱子語六三說勿用取女者大率隂爻又/不中不正  是一般无主宰底女人金夫不必解作剛)
(夫時舉問不有躬无攸利不立己後雖向好事猶為化/物不得以天下萬物撓己巳立後自能了當得天下萬)
(物曰下面是伊川解易上句後二句又是覆解此意在/乎以立己為先應物為後而今人平日講究所以治國)
(平天下之道而自家身已全未曽理㑹得若能理㑹得/自家身已雖與外事若茫然不相接然明徳在這裏了)
(新民只現成推將去賀孫問不立己後雖向好事猶為/化物何也曰己不立則在我无主宰矣雖向好事亦只)
(是見那事物好隨那事/物去此便是為物所化)纂註(張子曰金夫二也不有躬/履非正則不能固於一也)
　(蘭氏曰凡易之言金皆取陽爻九乾之䇿乾為金也/馮氏椅曰朱子曰若魯秋胡之事易之設教不必有)
(是事也金取其剛盖謂强暴之男近而相得故以為夫/秋胡之事亦可言也  郭氏雍曰易於有應言婦无應)
(言女三舎正應稱女可也互項氏曰艮為躬曰不有躬/明棄上也  雙湖先生曰  震為艮反體亦不有躬象)
(勿用取无攸利戒占者之言若六三之人自占得此知/見棄於人若是亦可内省而自改也  李氏舜臣曰屯)
(之六二近初九之陽而正應在五然震之性動而趨上/竟舎初九而歸五故曰女子貞不字十年乃字此女子)
(之屯者也蒙之六三近九二之陽而正應在上然坎之/性陷而趨下乃舎上而從二故曰勿用取女不冇躬无)
(攸利此女子/之蒙者也)六四困蒙吝集解(程子曰四以隂柔而蒙/閽无剛明之親援无由)
(自𤼵其蒙困於昏蒙者也其可吝甚矣吝不足也謂可/少也  朱子曰既逺於陽又无正應為困於蒙之象占)
(者如是可羞吝也能求剛明/之徳而親近之則可免矣)纂註(蔡氏曰困讀如困而/不學之困  徐氏曰)
(陷二柔之中无得乎開明之道困於蒙者也故吝甚李/氏舜臣曰六四以隂居隂而上下又皆隂蒙暗之  者)
(也欲從九二則下隔六三欲從上九則上隔六五獨逺/於陽无以𤼵蒙而久困又曰隂麗於陽隂陽相雜則蒙)
(乃徹明乃開故曰蒙雜而著不交於陽无以/𤼵明則困而不學鄙吝之資不言可知矣)六五童蒙
吉集解(程子曰五以录順居君位下應於二以柔中之/徳任剛明之才足以治天下之蒙故吉也童取)
(未發而資於人也為人君者茍能至誠任賢以成其功/何異乎出於己也  朱子曰柔中居尊下應九二純一)
(未𤼵以聽於人故其象為童/蒙而其占為如是則吉也)纂註(楊氏時曰五居尊位/而下求九二之臣不)
(挾貴也以童蒙自居不挾長挾貴也茍有求焉有所挾/皆在所不告自天子至於庶人君子所以俟之一也故)
(唯童蒙乃吉夫湯之於伊尹髙宗之於傅說皆學然後/臣之由斯道也  李氏舜臣曰六五艮體少男之象故)
(曰童蒙北以少主當位以柔居尊必能遜志問學俯從/道徳之士學焉而後臣之此六五之事太甲成王師伊)
(周之象雙馮氏曰承上應二皆有師事義/故吉    湖先生曰卦辭童蒙正指五)上九擊蒙不
利為寇利禦寇(吕音訓擊陸氏曰經歴反王肅云治也/晁氏曰馬融鄭茍爽一行作繫禦陸氏)
(曰魚吕反/本又作衛)集解(程子曰九居蒙之終是當蒙極之時人/之愚蒙既極如苗民之不率為寇為亂)
(者當擊伐之然九居上剛極而不中故戒不利為寇治/人之蒙乃禦寇也肆為貪暴乃為寇也若舜之征有苗)
(周公之誅三監禦寇也秦皇漢武窮兵誅伐為寇也太/朱子曰以剛居上治蒙過剛故為擊蒙之象然取必)
(過攻治太深則必反為之害惟悍其外誘以全其真純/則雖過於嚴宻乃為得宜故戒占者如此凡事皆然不)
(止為誨/人也)附録(朱子語蒙卦上九雖小不利然卦爻亦自/好盖上九以剛陽居上繫去蒙蔽只要恰)
(好不要太過太過則於彼有傷而我亦失其所以擊蒙/之道如人合喫十五棒若只決他十五棒則彼亦无辭)
(而足以禦寇若再加五棒則太過而反害人矣為寇者/為人之害也禦寇者止人之害也如人疾病醫者用藥)
(對病則彼足以驅病而我亦得為醫者之道若藥不對/病則反害他人而我亦失為醫之道矣所以象曰利用)
(禦寇上下順也惟如此則上下兩順而无害淵問擊蒙/不利為寇如本義只是就自身克治上說是如何先生)
(云事之大小都然治身也恁地若治人做得太甚亦反/成為寇占得此爻凡事不可過當如伊川作用兵之說)
(亦是但只做得一事用不如且就淺處說去却事事上/有用若使說深了則一事用得别事用不得不利為寇)
(寇只是要去害他/故戒之如此淵)纂註(馮氏椅曰艮為手故曰擊髙徐/氏曰上過剛不中又居過  之)
(位在下者既昏蒙在上者又髙亢情意不接彼此扞格/乃以為瀆而至於擊蒙也  張氏汝弼曰諸爻皆蒙其)
(不蒙者惟二剛二以剛居中包蒙以開其善上以剛過/中擊蒙以懲其惡  王氏曰隂昧而陽明隂蒙而陽能)
(𤼵之故四逺於陽則困蒙初比於陽則𤼵蒙五應於陽/則童蒙吉  雙湖先生曰寇坎象艮止故不利為寇而)
(利禦坎之寇禦亦止義然則上九所擊者為誰所禦者/為誰意其擊不正之三而禦比三之二二正坎體二可)
(謂己正而他人以為邪者乎為熊氏曰七蒙成卦皆以/冇坎也坎難震為屯坎阻艮  蒙乾坤之後屯蒙需訟)
(師比六卦皆以坎而成河圖洛書五行之數皆始於一/六之水自一至六水數生成始備亦可于斯而見之矣)
大象傳山下出泉蒙君子以果行育徳(吕音訓行陸下/孟反六三象同)
集解(程子曰山下出泉出而遇險未有所之蒙之象也/若人蒙穉未知所適也君子觀蒙之象以果行育)
(徳觀其出而未能通行則以果決其所行觀其始出而/未冇所向則以養育其明徳也  朱子曰泉水之始出)
(者必行而/有漸也)附録(朱子語問山下出泉曰古人取象也只/看大意略如此仿彿不能端的若要解)
(到親切便都沒去處了如天在山中山中豈有天如地/中冇山便已是平地了易說果行育徳又是别說一箇)
(道理山下出泉却是箇流行底物事暫時被他礙住在/這裏觀這意思却是說自家當恁地做工夫卦中如此)
(者多同上以象言之果者泉之必通育者靜之時也季/通云育徳是艮止也  育徳有山之象果行有水之象)
纂註(真氏曰泉之始出也㳙㳙之微壅於沙石豈能遽/達哉惟其果決必行雖險不避故終能流而成川)
(然使其源之不深則其行雖果而易以竭艮之象山也/其徳止也山惟其靜止故泉源之出者无窮有止而改)
(有行也君子觀蒙之象果其行如水之必行育其徳如/水之有本則其體盛大而其用周流矣  游氏曰山下)
(出泉其一未散其勢未達觀其勢之未達則果行觀其/一之未散則育徳  楊氏時曰山下出泉之始達也萬)
(折必東避礙而通諸海果行者取之盈科而進不舎晝/夜育徳者取之  徐氏曰蒙而未知所適也必體坎之)
(剛中以决果其行而達之蒙而未有所害/也必體靜之艮止以養育其徳而成之)彖傳蒙山下
有險險而止蒙集解(朱子曰以卦象卦/徳釋卦名有兩義)附録(朱子語山/下有險是)
(卦象險而止是卦徳蒙有二義險而止險在内止在外/自家這裏先自不安穏了外面更去不得便是蒙昧之)
(象若見險而能止則為蹇却是險在外自家這裏見得/去不得所以不去故曰知矣哉淵嘗說八卦着這幾箇)
(字形容最好看如險止健順麗入/說動都包括得盡喚做卦之情淵)纂註(洪氏曰彖下先/釋卦義然後承)
(以本名者凡八卦如蒙險而止蒙止/字為句絶訟豫隨蠱恒解井皆然)蒙亨以亨行時中
也匪我求童蒙童蒙求我志應也(吕音訓童蒙求我陸/氏曰一本作來求我)
(晁氏/曰非)集解(程子曰山下有險内險不可處外止莫能進/未知所為故為昏蒙之象蒙亨以亨行時中)
(也蒙之能亨以亨道行也所謂亨道時中也時謂得君/之應中謂處得其中得中則一有得字時也匪我求童)
(蒙童蒙求我志應也二以一无以字剛明之賢處於下/五以童蒙居上非是二求於五盖五之志應於二也賢)
(者在下豈可自進以求於君茍自求之必无能信用之/理古之人所以必待人君致敬盡禮而後往者非欲自)
(為尊大盖其尊徳樂道不如/是不足與有為也中張仲反)纂註(李氏過曰蒙而亨善/端之𤼵也  劉氏曰)
(時中謂訓不失時過稚則性未成過長則扞格不人隂/馮氏椅曰學記云當其可之謂時九二陽明其於五)
(之蒙時而𤼵之无/過不及所以亨也)初筮告以剛中也再三瀆瀆則不告
瀆蒙也集解(程子曰初筮謂誠一而來求決其蒙則當/以剛中之道告而開𤼵之再三煩數也來)
(筮之意煩數不能誠一則瀆慢矣不當告也告之必不/能信受徒為煩數故曰瀆蒙也求者告者皆煩瀆矣)
蒙以養正聖功也集解(程子曰卦辭曰利貞彖復申其/義以明不止為戒於二實養蒙)
(之道也未𤼵之謂蒙以純一未𤼵之蒙而養其正乃作/聖之功也𤼵而後禁則扞格而難勝養正於蒙學之至)
(善也蒙之六爻二陽為治蒙者四隂皆處蒙者也蒙朱/子曰以卦體釋卦辭也九二以可亨之道𤼵人之  而)
(又得其時之中謂如下文所指之事皆以亨行而當其/可也志應者二剛明五柔暗故二不求五而五求二其)
(志自相應也以剛中者以剛而中故能告而有節也瀆/筮者二三則問者固瀆而告者亦瀆矣蒙以養正乃作)
(聖之功所以釋/利貞之義也)附録(朱子語蒙以養正聖功也盖言蒙/昧之時先自養教正當了到那開)
(𤼵時便有作聖之功若蒙昧之中己自不正他日何由/得㑹有聖功淵問本義言九二以可亨之道𤼵人之蒙)
(而又得其時之中如下所指之事皆以亨行而當其可/何以見其當其可曰下文所謂二五以志相應而初筮)
(則告之再三瀆則不告皆時中也初筮告以剛中者亦/指九二冇剛中之徳故能告而有節夫能告而有節即)
(所謂以剛/而中也銖)纂註(張子曰蒙者養之不失其正教人者之/功也盡其道其惟聖人乎  南軒張氏)
(曰大人不失其赤子之心盖童稚之時純一不雜人欲/未起天理實存謂之大人者守此而已謂之小人者失)
(此而已人於是時保䕶養育則靜虗純白渾然天成施/為動作酬酢進退皆天理也非作聖之功起於此乎)
大象傳利用刑人以正法也集解(程子曰治蒙之始立/其防限明其罪罰正)
(其法也使之由之漸至於化也或疑𤼵蒙之初遽用刑/人无乃不教而誅乎不知立法制刑乃所以教也盖後)
(之論刑者不復知教化在其中矣正朱子曰/𤼵蒙之初法不可不正懲戒所以  法也)子克家剛
柔接也集解(程子曰子而克治其家者父之信任専也/二能正蒙之功者五之信任專也二與五)
(剛柔之情相接故得行其剛中之道成𤼵蒙之功茍非/上下之情相接則二雖剛中安能尸其事乎  朱子曰)
(指二五/之應)勿用取女行不順也集解(程子曰女之如此其/行邪僻不順不可取)
(也順朱子曰順當作慎盖順慎古字通用茍/子  墨作慎墨且行不慎於經意尤親切)纂註(郭氏/忠孝)
(曰六三舎應從二行不順/也見利忘身不可取也)困蒙之吝獨逺實也(吕音訓/逺陸于)
(萬/反)集解(程子曰蒙之時陽剛為𤼵蒙者四隂柔而最逺/于剛乃愚蒙之人而不比近賢者无由得明矣)
(故困於蒙可羞吝者以其獨逺于賢明之人也不能親/賢以致困可吝之甚也實為賜剛也  朱子曰實叶韻)
(去/聲)纂註(楊氏時曰隂資陽以為明六四之困蒙逺於陽/故也陽實而隂虗實為陽也不能親賢以𤼵其)
(蒙其困/吝宜矣)童蒙之吉順以巽也(吕音訓巽陸氏曰/音遜鄭云當作遜)集解(程/子)
(曰舍己從人順從也降志下求/卑巽也能如是優於天下矣)纂註(雙湖先生曰順以/爻柔言巽以巽志)
(應二/言)利用禦寇上下順也集解(程子曰利用禦寇上下/皆得其順也上不為過)
(暴下得擊去其蒙禦寇之義也道/朱子曰禦寇以剛上下皆得其)附録(朱子語上九一/陽而衆隂隨之)
(如人皆順從於我故能禦寇便如孔子告陳恒之事須/是得自家屋裏人從我方能去理㑹外頭人若自家屋)
(裏人不從時如何去禦得寇便/做不得所以象曰上下順也煇)纂註(郭氏雍曰上九過/剛之才𤼵蒙則暴)
(包蒙則不能容以之禦寇則利矣能/禦寇亦去衆蒙之害上下得不順乎)
經䷄(乾下/坎上)集解(程子曰需序卦蒙者蒙也物之穉也/物穉不可不養也故受之以需需者)
(飲食之道也夫物之㓜穉必待養而成養物之所需者/飲食也故曰需者飲食之道也雲上於天有蒸潤之象)
(飲食所以潤益於物故需為飲食之道所以次䝉也卦/之大意須待之義序卦取所須之大者耳乾健之性必)
(進者也乃處坎險之下險/為之阻故須待而後進也)需有孚光亨貞吉利渉大川
(吕音訓需陸氏曰音須字從雨重而者非訓養鄭讀為/秀解云陽氣秀而不直前者畏上坎也坤宫遊魂卦有)
(孚陸氏曰徐音敷信也又作専彖同晁氏曰案尃古文/光陸氏曰師讀絶句亨貞吉陸氏曰一句馬鄭總為一)
(句/)集解(程子曰需者需待也以二體言之乾之剛健上/進而遇險未能進也故為需待之義以卦才言)
(之五居君位為需之主冇剛健中正之徳而誠信充實/於中中實有孚也有孚則光明而能亨通得貞正一无)
(正字而吉也以此而需何所不濟雖險无難矣故利渉/大川也几貞吉有既正且吉者有得正則吉者當辨也)
(遽朱子曰需待也以乾遇坎乾健坎險以剛遇險而不/  進以陷於險待之義也孚信之在中者也其卦九五)
(以坎體中實陽剛中正而居尊位為有孚得正之象坎/水在前乾健臨之將涉水而不輕進之象故占者為有)
(所待而能有信則光亨矣若又得正則吉而利涉大川/正固无所不利而涉川尤貴於能待則不欲速而犯難)
(也/)附録(朱子語需主事孚主心需其事而心能信實則/光亨以位乎尊位而中正故所為如此刋涉大)
(川而能需則往必有功利涉大川亦承上文有孚光亨/貞吉淵問需卦大旨曰需者寧耐之意以剛遇險時節)
(如此只當寧耐以待之且如涉川者多不以寧耐致覆/溺之禍故需卦首言利涉大川銖問乾陽上進之物前)
(遇坎險不可遽進以陷于險故為需先生曰遇此時節/當隨逺隨近寧耐以待之直至需于泥甚郎當矣然能)
(致慎亦不至敗至於九五需得好只是又難得這般時/節當此時只要安以待之耳至上六居險之極又有三)
(陽並進六不當位又處隂柔/亦只得敬以待之則吉銖)纂註(石氏曰几乾在下者/必當上復今欲上復)
(前遇坎險未可直進宜須待之能楊氏萬里曰需非不/決之需見險而未可動能動而  不動者也  李氏問)
(曰約象為離故曰光亨五馮氏椅曰京房易積數曰六/位二三四為互體三四  為約象需主乾而言也言乾)
(陽有孚于九五也待毛氏曰需者乾也需之主則五也/為三陽計則需以  之為九五計則援而進之也  張)
(氏汝弼曰利涉大川者乾濟乎坎也以剛健之徳臨事/而懼何所往而不利哉  雙湖先生曰需以乾遇坎得)
(名惟剛明能需柔躁則否有孚以四陽言卦辭取渉川/象凡八需訟同人蠱大畜益涣中孚需乾方遇坎健足)
(以行故云利涉訟䷅乾已過坎健无所施故云不利/涉二卦取乾坎象又訟與同人䷌互巽及有離象蠱)
(䷑與大畜䷙互震皆取木象益䷩兼取震巽木二/象中孚䷼取巽木行兊澤象涣䷺取巽木象而)
(卦又皆互震木象又自蠱而下卦體或四爻或五爻皆/有虗舟之象焉以是知文王取涉川象大槩有見於乾)
(坎震巽中孚之兊同人之離至若大畜之艮非所取義/也爻取涉川象凡四己見卦圖中  真氏曰案易諸卦)
(凡言利涉大川皆/取濟險涉難之義)初九需于郊利用恒无咎集解(程子/曰需)
(者以遇險故需而後進初最逺于險故為需于郊郊曠/逺之地也處于曠逺利在安守其常則无咎也不能安)
(常則躁進犯難豈能需于逺而无過也又朱子曰郊曠/逺之地未近於險之象也而初九陽剛  有能恒於其)
(所之象故戒占者/能如是則无咎也)纂註(馮氏椅曰林外曰坰坰外曰郊/郊外曰野郊言去水之逺也恒)
(久也乃李氏舜臣曰安行守靜待時之義以乾之健而/必進  能需以待焉以此涉世何咎之有  薛氏曰郊)
(逺難沙近難泥涉難皆余氏曰需以初/為郊同人以上為郊  中爻之外也)九二需于沙小
有言終吉(吕音訓沙陸氏/曰如字鄭作沚)集解(程子曰坎為水水近則/有沙二去險漸近故為)
(需于沙漸近於險難雖未至於患害己小冇言矣凡患/難之辭大小有殊小者至於有言言語之傷至小者也)
(二以剛陽之才而居柔守中寛裕自處需之善也雖去/險漸近而未至於險故小冇言語之傷而无大害終得)
(其吉也進朱子曰沙則近於險矣言語之傷亦災害之/小者漸  近坎故有此象剛中能需故得終吉戒占者)
(當如/是也)纂註(雙湖先生曰言多從兊取以兊冇口舌象小/隂小指六四二當互兊之初故曰小有言)
(孔氏曰小謂四也隂為小君子之進小人懼其害己不/免於有言然九五在上三陽同心小人終當退聽矣故)
(終/吉)九三需于泥致寇至(吕音訓寇陸氏曰如/字鄭王肅本作戎)集解(程子/曰泥)
(逼於水也既進逼於險當致寇難之至也三剛而不中/又居健體之上有進動之象故致寇也茍非敬慎則致)
(喪敗矣去朱子曰泥將陷于險矣寇則害之大/者九三  險愈近而過剛不中故其象如此)附録(朱/子)
(語以其迫近坎險故/有致寇至之象文蔚)纂註(李氏舜臣曰進而尤近乎水/者為泥泥性善陷坎為寇盗)
(坎近九三來自外卦而為寇于内者也三所以致寇者/以已上進而有以迫起之也  鄭氏剛中曰寇非但盗)
(與我敵而相傷者是也逼朱氏曰坎為盗盗有戎兵寇/也  毛氏曰近則有言  則致寇其勢然也  趙氏曰)
(曰郊曰沙曰泥皆以坎水逺近而取象曰利用恒曰小/有言曰致寇至皆因逺近為戒  雙湖先生曰泥寇是)
(象需致至是占/澤水混為泥)六四需于血出自穴集解(程子曰四以/隂柔之質處)
(於險而下當三陽之進傷于險難者也故云需于血既/傷於險難則不能安處必失其居故云出自穴穴物之)
(所安也順以從時不競于險難所以不至於凶也以柔/居隂非能競者也若陽居之則必凶矣盖无中正之徳)
(徒以剛競于險適足以致凶耳乎朱子曰血者殺傷之/地穴者險陷之所四爻坎體入  險矣故為需于血之)
(象然柔得其正需而不進故又為出自穴/之象占者如是則雖在傷地而終得出也)附録(朱子語/問程傳)
(穴物之所安也本義謂穴者險陷之所二說不同某竊/以為以坎為陷之所正得坎體之象未知是否先生曰)
(穴是陷處唤做所安處不得分明有个坎陷也一句柔/得正了需而不進故能出於坎陷四又是坎體之初有)
(出底道理到那上/六則索性陷了淵)纂註(蔡氏曰血穴皆坎象三剛進迫/故有傷  馮氏椅曰偶畫中闕)
(穴之象/而避也)　(蘇氏曰需于血者抗而傷也出自穴者不勝/林氏曰時數既至君子道亨則小人之需者)
(自出穴以避之也而李氏舜臣曰需之時二隂作難陷/一陽於艱險之中  一陽在上居位履中剛健之徳可)
(輔以有為者也故在下之三君子同徳比義力盡而往/救之四居人臣之極位偃然乗三陽之上而塞君子之)
(路比之上六其惡尤甚是宜三陽並進而首攻之也血/雙湖先生曰坎為水為血今不曰需于水而曰需于)
(故本義以為殺傷之地四在/下卦之上又有出自穴之象)九五需于酒食貞吉集解
(程子曰五以陽剛居中得正位乎天位克盡其道矣以/此而需何需不獲故宴安酒食以俟之所須必得也既)
(得貞正而所需必遂可謂吉矣需朱子曰酒食宴樂之/具言安以待之九五陽剛中正  于尊位故有此象占)
(者如是而貞/固則得吉也)附録(朱子語問需于酒食貞吉曰需只是/待當此之時别无作為只有箇待底)
(道理然又須是正方吉淵坎體中多/說酒食想須有此象但今不可考淵)纂註(單氏曰九五/得尊位大中)
(需之主也三陽所以進者以九五也故需于酒食以待/焉酒食者勞忠臣宴嘉賔之具也中則能有所待正則)
(待之以有禮此羣臣所以為之用而貞吉也曰謝氏曰/坎為水為險為毒水之險毒者酒也  徐氏  貞吉者)
(得需之正則吉不然宴酣无度非正也凶可知矣生徐/氏之祥曰需中有兊為口舌有飲食象  雙湖先  曰)
(酒象謝氏備矣坎為食象則未聞意坎/豕兊羊離雉為食水在火上烹義著矣)上六入于穴有
不速之客三人來敬之終吉(吕音訓不速陸氏曰如字/馬云召也釋言云微也召)
(也/)集解(程子曰需以險在前需時而後進上六居險之/終終則變矣在需之極久而得矣隂止於六乃)
(安其處故為入于穴穴所安也安而既止後者必至不/速之客三人謂下之三陽乾之三陽非在下之物需時)
(而進者也需既極矣故皆上進不速不促之而自來也/上六既需得其安處羣剛之來茍不起忌疾忿競之心)
(至誠盡敬以待之雖甚剛暴豈有侵陵之理故終吉也/或疑以隂居三陽之上得為安乎曰三陽乾體志在上)
(進六隂位非所止之正故无爭奪之意敬之則吉也九/朱子曰隂居險極无復有需有陷而入穴之象下應)
(三九三與下二陽需極並進為不速客三人之象柔不/能禦而能順之有敬之之象占者當陷險中然於非意)
(之求敬以待之/則得終吉也)附録(朱子語福州劉昭信易說云見險/而止為需見險而不止為訟能通)
(其變為隨不能通其變為蠱近來解易者多引之僴福/州韓某云能安其分則為需不能安其分則為訟隨蠱)
(同劉說此是說卦對然只是此/數卦對得好其他底又不然淵)纂註(張子曰上无所出/故降入自穴恭以)
(納之雖處極上不至于失矣朱氏曰客在外主人以辭/速之曰吾子入矣主人需  此之謂速  李氏舜臣曰)
(三陽君子也其進也四以抗而傷上以敬而吉小人不/敢干君子君子亦不薄小人也乾知險而需所以為君)
(子之謀隂知敬而避所以為小人之戒狐毛氏曰穴者/二隂之所凭也而在五左右所以為城  社鼠也使人)
(主左右无小人則三陽者何需之有陽馮氏椅曰六畫/偶偶則虗虗則生敬故有敬之象三  已至時不可阻)
(聖人教其敬之所以開小人改過之方也之胡氏次焱/曰四外卦之初出尚有可之之所上外卦  終出无可)
(之矣故入而藏出逃其巢穴所以避/陽而去入伏於巢穴所以避陽之來)大象傳雲上於天
需君子以飲食宴樂(吕音訓上陸時掌反於天陸氏曰/王肅本作雲在天上宴陸氏曰烏)
(練反徐烏殄反安也干同鄭云/宴享也李軌烏衍反樂陸音洛)集解(程子曰雲氣蒸而/上升於天必待隂)
(陽和洽然後成雨雲方上於天未成雨也故為須待之/義隂陽之氣交感而未成雨澤猶君子畜其才徳而未)
(施於用也君子觀雲上於天需而為兩之象懐其道徳/安以待時飲食以養其氣體宴樂以和一作養其心志)
(所謂居易以俟命也耳朱子曰雲上於天无所復為待/其隂陽之和而自兩  事之當需者亦不容更有所為)
(但飲食宴樂俟其自至而/已一冇所為則非需也)附録(朱子語需待也以飲食/宴樂謂更无所為待之)
(而已待之須冇至時學/道者亦猶是也人傑)纂註(雙湖先生曰飲食坎象宴/樂樂天也乾象  司馬公)
(曰雲上於天萬物䕃之滂沱下施萬物飲之/以豐以肥以榮以滋故君子以飲食宴樂)彖傳需須
也險在前也剛健而不陷其義不困窮矣集解(程子曰/需之義)
(須也以險在於前未可遽進故需待而行也以乾之剛/健而能需待不輕動故不陷于險其義不至於困窮也)
(剛健之人其動必躁乃能需待而動處之至善者也故/夫子賛之云其義不困窮矣  朱子曰此以卦徳釋卦)
(名/義)纂註(李氏舜臣曰乾之三陽在下而上卦遇坤離兊/則為泰為大冇為夬進无齟齬何也柔順在上)
(而无逆也若夫坎險在上安得冐進而不少需哉所馮/氏椅曰前遇巽則為隂小所畜前遇艮則為陽大  畜)
(遇坎則險陷在前而不進也進司馬公曰坎陷/也而云不陷者何也需然後  所以不陷也)需有孚
光亨貞吉位乎天位以正中也(吕音訓位陸氏/曰如字鄭音涖)集解(程/子)
(曰五以剛實居中為孚之象而得其所需亦為有孚之/義以乾剛而至誠故其徳光明而能亨通得貞正而吉)
(也所以能然者以居天位而得正中也/居天位指五以中正兼二言故云正中)纂註(郭氏雍曰/以卦言之)
(乾猶需於五以爻言之五猶需於物故曰需須也以乾/之剛健其遇險也止於不險不困窮而已則險之為義)
(大矣能无需乎有其徳以待天下之需者九/五也故言位乎天位以中正為需之主宜矣)利涉大川
往有功也集解(程子曰既有孚而中正雖渉險阻往則/有功也需道之至善也以乾剛而能需)
(何所不利象朱子曰以/卦體及兩  釋卦辭)附録(朱子語利涉大川利涉是/乾也大川是坎也往有功)
(是乾有/功也煇)小象傳需于郊不犯難行也利用恒无咎未失
常也(吕音訓難陸乃旦反利用恒今本有/无咎二字陸氏曰本亦有无咎者)集解(程子曰/處曠逺)
(者不犯冒險難而行也陽之為物剛健上進者也初能/需待於曠逺之地不犯險難而進復宜安處不失其常)
(則可以无咎矣雖不進而志動者不能安其常也君子/之需時也安靜自守志雖有需而恬然若將終身焉乃)
(能用/常也)纂註(楊氏時曰乾道上行為常方需之時險在/前宜需而後進雖久於其所未為失常也)需
于沙衍在中也雖小有言以吉終也(吕音訓衍陸氏曰/以善反徐怡戰反)
集解(程子曰衍寛綽也二雖近險而以寛裕居中故雖/小有言語及之終得其吉善處者也  朱子曰衍)
(寛意以寛居/中不急進也)需于泥災在外也自我致寇敬慎不敗也
集解(程子曰三切逼上體之險難故云災在外也災患/難之通稱對眚而言則分也三之致寇由已進而)
(迫之故云自我寇自己致若能敬慎量宜而進則无喪/敗也需之時須而後進也其義在相時而動非戒其不)
(得進也直使敬慎母失其宜耳人朱子曰外謂外/卦敬慎不敗𤼵明占外之占聖  示人之意切矣)附録
(朱子語問敬慎曰敬字大慎字細小如人行路一直恁/地去便是敬前面險處防冇喫跌便是慎慎是惟恐有)
(失之意銖孔子雖說推明義理這般所在人變例推明/占筮之意需于泥災在外占得此象雖若不吉然能敬)
(慎則不敗又能忍以需待處之得其道所以不凶或失/其剛健之徳而又无堅忍之心則不能不敗矣文蔚問)
(敬慎不敗本義以為𤼵明占外之占何也曰言象/中本无此意占者不可无此意所謂占外意也銖)纂註
(丘氏曰寇坎也三既迫坎則害己切己故曰致寇至夫/坎險在外未嘗迫人由人急於求進自迫於險以致禍)
(敗象以自我釋之明致災之由不在他人也/然於此能以敬慎自處則亦不至於敗也)需于血順
以聽也集解(程子曰四以隂柔居於險難之中不能固/處故退出自穴盖隂柔一作柔弱不能與)
(時競不能處則退是順從以/聽於時所以不至於凶也)纂註(丘氏曰需之二四乾/坎之㑹也三恃健冒)
(險而進四據險以待乾之來聖人於三之象以敬告之/能敬則不犯坎矣於四之象以順告之能順則不忤乾)
(矣二者交盡其道/此處需之要也)酒食貞吉以中正也集解(程子曰需/于酒食而)
(貞且吉者以五得/中正而盡其道也)附録(朱子語以正中以中正也/只一般只是要叶韻渊)不速
之客來敬之終吉雖不當位未大失也集解(程子曰不/當位謂以)
(隂而左上也爻以六居隂為所安象復盡其義明隂宜/在下而居上為不當位也然能敬慎以自處則陽不能)
(陵終得其吉雖不當位而未至於大失也詳/朱子曰以隂居上是為當位言不當位未)附録(朱子/語易)
(中當字皆當音去聲音見乾卦注都浪反夫問不當位/如何曰凡初上二爻皆无位二士三卿大  四大臣五)
(君位上六之不當位如父老不任家事而退聞僧家之/有西堂之類銖王弼說初上无位如言乾之上九貴而)
(无位需之不當位然乾之上九不是如此需之不當却/有可疑二四上是隂位不得言不當淵問王弼說初上)
(无隂陽定位如何曰伊川說隂陽竒耦豈容无也乾上/九貴而无位需上六不當位非隂陽之位此說極好)
纂註(蔡氏曰敬故未大失字愚案朱子語録謂易中當/字皆當音去聲此以  義言若叶韻處則皆合音)
(平/聲)
經䷅(坎下/乾上)集解(程子曰訟序卦飲食必有訟故受之/以訟人之所需者飲食既有所須爭)
(訟所由起也訟所以次需也為卦乾上坎下以二象言/之天陽上行水性就下其行相違所以成訟也以二體)
(言之上剛下險剛險相接能无訟乎/又人内險阻而外剛强所以訟也)訟有孚窒惕中吉
終凶(吕音訓訟陸氏曰才用反爭也言之於公也鄭云/辯財也訟離宫遊魂卦窒陸氏曰張栗反馬作咥)
(云讀為躓猶止也鄭云咥覺悔貎彖同惕陸湯歴反彖/同中陸氏曰如字馬丁仲反彖同吉陸氏曰冇孚窒一)
(句惕中/吉一句)集解(程子曰訟之道必冇其孚實中无其實乃/是誣妄凶之道也卦之中實為有孚之象)
(訟者與人爭辯而待決於人雖有孚亦須窒塞未通不/窒則已明无訟矣事既未辯吉凶未可必也故有畏惕)
(中吉得中則吉也終/凶終極其事則凶也)纂註(丘氏曰字從言從公言出於/公則為訟不公則為誣為詐)
(非訟也間鄭氏汝諧曰坎之三爻惟二剛而无應窒於/二隂之  窒生訟訟生惕  馮氏當可曰有孚而窒焉)
(故訟訟而未明則惕之胡氏允曰曲直未明故窒勝負/未明故惕中吉虞芮  相遜是也終凶雍子納賂而蔽)
(罪邢侯/是也)利見大人不利涉大川集解(程子曰訟者求辯/其曲直也故利見)
(於大人大人則能以其剛明中正決所訟也訟非和平/之事當擇安地而處不可陷於危險故不利涉大川也)
(下朱子曰訟爭辯也上乾下坎乾剛陷險上剛以制其/  下險以伺其上又為内險而外健又為已險而彼健)
(皆訟之道也九二中實上无應與又為加憂且於卦變/自遯而來為剛來居上而當下卦之中有有孚而見窒)
(能懼而得中之象上九過剛居訟之極有終極其訟之/象九五剛健中正以居尊位有大人之象以剛乗險以)
(實履陷冇不利涉大川之象故戒占者/必有爭辯之事而隨其所處為吉凶也)附録(朱子語訟/攻責也而)
(今訟人攻責其短而訟之自訟則反之於人亦如此僴/九二正應在五五亦陽故為窒塞之象淵不利渉大川)
(是上面四畫陽載起壓了這船重淵銖問訟卦大旨因/言大凡卦辭取義不一如訟有孚窒惕中吉盖取九二)
(中實坎為加憂之象終凶盖取上九終極於訟之象利/見大人盖取九五剛健中正居尊之象不利渉大川又)
(取以剛乗險以實履陷之象此取義不一也然亦有不/必如此取者此特其一例也先生曰卦辭如此辭極齊)
(整盖所取諸爻意皆與爻中本辭協亦有雖取爻/義而與爻本辭不同者此為不齊整處也易說)纂註
(李氏舜臣曰訟非美事也乾父坎子豈真相違而至於/此也哉乃今渉險如此聖人重卦之象進退險阻北之)
(人事以為世戒云爾故曰易者象也之毛氏曰彖曰利/見大人爻曰邑人三百户此非士庶  爭也古者諸侯)
(壤地相錯强弱相陵故不能无爭大人者作諸侯軌道/何敢相陵此所以為利見也然則天子者所以主諸侯)
(之爭冇司者所以主庶人之爭也舉其大者士庶人之/訟可類推矣  馮氏椅曰天子主王朝卿士大夫與諸)
(侯之訟者也六三之食舊徳從王事六四之即命上九/之錫帶皆卿大夫諸侯之事也卦特主其重者言耳士)
(庶可類求矣利徐氏之祥曰訟自初至五有渙為舟楫/風行水上本  涉也下四畫互未濟故冇不利涉大川)
(象需林氏曰需訟皆有坎故冇孚同坎在上而進不陷/故  曰光亨坎在下而剛見掩故訟曰窒惕  能氏曰)
(需訟皆由於坎坎難乾為需坎伺乾為訟然大象又曰/雲上於天需則需不在乾而在坎曰天與水違行訟則)
(訟不徒在坎而在乾盖大象/自為一例多不與卦同也)初六不永所事小有言終
吉集解(程子曰六以柔弱居下不能終極其訟者也故/於訟之初因六之才為之戒曰若不長永其事)
(則雖小有言終得吉也盖訟非可長之事以隂柔之才/而訟於下難以吉矣以上有應援而能不永其事故雖)
(小有言終得吉也有言災之小者也不永其事而不至/於凶乃訟之吉也  朱子曰隂柔居下不能終訟故其)
(象占/如此)附録(朱子語問此爻是隂柔之人也不㑹十分與/人訟那人也无十分傷犯底事但只略去訟)
(之才辯得明便止/所以曰終吉也煇)纂註(楊氏萬里曰才弱而位下才弱/者有慙忿而无遂心故雖訟而)
(不永位下者敢於微愬而不敢於大訟故雖有言而小/不永則易收小言則易釋所以終吉  毛氏曰不永謂)
(柔小亦柔也所事爭辯之事有言訟訴之言也爻雙湖/先生曰需二小有言小指六四四當互兊口此  小有)
(言以初動亦成兊小指六三三當變兊之口訟/蘭氏曰六爻唯初與三隂柔而不爭故不言)九二不
克訟歸而逋其邑人三百户无眚(吕音訓逋陸氏曰補/吳反徐方吳反眚陸)
(氏曰生領反子夏傳云妖祥/曰眚馬云災也鄭云過也)集解(程子曰二五相應之/地而兩剛不相與相)
(訟者也九二自外來以剛處險為訟之主乃與五為敵/五以中正處君位其可敵乎是為訟而義不克也若能)
(知其義之不可退歸而逋避以寡約自處則得无過眚/也必逋者避為敵之地也三百户邑之至小者若處强)
(大是猶競也能无眚乎眚過也處不當也與知惡而為/有分也  朱子曰九二陽剛為險之主本欲訟者也然)
(以剛居柔得下之中而上應九五陽剛居中勢不可敵/故其象占如此邑人三百户邑之小者言自處卑約以)
(免災患占者如/是則无眚矣)附録(朱子語問三百户解者牽强曰如/此解時只得說小邑常以為易有)
(象數者以此何故不言二百户以其有定數也聖人之/象便依様子又不似數之類只曰不克訟歸逋竄也)
(三百户必須有此象今不可考王輔嗣說得意忘象是/要忘了這象伊川又說假象是只要假借此象今看得)
(不解得恁地全无那象只是/不可知只得且從理上說淵)纂註(蔡氏曰克能也位柔/故不克逋逃也隠兩)
(柔之中有逋象邑内地退處卑小故无眚示東鄉氏曰/坎為隠伏逋逃之象  徐氏曰退處卑小  屈服之意)
(也茍猶處大邑雖曰退聽迹尚可疑如都城百雉足以/耦國臧武仲據防請後豈理也哉  蘭氏曰二為逺臣)
(大夫之位古者大夫食二百八十八人之禄三百户其/舉全數乎  馮氏椅曰易有累卦以起義者乾坤後凡)
(六坎而訟其四也九二其坎主乎凡一坎坤之䇿二則/四十有八乾之䇿一則三十有六今三爻之䇿緫八十)
(四四坎之䇿為三百三十六二為訟之主而其䇿則乾/則三十六之數也歸而逋之則餘䇿三百户之象朱子)
(曰三百户必有此象今不可考然愚所閒則傳邵堯夫/之數學者也又曰此卿大夫有位者之訟也  雙湖先)
(生曰邑本坤象三爻三百户象今以九居二如歸逋於/三百户邑内地象眚目翳疾二四互離日三不正本合)
(有眚以二得中故无眚六爻自五君外上不足言初三/四吉二僅无眚者以犯分於先不克而後逋竄非本无)
(訟上之心也易於/君臣之分嚴矣哉)六三食舊徳貞厲終吉集解(程子曰/三雖居)
(剛而應上然質本隂柔處險而介二剛之間危懼非為/訟者也禄者稱徳而受食舊徳謂處其素分貞謂堅固)
(自守厲終吉謂雖處危地能知危懼則終必獲吉也守/素分而无求則不訟矣處危謂在險而承乗皆剛與居)
(訟之/時也)或從王事无成集解(程子曰柔從剛者也下從上/者也三不為訟而從上九所)
(為故曰或從王事无成謂從上而成不在已也訟者剛/健之事故初則不永三則從上皆非能訟者也二爻皆)
(以隂一作處柔不終而得吉四亦以不克而渝得吉訟/以能止為善也  朱子曰食猶食邑之食言所亨也六)
(三隂柔非能訟者故守舊居正則雖危而終吉然或出/而從上之事則亦必无成功占者守常而不出則善也)
附録(朱子語問本義謂必无成功似與上辭從上吉也/之意不協又與坤六三文言亦不協竊意本義是)
(直作占辭解如此未知是否荅云易中經傳不同如此/處多且兼存之然經意是本傳辭是第二節話也淵)
纂註(馮氏椅曰此无訟之象人臣食舊邑之食古者度/徳而受禄故曰食舊徳此卿大夫之位也  石氏)
(曰六三順以從上故得保其舊日之禄位舊項氏曰三/之舊徳坤也坤中爻動成坎初六六三皆  徳也曰貞)
(曰或從王事无成皆六三之舊辭故聖人引以實其義/  易氏曰三不言訟无訟也隂居陽位宜於食舊徳而)
(已從龔氏曰王指五而言三以隂居陽與五非應故曰/或  言或然而非必也  雙湖先生曰案項氏又謂三)
(上皆稱或三或從與上從事上或錫三錫之愚謂非應/故稱或三上皆非五應故云三或從五五或錫上食坎)
(象貞厲戒之以貞/尚厲況不貞乎)九四不克訟復即命渝安貞吉(吕音/訓復)
(陸氏曰音服後同者更不音渝/陸氏曰以朱反變也鄭云然也)集解(程子曰四以陽剛/而居健體不得中)
(正本為訟者也承五履三而應一冇於字初五君也義/不克訟三居下而柔不與之訟初正應而順從非與訟)
(者也四雖剛健欲訟无與對敵其訟无由而興故不克/訟也又居柔以應柔亦為能止之義既義不克訟若能)
(克其剛忿欲訟之心復即就於命革其心平其氣變而/為安貞則吉矣命謂正理失正理為方命故以即命為)
(復也方不順也書云方命圯族孟子云方命虐民夫剛/健而不中正則躁動故不安處非中正故不貞不安貞)
(所以好訟也若義不克訟而不訟反就正理變其不安/貞為安貞則吉矣  朱子曰即就也命正理也渝變也)
(九四剛而不中故有訟象以其居柔故又為不克而復/就正理渝變其心安處於正之象占者如是則吉也)
附録(朱子語復即命渝言復就命而變其不順之命淵/問易最難㸃如訟九四不克訟句復即命句渝句)
(安貞句吉六三食舊徳句貞句厲終吉句曰厲自是一/句終吉又是一句易辭只是元排此幾句在此伊川作)
(變其不安貞為安貞作/一句讀恐不甚自然銖)纂註(張子曰體健而比於三理/為不直故不克訟  龔氏)
(曰二與五訟四與初訟其與為敵者強弱不同而皆曰/不克者盖二以下訟上其不克者勢也四以上訟下不)
(克者理也二見勢之不可敵故歸而逋竄四知理之不/可渝故復而即命二四皆剛居柔故能如此  項氏曰)
(訟爻皆以六位為象二有邑户三有食上有錫帶則四/命亦爵命也九徳為剛其命數居四為柔雖為居所移)
(而不克訟然不正之人懼不能長守若能自復於正就/其所得之命變為六四則以柔居柔既安且正長无好)
(訟之失矣盖以渝字𤼵逐爻自變之例也九雙湖先生/曰案項氏說似通爻三渝字豫上六隨初  皆以變爻)
(論矣此爻不正/故戒以貞吉)九五訟元吉集解(程子曰以中正居尊/位治訟者也治訟得)
(其中正所以元吉也元吉大吉而盡善也吉大而不盡/善者有矣  朱子曰陽剛中正以居尊位聽訟而得其)
(平者也占者遇之訟/而有理必獲伸矣)附録(朱子語訟元吉便似乾之利/見大人有占无象者爻便是)
(象訟元吉九五便是淵此爻便似乾九二坤六/二爻有占无象盖爻便是象訟元吉便是占淵)纂註(毛/氏)
(曰使小民无爭安用有司使諸侯无爭委裘可也然則/天下不能无爭勢也所以利見大人者利其主之也又)
(曰九五乃聽訟之主刑獄之官皆足以當之不必専謂/人君然人君於訟之大者如刑獄亦豈得不聽攷之王)
(制周官盖可見矣所謂罔攸兼於庶獄獄事之小不必/聽者也又曰朱子曰筮者遇之訟而有理必獲伸矣乃)
(无滯礙盖訟者遇此爻則爲利見大人之中正曲直必/定乃所謂元吉也元亦有為首義  游氏曰訟而有孚)
(猶且窒惕中焉則吉終焉則凶自无元吉之理九五聽/訟之主非身有訟者也  雙湖先生曰九五聽訟之主)
(訟元吉亦為占者人有正直之事/遇此聽訟之人自有元吉之道)上九或錫之鞶帶終
朝三褫之(吕音訓錫陸氏曰星厯反又星自反賜也鞶/陸氏曰步于反馬云大也王肅作槃晁氏曰)
(說文作鞶大帶也易或錫之鞶􁁔􁁔今本作帶陸氏曰/音帶亦作帶晁氏曰案􁁔篆字終朝陸氏曰馬云旦至)
(食時為終朝三陸氏曰息暫反或如字褫陸氏曰徐敕/紙反本又作裭音同王肅云解也鄭本作拕徒可反鬼)
(氏曰案如拕紳/之拕乃得象意)集解(程子曰九以陽居上剛健之極又/處訟之終極其訟者也人之肆其)
(剛强窮極於訟取禍䘮身固其理也設或使之善訟能/勝窮極不已至於受服命之賞是亦與人仇爭所獲其)
(能安保之乎故終一朝而三見褫奪也能朱子曰鞶帶/命服之飾褫奪也以剛居訟極終訟而  勝之故有錫)
(命受服之象然以訟得之豈能安久故又有終朝三褫/之象其占為終訟无理而或取勝然其所得終必失之)
(聖人為戒/之意深矣)附録(朱子語問觀訟一卦之體只是訟不可/成初只不永所事九二不克訟六三守)
(舊居正非能訟者九四不克訟而能復就正理渝變心/志安處於正九五聽訟元吉上九雖有鞶帶之錫而不)
(免有終朝之褫首尾皆是不可訟之意故彖曰終/凶訟不可成此意豈即本義所指卦體邪曰然銖)纂註
(郭氏忠孝曰鞶帶大帶也男子帶鞶婦人帶絞盖爵命/之服非以賞訟  王氏宗傳曰鞶帶不純乎剛亦不純)
(乎柔而為中體之飾六三之象也三本從上上以其間/於二剛疑其有上下之交也而終訟之  雙湖先生曰)
(鞶帶指六三言三互離體離為牛故有鞶帶象然三上/正在應體不當言或豈帶在三錫之者五邪汎命服之)
(飾非五不能錫也爻馮氏椅曰三居下卦之終終朝之/象自三至上歴三  三褫之象又曰或曰初六上九不)
(能无訟明矣而爻不言訟何也曰訟之本末起義也初/不言訟杜其始也上不言訟杜其終也  南軒張氏曰)
(六爻两相訟者也以初六對九四剛柔不敵矣故初不/能永其事而四亦復即命焉以六三對上九剛柔不敵)
(矣故六三但食舊徳而上九錫之鞶帶焉以九二對九/五雖兩剛相敵然尊卑之分嚴不可犯故九二歸而逋)
(而九五得元吉焉六楊氏文煥曰訟以平曲直也聖人/不嫌訟而嫌終訟  爻五為聽訟之主餘皆訟者大抵)
(陽爻好訟隂爻不好訟訟有勝者有不勝者要之於初/不永所事二不克而逋三從上而吉四即命而渝上得)
(服而褫其皆不/終於訟者乎)大象𫝊天與水違行訟君子以作事謀
始集解(程子曰天上水下相違而行二體違戾訟之由/也若上下相順訟何由興君子觀象知人情有)
(爭訟之道故凡所作事必謀其始絶訟端於事之始則/訟无由生矣謀始之義廣矣若慎交結明契劵之類是)
(也違朱子曰天上水下其行/相  作事謀始訟端絶矣)附録(朱子語天自上去水/自下去所以為訟淵)
(作事謀始言觀此等象便當每事謀之於其始易說王/弼言有徳司契是借這箇說言自家執這箇契在此人)
(來合得我便與他自家先定/了這是謀始司契底意思淵)纂註(楊氏時曰天左旋而/水東注違行也作事)
(至於違行而後謀則无及矣而項氏曰乾陽生於坎水/坎水生於天一乾坎本同氣  生者也一動之後相背)
(而行遂有天淵之隔由是觀之天下之事不可以細微/而不謹也不可以親暱而不敬也禍難之端夫豈在大)
(曹劉共飯地分於匕筯之間蘇史滅宗忿起於笑談之/頃謀始之誨豈不深切著明乎作又屬乾謀又屬坎)
(都氏曰天為三才之始水為五/行之始君子法之作事謀始)彖傳訟上剛下險險而
健訟集解(桯子曰訟之為卦上剛下險險而又健也又/為險健相接内險外健皆所以為訟也若健)
(而不險不生訟也險而不健不能訟也險而/又健是以訟也  朱子曰以卦徳釋卦名義)附録(朱子/語訟)
(上剛下險是屬上句險/而健訟是屬下句銖)訟有孚窒惕中吉剛來而得中
也集解(程子曰訟之遒固如是又據卦才而言九二以/剛自外來而成訟則二乃訟之主也以剛處中)
(中實之象故為有孚處訟之時雖冇孚信亦必艱阻窒/塞而有惕懼不窒則不成訟矣又居險陷之中亦為窒)
(塞惕懼之義二以陽剛自外來而得中為以剛來訟而/不過之義是以吉也卦有更取成卦之由為義者此是)
(也卦義不取成卦之由則更不言所變之爻也據卦辭/二乃善也而爻中不見其善盖卦辭取其有孚得中而)
(言乃善也爻則以自下/訟上為義所取不同也)附録(朱子語訟卦剛來而得中/也先生曰大抵上體是剛)
(下體是柔一剛下而變柔則為剛來今訟之上體是純/剛安得柔之剛來邪以熹觀之訟卦本是遯卦變來遯)
(之六一為訟之六三其九三却下而為九二乃為訟卦/此類如柔來而文剛分剛上而文柔與夫剛自外來而)
(為主於内皆是如此等處須畫圖子便極好看又曰若/如先儒說則多牽強矣時舉銖問卦變之義先生曰此)
(訟卦變自遯而來為剛居二此是卦變中二爻變者盖/四陽二隂自遯來者十四卦即初變之卦剛來居二柔)
(進居三故曰剛/來而得中易說)纂註(蔡氏曰剛來得中乾自外來交坤/而為坎也諸卦言往來上下多主)
(本卦剛柔相交而言如隨蠱賁渙之類是也惟訟與无/妄上乾下坎震一剛自外來非由本卦來往故訟曰剛)
(來无妄曰剛自外來蠱雙湖先生曰夫子於彖傳中論/卦變始此訟泰否隨  噬嗑賁无妄大畜咸恒晉睽蹇)
(解升鼎漸渙凡十九卦多夫子所自取文王卦辭中有/不取變義者此不盡同於前聖處也蔡氏所釋卦變與)
(本義不同然變例无適不/可通焉止矣故并纂之)終凶訟不可成也集解(程子/曰訟)
(非善事不得已也安可終極其事極意於其/事則凶矣故曰不可成也成謂窮盡其事也)利見大人
尚中正也集解(程子曰訟者求辯其是非也辯之當乃/中正也故利見大人以所尚者中正也)
(聽者一有或字非其人則或不得/其中正也中正大人九五是也)不利涉大川入于淵
也集解(程子曰與人訟者必處其身于安平之地若陷/危險則陷其身矣乃入于深淵也卦中有中正)
(險陷之象卦朱子曰以/卦變卦體  象釋卦義)纂註(馮氏椅曰淵謂坎水之深/  單氏曰大人九五是也)
(中則无過正則不偏以此決訟故可尚而利見之不利/涉大川坎在下也坎在下而不得其所濟則入于淵矣)
小象傳不永所事訟不可長也集解(程子曰六以柔弱/而訟於下其義固)
(不可長永也永其訟則不勝而禍難及/矣又於訟之初即戒訟非可長之事也)雖小有言其辯
明也集解(程子曰柔弱居下才不能訟雖不永所事既/訟矣必有小災故小有言也既不永其事又)
(上有剛陽之正應辯理之明故終得其吉也不然其能/免乎在訟之義同位而相應相與者也故初於四為獲)
(其辯明同位而不相得相訟/者也故二與五為對敵也)不克訟歸逋竄也(吕音訓/竄陸氏)
(曰七亂反徐又/七外反逃也)集解(程子曰義既不敵故不能/訟歸而逋竄避去其所也)自下訟
上患至掇也(吕音訓掇陸氏曰徐都活反說文/云拾取也鄭本作惙陟劣反憂也)集解(程/子)
(曰自下而訟其上義乖勢屈禍患之至猶拾/掇而取之言易得也  朱子曰掇自取也)食舊徳從
上吉也集解(程子曰守其素分雖一无雖字從上之一/无之字所為非由已也故无成而終得其)
(吉也明朱子曰從上吉謂隨人/則吉  自主事則无成功也)附録(朱子語食舊徳從/上吉也是自做不)
(得若從隨人做方/為得吉之道易說)復即命渝安貞不失也集解(程子曰/能如是)
(則為无失矣/所以吉也)訟元吉以中正也集解(程子曰中正之道/何施而不元吉)
(朱子曰中則聽不/偏正則斷合理)纂註(馮氏椅曰以此聽訟故元吉爾/身克正㒺敢不正民心㒺中惟)
(爾之中此/訟之主)以訟受服亦不足敬也集解(程子曰窮極訟/事設使受服命)
(之寵亦且不足敬而可/賤惡況又禍患隨至乎)
　
　
　周易㑹通卷二
欽定四庫全書
　周易會通卷三
　　　　　　　　　　　　元　董眞卿　撰
經䷆(坎下/坤上)集解(程子曰師序卦訟必有衆起故受之/以師師之與由有爭也所以次訟也)
(為卦坤上坎下以二體言之地中有水為衆衆之象以/二卦之義言之内險外順險道而以順行師之義也以)
(爻言之一陽而為衆陰之主統衆之象也比以一陽為/衆陰之主而在上君之象也師以一陽為衆隂之主而)
(居下將帥/之象也)師貞丈人吉咎(吕音訓師陸氏曰馬云二/千五百人為師坎宫歸魂)
(卦貞丈人陸氏曰絶句丈人嚴莊之貎鄭云能以法度/長於人晁氏曰崔憬李鼎祚皆云子夏傳作大人說之)
(案揚雄/作丈人)集解(程子曰師之道以正為本興師動衆以毒/天下而不以正民弗從也强驅之耳故師)
(以貞為主其動雖正也帥之者必丈人則吉而无咎也/葢冇吉而有咎者有无咎而不吉者吉且无咎乃盡善)
(也丈人者尊嚴之稱帥師緫衆非衆所尊信畏服則安/能得人心之從故司馬穰苴擢自微賤授之以衆乃以)
(衆心未服請莊賈為將也所謂丈人不必袁居崇貴但/其才謀徳業衆所畏服一作嚴畏則是也如欀苴既誅)
(莊賈則衆心畏服乃丈人矣又如淮隂侯起微賤遂為/大將葢其謀為冇以使人尊畏也  朱子口師兵衆也)
(下坎上坤坎險坤順坎水坤地古者寓兵於農伏至險/於大順藏不測於至靜之中又卦惟九二一陽居下卦)
(之中為將之象上下五隂順而從之為衆之象九二以/剛居下而用事六五以柔居上而任之為人君命將出)
(師之象故其卦之名曰師丈人長老之稱用師之道利/於得正而任老成之人乃得吉而无咎戒占者亦必如)
(是/也)附録(朱子語師彖辭亦是說得齊整處銖吉无咎謂/如一件事自家做出來好方得无罪咎若做得)
(不好雖是好事也則冇咎无咎吉謂一件事元是合做/底自家做出來又好如所謂戰則克祭則受福戰而臨)
(事懼好謀成祭而恭敬齊肅便是无咎克與受福便是/吉如行師之道既已正了又用丈人率之如此則是都)
(做得是便是吉/了更有甚咎淵)纂註(李氏舜臣曰師止言貞而不及元/亨利者凡兵出似非一元生育之)
(事故不直言元不以亨利誨天下者懼其貪功困生靈/也要之師之為用惟守一貞足矣丈人者長者仁厚之)
(稱長子帥師者也卦辭以丈人吉為首爻辭以小人勿/用為終易不妄托兵以殘民槩見于此又曰師以殺伐)
(為事死生存亡繫焉豈无悔咎唯以丈人行之則吉而/咎可无矣  蔡氏曰丈人二也吉无咎斷辭  徐氏曰)
(丈人吉无咎伊尹太公方叔元老文武吉父足以當之/漢趙充國唐郭子儀其庶㡬乎  朱氏曰歸藏小畜曰)
(其丈人乃知丈人之言三代有之而鄭氏剛中曰王弼/略例云吉无咎者本亦有咎由吉  後得兌也丈人吉)
(且无咎宜其可師矣謂程氏曰子夏作大人吉以大人/訓釋為王於理為通  征伐自天子出也兵凶器也惟)
(王者用正故无咎侯馮氏椅曰一經無作丈人者丈字/必誤古者行師諸  躬親帥師然必唯有大徳之人至)
(公无我然後可正天下自大人訛為丈人說者不勝其/異祗見其曲也  石氏曰五隂而一陽取其兵出於一)
(故楊氏時曰自昔先王之制民居則為比閭族黨州鄉/  比則衆在内一陽在上為之主君象也伍兩卒旅軍)
(師之制則衆在外一陽/在下為之主將帥象也)初六師出以律否臧凶(吕音訓/否陸氏)
(曰音鄙惡也馬鄭王肅方有/反晁氏曰劉荀陸一行作不)集解(程子曰初師之始也/故言出師之義及行)
(師之道在邦國興師一作動衆而言合義理則是以律/法也謂以禁亂誅暴而動茍動不以義則雖善亦凶道)
(也善謂克勝凶謂殃民害義也在行師而言律謂號令/節制行師之道以號令節制為本所以統制於衆不以)
(律則雖善亦凶雖使勝捷猶凶道也制師无法幸而不/敗且勝者時有之矣聖人之所戒也臧作郎反  朱子)
(曰律法也否臧謂不善也晁氏曰否字先儒多作不是/也在卦之初為師之始出師之道當謹其始以律則吉)
(不臧則凶戒占者/當謹始而守法也)附録(程子語律冇二義有出師不以/義者冇行師而无號令節制者)
(皆失律也師出當以律不然雖臧/亦凶今人用師惟務勝而已也)纂註(爾雅曰坎律銓/也  郭氏曰易)
(坎卦主法律皆所以銓量輕重權鄭氏曰北方之坎黄/鍾之本也黄鍾之律起於度量  衡故言律律者法度)
(之所從出也/出以律之象)　(李氏舜臣曰二為師主初受節制有師/李氏過曰甘誓攻右攻左御非其馬之)
(正牧誓五步六步七歩六伐七伐皆不可亂周公司馬/法坐作進退皆有常節魯侯撫師牛馬臣妾戒以勿逐)
(以其亂部分後不可以為師也又曰或曰周禮太師執/同律以聽軍聲而詔吉凶  胡氏次焱曰黄鍾十一月)
(正坎之一陽也此法度之始也又曰周禮註太師吹律/合音商則戰勝軍士强角則軍擾多變失士心宫則軍)
(和士卒同心徴則將急數怒軍士勞羽則兵弱少威明/此雖聽律以定吉凶亦見律於師尤切也  雙湖先生)
(曰如周禮說則律誠切于用師合宫商音則師臧而吉/合角徴羽音則否臧而凶矣往往見可而進知難而退)
(皆由律以决之也若龍氏仁夫曰易非徒占筮教戒在/焉音律之義狹不  法律之義廣從程朱為是  左氏)
(傳曰執事順承/為臧逆為否)九二在師中吉无咎王三錫命(吕音訓/錫陸氏)
(曰星厯反徐音/賜鄭本作賜)集解(程子曰師卦惟九二一陽為衆隂/所歸五居君位是其正應二乃師)
(之主專制其事者也居下而專制其事唯在師則可自/古命將閫外之事得專制之在師專制而得中道故吉)
(而无咎蓋専恃則失為下之道不専則無成功之理故/得中為吉凡師之道威和並至則吉也既處之盡其善)
(則能成功而安天下故王錫寵命至于三也凡事至于/三者極也六五在上既專倚任復厚其寵數盖禮不稱)
(則威不重而下不信也它卦九二為六五所任者有矣/唯師專主其事而為衆隂所歸故其義最大人臣之道)
(於事无所敢專唯閫外之事則專制之雖制之在己然/因師之力而能致者皆君所與而職當為也世儒有論)
(魯祀周公以天子禮樂以為周公能為人臣不能為之/功則可用人臣不能用之禮樂是不知人臣之道也夫)
(居周公之位則一有能字為周公之事由其位而能為/者皆所當為也周公乃盡其職耳子道亦然唯孟子為)
(知此義故曰事親若曽子者可也未嘗以曽子之孝為/冇餘也蓋子之身所能為者皆所當為也  朱子曰九)
(二在下為衆隂所歸而有剛中之徳上/應於五而為所寵任故其象占如此)附録(朱子語在/師中吉言)
(以剛中之徳在/師中所以吉淵)纂註(馮氏椅曰象在占中親統衆而得/君之吉占言在師之中故吉也命)
(謂恩數也又曰凡行師將必親之在師之中然後吉而/无咎將不在中而督人以戰人誰用命哉九二在下卦)
(中又在五隂中皆在師中之象也又曰說者猥多无一/能識此義者先儒言韓信背水而陣後世亦冇襲其迹)
(者然不勝者盖信在軍中後世將在外也二雙湖先生/曰九二為成卦之主卦辭丈人吉无咎惟  當之王指)
(五言剛郭氏忠孝曰威克厥愛允濟愛克厥威允㒺功/九二  勝之將能用中焉是以冇功而宜膺寵錫者也)
(臣林氏栗曰自五至三所歴三爻三錫命也項李氏舜/  曰錫命如錫以斧鉞使得專征伐之類    氏曰王)
(三錫命君寵之也三胡氏曰一/命受爵再命受服  命受車馬)六三師或輿尸凶集解
(程子曰三居下卦之上居位當任者也不唯其才隂柔/不中正師旅之事任當専一二既以剛中之才為上信)
(倚必專其事乃有成功若或更使衆人主之凶之道也/輿尸衆主也盖指三也以三居下之上故𤼵此義軍旅)
(之事任不專一覆敗必矣弱朱子曰與尸謂師徒撓敗/輿尸而歸也以隂居陽才  志剛不中不正而犯非其)
(分故其象/占如此)附録(朱子語問師或輿尸伊川說訓為衆主/如何先生曰從來有輿尸血刃之說何)
(必又牽引說熹自小時未曽識訓詁只讀白本時便疑/如此說後來從鄉先生學皆作衆主說不以為然今看)
(來只是兵敗輿/尸而歸之義砥)纂註(丘氏曰輿尸而歸趙括長乎之戰/是也坎為輪輿也坤為衆尸也)
(馮氏椅曰一陽上載有輿之象疊羣隂於上尸之象无/楊氏時曰師之或以衆尸之也衆尸之稟命不一而)
(功矣凶之道也六三上承衆隂輿尸也故凶唐九節度/之師不立統帥雖李郭之善兵猶不免敗衂則輿尸之)
(凶可知林藍氏曰河曲之師趙盾為將而令出趙穿邓/之師荀  父為將而令出先縠後世復有中人監軍者)
(衆主帥未/嘗不敗)六四師左次无咎集解(程子曰師之進以强/勇也四以柔居隂非)
(能進而克捷者也知不能逛而退故左次左次退舍也/量宜進退乃所當也故无咎見可而進知難而退師之)
(常也唯取其退之得宜不論其才之能否也度不能勝/一竹進而完師以退愈于覆敗逺矣可進而退乃為咎)
(也易之𤼵此義以示後世其仁深矣象朱子曰左次謂/退舍也隂柔不中而居隂得正故其  如此全師以退)
(賢於六三逺矣/故其占如此)纂註(李氏舜臣曰坤體卑陸而无險左/旋其斾下依坎水之阻而止軍者)
(也軍事出則尚右旋返則為左故都氏曰隂陽之運自/東徂西而易之六位自下而上  凡易之辭上右而下)
(左左次者不前而却也先鄭氏剛中曰左次依震□坎/水靜止而不動  雙湖  生曰案春秋傳師一宿為舍)
(再宿為信過信為次左次退宿也與次于郎義同兵法/前右後左上將軍居右偏將軍居左則右為重左不用)
(之地四左次與明夷/四左腹同坤體之下)六五田有禽利執言无咎長子帥
師弟子輿尸貞凶(吕音訓禽陸氏曰徐本作擒鬼氏/曰案禽古文擒字長陸丁丈反)集
解(程子曰五君位興師之主也故言興師任將之道師/之興必以蠻一作戎夷猾夏宼賊姦宄為生民之害)
(不可懐來然後奉辭以誅之若禽獸入于田中侵害稼/穡於義宜獵取則獵取之如此而動乃得无咎若輕動)
(以毒天下其咎大矣執言奉辭也明其罪而討之也若/秦皇漢武皆窮山林以索禽獸者也非田有禽也任將)
(授師之道當以長子帥師二在下而為師之主長子也/若以弟子衆主之則所為雖正亦凶也弟子凡非長一)
(有子字者也自古任將不專而致覆敗者如晉荀林父/邲之戰唐郭子儀相州之敗是也  朱子曰六五用師)
(之主柔順而中不為兵端者也敵加于己不得巳而應/之故為田有禽之象而其占利以搏執而无咎也言語)
(辭也長子九二也弟子三四也又戒占者專於委任若/使君子任事而又使小人㕘之則是使之輿尸而歸故)
(雖貞而亦不/免於凶也)附録(程子語帥師以長子今以弟子衆主/之亦是失律故雖貞亦凶也迪  朱)
(子語前軰曽說易之取象似詩之比興如此却是虗說/恐不然如田有禽須是此爻有此象但今不可考数則)
(只是大衍之數五十與天數五地數五兩段大衍之數/是說蓍天地之數是說造化生生不窮之理除此外都)
(是後來人推說出來底又問易爻取義如師之五長子/帥師乃是本爻有此象  却說弟子輿尸何也曰此假)
(設之辭也若言弟子輿尸則凶矣問此例與/家人嗃嗃而繼以婦子嬉嬉同曰然並易託)纂註(郭氏/京曰)
(利執之之字誤作言字案定本之字行書遂誤田馮氏/椅曰田獵以除田之害故謂之田五在地之中  之象)
(爻畫偶開口之象故為執言禹之征苗啟之伐有扈𦙍/之征羲和自虞夏以來其伐冇罪必執言不但嗚條以)
(後也服新城董公曰兵出無名事故不成名其為賊敵/乃可    林氏曰易于取之小者以弋為象取之夫者)
(以田為象取之尤大者以狩為象四雙湖先生曰案卦/取田象凡五師比五恒四解二巽  師以坎為害田之)
(豕六五用師以獵之也比亦因坎象乃師反體故取三/驅象下四隂則所得之禽上一隂則所失之禽也解二)
(獲三狐亦有坎巽四獲三品則冇離離為雉獨恒四无/禽以其於坎離皆无取耳詳見各卦爻下長子指九二)
(自二至四互震象弟子指六三自初至三坎體方成坎/為震弟象自坤六五言故稱長子弟子毋主事也或問)
(郭京謂言乃之字之誤曰亦未見得或謂當作吉无咎/與卦辭叶卦言二爻言五也似反勝之  龍氏仁夫曰)
(此田狩美占多禽如此冝/執取之而其占為无咎)上六大君有命開國承家小
人勿用集解(程子曰上師之終也功之成也大君以爵/命賞有功也開國封之為諸侯也承家以)
(為卿大夫也承受也小人者雖冇功不可用也故戒使/勿用師旅之興成功非一道不必皆君子也故戒以小)
(人冇功不可用也賞之以金帛祿位可也不可使冇國/家而為政也小人平時易致驕盈况挾其功乎漢之英)
(彭所以亾也聖人之深慮逺戒也此専言師中之義不/取爻義盖以其大者若以爻言則六以柔居順之極師)
(既終而在无位之地善處而无咎者也有朱子曰師之/終順之極論功行賞之時也坤為土故  開國承家之)
(象然小人則雖有功亦不可使之得冇爵土但優以金/帛可也戒行賞之人於小人則不可用此占而小人遇)
(之亦不得/用此爻也)附録(朱子語先生說師卦開國承家小人勿/用舊時說只作論功行賞之時不可及)
(小人今思量㸔理去不得他既一例冇功如何不及他/得㸔來開國承家一句是公共得底未分别君子小人)
(在小人勿用則是勿更用他與之謀議計畫爾漢光武/能用此義自定天下之後一例論功行封其所以用之)
(在左右者則鄧禹耿弇賈復數人他不與焉因問云古/人論功行封真箇是裂土與之守非如後世虚帶爵邑)
(也若使小人參其間則誠有弊病先生云勢不容不封/他得但聖人别有以處之未見得如何如舜封象則使)
(吏治其國則若是小人亦自有以處之也先生云此義/方思量得如此未曽改入本義且記得易訙開國承家)
(為是坤有土之象然屯之利建侯/却都无坤止有震此又不可曉淵)纂註(張氏文弼曰君/命有功者賞之)
(於祖廟功之大者開國而有民社次者承家而有世禄/謂之大君者别於諸侯也禮樂征伐自天子出萬世之)
(通法也惟馮氏椅曰師還賞功之象象在占中諸侯皆/冇君道  天子稱大君猶后之稱元后也又曰以卦言)
(則九二一陽為五隂之主帥師也以爻言則五君也君/能制命為義不容九二之専權於下故在九二則言王)
(三錫命在上六則言大君有命盖師則當聼命于帥而/帥之進退予奪則又當聼于大君爻比六五大君冇命)
(之象三為應有弟子輿尸之象故曰小人勿用以位則/為弟子以徳則為小人本爻隂柔不斷故戒  丘氏曰)
(卦以九二一陽統衆隂有大將緫兵之象故卦名師出/師之道不可不正師師之道不可非人彖止七字而用)
(師之道盡矣初六師之始上六師之終六五為任將之/君二三四爻則皆用師之將四之无咎不如二之吉而)
(三之凶又不如四之无咎聖人以萬世用兵利害權輕/重於吉凶无咎四字之間後之興師用將者盍謹於斯)
(紀李氏舜臣曰師卦統紀始終節次甚嚴初師之始故/  其出上師之終故紀其還又曰六爻出師駐師將兵)
(將將與夫奉辭伐罪旋師班賞无所不載雖後世兵書/之繁殆不如師卦六爻之略而况於論王者之師比之)
(後世權謀之書竒正甚逺為天下者不/得已而用師又何必捨此而它求哉)大象𫝊地中有
水師君子以容民畜衆(吕音訓畜陸氏曰敕六反/聚也王肅許六反養也)集解
(程子曰地中有水水聚於地中為衆聚之象故為師也/君子觀地中有水之象以容保其民畜聚其衆也  朱)
(子曰水不外於地兵不外於/民故能養民則可以得衆矣)附録(朱子語問麻衣易是/僞書其論師卦地中)
(有冰師容民畜衆之象此一義也若水行地中隨勢曲/折如師行而隨地之利亦一義也荅曰易有精有藴如)
(師貞丈人吉此聖人之精畫前之易不可易之妙理至/於容民畜衆等處因卦以𤼵皆其藴也既謂之藴則包)
(含衆義有甚窮盡儘/推去儘有也大雅)纂註(李氏曰容民則无流民畜衆/則无畔衆武有七徳安民和)
(衆亦此義也地吕氏曰地中有水則容畜而不散可以聨/什伍而成軍  上有水則浸灌旁及可以交四隣而修)
(好下司馬公曰容民畜衆不特施之兵天子用之以治/天  諸侯用之以治其國卿大夫用之以治其家  李)
(氏舜臣曰於師得古人井田之法於比得古人封建之/法  劉氏彌邵曰古者兵農合一居則為比閭族黨之)
(民役則為伍兩軍旅之衆此衆即此民也故曰水不外/於地兵不外于民君子觀象容之畜之於无事之時用)
(之於有事之日故曰能/養民則可以得民矣)彖傳師衆也貞正也能以衆正
可以王矣(吕音訓王陸氏曰如字/物歸往也徐又往汎反)集解(程子曰能使衆/人皆正可以王)
(天下矣得衆心服從而歸正王道止於是也陽朱子曰/此以卦體釋師貞之義以謂能左右之也一  在下之)
(中而五隂皆為所以也能/以衆正則王者之師矣)纂註(朱氏曰周官自五人為/伍積之至於二千五百)
(人為師衆之義也紂劉氏曰征之為言正也湯伐桀曰/不敢不正武王伐  曰將有大正于商盖能以衆正也)
(而李氏過曰王者之兵行一不義殺一不辜/  得天下不為故曰能以衆正可以王矣)剛中而應
行險而順集解(程子曰言二也以剛處中剛而得中道/也六五之君為正應信任之專也雖行)
(險道而以順動所謂義兵王者/之師也上順下險行險而順也)以此毒天下而民從之
吉又何咎矣(吕音訓毒陸氏曰徒/篤反役也馬云治也)集解(程子曰師旅之/興不无傷財害)
(人毒害天下然而民心從之者以其義動也古者東征/西怨民心從也如是故吉而无咎吉謂必克无咎謂合)
(義又何咎矣其義故一作固无咎也九朱子曰又以卦/體卦徳釋丈人吉无咎之義剛中謂  二應謂六五應)
(之行險謂行危道順謂順人心此非冇老成之徳者不/能也毒害也師旅之興不无害於天下然以其有是才)
(徳是以民恱/而從之也)纂註(王氏宗傳曰殺戮之慘供億之苦勞/民而費財所以毒天下也  張氏汝)
(弼曰坎為毒噬嗑遇毒亦坎象險雙湖先生曰衆正可/王賛六五剛中而應賛九二行  而順賛兩體師本毒)
(害而民從吉无咎者特以中正順道耳後之王者可以/觀矣  司馬公曰治衆不以剛則慢而不振剛而不中)
(則暴而不親上无應於君下无應於民則身危而功不/成所施不順則衆怒而民不從夫兵危事也故曰行險)
(用財之蠧而民之殘故曰毒毒之者其志將以安之也/若鍼石之所以巳疾  游氏曰用師之道將以正天下)
(之不正也故師謂之征巳則不正其能正人乎此師之/所以主乎貞也剛中而應任將之道也行險而順興師)
(之義也仰順乎天无違天以失時俯順乎人无咈人以/從欲興師之順如此則民之從之雖犯難而忘死矣故)
(能以衆正以衆正之則人皆知其欲正己而已天/下孰不趨於正哉其為王也孰禦故吉且无咎)小象
傳師出以律失律凶也集解(程子曰師出當以律失律/則凶矣雖幸而勝亦凶道)
(也/)在師中吉承天寵也王三錫命懐萬邦也(吕音訓寵/陸氏曰如)
(字鄭云光耀也王/肅作龍云寵也)集解(程子曰在師中吉者以其承天/之寵任也天謂王也人臣非君)
(寵任之則安得専征之權而有成功之吉象以二專主/其事故𤼵此義與前所云世儒之說異矣王三錫以恩)
(命襃其成功所以一/有威字懐萬邦也)附録(朱子語問潘謙之說師九二/欲互說在師中吉懐萬邦也)
(王三錫命承天寵也何如曰聖人作易/象只是大槩恁地不是恁地子細解釋)纂註(楊氏時曰/九二以剛)
(中之才分閫外之寄為師之主天吏也在師中吉則无/逸徳矣如是乃可以承天寵也武王克商釋箕子因封)
(比干墓式商容閭散鹿臺之財𤼵鉅橋之粟大賚于四/海而萬姓恱服所以錫命而懷萬邦也  丘氏曰九二)
(即師之丈人也以一陽統衆隂而居下卦之中有帥師/之象唯二以剛居柔得師之中无過无不及故吉无咎)
(獨與卦辭同也况上承天子之寵任而以兵權屬之錫/命至三使之得專閫外之事王者用兵非得巳嗜段豈)
(其本心故三錫之命惟/在於懐綏萬邦而已)師或輿尸大无功也集解(程子/曰倚)
(付二三安能成功豈/唯无功所以致凶也)左次无咎未失常也集解(程子曰/行師之)
(道因時施宜乃其常也故左次未必一无人字為火也/如四退次乃得其宜是以无咎  朱子曰知難而退師)
(之常/也)長子帥師以中行也弟子輿尸使不當也集解(程/子)
(曰長子謂二以中正之德合於上而受任以行若復/使其餘者衆尸其事是任使之不當也其凶冝矣)纂
註(丘氏曰以中行者謂九二以剛中之道而行師也使/不當者謂六三才弱不足倚仗必致喪師而歸是任)
(使之不/當也)大君有命以正功也小人勿用必亂邦也集解
(程子曰大君持恩賞之柄以正軍旅之功師之終也雖/賞其功小人則不可以有功而任用之用之必亂邦小)
(人恃功而亂邦者占有之矣/  朱子曰聖人之戒深矣)
經䷇(坤下/坎上)集解(程子曰比序卦衆必有所比故受之/以比比親輔也一作比輔比也一作)
(比輔也人之類必相親輔然後能安故既有衆則必有/所比比所以次師也為卦上坎下坤以二體言之水在)
(地上物之相切比无聞莫如水之在地上故為比也又/衆爻皆隂獨五以陽剛居君位衆所親比而上亦親下)
(故為/比也)比吉原筮元永貞无咎(吕音訓比陸氏曰毗志反/卦内並同子夏傳云地得)
(水而柔水得地而流/故曰比坤宫歸魂卦)集解(程子曰比吉道也人相親比/自為吉道故雜卦云比樂師)
(憂人相親比必有其道茍非其道則有悔咎故必推原/占決其可比者而比之筮謂占決卜度非謂以蓍龜也)
(所比得元永貞則无咎元謂冇君長之道永謂可以常/久貞謂得正道上之比下必有此三者下之從上必求)
(此三者則/无咎也)附録(朱子語筮字說做占決亦不妨然亦不/必定說不是龜筮之筮淵李兄問比卦)
(大抵占得之多是人君為人所比之象先生曰也不必/拘若三家村中推一箇人頭首也是爲人所比也須自)
(審自家才徳可為之否/所以原筮永貞也學䝉)纂註(郭氏雍曰卦之一陽惟比/得天位莫吉於此故直言)
(吉危朱氏曰凡物孤則危羣則强父子失婦朋友未有/孤  而不凶者人君為甚故比而吉  李氏過曰天下)
(之衆不能相一也奉一人而戴之俛首聼命於下將以/求一日之安也故曰比吉  林氏栗曰書云卜不習吉)
(初筮之謂也又云一習吉原筮之謂也王雙湖先生曰/易主卜筮六十四卦皆然何獨䝉比文  偶於此二卦)
(𤼵之然蒙有師道比亦有君道故也蒙貴初比貴原者/𤼵蒙之道當視其初筮之誠一顯比之道當致其原筮)
(而謹審又二蒙主當下卦故曰初五比主當上卦故曰/原不同也  馮氏椅曰萃與比下體坤順同上體水澤)
(不相逺惟九四一爻有分權之象故元永貞言於五比/下无分權者故元永貞言於卦義各有在也  司馬公)
(曰比吉凡物孤則危羣則强比者上下相親他不能周/外不能侵者也故吉原筮者比不可以茍合也比之道)
(不可以不善也不可以不長久也/不可以不正也故曰元永貞无咎)不寧方來後夫凶集
解(程子曰人之不能自保其安寧方且來求親比得所/比則能保其安當其不寧之時固宜汲汲以求比若)
(獨立自恃求比之志不速而後則雖夫亦凶矣夫猶凶/况柔弱者乎夫剛立之稱傳曰子南夫也又曰是謂我)
(非夫凡生天地之間者未冇不相親比而能自存者也/雖剛强之至未有能獨立者也比之道由兩志相求兩)
(志不相求則睽矣君懷撫其下下親輔一作附於上親/戚朋友郷黨皆然故當上下合志以相從茍无相求之)
(意則離而凶矣大抵人情相求則合相持則睽相持相/待莫先也人之相親固有道然而欲比之志不可緩也)
(上朱子曰比親輔也九五以陽剛居上之中而得其正/  下五隂比而從之以一人而撫萬邦以四海而仰一)
(人之象故筮者得之則當為人所親輔然必再筮以自/審冇元善長永正固之徳然後可以當衆之歸而无咎)
(其未比而有所不安者亦將皆來歸之若又遲而後至/則此交已固彼來已晚而得凶矣若欲比人則亦以是)
(而反觀/之耳)附録(朱子語問不寜方來後夫凶曰别人自相/比了已既後于衆人却强要去比他豈不)
(為人所惡是取凶也後夫猶言後人春秋傳有云先夫/當之矣亦是占中一義必大後夫不必如伊川說左傳)
(齊崔武子卜娶妻卦云入于其宫不見其妻凶人以為/凶它云先夫已當之矣彼云先夫則此云後夫正是一)
(様語陽便是夫隂便是婦砥後夫凶言九五既為衆隂/所歸若後靣更添箇陽來則必凶古人如袁紹劉馥劉)
(繇劉備之事可見兩/雄不並棲之義淵)纂註(楊氏時曰先王仆伍其民郷/田同井出入相友守望相助)
(疾病相扶持比所以吉也衆散民流用蕩析離居凶可/知矣  馮氏椅曰原再也如原廟原蠶之原方來各以)
(其方來又曰六位先後有二義衡觀之則外在前内在/後豎觀之則下者乃其所歸往而謂之先在上者乃歸)
(之緩而後之者也五君而謂之夫以陽爻有夫道也比/徐氏曰後夫謂後乎夫上也上居卦終比五獨後也)
(道貴先比而獨後則/失所當比而凶矣)初六有孚比之无咎集解(程子曰/初六比)
(之始也相比之道以誠信為本中心不信而親人人誰/與之故比之始必有孚誠乃无咎也孚信之在中也)
有孚盈缶終來有它吉(吕音訓缶陸氏曰方有反瓦噐/也鄭云汲器也爾雅云盎謂之)
(缶它陸氏曰敕/多反本亦作他)集解(程子曰誠信充實於内若物之盈/滿於缶中也缶質素之器言若缶)
(之盈實其中外不加文飾則終能來有它吉也它非此/也外也若誠實充於内物无不信豈用外飾以求比乎)
(誠信中實雖它外皆當感而來從孚信比之本也則朱/子曰比之初貴乎有信則可以无咎矣若其充實  又)
(有它/吉也)附録(朱子語終來有它說將來似顯比便有那周/徧底意思易說易中言語煞有不可曉者盖)
(當時事與人言語自有與今日不同者如有孚比之无/咎有孚盈缶終來有它吉之類淵孚有在陽爻有在隂)
(爻伊川謂中虚信之/本中實信之質淵)纂註(蘭氏曰易言有孚者二十一/有言信其如此者有言有孚)
(誠者缶馮氏椅曰缶瓦器爾雅曰盎也初陽實六隂虚/虗者  也實者盈也  鄭氏剛中曰陶土為缶初取以)
(為象者坤土而有坎水故也之子夏曰非應故稱它曰/程氏曰終來有它吉者非初  時吉在後也  趙氏)
(易六爻貴於正應其近而相得亦有不應/者惟比諸爻不論應否而專以比五為義)六二比之自
内貞吉集解(程子曰二與五為正應皆得中正以中正/之道相比者也二處於内自内謂由巳也)
(擇才而用雖在乎上而以身許國必由於巳巳以得君/道合而進乃得正而吉也以中正之道應上之求乃自)
(内也不自失也汲汲以求比者非君子自重之道乃自/失也  朱子曰柔順中正上應九五自内比外而得其)
(貞吉之道也占者/如是則正而吉矣)纂註(李氏舜臣曰比之世隂皆求陽/而非陽求隂故二之比五自内)
(之外出應乎上者也謂王氏宗/傳曰二五各當位所  貞也)六三比之匪人(吕音訓/匪陸氏)
(曰非鬼反馬云非也王/肅本作比之匪人凶)集解(程子曰三不中正而所比/皆不中正四隂柔而不中)
(二存應而比初皆不中正匪人也比於匪人其失可知/悔吝一作咎不假言也故可傷二之中正而謂之匪人)
(隨時取義各不同也人朱子曰隂柔不中正承乗/應皆隂所比皆非其  之象其占大凶不言可知)附録
(朱子語問比之匪人曰初應四四是外比於賢為比得/其人二應五五為顯比之君亦為比得其人惟六三應)
(上上為比之无首為/比之匪人也時舉)纂註(朱氏曰與否之匪人同義之/劉氏曰承乗應皆隂匪人)
(象凡居者之隣學者之友仕者/之同僚皆當戒匪人之傷焉)六四外比之貞吉集解
(程子曰四與初不相應而五比之外比於五乃得貞正/而吉也君臣相比正也相比相與宜也五剛陽中正賢)
(也居尊位在上也親賢從上比之正也故為貞吉以六/居四亦為得正之義又隂柔不中之人能比於剛明中)
(正之賢乃得正而吉也又比賢從上必以正道則吉也/數說相須其義始備  朱子曰以柔居柔外比九五為)
(得其貞吉之道也占/者如是則正而吉矣)纂註(趙氏曰外有可比則為貞吉/不必應而後為正也  王氏)
(安石曰四宜應内者也内无可比而比乎外亦義之與/比而无適莫者也剛柔正而位當故貞吉  王氏湘卿)
(曰五為比主六二自内卦比之六四外卦/比之况二四隂皆得正位故皆曰貞吉)九五顯比王
用三驅失前禽邑人不誡吉(吕音訓三驅陸氏曰匡愚/反徐云鄭作敺馬云三驅)
(者一曰乾豆二曰/賔客三曰君庖)集解(程子曰五居君位處中得正盡/比道之善者也人君比天下之)
(道當顯明其比道而已如誠意以待物恕己以及人𤼵/政施仁使天下蒙其惠澤是人君親比天下之道也如)
(是天下孰不親比於上若乃暴其小仁違道干譽欲以/求下之比其道亦已狹矣其能得天下之比乎故聖人)
(以九五盡比道之正取三驅為喻曰王用三驅失前禽/邑人不誡吉先王以四時之畋不可廢也故推其仁心)
(為三驅之禮乃禮所謂天子不合圍也成湯祝網是其/義也天子之畋圍合其三面前開一路使之可去不忍)
(盡物好生之仁也止取其不用命者不出而反入者也/禽獸前去者皆免矣故曰失前禽也王者顯明其比道)
(天下自然來比來者撫之固不煦煦一作呴呴然求比/於物若田之三驅禽之去者從而不追來者則取之也)
(此王道之大所以其民皥皡而莫知為之者也邑人不/誡吉言其至公不私无逺邇親踈之别也邑者居邑易)
(中所言邑皆同王者所都諸侯國中也誡期約也待物/之一不期誡於居邑如是則吉也聖人以大公无私治)
(天下於顯比見之矣非唯人君比天下之道如此大率/人之相比莫不然以臣於君言之竭其忠誠致其才力)
(乃顯其比一作比其君之道也用之與否在君而已不/可阿䛕逢迎求其比已也在朋友亦然修身誠意以待)
(之親己與否在人而已不可巧言令色曲從苟合以求/人之比已也於鄉黨親戚於衆人莫不皆然三驅失前)
(禽之義也其朱子曰一陽居尊剛健中正卦之羣隂皆/來比已顯  比而无私如天子不合圍開一面之網來)
(者不拒去者不追故為用三驅失前禽而邑人不誡之/象盖雖私屬亦喻上意不相警備以求必得也凡此皆)
(吉之道占者/如是則吉也)附録(朱子語邑人不誡盖上人顯明其比/道而不必人之從己也  邑人不誡)
(如有聞无聲言其自不消相告戒又如歸市者不止耕/者不變相似淵伊川解顯比王用三驅失前禽所謂來)
(者揜之去者不追與失前禽而殺不去者所譬頗不相/類如何先生曰田獵之禮置旃以為門刈草以為長圍)
(田獵者自門驅而入禽獸向我而出者皆免惟驅而入/者皆獲故以前禽比去者不追獲者比來則取之大意)
(如此无縁得一一相似伊川解此句不足疑但邑人不/誡吉一句似可疑恐易之文義不如此張洽聖人於人)
(來者不拒去者不追如何一一要私意周旋/才恁地便滯於一偏況天理自不如此賀孫)纂註(林氏/曰陽)
(為明故稱顯故程氏曰易以田喻用武氏馮氏椅曰比/卦師之反也  九五喻王者之田  鄭  曰大司馬狩)
(田既陳設驅逆之車鄭氏謂驅出禽獸趨田者之蔡氏/曰前禽謂上上獨後比五即含之三驅失前禽  象)
(李氏舜臣曰三驅不合圍而盡取之逆我而去者則舍/順我而來者則受初六終來冇他六二比之自内六四)
(外比之貞此三者五皆從而受之其三驅取順之謂乎/六三居内卦之前而比之匪人上六居外卦之前而比)
(之无首此二者或傷或凶皆其自取九五不問也其舍/逆而失前禽之謂乎  李氏椿年曰六二正應邑人也)
(得位得中不待期約而自孚故曰不誡吉比雙湖先生/曰五隂皆稱比之比乎五也九五獨稱顯  為衆隂所)
(比也顯互艮輝光象三驅坤三爻象互艮為旃門入隂/為長圍下三隂驅而入門象上一隂在門外失前禽象)
(邑人六二坤為邑三畫卦二/人位也二應體王自治邑也)上六比之无首凶集解(程/子)
(曰六居上比之終也首謂始也凡比之道其始善則其/終善矣冇其始而无其終者或有矣未有无其始而冇)
(終者也故比之无首至終則凶也此據比終而言然上/六隂柔不中處隂之極固非克終者也始比不以道隙)
(於終者天下多矣无朱子曰隂柔居上无以比/下凶之道也故為  首之象而其占則凶也)附録(程/子)
(語比之始不/善則凶絢)纂註(馮氏椅曰以六位自下言之初始而/上終初本而上末以全體自上觀之)
(上首而初足上角而初尾乾姤艮賁既未濟之象可見/上六无首不能率衆以比於君之象言无能為首也與)
(乾用九辭同而旨異有徐氏曰首先也无首不先也衆/皆比五上獨後之故  无首凶象彖既言後夫凶此又)
(言无首凶則凡比所當比而懐私顧戀不能早從而至/於凶者必矣  雙湖先生曰隂无一上六隂爻自有无)
(首象以六爻觀之九五一爻稱顯比餘爻皆稱比之初/比之无咎二四比之貞吉皆以其比五也獨三比之匪)
(人而傷上比之无首而凶是三上自相比而不比五也/其不能為首率衆以比君可見凶亦冝矣至若與乾用)
(九无首同而吉凶異者盖乾純陽變隂不以剛為天下/先吉之道也故无首吉比取我比人之義乃以窮隂不)
(能為之倡首則是无/以為比也故无首凶)大象傳地上有水比先王以建萬
國親諸侯集解(程子曰夫物相親比而无間者莫如水/在地上所以為比也先王觀比之象以)
(建萬國親諸侯建立萬國所以比民也親撫諸侯所以/比天下也  朱子曰地上有水水比於地不容有間建)
(國親侯亦先王所以比於天下而无間/者也彖意人來比我此取我往比人)附録(朱子語伊/川言建萬)
(國以比民言民不可盡得而比故建諸侯使比民而/天子所親者諸侯而已這便是他比天下之象淵)纂
註(楊氏時曰水在地上相比而不離先王觀比之象建/國畫地而封之為之屬連使相親比則諸侯知尊君)
(親上而天下從之矣胡徐氏之祥曰彖言五隂比一陽/象言一陽比五隂    氏次焱曰五家為比比有長五)
(比為閭閭有胥四閭為族族有師五族為黨黨有正五/黨為州州有長五州為鄉鄉有大夫此井牧也起徒役)
(家一人比五人閭二十五人族百人黨五百人州二千/五百人鄉一萬二千五百人出軍則先六鄉後六遂此)
(征伐自井牧出但摭其中二千五百人為師以名之者/舉中以槩其餘也大國次國小國皆以里計方里為井)
(四井為邑方二里四邑為丘方四里四丘為甸方六里/積而上之四十里為都四都加十里為同等而上之大)
(國百里次國以次降公侯百里伯子男以次降此封建/自井牧始獨摭五家為比以言建國者原初以概其餘)
(也諸項氏曰萬國象/地  侯布其上象水)彖傳比吉也(吕音訓比吉也晁氏/曰王昭素謂多此也)
(字/)集解(朱子曰此三/字疑衍文)比輔也下順從也集解(程子曰比/吉也比者)
(吉之道也物相親比乃吉道也比輔也釋比之義比者/相親輔也下順從也解卦所以為比也五以陽居尊位)
(羣下順從以親輔之所以為比也/  朱子曰此以卦體釋卦名義)附録(朱子語比吉也/也字羡當云比)
(吉比輔也下順從也比輔也/解比字下順從也解吉字)纂註(郭氏京曰比吉吉下/誤増也字凡彖先舉)
(繇辭後以義結下皆有也字繇辭下並无也字/曰地處下水情潤下天地間相親比无過於此)　(蘭氏/郭氏)
(雍曰天下吉生/於順凶生於逆)原筮元永貞无咎以剛中也集解(程子/曰推)
(原筮一作占決相比之道得元永貞而後可以无咎所/謂元永貞如五是也以陽剛居中正盡比道之善者也)
(以陽剛當尊位為君徳元也居中得正能永而貞也卦/辭本泛言比道彖言元永貞者九五以剛處中正是也)
不寜方來上下應也集解(程子曰人之生不能保其安/寧方且來求附比民不能自)
(保故戴君以求寜君不能獨立故保民以為安不寧而/來比者上下相應也以聖人之公言之固至誠求天下)
(之比以安民也以後王之私言之不求下民之附則危/亡至矣故上下之志必相應也在卦言之上下羣隂比)
(於九五五比其/衆乃上下應也)後夫凶其道窮也集解(程子曰衆必相/比而後能遂其)
(生天地之間未有不相親比而能遂者也若相從之志/不疾而後則不能成比雖夫亦凶矣无所親比困屈以)
(致凶窮之道也謂朱子曰亦以卦/體釋卦辭剛中  五上下謂五隂)附録(朱子語伊川易/傳此卦彖辭以)
(聖人之公言之固至誠求天下之比以安民也以後王/之私言之不求下民之附則危亡至矣盖且得他畏危)
(亡之禍而求所以比附其民猶/勝於全不顧者正此謂也僴)纂註(徐氏曰後夫凶如/萬國朝禹而防風)
(後至天下歸漢而田横不來如隗囂公孫述之徒終何/如哉道窮致凶所自取也  丘氏曰蒙内卦坎為初筮)
(彖釋之曰以剛中謂九二也比外卦坎為/原筮原再也彖釋之曰以剛中謂九五也)小象傳比之
初六有它吉也集解(程子曰言比之初六者比之道在/乎始也始能有孚則終致有它之)
(吉其始不誠終焉得吉/上六之凶由无首也)比之自内不自失也集解(程子/曰守)
(已中正之道以待上之求乃不自失也易之為戒嚴宻/二雖中正質柔體順故冇貞吉自失之戒戒之自守以)
(待上之求无乃涉後凶乎曰士之修己乃求上之道降/志辱身非自重之道也故伊尹武侯救天下之心非不)
(切待禮至然後出也矣朱/子曰得正則不自失)纂註(徐氏曰二柔順中正上/應九五由内比外故曰)
(自内以中相應故曰貞吉象言不自失則又推原二之/比五必當反求諸内自无所失而後可以比於人也)
比之匪人不亦傷乎集解(程子曰人之相比求安吉也/乃比於匪人必將一无必將)
(字反得悔吝一作咎其亦/可傷矣深戒失所比也)纂註(徐氏曰三居不正之位/而應上比之匪人也上)
(比无首而凶已乃應之亦可傷矣馬援勸隗囂専意東/方而隗囂降蜀至於殺身亡宗為天下笑者非大可傷)
(乎/)外比於賢以從上也集解(程子曰外比謂從五也五/剛明中正之賢又居君位)
(四比之是比賢且/從上所以吉也)顯比之吉位正中也集解(程子曰顯/比所以吉)
(者以其所居之位得正中也處正中之地乃由正中之/道也比以不偏為善故云正中凡言正中者其處正得)
(中也比與隨是也言中正者/得中與正也訟與需是也)舎逆取順失前禽也集解
(程子曰禮取不用命者乃是舍順取逆也順命而去者/皆免矣比以向背而言謂去者為逆來者為順也故所)
(失者前去之禽也言來者/撫之去者不追也舍音捨)纂註(郭氏京曰失前禽舍逆/取順也今本誤倒其句)
(小象並係先舉爻辭後以義結此獨先申義而後舉爻/辭三百八十三爻並无此例誤亦明矣  丘氏曰舍逆)
(謂舍上一隂而隂以乗陽為逆也取順謂取下四/隂而隂以承陽為順也失上一隂故曰失前禽)邑人
不誡上使中也集解(程子曰不期誡於親近上之使下/中平不偏逺近如一也  朱子曰)
(由上之徳/使不偏也)比之无首无所終也集解(程子曰比既无首/何所終乎相比有)
(首猶或終違始不以道終復何保故曰无所終也之朱/子曰以上下之象言之則為无首以終始之象言  則)
(為无終无首/則无終矣)附録(程子語近世淺薄以相歡狎為相與/以无圭角為相歡愛如此者安能久)
(若要久須是恭敬君臣朋友皆當以敬為主也比之上/六比之无首凶象曰比之无首凶无所終也比之有首)
(尚懼无終既无首安得有終故曰无所終比之道須當/冇首也或曰君子淡以成小人甘以壊曰是也豈有甘)
(而不壊/者安節)纂註(程氏曰卦言其才則夫當順從而不可後/爻言其變則首當統下而不可无其凶一)
(也也丘氏曰或謂乾用九无首則吉比上六无首則凶/何  曰乾純六陽不可過盛而用九无首則吉者戒陽)
(也比惟一陽不可不尊而上/六比之无首則凶者戒隂也)
經䷈(乾下/巽上)集解(程子曰小畜序卦比必有所畜故受/之以小畜物相比附則為聚聚畜也)
(又相親比則志相畜小畜所以次比也畜止也止則聚/矣為卦巽上乾下乾在上之物乃居巽下夫畜止剛健)
(莫如巽順為巽所畜故為畜也然巽隂也其體柔順唯/能以巽順柔其剛健非能力止之也畜道之小者也又)
(四以一隂得位為五陽所說得位得柔巽之道也能畜/羣陽之志是以為畜也小畜謂以小畜大所畜聚者小)
(所畜之事小以隂故也彖專以六四畜諸/陽為成卦之義不言二體盖舉其重者)小畜亨宻雲
不雨自我西郊(吕音訓小畜陸氏曰本又作蓄同敕六/反積也聚也鄭許六反養也巽宫一世)
(卦/)集解(程子曰雲隂陽之氣二氣交而和則相畜固而/成雨陽唱而隂和順也故和若隂先陽唱不順)
(也故不和不和則不能成雨雲之畜聚雖宻而不一有/能字成雨者自西郊故也東北陽方西南隂方自隂唱)
(故不和而不能成雨以人觀之雲氣之興皆自四逺故/云郊據四而言故云自我畜陽者四畜之主也  朱子)
(曰巽亦三畫卦之名一隂伏於二陽之下故其徳為巽/為入其象為風為木小隂也畜止之之義也上巽下乾)
(以隂畜陽又卦唯六四一隂上下五陽皆為所畜故為/小畜又以隂畜陽能係而不能固亦為所畜者小之象)
(内健外順二五皆陽各居一卦之中而用事有剛而能/中其志得行之象故其占當得亨通然畜未極而施未)
(行故有宻雲不雨自我西郊之象盖宻雲隂物西郊隂/方我者文王自我也文王演易於羑里視岐陽為西方)
(正小畜之時也筮者得/之則占亦如其象云)附録(程子語問小畜曰小畜是/所畜小及所畜雖大而少)
(皆小畜也不必專言君畜臣臣畜君唐棣或以小畜為/臣畜君以大畜為君畜臣先生云不必如此大畜只是)
(所畜者大小畜只是所畜者小不必指定一件事便是/君畜臣臣畜君皆是這箇道理隨大小用迪暢申伯問)
(宻雲不雨自我西郊曰西郊隂所凡雨須陽倡乃成隂/倡則不成矣今雲過西則雨過東則否是其義也所謂)
(尚往者隂自西而往不待陽矣棣長安西風而雨終未/曉此理須是自東自北而風則雨自南自西則不雨何)
(者自東自北皆屬陽坎卦本陽陽倡而隂和故雨自西/自南隂也隂倡則陽不和螮蝀之詩曰朝隮于西崇朝)
(其雨是陽來倡也故雨螮蝀在東則是隂先倡也莫之/敢指者非謂手指莫敢指陳也猶言不可道也易之宻)
(雲不雨自我西郊言自西則是隂先倡也故雲雖宻而/不雨今西風而雨恐是山勢使然語録  朱子語小畜)
(亨是說陽縁隂畜他不住故陽得自亨横渠言易為君/子謀不為小人謀凡言亨皆是說陽到得說隂處便分)
(曉說道小人吉亨字便是下面剛中而志行乃亨易說/問宻雲不雨自我西郊先生云此是以巽畜乾巽順乾)
(健畜他不得故不能雨凡雨者是隂氣盛凝結得宻方/濕潤下降為雨且如飯甑蓋得宻了氣鬱不通四畔方)
(有濕汗今乾上進一隂止他不得所以彖中云尚往也/是指乾欲上進之象到上九則以卦之始終言畜極則)
(散遂為既雨既處隂徳盛滿如此所以有君子征凶之/戒又問云嘗聞人說此卦作巽體順是小人以柔順畜)
(君子以虗禮卑辭相拘係其畜止人術甚小而无大謀/大作故曰小畜不知如何先生云易不可專就人上說)
(且就隂陽上㸔分明巽畜乾隂畜陽故謂之小若配之/人事則為小人畜君子也得為臣畜君也得為因小小)
(事畜止也得不可/泥定事說時舉)纂註(程氏曰不雨者未能施澤也人/臣道盛而未得君之象  毛氏)
(曰文王觀易象適有會於心故以所遭者言之其事則/文王其象則自有君臣以來冇之矣  南軒張氏曰以)
(大畜小以隂畜陽天地之大經古今之通義也然事有/出於一時不獨天下國象凡百君子之欲行事小人得)
(以擾係之大事之將就小物得以邀阻之皆小畜也氏/蘭氏曰凡易之西郊西鄰西山皆自隂爻所致  李)
(舜臣曰小畜小過皆隂用事故止為宻雲而不能為雨/澤  馮氏椅曰雲者兌澤氣也小畜畜三陽小過包二)
(陽隂陽皆失交通之義故不雨而雙湖先生曰隂陽和/洽則散而為雨隂少則陽氣泄  不收小畜一隂畜五)
(陽是也隂多則陽氣鬱而不達小過四隂包二陽是也/故皆不能成雨宻雲兊澤氣上蒸象不雨巽風散之離)
(日烜之象西郊兊象本義我者文王自我則文王正以/宻雲不雨自比如沙隨所謂人臣道盛而未得君象是)
(也若夫一隂卦六畜必四者乾下必上逹巽上必下入/四當其際也名卦之義彰矣  胡氏旦曰文王當紂之)
(時左右憸人終不能以止其進以/此知文王志在明夷而道在小畜)初九復自道何其咎
吉集解(程子曰初九陽爻而乾體陽在上之物又剛健/之才是以上進而復與在上同志其進復於上)
(乃其道也故云復自道復既自道何過咎之有无咎而/又有吉也諸爻言无咎者如是則无咎矣故云无咎者)
(善補過也雖使爻義本善亦不害於不如是則有咎之/義初九乃由其道而行无有過咎故云何其咎无咎之)
(甚明也所朱子曰下卦乾體本皆在上之物志欲上進/而為隂  畜然初九體乾居下得正前逺於隂雖與四)
(為正應而能自守以正不為所畜故有進/復自道之象占者如是則无咎而吉也)附録(朱子語/問小畜)
(初九復自道何其咎吉此爻與四相應正為四所畜者/乃云復自道何邪先生曰易亦有不必泥爻義看者如)
(此爻只平看自好復自道便吉復不自道便凶自可无/疑者矣時舉復自道之復與復卦之復不同復卦言巳)
(前不見了這陽如今復在此復自道自復他/本位從那道路上去如无往不復之復淵)纂註(馮氏/椅曰)
(陽本在上之物故自下升上曰復此言由其所復之故/道也  朱氏曰復自道聖人明陽不受畜於隂之義)
(方氏曰九在初即復不逺之復也自道者此道於人无/與焉初與四為正應故受畜復四最為親切有不善未)
(嘗不止止而復復而歸諸道雖曰受他人之止而道非/他人之道自復己物而已如此何過咎之有无咎而又)
(吉/也)九二牽復吉集解(程子曰二以陽居下體之中五以/陽居上體之中皆以陽剛居中為)
(隂所畜俱欲上復五雖在四上而為其所畜則同是同/志者也夫同患相憂二五同志故相牽連而復二陽並)
(進則隂不能勝得遂其復矣故吉也曰遂其復則離畜/矣乎曰凡爻之辭皆謂如是則可以如是若已然則時)
(已變矣尚何教誡乎五為巽體巽畜於乾而反與二相/牽何也曰舉二體而言則巽畜乎乾全卦而言則一隂)
(畜五陽也在易隨時取義皆如此也與朱子曰三陽志/同而九二漸近於隂以其則中故能  初九牽連而復)
(亦吉道也占者/如是則吉矣)纂註(胡氏曰九二以陽剛應五五雖剛/陽居上而體本隂柔非制畜之極)
(不能逆己之進故得牽連而復所以得吉者居中之故/也  丘氏曰九二以陽剛而在下體之中亦欲上進非)
(六四所能畜故與初九陽類牽連而/進復其本位亦不至自矣其中道也)九三輿說輻夫妻
反目(吕音訓說陸氏曰吐活反說云解也輻陸氏曰音/福本又作輹音服馬云車下縛也鄭云伏莵晁氏)
(曰案說文作輹云車軸縛也易與說/輹說文輻字云車轑也不以易為證)集解(程子曰三以/陽爻居不得)
(中而宻比於四隂陽之情相求也又暱比而不中為隂/畜制者也故不能前進猶車輿說去輪輻言不能行也)
(夫妻反目隂制於陽者也今反制陽如夫妻之反目也/反目謂怒目相視不順其夫而反制之也婦人為夫寵)
(惑既而遂反制其夫未有夫不失道而妻能制之者也/故說輻反目三自為也輿音餘  朱子曰九三亦欲上)
(進然剛而不中迫近於隂而又非正應但以隂陽相說/而為所繫畜不能自進故有輿說輻之象然以志剛故)
(又不能平而與之爭故又為夫妻反目之/象戒占者如是則不得進而有所爭也)附録(朱子語/先生說)
(輿說輻夫妻反目因云被它止畜不得進必與有爭自/家必要進時如何須是能正室時方得煇輿說輻夫妻)
(反目一爻可謂不好然能以剛自守則雖得此爻而凶/不應矣銖小畜但能畜得九三一爻而已九三是近它)
(底那兩爻自/牽連上來涑)纂註(馮氏椅曰乾為圜三陽上進有車象/互兊毁折說輻象  蔡氏曰夫三妻)
(四三昵四非正反為柔制故至反目小張氏汝弼曰巽/為多白眼反目之象  徐氏之祥曰  畜二五互睽睽)
(乖故反目三上互家人三過剛不中故小象謂不能正/室  郭氏曰大畜輿說輻止於二也良馬逐行道於三)
(也小畜牽復於二未為成徳故說輻於三不能行也輻/項氏曰輻陸氏釋文云本亦作輹子夏虞翻傳同案)
(无說理必輪破轂裂而後說輿下之輹乃有說時車不/行則說之今畜道但止不行非有破裂象恐與大畜大)
(壯同作輹為長又曰九三反目稱妻言相敵也上九既/雨稱婦言相順也  雙湖先生曰乾為圜象車全體故)
(大有九二稱大車坤為輿輿不過車中之箱今本爻及/大畜二三及大壯四皆乾體而稱與者以乾體上皆有)
(偶畫象輿姑舉輿以名之輻乃輪中之直指輪成則不/可復說輹乃車下之軸縛車不行則可說者平菴引陸)
(氏釋文誠是而論輿衛詳見大畜爻目互離象反目互/兊毁折象嘗觀卦爻辭多不同今小畜諸爻各自取義)
(无復宻雲西郊意亦可見/爻辭周公作故不同也)六四有孚血去惕出无咎(吕/音)
(訓血陸氏曰如字馬云當作恤憂/也晁氏曰案血古文去陸起吕反)集解(程子曰四於畜/時處近君之位)
(畜君者也若内有孚誠則五志信之從其畜也卦獨一/隂畜衆陽者也諸陽之吉係於四四茍欲以力畜之則)
(一柔敵衆剛必見傷害惟盡其孚誠以應之則可以感/之矣故其傷害逺其危懼免也如此則可以无咎不然)
(則不免乎害矣此以柔畜剛之道也以人君威嚴而細/微之臣冇能畜止其欲者盖有孚信以感之也  朱子)
(曰以一隂畜衆陽本有傷害憂懼以其柔順得正虚中/巽體二陽助之是有孚而血去惕出之象也无咎宜矣)
(故戒占者亦有/其徳則无咎矣)纂註(楊氏時曰為一卦之主而下當三/陽之進勢不足以畜之則傷而去)
(惕而出矣懐張子曰四比於五與之合志雖為下所侵/被傷而去  懼而出於義无咎  李氏舜臣曰需三陽)
(並進九三雖曰致冦而六四則曰需于血出自穴小畜/三陽並進九三雖曰說輻而六四亦曰血去惕出隂陽)
(相迫不能无傷聖人必使隂避陽著以為訓雖六四為/一卦之主不少假借也易之書其專戒隂柔之用事者)
(邪為雙湖先生曰四正坎位之初/故  血陽在下卦之上故為去出)九五有孚攣如富以
其鄰(吕音訓攣陸氏曰力専反馬云連/也徐力轉反子夏傳作戀云思也)集解(程子曰小/畜衆陽為)
(隂所畜之時也五以中正居尊位而冇孚信則其類皆/應之矣故曰攣如謂牽連相從也五必援挽與之相濟)
(是富以其鄰也五以居尊位之勢如富者推其財力與/鄰比共之也君子為小人所困正人為羣邪所瓦則在)
(下者必攀挽於上期於同進在上者必援引於下與之/戮力非獨推己力以及人也固資在下之助以成其力)
(耳處朱子曰巽體三爻同力畜乾鄰之象也而九五居/中  尊勢能有為以兼乎上下故為有孚攣固用富厚)
(之力而以其鄰之象以猶春秋以某師之/以言能左右之也占者有孚則能如是也)附録(朱子語/富以其)
(鄰與上合志是說上面巽體同力畜乾鄰如東家取箇/西家取箇取上下兩畫也此言五居尊位便動得那上)
(下底攣如如手把攣住之象淵問小畜卦以一隂而畜/五陽而九五乃云富以其鄰是與六四之隂并力而畜)
(下三陽不知九五何故反助隂邪先生曰九五上九皆/為隂所畜又是同巽之體故反助之也銖問小畜九五)
(富以其鄰本義云巽體三爻同力畜乾鄰之象也據程/傳則曰以一隂畜五陽某謂以統體言之固是以一隂)
(畜五陽然就九五而言則下與四比上與上連為鄰之/象謂巽二爻同力畜乾却見得自上畜下之義分明未)
(知是如此否曰更以泰卦不富以其鄰對之即可見其/文意淵富以其鄰言有富厚之力而能用其鄰不富以)
(其鄰言不待富厚之/力而能用其鄰僴)纂註(馮氏椅曰一卦惟四五言冇/孚則四五之相孚者明矣)
(都氏曰六四九五近而相得與中孚九五同故皆言有/孚攣如  朱氏曰易言交如者異體交也言攣如者同)
(體合也繆林氏栗曰易以逺而配為交如近而合為攣/如言綢  固結也  石氏曰上三爻巽體皆務畜者也)
(六四為畜之主然隂則虚乏九五陽為富能推其富以/助六四共止畜之是富以其鄰也  李氏曰陽實為富)
(隂虚為貧隂能有陽亦為富本爻陽居陽為富家人六/四得初九陽實亦為富謙六五應亦隂泰四坤體故皆)
(稱不/富)上九既雨既處尚徳載婦貞厲(吕音訓徳晁氏曰/子夏傳作得京虞)
(翻/同)集解(程子曰九以巽順之極居卦之上處畜之終從/畜而止者也為四所止也既雨和也既處止也)
(隂之畜陽不和則不能止既和而止畜之道成矣一作/畜道之成也大畜畜之大故極而散小畜畜之小故極)
(而成尚徳載四用柔巽之徳積滿而至於成也隂柔之/畜剛非一朝一夕能成由積累而至可不戒乎載積滿)
(也詩云厥聲載路婦貞厲婦謂隂以隂而畜陽以柔而/制剛婦若貞固守此危厲之道也安有婦制其夫臣制)
(其君而能/安者乎)月幾望君子征凶(吕音訓㡬陸氏曰徐音祈/又音機晁氏曰子夏傳京)
(劉一行作近/說在中孚)集解(程子曰月望則與日敵矣幾望言其/盛將敵也隂已能畜陽而云幾望何)
(也此以柔巽畜其志也非力能制也然不已則將盛於/陽而凶矣於幾望而為之戒曰婦將敵矣君子動則凶)
(也君子謂陽征動也幾望將盈之時若已望則陽已消/矣尚何戒乎  朱子曰畜極而成隂陽和矣故為既雨)
(既處之象盖尊尚隂徳至於積滿而然也隂加於陽故/雖貞亦厲然隂既盛而亢陽則君子亦不可以有行矣)
(其占如此/為戒深矣)附録(朱子語小畜雖是隂畜陽到極處和而/為雨畢竟隂制陽不順所以云雖貞亦)
(厲砥既雨既處言便做畜得住了做得雨後這氣畢竟/便透出散了徳積是說隂徳婦人雖正亦危月才滿便)
(虧君子到此亦行不得這是那隂陽皆不利底象􁂙小/畜上九疑是太甲伊尹之事當之注云隂既盛則亢陽)
(則君子亦不可以有行恐當云君子於此宜靜而不宜/動故征則凶也方與上意不相害曰作伊周之事說亦)
(得作易本意只說隂畜陽到極處問既如此則何故又/曰君子征凶曰便是易本意只言隂畜陽若以事言之)
(則伊尹之於太甲周公之於成王固如此如武后之於/髙宗亦然問武后事恐不可謂之既雨曰他也自和問)
(恐不可謂之婦貞曰易中之意只言婦雖貞猶厲而況/於不貞乎盖易文本是兩下說在那裏不可執定㸔道)
(夫/)纂註(李氏過曰卦言不雨畜未成也上九既雨畜道/成也  項氏曰上居畜極畜道既成昔之不雨)
(者今既雨矣昔之尚往者今既處矣昔之說輻者今為/載矣昔之反目者今為婦矣  馮氏椅曰乾陽至上而)
(窮窮則不可復進而受畜矣故不雨者今既雨牽復者/今既處巽之隂於是乎尚徳之載然使為婦者以是為)
(貞則厲也戒巽也巽於是乎為幾望之月使為君子者/猶有所征則凶也戒乾也夫隂雖盛豈得加陽陽不失)
(道豈制於隂此易所以兩致其戒不使至於極也象雙/湖先生曰雨坎位象上變亦坎處上象婦巽象月  與)
(雨同幾望隂盛敵陽矣此爻歸妹五中孚四凡三皆取/上體坎位象君子指乾三陽盖婦之所尚在於徳之能)
(載今乃居上而以畜制為事當小畜之時雖為得正亦/危道矣月隂象幾望隂浸盛而敵陽此時君子亦不可)
(以有行也尚徳載婦貞厲此為妻占月㡬望君子征凶/此為夫占君子對婦言也  龍氏仁夫曰㡬望无明象)
(以坎為月體兊為上弦後望前之月此納甲說經言㡬/望者三獨歸妹六五坎兊體全小畜上六變而後有坎)
(中孚六四變而後/有伏坎其義僅通)大象傳風行天上小畜君子以懿文
徳集解(程子曰乾之剛健而為巽所畜夫剛健之性唯/柔順為能畜止之雖可以畜止之然非能固制)
(其剛健也但柔順以擾系之耳故為小畜也君子觀小/畜之義以懿美其文徳畜聚為藴畜之義君子所藴畜)
(者大則道徳經綸之業小則文章才藝君子觀小畜之/象以懿美其文徳文徳方之道義為小也  朱子曰風)
(有氣而无質能畜而不能久故為小畜/之象懿文徳言未能厚積而逺施也)附録(朱子語問/小畜象義)
(如何曰天在山中大畜盖山是堅剛之物故能力畜其/三陽風是柔軟之物止能小畜之而已時舉小畜象言)
(畜他不住且只逐些子𤼵洩出來只以大畜比之便可/見大畜說多識前言往行以畜其徳小畜只是做得這)
(些箇文徳如威/儀文辭之類􁂙)纂註(徐氏曰風行天上小畜但取巽柔/畜乾剛之義不取巽風畜乾天之)
(象此馮氏椅曰懿美也文徳柔順之徳也卦雙湖先生/曰  象専主一柔言美文徳之事難放他  兩體並論)
(子楊氏時曰小畜之時以柔畜剛故君子以懿文徳孔/  曰逺人不服修文徳以來之則畜剛莫尚乎文徳也)
(美㳺氏曰風行天上柔巽之上行也君子觀象於此則/  其文徳也天以剛健故其事武地以柔順故其事文)
(風之柔无所不入也/類也故有文徳之象)彖傳小畜柔得位而上下應之曰
小畜集解(程子曰言成卦之義也以隂居四又處上位/柔得位也上下五陽皆應之為所畜也以一)
(隂而畜五陽能係而不能固是以為小畜也彖解成卦/之義而加曰字者皆重卦名文勢當然單名卦惟革有)
(曰字亦文勢然也六朱子曰以卦體釋/卦名義柔得位指  居四上下謂五陽)健而巽剛中而
志行乃亨集解(程子曰健而巽以卦才言也内健而外/巽健而能巽也二五居中剛中也陽性)
(上進下復乾體志在於行也剛居中為剛而得中又為/中剛言畜陽則以柔巽言能亨則由剛中以成卦之義)
(言則為隂畜陽以卦才言則陽為剛中才如是故畜雖/小而能亨也  朱子曰以卦徳卦體而言陽猶可亨也)
纂註(蔡氏曰剛中五也志行五與四合而小畜之志得/行也  馮氏椅曰柔得位以六四明卦義一隂五)
(陽則一隂為之主此孔子論易之例非必包羲文王命/卦之意也又曰健而巽剛中而志行彖多言卦材此孔)
(子之例也上九之雨豈非亨乎天下之理未有畜而不/亨者說者止述孔子之意而文王之志隠矣  雙湖先)
(生曰觀朱子常說四聖之易不同又因論大畜卦辭說/某作本義欲將卦辭只大綱依文王說如大畜只是占)
(得者為利貞不家食而吉利涉大川至於剛上尚賢等/處乃孔子𤼵明各有所主今厚齋可謂得朱子之心者)
(若能如此灼見解經則非但文王之指不晦而夫子翼/易文自𤼵胷中所藴不盡同於先聖之意亦昭然可見)
(矣惜朱子欲以此例/更定本義而未能也)宻雲不雨尚往也自我西郊施未
行也(吕音訓施/陸始䜴反)集解(程子曰畜道不能成大如宻雲而/不成雨隂陽交而和則相固而成)
(雨二氣不和陽尚往而上故不成雨盖自我隂方之氣/先倡故不和而不能成雨其功施未行也小畜之不能)
(成大猶西郊之雲不能成雨也進朱子/曰尚往言畜之未極其氣猶上  也)附録(程子語密/雲不雨尚)
(往則氣散先隂變風氣隨風散語録做朱子語密雲不/雨尚往也是隂包他不住陽氣更散  雨不成所以尚)
(往也是密雲不雨尚往也盖止是下氣上升所以未能/雨必  上氣蔽盖无𤼵泄處方能有雨横渠正䝉論風)
(雷雲雨之說最分曉木之以隂畜陽三陽上往而隂畜/不住所以不雨正如甑蒸飯漏氣則不成水无水淚下)
(也/煇)纂註(王氏曰未能為雨者陽上薄隂隂能固之然後/蒸而為雨今上方尚往施豈得行故密雲而不)
(能為雨尚/往故也)小象傳復自道其義吉也集解(程子曰陽剛/之才由其道)
(而復其義吉也初與四為/正應在畜時乃相畜者也)纂註(楊氏時曰六四隂得位/為一卦之主而初與之)
(為應受畜於四者也過未形而畜之其/復自道矣夫何咎之冇故其義吉也)牽復在中亦不
自失也集解(程子曰二居中得中者也剛柔進退不失/乎中道也陽之復其勢必强二以處中故)
(雖强於進亦不至於過剛過剛乃自失也爻止言牽復/而吉之義象復𤼵明其在中之美  朱子曰亦者承上)
(爻/義)纂註(張子曰初反自道三為說輻/二以彚征在中故未為失)夫妻反目不能正
室也集解(程子曰夫妻反目盖由不能正其室家也三/自處不以道故四得制之不使進猶夫不能)
(正其室家故致反目也自朱子/曰程子曰說輻反目三  為也)纂註(鄭氏女諧曰婦用/事夫必不能夫也)
(既不能夫矣不知所以善處而進/迫之則其失不得不責乎三也)有孚惕出上合志也
集解(程子曰四既冇孚則五信任之與之合志所以得/惕出而无咎也惕出則血去可知舉其輕者也五)
(既合志衆陽/皆從之矣)纂註(胡氏曰三陽上進而六四獨當其鋒/將拒而止之必為所傷然以由中之)
(信依附上之二陽與之合志而共/畜之則可以血去惕出而无咎矣)有孚攣如不獨富也
集解(程子曰有孚一有而字攣如盖其鄰類皆牽攣而/一无而字從之與衆同欲不獨有其富也君子之)
(處艱厄唯其至誠故得衆/力之助而能濟其衆也)纂註(朱氏曰一隂畜三陽常/恐力不足而見傷五於)
(畜時得尊位又以其富/委之於鄰併力而畜之)既雨既處徳積載也君子征凶
有所疑也集解(程子曰既雨既處言畜道積滿而成也/隂將一作既盛一有則字極君子動則)
(冇凶也隂敵陽則必消陽小人抗君子則必害君子安/得不疑慮乎若前知疑慮而警懼求所以制之則不至)
(於凶/矣)纂註(蔡氏曰疑均敵也柔/畜既盛必敵剛也)
經䷉(兊下/乾上)集解(程子曰履序卦物畜然後有禮故受/之以履夫物之聚則有大小之别髙)
(下之等美惡之分是物畜然後有禮履所以繼畜也履/禮也禮人之所履也為卦天上澤下天而在上澤而處)
(下上下之分尊卑之義理之當也禮之本也常履之道/也故為履履踐也藉也履物為踐履於物為藉以柔藉)
(剛故為履也不曰剛履柔而曰柔履剛者剛乗柔常理/不足道故易中唯言柔乗剛不言剛乗柔也言履藉於)
(剛乃見卑順/說應之義)附録(朱子語問履如何都做禮字說曰/辨上下定民志便也是禮底意思)履
虎尾不咥人亨(吕音訓履陸氏曰利恥反禮也艮宫五/世卦咥陸氏曰直結反齧也馬云齕也)
(彖/同)集解(程子曰履人所履之道也天在上而澤處下以/柔履藉於剛上下各得其義事之至順理之至)
(當也人之履行如此雖履至危之地亦无所害故履虎/尾而不見咥齧所以能亨也  朱子曰兊亦三畫卦之)
(名一隂見於二陽之上故其徳為說其象為澤履有所/躡而進之意也以兊遇乾和說以躡剛强之後有履虎)
(尾而不見傷之象故其卦為履而占/如是也人能如是則處危而不傷矣)附録(朱子語履卦/上乾下兊以)
(隂躡陽是隨後躡它如踏它脚迹相似所以云履虎尾/是隨後履他尾故於卦之三四爻𤼵虎尾義便是隂去)
(躡他陽背脊後處伊川云履藉說得生受砥履三四爻/正是躡他虎尾處陽是進底物事四又上躡五亦為虎)
(尾之/象砥)纂註(李氏過曰虎西方獸也兊西方也有虎象虎/尾在三履虎尾蹈危機也人惟履患難而不)
(為患難所傷然後為履道之亨雙張氏根曰剛莫如虎/而柔能履之禮之可尚如此    湖先生曰履虎尾象)
(若以乾為虎說而應乾固彖傳意象則未聞以兊為虎/則雖有西方白虎之象然以三為尾母乃以虎口為虎)
(尾乎而不咥象亦難見證以革五上爻虎只當象兌兊/三為口則兊初為尾无可疑者初與四應四來應初則)
(有履虎尾之象矣四但應初无預於三又有不咥人之/象其亨可知此即九四爻履虎尾而愬愬終吉者也至)
(若以六履三正當兊口爻又不正又為毁折其咥固宜/彖主四言故不咥人亨亨則吉也三就本爻取故曰咥)
(人凶與彖異矣三四皆人位故曰人/易爻頤革虎象凡三頤自取艮寅象)初九素履往无咎
集解(程子曰履不處者行之義初處至下素在下者也/而陽剛之才可以上進若安其卑下之素而往則)
(无咎矣夫人不能自安於貧賤之素則其進也乃貪躁/而動求去乎貧賤耳非欲有為也既得其進驕溢必矣)
(故往則有咎賢者則安履其素其處也樂其進也將有/為也故得其進則有為而无不善乃守其素履者也)
(朱子曰以陽在下居履之初未為物遷率/其素履者也占者如是則往而无咎也)纂註(張子曰/隂累不)
(干无應於上故其履潔素定馮氏椅曰兊西色白素之/象  郭氏忠孝曰素有先  于内之義  東萊吕氏曰)
(此最是教人出門第一步危李氏過曰處下體之後而/虎在前人之涉世舉足皆  機也惟能素其位而行則)
(各安其當然之分而不蹈危機素富貴行乎/富貴素貧賤行乎貧賤以此而往何咎之有)九二履道
坦坦幽人貞吉(吕音訓坦陸氏曰吐但反說文云安/也廣雅云平也明也蒼頡篇云著也)集
解(程子曰九二居柔寛裕得中其所履坦坦然平易之/道也雖所履得坦易之道亦必幽靜安恬之人處之)
(則能貞固而吉也九二陽志上進故冇幽人之戒貞朱/子曰剛中在下无應於上故為履道平坦幽獨守  之)
(象幽人履道而遇/其占則貞而吉矣)附録(朱子曰伊川這一卦說那大象/并素履履道坦坦處却說得好)
(履道道即/路也淵)纂註(徐氏曰上无應與而獨善其身日用常/行坦然平易不為艱難阻絶之行自守)
(以正外物不亂故吉二虞氏曰二變震為大途故曰坦/道  雙湖先生曰九  不正而云貞吉者戒之以正則)
(吉/也)六三眇能視跛能履履虎尾咥人凶武人為于大君
(吕音訓眇陸氏曰妙小反字書云盲也說文/云小日跛陸氏曰波我反足跛也依字作破)集解(程子/曰三)
(以隂居陽志欲剛而體本隂柔安能堅其所履故如盲/眇之視其見不明跛躄之履其行不逺才既不足而又)
(處不得中履非其正以柔而務一作勝剛其履如此是/履於危地故曰履虎尾以不善履履危地必及禍患故)
(曰咥人凶武夫為于大君如武暴之人而居人上肆其/躁率而已非能順履而逺到也不中正而志剛乃為羣)
(陽所一有不字與是以剛躁蹈危而得凶也害朱子曰/六三不中不正柔而志剛以此履乾必見傷  故其象)
(如此而占者凶又為剛武之人得志/而肆暴之象如秦政項籍豈能久也)附録(朱子語武人/為于大君必)
(有此象但六三隂柔不/見得有武人之象易說)纂註(蔡氏曰眇跛爻柔也能視/能履位剛也  徐氏直方)
(曰卦有兊互體有巽離離為目巽多白眼故冇眇能視/象巽為股兊為毁折故有跛能履象  潘氏曰以六居)
(三質柔志剛不量已力妄欲冇為應上九而履羣陽如/眇欲視跛欲履武人欲為君冝其凶也  雙湖先生曰)
(武人隂象以一柔為成卦之主而統五陽有武人為大/君者之象大陽也或曰六三隂柔非武人之象不知陽)
(類多是寛和仁厚底人隂類多是勇敢强暴底人陽主/生隂主殺陽之氣温厚隂之氣嚴凝也  耿氏曰視欲)
(正視不正則眇者也行欲中行不中則跛者也故歸妹/九二不正則為眇能視初九不中則為跛能履六三不)
(正不中故眇跛兼焉氏馮氏椅曰歸妹下卦亦兌九二/幽人其象亦同  余  曰兊毎有眇跛之象者以其毁)
(折歟履言於三三為兊主故兼之歸妹言於初二/初二非主也故分之初在下故言跛二上言眇)九四
履虎尾愬愬終吉(吕音訓愬愬陸氏曰山革反子夏傳/云恐懼貌何休註公羊傳云驚愕也)
(馬本作虩虩音許逆反云恐懼也說文同云履虎/尾虩虩迄逆反晁氏曰案愬虩覤三字同音色)集解
(程子曰九四陽剛而乾體雖居四剛勝者也在近君多/懼之地无相得之義五復剛決之過故為履虎尾愬愬)
(畏懼之貌若能畏懼則當終吉盖九雖剛而志柔四雖/近而不處故能兢慎畏懼則終免於危而獲吉也  朱)
(子曰九四亦以不中不正履九五之/剛然以剛居柔故能戒懼而得終吉)纂註(李氏過曰有/畏懼之心則)
(不至於輕舉妄動以蹈危機為都氏曰/未有恐懼修省而不能轉禍  福者)无五夬履貞厲
(吕音訓夬/陸古快反)集解(程子曰夬剛決也五以陽剛乾體居至/尊之位任其剛決而行者也如此則雖)
(得正猶危厲也古之聖人居天下之尊明足以照剛足/以決勢足以專然而未嘗不盡天下之議雖芻蕘之微)
(必取乃其所以為聖也履帝位而光明者也若自任剛/明決行不顧雖使得正亦危道也可固守乎冇剛明之)
(才茍專自任猶為危道況剛明不足者乎易中言貞厲/義各不同隨卦可見  朱子曰九五以剛中正履帝位)
(而下以兌說應之几事必行无所疑碍故其象為夬決/其履雖使得正亦危道也故其占為雖正而危為戒深)
(矣/)附録(朱子語夬履是做得忒快/雖合履底也有危厲淵)纂註(司馬公曰五履/至貴之位衆之)
(所歸暢其中正以懐其海内從命者/賞逆命者誅善善惡惡而不在於私)上九視履考祥其
旋元吉(吕音訓考祥陸氏曰本亦作詳晁氏曰荀/作詳審也鄭作詳云履道之終考正詳備)集解
(程子曰上處履之終於終視其所履行以考其善惡禍/福若其旋則善且吉也旋謂周旋完備无不至人之所)
(履考視其終若終始周完无咎善之至也是以元吉人/之吉凶係其所履善惡之多寡吉凶之大小也  朱子)
(曰視履之終以考其祥周旋无虧則得/元吉占者禍福視其所履而未定也)附録(程子語視/履考祥居)
(履之終反觀吉凶之祥周至則善吉也故曰其旋元吉/絢  朱子語視履考祥居履之終視其所履而考其祥)
(做得周備底則大吉若只是半截時无由考得其祥後/面半截却不好未可知旋是那圑旋來却到那起頭處)
(淵/)纂註(馮氏椅曰相視所履以騐休咎之象祥者吉凶/之兆也讀如禎祥之祥  朱氏曰吉事有祥祥)
(生於所履者也視我所履則吉可考而知矣宿李氏舜/臣曰乾之行健動極而不知止殆將无所歸  矣惟能)
(旋而與三相應履之善終者也則項氏曰上與三應以/六三所視所履考其禍福之祥  六三雖凶而上九反)
(吉盖三履剛而上履柔三應剛而上應柔故彼之凶反/足以為我之吉履柔為善應柔為吉故曰元吉又曰履)
(六爻皆以柔為吉故九二坦坦九四終吉上九元吉皆/履柔也柔則不敢肆行所以其行常吉六三終以履剛)
(而凶初九九五所履皆正然初僅能无咎九五不免於/厲皆履剛也盖剛者喜動而好決任剛而行者復多可)
(悔之/事也)大象傳上天下澤履君子以辯上下定民志集解
(程子曰天在上澤居下上一作天下之正理也人之所/履當如是故取其象而為履君子觀履之象以辯别上)
(下之分以定其民志夫上下之分明然後民志有定民/志定然後可以言治民志不定天下不可得而治也古)
(之時公卿大夫而下位各稱其徳終身居之得其分也/位未稱徳則君舉而進之士修其學學至而君求之皆)
(非有預於已也農功商賈勤其事而所享有限故皆冇/定志而天下之心可一後世自庶士至于公卿日志于)
(尊榮農工商賈日志于富侈億兆之心交騖於利天下/紛然如之何其可一也欲其不亂難矣此由上下无定)
(志也君子觀履之象而分辨上下使各當其/分以定民之心志也  朱子曰程傳備矣)纂註(游氏/曰天)
(髙地下禮制行矣人之所履禮而已故上天下澤有履/之象君子觀象於此則可以辨上下上下既辨則名分)
(立而民志定矣此以成卦之體言之對馮氏椅曰卦本/以兌履乾為義正與小畜以巽畜乾  也天澤上下自)
(是孔子賛象之意然市合之取諸噬嗑備豫之取諸豫/古人用字聲同者皆通則履之為禮因天澤之象亦可)
(兼通要之立卦之義則以踐履之履也不司馬公曰履/者人之所履也民生有欲喜進務得而  可厭者也不)
(以禮節之則貪侈无窮是故先王作為禮以治之使尊/卑有等長㓜有倫然後上下各安其分而无覬覦之心)
(此先王治世/御俗之方也)彖傳履柔履剛也集解(朱子曰以二/體釋卦名義)說而
應乎乾是以履虎尾不咥人亨(吕音訓說/陸音恱)集解(程子曰/兌以隂)
(柔履藉乾之陽剛柔履剛也兌以恱順應乎乾剛而履/藉之下順乎上隂承乎陽天下之至一作正理也所履)
(如此至順至當雖履虎尾亦不見傷害以此/履行其亨可知  朱子曰以卦徳釋彖辭)纂註(雷氏/曰六)
(三進則履乾之後履虎尾也反不咥/人而得亨者由說而應乎乾故也)剛中正履帝位而
不疚光明也(吕音訓疚陸氏曰久又/反馬云病也陸績作疾)集解(程子曰九五/以陽剛中正)
(尊履帝位茍无疚病得履道之至善光明者也疚謂疵/病夬履是也光明徳盛而輝光也  朱子曰又以卦體)
(明之指/九五也)附録(朱子語問履卦以兊遇乾和說以躡剛强/之後所以有履虎尾而不傷之象但彖言)
(剛中正履帝位而不疚正指九五而言而九五爻辭乃/曰夬履貞厲有危象焉何也先生曰夬決也九五以剛)
(中正履帝位而下又以和說應之故其所行果決自為/无所疑碍所以雖正亦厲盖曰雖使得正亦危道也為)
(戒深/矣銖)小象傳素履之往獨行願也集解(程子曰安履其/素而往者非茍)
(利也獨行其志願耳獨專也若欲貴之心/與行道之心交戰于中豈能安履其素也)附録(程子語/素履者)
(雅素之履也初九剛陽素履以定/但行其志耳故曰獨行願也絢)纂註(馮氏椅曰无應/故曰獨中庸君)
(子素其位而行不/願乎其外是也)幽人貞吉中不自亂也集解(程子曰/履道在)
(於安靜其中恬正則所履安裕中若躁動豈能安其所/履故必幽人則能堅固而吉盖其中心安靜不以利欲)
(自亂/也)纂註(張子曰中正不累无援於上/故中不自亂得幽人之吉)眇能視不足以
有明也跛能履不足以與行也集解(程子曰隂柔之人/其才不足視不能)
(明行不能逺而乃務剛所/履如此其能免於害乎)咥人之凶位不當也武人為
于大君志剛也集解(程子曰以柔居三履非其正所以/致禍害被咥而凶也以武人為喻)
(者以其處陽才弱而志剛也志剛則妄/動所履不由其道如武人而為大君也)愬愬終吉志行
也集解(程子曰能愬愬畏懼則終得其吉者志在於行/而不處也去危則獲吉矣陽剛能行者也居柔)
(以順自/處者也)附録(朱子語志行也只/是說進將去淵)纂註(楊氏時曰以剛承/陽處多懼之地履)
(虎尾之象也然而體剛而志柔知愬/愬戒懼順以從上故志行而終吉矣)夬履貞厲位正當
也集解(程子曰戒夬履者以其正當尊位也居至尊之/位據能専之勢而自任剛決不復畏懼雖使得)
(正亦危道也恃朱/子曰傷於所)元吉在上大有慶也集解(程子曰上/履之終也)
(人之所履善而吉至其終周旋无虧乃大有福慶之人/也人之行貴乎有終  朱子曰若得元吉則大冇福慶)
(也/)
經䷊(乾下/坤上)集解(程子曰泰序卦履而泰然後安故受/之以泰履得其所則舒泰泰則安矣)
(泰所以次履也為卦坤隂在上乾陽居下天地/隂陽之氣相交而和則萬物生成故為通泰)泰小往
大來吉亨(吕音訓泰陸氏曰如字大通也鄭/云通也馬云大也坤宮三世卦)集解(程子/曰小)
(謂隂大謂陽往往之一作居於外也來來居於内也陽/氣下降隂氣上交也隂陽和暢則萬物生遂天地之泰)
(也以人事言之大則君上小則臣下君推誠以任下臣/盡誠以事君上下之志通朝廷之泰也陽為君子隂為)
(小人君子來處於内小人往處於外是君子得位小人/在下天下之泰也泰之道吉而且亨也不云元吉元亨)
(者時有污隆治有小大雖泰豈一槩哉言吉亨則可包/矣  朱子曰泰通也為卦天地交而二氣通故為泰正)
(月之卦也小謂隂大謂陽言坤往居外乾來居内又自/歸妹來則六往居四九來居三也占者有剛陽之徳則)
(吉而/亨矣)纂註(李氏舜臣曰凡易中陽為明隂為暗陽為實/隂為虗陽為富隂為貧陽為貴隂為賤陽為)
(大隂為小諸卦可例推作易者尊陽而卑隂盖如此又/曰天位乎上地位乎下此乾坤之體也天氣下降地氣)
(上騰此乾坤之用也當泰通之世陽來於内隂往于外/來者為主故大者吉而亨盖陽在内而實則吉氣勝而)
(為亨也之蔡氏曰坤本在下之物自下而上故曰往乾/本在上  物自上而下故曰來往者已去則來者當時)
(大來則陽當時用故吉亨居雙湖先生曰小往大來卦/變也泰自否來否三隂往  於外三陽來居於内而成)
(泰也伏羲畫卦隂陽一時俱定卦中爻畫无能上下往/來之理惟卜筮遇九六則有本卦之卦以為占文王觀)
(象而繫卦見此卦有自彼卦來之象寓於往來數字間/卦體始為之活動矣上經可推僅四卦非揲著求卦之)
(義/也)初九拔茅茹以其彚征吉(吕音訓拔陸蒲八反茅陸/氏曰卯交反鄭音苗茹陸)
(氏曰汝據反牽引也王肅讀為如彚陸氏曰音胃類也/傅氏曰彚古偉字美也古文作􁀑董遇作夤出也鄭作)
(夤勤/也)集解(程子曰初以陽爻居下是有剛明之才而在/下者也時之否則君子退而窮處時既一作)
(將泰則志在上進也君子之進必與其朋類相牽援如/茅之根然拔其一則牽連而起矣茹根之相牽連者故)
(以為象彚類也賢者以其類進同志以行其道是以吉/也君子之進必以其類不惟志在相先樂於與善實乃)
(相賴以濟故君子小人未有能獨立不賴朋類之助者/也自古君子得位則天下之賢萃於朝廷同志協力以)
(成天下之泰小人在位則不肖者並進然後其黨勝而/天下否矣盖各從其類也  朱子曰三陽在下相連而)
(進拔茅連茹之象征行之吉也占者陽剛則其/征吉矣郭璞洞林讀至彚字絶句下卦放此)附録(朱/子)
(語泰初九云占者陽剛則其征吉矣當云占者陽剛而/得其類則征吉矣以其彚亦占辭曰以其彚屬上文嘗)
(見郭璞洞林亦如此做句便是那時人已自恁地讀了/盖拔茅茹者物象也以其彚者人也道夫先生曰易最)
(難㸔須識聖人作易之意且如泰之初九拔茅茹以其/彚征吉謂其引賢類進而云拔茅茹何耶如此之類須)
(要思量某之啟蒙自說得分曉且試去㸔因云某少時/看文字時見有說得合道理底須旁搜逺取必要看得)
(他透今之學者多不如是如何時舉退看啟蒙晚往侍/坐時舉曰向者看程易只就注解上生講論却不曽靠)
(得易看所以不見聖人作易之本意今日㸔啟蒙方見/得聖人一部易皆是假借虗設之辭盖縁天下之理若)
(正說出便只作得一件用唯以象言則當卜筮之時看/是甚事都來應得如泰之初九若正作引賢類進說則)
(便只作得引賢類進用唯以㧞茅茹之象言之則其它/事類皆可應也啟蒙警學篇云理定既實事來尚虗用)
(應始冇體該本无便見得易只是虗設之辭看/事如何應耳未知如此看得否先生頷之時舉)纂註(耿/氏)
(曰茹如茹葷之茹謂茅之始生其秀可茹也正袁氏曰/不謂之往吉而謂之征吉盖凡言征者必以  行之)
(季氏舜臣曰乾下坤上卦則借象以示交泰也乾三爻/皆上征坤三爻皆下復爻則辨位以正隂陽也卦言來)
(者謂天氣之下降爻言征者謂君子之上亨又曰卦以/氣交自上而下者也爻以位升自下而上者也  雙湖)
(先生曰拔茅茹是象以其彚是占征吉亦占占者觀象/引類以征故吉易取茅象凡三泰取陽爻否大過取隂)
(爻泰否以全體取亦以有互體震巽也荀爽謂震為蕃/鮮李鼎祚謂巽為草木泰互震為茅三陽為根否互巽)
(為茅三隂為根故拔茹而彚聯初不以隂陽爻拘亦非/謂茅潔白不污為君子象盖於否大過有不通矣若大)
(過藉用白茅亦是巽體上冇兌金乃已刈之茅用以藉/地一隂不可以茹言矣茹則言拔藉地不言茹取象甚)
(明白亦/取巽象)九二包荒用馮河不遐遺朋亡得尚于中行(吕/音)
(訓苞今本作包陸氏曰本又作包象并下卦同荒陸曰/本亦作巟音同鄭註禮云穢也說文水廣也又大也鄭)
(讀為康云虗也晁氏曰虞云巟大川也說文作巟易包/巟用馮河字書又作流鄭讀為康大也說之案象數无)
(田穢之荒今人猶有水巟之語其失自/王弼始象辭巟河是一事馮陸音憑)集解(程子曰二/以陽剛得)
(中上應於五五以柔順得中下應於二君臣同徳是以/剛中之才為上所専任故二雖居臣位主治泰者也所)
(謂上下交而其志同也故治泰之道主二而言包荒用/馮河不遐遺朋亡四者處泰之道也人情安肆則政舒)
(緩而法度廢弛庶事无節治之之道必有包含荒穢之/量則其施為寛裕詳宻弊革事理而人安之若无含宏)
(之度有忿疾之心則无深逺之慮有暴擾之患深弊未/去而近患已生矣故在包荒也用馮河泰寧之世人情)
(習於乆安安於守常惰於同循憚於更變非冇馮河之/勇不能有為於斯時也馮河謂其剛果足一作可以濟)
(深越險也自古泰治之世必漸至於衰替盖由狃習安/逸因循而安自非剛大之君英烈之輔不能挺持奮𤼵)
(以革其弊也故曰用馮河或疑上云包荒則是包含寛/容此云用馮河則是奮𤼵改革似相反也不知以含容)
(一作宏之量施剛果之用乃聖賢之為也不遐遺泰寧/之時人心狃於泰則苟安逸而已烏能復深思逺慮及)
(於遐逺之事哉治夫泰者當周及庶事雖遐逺不可遺/若事之微隠賢才之在僻一作剛陋皆遐逺者也時泰)
(則固遺之矣朋亡夫時之既泰則人習於安其情肆而/失節將約而正之非絶去其朋與之私則不能也故云)
(朋亡自古立法制事牽於人情卒不能行者多矣若夫/禁奢侈則害於近戚限田産則妨於貴家如此之類既)
(不能一无既不能字斷以大公而必行則是一冇不字/牽於朋比也治泰不能朋亡則為之難矣治泰之道有)
(此四者則能合於九二之徳故曰得尚于中行言能配/合中行之義也尚配也  朱子曰九二以剛居柔在下)
(之中上有六五之應主乎泰而得中道者也占者能包/容荒穢而果斷剛決不遺遐逺而不昵朋比則合乎此)
(爻中行/之道矣)附録(朱子語馮河徒涉語集註問好學論似多/頭項曰伊川文字都如此多頭項不恁纒)
(去其實只一意如易傳包荒便用馮河不遐遺明亡意/只如此他成四項起了纒說此論須做一意纒㸔蔡念)
(成/)纂註(蘭氏曰荒初也初内二外故曰包三馮氏當可/曰初比二為未用猶賢者之荒逺  比二則材)
(過於剛二獨中中後則包初以進前則用三以行位在/内而志應於外為不遐遺巳應五而初應四三應上同)
(類各從其應為朋亡五馮氏曰遐逺謂外三隂朋謂内/三陽中行道也謂六  中道之主尚上之也配也節齋)
(謂與尚公主之尚同馮雙湖先生曰初在地下冇荒野/象三剛前互兊澤冇  河象本爻才剛位中故能包後)
(用前以進而成泰道所謂不遺遐逺不昵朋比上合乎/中行之主者也盛矣哉  龍氏仁夫曰案泰比皆言包)
(泰之包荒包容夫在外者也否之包承包/羞包藏夫在内者也此君子小人之辨)九三无平不
陂无往不復艱貞无咎勿恤其孚于食有福(吕音訓陂/陸氏曰彼)
(偽反徐甫寄反傾/也又破河反偏也)集解(程子曰三居泰之中在諸陽之/上泰之盛也物理如循環在下)
(者必升居上者必降泰久而必否故於泰之盛與陽之/將進而為之戒曰无常安平而不險陂者謂无常泰也)
(无常往而不返者謂隂當復也平者陂往者復則為否/矣當知天理之然方泰之時不敢安逸常艱危其思慮)
(正固其施為如是則可以无咎處泰之道既能艱貞則/可常保其泰不勞憂恤得其所求也不失所期為孚如)
(是則於其禄食有福益也禄食謂福祉善處泰者其福/可長也盖徳善日積則福禄日臻徳踰於禄則雖盛而)
(非滿自古隆盛未有不失道而䘮敗者也孚朱子曰將/過於中泰將極而否欲來之時也恤憂也  所期之信)
(也戒占者艱難守/貞則无咎而有福)附録(朱子語問泰卦无平不陂无往/不復與城復于隍因言否泰相)
(乗如此聖人因以垂戒先生曰此亦事勢之必然治久/必亂亂久必治天下无乆而不變之理子善遂言天下)
(治亂皆生於人心治久則人心放肆故亂因以生亂極/則人心恐懼故治由此起曰固是生於人心然履其運)
(者必冇變化持守之道可也如明皇開元之治自是好/了若但能把捉不至如天寳之放肆則後來亦不應如)
(此狼狽銖因言觀聖人立象係辭當好時便須有戒懼/收斂底意當不好時便須有艱難守正底意徹首徹尾)
(不過敬而已卦中无全好者亦无全不好者大率敬則/好不敬則不好先生頷之銖勿恤其孚只作一句讀孚)
(只是信此言勿恤後來信與不信義剛于食有福如/食舊徳之食東坡赤壁賦吾與子所共食之食砥)纂
註(蔡氏曰孚信然之謂食亨也君子居三之時艱苦剛/貞不可以時之將陂而怠其心乃可无咎勿恤其孚)
(又不可以隂之必復而動其心將丘氏曰孚指六四不/誡以孚之孚言不可以三隂之  復而動其慮惟嚴於)
(自守以防之則庶㡬長亨所有之福矣徐張子曰因交/與之際以著戒能艱貞則享福可必    氏直方曰小)
(人之所以勝君子者非乗其怠則攻其隙艱則无怠之/可乗貞則无隙之可攻如此則可以无咎可以勿憂其)
(孚矣或曰隂陽交運否泰相仍時勢然也雖艱貞勿恤/如之何曰平陂往復者天運之不能无艱貞勿恤者人)
(事之所當盡天人有交勝之理處其交履其會者必有/變化持守之道若一諉之天運以為无預於人事則聖)
(人之易可无作矣之李氏椿年曰將近小人故其辭危/或問關子明艱貞  道曰天人冇期變而能通故治亂)
(有可易之理大哉人謀與天地相終始乎復雙湖先生/曰平陽畫横平象陂隂畫中斷險陷象往  卦變也言)
(三隂自否上往以成泰又將自/泰下復成否也食互兊口象)六四翩翩不富以其鄰
不戒以孚(吕音訓篇篇今本作翩翩陸氏曰子夏傳/向秀作翩翩輕舉貌古文作偏偏象同)集
解(程子曰六四處泰之過中以隂在上志在下復上二/隂亦志在趨下翩翩疾飛之貎四翩翩就下與其隣)
(同也鄰其類也謂五與上夫人富而其類從者為利也/不富而從者一无者字其志同也三隂皆在下之物居)
(上乃失其實其志皆欲下行故不富而相從不待戒告/而誠意相合也夫隂陽之升降乃時運之否泰或交或)
(散理之常也泰既過中則將變矣聖人於三上云艱貞/則有福盖三為將中知戒則可保四已過中矣理必變)
(也故専言始終反復之道五泰之主則復言處泰之義/  朱子曰巳過乎中泰已極矣故三隂翩然而下復不)
(恃富而其類從之不待戒令而信也其占為有小人合/交以害正道君子所當戒也隂虗陽實故凡言不富者)
(皆隂/爻也)纂註(馮氏椅曰翩同偏詩偏偏者鵻鳥相繼斜飛/之貎  郭氏雍曰隂虗也以乾坤之䇿言之)
(亦已耗矣故曰不富也毛氏曰三之於隂也勿恤而聼/其用孚故四之於陽  亦不戒以孚戒生於疑我不彼)
(恤則彼不我戒君子无意害小人小人亦信不吾害也/  徐氏曰先儒有言從善如登從惡如崩言為善之難)
(而從惡之易也善陽也惡隂也陽性固升亦必引翼扶/持而後進若隂性本下不待招麾呼號而相與就下已)
(有不可禦/之勢矣)六五帝乙歸妹以祉元吉(吕音訓祉陸/音恥一音止)集解
(程子曰史謂湯為天乙厥後有帝祖乙亦賢王也後又/有帝乙多士曰自成湯至于帝乙罔不明徳恤祀稱帝)
(乙者未知誰是以爻義觀之帝乙制王姬下嫁之禮法/者也自古帝女雖皆下嫁至帝乙然後制為一作其禮)
(法使降其尊貴以順從其夫也六五以隂柔居君位下/應於九二剛明之賢五能倚任其賢臣而順從之如帝)
(乙之歸妹然降其尊而從順于陽則以之受祉且元吉/也元吉大吉而盡善者也謂成治泰之功也  朱子曰)
(以隂居尊為泰之主柔中虗已下應九二吉之道也而/帝乙歸妹之時亦嘗占得此爻占者如是則有祉而元)
(吉矣凡經以古人為言如/髙宗箕子之類者皆放此)附録(朱子語帝乙歸妹今人/只做道理譬喻推說看)
(來須是帝乙嫁妹/時占得此爻淵)纂註(張氏汝弼曰互體兊約象震有/歸妹卦體  阮氏曰易著人事)
(舉商周帝乙髙宗箕子是也之陸氏希聲曰以柔在上/帝乙妹之象下應於二下嫁  象  李氏過曰五歸妹)
(而二尚主交際之義椅袁氏曰泰者福祉之時也三亦/言于食有福  馮氏  曰福祉自天泰之時天道下濟)
(故多福祉之象又曰左氏晉趙鞅卜救鄭陽虎以周易/筮之遇泰之需曰宋方吉不可與也微子帝乙之元子)
(也宋鄭甥舅也祉禄也若帝乙之元子歸妹而有吉禄/我安得吉焉乃止哀公九年案商君有三乙成湯為天)
(乙一也祖乙圯於耿二也自成湯至于帝乙乃微子之/父三也今湯歸妹之辭見漢京房傳曰湯嫁妹之辭曰)
(毋以天子之尊而乗諸侯毋以天子之富而驕諸侯隂/之從陽女之從夫天地之義也往事爾夫必以禮義具)
(有證據則非微子之父明矣虎去商千餘載間巳訛如/此則夫名同實異者古令訛謬何可勝數哉傳記之未)
(可盡信久矣讀書者必如孟子之於武成雲漢斷之以/理可也又曰此爻或者以其事相應之象如所謂周易)
(有之在師之臨之類成雙湖先生曰泰中四爻固互歸/妹而三四爻易位亦  歸妹歸妹三四爻互復為泰泰)
(五即歸妹之五歸妹五即泰之五故其辭同若夫證以/京房傳帝乙為湯證以陽虎言則帝乙為紂父姑兩存)
(以備參考然其/為嫁妹辭一耳)上六城復于隍勿用師自邑告命貞吝
(吕音訓隍陸氏曰音皇城塹也子夏/作堭姚信作湟晁氏曰案古文作皇)集解(程子曰掘隍/土積累以成)
(城如治道積累以成泰及泰之終將反于否如城上頽/圯復反于隍也上泰之終六以小人處之行將否矣勿)
(用師君之所以能用其衆者上下之情通而心從也今/泰之將終失泰之道上下之情不通矣民心離散不從)
(其上豈可用也用之則亂衆既不可用方自其親近而/告命之雖使所告命者得其正亦可羞吝邑所居謂親)
(近大率告命必自近始凡貞凶貞吝有二義有貞固守/此則凶吝者有雖得正亦凶吝者此不云貞凶而云貞)
(吝者一无者字將否而方告命為可羞吝否不由於告/命也  朱子曰泰極而否城復于隍之象戒占者不可)
(力爭但可自守雖得其/貞亦不免於羞吝也)附録(朱子語城復于隍須冇這/箇城底象隍底象邑底象)
(城隍邑皆土地在坤爻中自冇此象淵城復于隍隍是/河掘其土以為城又因以固城也勿用師師是兵師凡)
(坤冇衆與土之象也自邑告命是倒了邑是私邑却倒/來命令自家雖做得正人君到此也則羞吝淵方泰之)
(時只得自治其邑程先生說民心離散自其親近者而/告命之雖正亦吝然此時只得如此却未至於凶砥)
纂註(楊氏時曰治隍而為城坤土上升之象城復于隍/土復其所之象  吕氏曰勿用師征不自上出也)
(自邑告命貞吝夷于列國不足以命諸侯也卒徐氏曰/古之人君有處泰之道既泰忽安逸而不戒  至於喪)
(師敗國窮守一邑而播告之修不能及逺雖貞固自保/卒貽千古之羞者盖不知此爻之義也  趙氏曰三上)
(各居一卦之極故雖應而皆有警戒之辭九三之時尚/可為也故能艱貞則无咎上六之時不可為也雖自邑)
(告命而不免於吝此所以貴於制治于未亂保邦于未/危也與  鄭氏汝諧曰往復者有是理也所以使之然)
(者人事也處泰之終坤體而隂柔安得不否處否之終/乾體而陽剛安得不傾人事天理未有不相符者  林)
(氏栗曰初四升降之始故有拔茅翩翩之辭二五升降/之中故有歸妹得尚之義三上升降之極故有往復城)
(隍之象晉項氏曰凡上爻皆稱邑以其无民也泰自邑/謙征邑  伐邑升虗邑皆是也非上爻皆稱邑人訟比)
(无妄是也物楊氏萬里曰乾坤天地之泰初屯蒙人物/之泰初有  此有養故需以養之養者生之原亦爭之)
(端爭一生焉小者訟大者戰師以除其惡比以附其善/畜以生聚履以辨治而後致泰豈一手一足之力哉故)
(曰古之无聖人人之類滅久矣又曰乾坤開闢之世乎/屯蒙洪荒之世乎需養結繩之世乎訟師阪泉涿鹿之)
(世乎畜履書契大法之世乎泰通堯舜雍熙之世乎過/此而後泰而否否而泰一治一亂治少亂多泰豈可復)
(哉故曰泰其上古之極治歟嘗馮氏椅曰自乾坤之後/始涉人道經歴六坎險阻備  内有所畜外有所履然)
(後致泰而泰之後否即繼之以此知斯人之生立之難/而喪之易國家之興成之難而敗之易天下之治致之)
(難而亂之易此又序易之深/意而亦天地自然之理也)大象傳天地交泰后以財
成天地之道輔相天地之宜以左右民(吕音訓財陸氏/曰音才徐才載)
(反荀作裁相陸息亮反左右/陸氏曰音佐佑左右助也)集解(程子曰天地交而隂/陽和則萬物茂遂所)
(以泰也人君當體天地通泰之象而以財成天地之道/輔相天地之宜以左右生民也財成謂體天地交泰之)
(道而財制成其施為之方也輔相天地之宜天地通泰/則萬物茂遂人君體之而為法制使民用天時因地利)
(輔助化育之功成其豐美之利也如春氣𤼵生萬物則/為播植之法秋氣成實萬物則為收斂之法乃輔相天)
(地之宜以左右輔助於民也民之生必賴君上為之法/制以敎率輔翼之乃得遂其生養是左右之也  朱子)
(曰財成以制其過/輔相以補其不及)附録(程子語李嘉仲問財成天地之/道輔相天地之宜如何曰天地)
(之道不能自成須聖人裁成輔相之如歲之有四時聖/人春則教民播種秋則教民收穫是財成也教民鋤耘)
(灌溉是輔相也又問以左右民如何曰古之盛時未嘗/不教民故立之君師設官以治之周公師保萬民與此)
(卦言左右民皆是也後世未嘗教民任其自生自育只/治其缺而已律  朱子語問后以財至左右民若論聖)
(人財成輔相之功當无時而不然何獨於泰卦言之先/生曰天地交泰萬理各遂其理聖人自此方能致用若)
(天地閉塞萬物不生聖人亦无所施其巧煇問財成輔/相字如何解曰財成猶裁截成就之也輔相便只是於)
(財成處補其不及而已問財成何處可見曰眼前皆可/見且如君臣父子兄弟夫婦聖人便為制下許多禮數)
(倫序只此便是財成處至大至小之事皆是固是萬物/本有此道理若非聖人財成亦不能得如此齊整此皆)
(天地之所不能為而聖人能之所以賛天地之化育而/功與天地參也  問繼天立極曰天只生得許多人物)
(與你許多道理然天却自做不得所以必得聖人為之/修道立教以教化百姓所謂財成天地之道輔相天地)
(之宜是也盖天做不得底須聖人為他做也夏又問輔/相財成學者日用處有否曰飢食渴飲冬裘  葛耒耜)
(罔罟皆是並僴財成是裁做段子底輔相是佐助他底/天地之化儱侗相續下來聖人便截作段子如氣化一)
(年一周聖人與他截做春夏秋冬四時淵問乾健坤順/如何得冇過不及之差曰乾坤者一氣運於无心不能)
(无過不及之差聖人冇心以為之主故无過不/及之失所以天地之功必有待於聖人楊長孺)纂註(朱/氏)
(曰泰者天地之交也財成輔相者以人道交天地也綸/㳺氏曰財者節其過猶言範圍成者補其虧猶言彌)
(經蔡氏曰天地之道謂日月寒暑之往來東西南北之/  緯天地之宜謂春生秋殺髙黍下稻於道則用制成)
(其節於宜則賛助之而已又曰天地之道以氣形全體/言天地之宜以時勢所適言財成者因其全體而裁制)
(其節使不過輔相者隨其所宜而賛助其所不及如氣/化流行籠統相續聖人則為之裁制以分春夏秋冬之)
(節地形廣邈經緯交錯聖人則為之裁制其東西南北/之限此財成天地之道也春生秋殺此時運之自然髙)
(黍下稻此地勢之所宜也聖人則輔相之使當春而耕/當秋而斂髙者種黍下者種稻此輔相天地之宜也)
彖傳泰小往大來吉亨則是天地交而萬物通也上下
交而其志同也集解(程子曰小往大來隂往而陽來也/則是天地隂陽之氣相交而萬物)
(得遂其通泰也在人則上下/之情交通而其志意同也)内陽而外隂内健而外順
内君子而外小人君子道長小人道消也(吕音訓長/陸丁丈反)集
解(程子曰陽來居内隂往居外陽進而隂退也乾健在/内坤順在外為内健而外順君子之道也君子在内)
(小人在外是君子道長小人道消所以為泰也既取隂/陽交和又取君子道長隂陽交和乃君子之一无之字)
(道長/也)附録(朱子語易之隂陽以天地自然之氣論之則/不可相无以君子小人之象言之則聖人之)
(意未嘗不欲天下之盡為君子而无小人也荅王遇來/教謂吾道无對不當與世俗較勝負此說美矣而亦非)
(鄙意之所安也夫道固无對者也然其中却着不得許/多異端邪說直須一一剔撥出後方曉然見得箇精神)
(純粹无對之道若和泥合水便只着箇无對包了竊恐/此无對中却多藏得病痛也孟子言楊墨之道不熄孔)
(子之道不著而大易於君子小人之際其較量勝負尤/為詳密豈其未知无對之道邪盖无對之中有隂則有)
(陽有善則有惡陽消則隂長君子進則小人退循環无/窮初不害其為无對也荅吕伯恭聖人作易以立人極)
(其義以君子為主故為君子謀而不為小人謀觀泰否/剥復名卦之意可見矣而曰古今豈有无小人之國其)
(不知易甚哉鄭公藝圃折衷辨天地之化不越乎一隂/一陽兩端而已其性雖未嘗一日不相反然亦不可以)
(一日而相无也聖人作易常以陽為君子而引翼扶持/惟恐其不盛隂為小人排擯抑黜惟恐其不衰何哉盖)
(陽之徳剛隂之徳柔剛者常公柔者常私剛者常明柔/者常闇剛者未嘗不正柔者未嘗不邪剛者未嘗不大)
(柔者未嘗不小公明正大之人用於世則天下蒙其福/私暗邪僻之人得其志則天下受其禍此理之必然也)
(金華潘公/文集序)纂註(李氏舜臣曰嘗反觀之一身陽浮于上/而不降隂涸于下而不升上陽下隂兩)
(不通暢如是者病必繼起要須隂陽二氣往來升降于/一身之中然後血氣流通四體俱固而風雨寒暑之氣)
(有不能入故陽氣自上而下而能使下體温固者一身/之交泰也知此之理而見之日用于以賛天地之化育)
(使之絪緼相接于以通君臣上下之情使之誠意交孚/盖无適而不可又曰天地以氣交也上下以心交也内)
(陽外隂交泰之象也内健外順交泰之徳也内君子外/小人交泰之人也泰之世君子固泰矣小人在外亦不)
(至窮而无歸盖君子小人其情亦自和通以小人而順/君子之健故君子道長日加益而不知而小人道消如)
(火消膏而亦不自覺君子小人兩不相傷此其所以為/吉亨也  馮氏椅曰泰否之賛歸宿在君子小人之消)
(長故曰易以天道明人事泰袁氏曰道有君子有小人/用有吉有凶時有亨有塞  之道長者君子也於用則)
(吉於時/則亨)小象傳拔茅征吉志在外也集解(程子曰時將/泰則羣賢皆)
(欲上進三陽之志欲進同也故取/茅茹彚征之象志在外上進也)纂註(蔡氏曰在外謂/應隂也隂為民)
(君子在内則思澤及乎民身楊氏萬里曰/君子之志在天下不在一  故曰志在外)包荒得尚于
中行以光大也集解(程子曰象舉包荒一句而通解四/者之義言如此則能配合中行之)
(徳而其道光/明顯大也)附録(朱子語問包荒至大也以九二剛中/有光大之徳乃能包荒邪為是包荒)
(得尚于中行所以光大邪曰易上如說以中正也皆是/以其中正方能如此此處也只得做以其光大說若不)
(是一箇心胷明/濶底如何做得)无往不復天地際也(吕音訓无平不陂/今本作无往不復)
(陸氏曰一本作无往不復晁氏/曰宋衷作无平不陂无往不復)集解(程子曰无往不復/言大地之交際也)
(陽降于下必復于上隂升于上必復于下屈伸往來之/常理也一作理之常也因天地交際之道明否泰不常)
(之理以/為戒也)纂註(徐氏曰乾坤相遇之際泰否反復之機實/在於此可不戒哉  愚案小象程傳仍今)
(文作无往不復本義復古易作无平不陂/然先儒間兩存之今不敢輙改姑從程傳)翩翩不富皆
失實也不戒以孚中心願也集解(程子曰翩翩下往之/疾不待富而鄰從者)
(以三隂在上皆失其實故也隂本在下之物今乃居上/是失實也不待告戒而誠意相與者盖其中心所願故)
(也理當然者天也衆所同者時也/  朱子曰隂本居下在上為失實)纂註(郭氏京曰皆反/實也反誤作失)
(字/)以祉元吉中以行願也集解(程子曰所以能獲祉福/且元吉者由其以中道)
(合而行其志願也有中徳所以能任剛中之賢/所聽從者皆其志願也非其所欲能從之乎)纂註(徐/氏)
(曰中以行願居中應二/行其志願非勉强也)城復于隍其命亂也集解(程子/曰城)
(復于隍矣雖其命之亂不可止也也朱/子曰命亂故復否告命所以治之)
經䷋(坤下/乾上)集解(程子曰否序卦泰者通也物不可以/終通故受之以否夫物理往來通泰)
(之極則必否否所以次泰也為卦天上地下天地相交/隂陽和暢則為泰天處上地處下是天地隔絶不相交)
(通所以/為否也)否之匪人(吕音訓否陸氏曰備鄙反卦/内同閉也塞也乾宫三世卦)集解(程/子)
(曰天地交而萬物生於中然後三才備人為最靈故為/萬物之首凡生天地之中者皆人道也天地不交則不)
(生萬物是无人道故曰匪人謂非人道也消長闔闢相/因而不息泰極則復否終則傾无常而不變之理人道)
(豈能无也既/否則泰矣)纂註(蘭氏曰匪人或以為非人所為或以/為人道絶故必觀比之六三處羣隂)
(小人之中故謂之匪人今否/豈非小人在内而致否歟)不利君子貞大往小來集
解(程子曰夫上下交通剛柔和會君子之道也否則反/是故不利君子貞君子正道否塞不行也大往小來)
(陽往而隂來也小人道長君子道消之象故為否也謂/朱子曰否閉塞也七月之卦也正與泰反故曰匪人)
(非人道也其占不利於君子之正道盖乾往居外坤來/居内又自漸卦而來則九往居四六來居三也或疑之)
(匪人三字衍文由比六三而/誤也傳不特解其義亦可見)附録(朱子語問否之匪人/三字說者多牽强本)
(義云與泰相反故曰匪人言非人道也程易却云天地/不交而萬物不生故无人道如何先生曰說者云此三)
(字衍盖與比之匪人語同而字異/遂錯誤於此今强解不通也銖)纂註(劉氏曰否之時/雖不利君子貞)
(而君子之貞不可无也守此不變時之否道之亨也故/曰國有道不變塞焉國无道至死不變然後為君子)
(徐氏曰泰先言小往大來而後言吉亨是以天運推之/人事否先言匪人不利君子貞而後言大往小來是以)
(人事參之天運泰則歸之天否則責之人聖人之意深/矣  雙湖先生曰大往小來卦變也否自泰來泰三陽)
(往外三隂來内成否也泰惟言卦畫往來直著吉亨之/占否先占後象首原小人致否為不利君子貞而後及)
(卦畫往來者深惡小人非人類急為君子戒也匪人/甚於小人之辭矣文王自取隂為匪人陽為君子象)初
六拔茅茹以其彚貞吉亨集解(程子曰泰與否皆取茅/為象者以羣陽羣隂同)
(在下有牽連之象也泰之時則以同征為吉否之時則/以同貞為亨始以内小人外君子為否之義復以初六)
(否而在下為君子之道易隨時取義變動无常否之時/在下者君子也否之三隂上皆有應在否隔之時隔絶)
(不相通故无應義初六能與其類貞固其節則處否之/吉而其道之亨也當否而能進者小人也君子則伸道)
(免禍而已君子進退未嘗不與其類同也初朱子曰三/隂在下當否之時小人連類而進之象而  之惡則未)
(形也故戒其貞則吉而亨盖/能如是則變而為君子矣)附録(朱子語問初九拔茅/茹以其彚貞吉亨盖)
(三隂在下各以類進然惡未形故戒其能正則變為君/子矣程易作君子在下說云當否之時君子在下以正)
(自守如何先生曰程氏亦作君子/之象說熹覺得牽强不是此意銖)纂註(雙湖先生曰當/否之世初六在)
(下小人中又不正者故戒之以貞既欲其不進而迫君/子又欲其知改以隂變陽則貞而吉亨矣  項氏曰泰)
(之初九君子始以類進君子難進故聖人勉之以征否/之初六小人始以類進小人進而為邪故聖人戒之以)
(貞是丘氏曰君子小人本无定名唯正與不正而已正/便  君子不正便是小人否小人長之卦不利君子貞)
(時也以下三隂爻言之則皆為時之小人唯初六之過/未形易於從善聖人於此則以正勉之盖小人而能正)
(則變而為/君子矣)六二包承小人吉大人否亨集解(程子曰六/二其質則)
(隂柔其居則中正以隂柔小人而言則方否於下志所/包畜者在承順乎上以求濟其否為身之利小人之吉)
(也大人當否則以道自處豈肯枉已屈道承順於上唯/自守其否而已身之否乃其道之亨也或曰上下不交)
(何所承乎曰正則否矣小人順上之心未嘗无也象朱/子曰隂柔而中正小人而能包容承順乎君子之  小)
(人之吉道也故占者小人如是則吉大人則當安守其/否而後道亨盖不可以彼包承於我而自失其守也)
附録(朱子語包承也是包得許多承順底意思學蒙問/横渠先生說易為君子謀不為小人謀盖自太極)
(一判而來便已如此了曰論其極是如此然小人亦具/此理只是他自反悖了君子治之不過因其固有者正)
(之而已易中亦有時為小人謀如包承小人吉大人否/亨言小人當否之時能包承君子則吉但此雖為小人)
(謀乃所以為君子謀也廣龜山以包承小人為一句言/否之世當包承那小人如此却不成句龜山之意盖欲)
(解說他從蔡京/父子之失也淵)纂註(李氏過曰包承於羣小小人固吉/大人固否然實則亨也  耿氏曰)
(小人之在下也君子不遯則包之小人之在上也君子/未能決則承之此以大人言包承也  劉氏曰當否之)
(時隂得位而為主於内居中履順在小人之中能包下/而承上也初在已下故包之六三在已上故承之  馮)
(氏椅曰泰之二曰包荒蒙之二曰包蒙否之二曰包承/盖二在下體之中初與三左右之者也茍非其情冇不)
(相得則必能引其類以為之助也又曰否亨猶所謂困/窮而通也以小人而包承其類黨盛相安固吉以大人)
(處羣隂之中而能包其下承其上雖不與之為羣亦不/與之為敵所謂和而不同者雖處上下不交之時在上)
(者知其不為小人則終必進之斯其否而亨也又曰否/泰皆以二居内得中為其類之主而泰上下交通九為)
(君子故不特包荒用馮河而又且不遐遺朋亡此所以/為泰也否上下不交六為小人故僅能包承其類而已)
(此所以為否也證雙湖先生曰案此爻諸家解又是一/說與本義異然  以泰九二爻君子小人各引其類而)
(進亦通故備/又一說云)六三包羞集解(程子曰三以隂柔不中不/正而居否又切近於上非)
(能守道安命窮斯濫矣極小人之情狀者也其所包畜/謀慮邪濫无所不至可羞恥也  朱子曰以隂居陽而)
(不中正小人志於傷善而未能也故為/包羞之象然以其未𤼵故无凶咎之戒)附録(朱子語包/羞之說是)
(有意傷善而未能之象他六二尚自包承到這六三已/是要害君子然做事不得所以包許多羞恥淵六三所)
(以不能害君子亦是被他陽壓了但包羞而已包羞是/他做得不好事只是慚惶更不敢對人說  拔茅茹貞)
(吉亨這是吉凶未判時若能於此改變時小人便是做/君子君子小人只是箇正不正初六是那小人欲為惡)
(而未𤼵露之時到六二包承則巳是打破頭面了然尚/自承順那君子未肯十分做小人在到六三便全做小)
(人了所以包許多羞恥大凡小人做了罪惡/他心下也自不穏當此便是包羞之說淵)纂註(易氏/曰所)
(謂羞者怨艾懲創猶足語善若包羞則敢為不善以欺/世  游氏曰在下體之上位浸顯矣當否之世而以隂)
(柔處之與中正剛明者為鄰亦自知其可羞矣雖以資/質隂柔不能行其所知至於忍恥冒處故謂之包羞)
(司馬公曰六三包羞君子不得其時也失位而居下則/為小人所侮居於上則為君子所恥  馮氏椅曰援三)
(隂以進之象又曰已為三隂之首故包之以進也否之/三隂進以消陽易於初言貞吉亨二言否亨至此則隂)
(盛而敵陽矣道日長而上進不容遏矣故不言休咎而/直曰包羞也夫否之時上下不交亦可進乎曰否塞而)
(不交者卦之體也下卦之終必進上卦者爻之序也過/此以往為觀為剥為坤隂豈不進乎孔子故曰小人道)
(長/也)九四有命无咎疇離祉(吕音訓疇陸氏曰直/留反鄭作古􁀂字)集解(程/子)
(曰四以陽剛健體居近君之位是以濟否之才而得髙/位者也足以輔上濟否然當君道方否之時處偪近之)
(地所惡在居功取忌而已若能使動必出於君命威柄/一歸於上則无咎而其志行矣能使事皆出於君命則)
(可以濟時之否其疇類皆附離其福祉離麗也君子道/行則與其類同進以濟天下之否疇離祉也小人之進)
(亦以其類同也其朱子曰否過中矣將濟之時也九四/以陽居隂不極  剛故其占為有命无咎而疇類三陽)
(皆獲其福也/命謂天命)附録(朱子語否已過中上三爻是說君子/言君子有天命而无咎淵這裏是吉)
(凶未判須是有命方得无咎如須得一箇幸會方能轉/禍為福文蔚九四雖是陽爻猶未離乎否體只是它陽)
(方可有為然須有命方做得又曰冇命是有箇機會方/可以做占者便須是冇箇築着恰好時節方做得成方)
(无咎砥問九四有命无咎疇離祉三隂已過而陽得亨/則否過中而將濟之時與泰九三无平不陂无往不復)
(相類先生曰泰九三時巳有小人便是可畏如此故艱/貞則无咎否下三爻君子尚畏它至九四即不畏之矣)
(故有有命疇離/祉之象占銖)纂註(徐氏曰否九四有命即泰九三无/往不復之義言隂陽往來否泰反)
(復天運之常道固如此也貞雙湖先生曰泰九三平陂/往復皆警戒辭尚冀其艱  无咎而否九四則直稱有)
(命无咎疇離祉歡欣慶賀之意溢於言表然則為小人/者讀易至此爻曷不改心易慮何樂乎為小人哉六位)
(四互離中取離麗象是楊氏時曰東漢之衰嬖倖持權/内小人而外君子至  而否極矣竇武何進倚元舅之)
(親招集天下名儒碩徳共起而圖之宜若可為也/然命不出於君而下不應故與疇類皆陷於禍)九五
休否大人吉其亡其亡繫于苞桑(吕音訓休陸氏曰虗/虬反美也又許求反)
(息/也)集解(程子曰五以陽剛中正之徳居尊一作君位故/能休息天下之否大人之吉也大人當位能以)
(其道休息天下之否以循至於泰猶未離於否也故有/其亡之戒否既休息漸將反一作及泰不可便為安肆)
(當深慮逺戒常虞否之復來曰其亡矣其亡矣其繫于/苞桑謂為安固之道如維繫于苞桑也桑之為物其根)
(深固苞謂叢生者其固尤甚聖人之戒深矣漢王允唐/李徳裕不知此戒所以致禍敗也繫辭曰危者安其位)
(者也亡者保其存者也亂者有其治者也是故君子安/而不忘危存而不忘亡治而不忘亂是以身安而國家)
(可保也也朱子曰陽剛中正以居尊位能休時之否大/人之事  故此爻之占大人遇之則吉然又當戒懼如)
(繫辭傳/所云也)附録(朱子語問其亡其亡繫于苞桑如何曰有/戒懼危亡之心則便有苞桑繫固之象盖)
(能戒懼危亡則如繫于苞桑堅固不可㧞矣如此說則/象占乃有收殺非是其亡其亡而又繫于苞桑也銖九)
(五以陽剛得位可以休息天下之否然須常存危亡方/有苞桑之固不知聖人於否泰只管說包字如何須是)
(象上如何取其義今曉他不得只得說堅固砥否之九/五若无那大人也休那否不得大率自泰入否易自否)
(入泰難煇問看否泰二卦見得泰无不否否无不泰當/泰將否之時若是有手段底則稍遲得曰自古由治而)
(入亂者易由亂而入治者難治世稍不支梧/便入亂去亂時須是大人休否方得學蒙)纂註(朱氏/曰九)
(四否道已革九五息否之時也故曰休否大毛氏曰反/否為泰非臣子事人主自為之故休否必  人而後吉)
(吉李氏舜臣曰二居三隂中小人吉五居三陽中大人/  卦雖否大人小人同歸於吉作易者所以闢小人通)
(君子之門也曰雙湖先生曰桑巽木象繫巽繩象包位/中象  熊氏  泰不能不否者六五柔懦之君當任其)
(咎否終復泰者九五剛明之君是賴焉然則為/君者與其為泰六五之柔寧為否九五之剛)上九傾
否先否後喜集解(程子曰上九否之終也物理極而必/反故泰極則否否極則泰上九否既)
(極矣故否道傾覆而變也先極否也後傾喜也否傾則/泰矣後喜也  朱子曰以陽剛居否極能傾時之否者)
(也其占為/先否後喜)附録(朱子語九四否己過中上三爻是說君/子言君子有天命而无咎大抵易為君)
(子謀且如内三爻是小人得志時然不大段㑹做得事/初則如此二又如此三雖做得些箇也不濟事到四則)
(聖人便說那君子得時否漸次反泰㡳道理五之苞桑/繫辭中說得條暢盡之矣上九之傾否到這裏便傾了)
(否做泰淵隂陽各有一半聖人於否泰只為陽說道理/看來聖人出來做須有一箇道理使得天下皆為君子)
(世間人多言君子小人常相半不可太去治之急迫之/却為害不然如舜湯舉伊尹臯陶不仁者逺自是小人)
(皆不敢為非被君子夾持得皆革面做好人了砥否夲/是隂長之卦九五休否上九傾否又自大故好盖隂之)
(與陽自是不可相无者今以四時寒暑而論若是无隂/陽亦做事不成但以善惡及君子小人而論聖人直是)
(要消盡了惡去盡了小人盖亦抑隂進陽之義某於坤/卦亦曽略𤼵此意今有一様人議論謂君子小人相對)
(小人不可大故去他則反激其禍且如舜湯舉臯陶伊/尹不仁者逺所謂去小人非必盡滅其類只是君子道)
(盛小人自化雖有些少無狀處亦/不敢𤼵出來豈必𠞰滅之乎文蔚)纂註(王氏宗傳曰言/傾否而不言否)
(傾人力居多焉以陽剛之才處否之終固所優為也氏/蔡氏曰休否則否猶有存者至于傾則否盡矣  楊)
(文煥曰處否之道靜止者能之轉否之道剛彊者能之/  王氏安石曰傾否言其才也先否後喜言其時也)
(楊氏時曰處否之極先否也否終則傾後喜也否泰往/復理所必至又何可長也  閭丘氏曰泰之終言城復)
(于隍以戒之否之終言先否後喜以勸之若以否泰相/仍為一定之數則易不必作矣  趙氏曰泰三陽在内)
(冇君子同升之象隂雖在外而六五下應九二有柔得/尊位而能下賢之象故六爻以交相應為善否則三隂)
(在内有小人方進之象陽雖在外而九五得位有剛健/中正以興衰撥亂之象故六爻惟三陽為善各以爻義)
(取與成卦之/體不同也)大象傳天地不交否君子以儉徳辟難不
可榮以禄(吕音訓辟難陸上音避下/乃旦反榮晁氏曰虞作營)集解(程子曰天地/不相交通故)
(為否否塞之時君子道消當觀否塞之象而以儉損其/徳避免禍難不可榮居禄位也否者小人得志之時君)
(子居顯榮之地禍患必及其身故宜晦處窮約也以朱/子曰收斂其徳不形于外以辟小人之難人不得  禄)
(位榮/之)纂註(蔡氏曰天地不交二氣鬱塞否之象也順陽/消之象而晦處窮約也  毛氏曰自象言之)
(則以不交為否因其象而用之則以不交為宜逺而去/之如天地之相絶所以身名俱全  馮氏椅曰可以有)
(為者在位之君子不交而退避者在下之君子唯其時/物也  都氏曰天地不交之時陽已事而揫斂不榮其)
(末而將反其本故君子法之義齊氏曰儉徳盖謂有若/无實若虗之意收斂晦藏之    李氏舜臣曰天地交)
(而陽氣𤼵散于時則陽足以制隂故泰多君子泰之世/非无小人也君子勝耳天地不交于時則在天下者皆)
(幽隂之氣故否多小人否之世非无君子也小人勝耳/君子勝則包小人故泰之象辭止論后以財成輔相而)
(不及君子小人小人勝則害君子故否之象辭要使君/子以儉徳避難而辭榮禄孔子曰天地閉賢人隠善乎)
(其處否/者也)彖傳否之匪人不利君子貞大往小來則是天
地不交而萬物不通也上下不交而天下无邦也内隂
而外陽内柔而外剛内小人而外君子小人道長君子
道消也(吕音訓長/陸丁丈反)集解(程子曰夫天地之氣不交則萬/物无生成之理上下之義不交)
(則天下无邦國之道建邦國所以為治也上施政以治/民民戴君而從命上下相交所以治安也今上下不交)
(是天下无邦國之道也隂柔在内陽剛在外君子往/居於外小人來處於内小人道長君子道消之時也)附
録(程子語嘉仲問否之匪人曰泰之時天地交泰而萬/物生凡生於天地之間者皆人道也至否之時天地)
(不交萬物之不生无人道矣故曰否之匪人棣以朱子/語熹看人須是剛雖則是偏然較之柔不同易  陽剛)
(為君子隂柔為小人若是柔弱不剛之/質少間都不㑹振奮只會困倒了賀孫)纂註(馮氏椅曰/以二體釋)
(卦義无邦釋匪人象天地不交乃閉塞成冬之時上下/不交而王國命令不行於諸侯諸侯貢賦朝覲不至於)
(王國是天下无邦國之臣貢也天子雖不交諸侯諸侯/不可不交天子言諸侯非其人也  邵氏曰謂内外者)
(不惟在位在野而已但信而任之則為内疎而逺之則/為外  李氏舜臣曰君子為邦家之基不有君子則无)
(以為邦也否泰彖辭皆反對言之獨惟泰曰内健外順/而否則曰内柔外剛者乾健上進而下順從泰之象也)
(乃若否塞之世乾剛在上確然不動而坤柔在下則又/非順以上征此其所以别也夫隂陽二氣對行乎天地)
(間或者謂陽一而隂二故君子少小人多治世少亂世/多然自有天地以來隂陽二氣分于四序无一歳不得)
(其平者而君子小人治亂之運則或不齊豈幽隂之氣/獨盛於人間而天運不爾邪是不然天人有相勝之理)
(冶亂有可易之運特在人所以制之者如何耳否之世/雖則小人道長君子道消而所以消小人而長君子亦)
(必有道矣此作易者所以極論其消長而寄之於爻藏/蔡氏曰釋彖而言隂陽者獨泰否兩卦而已否者氣)
(乎宻而不交故又以剛柔言乎李氏/曰否泰反其類故否之辭反  泰)小象傳拔茅貞吉
志在君也集解(程子曰爻以六自守於下明君子處下/一作否之道象復推明以象君子之心)
(君子固守其節以處下者非樂於不進獨善也以其道/方否不可進故安之耳心固未常不在天下也其志常)
(在得君而進以康濟天下故曰志在君也計朱子曰/小人而變為君子則能以愛君為念而不  其私矣)纂
註(郭氏忠孝曰居廟堂則憂其民處江湖則憂/其君盖泰之志在外而否之志在君之意也)大人否
亨不亂羣也集解(程子曰大人於否之時守其正節不/雜亂於小人之羣類身雖否而道之)
(亨也故曰否亨不以道而身亨乃道之否也不云君子/而云大人能如是則一无則字其道大也  朱子曰言)
(不亂於小/人之羣)纂註(李氏過曰間于羣小而/不為所亂大人之事)包羞位不當也
集解(程子曰隂柔居否而不中不正所為可羞/者處不當故也處不當位所蒍不以道也)有命无
咎志行也集解(程子曰有君命則得无咎/乃可以濟否其志得行也)大人之吉位
正當也集解(程子曰有大人之徳而得至尊之正位故/能休一有息字天下之否是以吉也无其)
(位則雖有其道將何為乎/故聖人之位謂之大寶)否終則傾何可長也集解(程/子)
(曰否終則必傾豈有長否之理極而必反理之常也然/反危為安易亂為治必有剛陽之才而後能也故否之)
(上九則能傾否屯之/上六則不能變屯也)
　
　
　
　
　
　
　
　
　
　
　
　
　
　
　
　周易㑹通卷三
欽定四庫全書
　周易會通卷四
　　　　　　　　　　　　元　董真卿　撰
經䷌(離下/乾上)集解(程子曰同人序卦物不可以終否故/受之以同人夫天地不交則為否上)
(下相同則為同人與否義相反故相次又世之方否必/與人同力一作欲乃能濟同人所以次否也為卦乾上)
(離下以二象言之天在上者也火之性炎上與天同也/故為同人以二體言之五居正位為乾之主二為離之)
(主二爻以中正相應上下相同同人之義也又卦唯一/隂衆陽所欲同亦同人之義也它卦固有一隂者在同)
(人之時而二五相應/天火相同故其義大)同人于野亨利涉大川利君子貞
(吕音訓同人陸氏曰/和同也離宫歸魂卦)集解(程子曰野為曠野取逺與外/之義夫同人者以天下大同)
(之道則聖賢大公之心也常人之同者以其私意所合/乃暱比之情耳故必于野謂不以暱近情之所私而于)
(郊野曠逺之地既不係所私乃至公大同之道无逺不/同也其亨可知能一作既與天下大同是天下皆同之)
(也天下皆同何險阻之不可濟何艱危之不可亨故利/涉大川利君子貞上言于野止謂不在暱比此復言宜)
(以君子正道君子之貞謂天下至公大同之道故雖居/千里之逺生千歲之後若合符節推而行之四海之廣)
(兆民之衆莫不同一作合小人則唯用其私意所比者/雖非亦同所惡者雖是亦異故其所同者則為阿黨盖)
(其心不正也故同人之道利在君子之貞正徳朱子曰/離亦三畫卦之名一隂麗於二陽之間故其  為麗為)
(文明其象為火為日為電同人與人同也以離遇乾火/上同於天六二得位得中而上應九五又卦唯一隂而)
(五陽同與之故為同人于野謂曠逺而无私也有亨道/矣以健而行故能涉川為卦内文明而外剛健六二中)
(正而有應則君子之道也占者能如是則亨而又/可涉險然必其所同合於君子之道乃為利也)附録
(朱子語同人于野亨利涉大川是/兩象一義利君子貞是一象淵)纂註(郭氏雍曰名卦/不曰同天者聖)
(人明人道以同人為大故也人馮氏椅曰上乾君也天/也下離六二一爻在離之中  位也乾上離下五陽同)
(歸二之一隂有以天同人之象亦為人君同乎斯人之/象故成卦曰同人爾雅邑外曰郊郊外曰牧牧外曰野)
(四方之所輻輳无所隔礙於此同人无不亨通離中虗/有舟虗能載之象載上三陽健於行水故利渉大川)
(雙湖先生曰案厚齋分三畫卦論以離中為人位若論/六畫卦則二為地自天視地則地為曠野又有同人于)
(野象可謂人道之亨矣大川離伏坎象離為虗舟有利/涉象君子貞六二中正象君子不專指陽言  丘氏曰)
(以三畫卦言之二五皆在人位相應則相同故曰同人/野者廣大曠逺之地川者險阻艱難之所于野而亨者)
(大同也渉川而利者此同舟共濟何患胡越之異心也/利君子貞者盖正則同邪則異正則公邪則私所以利)
(君子之守正也子李氏舜臣曰卦辭反/否昔也不利君  貞今也利君子貞)初九同人于門
无咎集解(程子曰九居同人之初而无係應是无偏私/同人之公者也故為出門同人出門謂在外)
(在外則无疎昵之偏其同博而公如此則无過咎也以/朱子曰同人之初未有私主以剛在下上无係應可)
(无咎故其/象占如此)附録(朱子語凡一爻皆具二義吉者茍不如/此則凶凶者茍不如此則吉如同人于)
(門須是自出門去與人同則/无咎若以人從欲則凶必大)纂註(蔡氏曰門二也同人/之始出門即同未見)
(逺近廣狹之情故无咎進即遇二故有此象節丘氏曰/兩户為門隂畫偶冇門之象同人隨之初九  之九二)
(皆前遇偶故謂之門一扇為户陽畫竒有户之象節之/初九亦前遇竒故謂之户户一而門二也  薛氏曰自)
(朝及野人君之道也故/門无咎郊无悔野方亨)六二同人于宗吝集解(程子曰/二與五)
(為正應故曰同人于宗宗為宗黨也同於所係應是有/所偏與在同人之道為私狹矣故可吝二若陽爻則為)
(剛中之徳乃以中道相同不為私也同朱子曰宗黨也/六二雖中且正然有應于上不能大  而係於私吝之)
(道也故其/象占如此)附録(朱子語易雖抑隂然有時把隂為主如/同人是也然此一隂雖是一卦之主又)
(却柔弱做主不得淵銖問同人卦六二與九五柔剛中/正上下相應可謂盡善却有同人于宗吝與先號咷之)
(象者先生曰以其太好兩者時位相應意趣相合只知/欵宻却无至公大同之心未免係於私故有吝觀二人)
(同心其利斷金同心之言其臭如蘭固是他好處然於/好處猶有失以其係於私暱而不能同也大凡悔者自)
(凶而趨吉吝者/自吉而趨凶銖)纂註(蔡氏曰宗謂二與五本應故曰宗/  林氏栗曰異體為配同體為宗)
(二於五為配於初三為宗同體離也/皆欲同二而二與下體同同于宗也)　(李氏過曰衆陽/張氏汝弼曰親)
(其所親則疎者隔矣黨其所黨則逺者疑矣不亦吝乎/初與三皆近而情相得又離卦本以一隂麗二陽之間)
(其相與之情決非乾三陽所能間矣特同人之象貴乎/大同不貴乎自私也  馮氏當可曰以卦體言之則有)
(大同之義以爻義言之則示阿黨之戒二雙湖先生曰/卦統論乾天下同乎離六二之人而六  爻則自論其)
(與人同之道固不/可以一槩論也)九三伏戎于莽升其髙陵三歲不興
(吕音訓莽陸氏曰莫蕩反/王肅㝠黨反鄭云叢木也)集解(程子曰三以陽居剛而/不得中是剛暴之人也)
(在同人之時志在于同卦唯一有二字一隂諸陽之志/皆欲同之三又與之比然二以中正之道與五相應三)
(以剛强居二五之間欲奪而同之然理不直義不勝故/不敢顯𤼵伏藏兵戎于林莽之中懐惡而内負不直故)
(又畏懼時升髙陵以顧望如此至於三嵗之久終不敢/興此爻深見小人之情狀然不曰凶者既不敢𤼵故未)
(至凶也非朱子曰剛而不中上无正應欲同/於二而  其正懼九五之見攻故有此象)纂註(都氏/曰六)
(二柔中草莽之象伏戎于莽下據六二之象謂劉氏獻/曰三居下體之上故謂之陵有憑上之志故  之升)
(雙湖先生曰戎兵戎離象莽互巽象柔在下也巽又為/入有伏象又為髙有髙陵象此爻變冇艮體亦陵也位)
(三有三歲象天李氏過曰三與五隔三爻故曰三歲三/李氏舜臣曰  下之理萃則必爭卦以相同為義而)
(則伏戎四則乗墉五則大師克何也二應五而三爻據/之所以爭也嗚呼出而與人同至易至簡之事而乃如)
(此故易中必知險簡中必知阻/不知易者殆不可以涉世也)九四乗其墉弗克攻吉
(吕音訓墉陸氏曰徐音容/鄭作庸晁氏曰案庸古文)集解(程子曰四剛而不中正/其志欲同二亦與五為)
(仇者也墉垣所以限隔也四切近於五如隔墉耳乗其/墉欲攻之知義不直而不克也茍能自知義之不直而)
(不攻則為吉也若肆其邪欲不能反思義理妄行攻奪/則其凶大矣三以剛居剛故終其强而不能反四以剛)
(居柔故有困而能反之義能反則吉矣畏義而能改其/吉宜矣  朱子曰剛不中正又无應與亦欲同于六二)
(而為三所隔故為乗墉以攻之象然以剛居柔故有自/反而不克攻之象占者如是則是能改過而得吉也)
附録(朱子語問伏戎于莽升其髙陵如何先生曰只是/伏于髙陵之草莽中三歲不敢出與九四乗其墉)
(皆為剛盛而髙三欲同於二而懼九五之見攻故升髙/伏戎欲敵之而五陽方剛不可奪故三歲不興而象曰)
(不能行也四欲同于二而為三所隔故乗墉攻之而以/居柔遂自反而弗克也程傳謂升髙陵有升髙顧望之)
(意此說雖巧恐非本義銖問三四皆有爭奪之義何也/曰只是爭六二一爻凡易之情近而不相得則凶六二)
(與九五相應三以剛居剛則便迷而不反四以剛居柔/便有反側㡳道理初上則在事外不相干涉所以无爭)
(必/大)纂註(張氏根曰不曰悔亡而曰吉聖人貴遷善如此/  胡氏允曰三之升髙陵升四而望五也四之)
(乗其墉乗三而攻二也三惡五之親二故有犯上之心/四惡二之比三故有陵下之志  雙湖先生曰三以四)
(為陵其指四也三歲不興有終下卦之象四以三為墉/其指三也弗克攻才雖剛而志終弱也聖人與四以吉)
(開其自反之門耳然與四不與三者/以其无君之惡尤甚而不可與也)九五同人先號咷
而後笑大師克相遇(吕音訓號陸户羔反咷陸氏曰/道刀反號咷啼呼也旅卦同)集
解(程子曰九五同於二而為三四二陽所隔五自以義/直理勝故不勝憤抑至於號咷然邪不勝正雖為所)
(隔終必得合故後笑也大師克相遇五與二正應而二/陽非理隔奪必用大師克勝之乃得相遇也云大師云)
(克者見二陽之强也九五君位而爻不取人君同人之/義者盖五専以私暱應於二而失其中正之徳人君當)
(與天下大同而獨私一人非君道也又先隔則號咷後/遇則笑一有正字是私暱之情非大同之體也二之在)
(下尚以同于宗為吝况人君乎五既於君道无取故更/不言君道而明二人同心不可間隔之義繫辭云君子)
(之道或出或處或黙或語二人同心其利斷金中誠所/同出處語黙无不同天下莫能間也同者一也一不可)
(分分乃二也一可以通金石冒水火无所不能入故云/其利斷金其理至微故聖人賛之曰同心之言其臭如)
(蘭謂其言意味深長也而朱子曰五剛中正二以柔中/正相應於下同心者也  為三四所隔不得其同然義)
(理所同物不得而間之故有此象然六二柔弱而/三四剛强故必用大師以勝之然後得相遇也)附録
(朱子語問大師克相遇夲義无說何也先生曰舊說只/用大師克勝之方得相遇或云大師之克見二陽之强)
(則非也銖曰二五本自同心而為三四所隔故先號咷/先謂理直也大師克而後相遇則後笑矣盖亦義理之)
(同物終不得而問之故/相遇也先生頷之銖)纂註(馮氏椅曰與旅上九笑號/先後正相反萃初六亦言)
(號笑又曰九五大君也當與天下相孚於大同之世而/乃私繫所應是以彊弗友之徒競起而爭之夫以上伐)
(下直舉而措之耳何至動大衆而僅能勝之哉私故也/作易者以為失君人大同之道故備言其私昵之狀而)
(以敵國交兵之法言之其訓嚴矣之王氏逢曰以剛居/上非所以善同于下而又同乎已  應失同人于野之)
(義九三九四所以悖之氏程氏曰六爻盡變為師故三/四五爻皆言兵戎  楊  時曰雖相克遇亦不言吉也)
(互雙湖先生曰五爻變下互兊有號咷笑象以全卦之/  巽為風離為火皆有聲象全體伏師盡變亦為師對)
(卦亦為師五為一卦之主故多取全體象嘗觀同人一/卦二五君臣剛柔中正所宜配合何至有爭奪之事哉)
(使純陽无隂二五且同於利見之不暇惟六二一隂破/純乾之體一隂者五陽之所必爭三不中四不正又介)
(乎其間不免為彊暴之男有侵陵貞女之事此所以爭/也所以必待大師克而後遇也然邪不勝正二終不可)
(奪五終不可犯亦徒乖大同之氣/象為九三九四者可退而自省矣)上九同人于郊无悔
集解(程子曰郊在外而逺之地求同者必相親相與上/九居外而无應終无與同者也始有同則至終或)
(有暌悔處逺而无與故雖无同亦无悔雖欲同之志不/遂而其終无所悔也  朱子曰居外无應物莫與同然)
(亦可以无悔故其象占如此郊在野/之内未至於曠逺但荒僻无與同耳)附録(朱子語問同/人于郊先生)
(曰郊是荒寂无人之所言不能如同人于野曠逺无私/荒僻无與同盖居外无應莫與同者亦可以无悔也銖)
(問同人于郊先生曰同人于野是廣大无我之意同/人于郊是无可與同之人取義不同自不相悖時舉)纂
註(蔡氏曰國外曰郊郊外曰野雖在卦上猶未出乎卦/也故止曰郊  單氏曰郊者逺於有事之地卦外之)
(象也二雙湖先生曰愚嘗疑此爻之旨而以諸爻例觀/之初  五上皆稱同人獨三四不言同而曰伏戎不興)
(乗墉弗克攻此則无與之同者也二之同宗而吝五之/師克而同一不免於吝一不免於用師則於至公自然)
(之道尚有可議者若初之同人于門上之同人于郊郊/對門而言卦之首未可見曰无咎則同人之初已无疵)
(之可咎曰无悔則同人之終又无過之可悔此皆同人/之善者也今本義以為无可與同以其无應而言耳然)
(上雖无應之可同而爻辭實有同人之義况/初九一爻亦无應此例可推姑記其說于此)大象傳天
與火同人君子以類族辨物(吕音訓辨陸氏曰/如字王肅卜免反)集解(程/子)
(曰不云火在天下天下有火而云天與火者天在上火/性炎上火與天同故為同人之義君子觀同人之象而)
(以類族辨物各以其類族辨物之同異也若君子小人/之黨善惡是非之理物情之離合事理之異同凡異同)
(者君子能辨明之故處物不失其方也審朱子曰天在/上而火炎上其性同也類族辨物所以  異而致同也)
附録(朱子語類族辨物言類其族辨其物且如青㡳做/一類白㡳做一類恁地類了同㡳自同異㡳自異)
(淵問類族辨物如伊川說云各以其類族辨物之同異/也則是就類族上辨物否曰類族是就人上說辨物是)
(就物上說天下有不可以皆同之理故隨他地頭去分/别類族如分姓氏張姓同作一類李姓同作一類辨物)
(如牛類是一類馬類是一類就其異處以致/其同此其所以為同伊川之說不可曉易說)纂註(馮氏/曰類)
(族是如天之兼覆辨物是如火之燭照草蔡氏曰類猶/聚也族謂人之族屬辨别也物謂禽獸  木類族辨取)
(所同者唯人之象生馮氏椅曰族如非此族也不在祀/典之族物如是其  也與吾同物之物猶士大夫之族)
(為士大夫農之族為農工商之族為工商皆其物也臝/族為臝物羽族為羽物毛族為毛物鱗介之族為鱗介)
(之物類其族者乃辨其物若比而同/之是墨氏之學孟子辭而闢之者也)彖傳同人柔得位
得中而應乎乾曰同人集解(程子曰言成卦之義柔得/位謂二以隂居隂得其正)
(位也五中正而二以中正應之得中而應乎乾也五剛/健中正而二以柔順中正應之各得其正其徳同也故)
(為同人五乾之主故云應乎乾象取天火之象而彖専/以二言  朱子曰以卦體釋卦名義柔謂六二乾謂九)
(五/)同人曰(吕音訓晁氏曰王昭素謂此同人曰三字錯/說之案虞翻輩諸儒无一人為之說者特王)
(弼失/之耳)集解(程子曰此三字羡/文  朱子曰衍文)同人于野亨利涉大川乾
行也集解(程子曰至誠无私可以蹈險/難者乾之行也无私天徳也)附録(朱子語乾/行也言須)
(是這般剛健之人方做得這般事若是柔/弱者如何會出去外面同人又去涉險淵)文明以健中
正而應君子正也集解(程子曰又以二體言其義冇文/明之徳而剛健以中正之道相)
(應乃君子/之正道也)纂註(蔡氏曰以象言則文明以健以爻言則/中正而應  程氏曰所以成卦者在六)
(二故曰柔得位得中而應乎乾所以同人利涉者在九/五故曰乾健所以利君子貞在二體之相為用故曰文)
(明以健中/正而應)唯君子為能通天下之志集解(程子曰天下/之志萬殊理)
(則一也君子明理故能通天下之志聖人視億兆之心/猶一心者通於理而已文明則能燭理故能明大同之)
(義剛健則能克己故能盡大同之道然後能中正合乎/乾行也  朱子曰以卦徳卦體釋卦辭通天下之志乃)
(為大同不然則是私情之合/而已何以致亨而利涉哉)附録(朱子語程傳說通天/下之志處極好云文)
(明則能燭理故能明大同之義剛健則能/克己故能盡大同之道此說甚善董録)纂註(李氏舜/臣曰一)
(隂疑可以統衆陽矣而位則居二故止可以為同人之/象而不可以為大有之象又曰彖論卦體多以二五為)
(正而一卦之主在五則尤顯言之大有彖曰柔得尊位/大中而上下應之曰大有其辭如此之盛者一卦之主)
(在五故也若同人柔得位而不尊得中而不大獨惟行/乎衆陽之中而不失中正有近於君子之同故出而同)
(乎人而人亦來同乎我此盖指六二而言也而受其應/則在九五  馮氏椅曰孔子賛易五陽一隂卦則以一)
(隂為主明卦名義自是孔子之例非經之本旨也至序/卦乃云與人同者物必歸焉則經之本旨孔子非不知)
(之天雙湖先生曰離六二在/乾  之下故曰天下之志)小象傳出門同人又誰咎
也集解(程子曰出門同人于外是其所同者廣无所偏/私人之同也有厚薄親疎之異過咎所由生也)
(既无所偏黨/誰其咎之)附録(朱子語如易中所謂又誰咎也自有/三箇而其義則有二如不節之嗟與)
(自我致宼言之則謂咎皆由已不可咎諸人如出門同/人言之則謂人誰冇咎之者矣以此見得古人立言有)
(用字雖同而其/義有異有開)纂註(雷氏曰同人于門亦吝道也故釋/之曰出門同人則通而不狹矣)
(楊氏萬里曰門室之始初九同人之始吾與人曷嘗不/同隔之者門也吾一出門則天地四方孰不吾同者何)
(咎之/有)同人于宗吝道也集解(程子曰諸卦以中正相應/為善而在同人則為可吝)
(故五不取君義盖私比非人/君之道相同以私為可吝也)纂註(單氏曰衆陽之所與/而獨同于五吝之道)
(也/)伏戎于莽敵剛也三歲不興安行也集解(程子曰所/敵者五既)
(剛且正其可奪乎故畏憚伏藏也至於三歲/不興矣終安能行乎  朱子曰言不能行)纂註(蔡氏/曰敵)
(謂五安何也安往/而不得貧賤之安)乗其墉義弗克也其吉則困而反則
也集解(程子曰所以乗其墉而弗克攻之者以其義之/弗一作不克也以邪攻正義不勝也其所以得)
(吉者由其義不勝困窮而反於法則也二者衆陽所同/欲也獨三四有爭奪之義者二爻居二五之間也初終)
(逺故取義别克朱子曰乗其墉矣則非其力之不足也/特以義之弗  而不攻耳能以義斷困而反於法則故)
(吉/也)同人之先以中直也大師相遇言相克也集解(程子/曰先)
(所以號咷者以中誠理直故不勝其忿切而然也雖其/敵剛强致用大師然義直理勝終能克之故言能相克)
(也相克謂能勝見二陽之/强也  朱子曰直謂理直)同人于郊志未得也集解(程/子)
(曰居逺莫同故終无所悔然而在同人之/道求同之志不得遂雖无悔非善處也)纂註(蔡氏曰/未及乎)
(野非盡乎大同之道者也故曰志/未得  朱氏曰逺於二未得志也)
經䷍(乾下/離上)集解(程子曰大有序卦與人同者物必歸/焉故受之以大有夫與人同者物之)
(所歸也大有所以次同人也為卦火在天上火之處髙/其明及逺萬物之衆无不照見為大有之象又一柔居)
(尊衆陽並應居尊執柔物之所歸也上/下應之為大有之義大有盛大豐有也)大有元亨(吕音/訓大)
(有陸氏曰包容豐富/之象乾宫歸魂卦)集解(程子曰卦之才可以元亨也/凡卦徳有卦名自有其義者)
(如比吉謙亨是也有因其卦義便為訓戒者如師貞文/人吉同人于野亨是也有以其卦才而言者大有元亨)
(是也由剛健文明應天時行故能元亨也不朱子曰大/有所有之大也離居乾上火在天上无所  照又六五)
(一隂居尊得中而五陽應之故為大有乾健離明/居尊應天有亨之道占者有其徳則大善而亨也)纂註
(丘氏曰一隂在上卦之中而五陽宗之居尊能柔物之/所與而諸爻之有皆六五之有也豈不大哉惟其所有)
(者大故其亨亦大也會鄭氏東卿曰大有之時盛徳在/火萬物皆赴亨嘉之    程氏曰大有為太平極盛之)
(時人君虗己以任衆賢以保盈成之業固自有元亨之/道  雙湖先生曰易以陽為大凡卦稱大皆以陽得名)
(大有以一隂統五陽大畜以一隂畜三陽大過四陽過/盛於中大壯四陽壯長於下皆名之曰大也  李氏舜)
(臣曰卦言元亨者四大有蠱升鼎皆六居五九/居二柔中應剛陽剛有應故進而為亨通也)初九无
交害匪咎艱則无咎集解(程子曰九居大有之初未至/於盛處卑无應與未有驕盈)
(之失故无交害未涉於害也大凡富有鮮不有害以子/貢之賢未能盡免况其下者乎匪咎艱則无咎言富有)
(本匪有咎也人因富有自為咎耳若能享富有而知難/處則自无咎也處富有而不能思艱兢畏則驕侈之心)
(生矣所以有咎也事朱子曰雖當大有之時然以陽居/下上无係應而在  初未涉乎害者也何咎之有然亦)
(必艱以處之則无咎/戒占者宜如是也)附録(朱子語此爻本最吉不解有/咎然須說艱則无咎盖易之)
(書大抵敎人戒謹恐懼无有以為易而處之者/雖至易之事亦必以艱難處之然後无咎也僴)纂註(蔡/氏)
(曰交即應之謂五之交如是也大有之初去五逺而非/應无交也故有害之者害非已致故曰匪咎艱難處之)
(其咎可无之徐氏曰先師從横渠之說盖六五柔得尊/位為大有  主或應或近未見其有害者故六五曰厥)
(孚交如二應於五三亨於五四與上近五逺而无交者/惟初而已獨无得乎五是以无交而有害也世之君子)
(固有當時之盛乃獨窮而在下不獲乎上患難之來有/所不免亦唯修身補過以俟之耳是不失此爻之義也)
九二大車以載有攸往无咎(吕音訓車陸氏曰王肅剛/除反蜀才作輿晁氏曰子)
(夏傳作輿案後漢時車/始有居音古則為輿字)集解(程子曰九以陽剛居二為/六五之君所倚任剛健則)
(才勝居柔則謙順得中則无過其才如此所以能勝大/有之任如大車之材强壯能勝載重物也可以任重行)
(逺故有攸往而无咎也大有豐盛之時有而未極故以/二之才可往而无咎至於盛極則不可以往矣  朱子)
(曰剛中在下得應乎上為大車以載之象有所往/而如是可以无咎矣占者必有此徳乃應其占也)纂註
(張氏汝弼曰乾為圜為剛有輻有輪之象輅車而飾以/金玉者盖取諸乾也  楊氏文煥曰易有稱輿者方以)
(載其上也有稱輻者圜以動其下也二者俱非車之成/材備成材者其唯九二乎  蔡氏曰大車二也載謂載)
(五也剛健居中而應五故有大車以載之象是林氏栗/曰二五相應陽志上行故有有攸往之象以  而往何)
(咎之有位劉氏曰下乗陽為動上乗陽為實/得中之  為安五以虗中接下往則无咎)九三公用
亨于天子小人弗克(吕音訓亨陸氏曰許庚反通也象/同衆家並香兩反京云獻也干寶)
(云享宴也姚云享祀/也晁氏曰王弼作亨)集解(程子曰三居下體之上在下/而居人上諸侯人君之象也)
(公侯上承天子天子居天下之尊率土之濵莫非王臣/在下者何敢專其有凡土地之富人民之衆皆王者之)
(有也此理之正也故三當大有之時居諸侯之位有其/富盛必用亨通乎天子謂以其有為天子之有也乃人)
(臣之常義也若小人處之則專其富有以為私不知公/已奉上之道故曰小人弗克也  朱子曰亨春秋傳作)
(亨謂朝獻也古者亨通之亨享獻之享烹餁之烹皆作/亨字九三居下之上公侯之象剛而得正上有六五之)
(君虗中下賢故為享于天子之象占者有其徳則其/占如是小人无剛正之徳則雖得此爻不能當也)附
録(朱子語古文无享字亨享二字皆通用如公用亨于/天子解作亨字便不是學蒙亨享二字據說文本是)
(一字故易中多互用如王用亨于岐山亦當為享如王/用亨于帝之云也字畫音韻是經中淺事故先儒得其)
(大者多不留意然不知此等處不理㑹却枉費了无限/辭說牽補而卒不得其本義亦甚害事也  此亨字已)
(有左氏所引可証如隨之王用/亨于西山亦是祭享之享无疑)纂註(李氏舜臣曰居下/卦之上為三陽之)
(長以君子而當公侯之任者也王氏安石曰易之辭冇/王有先王有帝有后有大君王以徳業言先王以垂統)
(言帝以主宰言天子以正位言后天子諸侯通稱大君/天子尊稱  雙湖先生曰案春秋傳晉文公將納王使)
(卜偃筮之遇大有之睽曰吉遇公用亨于天子之卦/戰克而王亨吉孰大焉則是卜偃時已讀為亨矣)九
四匪其彭无咎(吕音訓彭陸氏曰歩即反子夏作旁于/云彭亨驕滿貌王云壯也虞作尫姚云)
(彭旁俗音同晁氏曰虞作/尫云作彭作旁聲字之誤)集解(程子曰九四居大有之/時已過中矣是大有之)
(盛者也過盛則凶咎所由生也故處之之道匪其彭則/得无咎謂能謙損不處其太盛則得无咎也四近君之)
(髙位茍處太盛則致凶咎彭盛多之貎詩載驅云汶水/湯湯行人彭彭行人盛多之狀雅大明云駟騵彭彭言)
(武王戎馬之盛也柔朱子曰彭字音義未詳程傳曰盛/貎理或當然六五  中之君九四以剛近之有僣偪之)
(嫌然以其處柔也故有不極其盛/之象而得无咎戒占者宜如是也)附録(朱子語問匪其/彭只當依程傳)
(作盛貌先生曰程說為優王弼作下比九三分權/之臣盖以彭為旁言専心承五常匪其旁易說)纂註
(蔡氏曰下連三陽剛盛近五能不有其盛則无咎盈龍/氏仁夫曰彭干云彭亨退之詩豕腹脹彭亨是也  滿)
(而不能容之義離大腹象亦四陽盛大象四當大有之/時而居近君之位盈滿可知譬之腹焉滿盈而至彭則)
(病矣唯冇識之賢退然謙虗廓然大受雖盈也何彭之/有匪其彭猶言未嘗彭也故為无咎之占  雙湖先生)
(曰案詩載驅彭/彭必亡反邦字)六五厥孚交如威如吉集解(程子曰六/五當大有)
(之時居君位虗中為孚信之象人君執柔守中而以孚/信接於下則下亦盡其信誠以事於上上下孚信相交)
(也以柔居尊位當大有之時人心安易若専尚柔順則/陵慢生矣故必威如則吉威如有威嚴之謂也既以柔)
(和孚信接於下衆志說從又有威嚴使之有畏善處有/者也吉可知矣  朱子曰大有之世柔順而中以處尊)
(位虗已以應九二之賢而上下歸之是其孚信之交也/然君道貴剛太柔則廢當以威濟之則吉故其象占如)
(此亦戒/辭也)纂註(司馬公曰六五厥孚交如謂孚𤼵於中而/應之者交至也威如者警戒其優㳺不斷)
(柔而不立者也為君之道必剛而不暴柔而不可犯後/李氏過曰太平之世禍亂皆起於无虞故必威如而)
(吉才玩易則无備也故詰爾戎兵董正治官皆守成之/世所當講者也  雙湖先生曰六五位剛故有威如之)
(象體朱氏曰異體之合曰交如大有二五是也/同  之合曰攣如小畜四五中孚四五是也)上九自
天祐之吉无不利集解(程子曰上九在卦之終居无位/之地是大有之極而不居其有)
(者也處離之上明之極也唯至明所以不居其冇不至/於過極也有極而不處則无盈滿之災能順乎理者也)
(五之孚信而履其上為蹈履誠信之義五有文明之徳/上能降志以應之為尚賢崇善之義其處如此合道之)
(至也自當享其福慶自天祐之行順乎天而獲天祐故/所往皆吉无所不利也  朱子曰大有之世以剛居上)
(而能下從六五是能履信思順而/尚賢也滿而不溢故其占如此)附録(朱子語問上九/自天祐之吉无)
(不利先生曰上九以陽剛居上而能下從六五者盖陽/從隂也大冇唯六五一隂而上下五陽應之上九能下)
(從六五則為履信思順而上賢盖五之交孚信也而上/能履之謙退不居思順也志從於五尚賢也天之所助)
(者順人之所助者信所以有自天祐之吉无不利之象/若无繫辭此數句此爻遂无收殺以此見聖人讀易見)
(爻辭有不分明處則於繫辭/傳說破如此類是也易說)纂註(雙湖先生曰五上為/天有天象  李氏過)
(曰合六爻皆善善處大有者也宜其得天之祐故於卦/終賛之如此緫一卦言也  楊氏萬里曰八卦乾為尊)
(六十四卦泰為盛然乾之上九悔於亢泰之上六吝於/亂盛治備福孰若大有者六爻亨一吉二无咎三明主)
(在上羣賢畢集无一敗亂之小人无一害治之棐徳嗚/呼盛哉  丘氏曰節齋云大有一柔五剛故以柔為一)
(卦之主而衆爻皆于五取義初以逺五而有害二以應/五而无咎三以公位而用亨于天子四以能謙承五而)
(无咎上以近五而獲自天之祐也也項氏曰大有六五/為主初无交逸民也上在上賔師  中爻三位為臣二)
(大臣也受大有之任故為載三外臣也奉大有之物以/朝貢故為亨二中故无咎三不中故戒君子用亨則為)
(桓文小人弗克則為曹馬矣四近臣也以柔自抑不怙/大有之寵故為匪其彭五離中有中孚之象為體柔而)
(順履履信思順而上下應之則其孚交矣所慮者居易/无備故威如吉欲其自警畏也  鄭氏東卿曰能大同)
(然後能大有後馮氏椅曰傳曰同者有同也亦有不同/者至大有然  天下一統故大有之六爻與同人必相)
(反盖反對也聖人之大寶曰位一隂/得尊位大中而同人之爭奪息矣)大象傳火在天上
大有君子以遏惡揚善順天休命(吕音訓遏陸氏曰於/葛反止也徐又音謁)
(休陸氏曰虗虬反/羙也徐又許求反)集解(程子曰火髙在天上照見萬物/之衆多故為大有大有繁庶之)
(義君子觀大有之象以遏絶衆惡揚明善類以奉順天/休羙之命萬物衆多則有善惡之殊君子亨大有之盛)
(當代天工治養庶類治衆之道在遏惡揚善而已惡懲/善勸所以順天命而安羣生也  朱子曰火在天上所)
(照者廣為大有之象所有既大无以治之則釁孽萌於/其間矣天命有善而无惡故遏惡揚善所以順天反之)
(於身亦若/是而已矣)附録(朱子語火在天上大有凡有物須是自/家照見得方見有尤若不照見則有无)
(不可知何名為有淵問君子以遏惡揚善順天休命竊/以為天之所以命我者此性之善也人唯蔽於非心邪)
(念是以善端之在人心日以湮微君子倘能遏止其非/心邪念於未萌則善端始自𤼵揚而天之所以命我者)
(无所不順如此而為順天休命若何曰天道喜善而惡/惡遏惡而揚善非順天休命而何吾友所說却似嫌他)
(說得大要束小了說盖卿天命有善而无惡當大有時/遏止其惡顯揚其善反之於身亦莫不皆然非止用人)
(用人乃其一/事耳易說)纂註(張氏清子曰髙莫髙乎天而火在天/上其光逺被  楊氏時曰因天之明)
(物无遯形矣君子觀火天之象以遏惡揚善休命者正/命也善惡不當其實非順休命者也  蔡氏曰遏惡揚)
(善離象順天休命乾象焉楊氏萬里曰以日之明行天/之健天下善惡无遺照  豈自用哉天討有罪吾遏之)
(以天天命有徳吾揚之以天吾何與焉善司馬公曰火/在天上明之至也至明則善惡无所逃  則舉之惡則)
(抑之慶賞刑威得其當然後能/保有四方所以順天休命也)彖傳大有柔得尊位大
中而上下應之曰大有集解(程子曰言卦之所以為大/有也五以隂居君位柔得)
(尊位也處中得大中之道也為諸陽所宗上下應之也/夫居尊執柔固衆之所歸也而又有虗中文明大中一)
(无大中字之徳故上下同志應之所以為大冇也/朱子曰以卦體釋卦名義柔謂六五上下謂五陽)　其
徳剛健而文明應乎天而時行是以元亨集解(程子曰/卦之徳)
(内剛健而外文明六五之君應於乾之九二五之一有/體字性柔順而明能順應乎二二乾之主也是應乎乾)
(也順應乾行順乎天時也故曰應乎天而時行其徳如/此是以元亨也王弼云不大通何由得大有乎大有則)
(必元亨矣此不識卦義離乾成大有之義非大有之義/便有元亨由其才故得元亨大有而不善者與不能亨)
(者有矣諸卦具元亨利貞則彖皆釋為大亨恐疑與乾/坤同也不兼利貞則釋為元亨盡元義也元有大善之)
(義有元亨者四卦大有蠱升鼎也唯升之彖誤隨他卦/作大亨曰諸卦之元與乾不同何也曰元之在乾為元)
(始之義為首出庶物之義他卦則不能有此義為善為/大而已曰元之為大可矣為善何也曰元者物之先也)
(物之先豈有不善者乎事成而後有敗敗非先成者也/興而後有衰衰固後於興也得而後有失非得則何以)
(有一作為失也至於善惡治亂是非天下之事莫不皆/然必善為先故文言曰元者善之長也  朱子曰以卦)
(徳卦體釋卦辭/應天指六五也)附録(朱子語文是文章明是明著易中/多言文明廣問應天而時行程說)
(以為應天時而行何如曰是/以時而行是有可行之時砥)纂註(司馬公曰夫柔而不/明則前有讒而不見)
(後有賊而不知明而不健則知善而不能舉知惡而不/能去二者皆亂亡之端也明以燭之健以決之居不失)
(中行不失時然後能保有其衆元亨也止馮氏椅曰孔/子言尊位大中則諸侯大夫不與焉而  據卦義言之)
(則大小不同而其為富有之義一也又曰成卦之義以/六五之柔而元亨之義以乾之能剛唯六五應乾而與)
(時偕行所以元亨也儲氏莊氏云六五應九二在乾體/故曰天  楊氏文煥曰上下應而不得尊位者小畜之)
(六四也有能致之資居得致之位者正大有之時也天/雙湖先生曰本義釋應天指六五盖本程傳以為應)
(時而行也然厚齋引儲莊說亦未嘗不是載觀彖辭自/柔得尊位以下專主六五一爻以論人君之位能有衆)
(陽之大自其徳剛健以下實兼上下兩體以論人君之/徳能致元亨之治也唯一隂居尊位故可以全體歸之)
小象傳大有初九无交害也集解(程子曰在大有之初/克念艱難則驕溢之)
(心无由生矣所以/不交涉於害也)纂註(郭氏雍曰大有之時不以无交/為害而初九最為卑逺者故獨)
(有无交/之害也)大車以載積中不敗也集解(程子曰壯大之車/重積載於其中而)
(不損敗猶九二材力之/强能勝大有之任也)纂註(雷氏曰徳積則厚故可以/任重中則不滿而有容故)
(无自矜以伐人以此/而載何覆敗之有)公用亨于天子小人害也集解(程/子)
(曰公當用一无用字亨于天子若小人處之則為害也/自古諸侯能守臣節忠順奉上者則蕃養其衆以為王)
(之屏翰豐植其財以待上之徴賦若小人處之則不知/為臣奉上之道以其為已之私民衆財豐則反擅其富)
(彊益為不順是小人大有則/為害又大有為小人之害也)匪其彭无咎明辨晢也(吕/音)
(訓晢陸氏曰章舌反王廙作晰同音徐李之世反又作/哲字鄭本作遰云讀如明星晢晢陸績作逝虞作折晁)
(氏曰徐李/劉遵作哲)集解(程子曰能不處其盛而得无咎者盖有/明辨之智也晢明智也賢智之人明辨)
(物理當其方盛則知咎之將至故能損/抑不敢至於滿極也  朱子曰晢明貎)纂註(都氏曰辨/者察治之)
(謂晢者别白之謂其蔡氏曰居/離明之始故能辨  理之必至)厥孚交如信以𤼵志也
集解(朱子曰一人之信足/以𤼵上下之志也)威如之吉易而无備也(吕音/訓易)
(陸以/豉反)集解(程子曰下之志從乎上者也上以孚信接於/下則下亦以誠信事其上故厥孚交如由上)
(有孚信以𤼵其下孚信之志下之從上猶響之應聲也/一有威如之吉易而无備也九字威如之所以吉者謂)
(若无威嚴則下易慢而无戒備也謂无恭畏備上之道/備謂備上之求責也  朱子曰太柔則人將易之而无)
(畏備/之心)纂註(楊氏時曰柔順而處剛則柔亦不茹威如之/吉以徳不以力也所謂徳威惟畏也易而无)
(備者/以此)大有上吉自天祐也集解(程子曰大有之上有極/當變由其所為順天合)
(道故天祐助之所以吉也君子滿而不溢乃天祐也繫/辭復申之云天之所助者順也人之所助者信也履信)
(思乎順又以尚賢也是以自天祐之吉无不利也履信/謂履五五虗中信也思順謂謙退不居上賢謂志從於)
(五大有之世不可以盈豐而復處盈焉非所宜也六爻/之中皆樂據權位唯初上不處其位故初九无咎上九)
(无不利上九在上履信思順/故在上而得吉盖自天祐也)
經䷎(艮下/坤上)集解(程子曰謙序卦有大者不可以盈故/受之以謙其有既大不可至於盈滿)
(必在謙損故大有之後受之以謙也為卦坤上艮下地/中有山也地體卑下山髙大之物而居地之下謙之象)
(也以崇髙之徳而處/卑之下謙之義也)謙亨君子有終(吕音訓謙陸氏曰/卑退為義屈也下)
(物也兊宫五世卦子夏作嗛云/嗛謙也晁氏曰案篆无嗛字)集解(程子曰謙有亨之/道也有其徳而不)
(居謂之謙人以謙㢲自處何往而不亨乎君子有終君/子志存乎謙巽達理故樂天而不競内充故退讓而不)
(矜安履乎謙終身不易自卑而人益尊之自晦而徳益/光顯此所謂君子有終也在小人則有欲必競有徳必)
(伐雖使勉慕於謙亦不能安行而固守不能有終也意/朱子曰謙者有而不居之義止乎内而順乎外謙之)
(也山至髙而地至卑乃屈而止於其下謙之象也占/者如是則亨通而有終矣有終謂先屈而後伸也)附
録(程子語他卦皆有悔凶咎唯謙未嘗有他卦有持而/亨唯謙則便亨羅氏拾遺  朱子語謙便能亨又為)
(君子有終/之象淵)纂註(蔡氏曰剛屈乎柔之下謙之義也剛下/柔交通之道故亨君子三也君子冇是)
(徳始雖卑而終益尊始雖晦而終益光故有終諸徐氏/曰九三一卦之主而居下卦之終故曰有終又  卦三)
(爻多言終无司馬公曰君子之徳誠盛矣業誠大矣不/謙以持之  以保其終也  李氏舜臣曰設卦命名多)
(以卦之反對取象謙豫二卦反履小畜之對也履謙取/畫在三豫小畜取畫在四特隂陽之畫不同耳皆五隂)
(一陽五陽一隂之卦也一隂在下卦三陽之上其位不/順故名之小畜一陽在下卦三隂之上其位則順故名)
(之豫一隂在上卦三陽之下其位則宜故名之履一陽/在上卦三隂之下其位非宜故名之謙  馮氏椅曰一)
(陽五隂之卦其立象也一陽在上下者為剥復象陽氣/之消長也在中者為師比象衆之所歸也至於三四在)
(二體之際當六畫之中故以其自上而退處於下者為/謙自下而奮出乎上者為豫此觀畫立象之本旨也象)
(立矣而玩焉以實象言之則山在地中以虗象言之則/髙處卑下内止外順皆其義也艮三爻尤吉盖自處者)
(下也謙雙湖先生曰謙唯陽剛君子能之隂柔之人无/取於  也盖陽為大為尊為貴隂為小為卑為賤然一)
(陽卦六必至三而後名謙者三人道也有公侯之尊貴/乃肯自卑而處上卦三隂之下此所以為謙也自九居)
(三成謙有艮之篤實有坎之勞有震之動而又承/坤之重盛徳如此安止不遷謂之君子有終宜哉)初六
謙謙君子用涉大川吉集解(程子曰初六以柔順處謙/又居一卦之下為自處卑)
(下之至謙而又謙也故曰謙謙能如是者君子也自處/至謙衆所共與也雖用渉險難亦无患害况居平易乎)
(何所不吉也初處謙而以柔居下得无過於謙乎曰柔/居下乃其常也但見其謙之至故為謙謙未見其失也)
(此朱子曰以柔處下謙之至也君子之行也以/  涉難何往不濟故占者如是則利以涉川也)纂註(蔡/氏)
(曰處謙之下故曰謙謙惟謙是務而不知進修之理失/其所謂謙矣用涉大川求進也大川前互坎象  楊氏)
(時曰謙之為徳天地神人所共與用是而往雖涉險難/无不濟矣故吉  蘭氏曰用涉與利涉不同用涉自我)
(用之不若利之无往不濟也涉王氏安石曰利涉其才/其時利於涉耳用涉用此以  然後吉也  雙湖先生)
(曰涉川貴於遲重不貴於急速用謙謙之道以涉川只/是謙退居後而不爭先自然萬无失一故吉後登舟亦)
(有先登岸之利/謙固自多利也)六二鳴謙貞吉集解(程子曰二以柔順/居中是為謙徳積)
(於中謙徳充積於中故𤼵於外見於聲音顔色故曰鳴/謙居中得正有中正之徳也故云貞吉凡貞吉有為貞)
(且吉者有為得貞一有正字則吉者六二之貞吉所自/有也  朱子曰柔順中正以謙有聞正而且吉也故其)
(占如/此)附録(朱子曰鳴謙在六二又言貞者言謙而有聞/須得其貞則吉盖六二以隂處隂所以戒他)
(要貞謙而不貞則近於邪佞上六之鳴却不同處謙之/極而有間則失謙本意盖謙本不要人知况在人之上)
(而有聞乎此所/以志未得淵)纂註(李氏開曰物不得其平則鳴凡鳴/者皆有激於中也  馮氏椅曰卦)
(二鳴謙此爻與上六是也上六之於九三隂陽相應而/六五為謙之主隔上六之路故上六鳴焉而欲三應之)
(也此爻之於六五隂陽不相應九三近而其情相求故/此爻鳴焉欲五應之也上之於三六五之柔隂終不能)
(間而應之也易此爻之於五九三宗乎衆隂而應之也/難然三雖近權臣也五雖逺大君也自非艮止之性居)
(中守正鮮不歸三而忘五矣此所以為吉也/  雙湖先生曰互震善鳴故二上皆取鳴象)九三勞謙
君子有終吉集解(程子曰三以陽剛之徳而居下體為/衆隂所宗履得其一作正位為下之)
(上為君所任下為衆所從有功勞而持謙徳者也故曰/勞謙古之人有當之者周公是也身當天下之大任上)
(奉幼弱之主謙恭自牧夔夔如畏然可謂有勞而能謙/矣既能勞謙又須君子行之有終則吉夫樂髙喜勝人)
(之常情平時能謙固已鮮矣况有功勞可尊乎雖使知/謙之善勉而為之若矜負之心不忘則不能常久欲其)
(有終不可得也唯君子安履謙順乃其常行故久而不/變乃所謂有終有終則吉也九三以剛居正能終者也)
(此爻之徳最盛故象辭特重功朱子曰卦唯一陽居下/之上剛而得正上下所歸有  勞而能謙尤人所難故)
(有終而吉占者如/是則如其應矣)纂註(鄭氏剛中曰身之服勞无如手/足禹之胼胝可見艮為手互震)
(為足坎為勞手足服勞君子効力辭雙湖先生曰謙以/九三一陽爻為成卦之主文王彖  唯主九三一爻而)
(言不及其他故周公爻辭不復易但推原其勞而要其/吉耳  王氏宗傳曰舜之賢禹也而曰洚水儆予成允)
(成功惟汝賢此服其勞也又曰汝惟不矜天下莫與汝/爭能汝惟不伐天下莫與汝爭功此服其勞而能謙也)
(夫功吾功也能吾能也天下何與焉矜伐之心一不/克去則天下羣起而與之爭何以致萬民之服哉)六
四无不利撝謙(吕音訓撝陸氏曰毁皮反指撝也義與/麾同馬云撝猶離也鄭作宣晁氏曰京)
(作/揮)集解(程子曰四居上體切近君位六君之君又以謙/柔自處九三又有大功徳為上所任衆所宗而)
(已居其上當恭畏以奉謙徳之君卑巽以讓勞謙之臣/動作施為无所不利於撝謙也撝施布之象如人手之)
(撝也動息進退必施其謙盖居多懼之地又在賢臣之/上故也  朱子曰柔而得正上而能下其占无不利矣)
(然居九三之上故戒以更當𤼵/揮其謙以示不敢自安之意也)附録(朱子語撝謙言𤼵/撝其謙盖四是隂)
(位又在上卦之下九三之/上所以更當𤼵撝其謙淵)纂註(都氏曰撝去三之承已/而辭遜以為謙者也盖)
(徳視已為懋才視已為髙功視已為多而位猶在已下/能辭遜以為謙而不敢當其承已之禮也  袁氏曰先)
(曰无不利而後曰撝謙非因撝謙而後无不利也臣郭/氏雍曰四有近君之權能撝而不有以尊勞謙之  可)
(謂得謙之道而无過用雙湖先生曰/六四下乗艮體亦有  手撝散之象)六五不富以其鄰
利用侵伐无不利(吕音訓侵陸氏/曰王廙作寢)集解(程子曰富者衆/之所歸唯財為)
(能聚人五以君位之尊而執謙順以接於下衆所歸也/故不富而能有其鄰也鄰近也不富而得人之親也為)
(人君而持謙順天下所歸心也然君道不可専尚謙柔/必須威武相濟然後能懐服天下故利用行侵伐也威)
(徳並著然後盡君道之宜而无所不利也盖五之謙柔/當防於過故𤼵此義  朱子曰以柔居尊在上而能謙)
(者也故為不富而能以其鄰之象盖從之者衆矣猶有/未服者則利以征之而於他事亦无不利人有是徳則)
(如其/占也)纂註(郭氏京曰六五利用征伐象曰利用征伐並/誤作侵字夫謙順之道不妨征伐驕逆之人)
(故上爻言利用行師征邑國是也其侵奪之義皆是越/已之分乃謂之侵實非君上之所行  林氏栗曰承乗)
(皆隂不富之象不富而能以其鄰者其志同也當蘭氏/曰五謙之主人主執謙而尚有負固不服者則  侵伐)
(之盖指九三也自本爻言之則勞謙之君子自六五言/之則為有功剛過之臣三隂同志而征之故无不利)
(馮氏當可曰三以孤陽處衆隂之中有彊梗不服之象/  鄭氏剛中曰謙者人君之盛徳然過則下慢而威不)
(立卦五爻言謙唯六五不言者聖人慮其過也以馮氏/椅曰潛師曰侵聲罪曰伐又曰五隂之卦復剥  本末)
(言也比大君也在二而得中者師也上進則為謙為豫/皆不得中故豫彖利行師而謙五上皆有侵伐行師之)
(象也九三一陽據乎二隂之外止而不進有自擅諸侯/如春秋伯者之象與大有九三之公用亨于天子者異)
(矣自君子言之則為有終自公侯言之則為異志易之/取象不可以執一求也无不利云者侵利也伐亦利也)
(柔服亦利也然五以君討臣伐之可也焉用侵曰彼據/艮山之阻而得民未易克也坤衆也隂弱也以用衆則)
(利伐以隂弱則利/侵要在必克而已)上六鳴謙利用行師征邑國(吕音訓/征國今)
(本有邑字陸氏曰本或/作征邑國者非象同)集解(程子曰六以柔處柔順之/極又處謙之極極乎謙者)
(也以極謙而反居髙未得遂其謙之志故志𤼵於聲音/又柔處謙之極亦必見於聲色故曰鳴謙雖居无位之)
(地非任天下之事然人之行已必須剛柔相濟上謙之/極也至於太甚則反為過矣故利在以剛武自治邑國)
(己之私有行師謂用剛武征邑國謂自治其私柔朱子/曰謙極有聞人之所與故可用行師然以其質  而无)
(位故可以征已/之邑國而已)附録(朱子語問謙上六何取象於行師/曰坤為衆以坤卦處多言師如泰)
(上六城復于隍勿用師之類坤為土土為國故云征邑/國也以此見聖人於易不是硬做皆是取象因有這象)
(方就作面說砥叔重問程易說利侵伐盖以六五柔順/謙卑然君道又當有剛武意故有利用侵伐之象然上)
(六亦言利用行師如何先/生曰便是此等有不通處)纂註(耿氏曰鳴矣而不應其/罪可征三得民非衆无)
(以勝之故曰利用行師一蘭氏曰三已之應猶已之邑/國也  雙湖先生曰謙  卦六爻下三爻皆吉而无凶)
(上三爻皆利而无害易中吉利罕有若是純全者謙之/效固如此然艮體稱吉而坤體稱利者靜則多吉順則)
(多利也自二至上冇師卦體故五上言侵伐行師邑國/坤象九三介乎坤體之中故冇邑國象  馮氏椅曰鳴)
(己之謙所以聲三之罪夫三之罪何也昵於近而不上/應也在他卦則應爻所歴陽為之隔而隂无隔陽之理)
(唯五隂同應一陽則近者相得而逺雖正應亦不相應/如豫之初六皆是也又曰五大君也以謙治天下者也)
(故以其鄰侵伐而无不利此天子率諸侯以討貳者也/上人臣之髙位也以謙治其邑國如魯定公之墮郈墮)
(費是也又曰同人大有五陽一隂故謙豫五隂一陽亦/反對之卦義也然同人大有一隂在二五之中謙豫一)
(陽在三四之中隂陽升降之象也正猶師比畜履之序/特五隂一陽五陽一隂相反耳大有則滿盈故次之以)
(謙/也)大象傳地中有山謙君子以裒多益寡稱物平施(吕/音)
(訓裒陸氏曰蒲侯反鄭荀董蜀才作將云取也字/書作倍廣雅云倍減也稱陸尺證反施陸始䜴反)集解
(程子曰地體卑下山之髙大而在地中外卑下而内藴/髙大之象故為謙也不云山在地中而曰地中有山言)
(卑下之中藴其崇髙也若言崇髙藴於卑下之中則文/理不順諸象皆然觀文可見君子以裒多益寡稱物平)
(施君子觀謙之象山而在地下是髙者下之卑者上之/見抑髙舉下損過益不及之義以施於事則裒取多者)
(増益寡者稱物之多寡以均其施與使得其平也宜朱/子曰以卑藴髙謙之象也裒多益寡所以稱物之  而)
(平其施損髙増卑以/趣於平亦謙之意也)附録(程子語謙者治盈之道故曰/裒多益寡稱物平施絢謙君)
(子所以自終故不言吉裒取其多而増益其寡天理也/羅氏拾遺  朱子語裒多益寡使是謙稱物平施便是)
(裒多益寡淵問裒多益寡看來謙雖是若放低去實是/損髙就低使教恰好不一向低去曰大抵人多見得在)
(已者髙在人者卑謙則抑己之髙而卑以下人便是平/也易說臣伏見近年惟有主張近習一事信賞必罰无)
(所假借自餘百事多務含容曲直是非兩无所問似聞/聖意謂如此處置方得均平此誠堯舜之用心也然臣)
(於此竊有疑焉若推其本則臣固已妄論於前只據平/之一字而言則臣於易象稱物平施之言竊有感也盖)
(古之欲為平者必稱其物之大小髙下而為其施之多/寡厚薄然後乃得其平若不問其是非曲直而待之如)
(一則是善者常不得伸而惡者反幸而免以此為平是/乃所以為大不平也故雖堯舜之治既舉元凱必放共)
(兜此易所謂遏惡揚善順天休命者也盖善者天理之/本然惡者人欲之邪妄是以天之為道既福善禍淫又)
(以賞罰之權寄之司牧使之有以/補助其禍福之所不及戊申封事)纂註(馮氏椅曰凡大/象皆别立一意)
(使人知用易之理謙之象山髙也今降而處地下地卑/也今升而在山上君子觀此象以治天下多者裒之寡)
(者益之裒多者以益寡者俾小大長短各得其平非君/子謙徳之象乃君子治一世使謙之象也彖與六爻全)
(无此意之史氏曰稱即後世秤字乃權衡也中蔡氏曰/多者取  寡者益之稱物平施使之各歸其  而已取)
(地卑而不卑山髙而不髙之象有雙湖先生曰地雖卑/而多山雖髙而寡今地中有山  裒多益寡象乃稱物)
(平施也一陽在中有衡平/之象五隂有物與施之象)彖傳謙亨天道下濟而光明
地道卑而上行(吕音訓濟陸節細/反上陸時掌反)集解(程子曰濟當為/際此明謙而能)
(亨之義天之道以其氣下際故能化育萬物其道光明/下際謂下交也地之道以其處卑所以其氣上行交於)
(天皆以卑降而亨也/朱子曰言謙之必亨)　天道虧盈而益謙(吕音訓虧盈/陸氏曰馬本)
(作毁/盈)集解(程子曰以天行而言盈者則/虧謙者則益日月隂陽是也)附録(程子語易/言天亦不)
(同如天道虧盈而益謙此通上下理亦如此天道之運/亦如此如言天且弗違况於人乎况於鬼神乎此直為)
(形而上者言以鬼神為天地矣良佐/朱子語虧盈益謙是自然之理易說)　地道變盈而流
謙集解(程子曰以地勢而言盈滿者傾變/而反陷卑下者流注而益増也)附録(朱子語/變盈流)
(謙揚子雲言山殺瘦増澤髙此是說山上/之土為水漂流下來山便瘦澤便髙淵)鬼神害盈而
福謙(吕音訓福陸/氏曰京作富)集解(程子曰鬼神謂造化之迹盈滿/者禍害之謙損者福祐之凡過)
(而損不足而/益者皆是也)人道惡盈而好謙集解(程子曰人情疾惡/於盈滿而好與於)
(謙巽也謙者人之至徳故聖人詳言所/以戒盈而勸謙也惡烏路反好呼報反)附録(朱子語鬼/神言害言)
(福是有些造化之柄問如言與鬼神合其吉凶到鬼神/便說箇吉凶字並淵  天道虧盈而益謙地道變盈而)
(流謙鬼神害盈而福謙夫鬼神是造化之迹既言天地/之道又言鬼神何耶先生曰天道是就寒暑往來上說)
(地道是就地形髙下上說鬼神是就禍福上說各自主/一事而言耳時舉謙之為義不知天地人鬼何以皆好)
(尚之盖太極中本无物若事業功勞又於我何有觀天/地生萬物而不言所利可見矣賀孫問天道福善禍淫)
(此理定否曰如何不定自是道理當如此賞善罰惡亦/是理當如此不如此便是失其常理又問或冇不如此)
(者何也曰福善禍淫其常理也若不如此便是天也把/捉不定了又曰莫之為而為他亦何常有意只是理自)
(是如此且如冬寒夏熱此是常理當/如此若冬熱夏寒便是失其常理淵)纂註(李氏曰虧益/以氣言變流)
(以形言害福以理言好惡以情言變林氏栗曰觀諸日/月則見虧益之氣考諸山川則見  流之形驗諸災祥)
(則知禍福之理稽諸毁譽則知好惡之情亨馮氏椅曰/復舉天地因及鬼神與人以推廣謙所以  之意  郭)
(氏雍曰四者非有心於如是其道自然故皆曰道曰蔡/氏曰下濟而光明艮也艮有光明之象故艮之彖  其)
(道光明謂艮陽止乎上隂不得而掩之故光明卑而上/行坤也虧盈益謙以日月隂陽言變盈流謙以山谷川)
(澤言害盈福謙以災祥禍福/言惡盈好謙以予奪進退言)謙尊而光卑而不可踰君
子之終也集解(程子曰謙為卑巽也而其道尊大而光/顯自處雖卑屈而其徳實髙不可加尚)
(是不可踰也君子至誠於謙恒而不變有終也故尊光/  朱子曰變謂傾壊流謂聚而歸之人能謙則其居尊)
(者其徳愈光其居卑者人亦/莫能過此君子所以有終也)附録(朱子語以尊而行謙/則其道光以卑而行)
(謙則其徳不可踰偹問謙尊而光卑而不可踰曰恐程/先生之說非周易本文之意尊字是對卑字說言能謙)
(則位處尊而徳愈光位雖卑而莫能踰如古之賢聖之/君以謙下人則位尊而愈光若驕奢自大則雖尊而不)
(光/)纂註(鄭氏汝諧曰方謙之始自處於卑下而已及要/其終則尊者愈光卑者不可踰所謂君子終也)
(可馮氏椅曰不可踰有艮山也生林氏栗曰尊卑皆不/  无謙故君子終之  雙湖先  曰良一陽居上卦之)
(下天道下濟而光明也坤三隂居下卦之上地道卑而/上行也下濟與卑謙義光明上行亨義天道艮一陽也)
(虧益以日月言坎與伏離象地道坤也變流以山川言/艮坎象鬼神坎幽隂之氣也人道三人位也害福惡好)
(於人世間亦三四人位象也陽尊隂卑謙尊而光即天/道下濟光明義卑而不可踰即地道卑而上行義坤在)
(上故不可踰此皆/君子冇終之道也)小象傳謙謙君子卑以自牧也(吕音/訓牧)
(陸氏曰牧養之牧/徐音目一音茂)集解(程子曰謙謙謙之至也謂君子/以謙卑之道自牧也自牧自處)
(也詩云自/牧歸荑)附録(程子語自牧歸荑卑以自牧/之意荑柔順意九庭拾遺)鳴謙貞吉
中心得也集解(程子曰二之謙徳由至誠積於中所以/𤼵於聲音中心所自得也非勉一有强)
(字為/之也)附録(程子語六二鳴謙處中得正而有徳/者故鳴謙者乃中心得也羅氏拾遺)勞謙君
子萬民服也集解(程子曰能勞謙之君子萬民所尊服/也繫辭云勞而不伐有功而不徳厚)
(之至也語以其功下人者也徳言盛禮言恭謙也者致/恭以存其位者也冇勞而不自矜伐冇功而不自以為)
(徳是其徳𢎞厚之至也言以其功勞而自謙以下於人/也徳言盛禮言恭以其徳言之則至盛以其自處之禮)
(言之則至恭此所謂謙也夫謙也者謂致恭以存其位/者也存守也致其恭巽以守其位故髙而不危滿而不)
(溢是以能終吉也夫君子履謙乃其常行非為保其位/而為之也而言存其位者盖能致恭所以能存其位言)
(謙之道如此如言為善有令名君子豈為令名而/為善也哉亦言其令名者為善之故一作效也)纂註
(蔡氏曰萬/民衆柔義)无不利撝謙不違則也集解(程子曰凡人之/謙冇所宜施不)
(可過其宜也如六五或用侵伐是也唯四以處近君之/地據勞臣之上故凡所動作靡不利於施謙如是然後)
(中於法則故曰不違則也謂得/其宜也  朱子曰言不為過)附録(朱子語六四撝謙/是合如此不是過)
(分事故解象云言不為/過不違則是不違法則)利用侵伐征不服也集解(程子/曰征)
(其文徳謙巽所不能服者也文徳所不能服而不/用威武何以平治天下非人君之中道謙之過也)附録
(朱子語問謙是不與人爭如何六五上六二爻皆言利/用侵伐利用行師象曰利用侵伐征不服也若以其不)
(服而征則非所以為謙矣先生曰老子言大國以下小/國則取小國小國以下大國則取大國言抗兵相加衰)
(者勝矣孫子曰始如處女敵人開户後如脫兔敵不及/拒大扺謙自是用兵之道只退處一步耳所以利用侵)
(伐也盖自初六積到六五上六謙亦極矣自宜人人服/之尚更不服則非人矣故利用侵伐也如必也臨事而)
(懼皆是此意又曰坤為地為衆凡/說國邑征伐處多是因坤文蔚)纂註(朱氏曰征者上/伐下也以正而)
(行司馬法曰負固不服則侵之聖人慮後世觀此爻有/干戈妄動者故𤼵之曰征不服也  蔡氏曰不服謂四)
鳴謙志未得也可用行師征邑國也(吕音訓征國今本/有邑字陸氏曰本)
(或作征邑國者非晁氏/曰多邑字已具卦中)集解(程子曰謙極而居上欲謙/之志未得故不勝其切至)
(於鳴也雖不當位謙既過極宜以剛武自治其私故云/利用行師征邑國也  朱子曰隂柔无位才力不足故)
(其志未得而至於行師然/亦適足以治其私邑而已)附録(程子語上六鳴謙乃有/求者也有求之小止於)
(征國邑而已故曰志未得也羅氏拾遺征朱子語問志/未得也如何曰為其志未得所以行師  邑國盖以未)
(盡信從/故也)纂註(丘氏曰二與上皆曰鳴謙以有感于三也/然柔近剛則先得乎剛二比三近也故中)
(心得上應三逺/也故志未得)
經䷏(坤下/震上)集解(程子曰豫序卦有大而能謙必豫故/受之以豫承二卦之義而為次也有)
(既大而能謙則有豫樂也豫者安和說樂之義為卦震/上坤下順動之象動而和順是以豫也九四為動之主)
(上下羣隂所共應也坤又承之以順是以動而上下順/應故為和豫之義以二象言之雷出於地上陽始潛閉)
(一作閉潛於地中及其動而出地/奮𤼵其聲通暢和豫故為豫也)附録(程子語豫者備/豫也逸豫也事)
(豫故逸樂其/義一也絢)豫利建侯行師(吕音訓豫陸氏曰餘慮反/恱豫也備豫也馬云豫樂)
(也震宫/一世卦)集解(程子曰豫順而動也豫之義所利在於建/侯行師夫建侯樹屏所以共安天下諸侯)
(和順則萬一作兆民恱服兵師之興衆心和恱則順從/而有功故恱豫之道利於建侯行師也又上動而下順)
(諸侯從王師衆順令之象君萬邦聚大衆非和說不能/使之服從也  朱子曰豫和樂也人心和樂以應其上)
(也九四一陽上下應之其志得行又以坤遇震為/順以動故其卦為豫而其占利以立君用師也)附録
(朱子語建侯行師順動之大/者立箇國君非舉動而何淵)纂註(李氏舜臣曰豫者和/豫之謂震陽出於地)
(上𤼵散生育萬物皆因之以和豫故也震陽為和豫之/主衆隂聚而歸之冇建侯行師之象  蔡氏曰侯震也)
(震長子有君道屯利建侯亦取震象師坤也易言用師/皆取坤象  王氏大寳曰利建侯所以備豫也利行師)
(所以飭豫也豫以和樂取義和而不備則乖戾隨之故/有備豫之義和而不飭則驕怠生焉故有豫怠之義)
(洪氏曰卦一陽主五隂亦有比建侯互體見雙湖先生/曰必曰建曰行命自天子出尊君之心可    郭氏雍)
(曰周封同姓五十而天下不以為私順故也所謂利建/侯也湯東西南北之征而天下不以為怨順故也所謂)
(利行師也无丘氏曰屯冇震无坤則言建侯而不言行/師謙有坤  震則言行師而不言建侯此合震坤成卦)
(故兼/之)初六鳴豫凶集解(程子曰初六以隂柔居下四豫/之主也而應之是不中正之小)
(人處豫而為上所寵其志意滿極不勝其豫至𤼵於聲/音輕淺如是必至於凶也鳴𤼵於聲也  朱子曰隂柔)
(小人上有强援得時主事故不勝其豫而以自鳴凶之/道也故其占如此卦之得名本為和樂然卦辭為衆樂)
(之義爻辭除九四與卦同外/皆為自樂所以有吉凶之異)附録(朱子語叔重問豫卦/初六與九四為應九)
(四由豫大冇得本亦自好但初六時冇强援不勝其豫/至於自鳴所以凶否先生曰九四自好自是初六自不)
(好怎奈他/何時舉)纂註(王氏大寳曰凡物情動而求匹則鳴隔/馮氏椅曰一陽雖已獨為正應二三)
(之已无由進故先鳴以求應然陽唱隂應乃為常理隂/先鳴是以凶也  熊氏曰謙九三為卦主上與之應故)
(鳴謙豫九四為卦主初與之應故鳴豫皆隂感乎陽而/鳴者也  雙湖先生曰豫初六即謙上六向也鳴謙今)
(也鳴豫皆蒙卦内有震卦善鳴象然鳴謙猶有行/師之利鳴豫直凶而已信矣豫之不可沈溺如此)六二
介于石不終日貞吉(吕音訓介陸氏曰音界纎介古文/作砎鄭古八反云磨砎也馬一作)
(扴云觸小石聲晁氏/曰虞翻作介纎也)集解(程子曰逸豫之道放則失正/故豫之諸爻多不得正才與)
(時合也唯六二􁁆爻處中正又无應為自守之象當豫/之時獨能以中正自守可謂特立之操是其節介如石)
(之堅也介于石其介如石也人之於豫樂心說之故遲/遲遂至於耽戀不能已也二以中正自守其介如石其)
(去之速不俟終日故貞正而吉也處豫不可安且乆也/乆則溺矣如二可謂見幾而作者也夫子因二之見幾)
(而極言知幾之道曰知幾其神乎君子上交不諂下交/不凟其知㡬乎幾者動之微吉之先見者也君子見㡬)
(而作不俟終日易曰介于石不終日貞吉介如石焉寕/用終日斷可識矣君子知微知彰知柔知剛萬夫之望)
(夫見事之幾微者其神妙矣乎君子上交不至於諂下/交不至於瀆者盖知幾也不知幾則至於過而不已交)
(於上以恭巽故過則為諂交於下以和易故過則為瀆/君子見於㡬微故不至於過也所謂㡬者始動之微也)
(吉凶之端可先見而未著者也獨言吉者見之於先豈/復至有凶也君子明哲見事之㡬微故能其介如石其)
(守既堅則不惑而明見幾而動豈俟終日也斷别也其/判别可見矣微與彰柔與剛相對者也君子見微則知)
(彰矣見柔則知剛矣知㡬如是衆所仰也故賛之曰萬/夫之望  朱子曰豫雖主樂然易以溺人溺則反而憂)
(矣卦獨此爻中而得正是上下皆溺於豫而獨能以中/正自守其介如石也其徳安靜而堅確故其思慮明審)
(不俟終日而見凡事之㡬微也大學曰安而后能/慮慮而后能得意正如此占者如是則正而吉矣)附録
(程子語先見則吉可知不見故致凶絢介如石理素定/也理素定故見㡬而作何俟終日哉  理素定然後能)
(見㡬而作不明乎理何㡬之能見頃朱子語介于石言/兩石相磨而出火之意言介然之  不待終日而便見)
(得此道/理淵)纂註(項氏曰凡物之兩間為介介所以分也許/氏說文介分童也當豫之時五弱四强人)
(莫能分六二辨去就之分如介于石間斷然易識不待/事成故吉  張氏汝弼曰石互艮象  馮氏椅曰豫九)
(四權臣之象權之所在衆之所趨初其應也則鳴求豫/三其承也則盱求豫舉世皆趨四以為說焉知冇五君)
(也哉二者五之應人臣在下者也三隂同體則宜同趣/况二介其間所以相挺以進于四而二居中履正知有)
(君臣之分不徇權勢者也知四之不可奪而五之不得/應遂與初二如石之不相入翩然而下不俟終日此孔)
(子不脫冕而行者歟内卦為貞故離之三言日昃乾之/三言終日二之日故有不終日之象  雙湖先生曰介)
(于石只是分辨明自堅守之意如石不相入之說微别/日是以下卦離位取與乾九三終日象同  趙氏汝禖)
(曰或問比豫皆以一陽為卦主而比之諸爻以承應乎/陽者吉豫之諸爻以承應乎陽者凶何也曰豫與比反)
(比五乃剛君故欲羣隂之比五而不比者凶豫/四乃强臣故不取羣隂之宗四而不宗者吉)六三盱
豫悔遲有悔(吕音訓盱陸氏曰香于反雎盱也向云雎/盱小人喜恱之貎王肅云盱大也鄭云誇)
(也說文云張目也字林火孤反又火于反子夏作紆京/作汙姚作旴云日始出引詩旴日始旦晁氏曰陸績亦)
(作紆王弼亦作盱云雎/旴小人喜恱佞媚之貎)集解(程子曰六三隂而居陽不/中不正之人也以不中不)
(正而處豫動皆有悔盱上視也上瞻望於四則以四不/中正不為四所取故有悔也四豫之主與之切近茍遲)
(遲而不前則見棄絶亦有悔也盖處身不正進退皆有/悔吝當如之何在正身而已君子處已有道以禮制心)
(雖處豫時不失中正故无悔也六朱子曰盱上視也隂/不中正而近於四四為卦主故  三上視於四而下溺)
(於豫宜有悔者也故其象如此而其占/為事當速悔若悔之遲則必有悔也)附録(朱子語盱/豫悔言覷)
(着九四之豫便當速悔遲時便有悔盱豫是句淵問六/三云上視於四而下溺於豫下溺之義未曉曰此如人)
(趨時附勢以得富貴而/自以為樂者也道夫)纂註(雙湖先生曰初二三離位/方成離為目有盱豫象)
(王氏湘卿曰豫事宜謀於未形事已彰著駭見而盱能/无悔乎盱􁂚眙而張目仰視也  馮氏椅曰三四本近)
(而相得然震動而上坤靜而下上下異趣故有此象聖/人警而誨之曰盱豫固有悔矣去之不勇遲戀不去則)
(猶有後悔者鄭王氏安石曰有者不必有悔而不能必/无之辭也    氏汝弼曰此猶豫之豫故動則取悔)
九四由豫大有得勿疑朋盍簪(吕音訓由陸氏曰由從/也鄭云用也馬作猶云)
(猶豫疑也朋晁氏曰一行謂當作用盍陸氏曰胡臘反/合也簪陸氏曰徐側林反子夏同疾也鄭云速也埤蒼)
(同王肅又祖感反古文作貸京作撍馬作臧荀作宗蜀/才本依京京義從鄭晁氏曰虞作戠云戠叢合也舊讀)
(作撍作宗隂𢎞道案張揖古今字詁康作撍埤蒼云撍/疾也撍與簪同陸希聲云撍今捷字說之案撍簪同音)
(一字王原叔謂即/詩不寁字祖惑反)集解(程子曰豫之所以為豫者由一/无由字九四也為動之主動而)
(衆隂說順為䂊之義四大臣之位六五之君順從之以/陽剛而任上之事豫之所由也故云由豫大有得言得)
(大行其志以致天下之豫也勿疑朋盍簮四居大臣之/位承柔弱之君而當天下之任危疑之地也獨當上之)
(倚任而下无同徳之助所以疑也唯當盡其至誠勿有/疑慮則一有其字朋類自當盍聚夫欲上下之信唯至)
(誠而已茍盡其至誠則何患乎其一无乎字一九其字/无助也簮聚也簮之名簪取聚髪也或曰卦唯一陽安)
(得同徳之助曰居上位而至誠求助理必得之姤之九/五曰冇隕自天是也四以陽剛迫一作迨近君位而專)
(主乎豫聖人宜為之戒而不然者豫和順之道也由和/順之道不失為臣之正也如此而專主乎豫乃是任天)
(下之事而致時於豫者也故唯戒以至誠勿疑其朱子/曰九四卦之所由以為豫者也故其象如此而  占為)
(大有得然又當至誠不疑則朋類合而/從之矣故又因而戒之簪聚也又速也)附録(朱子語由/豫猶言由)
(順淵豫四以震體之陽為隂主如大臣轉天下之危為/安上无為而下逸樂故曰豫此等處孔子分明說順以)
(動豫理甚分明安得捨之而自為說邪大病/只是着力安排不曽虗心玩味耳荅林學蒙)纂註(王氏/宗傳)
(曰成卦在此一爻位石氏曰一陽為五隂之主四為動/之主又曰四為臣  之極傳曰四多懼以其位盛而偪)
(君也正徐氏曰大剛也一剛而得五柔故曰大有得居/位非  故有疑朋謂衆柔  劉氏曰徳雖陽而位則隂)
(猶未離其類也故稱朋焉爻丘氏曰盍合也簪聚也簪/笄屬所以聚隂也卦五柔  皆斷一剛爻獨連故以簪)
(為象弁馮氏椅曰說者謂簪貫髪之象然古无簪又曰/簪即  服之笄鹽鐵論曰神禹治水遺簪不顧夫鹽鐵)
(論乃漢人之言非古也遺簪之事不見於經難據也姑/從訓釋无害於理焉耳  袁氏曰莫不由之以致養謂)
(之由頤莫不由之/以和恱謂之由豫)六五貞疾恒不死集解(程子曰六五/以隂一无隂)
(字柔居君位當豫之時沉溺於豫不能自立者也權之/所主衆之所歸皆在於四四之陽剛得衆非耽惑柔弱)
(之君所能制也乃柔弱不能自立之君受制於専權之/臣也居得君位貞也受制於下有疾苦也六居尊位權)
(雖失而位未亡也故云貞疾恒不死言貞而有疾常疾/而不死如漢魏末世之君也人君致危亡之道非一而)
(以豫為多在四不言失正而於五乃見其强廹者四本/无失故於四言大臣任天下之事之義於五則言柔弱)
(居尊不能自立威權去已之義各據爻以取義故不同/也若五不失君道而四主於豫乃是任得其人安享其)
(功如太甲成王也蒙亦以一无以字隂居尊位二以陽/為蒙之主然彼吉而此疾者時不同也童蒙而資之於)
(人宜也耽豫而失之於人危亡之道也故蒙相應則倚/任者也豫相逼則失權者也又上下之心専歸於四也)
(剛朱子曰當豫之時以柔居尊沉溺於豫又乗九四之/  衆不附而處勢危故為貞疾之象然以其得中故又)
(為恒不死之象即象/而觀占在其中矣)纂註(馮氏椅曰貞疾猶曰痼疾也/痼猶固也疾自外入者也又)
(曰六五隂柔當豫之時上下躭於逸樂以天下之事天/下之才盡付九四大臣而漫不省此貞疾之證也然四)
(雖剛强猶在下也五雖隂柔猶在上也君臣之名位未/亡此恒不死之證也春秋時不惟周存名號而已齊以)
(諸田疾魯以三家疾政在大夫孔子周流列國欲起其/疾而无能用者  楊氏文煥曰大凡涉憂則福至躭樂)
(則害生故朱氏曰五受制於四以柔弱不可動亦不復/安豫矣  此爻獨不言豫  王氏宗傳曰六二貞吉以)
(中且正也六五貞疾以雖中不正也當豫之時而不為/豫者六二是也當豫之時而不得豫者六五是也  雙)
(湖先生曰六五不正而云貞疾者以雖正如萃五尚有/匪孚之悔况不正乎疾可知矣疾下偪於四象不死震)
(反生/象)上六㝠豫成有渝无咎(吕音訓㝠陸氏曰覓經反/馬云㝠昧躭於樂也王廙)
(云深也又亡定反鄭/讀為鳴渝陸羊朱反)集解(程子曰上六隂柔非冇中正/之徳以隂居上不正也而當)
(豫極之時以君子居斯時亦當戒懼况隂柔乎乃躭肆/於豫昏迷不知反者也在豫之終故為昏㝠已成也若)
(能有渝變則可以无咎矣在豫之終有變之義人之失/茍能自變皆可以无咎故㝠豫雖已成能變則善也聖)
(人𤼵此義所以勸遷善也故更不言㝠之凶専言渝之/无咎  朱子曰以隂柔居豫極為昏㝠於豫之象以其)
(動體故又為其事雖成而能有渝之象戒占者/如是則能補過而无咎所以廣遷善之門也)纂註(雙/湖)
(先生曰㝠豫謂上六隂爻取隂暗之義也晉李氏椿年/曰成者終始之辭  項氏曰上之變為晉  則无㝠暗)
(之咎故曰有渝无咎凡言渝者皆當以變卦觀之詳見/訟九四爻下傳曰人之失止渝之无咎懼以終始其要)
(无咎㝠豫在上豈亦懼乎成而冇渝許其改焉其要在/无咎也  郭氏雍曰初六之鳴未凶而言凶也上六之)
(當凶而曰无咎者盖鳴於終者未必凶鳴於初者馴致/凶矣㝠於終者變則无咎㝠於初者雖變亦有咎  丘)
(氏曰豫以九四一爻為主其位上逼六五有權臣處君/側之象故本爻謂之由豫以衆隂由已而豫也在他爻)
(皆以不從四為善初應則鳴豫凶三比則盱豫悔五乗/則貞疾恒不死上同震體亦不免於㝠豫而後有渝焉)
(惟六二一爻隂柔中正與四无係獨能介于石不終日/而貞吉豫之不可溺也如此  馮氏椅曰人情之逸樂)
(始雖為之猶未敢肆也至於昏㝠忘返則安於豫矣是/其習成也又曰一陽在柔主之側衆皆趨之惟二中正)
(不隨流俗逺四而知避五雖中而不正近四而不疑合/天下之才以致和豫之治為衆隂者固當以說豫自戒)
(不徇乎四以致君臣之義為六五者又當震厲自彊委/任大臣勿使其專以怠豫為戒則聖人設卦生爻之義)
(明矣和徐氏曰豫有三義曰和豫曰逸豫曰備豫彖象/所言  豫也六爻所言逸豫也豫備不虞卦爻无此義)
(傳曰重門擊柝以待暴客盖取諸豫此備豫也上蔡氏/曰初六恱豫也六二先事之豫也六三猶豫也  六逸)
(豫也各自不同然皆因九四而生故九四為豫之主與/熊氏曰謙者抑退而不自尊大之稱豫者和恱而有)
(衆同樂之意謙者九三一陽之/盛徳豫者九四一陽之大業也)大象傳雷出地奮豫先
王以作樂崇徳殷薦之上帝以配祖考(吕音訓殷陸氏/曰於勤反馬云)
(說文作樂之盛稱殷易殷薦上帝晁氏曰京作隠薦之/陸氏曰將電反本又作􁀔同本或作廌獸名耳非鬼氏)
(曰說文/无之字)集解(程子曰雷者陽氣舊𤼵隂陽相薄而成聲/也陽始潛閉地中及其動則出地奮震也)
(始閉鬱及奮𤼵則通暢和豫故為豫也坤順震𤼵和順/積中而𤼵於聲樂之象也先王觀雷出地而奮和暢𤼵)
(於聲之象作聲樂以襃崇功徳其殷盛至於薦之上帝/推配之以祖考殷盛也禮有殷奠謂盛也薦上帝配祖)
(考盛之至也既朱子曰雷出地奮和之至/也先王作樂  象其聲又取其義殷盛也)附録(朱子語/叔重問)
(雷出地奮豫先王以作樂崇徳先生謂象其聲者謂雷/取其義者謂和崇徳謂著其徳作樂所以𤼵揚其徳也)
(徳先王作樂其功徳便自不可掩也并時舉問作樂崇/  是自崇其徳如大韶大武之類否曰是  先王作樂)
(无處不用如燕享飲食之時无不用樂然用/樂之大者尤在於薦上帝配祖考也學蒙)纂註(司馬/公曰)
(雷出地者春分候也春分之時雷迅出地以動萬物萬/物莫不奮迅恱豫而從之也豫喜意也作樂所以飾喜)
(也薦之上帝以配祖考用樂之盛者上潘氏曰樂之為/用朝覲聘饗祭祀各有所主唯郊祀  帝則大合古今)
(衆樂而奏之大司樂圜丘之奏樂極九變是也故曰殷/薦之上帝以配祖考郊祀后稷以配天配以祖也宗祀)
(文王於明堂以配上帝配以考也之郭氏忠考曰周大/司樂以圜鍾為宫靁鼔靁鼗孤竹  管雲和之瑟雲門)
(之舞於地上之圜丘奏之圜鍾夾鍾也此夏時二月律/也則雷出地奮而作樂崇徳其在斯時乎  鄭氏剛中)
(曰四至初有宗廟之象故曰以配祖考始雙湖先生曰/說卦帝出震則震有帝象震者一陽之  生又有祖考)
(象樂亦震象大抵皆於一陽震起義曰東萊吕氏曰履/為易中之禮豫為易中之樂  徐氏  先王之一動一)
(靜皆禮以奉天從事方雷在地中伏而未𤼵則以之閉/闢旅不行而后不省方法其靜也及出地奮而成聲則)
(以之作樂崇徳薦上帝而配祖考法其動也曰閉曰不/行曰不省皆靜之意曰作曰崇曰薦配皆動之意也)
彖傳豫剛應而志行順以動豫集解(程子曰剛應謂四/為羣隂所應剛得)
(衆應也志行謂陽志上行動而上下順從其志得行也/順以動豫震動而坤順為動而順理順理而動又為動)
(而衆順所以豫也卦朱子/曰以卦體卦徳釋  名義)纂註(蔡氏曰剛四也應衆柔/也  馮氏椅曰以九四)
(明卦義應謂應五所以志得行不言上下應之者嫌其/近君而權迫也晁氏曰剛應志行以爻言豫之才順以)
(動豫以卦言豫之徳也下雙湖先生曰豫小畜之對也/小畜彖曰柔得位而上  應之九四雖不得位應亦當)
(是衆柔應之如蔡氏說今不曰應剛而曰/剛應豈又自取四應五如馮氏之説乎)豫順以動故
天地如之而况建侯行師乎集解(程子曰以豫順而動/則天地如之而弗違)
(况建侯行師豈有不順乎天地之道萬物之理唯至順/而已大人所以先天後天而不違者亦順乎理而已)
(朱子曰以卦/徳釋卦辭)天地以順動故日月不過而四時不忒聖
人以順動則刑罰清而民服(吕音訓忒陸氏曰他得/反鄭云差也京作貸)集
解(程子曰復詳言順動之道天地之運以其順動所以/日月之度不過差四時之行不愆忒聖人以順動故)
(經正而民興於善刑/罰清簡而萬民服也)纂註(馮氏椅曰過乎聲日月之行/景長不過南陸短不過北陸)
(故分至啟閉不差其序以順隂陽之氣而動也正鄭氏/剛中曰李鼎祚謂震春兊秋離夏坎冬四時位  故不)
(忒震正體坎互體艮伏兊坎伏離坎又為法律冇刑罰/之象  李氏過曰建侯行師六爻无此意故彖以一卦)
(之徳/言之)豫之時義大矣哉集解(程子曰既言豫順之道矣/然其㫖味淵永言盡而意)
(有餘也故復賛之云豫之時義大矣哉欲人研味其理/優柔涵泳而識之也時義謂豫之時義諸卦之時與義)
(用大者皆賛其大矣哉豫以下十一卦是也豫遯姤旅/言時義坎睽蹇言時用頥大過解革言時各以其大者)
(也而朱子曰極言/之  賛其大也)附録(朱子語問時與位古易无之自/孔子以來方說出此義曰易雖)
(說時位然亦有无時義可言者徳明刑罰不清民不服/只為舉動不順了致得民不服便是徒配了他亦不服)
(豫之時義言豫/時㡳道理淵)纂註(李氏舜臣曰易彖中言時義時用/及止言時者皆以大哉賛之自豫)
(以下凡十二卦豫隨遯姤旅言時義坎睽蹇言時用頤/大過解革言時各隨卦體而賛之初无異義未有有時)
(而无義有義而无用者也要之時義時用共歸於大哉/者均所以為推廣之意嘗觀彖辭因論天地聖人王公)
(則多有是言所以廣言之也不如是拘隘而不通矣學/易者從羲文以探其始從孔子以要其終其庶㡬知易)
(之道乎无許氏曰二中位隂陽處之皆為得中中者不/偏不倚  過不及之謂其才若此故於時義為易合時)
(義既合則吉可斷矣究而言之凡為陽者本吉也陽雖/本吉不得其正則冇害乎其吉矣雖得正矣不及其中)
(亦未可保其吉也必也當位居中能趨時義然後其吉/乃定凡為隂者本凶也隂雖本凶不失其正則有緩乎)
(其凶矣雖失正矣茍或居中猶可以免其凶也必也不/正不中悖於時義然後其凶乃定故陽得位得中者其)
(吉多焉隂失位失中者其凶多焉要其終也合於時義/則无不吉悖於時義則无不凶也大矣哉時之義乎)
(愚案程子謂豫以下十一卦而李氏謂豫以下十二卦/者程子不數隨卦李氏則據王肅本於隨時之義倒一)
(字故也詳見隨卦/中晁朱從王說)小象傳初六鳴豫志窮凶也集解(程/子)
(曰云初六謂其以隂柔一无柔字處下而志意窮極不/勝其豫至於鳴也必驕肆而致一作至凶矣  朱子曰)
(窮謂/滿極)不終日貞吉以中正也集解(程子曰能不終日貞/且吉者以有中正之)
(徳也中正故其守堅而能辨之早去之/速爻言六二處豫之道為教之意深矣)盱豫有悔位不
當也集解(程子曰自處不當失中/正也是以進退有悔)由豫大有得志大行
也集解(程子曰由已而致天下於樂豫/故為大有得謂其志得大行也)纂註(楊氏萬里/曰神禹集)
(治水之大勲伊尹任伐桀之大事周公決東征/之大議皆大有得之事而小象亦曰志大行也)六五貞
疾乗剛也恒不死中未亾也集解(程子曰貞而疾由乘/剛為剛所逼也恒不)
(死中之尊/位未亾也)纂註(胡氏曰履失其正下乗權/臣所存者位與號而已)冥豫在上何
可長也集解(程子曰昏㝠於豫至於終極災咎/行及矣其可長然乎當速渝也)
經䷐(震下/兊上)集解(程子曰隨序卦豫必有隨故受之以/隨夫說豫之道物所隨也隨所以次)
(豫也為卦兊上震下兊為說震為動說而動動而說皆/隨之義女隨人者也以少女從長男隨之義也又震為)
(雷兊為澤雷震於澤中澤隨而動隨之象也又以卦變/言之乾之上來居坤之下坤之初往居乾之上陽來下)
(於隂也以陽下隂隂必說隨為隨之義凡成卦既取二/體之義又有取爻義者復有更取卦變之義者如隨之)
(取義尤/為詳備)附録(朱子語伊川說說而動動而說不是不當/說說而動凡卦皆從内說出去盖卦自内)
(生動而說却是若說而動却是自家說他後動不成隨/了我動彼說此之謂隨淵動而說成隨巽而止成蠱節)
隨元亨利貞无咎(吕音訓隨陸氏曰/從也震宫歸魂卦)集解(程子曰隨之/道可以致大)
(亨也君子之道為衆所隨與已隨於人及臨事擇所隨/皆隨也隨得其道則可以致大亨也凡人君之從善臣)
(下之奉命學者之徙義臨事而從長皆隨也隨之道利/在於貞正隨得其正然後能大亨而无咎失其正則有)
(咎矣豈能亨乎自朱子曰隨從也以卦變言之本自困/卦九來居初又  噬嗑九來居五而自未濟來者兼此)
(二變皆剛來隨柔之義以二體言之為此動而彼說亦/隨之義故為隨已能隨物物來隨已彼此相同其通易)
(矣故其占為元亨然必利於貞乃得无咎若所隨不貞/則雖大亨而不免於有咎矣春秋傳穆姜曰有是四徳)
(隨而无咎我皆无之豈隨也哉今案四徳/雖非本意然其下云云深得占法之意)纂註(馮氏椅/曰震動)
(而兊說隨之所以元亨也元者震也盖乾之一元來為/動之主是以亨也九五正中當位所謂利貞也  李氏)
(舜臣曰咸隨二卦皆男下女者也咸少男少女隂陽之/氣相等而相應故謂之咸隨長男少女陽壯於隂可以)
(相制而隂自隨之故謂之隨君子體陽剛之徳以立斯/世要當使我能轉物而物自隨我不可使物得以轉我)
(而我反隨物此所以出而應世雖无心於致人而自得/一世之說隨也  雙湖先生曰案男女相重之卦隨蠱)
(噬嗑賁咸恒損益困井漸歸妹豐旅渙節既未濟凡十/八卦取男女室家義者惟咸恒漸歸妹四卦咸二少婚)
(姻之禮恒二長居室之倫不但男女卦重而成卦之爻/隂陽正應餘爻亦然故也至若損雖二少男不下女益)
(雖二長女居男上已无取義漸歸妹長少既非耦爻又/不對特取成卦之爻三四切近而辭多不吉矣如此卦)
(陽倡隂和男行女隨宜取夫婦而不取者長少既非耦/成卦之爻又在初末非應非近相去遼絶也蠱亦然女)
(惑男自是左氏傳文王周公无取象觀此則餘可推然/易之義无不包罩使筮婚姻得隨亦可謂吉矣此但發)
(易取男/女例也)初九官有渝貞吉出門交有功(吕音訓官陸氏/曰蜀才作館晁)
(氏曰九/家作官)集解(程子曰九居隨時而震體且動之主有所/隨者也官主守也既有所隨是其所主守)
(有變易也故曰官有渝貞吉所隨得正則吉也有渝而/不得正乃過動也出門交有功人心所從多所親愛者)
(也常人之情愛之則見其是惡之則見其非故妻孥之/言雖失而多從所憎之言雖善為惡也茍以親愛而隨)
(之則是私情所與豈合正理故出門而交則冇功也出/門謂非私暱交不以私故其隨當而有功  朱子曰卦)
(以物隨為義爻以隨物為義初九以陽居下為震之主/卦之所以為隨者也既有所隨則有所偏主而變其常)
(矣惟得其正則吉又當出門以交不私其/隨則有功也故其象占如此亦因以戒之)附録(朱子語/問初九)
(官有渝貞吉官是主守之義是一卦之主首變得正便/吉不正便凶曰是如此又曰這必是變了出門交有功)
(却是變砥官有渝隨之初/主有變動然尚未深淵)纂註(項氏曰官主也初九為/一卦之主以乾之上九)
(坤之初六相變而成隨上九初六本皆不正因變得正/遂有動說之象故曰官有渝貞吉此一句論卦之始變)
(二爻相易此隨之本也失蔡氏曰門二也/居中得正初隨之而不  其正則有功也)　(徐氏曰二/雙湖先生)
(曰屯卦爻皆稱震為侯則官亦震一陽象矣象/愚案艮為門闕初九居互艮之下有出門之)六二係
小子失丈夫集觧(程子曰二應五而比初隨先於近柔/不能固守故為之戒云若係小子則)
(失丈夫也初陽在下小子也五正應在一作居上丈夫/也二以志係於初則失九五之正應是失丈夫也一无)
(也字係小子而失丈夫捨正應而從不正其咎大矣二/有中正之徳非必至如是也在隨之時當為之戒也)
(朱子曰初陽在下而近五陽正應而逺二隂柔不能/自守以須正應故其象如此凶吝可知不假言矣)附
録(朱子語小子丈/夫程傳是淵)纂註(雙湖先生曰聖人繫爻偶見一/卦三隂三陽各有隨係下四爻)
(自為一節取象上二爻又自為一節取象小子丈夫只/是指初與四初陽在下為小子四陽在上為丈夫二與)
(初比而相係故失四之丈夫三與四比而相係故失初/之小子二與三皆不論應大槩三隂各隨三陽皆是隂)
(陽之情近而相得則相係二係初三係四上係五皆以/近而相隨也相隨則相係矣或曰與本義小異如何曰)
(胡潛齋解述此爻凡七家皆與本義不同愚只易一字/謂失丈夫為失四耳不論應者以六三亦无應之可論)
(也有楊氏曰以剛隨人者謂之隨以柔隨人者謂之係/剛  以自立而柔不足以自立也故初九九四九五不)
(言係而六二六三上六/皆言係者職此之由也)六三係丈夫失小子隨有求得
利居貞集解(程子曰丈夫九四也小子初也陽之在上/者丈夫也居下者小子也三雖與初同體)
(而切近於四故係於四也大抵隂柔不能自立常親係/於所近者上係於四故下失於初舍初從上得隨之宜)
(也上隨則善也如昬之隨明事之從善上隨也背是從/非舍明逐暗下隨也四亦无應无隨之者也近得三之)
(隨必與之親善故三之隨四有求必得也人之隨於上/而上與之是得所求也又凡所求者可得也雖然固不)
(可非理枉道以隨於上茍取愛恱以遂所求如此乃小/人邪諂趨利之為也故云利居貞自處於正則所謂有)
(求而必一无必字得者乃正士君子之隨也於朱子曰/丈夫謂九四小子亦謂初也三近係四而失  初其象)
(與六二正相反四陽當任而已隨之有求必得然非正/應故有不正而為邪媚之嫌故其占如此而又戒以居)
(貞/也)纂註(馮氏椅曰六二中正而謂之小子何也易之取/象自本爻言之不計二之徳也  雙湖先生曰)
(六三不正故戒/之以利居貞)九四隨有獲貞凶有孚在道以明何咎
集解(程子曰九四以陽剛之才處臣位之極若於隨有/獲則雖正亦凶有獲謂得天下之心隨於已為臣)
(之道當使恩威一出於上衆心皆隨於君若人心從已/危疑之道也故凶居此地者奈何唯孚誠積於中動為)
(合於道以明哲處之則又何咎古之人有行之者伊尹/周公孔明是也皆徳及於一无於字民而民隨之其得)
(民之隨所以成其君之功致其國之安其至誠存乎中/是有孚也其所施為无不中道在道也唯其明哲故能)
(如是以明也復何過咎之有是以下信而上不疑位極/而无偪上之嫌勢重而无専强一作權之過非聖人大)
(賢則不能也其次如唐之郭子儀威震主而主不疑亦/由中冇誠孚而處无甚失也非明哲能如是乎  朱子)
(曰九四以剛居上之下與五同徳故其占隨而有獲然/勢陵於五故雖正而凶惟有孚在道而明則上安而下)
(從之可以无咎也占者/當時之任宜審此戒)纂註(馮氏椅曰九五以剛明中/正為隨之主一世之人所)
(宜隨之也然六位之次以一隨二以後隨前不至於四/不能達五也故震之三爻俱動而進惟四之隨使四認)
(以為已所獲私擅於下以是為貞无乃權太過而取凶/乎惟其與五同徳相孚在於率之以隨五以盡事君之)
(道使上下昭然皆知其道在此而无他疑焉則何咎之/有  郭氏雍曰六三隨有得隨人而有得也九四隨有)
(獲以得人之隨為獲也終馮氏曰我求人而得所隨惡/乎詭過也故因下卦之  戒以利居貞人隨已而獲所)
(隨惡乎擅為已有也故因居上卦之初失位戒以貞凶/  丘氏曰豫柔君在上四之志可行故其戒在君而五)
(貞疾隨剛君在上非四所可犯故其戒在臣而四貞凶/也  雙湖先生曰四不貞而云貞凶者盖謂雖貞猶凶)
(况不貞乎之意也其戒尤深矣/諸家解隨有獲小異本義亦通)九五孚于嘉吉集解(程/子)
(曰九五居尊得正而中實是其中誠在於隨善其吉可/知嘉善也自人君至於庶人隨道之吉唯在隨善而已)
(下應二之正中為隨善之義者朱子曰陽剛中/正下應中正是信于善也占  如是其吉宜矣)纂註(鄭/氏)
(汝諧曰昏禮曰嘉嘉耦曰配易之嘉皆配也二與五謂/之嘉以中正應五五亦以中正信之隨道之至善者有)
(一不孚隨者疑矣曰雷氏曰以中正之徳在位乃能信/善不信邪  程氏  有嘉美之徳者九四也九四以剛)
(徳相孚宜孚之者也故九四所孚在道本爻所孚于嘉/  馮氏椅曰嘉之為言中心相好之謂也妃曰嘉耦婚)
(曰嘉禮禮曰嘉會然則九四有孚于九五者盖其所嘉/者也其所嘉者何也居大臣之位能率一世之人以隨)
(乎君是可嘉也然則四孚于五則曰道五孚于四則曰/嘉惟其時物而已若謂嘉為六二正應之配則卦有隨)
(義不取/應矣)上六拘係之乃從維之王用亨于西山(吕音訓/拘陸句)
(于反亨陸氏曰許庚反通也晁/氏曰京虞陸績一行作享祭也)集解(程子曰上六以柔/順而居隨之極極)
(乎隨者也拘係之謂隨之極如拘持縻係之乃從維之/又從而維繫之也謂隨之固結如此王用亨于西山隨)
(之極如是昔者太王用此道亨王業于西山太王避狄/之難去豳來岐豳人老稚扶攜以隨之如歸市盖其人)
(心之隨固結如此用此故能亨盛其王業于西山西山/岐山也周之王業盖興於此上居隨極固為太過然在)
(得民一有心字之隨與隨善之固如此乃為善也施於/他則過矣  朱子曰居隨之極隨之固結而不可解者)
(也誠意之極可通神明故其占為王用亨于西山亨亦/當作祭享之享自周而言岐山在西凡筮祭山川者得)
(之其誠意如/是則吉也)附録(程子語隨之上六才與位皆隂柔隨/之極也故曰拘係之乃從維之又從)
(而維之王用亨于岐山唯太王之事民心固結而不可/解者其它皆不可如是之固也絢  朱子語王用亨于)
(西山言誠意通神明神亦隨/之如况於鬼神乎之意淵)纂註(李氏過曰王五也上/馮氏椅曰西者兊)
(六之象成兊之主也山者兊有伏艮象又居一卦之上/最髙之象也  項氏曰大有九三公用亨于天子隨上)
(六王用亨于西山益六二王用亨于帝升六四王用亨/于岐山四爻句法皆同古文亨即享字今獨益作享讀)
(者俗師不識古字獨於享帝不敢作亨帝也若天子則/或以為无享理不知賔禮自有享王吉禮自有山川之)
(祭也又曰西山在宗周故國雍州之西今隴西縣諸山/享岐山者不出國都享西山則從其方而祀之  楊氏)
(文煥曰統隨一卦而言則五為隨之主以爻言之則三/陽為三隂所隨一隂係一陽有兩兩相隨之義然陽不)
(正則詭隨陽先而隂隨正也隂先而陽隨非正也以雙/湖先生曰以卦體言震動而兊隨是以兊隨震也  六)
(爻言初二三四上皆隨五者也分隂陽言隨之世隂柔/不能自立必附陽而後能有立故三隂爻皆言係取依)
(係於陽而後能立之象如是則一卦取象隂隨陽之義/又多也  龍氏仁夫曰艮坎皆北方幽隂卦乾鑿度云)
(艮為鬼門朱子嘗云坎有鬼神象天文志斗為天廟危/主廟堂祭祀斗艮丑寅位之星也危坎子位之星也亦)
(其義然坎一陽伏二隂中止為鬼艮一陽儼然尊髙宜/為宗廟故革渙假廟皆艮象其餘觀盥薦隨升萃既濟)
(享禴雜取坎艮兊為巫主祭/祀凡言祭享通取三卦象)大象傳澤中有雷隨君子
以嚮晦入宴息(吕音訓嚮陸氏曰本文作向許亮反王/肅本作鄉晁氏曰案郷古文宴陸氏曰)
(徐烏練反王/肅為顯反)集解(程子曰雷震於澤中澤隨震而動為/隨之象君子觀象以隨時而動隨時)
(之宜萬事皆然取其最明且近者言之君子以嚮晦入/宴息君子晝則自强不息及嚮昏晦則入居於内宴息)
(以安其身起居隨時適其宜也禮君子晝不居内夜/不居外隨時之道也  朱子曰雷藏澤中隨時休息)附
録(程子語凡易卦有就卦才而得其義者亦有舉兩體/便得其義者隨剛來而下柔動而說隨此是就卦才)
(而得隨之義澤中有雷隨此是就象上得隨之義也行/已隨卦言君子嚮晦入宴息解者多作遵養時晦之晦)
(或問作甚晦字曰此只是隨時之大者嚮晦則宴息也/更别有甚義安節  朱子語問程先生云澤隨雷動君)
(子當隨時宴息是否曰既曰雷動何不言君子以動作/却言宴息盖其卦震下兊上乃雷入地中之象雷隨時)
(藏伏故君子亦嚮晦入宴息此是熹/所見如此不知舊人曽如此看否)纂註(馮氏曰雷𤼵/聲於震之春)
(收聲於兊之秋由震而兊雷藏澤中與時休息為隨時/之象日出於東方之震而入於西方之兊由震而兊自)
(明嚮晦出於明者至晦而入也勞者宴作者息矣所以/用隨也天地之隨為晝夜為寒暑為古今君子之隨為)
(動息為語黙為行藏一晝一夜之頃而動息隨之况於/消息盈虗之大者乎  項氏曰震朝氣也兊暮氣也春)
(入於秋歲之暮也卯入於酉日之暮也木入金鄉則絶/雷入澤中則蟄人入晦時則息皆隨時之義  黄氏曰)
(卦爻取隨時而動/大象取隨時而息)彖傳隨剛來而下柔動而說隨(吕音/訓下)
(陸遐嫁反/說陸音恱)集解(朱子曰以卦變/卦徳釋卦名義)纂註(李氏舜臣曰彖中/所謂剛來者皆一)
(陽自乾來而交坤所謂柔來者皆一隂自坤來而交乾/震以乾之陽剛來下坤柔故兊柔以喜隨之作易者盖)
(因震下兊上觀象而得之又曰嘗稽之古今參之物理/未有體陽剛之徳而不能率一世以隨我者也而况從)
(而下之者邪來雙湖先生曰案諸/說卦變自否  雖異本義說自通)大亨貞无咎而天下
隨時(吕音訓大亨貞陸氏曰本又作大亨利貞而天下/隨時陸氏曰王肅本作隨之晁氏曰王昭素云舊)
(本无此時字乃有之字說之案王/肅陸績作天下隨之意自可見也)集解(程子曰卦所以/為隨以剛來而)
(下柔動而說也謂乾之上九來居坤之下坤之初六往/居乾之上以陽剛來下於隂柔是以上下下以貴下賤)
(能如是物之所說隨也又下動而上說動而可說也所/以隨也如是則可一有以字大亨而得正能大亨而得)
(正則為无咎不能亨不得正則非可隨之道豈能使天/下隨之乎天下所隨者時也故云天下隨時  朱子曰)
(王肅本時作之今當從之釋卦/辭言能如是則天下之所從也)纂註(郭氏京曰大亨利/貞大亨下脫利字)
隨時之義大矣哉(吕音訓隨時之義陸氏曰王肅本/作隨之時義晁氏曰案王肅得之)集
解(程子曰君子之道隨時而動從宜適變不可為典要/非造道之深知㡬能權者不能與於此也故賛之曰)
(隨時之義大矣哉凡賛之者欲人知其義之大玩而識/之也此賛隨時之義大與豫等諸卦不同諸卦時與義)
(是兩事一作與豫卦以下諸卦不同時義是兩事一作/與豫等諸卦不同時與義是兩事  朱子曰王肅本時)
(字在之字下/今當從之)附録(程子語禮孰為大時為大亦須隨時/當随則隨當治則治當其時作其事)
(便是能隨時隨時之義大矣哉尋常人言隨時為且和/同只是流徇耳不可謂和和則已是和於義故學者患)
(在不能識時時出之亦須有溥博淵泉方能出之即自/畫卦垂衣裳至周文方徧只為時也若不是隨時  一)
(聖人出百事皆做了後來者没事又非聖人智慮所不/及只有時不可也只歸之自然則无觀更无玩賾並入)
(聞/録)纂註(楊氏時曰夫趨變无常各當其可非夫可與權/者其孰能之其義豈不大矣哉  蔡氏曰天下)
(所隨者聖人之時而聖人制作又當隨天下之時禮樂/法度始於伏羲成於周者豈聖人知慮有所不及哉此)
(隋時之義/所以大也)小象傳官有渝從正吉也集解(程子曰既有/隨而變必所)
(從得正則吉也所/從不正則有悔吝)纂註(南軒張氏曰初九震動之主上/應於兊者也耳目之官將變動)
(而從物之時也/惟守正則吉)出門交有功不失也集解(程子曰出門/而交非牽於)
(私其交必正矣正/則无失而有功)係小子弗兼與也集解(程子曰人之/所隨得正則)
(逺邪從非則失是无兩從之理二茍係初則失/五矣弗能兼與也所以戒人從正當專一也)纂註(馮/氏)
(椅曰小子與之則/丈夫不兼與之矣)係丈夫志舍下也集解(程子曰既隨/於上則是其)
(志舍下而不從也舍下而從上舍/卑而從髙也於隨為善矣舍音捨)纂註(李氏過曰上隨/九四係丈夫也)
(下舍六二/失小子也)隨有獲其義凶也有孚在道明功也集解(程/子)
(曰居近君之位而有獲其義固凶能/有孚而在道則无咎盖明哲之功也)纂註(袁氏曰其義/凶者有凶之)
(理而未必凶也處得其道如下所云則无咎矣有馮氏/椅曰明功謂明之功如此  王氏安石曰明故  功)
孚于嘉吉位正中也(吕音訓位正中也陸/氏曰一本作中正)集解(程子曰/處正中)
(之位由正中之道孚誠所隨者正中也所謂嘉也其吉/可知所孚之嘉謂六二也隨以得中為善隨之所防者)
(過也盖心所說隨/則不知其過矣)拘係之上窮也集解(程子曰隨之固/如拘係一无係)
(字維持一无持字隨道之/窮極也  朱子曰窮極也)纂註(耿氏曰天下皆隨而獨/有不隨者故拘係之彼)
(上窮之勢不/能不從矣)
經䷑(巽下/艮上)集解(程子曰蠱序卦以喜隨人者必冇事/故受之以蠱承二卦之義以為次也)
(夫喜說以隨於人者必有事也无事則何喜何隨蠱所/以次隨也蠱事也蠱非訓事蠱乃有事也為卦山下有)
(風風在山下遇山而回則物亂是為蠱象蠱之義壊亂/也在文為蟲皿皿之有蟲蠱壊之義左氏傳云風落山)
(女惑男以長女下於少男亂其情也風遇山而囘物皆/撓亂是為有事之象故云蠱者事也既蠱而治之亦事)
(也以卦之象言之所以成蠱也/以卦之才言之所以治蠱也)蠱元亨利涉大川(吕音/訓蠱)
(陸氏曰音古事也惑也亂也左傳云於文皿蟲/為蠱又云女惑男風落山謂之蠱巽宫歸魂卦)集解(程/子)
(曰既蠱則有復治之理自古治必因亂亂則開治理自/然也如卦之才以治蠱則能致元亨也蠱之大者濟時)
(之艱難險阻也/故曰利涉大川)附録(朱子語皿蟲為蠱言器中盛那蟲/教他自相併便是積蓄到那壊爛)
(底意思一似漢唐之衰㺯得来到那極弊大壊時所以/言元亨盖極弊則當復故言元亨淵問蠱是壊亂之象)
(雖亂極必治如何便會元亨曰亂極必治天道循環自/是如此五胡亂華以至於隋亂必有唐太宗者出又如)
(五季必生太祖若不如此便无天道了/所以彖只云蠱元亨而天下治也砥)纂註(蘇氏曰器/久不用則)
(蟲生之謂蠱人久宴溺而疾生之謂蠱天下久安无為/而弊生之謂蠱  李氏曰器陳則蠱穀腐則蠱事惰則)
(蠱蠱為敗意象馮氏椅曰醫家病水與氣血者皆謂之/蠱又曰卦取  不一端巽在下舟之象艮之四五中虗)
(乗木舟虗之象自初至四坎水之象舟實則溺虗則濟/故為利涉也  李氏舜臣曰巽為木乗木往濟利渉大)
(川象取雙湖先生曰利涉大/川亦  互體震木行兊澤象)先甲三日後甲三日(吕音/訓先)
(陸息薦反彖同後/陸胡豆反彖同)集解(程子曰甲數之首事之始也如/辰之甲乙甲第甲令皆謂首也)
(事之端也治蠱之道當思慮其先後三日盖推原先後/為救弊可久之道先甲謂先於此究其所以終也後甲)
(謂後於此慮其將然也一日二日至於三日言慮之深/推之逺也究其所以然則知救之之道慮其將然則知)
(備之之方善救則前弊可革善備則後利可久此古之/聖王所以新天下而垂後世也後之治蠱者不明聖人)
(先甲後甲之誡慮淺而事近故勞於救世而亂不革功/未及成而弊已生矣甲者事之首庚者變更之首制作)
(政教之類則云甲舉其首也𤼵號施令之事則云庚庚/猶更也有所更變也  朱子曰蠱壊極而有事也其卦)
(艮剛居上巽柔居下上下不交下卑遜而上茍止故其/卦為蠱或曰剛上柔下謂卦變自賁來者初上二下自)
(井來者五上上下自既濟來者兼之亦剛上而柔下皆/所以為蠱也蠱壊之極亂當復治故其占為元亨而利)
(涉大川甲日之始事之端也先甲三日辛也後甲三日/丁也前事過中而將壊則可自新以為後事之端而不)
(使至於大壊後事方始而尚新然更當致其丁寧之意/以監其前事之失而不使至於速壊聖人之戒深也)
附録(程子語先甲三日以窮其所以然而處其事後甲/三日以究其將然而為之防甲者事之始也庚者)
(有所革也自甲乙至于戊已春夏生物之氣已備庚者/秋冬成物之氣也故冇所革别一般氣絢  朱子語上)
(頭底只管剛下頭底只管要柔又只巽順事事不向前/下卑巽而上茍止安得不蠱舊聞趙徳莊如此說必大)
(問先甲辛也後甲丁也辛有新意丁有丁寧意其說似/出月令注曰然但古个祭祀亦多用先庚先甲先庚丁)
(也後庚癸也如用/丁亥辛亥之類銖)纂註(程子曰先甲後甲謂事之蠱弊/者宜復其初則蠱斯飭矣  雙)
(湖先生曰案馬融云震在東艮在東之北巽在東之南/而蠱上艮下巽故先甲三日後甲三日獨見於蠱詳觀)
(此言以後天八卦言也震居正甲之位巽艮居其後先/蠱巽下艮上而三至五互震巽三爻恰在震甲之先艮)
(三爻恰在震甲之後故云先甲三日後甲三日也先後/三日究其弊之始終則所以飭蠱有道矣或曰漸亦合)
(巽艮成何以不言於漸曰漸不互震故也此象說甚多/惟此麤通  郭氏雍曰復稱七日自姤經六爻至復初)
(九而七也臨稱八月復經六爻至遯六二而八也先甲/後甲亦六日之義先甲言蠱之先也弊之始而新之終)
(也至中則大弊矣是為蠱也不治之時也後甲三日蠱/之後也弊之終新之始也至中則大新矣是為蠱之反)
(也治之/之時也)初六幹父之蠱有子考无咎厲終吉(吕音訓有/子考无咎)
(陸氏曰絶句周依/馬王肅以考絶句)集解(程子曰初六雖居最下成卦由/之有主之義居内在下而為主)
(子幹父蠱也子幹父蠱之道能堪其事則為有子而其/考得无咎不然則為父之累故必惕厲則得終吉也處)
(卑而尸尊事自當兢畏以六之才雖能巽順體乃隂柔/在下无應而主幹非有能濟之義若以不克幹而一无)
(而字言則其義甚小故專言為子幹蠱之道必克濟則/不累其父能厲則可以終吉乃備見為子幹蠱之大法)
(也人朱子曰幹如木之幹枝葉之所附而立者也蠱者/前  已壊之緒故諸爻皆有父母之象子能幹之則飭)
(治而振起矣初六蠱未深而事易濟故其占為有子則/能治蠱而考得无咎然亦危矣戒占者宜如是又知危)
(而能戒則/終吉也)附録(朱子語問有子考无咎與意承考之考/皆是指父在父在而得云考何也曰古)
(人多通言如康誥大傷厥考心可見銖問程傳云初居/内而在下故取子幹父蠱之象本義云蠱者前人已壊)
(之事故諸爻皆以子幹父蠱為言竊謂若如此說惟初/爻為可通若它爻則說不行矣本義之說則諸爻皆可)
(通矣先生/曰是潘柄)纂註(都氏曰考言其成徳也必幹其蠱必要/其成故言无咎則稱考也  司馬公曰)
(初六幹父之蠱冇子考无咎謂子能盖父之愆臣能掩/君之惡秦皇漢武奢泰驕暴相去無㡬始皇以胡亥為)
(子李斯為臣不旋踵而亡國天下後世之惡者必歸焉/武帝得昭帝以為子霍光以為臣而國家乂寧後世稱)
(之為明君故必有子然後考得无咎父南軒張氏曰艮/止於下巽順於上无為而尊於上者  道也服勞而順)
(於下者子道也故蠱多言子幹父事不吕氏曰父母之/蠱人子所難治也幹者以身任其事  敢避也以子之)
(難故初則厲二則不可貞三則小有悔然卒/其任事為功故初終吉三无咎五用譽也)九二幹母
之蠱不可貞集解(程子曰九二陽剛為六五所應是以/陽剛之才在下而幹夫在上隂柔之)
(事也故取子幹母蠱為義以剛陽之臣輔柔弱之君義/亦相近二巽體而處柔順義為多幹母之蠱之道也夫)
(子之於母當以柔順輔導之使得於義一有母字不順/而致敗蠱則子之罪也從容將順豈无道乎以婦人言)
(之則隂柔可知若伸已剛陽之道遽然□拂則傷恩所/害大矣亦安能入乎在乎屈已下意巽順將承使之身)
(正事治而已故曰不可貞謂不可貞固盡其剛直之道/如是乃中道也又安能使之為甚髙之事乎若於柔弱)
(之君盡誠竭忠致之於中道則可矣又安能使之大有/為乎且以周公之聖輔成王成王非甚柔弱也然能使)
(之為成王而已守成不失道則可矣固不能使之為羲/黄堯舜之事也二巽體而得中是能巽順而得中道合)
(不可貞之義得幹母蠱之道也以朱子曰九二剛中上/應六五子幹母蠱而得中之象  剛承柔而治其壊故)
(又戒以不可堅貞/言當巽以入之也)附録(朱子語幹母之蠱/伊川說得是柄)纂註(孔氏曰/居内處)
(中幹母事也陽蘭氏曰晉六二王母亦謂六五也蠱馮/氏椅曰上九  剛在上在蠱之時而位不當父之  也)
(然世固有父喪而母任家事者以衆子在而母緫其事/也故六五以隂柔為一卦之主而取象於母蠱焉諸爻)
(不取此義而獨於九二言之者以其正應在下又取乎/内冇陽剛之才能幹者也又家事之敗或由婦人亂政)
(而其才子能飭之亦為幹母之蠱也李氏椿年曰母柔/子剛於義為得然而不可以為貞  有母在而以剛行)
(之有時而違拂矣貞雙湖先生曰二不正/故謂九不可以為  也柔順乃貞耳戒辭)九三幹父之
蠱小有悔无大咎集解(程子曰三以剛陽之才居下之/上主幹者也子幹父之蠱也以)
(陽處剛而不中剛之過也然而在巽體雖剛過而不為/无順順事親之本也又居得正故无大過以剛陽之才)
(克幹其事雖以剛過而冇小小之悔終无大過咎也然/有小悔已非善事親也  朱子曰過剛不中故小有悔)
(巽體得正/故无大咎)纂註(王氏湘卿曰以九居三剛之至也以此/為臣是諍君之臣以此為子是諍父之)
(子諍則有不順之名故小有悔然不陷君父於不義故/无大咎  蘭氏曰三剛太過不免小有悔然時方蠱壊)
(非剛過之才不能/以濟故无大咎)六四裕父之蠱往見吝(吕音訓裕陸/氏曰羊樹反)
(馬云/寛也)集解(程子曰四以隂居隂柔順之才也所處得正/故為寛裕以處其父事者也夫柔順之才而)
(處正僅能循常自守而已若往幹過常之事則不勝而/見吝也以隂柔而无應助往安能濟  朱子曰以隂居)
(隂不能有為寛裕以治蠱之象也如是則蠱/將日深故往則見吝戒占者不可如是也)附録(朱子/語問)
(九三幹父之蠱小有悔无大咎言小有悔則无大悔矣/言无大咎則不免有咎矣但象曰終无咎則以九三雖)
(過剛不中然在巽體不為无順而得正故雖悔而无咎/至六四則不然以隂居柔不能有為寛裕以治蠱則蠱)
(將日深而不可治故往則見吝言自此以往則有吝也/曰此兩爻說得悔吝二字最分明九三冇悔而无咎由)
(凶而趨吉也六四雖目下无事然却終吝由吉而趨凶/也元祐間劉莘老劉器之之徒必欲盡去小人却是未)
(免有悔至其他諸公欲且寛裕无事莫大段整頓不知/目前雖遮掩拖延得過後靣憂吝却多可見聖人之深)
(戒/銖)纂註(劉氏彌邵曰强以立事為幹怠而委事為裕事/弊而裕之弊益甚矣盖六四體艮之止而爻位)
(俱柔夫貞固足以幹事今止者怠柔者懦怠且懦皆益/増其蠱者也持是以往吝道也安能治蠱邪  馮氏椅)
(曰不曰往吝而曰往見吝則吝在我見吝在彼氏劉氏/曰上為外之主四與五承之故皆以父言  袁  曰諸)
(爻之幹蠱者或體剛或承剛或應剛獨六四以柔而止/所以致蠱非所以幹蠱也  毛氏曰九二之銳失之過)
(故悔本爻之緩失之不及故吝必不得已焉寧為三之/悔不可為四之吝此治亂興亡之㡬也  雙湖先生曰)
(三四五互離位為見見吝於人者人以我為吝也以晁/氏曰裕益也秦二世以就始皇宫室為孝衛州吁  修)
(先君之怨為孝皆裕蠱也裕者長其惡也能程氏曰裕/益也裕父之蠱與逢君之惡義同非惟不  幹又從而)
(裕/之)六五幹父之蠱用譽集解(程子曰五居尊位以隂柔/之質當人君之幹而下應)
(於九二是能任剛陽之臣也雖能下應剛陽之賢而倚/任之然已實隂柔故一作固不能為創始間基之事承)
(其舊業則可矣故為幹父之蠱夫創業垂統之事非剛/明之才則不能繼世之君雖柔弱之資茍能一有信字)
(任剛賢則可以為善繼而成令譽也太甲成王皆以臣/而用譽者也  朱子曰柔中居尊而九二承之以徳以)
(此幹蠱可致聞譽/故其象占如此)纂註(都氏曰六五之於上九柔下剛/上其象則子之於父也  張子)
(曰雖天子必有繼也故亦云幹父之蠱矣鄭氏湘卿曰/以六居五剛柔適中以是幹蠱有令名  故曰用譽)
(馮氏當可曰艮巽風山相觸而聲生焉用譽取有聲之/象  雙湖先生曰在六二以五為母柔居尊也在六五)
(又自取子道以繼世之/君言也象何常之有)上九不事王侯髙尚其事集解
(程子曰上九居蠱之終无係應一无應字於下處事之/外无所事之地也以剛明之才无應援而處无事之地)
(是賢人君子不偶於時而髙潔自守不累於世務者也/故云不事王侯髙尚其事古之人有行之者伊尹太公)
(望之始曽子子思之徒是也不屈道以徇時既不得施/設於天下則自善其身尊髙敦尚其事守其志節而已)
(士之自髙尚亦一无亦字非一道冇懷抱道徳不偶於/時而髙潔自守者有知止足之道退而自保者有量能)
(度分安於不求知一无知字者有清介自守不屑天下/之事獨潔其身者所處雖有得失小大之殊皆自髙尚)
(其事者也象所謂志可則者進退合道者也在朱子曰/剛陽在上在事之外故為此象而占與戒皆  其中矣)
附録(朱子語不事王侯无位之地如何出得來更幹箇/甚麽柄問蠱傳知止足之道退而自保者與量能)
(度分安於不求知者何以别曰知止足是能做㡳量能/度分是不能做㡳陳淳問不事王侯髙尚其事占與戒)
(皆在其中何如曰有此象則其占當如此又戒其必如/此乃可也若得此象而不能從則有凶矣當此時節若)
(能斷然不事王侯髙尚其事不半上落下或出或/入則其志真可法則矣只為人不能如此也銖)纂註
(都氏曰其畫九陽之象其體艮止之象卦終无所事之/象  林氏栗曰王五也侯三也在五之上不應乎三不)
(事王侯之象也太馮氏椅曰微子箕子比干之徒致其身/於商之末造而  公伯夷獨居於東海之濵者也  丘)
(氏曰蠱者壊極而有事也其卦變自泰來上九本乾初/進而至於極尊之位為父六五本坤體附父而處於次)
(尊之位為母故六爻取家事為象上為父故本爻不稱/父而他爻言父五為母故本爻不稱母而他爻言母下)
(四爻則皆子也然子幹父母之蠱惟剛柔相濟者為善/初爻柔位剛故无咎二爻剛位柔故得中三爻位俱剛)
(過於剛者故小有悔四爻位俱柔過於柔者故往見吝/此四位剛柔之異而得失之判也然五上爻以家事言)
(則上為父五為母衆爻為子以國事言則五為君下四/爻為用事之臣上一爻為不事之臣觀下五爻以幹父)
(言則父之位存矣觀上一爻以王侯言則君之位存矣/  李氏舜臣曰君子當蠱之世方事之興也盡力以幹)
(焉操巽之權而行其所當行及事之休也潔身以退體/艮之義而止其所當止故也  雙湖先生曰嘗謂蠱以)
(父母取象者家之蠱乃前人已壊之事卦之蠱由巽艮/而成則巽艮有父母致蠱之象矣爻則逐爻取義以上)
(爻為父五爻為母又自五以下皆以子幹蠱為言然諸/爻中幹父者凡四幹母者惟一固以見父之事多母之)
(事簡又可以見母道巽順猶為未害父乃止而不為其/弊有不可勝言者矣易之示訓多在言外愚故表而出)
(之以警天下/之為人父者)大象傳山下有風蠱君子以振民育徳(吕/音)
(訓振陸氏曰舊之慎反濟也師讀音真振振仁厚/也育陸氏曰王肅作毓古育字晁氏曰案毓古文)集解
(程子曰山下有風風遇山而回則物皆散亂故為有事/之象君子觀有事之象以振濟於民養育其徳也在已)
(則養徳於天下則濟民君子之所事无大於此二者乃/朱子曰山下有風物壊而有事矣而事莫大於二者)
(治已治人/之道也)附録(程子語須是就事上學蠱振民育徳然/後有所知後方能如此何必讀書然後)
(為學良佐有人治園圃役知力甚勞先生曰蠱之象君/子以振民育徳君子之事惟此二者餘无他為二者為)
(已為人之道也為已為人吳本作治已治人絇時朱子/語問蠱之象君子以振民育徳如何曰當蠱之  必有)
(以振起聳動民觀聽而在已進徳不已必須有此二/者則可以治蠱矣銖振民有風之象育徳有山之象)纂
註(李氏舜臣曰山下有風則風落山之謂山木摧落蠱/敗之象飭蠱者必須有以振起之故曰君子以振民)
(育徳振民者猶巽風之鼔為號令也育徳者猶艮山之/養成材力也易中育徳多取於山故蒙亦曰果行肓徳)
(養王氏宗傳曰於民務振作其氣使力其所謂相生相/  之道无廢惰自安之人於已務涵養其徳使日新又)
(新无逸豫/自止之意)彖傳蠱剛上而柔下巽而止蠱集解(程子曰/以卦變)
(及二體之義而言剛上而柔下謂乾之初九上而為上/九坤之上六下而為初六也陽剛尊而在上者也今往)
(居於上隂柔卑而在下者也今來居於下男雖少而居/上女雖長而在下尊卑得正上下順理治蠱之道也由)
(剛之上柔之下變而為艮巽艮止也巽順也下巽而上/止止於巽順也以巽順之道治蠱是以元亨也  朱子)
(曰以卦體卦變卦徳釋卦名義/盖如此則積弊而至於蠱矣)附録(朱子語問剛上柔/下有數義剛在上)
(而柔在下為卦體下卑巽而上茍止所以為蠱此卦義/又自卦變言之自賁井既濟來皆剛上而柔下此卦變)
(曰是銖巽而止蠱猶順以動豫動而說隨皆言卦義其/本義之說盖是趙徳莊說又曰巽而止蠱却不是巽而)
(止能治蠱巽而止所以為蟲趙徳莊說下面人只務巽/上面人又懶惰不肯向前上面一向剛下面一向柔倒)
(塌了這便是蠱底道理云先生說江聖錫曽言某人别/龜山往赴召龜山送之  且緩下手莫去拆倒人屋子)
(謂屋弊不可大段整理他只得且撑拄過因言龜山解/蠱卦以巽而止為治蠱之道所以有此說大凡看易須)
(先看成卦之義險而健則成訟巽而止則成蠱蠱艮上/而巽下艮剛居上巽柔居下上髙亢而不下交下卑巽)
(而不能救此所以蠱壊也巽而止只是巽順便止了更/无所施為如何治蠱徳明易要分内外卦看伊川却不)
(甚理會如巽而止則成蠱止而巽便不同盖先/止後巽却是有根株了方巽將去故為漸必大)纂註(游/氏)
(曰飭天下之蠱者義主於巽而道貴於止蠱袁/氏曰巽而止所以為蠱巽而止之所以亨)蠱元亨
而天下治也(吕音訓治/陸直吏反)集解(程子曰治蠱之道如卦之/才則元亨而天下治矣夫)
(治亂者茍能使尊卑上下之義正在下者巽順在上者/能止齊安定之事皆止於順則何蠱之不治也其道大)
(善而亨也如此/則天下治矣)附録(朱子語蠱元亨而天下治言蠱之/時如此必須是大善亨通而後天)
(下/治)纂註(楊氏時曰夫剛上而柔下巽而止合二體而為/蠱也即其體因其才而用之以道其變則蠱元)
(亨而天下治矣何南軒張氏曰由朝廷至閭里孰非事/也而獨舉父子  也天下之本在國國之本在家一家)
(之責莫重於子能盡父道則家齊矣由是而之焉/則國可治而天下可平故曰蠱元亨而天下治)利涉
大川往有事也集解(程子曰方天下壊亂之際冝涉艱/險以往而濟之是往有所事也)
先甲三日後甲三日終則有始天行也集解(程子曰夫/有始則必)
(有終既終則必有始天之道也聖人知終始之道故能/原始而究其所以然要終而備其將然先甲後甲而為)
(之慮所以能治蠱而致元亨也亂朱子曰釋卦辭治蠱/至於元亨則亂而復治之象也  之終治之始天運然)
(也/)纂註(徐氏直方曰先三後三者六爻也爻終於六七/則更為之端矣七日得七日來復皆其義也所)
(謂終則有/始天行也)小象傳幹父之蠱意承考也集解(程子曰子/幹父蠱之)
(道意在承當於父之事也故祗敬其事以置父於无咎/之地常懐惕厲則終得其吉也盡誠於父事吉之道也)
纂註(鄭氏曰子改父道始雖勞而終則吉盖/其事若不順而其意則在於承其父也)幹母之蠱
得中道也集解(程子曰二得中道而不/過剛幹母蠱之善者也)幹父之蠱終无
咎也集解(程子曰以三之才幹父之蠱雖小有悔終无/大咎也盖剛斷能幹不失正而有順所以終)
(无咎/也)裕父之蠱往未得也集解(程子曰以四之才守常/居寛裕之時則可矣欲)
(有所往則未得也加/其所任則不勝矣)幹父用譽承以徳也集解(程子曰/幹父之)
(蠱而用有令譽者以其在下/之賢承輔之以剛中之徳也)不事王侯志可則也集解
(程子曰如上九之處事外不累於世務不臣事於王侯/盖進退以道用捨隨時非賢者能之乎其所存之志可)
(為法/則也)
　
　
　
　
　
　
　周易㑹通卷四
欽定四庫全書
　周易㑹通卷五
　　　　　　　　　　　　元　董真卿　撰
經䷒(兌下/坤上)集解(程子曰臨序卦有事而後可大故受/之以臨臨者大也蠱者事也有事則)
(可大矣故受之以臨也韓康伯云可大之業由事而生/二陽方長而盛大故為臨也為卦澤上有地澤上之地)
(岸也與水相際臨近乎水故為臨天下之物密近一作/□相臨者莫若地與水故地上有水則為比澤上有地)
(則為臨也臨者臨民臨事凡所臨/皆是在卦取自上臨下臨民之義)臨元亨利貞(吕音訓/臨陸氏)
(曰如字坤/宫二世卦)集解(程子曰以卦才言也臨之道/如卦之才則大亨而正也)附録(朱子/語問)
(臨字非特是上臨下之謂凡進而迫近者皆謂之臨否/曰然此是二陽自下而進上則知凡相迫近者皆為臨)
(也學/蒙)至于八月有凶集解(程子曰二陽方長於下陽道/嚮盛之時聖人豫為之戒曰)
(陽雖方盛至於八月則其道消矣是有凶也大率聖人/為戒必於方盛之時方盛而慮衰則可以防其滿極而)
(圖其永久若既衰而後戒亦无及矣自古天下安治未/有久而不亂者葢不能戒於盛也方其盛而不知戒故)
(狃安富則驕侈生樂舒肆則綱紀壞忘禍亂則釁孽萌/是以浸淫不知亂之至也  朱子曰臨進而陵逼於物)
(也二陽浸長以逼於隂故為臨十二月之卦也又其為/卦下兌説上坤順九二以剛居中上應五六故占者大)
(亨而利於正然至于八月當有凶也八月謂自復卦一/陽之月至于遯卦二隂之月隂長陽遯之時也或曰八)
(月謂夏正八月於卦為觀亦/臨之反對也又因占而戒之)附錄(程子語臨言八月有/凶謂至八月是遯也)
(當其剛浸長之時便戒隂長之意行已遯朱子語問至/于八月有兩説前説自復一陽之月至  二隂之月隂)
(長陽遯之時後説自泰至觀觀二陽在上四隂在下與/臨相反亦隂長陽消之時二説孰長曰前説是周正八)
(月後説是夏正八月恐文王作卦/辭時只周正紀之不可知也銖)纂註(蔡氏曰臨與遯/反臨為建丑之)
(月則遯為建未之月也自臨之初爻至遯之二爻在卦/經八爻於月經八月剛柔皆變臨盡消矣故曰至于八)
(月有凶一李氏舜臣曰陽生于子終于已隂生于午終/于亥故  陽復十一月至已為乾則陽極隂生一隂姤)
(五月二隂遯六月三隂否七月四隂觀八月方建丑月/卦為臨二陽寖長逼四隂當此之時陽勢方盛至于八)
(月建酉卦為觀四隂寖長逼二陽則臨二陽至觀危矣/故曰至于八月有凶所謂至于八月有凶者言之于臨)
(則當自臨數而不當自復數以觀次臨則當數至觀而/不當數至遯臨觀乃隂陽反對消長之常理文王於臨)
(以八月有凶為戒其義甚著豈可外引遯卦謂周八月/哉且文王演易時猶為商西伯安有未代商已用周正)
(朔此固不攻自破獨惟隂陽消長之理不言之復而言/之臨意者臨於月為丑則商人之正文王逆知盛衰消)
(長之數寄之於易謂今雖盛大臨人之勢後且有終凶/必然之理托為萬世戒其意㣲矣  林氏栗曰諸儒謂)
(八月周建未之月案春秋書王正月冬十有一月詩云/四月維夏六月徂暑七月流火皆夏時也葢四時之序)
(十二月之名冬不可為春夏不可為秋所謂三代不相/沿襲者但以十一月十二月為歳首耳太甲惟元祀十)
(有二月乙丑武王十有一年一月戊午秦漢元年冬十/月是其例也  雙湖先生曰自乾以下元亨利貞占辭)
(凡七卦乾坤屯隨臨无妄革此臨卦元亨利貞二陽浸/長之占也然一陽復惟曰亨三陽泰惟曰吉亨四陽壯)
(惟曰利貞五陽夬元亨利貞皆不言何獨臨與乾似也/豈非元則一陽初動自二陽以往皆陽德亨通皆利在)
(貞正乎七卦除坤卦外皆一陽居下可見矣後儒不作/占辭惟以四德論以為乾坤後數卦與諸卦優劣不同)
(故得具四德誤矣若作占辭方知文王偶/於此數卦及之他卦未嘗不可用此占也)初九咸臨貞
吉集解(程子曰咸感也陽長之時感動於隂四應於初/感之者也比他卦相應尤重四近君之位初得)
(正位與四感應是以正道為當位所信任得行其志獲/乎上而得行其正道是以吉也他卦初上爻不言得位)
(失位葢初終之義為重也臨則以初得位居正為重凡/言貞吉有既正且吉者有得正則吉者有貞固守之則)
(吉者各隨其事一作時也初朱子曰卦唯二陽偏臨四/隂故二爻皆有咸臨之象  九剛而得正故其占為貞)
(吉/)附錄(朱子語問臨初九以剛居正九二以剛居中六/四六五以柔順臨下故有相感應之道所以謂)
(之咸臨否曰是砥問程易作咸感之象如何曰隂必從/陽謂咸為感亦是但覺得牽強些此等處皆曉未得如)
(至臨與敦臨亦相似難分别今只/得如此説此易所以未易看也銖)纂註(蔡氏曰咸皆也/初與二皆臨乎)
(柔故曰咸臨也馮氏椅曰以卦義言之以大臨小初九/九二臨四隂  以爻位言之以上臨下六四六五臨初)
(九九二者也惟其正應而隂陽相感故交相為臨而謂/之咸言其交相感而交相臨也  雙湖先生曰王弼已)
(訓咸為感諸儒因之然而以二陽方長乃區區感四五/二隂與之相臨置三上不問不亦狹乎故不若訓徧與)
(皆義見得陽道廣火公溥而且於立卦命爻之義皆得/也  李氏舜臣曰山澤通氣故山上有澤其卦為咸而)
(澤上有地爻亦謂之/咸隂陽之氣相感也)九二咸臨吉无不利集解(程子曰/二方陽)
(長而漸盛感一作咸動於五六中順之君其交之親故/見信任得行其志所臨吉而无不利也吉者已然如是)
(故吉也旡不利者將然於所施為无所不利也也/朱子曰剛得中而勢上進故其占吉而旡不利)纂註
(蔡氏曰二與初志同而臨柔故亦曰咸臨利馮氏椅曰/初與二象同咸臨占同吉而初貞二无不  則異葢初)
(位卑而不中故取其正二得中而應君故无不利不言/貞位不當也君臣正應以相與故陽之上進羣隂順之)
(所以无/不利也)六三甘臨无攸利既憂之无咎集解(程子曰三/居下之上)
(臨人者也隂柔而説體又處不中正以甘説臨人者也/在上而一无而字以甘説臨下失徳之甚旡所利也兌)
(性既説又乘二陽之上陽方長而上進故不安而益甘/既知危懼而憂之若能持謙守正至誠以自處則无咎)
(也邪説由已能憂而改之復何咎乎象朱子曰隂柔不/中正而居下之上為以甘説臨人之  其占固无所利)
(然能憂而改之則无咎/也勉人遷善為教深矣)纂註(馮氏椅曰兌為和説為口/舌甘言之象也  虞氏曰)
(兌為口坤為土作甘兌口銜坤故曰甘臨失位乗陽故/无攸利无應故憂動成泰故无咎  蔡氏曰爻柔而位)
(不正兌體而迫於剛故以甘説邪佞而臨乎二也然剛/長以正又豈甘説邪佞之所利也能順剛長之正理憂)
(懼知變不為甘説之態雖咎亦不長也氏丘氏曰此爻/見君子得時小人媚説取容之狀  李  舜臣曰彖以)
(八月有凶警君子爻以既憂无咎戒小人易於君子小/人之際用意深矣  耿氏曰節之九五以中正為甘則)
(吉臨之六三以不正為甘則无攸利所余氏曰兌木説/也其終多變而為咨為嗟所謂樂之  至哀亦至焉臨)
(節之三萃之/上可見也)六四至臨无咎集解(程子曰四居上之下/與下體相比是切臨)
(於下臨之至也臨道尚近故以比為至四居正位而下/應於剛陽之初處近君之位守正而任賢以親臨於下)
(是以无咎所處當也至朱子曰處得其/位下應初九相臨之  宜无咎者也)附錄(朱子語問/六四以隂)
(居正柔順臨下又有正應臨之極善故謂之至臨曰至/臨无咎未是極好只是與初相臨得切至故謂之至砥)
纂註(趙氏秉曰四以隂居隂而應於物陽至而遂順之/至臨也  石氏曰剛勝則柔危柔不失正則得无)
(咎/咎)　(楊氏時曰四初皆當位誠意以相與至臨也故无/丘氏曰三四皆隂柔三无攸利而四无咎者三乘)
(陽而四應陽三位/不當而四位當也)六五知臨大君之宜吉(吕音訓知陸/氏曰音智又)
(如/字)集解(程子曰五以柔中順體居尊位而下應於二剛/中之臣是能倚任於二不勞而治以知臨下者)
(也夫以一人之身臨乎天下之廣若區區自任豈能周/於萬事故自任其知者適足為不知唯能取天下之善)
(任天下之聰明則无所不周是不自任其知則其知大/矣五順應於九二剛中之賢任之以臨下乃已以明知)
(臨天下大君之所宜也其吉可知事朱子曰以柔居中/下應九二不自用而任人乃知之  而大君之宜吉之)
(道/也)纂註(南軒張氏曰知臨者豈任察以為明挾暴以為/剛乎立大中之道使天下得以共行之而已舜)
(惟能用中于民此所以為大知也位雙湖先生/曰位剛生明故曰知三四五互離  亦知象)上六敦
臨吉无咎集解(程子曰上六坤之極順之至也而居臨/之終敦厚於臨也與初二雖非正應然)
(大率隂求於陽又其至順故志在從乎二陽尊而應卑/髙而從下尊賢取善敦厚之至也故曰敦臨所以吉而)
(无咎隂柔在上非能臨者宜有咎也以其敦厚於順剛/是以吉而无咎六居臨之終而不取極義臨无過極故)
(止為厚義上无位之地正以在上言道朱子曰居卦之/上處臨之終敦厚於隔吉而无咎之  也故其象占如)
(此/)附錄(朱子語二陽在下四五皆以正應臨之上无所/臨却逺去臨二陽三近二陽他去臨也如小人)
(在上位却把甘言好語臨在下之君子至臨言其相臨/之切敦臨有敦厚之意淵上六敦臨自是積累至極處)
(有敦篤之義艮上九亦謂之敦艮復上六爻不好了所/以只於五爻謂之敦復居臨之時二陽得時上進隂不)
(敢與之爭而志與之應小象所謂在内者非謂正應只/是卦内與二陽應也此便是好卦不獨説道理自是好)
(讀所謂卦有小大辭有/險易此便是大底卦砥)纂註(林氏栗曰敦厚也坤為厚/德是謂敦臨  李氏舜臣)
(曰以厚接物未有不安故易之爻辭敦復无悔敦艮吉/敦臨无咎又曰大凡陽長則隂消君子吉則小人凶此)
(必然之理臨之二陽方長而上四隂六三既憂之无咎/六四至臨无咎六五知臨大君之宜吉上六敦臨吉兩)
(无咎兩吉何也臨下兌上坤說而順剛中而應故也陽/方漸長羣隂順以應之則兩不相傷宜乎下而近者无)
(咎上而尊者吉也又徐氏曰二剛浸長進逼於柔此雖/成卦之體而雜卦  曰臨觀之義或與或求與者又言)
(上下相與為臨也爻辭初二咸臨此下臨上剛臨柔也/三甘臨四至臨五知臨上敦臨此上臨下柔臨剛也上)
(下相臨所/謂與也)大象傳澤上有地臨君子以教思无窮容保
民无疆(吕音訓思陸息吏/反疆陸居良反)集解(程子曰澤之上有地澤/岸也水之際也物之相)
(臨與含容无若水之在地故澤上有地為臨也君子觀/親臨之象則教思无窮親臨於民則有一无有字教導)
(之意思也无窮至誠无斁也觀含容之象則有容保民/之心无疆廣大无疆限也含容有廣大之意故為无窮)
(无疆之義教朱子曰地臨於澤上臨下也二者皆/臨下之事  之无窮者兌也容之无疆者坤也)纂註
(蔡氏曰教思无窮澤潤地之象/也容保民无疆地容澤之象也)彖傳臨剛浸而長(吕音/訓浸)
(而長陸氏曰浸子鴆反/長丁丈反一音洽良反)集解(朱子曰以卦/體釋卦名)纂註(徐氏曰/浸漸也)
(隂符經曰天地之道浸亦用此義言一氣不頓進一形/不頓虧二陽長於下而漸進也  楊氏時曰臨二陽朋)
(來也浸而長非暴為之也浸李氏過/曰一陽生復二陽生臨剛  而長也)說而順剛中而應
(吕音訓説陸音/悦後以意讀之)集解(朱子曰又以卦德/卦體言卦之善)大亨以正天之
道也集解(程子曰浸漸也二陽長於下而漸進也下兌/上坤和說而順也剛得中道而有應助是以)
(能大亨而得正合天之道剛正而和順天之道也化育/之功所以不息者剛正和順而已以此臨人臨事臨天)
(下莫不大亨而得正也兌為説説乃和也夬彖云決而/和  朱子曰當剛長之時又有此善故其占如此也)
附録(朱子語易中言天之命也天之道也義只/一般但取其成韻耳不必强分析賀孫)纂註(單/氏)
(曰進而大亨亨而用正/天道之上行如是而已)至于八月有凶消不久也集解
(程子曰臨二陽生陽方漸盛之時故聖人為之戒云陽/雖方長然至于八月則消而凶矣八月謂陽生之八月)
(陽始生於復自復至遯凡八月自建子至建未也二隂/長而陽消矣故云消不久也在隂陽之氣言之則消長)
(如循環不可易也以人事言之則陽為君子隂為小人/方君子道長之時聖人為之誡使知極則有凶之理而)
(虞備之常不至於滿極則无凶也所朱子/曰言雖天運之當然然君子宜知  戒)附録(朱子語/剛浸而)
(長以下三句解臨字大亨以正便是天之道也解亨字/亦是惟其如此所以如此須用説八月有凶葢要反那)
(二陽/淵)纂註(龍氏仁夫曰臨反對為觀乃八月卦一轉則/為剥為坤故曰消不久也  徐氏曰隂陽消)
(長若循環然彖易聖人深言消長之機其來甚速/吉凶靡定禍福何常思患豫防君子所當戒懼也)小象
傳咸臨貞吉志行正也集解(程子曰所謂貞吉九之志/在於行正也以九居陽又)
(應四之正/其志正也)咸臨吉无不利未順命也(吕音訓未順命晁/氏曰胡先生云此)
(未字/羨文)集解(程子曰未者非遽之辭孟子或問勸齊代燕/有諸曰未也又云仲子所食之粟伯夷之所)
(樹歟抑亦盜蹠之所樹歟是未可知也史記侯嬴曰人/固未易知古人用字之意皆如此今人大率用對已字)
(故意似異然實不殊也九二與五感應以臨下葢以剛/德之長而又得中至誠相感非由順上之命也是以吉)
(而无不利五順體而二説體又隂陽相應/故象時明其非由説順也  朱子曰未詳)纂註(蔡氏曰/命君命)
(謂五也弱徐氏曰二剛咸臨有進逼陵躐之勢五柔二/剛有君  臣強之疑以此相臨豈能遽合自二言之其)
(初未順命也然五以柔中用二二以剛中應五豈終不/順哉聖人以未順命釋之欲人知以道事君而不苟於)
(從上/也)甘臨位不當也既憂之咎不長也集解(程子曰隂/柔之人處)
(不中正而居下之上復乗二陽是處不當位也既/能知懼而憂之則必強勉自改故其過咎不長也)至臨
无咎位當也(吕音訓位當也陸氏曰/本或作當位實非也)集解(程子曰居近/君之位為得)
(其任以隂處四為得其正與初相應/為下賢所以无咎葢由位之當也)大君之宜行中之
謂也集解(程子曰君臣道合葢以氣類相求五有中德/故能倚任剛中之賢得大君之宜成知臨之)
(功葢由行其中德也人君之於/賢才非道同德合豈能用也)纂註(徐氏曰臨六五之/行中者與師六五)
(之以中行泰六五/之中以行願同義)敦臨之吉志在内也集解(程子曰志/在内應乎)
(初與二也志順剛陽/而敦篤其吉可知也)纂註(徐氏直方曰臨上六志在内/與否初六志在君同否之初)
(六本非應五臨之上六/亦非應二此可以志論)
經䷓(坤下/㢲上)集解(程子曰觀序卦臨者大也物大然後/可觀故受之以觀觀所以次臨也凡)
(觀視於物則為觀平聲為觀於下則為觀去聲如樓觀/謂之觀者為觀於下也人君上觀天道下觀民俗則為)
(觀修德行政為民瞻仰則為觀風行地上徧觸萬類周/觀之象也二陽在上四隂在下陽剛居尊為羣下所觀)
(仰觀之義也在諸爻則/唯取觀見隨時為義也)觀盥而不薦有孚顒若(吕音訓/觀陸氏)
(曰官喚反示也乾宫四世卦盥陸音管而不薦陸氏曰/本又作􁀔同牋練反王肅本作而觀薦顒陸魚恭反)
集解(程子曰予聞之胡翼之先生曰君子居上為天下/之一无之字表儀必極其莊敬則下觀仰而化也)
(故為天下之觀當如宗廟之祭始盥之時不可如既薦/之後則下民盡其至誠顒然瞻仰之矣盥謂祭祀之始)
(盥手酌鬱鬯於地求神之時也薦謂獻腥獻熟之時也/盥者事之始人心方盡其精誠嚴肅之至也至既薦之)
(後禮數繁縟則人心散而精一不若始盥之時矣居上/者正其表儀以為下民之觀當一作常莊嚴一作敬如)
(始盥之初勿使誠意少散如既薦之後則天下之人莫/不盡其孚誠顒然瞻仰之矣顒仰望也  朱子曰觀者)
(有以中正示人而為人所仰也九五居上四隂仰之又/内順外㢲而九五以中正示天下所以為觀盥將祭而)
(潔手也薦奉酒食以祭也顒然尊敬之貌言致其潔清/而不輕自用則其孚信在中而顒然可仰戒占者當如)
(是也或曰有孚顒若謂在下之人信而仰之也此卦四/隂長而二陽消正為八月之卦而名卦繫辭更取他義)
(亦扶陽抑/隂之意)附録(朱子語問觀盥而不薦只是取未薦之/時誠意渾全而未散今乃云觀盥而不)
(薦何也曰祭祀无不薦者此是假設來説薦是用事了/盥是未用事之初云不薦者言常持得這誠敬如盥之)
(意常在若薦則是用出用出則才畢便過了无復有初/意矣詩云心乎愛矣遐不謂矣中心藏之何日忘之楚)
(詞云愛君子兮不敢言正是此意説出這愛了則都无/事可把持矣惟其不説但藏在中心所以常見其不忘)
(也學蒙問盥而不薦曰這猶譬喻相似葢无這事且如/祭祀才盥便必薦那有不薦底但取其清潔之義耳□)
(問觀隂盛而不言凶咎何也先生曰此卦取義不同葢/隂雖盛而於九五之君乃當正位故只取為觀於下之)
(義而不取隂盛之象也時舉問有孚顒若承上文盥而/不薦葢致其潔清而不輕自用則孚信在中而顒然可)
(仰一説下之人信而仰之二説孰長先生曰從後説則/合得彖辭下觀而化之義或曰前説似好先生曰當以)
(彖辭定又問觀卦四隂長而二陽消正八月之卦而名/卦繫辭不取此義何也曰只為九五中正以觀示天下)
(事都别了以此見易不可執一看所謂不可為典要唯/變所適也銖這盥字與灌字不同灌自是以秬鬯之酒)
(灌地以降神這盥只是洗手凡祭祀數數盥手一拜則/掌拊地便又著洗伊川云人君正其表儀以為下民之)
(觀當莊嚴如始盥之初勿使誠意少散如既薦之後某/看觀卦意思不是如此觀義自説聖人至德出治天下)
(自然而化更不待用力而下莫不觀感而化故取義於/盥意謂積誠信之至但是盥滌而不待乎薦享有孚已)
(自顒若故曰下觀而化也蔡季通因云盥而不薦有孚/顒若言其理也下觀而化述其德也賀孫劉砥問伊川)
(以為灌鬯之初誠敬猶存至薦羞之後精意懈怠本義/以為致其潔清而不自用其義不同曰盥只是洗手不)
(是灌鬯伊川承先儒之誤若云薦羞之後誠意懈怠則/先王祭祀只是灌鬯之初猶有誠意及薦之後皆不成)
(禮矣問若爾則是聖人在上視聽言動皆當為天下法/而不敢輕亦猶祭祀之時致其潔清而不敢輕用否曰)
(然化問有孚顒若先生以為孚信在中而尊嚴故下觀/而  之伊川以為天下之人孚信顒然而仰之恐須是)
(孚信尊嚴方得下觀而化曰然又問觀觀之義曰自上/示下曰觀去聲自下觀上曰觀平聲故卦名之觀去聲)
(六爻之觀/皆平聲僴)纂註(馮氏椅曰卦疊艮之畫有門闕重複之/象故取象於觀盥滌器盥手也  朱氏)
(曰天子迎尸入廟洗手酌獻尸尸以灌地三獻而薦腥/五獻而薦熟又曰互艮為手伏兌為澤上為宗廟㢲入)
(也事項氏曰盥者祭之初步方詣東榮盥手於洗凡祭/之  百未一為也薦者祭禮之最盛四海九州之美味)
(四時之和氣无不陳也此但以盥而不薦象恭已无為/耳非重盥而輕薦也  雙湖先生曰盥取㢲潔齊象不)
(薦又取艮止象相鄭氏剛中曰以卦求之自五至二有/宗廟之象昭穆  偶太祖之廟居其中故有盥薦之象)
(不特此也艮兌合損上至三宗廟故曰可用享坤艮合/萃四至初宗廟故曰王假有廟坎㢲合渙五至三宗廟)
(故曰王假有廟鄭庚成曰互艮為鬼門又為宫闕地上/有木而為鬼門宫闕天子宗廟之象  李氏舜臣曰觀)
(下坤上㢲四隂雖長方且坤順㢲伏乎二陽之下而履/至尊之位操九五之權則又㢲當之㢲為風風行草偃)
(密移于天地之間有君子在上小人自爾㢲順之義此/神化之妙有不容言者又曰彖辭於君子小人雖不明)
(言而初六曰小人无咎君子吝九五曰君子无咎上九/又曰君子无咎雖略之於彖乃詳之於爻聖人著易之)
(戒其互/見如此)初六童觀小人无咎君子吝(吕音訓童陸氏曰/馬云童猶獨也鄭)
(云稚/也)集解(程子曰六以隂柔之質居逺於陽是以一作/其觀見者淺近如童稚然故曰童觀陽剛中)
(正在上聖賢之君也近之則見其道德之盛所觀深逺/初乃逺之所見不明如童蒙之觀也小人下民也所見)
(昏淺不能識君子之道乃常分也不足謂之過咎若君/子而如是則可鄙吝也  朱子曰卦以觀示為義據九)
(五為主也爻以觀瞻為義皆觀乎九五也初六隂柔在/下不能逺見童觀之象小人之道君子之羞也故其占)
(在小人則无咎君/子得之則可羞矣)附録(朱子語初六童觀小人之道也/君子則吝小人自是如此故无)
(咎/僴)纂註(馮氏椅曰初位陽故為童二位隂故為女皆為/隂爻為童穉象  楊氏萬里曰小人无咎非无)
(咎也不/足咎也)六二闚觀利女貞(吕音訓闚陸氏曰/苦規反本又作窺)集解(程子/曰二)
(應於五觀於五也五剛陽中正之道非二隂暗柔弱所/能觀見也故但如窺覘之觀耳闚覘之觀雖少見而不)
(能甚一作盡明也二既不能明見剛陽中正之道則利/如女子之貞雖見之不能甚明而能順從者女子之道)
(也在女子為貞也二既不能明見九五之道能如女子/之順從則不失中正乃為利也  朱子曰隂柔居内而)
(觀乎外闚觀之象女子之正也故/其占如此丈夫得之則非所利矣)纂註(徐氏曰闚門中/視也隂柔居内)
(而觀外雖與五為應前為三四所蔽所見不明闚觀之/象  齊氏曰二應在五不敢顯視故象闚觀闚觀非女)
(之正也故曰利女貞禮女不踰閾貞也六二隙窺有外/心矣如女子之貞方能自守葢深戒之也  雙湖先生)
(曰易爻有蒙全體取象者如此卦初童蒙全體/艮小子象二闚蒙全體艮為門闕象昭然矣)六三觀
我生進退集解(程子曰三居非其位處順之極能順時/以進退者也若居當其位則无進退之)
(義也觀我生我之所生謂動作施為出於已者觀其所/生而隨宜進退所以處雖非正而未至失道也隨時進)
(退求不失道故无悔咎一作吝以能順也故朱子曰我/生我之所行也六三居下之上可進可退  不觀九五)
(而獨觀已所行之通塞以/為進退占者宜自審也)附録(朱子語問六三觀我生/進退不觀九五而觀已)
(所行通塞以為進退否曰看來合是觀九五大率觀卦/二陽在上四隂仰之九五為主六三觀我生進退者觀)
(九五如何而為進退也初六六二以去五之逺觀貴於/近所觀不明不大六四却見得親切故有觀光利用之)
(象六三處二四之間固當觀九五以為進退也子善遂/問如此則我字乃是指九五而言易中亦有此例如頤)
(之初九曰舍爾靈龜觀我朶頤是也曰此我乃是假外/而言耳此說我字與本義不同銖六三傳但以為未至)
(失道而求不失道耳非直/以為不失道也荅方士錄)纂註(石氏曰六三自觀所為/也居下體之極在上體)
(之下有進退之象可以進則進可以退則退觀我自已/所為而已  王氏湘卿曰生如生涯生計治生營生之)
(生謂所作事業也度南軒張氏曰三大臣之位當察其/德業所著見者以  其去就  游氏曰六三觀我生進)
(退者省諸已也度德以就位量能以在官也九五觀我/生者騐諸此也所以審好惡而察治亂也上九之觀其)
(生則觀其時之設施也從楊氏曰三五皆曰觀我生辭/同而德異六三察已以  人九五察人以修已三似漆)
(雕/開)六四觀國之光利用賓于王(吕音訓觀陸氏曰/如字或音官喚反)集解
(程子曰觀莫明於近五以剛陽中正居尊位聖賢之君/也四切近之觀見其道故云觀國之光觀見國之盛德)
(光輝也不指君之身而云國者在人君而言豈止觀其/行一身乎當觀天下之政化則人君之道德可見矣四)
(雖隂柔而㢲體居正切近於五觀見而能順從者也利/用賔于王夫聖明在上則懐抱才德之人皆願進於朝)
(廷輔戴之以康濟天下四既觀見人君之德國家之治/光華盛美所宜賔于王朝効其智力上輔於君以施澤)
(天下故言利用賓于王也古者有賢德之人則人君賓/禮之故士之仕進於王朝則謂之賓  朱子曰六四最)
(近於五故有此象其占/為利於朝覲進仕也)纂註(蘭氏曰九五陽明居上是/有光華者也  王氏宗傳)
(曰觀以逺陽為晦近陽為明禄朱氏曰古者諸侯入見/于王王以賓禮之士而未受  亦賔之  馮氏椅曰王)
(九五也賓如作賔于王家之謂以客禮見王者乃利也/  雙湖先生曰自五以下正互凡兩坤皆王國之象)
九五觀我生君子无咎集解(程子曰九五居人君之位/時之治亂俗之美惡係乎)
(已而已觀已之生若天下之俗皆君子矣則是已之所/為政化善也乃无咎矣若天下之俗未合君子之道則)
(是已之所為政治未善不一作未能免於咎也之朱子/曰九五陽剛中正以居尊位其下四隂仰而觀  君子)
(之象也故戒居此位得此占者當觀已所/行必其陽剛中正亦如是焉則得无咎也)纂註(李氏舜/臣曰九)
(五上九兩君子在四隂卦中皆獲无咎以其體㢲之德/而隂有以化服小人之類也  項氏曰觀本是小人逐)
(君子之卦但以九五中正在上羣隂仰而觀之故聖人/取以為小人觀君子之象象雖如此勢實漸危故五上)
(二爻皆曰君子无咎言君子方危能如九五之居中履/正能如上九之謹身在外僅可无咎耳不然則九五建)
(中正以觀天下雖元吉大亨可也豈止无咎而已哉明/二陽向消故道大而福小也此則唐武宗之時内之宦)
(者外之牛黨之徒皆欲攻李德裕者也但以武宗剛明/在位故仰視而不敢動一日事變萬事去矣  雙湖先)
(生曰知時識勢學易之大方項氏深為得/之當觀之君知此所以自處者有道可也)上九觀其生
君子无咎集解(程子曰上九以剛陽之德處於上為下/之所觀而不當位是賢人君子不在於)
(位而道德為天下所觀仰者也觀其生觀其所生也謂/出於已者德業行義也既為天下所仰觀故自觀其所)
(生若皆君子矣則无過咎也茍未君子則何以使人觀/仰矜式是其咎也  朱子曰上九陽剛居尊位之上雖)
(不當事任而亦為下所觀故其戒辭略/與五同但以我為其小有主賔之異耳)附録(朱子語觀/我是自觀)
(如視履考祥底語勢觀其亦是自觀却從别人説易中/其字不説别人只是自家如乗其墉之類淵問觀我生)
(觀其生之别曰我者彼我對待之言是以彼觀此其生/是以此自觀六三之觀我生進退者事君則觀其言聴)
(計從治民則觀其政教可行膏澤可下可以見自家所/施之當否而為進退九五之觀我生如觀風俗之媺惡)
(臣民之從違可以見自家所施之善惡上九之觀其生/則是就自家視聽言動應事接物處自觀九五上九君)
(子无咎葢為君子有剛陽之德故无咎小人无此德自/當不得此爻如初六童觀小人之道也君子則吝小人)
(自是如此故无咎此二爻君子小人正相對説僴問觀/六爻一爻勝似一爻豈所據之位愈髙則所見愈大邪)
(先生云上二爻意思自别下四爻是以所/據之位愈近則所見愈親切㡳意思易説)纂註(程氏曰/四隂向)
(長二陽向消君子宜有咎之時也故二爻皆曰无咎以/見補過之義  余氏曰初六則小人无咎二則利女貞)
(五與上則君子无咎皆指占者視其人而吉凶分焉同/蔡氏曰中孚與離同小過與坎同臨與震同觀與艮)
(大壯與兌同遯與巽同觀示也兼兩爻求之有艮之體/二剛在上无所蔽掩有光明以示下也凡觀之道在上)
(為示在下為瞻故五為觀主觀瞻之際惟居髙而近則/有所見初位最下又逺乎五无得乎示之道也二雖為)
(應而隔三四特闚其所示者也三雖處髙位亦隔乎四/但能自瞻其所為而已惟四上最近而髙故瞻五之光)
(華而上亦瞻五之所為也平魏氏曰竊意未有四聲反/切以前安知觀字不皆為  聲乎於是聞見視聽髙深)
(先後逺近上下之等皆有二字且考諸義則二字固可/一而參諸易詩以來東漢以前則凡有韻之語亦為孫)
(炎沈約以後必限以四聲拘以韻切亦不可同日語矣/  龍氏仁夫曰觀觀兩音六十四卦似无此例只合依)
(卦名並/去聲)大象傳風行地上觀先王以省方觀民設教(吕/音)
(訓省陸/息井反)集解(程子曰風行地上周及庶物為由歴周覽/之象故先王體之為省方之禮以觀民俗)
(而設政教也天子巡省四方觀視民俗設為政教如奢/則約之以儉儉則示之以禮是也省方觀民也設教為)
(民觀也設朱子曰省方/以觀民  教以為觀)纂註(方氏曰風主天之號令施/於萬物行於地上至㣲至)
(幽无不周遍為君主教令行於民上者當如此教劉氏/曰觀民設教如齊之末業教以農桑衛之淫風  以禮)
(别奢如曹則示以儉儉如/魏則示以禮之類是也)彖傳大觀在上順而㢲中正
以觀天下(吕音訓大觀陸官喚反/以觀陸氏曰徐音官)集解(程子曰五居尊/位以剛陽中正)
(之德為下所觀其德甚大故曰大觀在上下坤而上㢲/是能順而㢲也五居中正以㢲順中正之德為觀於天)
(下也德朱子曰以卦/體卦  釋卦名義)纂註(徐氏曰大剛也二剛在上下/示衆柔故曰大觀在上順㢲)
(以卦德言中正五也大觀在上以位言順㢲中正以德/言有其位无其德不足以觀天下有其德无其位亦不)
(足以觀/天下乎)觀盥而不薦有孚顒若下觀而化也集解(程子/曰為)
(觀之道嚴敬如始盥之時則下民至誠瞻仰一作仰觀/而從化也不薦謂不使誠意少散也  朱子曰釋卦辭)
纂註(徐氏曰下觀而化以四隂觀二陽言謂上有精潔/誠敬之德顒然可仰則天下有所觀感而化如舜)
(恭已正南面而天下自治文王不大聲/以色而萬邦作孚自然之感固如此也)觀天之神道而
四時不忒聖人以神道設教而天下服矣(吕音訓忒陸/吐得反神道)
(設教今本有以字陸氏曰一本作/以神道設教晁氏曰當无以字)集解(程子曰天道至/神故曰神道觀)
(天之運行四時无有差忒則見其神妙聖人見天道之/神體神道以設教故天下莫不服也夫天道至神故運)
(行四時化育萬物无有差忒至神之道莫可名言唯聖/人密契體其妙用設為政教故天下之人涵泳其德而)
(不知其功鼔舞其化而莫測其用自然仰觀而戴服故/曰以神道設教而天下服矣  朱子曰極言觀之道也)
(四時不忒天之所以為觀也神/道設教聖人之所以為觀也)附録(朱子語盥本謂薦/而不薦是欲蓄其)
(誠意以觀示民使民觀感而化之之義有孚顒若便是/那下觀而化却不是説人君身上事聖人以神道設教)
(是聖人不犯手做底即是盥而不薦之義順而㢲中正/以觀天下謂以此觀示之也淵觀天之神道只是自然)
(運行㡳道理四時自然不忒聖人神道/亦是説他有教人自然觀感處易説)纂註(雙湖先生/曰觀以坤)
(遇㢲成卦必以觀名者自西南角坤右轉至東南角㢲/拱得南離中間離為目故有觀義二陽居五上為天有)
(天神道之象互艮為冬春之交㢲為春夏之交坤為夏/秋之交坤伏乾為秋冬之交又有四時不忒之象九五)
(以陽剛中正之聖人以神道而施風教四隂皆以柔順/㢲入聽從於下又有天下服之象焉夫子嘗曰居則觀)
(其象而玩其辭如以玩辭而已无得於象未足與語/此  愚案陸氏釋文為古詩而作而經文多主古易)小
象傳初六童觀小人道也集解(程子曰所觀不明如童/稚乃小人之分故曰小)
(人道/也)闚觀女貞亦可醜也(吕音訓闚觀女貞陸/氏曰一本有利字)集解(程/子)
(曰君子不能觀見剛陽中正之大道而僅一有能字闚/覘其仿彿雖能順從乃同女子之貞亦可羞醜也  朱)
(子曰在丈夫/則為醜也)觀我生進退未失道也集解(程子曰觀己/之生而進退)
(以順乎宜故未/至於失道也)觀國之光尚賓也(吕音訓尚賔晁氏/曰京陸績作上賔)集
解(程子曰君子懐負才業志在乎兼善天下然有卷懐/自守者葢時无明君莫能用其道不得巳也豈君子)
(之志哉故孟子曰中天下而立定四海之民君子樂之/既觀見國之光華古人所謂非常之遇也一无也字所)
(以志願登進王朝以行其道故云觀國之光/尚賔也尚謂尚志其志意願慕賔于王朝也)觀我生觀
民也集解(程子曰我生出於己者人君欲觀己之施為/善否當觀於民民俗善則政化善也王弼云)
(觀民以察己之道是也身朱子曰此夫子以義言之明/人君觀己所行不但一  之得失又當觀民德之善否)
(以自省/察也)纂註(林氏曰自四以下/皆隂其象為民)觀其生志未平也集解
(程子曰雖不在位然以人觀其德用為儀法故當自慎/省觀其所生常不失於君子則人不失所望而化之矣)
(不可以不在位故安然放意无所事也是其志意未得/安也故云志未平也平謂安寧也  朱子曰志未平言)
(雖不得位未/可忘戒懼也)附録(程子語任易觀之上九曰觀其生君/子无咎象曰觀其生志未平也上九)
(有剛陽之德居无位之地是賢人君子抱道德而不居/位為衆人仰觀法式者也雖不當位然為衆人所觀固)
(不得安然放意謂巳无與於天下也必觀其所生君子/矣乃得无咎聖人又從而賛之謂志當在此固未得安)
(然平定无所慮也觀聖人教示後賢如是之深賢者存/心如是之仁與其素隠行怪獨善其身者異矣語録)
(朱子語其生謂言行事為之見於外者既/有所省便是未得安然无事荅吕光祖)
經䷔(震下/離上)集解(程子曰噬嗑序卦可觀而後有所合/故受之以噬嗑嗑者合也既有可觀)
(然後有來合之者也噬嗑所以次觀也噬齧也嗑合也/口中有物間之齧而後合之也卦上下二剛爻而中柔)
(外剛中虚人頤口之象也中虚之中又一剛爻為頤中/有物之象口中有物則隔上下不得嗑必齧之則得嗑)
(故為噬嗑聖人以卦之象推之於天下之事在口則為/物隔而不得合在天下則為有強梗或讒邪間隔於其)
(間故天下之事不得合化一无也字當用刑法小則懲/戒大則誅戮以除去之然後天下之治得成矣凡天下)
(至於一國一家至於萬事所以不和合者皆由有間也/无間則合矣以至天地之生萬物之成皆合而後能遂)
(凡未合者皆有間也若君臣父子親戚朋友之間有離/貳怨隙者葢讒邪間於其間也除去之則和合矣故間)
(隔者天下之大害也聖人之觀噬嗑一作齧台之象推/之於天下萬事皆使去其間隔而合之則无不和且洽)
(一作治矣噬嗑者治天下之大用也去天下之間在任/刑罰故卦取用刑為義在二體明照而威震乃用刑之)
(象/也)噬嗑亨利用獄(吕音訓噬嗑陸氏曰上市制反齧/也下胡臘反合也㢲宫五世卦)集
解(程子曰噬嗑亨卦自有亨義也天下之事所以不得/亨者以有間也噬而嗑之則亨通矣利用獄噬而嗑)
(之之道宜用刑獄也天下之間非刑獄何以一作不可/以去之不云利用刑而云利用一无利用字獄者卦有)
(明照之象利於察獄也獄者所究治情偽得其情則知/為間之道然後可以設防與致刑也  朱子曰噬齧也)
(嗑合也物有間者齧而合之也為卦上下兩陽而中虚/頤口之象九四一陽間於其中必齧之而後合故為噬)
(嗑其占當得亨通者有間故不通齧之而合則亨通矣/又三隂三陽剛柔中半下動上明下雷上電本自益卦)
(六四之柔上行以至於五而得其中是以以隂居陽雖/不當位而利用獄葢治獄之道惟威與明而得其中之)
(為貴故筮得之者有/其德則應其占也)纂註(李氏過曰噬嗑震下離上震/雷離電天地生物有為造化)
(之梗者必用雷電擊搏之聖人治天下有為民之梗者/必用刑獄斷制之故噬嗑以去頤中之梗雷電以去天)
(地之梗刑獄以去天下之梗也間張氏汝弼曰卦中有/坎為刑獄  楊氏時曰噬嗑除  之卦也除間以刑為)
(用故利用獄獄者所以治間而求其情也治而得其情/則刑之而天下服矣故不言利用刑而曰利用獄也)
(雙湖先生曰易六十四卦彖辭惟噬嗑取象於獄者以/上下兩陽而中虚有獄之象九四一陽間於其中有獄)
(囚之象四陽不正互坎為盜陷於囚獄明照而威震動/必察情噬之使嗑有利用獄之象嗚呼文王當羑里時)
(想演易至此其亦傷无明王在上是以於明動之卦深/有感也臣罪當誅兮天王聖明韓子其知心之論也歟)
初九屨校滅趾无咎(吕音訓屨陸氏曰紀具反校陸氏/曰爻教反下同馬音教止今本作)
(趾陸氏曰本亦作趾趾/足也晁氏曰案止古文)集解(程子曰九居初最下无位/者也下民之象為受刑之)
(人當用刑之始罪小而刑輕校木械也其過小故屨之/於足以滅傷其趾人有小過校而滅其趾則當懲懼不)
(敢進於惡矣故得无咎繫辭云小懲而大誡此小人之/福也然懲之於小與初故一有後字得无咎也初與上)
(无位為受刑之人餘四爻皆為用刑之人初居最下无/位者也上處尊位之上過於尊位亦无位者也王弼以)
(為无隂陽之位隂陽係於竒偶豈容无也然諸卦初上/不言當位不當位者一作不言位當不當者葢初終之)
(義為大臨之初九則以位為正若需上六云不當位乾/上九云无位爵位之位非隂陽之位也  朱子曰初上)
(无位為受刑之象中四爻為用刑之象初在卦始罪薄/過小又在卦下故為屨校滅趾之象止惡於初故得无)
(咎占者小傷/而无咎也)纂註(朱氏曰周官掌囚下罪桎桎足械也/械亦曰校  蔡氏曰屨屨也校械也)
(滅没也趾在下人所用以行者初象滅趾謂受刑於初/則小懲大戒罪過止息而不行故无咎  都氏曰趾言)
(下體之下而行者也耳言上體之上而聞者也耳楊氏/萬里曰屨校不懲必至何校滅趾不誠必至滅  初九)
(之小人能懲於薄刑止其惡而不行則不貽上九惡積/罪大之凶禍矣  雙湖先生曰案趾只取下體初爻不)
(論隂陽噬賁壯夬皆陽鼎艮皆隂咸其拇足大趾亦指/初六屨亦初象校在足曰屨在項曰何獄中物皆蒙坎)
(象坎堅多心/木在獄校屬)六二噬膚滅鼻无咎(吕音訓膚陸氏曰方/于反馬云柔脆肥美)
(曰/膚)集解(程子曰二應五之位用刑者也四爻皆取噬為/義二居中得正是用刑得其中正也用刑得其)
(中正則罪惡者易服故取噬膚為象噬齧人之肌膚為/易入也滅没也深入至没其鼻也二以中正之道其刑)
(易服然乘初剛是用刑於剛強之人刑剛強之人必須/深痛故至滅鼻而无咎也中正之道易以服人與嚴刑)
(以待剛強義不相妨正朱子曰祭有膚鼎葢肉之柔脆/噬而易嗑者六二中  故其所治如噬膚之易然以柔)
(乘剛故能甚易亦不免於傷滅/其鼻占者雖傷而終无咎也)附録(朱子語噬膚滅鼻/膚腹腴拖泥處滅)
(浸没也謂因噬膚而/没其鼻於器中也僩)纂註(馮氏當可曰一身之表皆為/膚  朱氏曰隂為膚剥六四)
(亦取膚象膚林氏曰互艮為鼻二乘剛有没鼻之象也/馮氏椅曰  皮之表也噬者治獄之人膚肉腊胏囚)
(爻取噬為治獄之象又取膚為獄囚之象二之滅鼻无/咎者指治獄也初之无咎囚可无咎也二三五之无咎)
(囚不得而咎之也中四爻治獄者也初上囚之始惡怙/終者也  李氏過曰以六爻之位言之五君位也為治)
(獄之主四大臣位也為治獄之卿又其下也為治獄之/吏頤中之物最大乾胏是也六二體柔以噬膚之道噬)
(之自傷其鼻然亦无咎也治獄者也故咎不在已如雙/湖先生曰膚身之皮膚取互艮象與剥六四象同  馮)
(李説則治獄者噬囚膚而自没其膚其義巳通若證/以初爻屨校滅囚趾噬鼻滅囚膚文勢似亦可通)六
三噬腊肉遇毒小吝无咎(吕音訓腊肉陸氏曰音昔馬/云晞於陽而煬於日曰腊肉)
(鄭注周禮曰小/物全乾曰腊)集解(程子曰三居下之上用刑者也六/居三處不當位自處不得其當而)
(刑於人則人不服而怨懟悖犯之如噬齧乾腊堅韌之/物而遇毒惡之味反傷於口也用刑而人不服反致怨)
(傷是可鄙吝也然當噬嗑之時大要噬間而嗑之雖其/身處位不當而強梗難服至於遇毒然用刑非為不當)
(也故雖可吝而一无而字亦小噬而嗑之非有咎也隂/朱子曰腊肉謂獸腊全體骨而為之者堅韌之物也)
(柔不中正治人而人不服為噬腊遇毒之/象占雖小吝然時當噬嗑於義為无咎也)纂註(齊氏曰/周禮腊)
(人掌田獸之脯腊注薄物為脯小物全乾為腊之朱氏/曰三互艮艮為黔喙之屬離為雉日熯之腊肉  象六)
(三位不當以柔噬剛刑人不服反傷之故遇毒毒坎險/象四五坎師以此毒天下亦指坎  林氏栗曰腊者肉)
(見於外而骨藏於中以六居三外柔内剛腊肉之象噬/之遇骨不期遇其害也外示柔弱中藏險狠以匿其情)
(姦民也揣其骨而徐齧之故小吝中馮氏曰三剛藏於/六柔中故噬而遇毒多凶之象不  正故吝隂小故其)
(占為小吝噬之乃其治獄之職故无得而咎之故諸爻/雖不善亦无咎矣  李氏過曰六三體亦柔見二之傷)
(也以噬腊肉之道噬之遂為所/毒雖小吝意在去惡已則何咎)九四噬乾胏得金矢利
艱貞吉(吕音訓乾陸音干胏陸氏曰緇美反馬云有骨/謂之胏鄭云簀也字林云含食所遺也一曰脯)
(也子夏作脯徐音甫荀董同晁氏曰説文作􁁉/食所遺也易噬乾􁁉揚雄說􁁉從􁂛陸績作胏)集解(程/子)
(曰九四居近君之位當噬嗑之任者也四已過中是其/間愈大而用刑愈深也故云噬乾胏胏肉之有聯一无)
(聯字骨者乾肉而兼骨至堅難噬者也噬至堅而得金/矢金取剛矢取直九四陽德剛直為得剛直之道雖用)
(剛直之道利在克難其事而貞固其守則吉也九一无/九字四剛而明體陽而居柔剛明則傷於果故戒以知)
(艱居柔則守不固故戒以堅貞剛而不貞者有矣凡失/剛者皆不貞也在噬嗑四最為善  朱子曰胏肉之帶)
(骨者與胾通周禮獄訟入鈞金束矢而後聽之九四以/剛居柔得用刑之道故有此象言所噬愈堅而得聽訟)
(之宜也然必利於艱難正/固則吉戒占者宜如是也)附録(朱子語得金矢荆公已/嘗引周禮釣金之説僴)
(問不知古人獄要鈞金束矢之意如何先生云這不見/得想是詞訟時便令他納此教他无切要㡳事不敢來)
(又問云如此則不問曲直一例出此則實有寃枉者亦/懼而不敢訴矣先生云這箇須是大切要㡳事如平常)
(事又别有所在/如劑石之論)纂註(楊氏時曰九四合一卦言之則為/間者也以一爻言之則居大臣之)
(位任除間之責者也中李氏椿年曰腊肉小乾胏難噬/於腊  李氏過曰頤  之梗正在此爻九四近君治獄)
(之卿諸爻以柔噬九四獨以剛噬正如乾胏而九四體/剛以噬乾胏之道噬之遂得其情  馮氏椅曰肉之附)
(骨猶四之附九居於離火故為乾胏之象又説卦離為/乾卦  雙湖先生曰卦互坎為豕離為戈兵又為火故)
(有乾胏象蒙金矢指坎九二象此爻正互坎中爻蘭氏/曰九乾之䇿乾為金也齊氏曰坎為矯輮為木人為弓)
(矯木加金施於弓亦有矢象金矢李季辨引周禮説案/周禮秋官大司寇以兩造禁民訟入束矢於朝然後聽)
(之以兩劑禁民獄入鈞金三日乃致于朝然強聽之注/訟謂以財貨相告者造至也使訟者兩至既兩至使入)
(束矢乃治之不至不入束矢則是白服不直者也必入/束矢者取其直也古者一弓百矢束矢其百矢歟獄謂)
(相告以罪名者劑今券書使獄者各齎券書既兩券書/使入鈞金又三日乃治之重刑也不券書不入金則是)
(亦自服不直者也必入金者取其堅也三十斤曰鈞九/四不正故戒以貞吉  龍氏仁夫曰紫金矢與金柅金)
(車金鉉及黄矢語勢同似/不必引鈞金束矢為義)六五噬乾肉得黄金貞厲无
咎集解(程子曰五在卦愈上而為噬乾肉反易於四之/乾胏者五居尊位乗在上之勢以刑於下其勢)
(易也在卦將極矣其為間甚大非易嗑也故為噬乾肉/也得黄金黄中色金剛物五居中為得中道處剛而四)
(輔以剛得黄金也五无應而四居大臣之位得其助也/貞厲无咎六五雖處中剛然實柔體故戒以必正固而)
(懷危厲則得无咎也以柔居尊而當噬嗑一作堅之時/豈可不貞固而懷懼哉一作忘危懼也  朱子曰噬乾)
(肉難於膚而易於腊胏者也黄中色金亦謂釣金六五/柔順而中以居尊位用刑於人人无不服故有此象然)
(必貞厲乃得无咎/亦戒占者之辭也)附録(朱子語問九四利艱貞六五貞/厲皆有艱難正固危懼之意故)
(皆為戒占者之辭先生曰亦是爻中有此道理大扺才/是治人彼必為敵不是易事故雖時位卦德得用刑之)
(宜亦須以艱難正固處之至於六三噬腊肉遇毒則是/所噬者堅韌難合六三以隂柔不中正而遇此所以遇)
(毒而小吝然此亦是合當治者但/難治耳治之雖小吝終无咎也銖)纂註(林氏栗曰乾肉/折肉披筋而熯)
(之似剛非剛似柔非柔噬之則嗑不噬不嗑也以六居/五剛柔得中乾肉象  蔡氏曰乾以五言肉以六言黄)
(象離中金剛也黄張子曰得黄金者得居中持堅之義/  余氏曰金矢  金不必泥周禮只是剛直剛中耳)
(雙湖先生曰五不正故戒以貞猶厲況不正乎然雖厲/而无咎者以居位得中故免於咎耳  李氏過曰九四)
(噬嗑既得其情以獄成上于五五柔主以噬乾肉之道/噬之乾肉无骨者以柔噬之也得黄金贖刑也古者金)
(作贖刑如吕刑五刑之贖皆有罰以千鍰為差是也九/四以剛噬六五以柔噬以剛噬者有司執法之公以柔)
(噬者人君不忍之仁也然猶貞厲則无咎正如穆王訓/夏贖刑刑既輕矣猶曰朕言多懼是也  龍氏仁夫曰)
(案項氏曰噬者除其惡得者取其善噬乾胏之強而收/金矢之用噬乾肉之強而收黄金之用聖人之仁如此)
(愚謂聽獄之難久矣繫辭聖人於此深致意焉夫圜扉/叢棘之間未必皆強梗不肖者居之也而有金矢黄金)
(之屬在焉小則為堂阜之夷吾葢齊之名卿也大則為/郡邸之皇孫葢漢之英主也使㣲鮑叔之知人丙吉之)
(長者則遂巳矣治獄者其可茍哉周公呼太史而告之/曰司寇蘇公式敬爾由獄以長我王國此意與噬嗑辭)
(同/)上九何校滅耳凶(吕音訓何陸氏曰何可反又音河/本亦作荷音同象同王肅云荷擔)
(晁氏曰案/何古文)集解(程子曰上過乎尊位无位者也故為受/刑者居卦之終是其間大噬之極也繫)
(辭所謂惡積而不可揜罪大而不可解者也故何校而/滅其耳凶可知矣何負也謂在頸也  朱子曰何負也)
(過極之陽在卦之上惡極罪/大凶之道也故其象占如此)纂註(胡氏曰居卦之極罪/之大者也校加於首)
(而没其耳所以凶也耳毛氏曰以怙終故寄之上九或/齊氏曰下互坎體有  之象  郭氏雍曰初上滅字)
(以為刑獨孔氏訓没屨校桎其足桎大而没趾何校械/其首械大而没其耳也若以誠耳為刵滅鼻為劓滅趾)
(為腓則上九復不為凶而初二又不為无咎也書注劓/輕刑吕刑腓辟為重故漢斬趾同於棄市方初六小刑)
(固不當斷趾上九非大復不當輕刑以是知三者之滅/皆非刑也  馮氏當可曰卦有四元咎一吉一凶治天)
(下至於用獄皆出於不獲已不獲已而為之得麤免於/過咎可也九四之吉以對上九之凶使四不艱貞則其)
(凶如上矣噬蔡氏曰噬之用在中故中四爻為噬也初/上二爻受  者也為噬故爻辭皆稱噬受噬故爻无噬)
(辭惡丘氏曰初過小而在下故屨校滅趾為用獄之始/上  極而怙終故何校滅耳為用獄之終中四爻治獄)
(之人然卦才剛柔不同噬之難易亦異二以柔居柔於/象為噬膚易噬者也五以柔居剛剛柔得中於象為噬)
(乾肉比噬膚則難矣三柔中有剛肉藏骨之象故曰噬/腊肉比乾肉又難也四剛中有柔骨聨肉之象故曰噬)
(乾胏胏則骨大於腊噬之最難者也此中四爻之别也/然二滅鼻三遇毒四艱貞五貞厲者言治獄之道當致)
(謹而不可輕也在雙湖先生曰以全體言九四為一卦/之間則受噬者  四彖辭利用獄是刑四也以六爻言)
(則受噬者在初上故初上皆受刑四反為噬之主與三/隂爻同噬之彖爻取象有不同如此爻中稱腊稱乾皆)
(離象故説卦/曰離為乾卦)大象傳雷電噬嗑先王以明罰勑法(吕音/訓勑)
(陸氏曰恥力反此俗字也字林/作敕鄭云敕猶理也一云整也)集解(程子曰象无倒置/者疑此文互也雷)
(電相須並見之物亦有噬象電明而雷威先王觀雷電/之象法其明與威以明其刑罰飭其法令法者明事理)
(而為之防者也電朱/子曰雷電當作  雷)附録(程子語電者隂陽相軋雷者/隂陽相擊也軋者如石相磨)
(而火光出者電便有雷擊者是也大臨先朱子語問諸/卦象皆順説獨雷電噬嗑倒説何邪曰  儒皆以為倒)
(説二字二字相似疑是如此僩問雷電噬嗑與雷電豐/似一同先生曰噬嗑明在上動在下是明得是理先立)
(這法在此未有犯㡳人留待異時之用故云明罰敕法/豐威在上明在下是用這法時須是明見下情曲折方)
(得不然威動於上必有過錯也故云折/獄致刑此是伊川之意其説極好道夫)纂註(蔡氏曰明/罰離象勑)
(法震象之張氏汝弼曰體電之光以明罰則情偽不能/逃體雷  威以勑法則強梁不敢犯  徐氏曰明罰者)
(所以示民而使之知所避勑法者所以防民而使之知/所畏此先王忠厚之意也未至折獄致刑處故與豐象)
(異然罰之當避人猶有冐罰為之法之可畏人猶有犯/法不顧者先王不得已而用刑  項氏曰石經作電雷)
(晁公武謂象无倒/置者當從石經)彖傳頤中有物曰噬嗑(吕音訓頤/陸以之反)集
解(朱子曰以卦/體釋卦名義)纂註(王氏宗傳曰卦象各有指鼎井大/過棟撓小過飛鳥之類逺取諸物)
(也艮背頤口噬嗑頤中/有物之類近取諸身也)噬嗑而亨集解(程子曰頤中有/物故為噬嗑有)
(物間於頤中則為害噬而嗑之則/其害亡乃亨通也故云噬嗑而亨)剛柔分動而明雷電
合而章集解(程子曰以卦才言也剛爻與柔爻相間剛/柔分而不相雜為明辨之象明辨察獄之)
(本也動而明下震上離其動而明也雷電合而章雷震/而電耀相須並見合而章也照與威並行用獄之道也)
(能照則无所隠情有威則莫敢不畏上既以/二象言其動而明故復言威照並用之意)附録(未子/語張)
(洽問易彖傳剛柔分者二噬嗑節也何以言剛柔分曰/據某觀之只是三隂三陽謂之剛柔分分猶均也問易)
(中三隂三陽之卦多獨二卦言之何也曰偶於此二/卦言之餘卦别有義剛柔分語意與日夜分同時舉)纂
註(楊氏時曰剛在下則動柔在上則明動而明初未章/合而後章  李氏過曰人之頥中自有雷電齒剛而)
(舌柔雷之擊搏必與電合齒/之噬齧必與舌俱然後成章)柔得中而上行雖不當位
利用獄也(吕音訓上陸時掌反當陸氏曰/都浪反易内皆同有異者别出)集解(程子曰/六五以)
(柔居中為用柔得中之義上行謂居尊位雖不當位謂/以柔居五為不當而利於用獄者治獄之道全剛則傷)
(於嚴暴過柔則失於寛縱五為用獄之主以柔處剛而/得中得用獄之宜也以柔居剛為利用獄以剛居柔為)
(利否曰剛柔質也居用也用柔非治獄之宜也/  朱子曰以卦名卦體卦德二象卦變釋卦辭)附録(朱/子)
(語彖辭中剛柔分以下都掉了頤中有物只說/利用獄爻亦各自取義不說噬頤中之物淵)纂註(朱/氏)
(曰六五柔中雖不當位施之用獄則无若柔中之為利/矣或曰柔足以用獄乎曰為人君止於仁不以剛斷稱)
(也獄楊氏時曰古之治獄吏以獄成告于正正聽之正/以  成告于大司寇司寇聽之棘木之下大司寇以獄)
(成告于王王命三公參聴之三公以獄成告于王王三/宥之而後制刑此以柔用之意也  雙湖先生曰下體)
(本坤分初柔上而為五上體本乾分五剛下而為初此/剛柔分也柔得中而上行即初柔上而得中也噬嗑剛)
(柔分而柔得中節剛柔分而/剛得中故於兩卦發其義)小象傳屨校滅趾不行也
(吕音訓不行也陸氏/曰本或作止不行也)集解(程子曰屨校而滅傷其趾則/知懲誡而不敢長其惡故云)
(不行也古人制刑有小罪則校其趾葢取禁止其行/使不進於惡也  朱子曰滅趾又有不進於惡之象)噬
膚滅鼻乘剛也集解(程子曰深至滅鼻者乘剛故也乘/剛乃用刑於剛強之人不得不深)
(嚴也深嚴則得/宜乃所謂中也)遇毒位不當也集解(程子曰六三一无/三字以隂居陽處)
(位不當自處不當故用/刑者難服而反毒之也)利艱貞吉未光也(吕音訓未光/大也今本作)
(未光也陸氏曰/本或无大字)集解(程子曰凡言未光其道未光大也/戒於一作以利艱貞葢所以不足)
(也不得中/正故也)纂註(楊氏時曰雖利艱貞未能使无訟故曰/未光也  楊氏萬里曰有強梗者天下)
(之不幸去強梗者聖人之/不得巳也故曰未光也)貞厲无咎得當也集解(程子/曰所)
(以能无咎者以所得其當也所謂/當居中用剛而能守正慮危也)何校滅耳聰不明也
(吕音訓聰不明也陸氏曰馬云耳无所聞鄭/云目不明耳不聰王肅云言其聽之不明)集解(程子/曰人)
(之聾暗不悟積其罪惡以至於極古人制法罪之大者/何之以校為其无所聞知積成其惡故以校而滅傷一)
(无傷字其耳誡聰之不明也早朱子曰滅耳葢罪/其聴之不聰也若能審聴而  圖之則无此凶矣)
經䷕(離下/艮上)集解(程子曰賁序卦嗑者合也物不可以/茍合而巳故受之以賁賁者飾也物)
(之合則必有文文乃飾也如人之合聚則有威儀上下/物之合聚則有次序行列合則必有文也賁所以次噬)
(嗑也為卦山下有火山者草木百物之所聚也下有火/則照見其上草木品彚皆被其光彩有賁飾之象故為)
(賁/也)賁亨小利有攸往(吕音訓賁陸氏曰彼偽反徐甫寄/反李軌府瓫反傅氏云賁古班字)
(文章貌鄭云變也文飾之貌王肅扶/文反云有文飾黄白色艮宫一世卦)集解(程子曰物有/飾而後能亨)
(故曰无本不立元文不行有實而加飾則可以亨矣文/飾之道可增其光彩故能小利於進也  朱子曰賁飾)
(也卦自損來者柔自三來而文二剛自二上而文三自/既濟而來者柔自上來而文五剛自五上而文上又内)
(離而外艮有文明而各得其分之象故為賁占者以其/柔來文剛陽得隂助而離明於内故為亨以其剛上文)
(柔而艮止於外/故小利有所往)纂註(徐氏曰有質必有文質者本也文/者所以賁飾之也賁以剛柔往來)
(交錯為文而成卦則剛大柔小乾剛為質於内而柔來/文之本剛得柔大者通矣又六二中正得位无往不通)
(故亨坤柔為質於外而剛往文之本柔得剛小者利矣/  雙湖先生曰小利有攸往文王卦變例也孔子彖傳)
(分明以賁自泰變來謂泰上六來文九二之剛泰九二/上文上六之柔則成賁卦朱子又推及損與既濟變來)
(亦有相文之義若謂自噬嗑變賁則小正指噬嗑六三/言六自三往居四九自四來居三謂之小利有攸往可)
(也況賁乃噬嗑之反其象尤近意文王所取或在此所/謂小往是也夫子自發柔來剛上相文之義朱子又自)
(彖傳推廣之大抵卦變一可變六十四由人自取通焉/止矣但謂夫子即文王之説朱子即文王夫子之説則)
(冇所未可也曰郭氏京曰不利有攸往與彖傳並誤作/小利  余氏  本義説卦變專取兩爻相比而相易故)
(多失正意賁與渙其最著者要當隨地而觀耳至於損/益亦是卦變以其不可用相比相易之例遂止曰卦體)
(疑皆未/然也)初九賁其趾舍車而徒(吕音訓趾陸氏曰一本/作止鄭云趾足晁氏曰)
(案止古文舍陸音捨象同車陸氏曰音居鄭張/璠作輿後漢時始有居音晁氏曰案車古文)集解(程/子)
(曰初九以剛陽居明體而處下君子有剛明之德而在/下者也君子在无位之地无所施於天下唯自賁飾其)
(所行而已趾取在下而所以行也君子修飾之道正其/所行守節處義其行不茍義或不當則舍車輿而寧徒)
(行衆人之所羞而君子以為賁也舍車而徒之義兼於/比應取之初比二而應四應四正也與二非正也九之)
(剛明守義不近與於二而逺應於四舍易而從難如舍/車而徒行也守節義君子之賁也是故君子所賁世俗)
(所羞世俗所貴一作賁君子所賤以車徒為言者因趾/與行為義也  朱子曰剛德明體自賁於下為舍非道)
(之車而安於徒步之象/占者自處當如是也)纂註(雙湖先生曰趾象見噬嗑/初爻下車前有互坎象初)
(未入坎體故有舍車徒行象自郭氏雍曰君子以義為/榮不以徒行為辱初九以賤  居舍車而徒所謂窮不)
(失其義者矣下都氏曰无所乗而行謂之徒行凡易之/義所乘者在  乗之者在上初在下卦之下无所乘也)
六二賁其須(吕音訓須陸氏曰如字字從彡從水邊者/非晁氏曰案須與歸妹六三同今文作嬬)
(賤妾/也)集解(程子曰卦之為賁雖由兩爻之變而文明之/義為重二實賁之主也故主言賁之道飾於)
(物者不能大變其質也因其質而加飾耳故取須義須/隨頤而動者也動止惟係於一无於字所附猶言惡不)
(由於賁也二之文明唯其賁飾善惡則係其質也與朱/子曰二以隂柔居中正三以陽剛而得正皆无應  故)
(二附三而動有賁須之象占/者宜從上之陽剛而動也)纂註(朱氏曰毛在頤曰須/在口曰髭在頰曰髯)
(三至上有頤體二在頤下須之象二三剛柔相賁賁其/須也夫文不虚生須生於頤血盛則煩滋血衰則減耗)
(所林氏栗曰須/  以賁其頤也)九三賁如濡如永貞吉(吕音訓濡/陸如㬰反)集解
(程子曰三處文明之極與二四二隂間處相賁賁之盛/者也故云賁如如辭助也賁飾之盛光彩潤澤故云濡)
(如光彩之盛則有潤澤詩云麀鹿濯濯永貞吉三與二/四非正應相比而成相賁故戒以常永貞正賁者飾也)
(賁一作修飾之事難乎常也故永貞則吉三與四相賁/又下比於二二柔文一剛上下交賁為賁之盛也  朱)
(子曰一陽居二隂之間得其賁而潤澤/者也然不可溺於所安故有永貞之戒)纂註(蔡氏曰三/陷二柔之)
(中有坎象故曰濡如坎/剛中心亨故永貞吉)六四賁如皤如白馬翰如匪寇
婚媾(吕音訓皤陸氏曰白波反説文云老人貌易賁如/皤如董音槃云馬作足横行曰皤鄭陸績作燔音)
(燔荀作波翰陸氏曰户旦反董黄穎云馬舉/頭髙仰也馬荀云髙也鄭云白也又寒案反)集解(程子/曰四)
(與初為正應相賁者也本當賁如而為三所隔故不獲/相賁而皤如皤白也未獲賁也馬在下而動者也未獲)
(相賁故云白馬其從正應之志如飛故云翰如匪為九/三之寇讎所隔則婚媾遂其相親矣已之所乘與動於)
(下者馬之象也初四正應終必獲親苐始為其間隔耳/媾古豆反  朱子曰皤白也馬人所乘人白則馬亦白)
(矣四與初相賁者乃為九三所隔而不得遂故皤如而/其往求之心如飛翰之疾也然九三剛正非為寇者也)
(乃求婚媾耳/故其象如此)附録(朱子語此爻无所賁飾其馬亦/白也言无飾之象如此學蒙)纂註
(王氐大寶曰皤髪白柔飾於柔隂盛陽衰皤如之象柔/吕氏曰三近而不相得故為巳寇  張子曰六四以)
(居隂性為艮止志堅行潔終无尤也雙姚氏小彭曰商/人尚白戎事乗翰翰與皤皆白色    湖先生曰皤如)
(四之自飾也白馬翰如恐是指三言三之來非寇乃是/求婚媾耳馬取互坎震象亦皆以九三成坎震則馬九)
(三象矣皤翰皆白色凡物之濕者日乾則白互坎得離/故取白象上九白賁亦蒙此義寇亦坎象不言吉凶者)
(四守正以待/正應可知矣)六五賁于丘園束帛戔戔吝終吉(吕音訓/賁陸氏)
(曰黄本賁作世束帛陸氏曰子夏云五匹為束二𤣥三/纁象隂陽戔戔陸氏曰在千反馬云委積貌薛虞云禮)
(之多也及音牋黄云猥積貌/一云顯見貌子夏作殘殘)集解(程子曰六五以隂柔/之質密比於上九剛)
(陽之賢隂比於陽復无所係應從之者也受賁於上九/也自古設險守國故城壘多依丘坂丘謂在外而近且)
(髙者園圃之地最髙近城邑亦在外而近者丘園謂在/外而近者指上九也六五雖居君位而隂柔之才不足)
(自守與上之剛陽相比而志從焉獲賁于外比之賢賁/于丘園也若能受賁於上九受一作隨其裁制如束帛)
(而一无而字戔戔則雖其柔弱不能自為為可吝少然/能從於人成賁之功終獲其吉也戔戔剪裁分裂之狀)
(帛未用則束之故謂之束帛及其制為衣服必剪裁分/裂戔戔然束帛喻六五本質戔戔謂受人剪製而成用)
(也其資於人與蒙同而蒙不言吝者葢童蒙而賴於人/乃其宜也非童幼而資賁於人為可吝耳然享其功終)
(為吉也有朱子曰六五柔中為賁之主敦本尚實得賁/之道故  丘園之象然隂性吝嗇故有束帛戔戔之象)
(束帛薄物戔戔淺小之意人而如此/雖可羞吝然禮奢寧儉故得終吉)附録(朱子語賁于/丘園束帛戔)
(戔是箇務農尚儉㡳意戔戔是狹小不足之義以字義/考之從水為淺從貝為賤從金為錢如所謂束帛戔戔)
(六五居尊位却如此崇本尚儉便是吝嗇如衛文公漢/文帝是也雖是吝却終吉此在賁卦有反本之義到上)
(九便白賁和束帛之類都沒了必大問或以戔戔為盛/多貌曰非也戔戔者淺小之義凡淺字箋字皆從戔戔)
(問淺小是儉之義否曰然所以下文云吝終吉吝者雖/不好看然終却吉去偽賁于丘園是箇務實㡳束帛戔)
(戔是賁得不甚大所以説吝兩句是兩意淵問賁于丘/園是在艮體故安止于丘園而不復有外賁之象曰雖)
(是止體亦是上比於九漸漸到極處若一向賁飾去亦/自不好須是收斂方得問敦本務實莫是反朴還淳之)
(義曰賁取賁飾之義他日却來賁田園為農圃之事當/賁之時若似鄙吝然終得吉吉則有喜故象云有喜也)
(隂問伊川解賁于丘園指上九而言看來似好葢賁三/  皆受賁於陽不應此爻獨異而作敦本務實説也先)
(生云如何丘園便能賁人束帛戔戔他解作剪裁之象/尤艱曲説不出這八字只平白在這裏若如所説則曲)
(折多意思逺舊説指上九作髙尚隠于丘園之賢而用/束帛之禮聘召之若不用某説則此説又近他將丘園)
(作上九之象束帛戔戔作剪裁分裂/之象則與象意大故相逺也學蒙)纂註(朱氏曰艮為/山為果蓏山)
(半為丘而有果蓏園之象所項氏曰艮上爻為山故中/爻為丘園丘園者束帛之  由出  孔氏曰諸儒以為)
(賁飾丘園之士且爻象无待士之文此則普論為國之/道不尚華飾而貴儉約也若惟用束帛招聘丘園以儉)
(約待賢豈其義也一雙湖先生曰坤為帛三隂坤/體五艮為手九三  陽間之有艮手束帛之象)上九
白賁无咎集解(程子曰上九賁之極也賁飾之極則失/於華偽唯能質白其賁則无過失之咎)
(白素也尚質素則不失其本真所謂尚質素者非无飾/也不使華没實耳  朱子曰賁極反本復於无色善補)
(過矣故其/象占如此)附録(朱子語問白賁无咎曰賁飾之事太盛/則有咎所以處太盛之終則歸于白賁)
(勢當然也僴銖曰如本義説六五上九兩爻却是賁極/反本之意曰六五已有反本之漸故曰丘園又曰束帛)
(戔戔至上九白賁則反本而復於无飾矣葢皆賁極之/象也銖白賁无咎據剛上文柔似不當説自然而卦之)
(取象不恁地拘/各自説一義淵)纂註(龍氏仁夫曰艮上九居静止之極/此有道之賢遺去紛華泊然世外)
(以質素為賁飾者故為无咎之占文朱氏曰五色本於/素五味本於淡五聲本於虚質者  之本也  徐氏之)
(祥曰易上九三十二爻惟八艮體无凶咎實徐氏曰内/三爻離體以文明為賁外三爻艮體以篤  為賁  項)
(氏曰離主飾艮主白賁李氏舜臣曰雜卦賁无色也其/白賁之謂乎夫卦以  飾為義而初九舍車而徒以示)
(素履於一步之初六五束帛戔戔而躬行素儉之禮於/九重之上諸爻所以相賁大率皆清修潔白而非浮靡)
(之事至於上九白賁則凡世間之色无可觀矣大/哉賁无色也非知未始有易之初者不足以語此)大象
傳山下有火賁君子以明庶政无敢折獄(吕音訓明陸/氏曰蜀才作)
(命折陸/之舌反)集解(程子曰山者草木百物之一无之字所聚/生也火在其一无其字下而上照庶類皆)
(被其光明為賁飾之象也君子勸山下有火明照之象/以修明其庶政成文明之治而无果敢於折獄也折獄)
(者人君之所致慎也豈可恃其一无其字明而輕自用/乎乃聖人之用心也為戒深矣象之所取唯以山下有)
(火明照庶物以用明為戒而賁亦自有无敢折獄之義/折獄者專用情實有文飾則没其情矣故无敢用文以)
(折獄也獄朱子曰山下有火明不及逺明庶政事之/小者折  事之大者内離明而外艮止故取象如此)附
録(朱子語問本義云明庶政是明之小者无折獄是明/之大者此專是就象取義伊川説此則又就賁飾上)
(説不知二説可相備否先生曰明庶政是就離上説无/折獄是就艮上説離明在内艮止在外則是事之小者)
(可以用明折獄是大事一折便了有止之義明在内不/能及它故止而不敢折也大凡就象中説則意味長若)
(懸空説道理雖説得去亦不甚親切也易説山下有火/賁離下艮上内明外止雖内明是箇殺㡳明所以不敢)
(用其明以折獄此與山上有火旅君子以明慎用刑而/不留獄正相似而相反賁内明外止旅外明内止艮下)
(離上故其象不同如此僴問茍明見其情罪之是非亦/何難於折獄曰是他自有箇象如此遇著此象㡳便用)
(如此然獄亦自有十三八棒便了㡳亦有須待囚訊鞫/勘録問結證而後了㡳書曰要囚服念五六日至于旬)
(時丕蔽要囚周禮秋官亦有此數句便是有合如此者/若獄未具而決之是所謂敢折獄也若獄已具而留之)
(不決是所謂留獄也不留獄者謂/囚訊結證已畢而即決之也僴)纂註(蔡氏曰有山之/材而照之以火)
(則光彩外著賁之象也明庶政離明象政者治之具所/當文飾也无敢折獄艮止象折獄貴乎情實賁則文飾)
(而沒其情矣稱程氏曰離為刑獄之象凡四卦賁旅不/嫌於用明故  火豐噬嗑稱電者暫明於幽暗之間不)
(以為/常也)彖傳賁亨集解(朱子曰亨/字疑衍)柔來而文剛故亨分剛
上而文柔故小利有攸往天文也(吕音訓上/陸時掌反)集解(朱子/曰以)
(卦變釋卦辭剛柔之交自然之象故曰天文先/儒説天文上當有剛柔交錯四字理或然也)纂註(蔡/氏)
(曰柔來而文剛二也坤下交乾而為離也分剛上而文/柔上也乾上交坤而為艮也  朱氏曰於柔言來則知)
(剛上者往也於剛言上則知柔來者下也小馮氏椅曰/柔自上而來文乾之剛柔隂小也所謂亨  指六二也)
(分二之剛上於上而文坤之柔所謂利有攸往指上九/也今本誤於卦下便添一亨字却於亨字下移一小字)
(置於利有攸往之上錯亂文義今當正之曰柔來而文/剛故亨小分剛上而文柔故利有攸往則理與象不舛)
(謬矣又曰柔不能自亨麗於剛則亨故亨曰小剛不皆/利分於上剛利故利有攸往其下文則因上文以推廣)
(卦義卦郭氏京曰天文上脱剛柔交錯一句此夫子廣/美賁  有天文之象欲人君取義以理化人審詳天文)
(及人文誤/脱昭然)文明以止人文也集解(程子曰卦為賁飾之/象以上下二體剛柔)
(交相一作相交為文飾也下體本乾柔来文其中而為/離上體本坤剛往文其上而為艮乃為山下有火止於)
(文明而成賁也天下之事无賁不行故賁則能亨也柔/來而文剛故亨柔來文於剛而成文明之象文明所以)
(為賁也賁之道能致亨實由飾而能亨也分剛上而文/柔故小利肖攸往分乾之中爻往文於艮之上也事由)
(飾不加盛由飾而能行故小利有攸往夫往而能利者/以有本也賁飾之道非能増其實也但加之文彩耳事)
(由文而顯盛故為小利有攸往亨者亨通也往者加進/也二卦之變共成賁義而彖分言一无言字上下各主)
(一事者葢離明足以致亨文柔又能小進也天文也文/明以止人文也此承上文言隂陽剛柔相文者天之文)
(也止於文明者人之文也止謂處於文明也質必有文/自然之理理必有對待生生之本也有上則有下有此)
(則一作必字有彼有質則有文一不獨立二則為文非/知道者孰能識之天文天之理也人文人之道也  朱)
(子曰又以卦德言/之止謂各得其分)觀乎天文以察時變集解(程子曰天/文謂日月)
(星辰之錯列寒暑隂陽之代變/觀其運行以察四時之遷改也)觀乎人文以化成天下
集解(程子曰人文人理之倫序觀人文以教化天下天/一无天字下一无下字成其禮俗乃聖人用賁之)
(道也賁之象取山下有火又取卦變柔來文剛剛上文/柔凡卦有以二體之義及二象而一无而字成者如屯)
(取動乎險中與雲雷訟取上剛下險與天水違行是也/有取一爻者成卦之由也柔得位而上下應之曰小畜)
(柔得尊位大中而上下應之曰大有是也有取二體又/取消長之義者雷在地中復山附於地剥是也有取二)
(象兼取二爻交變為義者風雷益兼取損上益下山下/有澤損兼取損下益上是也有既以二象成卦復取爻)
(之義者夬之剛決柔姤之柔遇剛是也有以用成卦者/㢲乎水而上水井木上有火鼎是也鼎又以卦形為象)
(有以形為象者山下有雷頤頤中有物曰噬嗑是也此/成卦之義也如剛上柔下損上益下謂剛居上柔在下)
(損於上益於下據成卦而言非謂就卦中升降也如訟/无妄云剛來豈自上體而來也凡以柔居五者皆云柔)
(進而上行柔居下者也乃居尊位是進而上也非謂自/下體而上也卦之變皆自乾坤先儒不達故謂賁本是)
(泰卦豈有乾坤重而為泰又由泰而變之理下離本乾/中爻變而成離上艮本坤上爻變而成艮離為内故云)
(柔來艮在上故云剛上非自下體而上也乾坤變而為/六子八卦重而為六十四皆由乾坤之變也  朱子曰)
(極言賁道/之大也)纂註(胡氏允曰日月五星之運錯行乎二十/八經星之次舍此天之文也即卦中剛)
(柔交錯乎六位者也君臣父子兄弟夫婦朋友燦然有/禮以相接者文之明也截然有分以相守者文之止也)
(是則卦中離明而艮止者也聖人南面而立視昏旦之/星日月之次以知四時寒暑之變觀君臣父子兄弟夫)
(婦朋友之文則導以禮樂風以詩書彰以車服辨以采/章而化成於天下  雙湖先生曰文王賁卦彖辭惟曰)
(賁亨小利有攸往葢指卦中一隂先往而後剛來以成/卦小指隂柔言也今夫子彖辭則曰柔來而後剛上是)
(論卦變不同於文王矣且其曰剛柔相文曰天人之文/是又全發已意彖辭所未有也若是者不謂之夫子不)
(盡同於先聖可乎以三畫卦論柔來文剛而在離中有/人文之象則上文柔而在艮上有天文之象互震為春)
(互坎為冬而包夏秋於其間有察時變之象因六二之/來而離文明之卦已成又有化成天下之象焉細玩其)
(辭而卦象昭/然可見矣)小象傳舍車而徒義弗乘也(吕音訓弗晁/氏曰鄭玊作)
(不/)集解(程子曰舍車而徒行者於義不可以乘也初應/四正也從二非正也近舍二之易而從四之難)
(舍車而徒行也君子之賁守其義而已/  朱子曰君子之取舍決於義而已)纂註(蔡氏曰處/卦最下亦)
(理无可乘之者/故曰義弗乘也)賁其須與上興也集解(程子曰以須為/象者謂其與上)
(同興也隨上而動動止唯係所附也猶加/飾於物因其質而賁之善惡在其質也)纂註(袁氏曰/隂不能)
(以自明也得陽而後明柔不能以自立也得/剛而後立下不能以自興也得上而後興)永貞之吉
終莫之陵也集解(程子曰飾而不常且非正一有則字/人所陵侮也故戒能永正則吉也其)
(賁既常而正/誰能陵之乎)纂註(蔡氏曰陵侮也三能永貞則三柔雖/比已而濡如然終莫之陵侮而不至)
(陷溺/也)六四當位疑也匪宼婚媾終无尤也集解(程子曰/四與初)
(相逺而三介於其問是所當之位為一无為字可疑也/雖為三寇讎所隔未得親其婚媾然其正應理直義勝)
(終必得合故云終无尤也尤怨也終得相賁故无怨尤/也  朱子曰當位疑謂所當之位可疑也終无尤謂若)
(守正而不與/亦无他患也)纂註(潘氏曰初四正應始雖疑/慮終必自合復何尤哉)六五之吉
有喜也(吕音訓喜陸氏曰如字徐/許意反无妄大畜卦放此)集解(程子曰能從人/以成賁之功享)
(其吉美是/有喜也)白賁无咎上得志也集解(程子曰白賁无咎/以其在上而得志)
(也上九為得志者在上而文柔成賁之功六五之君又/受其賁故雖居无位之地而實尸賁之功為得志也與)
(它卦居極者異矣既在上而得志處賁之極將有/華偽失實之咎故戒以質素則无咎飾不可過也)附録
(朱子語問何謂得志曰居卦之上在事之外不/假文飾而有自然之文便是優游自得也銖)
經䷖(坤下/艮上)集解(程子曰剥序卦賁者飾也致飾然後/亨則盡矣故受之以剥夫物至於文)
(飾亨之極也極則必反故賁終則剥也卦五隂而一陽/隂始自下生漸長至於盛極羣隂消剥於陽故為剥也)
(以二體言之山附於地山髙起地/上而反附著於地頺剥之象也)剥不利有攸往(吕音/訓剥)
(陸氏曰邦角反馬云落也/説文云裂也乾宫五世卦)集解(程子曰剥者羣隂長盛/消剥於一作一字陽之)
(時衆小人剥喪於一无於字君子故君子不利有所往/唯當㢲言晦迹隨時消息以免小人之害也  朱子曰)
(剥落也五隂在下而方生一陽在上而將盡隂盛長而/陽消落九月之卦也隂盛陽衰小人壯而君子病又内)
(坤而外艮有順時而止之象故/占得之者不可以有所往也)纂註(馮氏椅曰剥如剥/棗之剥擊也又邦)
(角切割也裂也諸爻以割裂為義或曰王介父晚悟豳/詩剥棗之義葢落之也非自落也  雙湖先生曰不利)
(有攸往戒陽也有挽留一陽意體艮止之象也若/一陽更往則剥而為坤陽道盡矣如之何可往哉)初六
剥牀以足蔑貞凶(吕音訓蔑陸氏曰莫結反猶削也楚/俗削蔑之言馬云无也鄭云輕慢也)
(荀作/滅)集解(程子曰隂之剥陽自下而上以牀為象者取/自身之所處也自下而剥漸至於身也剥牀)
(以足剥牀之足也剥始自下故為剥足隂自下進漸消/蔑於一无於字貞正凶之道也蔑无也謂消亡於正道)
(也一作消亡正道也一作消亡於正也隂剥陽柔變剛/是邪侵正小人消君子其凶可知  朱子曰剥自下起)
(滅正則凶故其/占如此蔑滅也)纂註(蘭氏曰一陽在上五隂載之有牀/之象  蔡氏曰牀者人之所安其)
(體則上實下虚故取以象剥足在下又取以象初蔑无/也貞正也剥于下而自失其正故曰蔑貞陽不可无也)
(蔑貞凶故戒之徐氏曰初二取剛既逺故皆曰蔑貞曰/朱氏曰蔑无  也无君子之正則凶也  李氏舜臣)
(陽正隂邪以隂蔑陽故曰蔑貞剥卦隂爻凡五六三舍/羣隂以應上九故无咎六五以宫人之寵待羣隂而殺)
(其權故无不利若初六六二六四則居剥之世專以隂/剥陽者故三爻皆因剥牀而凶是則聖人雖於隂類當)
(長之時猶不許小人之害君子其戒昭然也原雙湖先/生曰下四隂爻雖因已成之卦繫辭其實各  其初剥)
(陽言之葢卦本純乾也初之蔑貞其姤之時乎二之蔑/貞其遯之時乎但以剥陽為蔑貞不以位論矣三之无)
(咎其否之時乎四之凶其觀之時乎五之以宫人寵正/當剥之時也聖人既於觀四别取觀國之光義而於剥)
(五又取率羣隂以受制於陽為利焉至上九直象/之以不食之碩果其扶陽抑隂之意每如此夫)六二
剥牀以辨蔑貞凶(吕音訓辨陸氏曰徐音辦具之辦足/上也黄云牀簀也薛虞云膝下也鄭)
(符勉反晁氏曰案古文作分今文作辨鄭作辨云足上/稱辨謂近膝之下屈則相近申則相逺故謂之辨辨分)
(也崔燝云/辨牀梐也)集解(程子曰辨分隔上下者牀之幹也隂漸/進而上剥至於辨愈蔑於正也凶益甚)
(矣也朱子曰辨牀/幹  進而上矣)附録(朱子語問初與二蔑貞凶是以/隂剥陽小人蔑君子之正道凶)
(之象也不知只是陽與君子當之則凶為復隂與小人/亦自為凶曰自古小人滅害君子終亦有凶但此爻象)
(只是説陽與/君子之凶也)纂註(孔氏曰辨謂牀身之下足之上分辨/處也  胡氏曰初民之象故曰足四)
(切近於君故曰膚二居膚足之間是上下分/辨之際人臣之位也始剥於民又剥於臣)六三剥之
无咎(吕音訓六三剥无咎今本有之字陸氏曰一本作/剥之无咎非晁氏曰案京劉荀爽一行皆无之字)
集解(程子曰衆隂剥陽之時而三獨居剛應剛與上下/之隂異矣志從於正在剥之時為无咎者也三之)
(為可謂善矣不言吉何也曰方羣隂剥陽衆小人害君/子三雖從正其勢孤弱所應在无位之地於斯時也難)
(乎免矣安得吉也其義為无咎耳言其无咎所以勸也/  朱子曰衆隂方剥陽而已獨應之去其黨而從正无)
(咎之道也占者/如是則得无咎)纂註(馮氏椅曰剥之无咎有之字非後/人以賛有之字遂疑經脱此一字)
(増入也忍丘氏曰剥下五隂皆剥陽者而處其中獨與/上應不  黨邪以害正是小人而知有君子也故在剥)
(之時為无咎而王氏宗傳曰六三小人中之君子也失/上下之羣隂  與上九協焉可无取乎  李氏過曰聖)
(人未嘗不開小人為善之門而楊氏文煥曰復之六四/中行獨復者以居四隂之中  不陷者也剥之六三剥)
(之无咎者舍四隂/之朋而應上也)六四剥牀以膚凶(吕音訓膚陸氏曰/方于反京作簠謂)
(祭/器)集解(程子曰始剥於牀足漸至於膚膚身之外也將/滅其身矣其凶可知隂長已盛陽剥已甚貞道)
(已消故更不言滅貞直言凶也言朱子曰/隂禍切身故不復言蔑貞而直  凶也)纂註(毛氏曰/四屬上)
(體故曰膚椅張氏汝弼曰艮為膚噬嗑六二噬膚互艮/體  馮氏  曰一陽與四同為艮體初剥及艮陽之膚)
(也居郭氏雍曰六四上/體  牀之上則膚矣)六五貫魚以宫人寵无不利(吕/音)
(訓貫陸氏曰古亂/反徐音䆠穿也)集解(程子曰剥及君位剥之極也其/凶可知故更不言剥而設義以)
(開小人遷善之門五羣隂之主也魚隂物故以為象五/能使羣隂順序如貫魚然反獲寵愛於在上之陽如宫)
(人則无所不利也宫人宫中之人妻妾侍使也以隂言/且取獲寵一作親愛之義以一陽在上衆隂有順從之)
(道故發此義衆朱子曰魚隂物宫人隂之美而受制於/陽者也五為  隂之長當率其類受制於陽故有此象)
(而占者如是/則无不利也)纂註(齊氏曰九家易㢲為魚剥隂積為㢲/者四姤遯否觀皆有㢲故於剥六五)
(言貫魚六五四隂之主也艮手持之亦有貫魚象衆虞/氏曰艮為門闕為宫室  張氏汝弼曰柔得尊位  隂)
(以次相傅有后以宫人備數進御於君之象之馮氏當/可曰五隂剥陽意極不善至是乃肯為宫人  寵以六)
(五本柔順而得中以率其下也所楊氏時曰先王之時/六宫各率其屬以時進御于王  九嬪掌之御叙于王)
(之燕寢女御掌之而嬪御之職皆列于天官太宰涖之/則燕好嬖昵之私不得干其上矣貫魚之象也  項氏)
(曰女治内事雖王后三夫人九嬪二十七世婦八十一/御妻森然並列受寵於内亦於國家何不利之有又曰)
(以宫人言之則五為王后與君同處四為夫人佐后三/為九嬪主九御下卦之長也二為世婦初為御妻五者)
(循序而進以治隂事以當夜時如剥之五隂但用於午/未申酉戌之月亦在天道未為不利也若用於陽月以)
(侵發生之事則為厲氣耳此爻别明後宫之義以見小/人但以此寵之則无害也  南軒張氏曰五雖君位而)
(卦有隂為之主不取君義者坤剥遯明夷歸妹旅也非/人君所處故无君義  雙湖先生曰易以天道明人事)
(卦至九月五隂既長謂觀九五不剥為隂不可也特聖/人繫爻不言隂剥陽但言處剥之道此便是扶陽抑隂)
(挽四世道之㣲意雖然亦卦爻本有此象聖人因而發/之隂陽消長固有必然之勢人事之盡自有轉移之妙)
(也魚五隂象貫一陽象寵待也寵之以宫/人如畜之以臣妾柔而服之无不利矣)上九碩果不
食君子得輿小人剥廬(吕音訓得輿陸氏曰京作德輿/董作德車晁氏曰案車古文)
集解(程子曰諸陽消剥已盡獨有上九一爻尚存如碩/大之果不見食將見復生之理上九亦一作一一)
(作已變則純隂矣然陽无可盡之理變於上則生於下/无間可容息也聖人發明此理以見陽與君子之道不)
(可亡也或曰剥盡則為純坤豈復有陽乎曰以卦配月/則坤當十月以氣消息言則陽剥一有盡字為坤陽一)
(有復字來為復一有然字陽未嘗盡也剥盡於上則復/生於下矣故十月謂之陽月恐疑其无陽也隂亦然聖)
(人不言耳隂道盛極之時其亂可知亂極則自當思治/故衆心願載於君子君子得輿也詩匪風下泉所以居)
(變風之終也理既如是在卦亦衆隂宗陽為共載之象/小人剥廬若小人則當剥之極剥其廬矣无所容其身)
(也更不論爻之隂陽但言小人處極則及其廬矣廬取/在上之象或曰隂陽之消一作交必待盡而後復生於)
(下此在上便有復生之義何也夬之上六何以言終有/凶曰上九居剥之極止有一陽陽无可盡之理故明其)
(有復生之義見君子之道不可亡也夬者陽消隂隂小/人之道也故但言其消亡耳何用更言却有復生之理)
(乎衆朱子曰一陽在上剥未盡而能復生君子在上則/為  隂所載小人居之則極剥於上自失所覆而无復)
(碩果得輿之象矣取象既明而君子/小人其占不同聖人之情益可見矣)纂註(程子語問十/月何以謂之)
(陽月曰十月謂之陽月者陽盡恐疑於无陽也故謂之/陽月也然何時无陽如日有光之類葢隂陽之氣有常)
(存而不移者有消長而无窮者食朱子語上九之象謂/一陽在上如碩大之果人不及  而獨留於其上如君)
(子在上而小人皆載於下則是君子之得輿也然小人/雖載君子而乃欲自下而剥之則是自剥其廬耳葢唯)
(君子乃能載葢小人小人必賴君子以保其身今小人/欲剥君子則君子亡而小人亦无所容其身如自剥其)
(廬也且看自古小人欲害君子則害得盡後國破家亡/其小人曾有存活得者否故聖人象曰君子得輿民所)
(載也小人剥廬終不可用也若人占得此文則為君子/之所為者必吉而為小人之所為者必凶矣其象如此)
(而理在其中却不是因欲説道理而後説象也時舉碩/果不食則不食便有復生之意不必云推廣而言也答)
(方士繇小人剥廬是説隂到這裏時把它這些陽都剥/了此是自剥其廬舍无安身已處衆小人托一君子為)
(庇覆若更剥了是自剥其廬舍便不成剥了淵或問碩/果不食伊川謂陽无可盡之理變於上則生於下无間)
(可容息也變於上則生於下乃剥復相因之理畢竟須/經由坤坤卦純隂无陽如此則陽有斷滅也何以能生)
(於復曰凡隂陽之生一爻當一月須是滿三十日方滿/得那腔子做得一畫成今坤卦非是无陽始生甚㣲未)
(滿那腔子做一畫未成非是坤卦純隂便无陽也然此/亦是甚深與事但伊川當時解不曾分明道與人故令)
(人做一件大事㸔文蔚陽无可盡之理説得甚精且以/卦配月剥九月坤十月復十一月剥一陽尚存復一陽)
(已生又坤純隂陽氣闕了三十日安得謂之无盡嘗細/考之這一陽不是剗地生來才交立冬便萌芽下面有)
(些氣象了上面剥一分下面便萌芽一分上面剥二分/下面便萌芽二分積累到那復處方成箇一陽坤初六)
(便是陽已萌芽三自觀至剥三十日剥方盡自剥至坤/三十日方成坤  十日陽漸長至冬至方是一陽第二)
(陽方從此生去隂剥每日剥三十分之一一月方剥得/盡陽長每日長三十分之一一月方長成一陽隂剥時)
(一日十二刻亦每刻中漸漸剥全一日方剥得三十分/之一陽長之漸亦如此長黄幹舉冬至子之半先生曰)
(正是及子之半方成一陽子之半後第二陽方生陽无/可盡之理這箇才剥盡陽當下便生不曾斷續伊川説)
(這處未分曉似欠兩句在中間方説得隂剥陽生不相/雜處虞復之云恰似月弦望便見隂陽生逐旋如此隂)
(不㑹一上剥陽不㑹一上長也㝢楊至問十月何以為/陽月先生因反詰諸生令思之云程先生於易傳中雖)
(發其端然終説得不透徹諸生以所見荅皆不合復請/問其旨先生云剥盡為坤復則一陽生也復之一陽不)
(是頓然便生乃是自坤卦中積來且一月三十日以復/之一陽分作三十分從小雪後便一日生一分上面趲)
(得一分下面便生一分到十一月半一陽始成以此便/見得天地无休息處時舉九月隂極則陽已下生謂如)
(六陽成六段而一段又分作三十小段從十月積起至/冬至成一爻不成一陽是陡頓生亦須以分毫積起且)
(天運流行本无一息間斷豈解一月无陽且如木之黄/落時萌芽已生了不特如此木之冬青者必先萌芽而)
(後舊葉方落若論變時天地无時不變如楞嚴經第二/卷首段所載非惟一歳有變月亦有之非惟月有變日)
(亦有之非惟日有變時亦有之但人不知耳此説亦是/義剛陽无驟生之理如冬至前十月中氣是小雪陽已)
(生三十分之一分到得冬至前幾日須已生到二十七/八分到至日方成一畫不是昨日全无今日一旦便都)
(復了大抵剥盡處便生如列子所謂運轉无已天地密/移疇覺之哉凡一氣不頓進一形不頓虧亦是不覺其)
(成不覺其虧葢隂陽浸消浸長人之一身自少及老亦/莫不然賀孫如人胞胎十月具方成箇兒子陳植剥上)
(九一畫分為三十分一日剥一分至九月盡方盡然剥/於上則生於下无間可息至十月初一日便生一分積)
(三十分而成一畫但其始未著耳至十一月則此畫已/成此所謂陽未嘗盡也道夫問隂亦然今以夬乾姤推)
(之亦可見矣但所謂聖人不言者何如荅曰前日劉履/之説蔡季通以為不然熹以分明是如此但聖人所以)
(不言者這便是一箇參贊裁成之道葢抑隂而進陽長/善而消惡用君子而退小人這便可見此理自然恁地)
(雖堯舜之世豈无小人但有聖人壓在上面不容他出/而有為耳豈能使之无邪劉履之曰蔡季通嘗言隂不)
(可以抗陽猶地之不足以配天此固然之理也而伊川/乃謂隂亦然聖人不言耳元定不敢以為然也道夫)
纂註(張氏汝弼曰剥自乾變乾為木果下應六三不為/所剥故不食  馮氏椅曰陽為大故稱碩果  丘)
(氏曰果中有核實也核中有仁仁也仁則生矣此自剥/而復也  朱氏曰坤為輿為衆艮為舍廬象  蔡氏曰)
(君子謂剛輿在下載上謂衆柔主剛言則一剛在上乘/衆隂君子得輿象小人衆柔廬在上庇下謂剛主柔言)
(衆柔下進剥剛小人剥廬象陽楊氏曰貫魚者/衆隂在下之象也碩果者一  在上之象也)大象𫝊
山附於地剥上以厚下安宅集解(程子曰艮重於坤山/附於地也山髙起於)
(地而反附著於地圮剥之象也上謂人君與居人上者/觀剥之象而厚固其下以安其居也下者上之本未有)
(基本固而能剥者也故上一作山之剥必自下下剥則/上危矣為人上者知理之如是則安養人民以厚其本)
(乃所以安其居也書曰/民為邦本本固邦寕)附録(朱子語問上以厚下安宅/安宅者安於義禮而不遷)
(否曰非也厚下者乃所以安宅如山附於地惟其地厚/所以山安其居而不摇人君厚下以得民則位亦安而)
(不摇猶所謂本/固邦寧也僴)纂註(蔡氏曰厚下坤象安宅艮象乎毛/民曰竊謂大象别立一義主  象)
(不主乎卦體也此馮氏椅曰以上下厚薄取象而不以/隂陽消長為義  聖人用卦之㣲權也  雙湖先生曰)
(剥者崩頽之義五隂自下而上剥一陽將見艮剥為坤/則山剥為地矣山附於地未可言剥然以五隂剥一陽)
(言之則有山崩為地之勢故名之曰剥為人上者觀象/而知所以厚下安宅則又善於用剥者也  司馬公曰)
(基薄則墻頽下薄則上危故君/子厚其下者所以自安其居也)彖傳剥剥也柔變剛也
集解(朱子曰以卦體釋卦名義/言柔進于陽變剛為柔也)纂註(郭氏京曰剥剥落/也脱落字其落字)
(本與剥字成義若无落字義亦不圓彖蔡氏曰五柔將/變上剛而為柔也  陳氏友文曰夬  曰剛決柔此曰)
(柔變剛何也曰此君子小人之辨也君子剛明果斷小/人隂賊險狠君子去小人聲其罪與天下共棄之名正)
(言順故曰決小人之欲去君子辭不順理不直必萋菲/浸潤以侵蝕之使之日銷月鑠而不自知故曰變一字)
(之間君子小人/之情狀皦然矣)不利有攸往小人長也(吕音訓長/陸丁丈反)集解
(程子曰剥剥也謂剥落也柔變剛也柔長而剛剥也夏/至一隂生而漸長一隂長則一陽消至於一无於字建)
(戌則極而成剥是隂柔變剛陽也隂小人之道方/長盛而剥消於一作剛陽故君子不利有所往也)順而
止之觀象也君子尚消息盈虚天行也集解(程子曰君/子當剥之)
(時知不可有所往順時而止乃能觀剥之象也卦有順/止之象乃處剥之道君子當觀而體之君子尚消息盈)
(虚天行也君子存心消息盈虚之理而能順之乃合乎/天行也理有消衰有息長有盈滿有虚損順之則吉逆)
(之則凶君子隨時敦尚所以事天/也  朱子曰以卦體卦德釋卦辭)纂註(丘氏曰剥言不/利有攸往則曰)
(順而止復言利有攸往則曰以順行於柔長而戒之使/止者所以憂小人之進於剛長而勉之使行者所以喜)
(君子之來觀聖人利不利之辭則知其為君子發也人/馮氏椅曰順而止之以卦性告筮者觀此之象順小)
(方長之勢而止之使不至為坤盡去君子耳諸楊氏萬/里曰不利有攸往此君子處剥之道也盍觀  剥之象)
(乎坤順艮止止亂以順止小人亦以順順而止之非逆/而激之此君子治剥之道也  胡氏允曰消者姤也息)
(者復也盈者乾也虚者坤也此言十二卦之往來皆天/道之運行君子尚之者以明剥不終剥而有復止不終)
(止而有行也時李氏舜臣曰消息盈虚乃時運之使然/君子尚之與  偕行雖處剥之時而不至於咨嗟慼憂)
(而變其所守者知其後之必復而屏心寧耐以待也不/然不憤羣隂之進盡力以抗則必激起其蠆尾之毒甘)
(受其摧剥縻爛之禍而不可救藥矣之雙湖先生曰順/而止之固止小人之進亦是止君子  去夫當剥亂之)
(世一君子在上止而不/去猶足為世道之福也)小象傳剥牀以足以滅下也集
解(程子曰取牀足為象者以隂侵沒陽於/下也滅没也侵滅正道自下而上也)剥牀以辨未
有與也集解(程子曰隂之侵剥於一作剛陽得以益盛/至於剥辨者以陽未有應與故也小人侵)
(剥君子若君子有與則可以勝小人不能為害矣唯其/无與所以被蔑而凶當消剥之時而无徒與豈能自存)
(也言未有與剥之未盛有與猶可勝也/示人之意深矣  朱子曰言未大盛)纂註(丘氏曰與/應也凡隂)
(陽相應則為有與困九四應初六言有與是也隂陽不/應則為无與井九二不應九五言无與是也咸六爻皆)
(應則謂感應以相與艮六爻皆不應則謂之敵應不相/與剥之未有與者是言當剥之時在上未有陽以應隂)
(无以止隂之進也大凡小人為害使其間有一君子與/之為應以遏止之則其心猶有所顧忌而不敢肆使雖)
(為惡未至如是之甚也惟其未有與此剥道所以進長/而不可救也聖人於此不謂之无與而謂之未有與葢)
(不忍隂邪之害正而猶兾有/人以止之也其意深矣亦通)剥之无咎失上下也(吕音/訓剥)
(之晁氏曰多此之字/已具卦中餘例此)集解(程子曰三居剥而无咎者其/所處與上下諸隂不同是與)
(其同類相失於處剥之道為无咎如東/漢之吕強是也  朱子曰上下謂四隂)附録(朱子語夬/之九三雖)
(應上六然曰君子夬夬則非不決小人也但聖人以壯/于頄為戒耳剥之六三雖處羣陰之中然象以失上下)
(明之而程傳又以吕強當其事則其心跡亦不相違矣/葢心迹无可判之理程書言之詳矣吾徒所宜深考也)
纂註(丘氏曰上謂四五下謂初二違去/四隂而獨從剛故曰失上下也)剥牀以膚切近
災也(吕音訓切近陸氏曰如字/徐巨靳反鄭云切急也)集解(程子曰五為君位/剥已及四在人則)
(剥其膚矣剥及其膚身垂/於亡矣切近於災禍也)纂註(楊氏時曰剥牀以足以/辨剥其所安而已六四)
(履近君位則剥及膚矣/其為災也不切近乎)以宫人寵終无尤也集解(程子/曰羣)
(隂消一无消字剥於一无於字陽以至於極六五若能/長率羣隂駢首順序反獲寵愛於陽則終无過尤也於)
(剥之將終復發此義聖人/勸遷善之意深切之至也)君子得輿民所載也小人剥
廬終不可用也集解(程子曰正道消剥既極則人復思/治故陽剛君子為民所承載也若)
(小人處剥之極則小人之窮耳終不可用也/非謂九為小人但言剥極之時小人如是也)
經䷗(震下/坤上)集解(程子曰復序卦物不可以終盡剥窮/上反下故受之以復物无剥盡之理)
(故剥極則復來一无來字隂極則陽生陽剥極於上而/復生於下窮上而反下也復所以次剥也為卦一陽生)
(於五隂之下隂極而陽復也歲十月隂盛既極冬至則/一陽復生於地中故為復也陽君子之道陽消極而復)
(反君子之道消極而復/長也故為反善之義)復亨出入无疾朋來无咎(吕音/訓復)
(陸氏曰音服還也坤宫一世/卦朋陸氏曰如字京作崩)集解(程子曰復亨既復則/亨也陽氣復生於下)
(漸亨盛而生育萬物君子之道既復則漸以亨通澤於/天下故復則有亨盛之理也出入无疾出入謂生長復)
(生於内入也長進於外出也先云出語順耳陽生非自/外也來於内故謂之入物之始生其氣至㣲故多屯艱)
(陽之始生其氣至㣲故多摧折春陽之發為隂寒所折/觀草木於朝暮則可見矣出入无疾謂㣲陽生長无害)
(之者也既无害之而其類漸進而來則將亨盛故无咎/也所謂咎在氣則為差忒在君子一有之道字則為抑)
(塞不得盡其理陽之當復雖使有疾之固不能止其復/也但為阻礙耳而卦之才有无疾之義乃復道之善也)
(一陽始生至㣲固未能使羣隂而發生萬物必待諸陽/之來然後能成生物之功而无差忒以朋來而无咎也)
(三陽子丑寅之氣生成萬物衆陽之功也若君子之道/既消而復豈能便勝於小人必待其朋類漸盛則能協)
(力以勝/之也)附録(朱子語問復一陽動於下而云朋來无咎/何也曰方一陽生未有朋類畢竟是陽長)
(將次並進以其為君子之/道故亨通而无咎也砥)纂註(李氏舜臣曰陽反而復/生生之氣自此而萌動)
(故曰復亨氏程氏曰陽復於内有應在外/故亨  李  過曰陽道長矣是以亨也)反復其道七
日來復利有攸往(吕音訓復陸氏曰方福/反劉本同又作覆彖同)集解(程子曰/謂消長)
(之道反復迭至陽之消至七日而來復姤陽之始消也/七變而成復故云七日謂七更也臨云八月有凶謂陽)
(長至於隂長歴八月也陽進則隂退君子道長則小人/道消故利有攸往也  朱子曰復陽復生於下也剥盡)
(則為純坤十月之卦而陽氣已生於下矣積之踰月然/後一陽之體始成而來復故十有一月其卦為復以其)
(陽既往而復反故有亨道又内震外坤有陽動於下而/以順上行之象故其占又為已之出入既得无疾朋類)
(之來亦得无咎又自五月姤卦一隂始生至此七爻而/一陽來復乃天運之自然故其占又為反復其道至於)
(七日當得來復又以剛德方長故其占又為利有攸往/也反復其道往而復來來而復往之意七日者所占來)
(復之/期也)附録(程子語近取諸身百理皆具屈伸往來之義/只於鼻息之間見之屈伸往來只是理不必)
(將既屈之氣復為方伸之氣生生之理自然不息如復/言七日來復其間元不斷續陽已復生物極必反其理)
(須如此有生便有死有始便有終入關錄凡物之散其/氣遂盡无復歸本原之理天地間如洪爐雖生物消鑠)
(亦盡況既散之氣豈有復在天地造化又焉用此既散/之氣其造化者自是生氣至如海水潮日出則水涸是)
(潮退也其涸者已无也月出則潮水生也非却是將已/涸之水為潮此是氣之終始開闔便是易一闔一闢謂)
(之變日朱子語七日只取七義猶八月有凶只取八義/淵七  來復終不是已往之陽重新將來復生舊㡳已)
(自過了這裏自然生出來/這一章意思最好賀孫)纂註(蔡氏曰出謂由剥上出/而為坤入謂由坤下入)
(而為復又曰陽自建午之月漸消漸剥至建子之月而/為復在卦經七爻於時經七月故曰七日來復不言月)
(而言日者猶詩所謂一之日二之日也儒李氏鼎祚曰/剥畫隔坤復來成震七日來復之義先  已論各指於)
(日月陽朱氏曰先儒褚氏莊氏云五月一隂生至十一/月一  生凡七月而云日不云月者欲見陽長須速故)
(變月言日為李氏舜臣曰自子至午自午至子數不過/七一辰是  一日歳月日時之運皆然而易爻象之故)
(畫六而止至七則變此聖人作易之成説也又曰於臨/曰八月有凶於復則曰七日來復陽消而數月者幸其)
(消之遲陽長而數日幸其長之速也八鄭氏剛中曰七/者陽數日者陽物故於陽長言七日  者隂數月者隂)
(物臨剛長以隂為戒故曰八月此日月之辨也深雙湖/先生曰復卦彖辭文王於一陽之復何其愛之  而勞)
(問喜慶之至也若曰一陽初復有亨道矣昔也出而今/也入得无疾病乎朋類將來為臨為泰庶幾无過咎乎)
(自反而復還在道七日始遂來復而今而後其庶乎利/有攸往矣往則為師為謙為豫為比无所不利矣此皆)
(勞問喜慶之辭也回視一隂生為姤女壯勿用取女之/戒其鄙惡棄擲之意為何如吁此隂陽也其類則君子)
(小人之分也然則為小人者亦何/樂於取人惡而不樂於使人好也)初九不逺復无祗悔
元吉(吕音訓祗陸氏曰音支辭也馬之是反辭也韓伯/祁支反云大也鄭云病也音匙王肅陸績作禔時)
(支反云安也九家本作㩼字音支晁氏曰京劉一行作/祗安也廣雅作㩼多也說之案祗古文用多字其作祇)
(者无非説文祗/禂短衣音低)集解(程子曰復者陽反來復也陽君子/之道故復為反善之義初剛陽來)
(復處卦之初復之最先者也是不逺而復也失而後有/復不失則何復之有唯失之不逺而復則不至於悔大)
(善而吉也祗宜音祗抵也玉篇云適也義亦同无祗悔/不至於悔也坎卦曰祗既平无咎謂至既平也顏子无)
(形顯之過夫子謂其庶幾乃无祇悔也過既未形而改/何悔之有既未能不勉而中所欲不踰矩是有過也然)
(其明而剛故一有不善未嘗不知既知未嘗不遽改故/不至於悔乃不逺復也祗陸德明音支玉篇五經文字)
(羣經音辨並見衣部失朱子曰一陽復生於下復之主/也祗祗也又居事初  之未逺能復於善不抵於悔大)
(善而吉之道也/故其象占如此)附録(朱子語問不逺復无祗悔祗字何/訓曰書中祗字只有這祗字使得)
(來别看來只得改做至字又有訓多為祗者如多見其/不知量也多祗與只同僴復雖一陽生然而與衆隂不)
(相亂如人之善端方萌雖小而不為衆惡所遏底意思/學蒙問一陽復在人言之只是善端萌處否曰以善言)
(之是善端方萌處以惡言之昏迷中有悔悟向善意便/是復如睡到忽然醒覺時亦是復氣象又如人之沉滯)
(道不得行到極處忽少亨通雖未大行已有可行之兆/亦是復這道理千變萬化隨所在无不渾淪淳出入无)
(時是此心豈知雞犬易追尋請看屏上初爻㫖便識名/齋用意深復齋偶題昔者聖人作易以擬隂陽之變於)
(陽之消於上而息於下也為卦曰復復反也言陽之既/往而來反也夫大德敦化而川流不窮豈假夫既消之)
(氣而為方息之資也哉亦見其絶於彼而生於此而因/以著其往來之象耳惟人亦然太和保合善端无窮所)
(謂復者非曰追夫已放之心而還之録夫已棄之善而/屬之也亦曰不肆焉以騁於外則本心全體即此而存)
(固然之善自有所不能已爾嗚呼聖人於復之卦所以/賛其可以見天地之心而又以為德之本者其不以此)
(歟復齋記先生云看來天地中間此氣升降上下當分/為六層十一月冬至自下面第一層生起直到第六層)
(上至天為四月陽氣才生足便消下面隂氣便生只是/這一氣升降循環不已往來乎六層之中也或問月令)
(中天氣下降地氣上騰此又是天地之氣相交合否曰/只是這一氣陽極則陽消而隂生隂極則隂消而陽生)
(天氣下降便是冬至復卦之時陽氣在下面生起故云/下降或曰如此則隂是消於上而陽生於下都不見得)
(天氣下降曰也須一轉則陽氣在下故從下生也今以/天運言之則一月日自運一匝然又有那大轉㡳時候)
(葢天本是箇大底物須大著心胷看不可拘一不通也/易説復卦便是一大飜轉底艮卦艮卦便是兩箇飜轉)
(復卦復是五隂下一陽艮是二隂上一陽陽是動底物/事隂是靜底物事凡陽在下便是震動底意思在上則)
(没去處了只得止/故曰艮其止賀孫)纂註(李氏舜臣曰承剥之後而一陽/來復乃生生之本也天地之運)
(一息不留剥終復始不容少緩若稍遲不及則生理息/也  李氏過曰一陽在内天地之心性善之端也故六)
(爻以復善為義初復之始始而知復不至於悔而南軒/張氏曰復之初九震體也㣲動之時也當是時  能復)
(焉則去无妄不逺矣及其守之固居之安則纎毫不/萌即无妄也即誠也即天之道也即聖人之心也)六
二休復吉(吕音訓休/陸虚虬反)集解(程子曰二雖隂爻處中正而/切比於初志從於陽能下仁)
(也復之休美者也復者復於禮也復禮則為仁初陽復/復於仁也二比而下之所以美而吉也  朱子曰柔順)
(中正近於初九而能下/之復之休美吉之道也)附録(朱子語初爻為仁之體六/二爻能下之謂下附於仁)
(者學莫便於近乎仁既得仁者而親之資其善/以自益則力不勞而學美矣故曰休復吉僩)纂註(李/氏)
(舜臣曰休息也所以養初九之陽也二於初下比而/休息之度其不可抗扶持愛䕶之以遂其復故吉)六
三頻復厲无咎(吕音訓頻陸氏曰如字本又作嚬嚬眉/也鄭作卑音同馬云憂頻也晁氏曰案)
(卑古文頻字/今文作顰)集解(程子曰三以隂躁處動之極復之頻/數而不能固者也復貴安固頻復頻)
(失不安於復也復善而屢失危之道也聖人開遷善之/道與其復而危其屢失故云厲无咎不可以頻失而戒)
(其復也頻失則為危屢復何咎過在失而不在復也失/朱子曰以隂居陽不中不正又處動極復而不固屢)
(屢復之象屢失故危復/則无咎故其占又如此)纂註(楊氏萬里曰頻復非危頻/過為危復義故无咎聖人)
(危其頻過故曰厲以警之開/其頻復故曰无咎以勸之)六四中行獨復集解(程子/曰此)
(爻之義最宜詳玩四行羣隂之中而獨能復自處於正/下應於陽剛其志可謂善矣不言吉凶者葢四以柔居)
(羣隂之間初方甚㣲不足以相援无可濟之理故聖人/但稱其能獨復而不欲言其獨從道必凶也曰然則不)
(言无咎何也曰以隂居隂柔弱之甚雖有從陽之志終/不克濟非无咎也  朱子曰四處羣隂之中而獨與初)
(應為與衆俱行而獨能從善之象當此之時陽氣甚㣲/未足以有為故不言吉然理所當然吉凶非所論也董)
(子曰仁人者正其義不謀其利明其道/不計其功於剥之六三及此爻見之)纂註(王氏曰上/下各有二)
(隂而處得中履得其位而應於初獨得所復則齊氏曰/中者隨時取義非一定之謂也就上下二卦  二五為)
(中就五隂爻則四為中此所謂時中在郭氏雍曰剥之/六三與復之六四反對其義相類故  剥則取其失上)
(下以應陽在復則/取其獨復以從道)六五敦復无悔集解(程子曰六五以/中順之德處君)
(位能敦篤於復善者也故无悔雖本善戒亦在其中矣/陽復方微之時以柔居尊下復无助未能致亨吉也能)
(无悔而已敦朱子曰以中順居尊而/當復之時  復之象无悔之道也)纂註(蔡氏曰敦厚/也坤象雖與)
(初无繫而處位得中能自厚於復者故无悔嘗李氏舜/臣曰易中陽長之卦凡在上隂柔之主則未  不附而)
(順之无所於逆故復為一陽之長而六五則以敦復无/悔臨為二陽之長而六五則以知臨為宜泰為三陽之)
(長而六五則以帝乙歸妹為祉大壯為四陽之長而六/五則以喪羊于易无悔諸卦六五爻大率皆以下順陽)
(剛而得居上之體作易者當陽長之世/以此垂訓要之皆所以為君子地云耳)上六迷復凶有
災𤯝用行師終有大敗以其國君凶至于十年不克征
(吕音訓灾今本作災陸氏曰又作災鄭作烖案説文烖/正字也灾或字也災籕文也晁氏曰案古文作狄眚陸)
(氏曰生領反下卦同子夏云傷害曰災妖祥曰/眚鄭云異自内生曰眚自外曰祥害物曰災)集解(程/子)
(曰以隂柔居復之終終迷不復者也迷而不復其凶可/知有災眚災天災自外來眚已過由自作既迷不復善)
(在已則動皆過失災禍亦自外而至葢所招也迷道不/復无施而可用以行師則終有大敗以之為國則君之)
(凶也十年者數終至於十年不克征謂終不能行既迷/於道何時而可行也  朱子曰以隂柔居復終終迷不)
(復之象凶之道也故/其占如此以猶及也)附録(程子語質夫云頻復不已遂/至迷復  朱子語問上六迷)
(復至于十年不克征何如曰過而能改則亦可以進善/迷而不復自是无説所以无往而不凶凡言十年三嵗)
(皆是有箇象方説若三嵗猶是有/箇期限到十年便是无説了砥)纂註(馮氏椅曰災傷/害眚目不明其)
(國謂上卦坤君謂六五十年坤之極數雖久如此不能/行也  雙湖先生曰師坤為衆之象  吕氏曰處卦之)
(終最逺於陽迷而不反者也機徐氏曰上六位髙而无/下仁之美剛逺而失遷善之  厚極而有難開之蔽柔)
(終而无改過之勇是昏迷而不知復者也是南軒張氏/曰易之爻辭鮮有如是之詳其凶鮮有如  之極者而)
(獨於復之上六言之葢自亡家覆國反道敗德无所不/在其源葢起於一念之㣲不能制遏之爾夫以隂柔之)
(才去本之逺所謂人欲肆而天理滅者故有大敗終凶/之戒也  饒氏曰復卦辭專以氣數言爻辭專以人事)
(言以氣數則復有必亨之理如出入无疾朋來无咎皆/是復之亨處其所以然者以反復其道七日來復故也)
(此是氣數之常自然如此若以人事言則須不逺復與/休復方吉敦復方无悔獨復亦可以免凶咎若頻復則)
(雖厲而亦可以无咎迷復則必至於凶而有災眚矣此/皆人事所致君子不可不慎也  丘氏曰復六爻有動)
(而即復者初之不逺復是也有屢失屢復者六三之頻/復是也有終身不復者上六之迷復是也有資人而復)
(者二之休復下仁四之獨復從道是也有不資人而復/者六五之敦復自考是也初為明叡之君子知過則改)
(上也二四為樂善之賢者舍己從人次也六五為不踐/迹之善人自厚其身又其次也六三為改過不勇之人)
(復而失失而復抑又其次也上六則物慾沈滯本心/喪失下愚不移者也尚何復之可言哉民斯為下矣)大
象傳雷在地中復先王以至日閉闗商旅不行后不省
方(吕音訓商旅陸氏曰鄭云/資貨而行曰商旅客也)集解(程子曰雷者隂陽相/薄而成聲當陽之㣲)
(未能發也雷在地中陽始復之時也陽始生於下而甚/㣲安靜一作順而後能長先王順天道當至日陽之始)
(生安靜以養之故閉闗使商旅不得行人君不省視四/方觀復之象而順天道也在一人之身亦然當安靜以)
(養其陽也齋朱子曰安靜以養㣲陽也/月令是月  戒掩身以待隂陽之所定)附録(程子語聖/人无一事)
(不順天時故至日閉闗陳氏拾遺閉朱子語一陽來復/與雷在地中只是一義葢陽生於  藏之中至㣲而未)
(可有為之時也荅徐彦章至日閉闗正是於已動之後/要以安靜養之葢一陽初復陽氣甚㣲勞動它不得故)
(當安靜以養微陽如人善端初萌正欲靜以養之方能/盛大銖問陽始生甚㣲安靜而後能長故復之象曰先)
(王以至日閉闗人於迷途之復其善端之萌亦甚㣲故/須莊敬持養然後能大不然復亡之矣曰然又曰古人)
(所以四十強而仕者前面許多年亦且養其善端若一/下便出來與事物衮了豈不壊事賀孫萬物職職其生)
(不窮孰其尸之造物為工隂闔陽開一靜一動於穆无/疆全體妙用奚獨於斯潛陽壯隂而曰昭哉此天地心)
(葢翕无餘斯闢之始生意蓊然具此全美其在于人曰/性之仁斂藏方寸包括无垠有茁其萌有惻其隠于以)
(充之四海其凖曰惟兹今眇綿之間是用齋戒掩身閉/闗仰止羲圖稽經叶傳敢賛一辭以詔无倦復卦賛朱)
(光徧炎宇㣲陽眇重淵寒威閉九野陽德昭窮泉文明/昧謹獨昏迷有開先幾㣲諒難忽善端本綿綿掩身事)
(齋戒月令夏至冬至君子皆寗戒處必掩身及此防未/然此二句兼冬至夏至説閉闗息商旅所以養陽氣也)
(絶彼柔道牽所以絶隂氣易姤之初六繋于金柅是也/感興詩銖問本養安靜以養㣲陽安靜二字還有分别)
(否曰作/一字看)纂註(馮氏椅曰至日日南至也后天子諸侯之/通稱省方巡省四方也闗而閉之商旅則)
(不使行於塗為天子諸侯者不省四方凡以養陽之穉/也孔子言先王以見其時之不然矣  潘氏曰閉闗所)
(以體坤之闔户也物雙湖先生曰案朱氏叢説謂考之/夏小正十一月萬  不通則至日閉闗后不省方夏之)
(制也若然則夫子所謂/先王指夏商之先王矣)彖傳復亨剛反(吕音訓剛反/陸氏曰絶句)集
解(朱子曰剛/反則亨)附録(朱子語問剛反當作一句曰然此二/字是解復亨下云動而順行是解出)
(入无疾以下大抵彖辭解得易極/分明子細尋索儘有條理時舉)動而以順行是以出
入无疾朋來无咎集解(程子曰復亨謂剛反而亨也陽/剛消極而來反既來反則漸長)
(盛而亨通矣動而以順行是以出入无疾朋來旡咎以/卦才言其所以然也下動而上順是動以順行也陽剛)
(反而順動是以得出入无疾朋來而无咎也/朋之來亦順動也  朱子曰以卦德而言)反復其道
七日來復天行也(吕音訓復陸氏曰方/福反本又作覆下同)集解(朱子曰隂/陽消息天)
(運然/也)附録(朱子語彖曰反復其道當連下句然反復其/道七日來復天行也消長之道自  如此故)
(曰天行處隂之極亂者復治往者復還凶/者復吉危者復安天地自然之運也僴)利有攸往剛
長也(吕音訓長/陸丁丈反)集解(朱子曰以卦體而/言既生則漸長矣)纂註(雙湖先生/曰剛長則)
(自復而臨而泰而壯夬至于乾其勢自不容禦矣之丘/氏曰剛反謂方復之初剛長謂已復之後  愚聞  先)
(君子之言曰自外而入者曰來自内而出者曰往疾之/者衆則未可往无疾則利於往矣消息盈虚天命之自)
(然而君子不謂命也上文言出入无疾而後朋來朋來/而後无咎葢常不敢以天命之自來者為幸而深以人)
(情之難測者為憂何也來者㣲而疾其來者衆也來者/㣲則豈可遽以自幸疾其來者衆則豈可不善於自養)
(哉/)復其見天地之心乎集解(程子曰其道反復往來迭/消迭息一有也字七日而)
(來復者天地之運行如是也消長相因天之理也陽剛/君子之道長故利有攸往一陽復於下乃天地生物之)
(心也先儒皆以靜為見天地之心葢不知動之端乃天/地之心也非知道者孰能識之  朱子曰積隂之下一)
(陽復生天地生物之心幾於滅息而至此乃復可見在/人則為靜極而動惡極而善本心幾息而復見之端也)
(程子論之詳矣而邵子之詩亦曰冬至子之半天心无/改移一陽初動處萬物未生時𤣥酒味方淡大音聲正)
(稀此言如不信更請問包犧/至哉言也學者宜盡心焉)附録(程子語復其見天地/之心一言以蔽之天)
(地以生物為心陳氏拾遺復者反本也本有而去之今/來復乃見天地之心也乃天理也此賢人之事也拾遺)
(復卦非天地之心復則見天地之心聖人无一作未嘗/復故未嘗見其心語錄人説復其見天地之心皆以為)
(至靜能見天地之心非也復之卦下面一畫便是動也/安得謂之靜自古儒者皆言靜見天地之心唯某言動)
(而見天地之心或曰莫是於動上求靜否曰固是然最/難安節或曰先生於喜怒哀樂未發之前下動字下靜)
(字曰謂之靜則可然靜中須有物始得這裏便一作最/是難處學者莫若且先理㑹得敬能敬則自知此矣)
(朱子語問復見天地之心曰復未見造化而造化之心/於此可見可學問天地之心雖靜未嘗不流行何為必)
(於復乃見天地之心曰三陽之時萬物蕃新只見物之/盛大天地之心却不可見惟是一陽初復萬物未生冷)
(冷靜靜而一陽既動生物之心闖然而見雖在積隂之/中自掩藏不得此所以必於復見天地之心也銖又曰)
(要説得見字親切葢此時天地之間无物可見天地之/心只有一陽初生淨淨潔潔見得天地之心在此若是)
(三陽發生萬物之後則天地之心盡散在萬物不能見/得如此端的  問復見天地之心曰十月純隂為坤卦)
(而陽未嘗无也以隂陽之氣言之則有消有息以隂陽/之理言之則无消息之間學者體認此理則識天地之)
(心固在我之心不可有間斷也過問復其見天地之心/葢生理初未嘗息但到坤時藏伏在此至復乃見其動)
(之端否曰不是如此這箇只是就隂陽動靜闔闢消長/處而言如一堆火自其初發以至漸漸發過消盡為灰)
(其消之未盡處固天地之心也然那消盡㡳亦天地之/心也但那箇不如那新生㡳鮮好故指那接頭再生者)
(言之則可以見天地之心親切如云利貞者性情也一/元之氣亨通發散品物流形天地之心盡發在品物上)
(但叢雜難看及到利貞時則萬物悉已收斂那時只有/箇天地之心丹青著見故云利貞者性情也正與復其)
(見天地之心相似康節云一陽初動處萬物未生時葢/萬物生時此心非不見也但天地之心悉已布散叢雜)
(无非此理呈露到多了難見若會看者能於此觀之則/所見无非天地之心矣惟是復時萬物皆未生只有一)
(箇天地之心昭然著見在這裏所以易看也僴天地之/心未嘗无但靜則人不得而見爾  復非天地心復則)
(見天地心此語與所以隂陽者道之意不同但以易傳/觀之則可見矣葢天地以生物為心而此卦之下一陽)
(爻則天地所以生物之心也至於復之得名則以此陽/之復生而已猶言臨泰大壯夬也豈得遂持此名以為)
(天地之心乎但於其復而見此一陽之萌於下則是因/其復而見天地之心耳荅呉翌復見天地心此須通動)
(靜隂陽善惡觀之見得各是一理而此意无所不通始/盡其曲折耳學者工夫則只如易傳所說知其不善則)
(速改以從善此是要約處殺承問及復卦之説如所諭/固善然亦有説葢隂陽生  固无間斷而亦不容並行)
(且如人方窮物欲豈可便謂其間天理无不間斷而且/肆其欲哉要須窮欲之心滅息然後天理乃得萌耳程)
(夫子所謂天地間雖无截然為隂為陽之理然其升降/殺生之大分不可无也此語最為完備然隂陽動靜是)
(造化之機不能相无者若善惡則有真妄之分人當克/彼以復此然後可耳並荅王遇伊川言一陽復於下乃)
(天地生物之心一段葢謂天地以生生為德自元亨利/貞乃生物之心也但其靜而復乃未發之體動而通焉)
(則已發之用一陽來復其始生甚㣲固若靜矣然其實/動之機其勢日長而萬物莫不資始焉此天命流行之)
(初造化發育之始天地生生不已之心於是而可見矣/若其靜而未發則此心之體雖无所不在然却有未發)
(見處此程子所以以動之端為天地之心亦舉用以該/其體耳  問程子言先儒皆以靜為見天地之心不知)
(動之端乃天地之心動處如何見得曰這處便見得陽/氣發生其端已兆於此春了又冬冬了又春都從這裏)
(發去事物間亦可見只是這裏見得較親切鄭兄舉王/輔嗣説寂然至无乃見天地心曰他説无是胡説若靜)
(處説无不知下面一畫作甚麽㝢問動見天地之心固/是不知在人可以主靜言之否曰不必如此看這處在)
(天地則為隂陽在人則為善惡有不善未嘗不知知之/未嘗復行不善處便是隂知處便屬陽上五隂下一陽)
(是當沉迷蔽固之時忽然一夕省覺便是動處齊宣王/興甲兵危士臣搆怨於諸侯可謂極矣及其不忍觳觫)
(即見善端之萌肯從這裏做去三王事業何患不到㝢/問程先生言動之端乃天地之心竊謂十月純坤不為)
(无陽天地生物之心未嘗間息但未動耳因動而生物/之心始可見答曰十月陽氣收斂一時闗閉得盡天地)
(生物之心故未嘗息但无端倪可見惟一陽動則生意/始發露出乃始可見端緒也言動之頭緒於此處起於)
(此處方見得天地之心也銖問程子以動之端為天地/之心動乃心之發處何故云天地之心曰此須就卦上)
(看上坤下震坤是靜震是動十月純坤當貞之時萬物/收斂寂无蹤跡到此一陽復生便是動然不直下動字)
(却云動之端端又從此起雖動而物未生未到大段動/處凡發生萬物却是從這裏起豈不是天地之心淳程)
(先生説天地以生物為心最好此乃是无心之心也人/傑道夫言向者先生教思量天地有心无心近思之竊)
(謂天地无心便是天地之心若使其有心必有思慮有/營為天地曷嘗有思慮來然其所以四時行百物生者)
(葢以其合當如此便如此不待思惟此所以為天之道/曰如此則易所謂復其見天地之心止大而天地之情)
(可見又如何如公所説祗説得他无心處耳若果无心/則須牛生出馬桃樹上發李花他又却自定程子曰以)
(主宰謂之帝以性情謂之乾他這名義自定心便是他/箇主宰處所以謂天地以生物為心中間敬夫以為某)
(不合如此説某謂天地别无勾當只是以生物為心一/元之氣運轉流通略无停間只是生出許多物事而已)
(道夫天下之物至㣲至細者亦皆有心只是有无知覺/處耳且如一草一木向陽處便生向隂處便憔悴他有)
(箇好惡在裏至大而天地生許多萬物運轉流通不停/一息四時晝夜恰似有箇物事積踏恁地去天地自有)
(箇无心之心復卦一陽生於下這便是生物之心又如/所謂惟皇上帝降衷于下民天道福善禍滛這便自分)
(明有箇人在裏主宰相似心是他本領情是他箇意思/又問如何見天地之情答曰人正大便也見得天地之)
(情正大天地只是正大未嘗有些子邪處又曰且如今/言藥性熱藥何嘗有性只是他所主恁地道夫天地以)
(生物為心者也雖氣有闔闢物有盈虚而天地心則亘/古亘今未始有毫釐之間斷也故陽極於外復生於内)
(聖人以為於此可以見天地之心焉葢其復者氣也其/所復者則有自來矣向非天地之心生生不息則陽之)
(極也一絶而不復續矣尚何以生於内而為闔闢之无/窮乎荅敬夫可學問靜亦是心而心未見曰固是但又)
(須靜中含動意始得又曰上五隂亦不可説无説无便/死了无復生成之意如何見其心可學來教云天地之)
(心不可測識惟於一陽來復乃見其生生不窮之意所/以為仁也某謂若果如此説則是一陽來復以前别有)
(一截天地之心漠然无生物之意直到一陽之復見其/生生不窮然後謂之仁也如此則體用乖離首尾衡決)
(成何道理王弼之説便是如此所以見闢於程子也須/知元亨利貞便是天地之心而元為之長故曰大哉乾)
(元萬物資始便是有此乾元然後萬物資之以始非因/萬物資始然後得元之名也荅何鎬問復以動見天地)
(之心而主靜觀復者又何謂答曰復固是動主靜是所/以養其動動只是這靜所養㡳一陽動便是純坤月養)
(來曰此是養之於未動之前否答曰此不可分前後但/今日所積㡳便為明日之動明日所積㡳便為後日之)
(動只管恁地去觀復是老氏語儒家不説老氏愛説動/靜萬物並作吾以觀其復謂萬物動作有歸根時吾只)
(觀他復處陳淳夫問今寂然至靜在此若一念之動此/便是復否曰恁地説不盡復有兩様有善惡之復有動)
(靜之復兩様須自不相須須各看得分曉終日營營與/萬物並馳忽然有惻隠是非羞惡之心發見此善惡為)
(隂陽也若寂然至靜之中有一念之動此動靜為隂陽/也二者各不同須推教子細僴惡極而善常人之復靜)
(極而動聖人之復然常人亦有靜極而動時節聖人却/无那惡極而善㡳復煇天地之心動後方見聖人之心)
(應事接物方見僴程子曰聖人无復故未嘗見其心且/堯舜孔子之心千古常在聖人之心周流運行可往而)
(不可見若言天地之心如春生發育猶是顯著此獨曰/聖人无復未嘗見其心者只為是説復卦繫辭曰復小)
(而辨於物葢復卦是一陽方生於羣隂之下如幽暗一/㸃白便是小而辨也聖人賛易而曰復見天地之心今)
(人多言惟是復卦可以見天地之心非也六十四卦无/非天地之心但於復卦忽見一陽之復故即此而賛之)
(耳論此者當知有動靜之心有善惡之心各隨事而看/今人乍見孺子將入井之時此心未動只靜而已衆人)
(物欲昏蔽便是惡㡳心及其復也然後本然之善心可/見聖人之心純於善而已所以謂未嘗見其心者只是)
(言不見其有昏蔽忽明之心如所謂幽暗中一㸃白者/而已但此等説話只可就此一路看去才轉入别處便)
(不分明也不可不知謨聖人无復故未嘗見其心者葢/天地之氣所以有陽之復者以其有隂故也衆人之心)
(所以有善之復者以其有惡故也若聖人之心則天理/渾然初无間斷人孰得以窺其心之起滅邪若靜而復)
(動則亦有之但不可以善惡而為言耳荅呉翌上云見/天地之心以動靜言也下云未嘗見聖人之心以善惡)
(言也易訛道夫竊謂聖人之心天地之心也天地之心/可見則聖人之心亦可見況夫復之為卦一陽復於積)
(隂之下乃天地生物之心也聖人雖无復然是心之用/因時而彰故堯之不虐舜之好生禹之拯溺湯之救民)
(於水火文王之視民如傷是皆以天地之心為心者也/而謂不可見何哉曰大抵易之言隂陽有指君子小人)
(而言有指天理人慾而言有指動靜之機而言初不可/以一偏而論如天下皆君子而无小人皆天理而无人)
(慾其善无以加有若動不可以无靜靜不可以无動葢/造化不能以獨成而或者見其相資而不可相无也遂)
(以為天下不可皆君子而无小人不能皆天理而无人/慾此得其一偏之論只如有不善未嘗不知知之未嘗)
(復行此賢者之心因復而見者至若聖人則无此故其/心不可見然亦有因其動而見其心者正如公所謂堯)
(之不虐舜之好生皆是因其動而見其心者道夫伊川/與濂溪説得這復字亦差不同用之云濂溪説復字就)
(歸處説伊川就動處説所以不同曰然濂溪就坤上説/就回來處説如云利貞者誠之復誠心復其不善之動)
(而已矣皆是就歸來處説伊川却正就動處説如元亨/利貞濂溪就利貞上説復字伊川就元字頭説復字以)
(周易卦爻之義推之則伊川之説為正然濂溪伊川之/説道理只一般非有所異只是所上地頭不同以復卦)
(言之下面一爻正是動如何説靜得雷在地中復云云/看來伊川説較好王弼之説與濂溪同僴葢立冬是十)
(月初小雪是十月中大雪是十一月初冬至是十一月/中小寒是十二月初大寒是十二月中冬至子之半即)
(十一月之半也人言夜半子時冬至葢夜半以前一半/已屬子時今推五行者多不之知然數每從這裏處起)
(略不差移此所以為天心當是時一陽方動萬物未生/无聲臭氣味之可聞可見所謂𤣥酒味方淡大音聲正)
(希也道夫問天心无改移謂何曰年年嵗嵗是如此月/月日日是如此銖一陽初動處萬物未生時此是欲動)
(未動之間如見赤子入井之初方怵惕惻隠而未成怵/惕惻隠之時故冬至子之半是康節常要就中間説子)
(之半則是未成子方離於亥而為子方四五分常要説/隂陽之間動靜之間與周程之説不同周程只是體用)
(動靜互換无極康節只要説循環便須指消息動靜之/間而言學蒙敬夫極論復見天地心不可以夜氣為比)
(某則以為夜氣正是復處固不可便謂天地心然於此/可以見天地心矣易中之意亦初不謂復為天地心也)
(荅鎬存養是靜工夫省察是動工夫其靜時思慮未萌/知覺不昧乃復所謂見天地之心靜中之動也其動時)
(發皆中節止於其則乃艮之不獲其身不見其/人動中之靜也窮理讀書皆是動中工夫木之)纂註(張/子)
(曰復見天地心咸恒遯壯見天/地之情心隠於㣲情發乎顯)小象傳不逺之復以修
身也集解(程子曰不逺而復者君子所以修其身之道/也學問一无問字之道无它也唯其知不善)
(則速改以/從善而已)附録(朱子語先生舉易傳語惟其知不善則/速改以從善這般説話好簡當文蔚)
休復之吉以下仁也(吕音訓以下仁也陸氏曰如字/王肅云下附於仁徐户嫁反)集
解(程子曰為復之休美而吉者以其能下仁也仁者天/下之公善之本也初復於仁二能親而下之是以吉)
(也/)附録(朱子語問休復之吉以下仁也曰初爻為仁人/之體六二爻能下謂附下於仁者學莫便於近)
(乎人既得仁者而親之資其善以自益/則力不勞而學美矣故曰休復吉僴)纂註(徐氏曰仁/謂初剛剛)
(復于下在人則惻隠之心仁之端也初不逺復二從初/而復故曰以下仁也  南軒張氏曰易三百八十四爻)
(未嘗言仁此獨言之夫子葢有深㫖克己復禮為仁克/其私心復其天理所以為仁二去初未逺上為係應能)
(體泰為復所以為下仁也至四但言以從道也而不謂/之仁矣葢道者舉其大凡不若仁為切至也  李氏閒)
(祖曰天下之公是无一毫私心善之本是萬善從此出/  真氏曰伊川語錄中説仁者以天地萬物為一體説)
(得太寛无捉摸處易傳只云四德之元猶五常之仁偏/言則一事專言則包四者又云仁者天下之公善之本)
(也易傳只此兩處説仁極平正確實/學者且當玩此此是程子手筆也)頻復之厲義无咎
也集解(程子曰頻復頻失雖為危/厲然復善之義則无咎也)中行獨復以從道也
集解(程子曰稱其獨復者以其/從陽剛君子之善道也)纂註(石氏曰處上下四/隂之中故曰中行)
(非得中道也不從其類而下應初故曰獨復從道者從/初九也  王氏宗傳曰初九一陽尚㣲六二比之而下)
(仁六四應/之而從道)敦復无悔中以自考也(吕音訓考陸氏曰鄭/云考成也向云察也)
集解(程子曰以中道自成也五以隂居尊處中而體順/能敦篤其志以中道自成則可以无悔也自成謂)
(成其中順之德/朱子曰考成也)　迷復之凶反君道也集解(程子曰復/則合道既)
(迷於復與道相反也其凶可知以其國君凶謂其反君/道也人君居上而冶衆當從天下之善乃迷於復反君)
(之道也非止人君凡人迷/於復者皆反道而凶也)纂註(劉氏彌邵曰動靜天道/之復也善惡人道之復)
(也故彖象言動靜之復六爻皆言善惡之復復者剛之/反也自五及初皆以從剛為復五之自考不如四之從)
(道四之從道不如二之下仁二之下仁不如初之修/身三頻復雖危猶知復也上迷復反道則不知復矣)
　周易㑹通卷五
欽定四庫全書
　周易會通卷六
　　　　　　　　　　　　元　董真卿　撰
經䷘(震下/乾上)集解(程子曰无妄序卦復則不妄矣故受/之以无妄復者反於道也既復於道)
(則合一无合字正理而无妄故復之後受之以无妄也/為卦乾上震下震動也動以天為无妄動以人欲則妄)
(矣无妄之/義大矣哉)附録(程子語无妄震下乾上聖人之動以天/賢人之動以人若顔子之有不善豈如)
(衆人哉惟只在於此間耳葢猶有巳焉至於无我則聖/人也顔子切於聖人未達一息耳不遷怒不貳過无伐)
(善无施勞三月不/違仁者此意也絢)无妄元亨利貞其匪正有眚不利有
攸往(吕音訓无妄陸氏曰亡亮反无妄无應妄也説文/云妄亂也馬鄭王肅皆云妄猶望謂无所希望也)
(㢲宫四/世卦)集解(程子曰无妄者至誠也至誠者一无者字/天之道也天之化育萬物生生不窮各正)
(其性命乃无妄也人能合无妄之道則所謂與天地合/其德也无妄有大亨之理君子行无妄之道則可以致)
(大亨矣无妄天之道也卦言人由无妄之道也一无也/字利貞法无妄之道利在貞正失貞正則妄也雖无邪)
(心苟不合正理則妄也乃邪心也故有一作其匪正則/為過眚既已无妄不宜有往往則妄也  朱子曰无妄)
(實理自然之謂史記作无望謂无所期望而有得焉者/其義亦通為卦自訟而變九自二來而居於初又為震)
(主動而不妄者也故為无妄又二體震動而乾健九五/剛中而應六二故其占大亨而利於正若其不正則有)
(𤯝而不利/有所往也)附録(朱子語无妄本是无望這是沒理會時/節忽然如此得來面前朱英所謂无望)
(之福是也桑樹中箭栁樹汁出淵問若以為无望即是/願望之望非誠妄之妄曰有所願望則是妄但望字説)
(得淺妄字説得深有或説无妄卦曰卦中未便有許多/道理聖人只是説  許多爻象如此占著此爻則有此)
(象无妄是箇不指望偶然底卦忽然而有福忽然而有/禍如人方病忽勿藥而愈是所謂无妄也據諸爻名義)
(合作无望不知孔子何故説歸无妄人之卜筮如決杯/珓如此則吉如此則凶杯珓又何嘗有許多道理如程)
(子之説説得道理儘好儘開闊只是不如此未有許多/道理在又曰无妄一卦雖云禍福之來也无常然自家)
(所守者不可不利於正不可以彼之无常而吾之所守/亦為之无常也故曰无妄元亨利貞其匪正有眚若所)
(守匪正則有眚矣眚即災也問伊川言災自外來眚自/内作是否曰看來只一般㣲有不同耳災是偶然生於)
(彼者眚是過誤致然書曰眚災肆赦春秋曰肆大眚皆/以其過誤而赦之也僴眚是過誤災便直是自外來砥)
(問雖无邪心苟不合正理則妄也既无邪何以不合正/曰有人自是其心全无邪而却不合於正理如賢智者)
(過之類其心豈曾有邪却不合正理佛氏豈亦有邪心/者夔孫因論易傳无妄雖无邪心茍不合正理則妄也)
(乃邪心也或以子路使門人為臣事為證先生曰如鬻/拳強諫之類是也僴所論易傳无妄之説甚善但所謂)
(雖无邪心而不合於正理者實該動靜而言如燕居獨/處之時物有來感理所當應而此心頑然固執不動則)
(雖无邪心而只此不動處便非正理又如應事接物處/理當如彼而吾所以應之者乃如此則雖未必出於有)
(意之私然只此亦是不合正理既不合正理則非邪妄/而何恐不可專以莊敬持養此心既存為无邪心而必)
(以未免紛擾敬不得行然後為有妄之邪心也荅方賔/王直卿云説實理字又説自然字便有精在處且如天)
(命流行祗有箇自然㡳道理不期然而不能不/然者也天下雷行物與无妄是一自然之理)纂註(李/氏)
(舜臣曰人受天地之中以生天神天明本自无妄有生/之後人偽誘之妄念乃起又曰乾道變化一氣㝠運而)
(生者自生化者自化无不得其性命之正夫安有所謂/妄者哉  馮氏椅曰朱子謂史記作无望自文王以來)
(多為无望之義馬季長鄭康成王子雍皆同斯義古人/用字聲同者義亦通之如豫之為預履之為禮噬嗑之)
(為市合不一端而足今觀卦内作无所期望而有得其/義多通序卦之意非可如此推也葢動出於人則為之)
(而期其成有所望也動而聽命于天非可期望也又曰/自賁至无妄四卦皆言有攸往之利不利葢相沿生文)
(以為占也之許氏慎曰目病生翳曰眚當雙湖先生曰/元亨利貞  占九五剛健中正固足以  之而无妄成)
(卦實由初九則利貞亦指初言也其匪正謂三三不正/則離毁而有眚矣不利有攸往戒震九若往二則六二)
(來初而成訟矣九若往三則六三來初而成遯矣皆不/利於有所往也又艮止在前亦有不利往之象惟守正)
(不動則自有无妄/元亨之吉利焉)初九无妄往吉集解(程子曰九以陽/剛為主於内无)
(妄之象以剛實一无實字變柔而居内中誠不妄者也/以无妄而往何所不利卦辭言不利有攸往謂既无妄)
(不可復有往也過則妄矣爻言往吉謂以无妄之道而/行則吉也  朱子曰以剛在内誠之主也如是而往其)
(吉可知故其/象占如此)纂註(徐氏曰初剛當位而動為无妄之主/動以正者如是而行何往非吉  蘭)
(氏曰初則當行終則當止行止適當則无妄不妄則吉/无妄之初當行者也故往則有吉无妄之終當止者也)
(故行則有眚相李氏舜臣曰初陽无應而爻辭謂之往/吉何也兩剛  遇不牽於繫應之私是之謂无妄此初)
(所以吉四所以无咎也若夫六二九五應六三上九應/而三不免於災五不免於疾上不免於眚有應者反不)
(若无應之為愈可見矣震陽初動誠一未分剛實无私/以此而往動與天合其又奚必有應而後能往哉此初)
(九之往所以得无心之吉也二雙湖先生曰卦辭不利/有攸往戒震也爻辭初往吉  則利有攸往者葢卦體)
(艮止在前動亦不正爻則初前/二隂二前一隂无窒碍故也)六二不耕穫不菑畬則
利有攸往(吕音訓不耕穫陸氏曰黄郭反或依註作不/耕而穫非下句亦然菑陸氏曰側其反馬云)
(田一歳也董云反草也畬陸氏曰音餘馬云田三歳也/董云悉耨曰畬説文云三歳治田也字林弋恕反晁氏)
(曰或作􁀙作畭説文作畬三歳治田也易不菑畬禮記/坊記云易云不耕穫不菑畬凶孔穎達坊記正義曰无)
(功得物/是其凶)集解(程子曰凡理之所然者非妄也人所欲一/无欲字為者乃妄也故以耕穫菑畬譬之)
(六二居中得正又應五之中正居動體而柔順為動能/順乎中正乃无妄者也故極言无妄之義耕農之始穫)
(其成終也田一歳曰菑三歳曰畬不耕而穫不菑而畬/謂不首造其事因其事理所當然也首造其事則是人)
(心所作為乃妄也因事之當然則是順理應物非妄也/穫與畬是也葢耕則必有穫菑則必有一作為畬是事)
(理之固然非心意之所造作也如是則為无妄不妄則/所往利而无害也或曰聖人制作以利天下者皆造端)
(也豈非妄乎曰聖人隨時制作合一作因乎風氣之宜/未嘗先時而開之也若不待時則一聖人足以盡為矣)
(豈待累聖繼作也時乃事之端聖人隨時而為也有朱/子曰柔順中正因時順理而无私意期望之心故  不)
(耕穫不菑畬之象言其无所為於前无/所兾於後也占者如是則利有所往矣)附録(朱子語六/二在无妄)
(之時居中得正故吉其曰不耕穫不菑畬是四事都不/做謂雖事事都不動作亦自利有攸往  耕菑固必因)
(時而作然對穫畬而言則為首造矣易中取象亦不可/以文害辭辭害意若必字字拘泥則不耕而望穫不菑)
(而望畬亦豈有此理邪荅鎬爻辭分明説道不耕穫了/自有一般時節都不須作為砥問不耕穫不菑畬曰言)
(不耕不穫不菑不畬无所為於前无所兾於後未嘗略/起私意以作為唯因時順理而已程傳作不耕而穫不)
(菑而畬不唯添了而字又文勢牽強恐不如此又問史/記作无望謂无所期望而有得疑有六二不耕穫不菑)
(畬之意曰此出史記春申君傳正説李園事是説无把/鼻而有一事正合无妄之災无妄之疾亦見得古人相)
(傳尚識得當時此意也銖此爻乃自始至終都不營為/而偶然有得之意耕穫菑畬率事之始終而言也當无)
(妄之世事有如此者若以義言則聖人之无為而治學/者之不要人爵而人爵從之皆是也大抵此爻所謂无)
(妄之福而六所謂/无妄之禍也易説)纂註(李氏過曰无妄誠也實理也有/一毫求得於外心便害无妄之)
(體耕而穫菑而畬求得於外也必无耕穫菑畬之心然/後可以有所往二以隂居隂雖得中然未實也中未實)
(則必外求因有此戒其游氏曰不耕穫不菑畬以明君/子之於物應而不唱  於事述而不作非樂通物也樂)
(循理也不郭氏雍曰爻象之辭葢非一意坊記辭義皆/異果欲  耕而穫不菑而畬皆妄也故凶  龍氏仁夫)
(曰耕穫菑畬而得穀此常理也然天命偶然亦有不用/力而穫者无望之福也若有如此福利自然至前則宜)
(有所往矣則字喚得分明然利往與否又在占者審擇/此未定之占  雙湖先生曰坊記引易而與易異豈其)
(筆誤邪然記意未為不是而易此爻則自説无望之福/震於稼為反生震體故取耕穫象初二為地二在地之)
(上為田有菑畬象乾九二見龍在田是也然曰不耕/穫不菑畬又取艮止義曰則利有攸往又震動象也)六
三无妄之災或繫之牛行人之得邑人之災集解(程子/曰三)
(以隂柔而不中正是為妄者也又志應於上欲也亦妄/也在无妄之道為災害也人之妄動由有欲也妄動而)
(得亦必有失雖使得其所利其動而妄失已大矣況復/凶悔隨之乎知者見妄之得則知其失必有稱也故聖)
(人因六三有妄之象而發明其理云无妄之災或繫之/牛行人之得邑人之災言如三之為妄乃无妄之災害)
(也設如有得其失隨至如或繫之牛或謂設或也或繫/得牛行人得之以為有得邑人失牛乃是災也借使邑)
(人繫得馬則行人失馬是乃災也言有得則有失不足/以為得也行人邑人但言有得則有失非以為彼己也)
(妄得之福災亦隨之妄得之得失亦稱之固不足以為/得也人能知此則不為妄動矣  朱子曰卦之六爻皆)
(无妄者也六三處不得正故遇其占者无故而有/災如行人牽牛以去而居者反遭詰捕之擾也)附録
(朱子語六三便是无妄之災或繫之牛行人之得何預/邑人事而邑人之災如諺曰閉門屋裏坐禍從天上來)
(是也此是占辭然吉凶以貞勝有雖得凶而不可避者/縱貧賤窮困死亡却无悔咎故横渠云不可避咎趨吉)
(一以貞勝者是也砥問无妄之災先生曰此卦六爻皆/是无妄但六三地頭不正故有无妄之災言无故而有)
(災也如行人牽牛以去而居人反遭/捕詰之擾此正无妄之災之象銖)纂註(劉氏彌邵曰/六三才柔而)
(位不當所謂匪正者也故有災然出於意料之外故曰/无妄之災  丘氏曰初體震動是為行人三與二鄰是)
(為邑人使雙湖先生曰三固是无妄之災然亦其不正/之所致  九三得正寧有是乎牛離象初至四似離繋)
(艮止義二至四互艮二隂本坤/體有邑象三正人位故稱人)九四可貞无咎集解(程/子)
(曰四剛陽而居乾體復无應與无妄者也剛而无私豈/有妄乎可貞固守此自无咎也九居隂得為正一作貞)
(妄曰以陽居乾體若復處剛則為一无為字過矣過則/  也居四无尚剛之志也可貞與利貞不同可貞謂其)
(所處可貞固守之利貞謂利於貞也以朱子曰陽剛/乾體下无應與可固守而无咎不可  有為之占也)纂
註(雙湖先生曰四處不中正故戒之以可貞則/无咎不正則有咎也可之云者有悔之之意)九五无
妄之疾勿藥有喜集解(程子曰九以中正當尊位下復/以中正順應之可謂无妄之至)
(者也其道无以加矣疾為之病者也以九五之无妄如/其有疾勿以藥治則有喜也人之有疾則以藥石攻去)
(其邪以養其正若氣體平和本无疾病而攻治之則反/害其正矣故勿藥則有喜也有喜謂疾自亡也无妄之)
(所謂疾者謂若治之而不治率之而不從化之而不革/以妄而為无妄之疾舜之有苗周公之管蔡孔子之叔)
(孫武叔是也既已无妄而有疾之者則當如无妄之疾/不足患也若遂自攻治乃是渝其无妄而遷於妄也五)
(既處无妄之極故唯戒在動動則妄矣至朱子曰乾剛/中正以居尊位而下應亦中正无妄之  也如是而有)
(疾勿藥而自愈矣/故其象占如此)附録(朱子語問九五陽剛中正以居/尊位无妄之至何為而有疾曰)
(此是不期而有此但聽其自爾久則自定所以勿藥而/有喜而无疾也大抵无妄一卦固是无妄但亦有无故)
(非意之事故聖/人因象示戒銖)纂註(虞氏曰五動成坎坎為疾病㢲為/草木艮為藥石  朱氏曰九五六)
(二无妄相與而九四以妄間之疾者也之程氏曰剛中/正邇於匪正者以為疾然二五乃君臣  位天地之大)
(義也四烏得而疾之四之疾不行而君臣相驩安用毒/之而反傷和氣哉凡言有喜有慶者皆君臣相得之象)
(也妄郭氏雍曰易以乗剛為疾如豫六五自取之也非/无  也九五以剛乗剛居中得正非自取之道故為无)
(妄之疾也人之有疾以藥石攻其邪然以/治豫之貞疾則可治无妄之疾則不可也)上九无妄行
有眚无攸利集解(程子曰上九居卦之終无妄之極者/也極而復行過於理也過於理則妄)
(也一作矣故上九而行則有過眚而无所利矣占朱子/曰上九非有妄也但以窮極不可行耳故其象  如此)
纂註(李氏過曰處卦之終其位不正所謂匪正有眚也/  楊氏文煥曰无妄動以天也拂天而動則妄矣)
(下三爻震體初往吉二利往三行人之得利於動也在/下當動動則應天上三爻乾體四貞五勿藥戒在動也)
(動則拂天上行有眚己之天也動將何之故當動而不/動與不當動而動皆妄也夫  王氏宗傳曰初九九五)
(六二正也以正而往則亦何所不利故初往吉二利有/攸往六三上九不正也故有眚  王氏炎曰復者賢人)
(之事无妄者聖人之事无妄則/誠而復者所以求至於无妄也)大象傳天下雷行物與
无妄先王以茂對時育萬物(吕音訓茂對陸氏曰茂盛/也馬云茂勉也對配也)
集解(程子曰雷行於天下隂陽交和相薄而成聲於是/驚蟄藏振萌芽發生一作育萬物其所賦予洪纎)
(髙下各正其性命无有差妄一作忒物與无妄也先王/觀天下雷行發生賦與之象而以茂對天時養育萬物)
(使各得其宜如天與之无妄也茂盛也茂對之為言猶/盛行永言之比對時謂順合天時天道生萬物各正其)
(性命而不妄王者體天之道養育人民以至昆蟲草木/使各得其宜乃對時育物之道也  朱子曰天下雷行)
(震動發生萬物各正其性命是物物而與之以无妄/也先王發此以對時育物因其所性而不為私焉)附
録(程子語天下雷行物與无妄先天後天皆合乎天理/者也人欲則偽矣鄒柄天下雷行物與无妄動以天)
(理故也其大略如此又須研究之則自有得處時氏拾/遺天下雷行物與无妄天下雷行付與无妄天性豈有)
(妄邪聖人以茂對時育萬物各使得其性也无妄則一/毫不可加安可往也往則妄矣无妄震下乾上動以天)
(安有妄乎動以人則有妄矣絢就朱子如周子以萬物/資始為善各正性命為性此是  造化處説今欲以物)
(與无妄言之則此句屬性而以天下雷行為善方始相/對得過程子所云今人説性只是就繼之者善此又是)
(近下就人性分上説/語各有當荅吕子約)纂註(蔡氏曰對與對越上帝之對/同茂者篤實感發之意至誠)
(之動无時不對无物不育也曰蘭氏曰如春毋取麛卵/夏毋伐木之類  雙湖先生  天下雷行物與无妄以)
(理言之有會萬為一一實萬分之義以象言之則一震/之頃物皆震動邪念頓消是物與之以无妄也震為春)
(互㢲為春夏之交聖人茂對此生長之時以養育萬物/是亦聖人之雷行物與之以无妄矣  郭氏京曰物上)
(誤増/萬字)彖傳无妄剛自外來而為主於内集解(程子曰謂/初九也坤)
(初爻變而為震剛自外而來也震以初爻為主成卦由/之故初為无妄之主動以天為无妄動而以天動為主)
(也以剛變柔為以正去妄之象又剛正/為主於内无妄之義也九居初正也)動而健剛中而
應大亨以正天之命也集解(程子曰下動而上健是其/動剛健也剛健无妄之體)
(也剛中而應五以剛居中正二復以中正相應是順理/而不妄也故其道大亨通而貞正乃天之命也天命謂)
(天道也所/謂无妄也)附録(朱子語剛自外來説卦變動而健説卦/德剛中而應説卦體大亨以正説元亨)
(利貞自文王以來説做希望之望這事只得倚閣在這/裏難為斷殺他淵伊川易傳似不是本意剛自外來是)
(所以做造无妄動而健/是有卦後説㡳並淵)纂註(郭氏京曰動而愈健脱愈/字  郭氏雍曰動而健者)
(動以天不/以人也)其匪正有眚不利有攸往无妄之往何之矣
天命不祐行矣哉(吕音訓佑今本作祐陸氏曰本又作/祐音又鄭云助也馬作右謂天不右)
(行晁氏曰虞云/祐助也馬非)集解(程子曰所謂无妄正而已小失於/正則為有過乃妄也所謂匪正葢)
(由有往若无妄而不往何由有匪正乎无妄者理之正/也更有往將何之矣乃入於妄也往則悖於天理天道)
(所不祐可行乎哉獲朱子曰以卦變卦德卦體言卦之/善如此故其占當  大亨而利於正乃天命之當然也)
(其有不正則不利有所往欲何往哉葢其/逆天之命而天不祐之故不可以有行也)纂註(蔡氏曰/剛自外)
(來而為主於内初也乾交坤而為震也非本體來往故/曰外來  朱氏曰无妄大畜之反大畜上九之剛自外)
(來為主於内主言震也一馮氏椅曰四陽在上純體之/卦成遯今來居於初為  卦之主是自外來而為主於)
(内也此所謂元也震動而乾健所謂亨也九五以剛居/中而下應六二隂陽上下各得其位所謂正也  雙湖)
(先生曰剛自外來分明是卦變本義以為自訟來馮氏/以為白遯來朱氏以為自反卦大畜來蔡氏以為乾自)
(外卦來交坤而成皆通但未知夫子的何所指天命乾/象也  楊氏時曰五以剛健中正位乎上二以柔順中)
(正應於下上下相與以正故其大亨也以正而已大亨/以正非人之私智所能為也循天理而已故曰天之命)
(也維夭之命於穆不已所謂命者亦誠而已矣大亨以/正則亨以正為體匪正則有眚非順理也故天命所不)
(祐欲往/安之乎)小象傳无妄之往得志也集解(程子曰以元妄/而往无不得其)
(志也葢誠之於物无不能動以之修身則身正以之治/事則事得其理以之臨人則人感而化无所往而不得)
(其志/也)纂註(楊氏萬里曰九本乾體初居震始動以天者/也焉往而不吉不得志哉  都氏曰二隂在)
(前无陽以拒之/故吉故得志)不耕穫未富也集解(程子曰未者非必/之辭臨卦曰未順)
(命是也不耕而穫不菑而畬因其事之當然既耕則必/有穫既菑則必成畬非必以一无以字一无必字穫畬)
(之富而為也其始耕菑乃設心在於求一无求字穫畬/是以其富也心有欲而為者則妄也  朱子曰富如非)
(富天下之富言非/計其利而為之也)附録(朱子語不耕穫一句伊川作三/意説不耕而穫耕而不穫耕而)
(必穫看來只是也不耕也不穫只見成領會他物事淵/問伊川說爻辭與小象却不同曰便是曉不得爻辭説)
(不耕而穫到象却又説耕而不必求穫都不相應一問/无妄未富之義曰此句難曉既不耕穫不菑畬自是未)
(富雖是未富却利有攸往耳程/傳凡解未字處多費辭必大)纂註(丘氏曰夫隂以得/陽為富六二與九)
(五為正應非初九所能間隔雖未得陽而終於得陽故/曰未富也未富與不富異葢未富終有可富之理而不)
(富則終於不富矣字郭氏京曰/不耕穫求富也求  誤作未字)行人得牛邑人災也集
解(程子曰行人得牛乃邑人之災/也有得則有失何足以為得乎)可貞无咎固有之也
集解(程子曰貞固守之則无咎/也  朱子曰有猶守也)纂註(雷氏曰以陽居隂/匪正者也然體乾)
(之剛則能勝已之私始雖不正可與為正矣何咎之/有正者人所固有反其不正何難哉故曰固有之也)无
妄之藥不可試也(吕音訓試陸氏曰/試驗一云用也)集解(程子曰人之/有妄理必修)
(改既无妄矣復藥以治之是反為妄也其可用乎故云/不可試也試暫用也猶曰少嘗之也  朱子曰既以无)
(妄而復藥之則反為妄而/生疾矣試猶少嘗之也)无妄之行窮之災也集解(程/子)
(曰无妄既極而復加進乃為/妄矣是窮極而為災害也)
經䷙(乾下/艮上)集解(程子曰大畜序卦有无妄然後可畜/故受之以大畜无妄則為有實故可)
(畜聚大畜所以次无妄也為卦艮上乾下天而在於山/中所畜至大之象畜為畜止又為畜聚止則聚矣一有)
(又字取天在山中之象則為藴畜取艮之/止乾則為畜止止而後有積故止為畜義)大畜利貞不
家食吉利涉大川(吕音訓大畜陸氏曰本又作蓄敇/六反義與小畜同艮宫二世卦)集
解(程子曰莫大於天而在山中艮在上而止乾於下皆/藴畜至大之象也在人為學術道德充積於内乃所)
(畜之大也凡所畜聚皆是專言其大者人之藴畜宜得/正道故云利貞若夫異端偏學所畜至多而不正者固)
(有矣既道德充積於内宜在上位以享天禄施為於天/下則不獨於一无於字一身之吉天下之吉也若窮處)
(而自食於家道之否也故不家食則吉所畜既大宜施/之於時濟天下之艱險乃大畜之用也故利涉大川此)
(只據大畜之義而言彖更以卦之才德而言諸爻則惟/有止畜之義葢易體道隨宜取明且近者  朱子曰大)
(陽也以艮畜乾又畜之大者也又以内乾剛健外艮篤/實輝光是以能日新其德而為畜之大也以卦變言此)
(卦自需而來九自五而上以卦體言六五尊而尚之以/卦德言又能止健皆非大正不能故其占為利貞而不)
(家食吉也又六五下應於乾為應乎天故其占又/為利涉大川也不家食謂食禄於朝不食於家也)附録
(朱子語小畜言以㢲之柔順而畜三陽畜他不住大畜/則以艮畜乾畜得有力所以喚作大畜淵先生論大畜)
(卦因言某作本義欲將文王卦辭只大綱依文王本義/略説至其所以然之故却於孔子彖辭中發之且如大)
(畜利貞不家食吉利涉大川只是占得大畜者為利貞/不家食而吉利於涉大川至於剛上尚賢等處乃孔子)
(發明各有所主爻象亦然如此則不失文王/本意又可見孔子之意但今未暇整次耳銖)纂註(趙氏/曰乾)
(健上進為艮所止故有畜義艮陽卦也陽為大故曰大/畜大小畜所畜皆乾所别者艮㢲耳是故以大畜大謂)
(之大畜陽李氏舜臣曰以隂畜陽所畜之力小故謂之/小畜以  畜陽所畜之力大故謂之大畜  李氏鼎祚)
(曰乾為賢人艮為宫闕賢人居闕下不家食象而郭氏/雍曰賢不家食禄之也古之人不仕无禄則耕  食之)
(於家也仕而祿足以代耕則不耕矣非家食也受林氏/曰乾陽君子之象艮山有養人之象三陽並進  畜於)
(艮有不家食之象止雙湖先生曰大畜以艮一陽之大/畜乾三陽為義畜  也相遇而相畜象則然也卦辭又)
(取乾陽上進之象乾陽之進九三最先艮陽所畜亦三/為先故九三為一卦最重爻而陽剛得正曰利貞主九)
(三言也故爻辭惟九三利貞同利有攸往即不家食吉/利涉大川之義卦辭惟九三當之矣卦分内外内卦有)
(家之象外卦有在外之象今二至四互兑口三至上互/頤口皆在外卦又有三陽不家食象震木行兑澤有涉)
(大川象後天八卦由乾而艮拱得坎卦在中間飲食大/川象皆可取其義則為陽剛之人或出行或仕進皆吉)
(而且有涉大/川之利也)初九有厲利已(吕音訓已陸氏曰夷/止反象同姚音紀)集解
(程子曰大畜艮止畜乾也故乾三爻皆取被止一作止/之為義艮三爻皆取止之為義初以陽剛又健體而居)
(下必上進者也六四在上畜止於已安能敵在上得位/之勢若犯之而進則有危厲故利在已而不進也在它)
(卦則四與初為正應相援者也在大畜則相應乃為相/止畜上與三皆陽則為合志葢陽皆上進之物故有同)
(志之象而无相止之義初朱子曰乾之三陽為艮所止/故内外之卦各取其義  九為六四所止故其占往則)
(有危而利/於止也)纂註(石氏曰乾雖剛健前遇山險故戒止張/氏清子曰已止也言初進則危而  則)
(利厲災也惟已故/小象曰不犯災也)九二輿説輹(吕音訓輿説陸氏曰上/音餘本或作舉音同下)
(吐活反象同馬云解也輹陸氏曰音服又音福蜀才本/同或作輻一去車旁作复音服車下縛也作畐者音福)
(老子所云三十輻共一轂是也釋名輹似人/屐又曰伏莵在輻上似之又曰輹伏於軸上)集解(程子/曰二)
(為六五所畜止勢不可進也五據在上之勢豈可犯也/二雖剛健之體然其處得中道故進止无失雖志於進)
(度其勢之不可則止而不行如車輿脱去一有其字輪/輹謂不行也  朱子曰九二亦為六五所畜以其處中)
(故能自止而不/進有此象也)纂註(朱氏曰二剛中也四五柔也柔能/畜剛剛知其不可犯而安之時也)
(夫氣雄九軍者或屈於賔賛之儀才葢一世者或聽於/委裘之命  項氏曰諸卦多於乾言與小畜三曰輿説)
(輻大有二曰大車以載大畜二曰輿説輹三曰輿衛大/壯四曰大輿之輹皆乾爻也葢車之全體惟乾爻足以)
(當之輿者車中之箱坤止象箱容物至於輿旁之輻其/直指象乾輿下之輹壯亦象乾輻以利輪之轉輹以利)
(軸之轉皆主於圜非坤象也衛古書之稱皆武衛也考/工記周人上輿車有六等之數戈也人也殳也㦸也矛)
(也軫也衛之彊如此此爻輿衛葢總指二陽皆同載而/上進者也  蘭氏曰小畜説輻仕九三而夫妻反日大)
(畜説輹在九二而象稱中无尤何也小畜以一隂而畜/五陽而六四為小畜之主近畜九三以小畜大以隂畜)
(陽又非正應所以九三不受畜而有夫妻反目之象大/畜則艮能止三陽之健九二在下卦之中而上受六五)
(之君所畜以君畜臣以上畜下二五皆中又其正應居/中相應何尤之有所以不同也  雙湖先生曰諸卦特)
(以車與輹象乾陽之動非以輿象乾也/輿只坤象方而容物不過舉輿而言耳)九三良馬逐利
艱貞曰閑輿衛利有攸往(吕音訓馬逐陸氏曰如字鄭/本作逐逐云兩馬走也姚云)
(逐逐疾並驅之貌一音胄晁氏曰王昭素謂當作逐逐/曰陸氏曰音越劉云曰猶言也鄭人實反云日習車徒)
(晁氏曰虞云離為日陸希聲謂當作/日閑陸氏曰如字閡也馬鄭云習)集解(程子曰三剛/健之極而上)
(九之陽亦上進之物又處畜之極而思變也與三乃不/相畜而志同相應以進者也三以剛健之才而在上者)
(與合志而進其進如良馬之馳逐言其速也雖其進之/勢一作志速不可恃其才之健與上之應而忘備與慎)
(也故宜艱難其事而由貞正之道輿者用行之物䘙者/所以自防當自一无自字日常閑習其車輿與其防衞)
(則利有攸往矣三乾體而居正能貞者也當有鋭進故/戒以知難與不失其貞一作正也志既鋭於進雖剛明)
(有時而失不得不誡也也朱子曰三以陽居健極上以/陽居畜極極而通之時  又皆陽爻故不相畜而俱進)
(有良馬逐之象焉然過剛鋭進故其占必戒以/艱貞閑習乃利於有攸往也曰當為日月之日)附録(朱/子)
(語良馬逐可謂通快矣然必艱難貞正又且日閑輿衛/然後利有攸往設若恃馬之壯而忘艱貞之戒則必不)
(利矣畜九三一爻不為所畜而欲進與上九合志同進/俱為  極而通之時故有良馬逐何天之衢亨之象但)
(上九以通達元礙只是滔滔去九三過剛鋭進故戒以/艱貞閑習葢初二兩爻皆為所畜獨九三一爻自進耳)
(時舉問九六為正應皆隂皆陽則為无應獨大畜卦不/爾何也曰陽遇隂所畜九三與上九皆陽皆欲上進故)
(但以同類為應/也小畜亦然銖)纂註(毛氏曰逐者總三陽而言之疾陸/氏希聲曰與二陽角逐志在  者)
(也得位失中故利艱貞進王氏宗傳曰是輿也方其在/九二也嘗説其輹而不  矣九三之進即此既説之輿)
(可不閑而衛之乎者馮氏椅曰輿以載之衛以防之皆/指下之二陽同力  也戒約其无疾驅以取覆敗則往)
(必利矣之蔡氐曰凡剛進而上遇柔則利遇剛則不利/如大壯  四曰藩決不羸大畜之三曰良馬逐皆前遇)
(乎柔也大壯之初曰征凶三曰羝羊觸藩羸其角大畜/之初曰有厲利已皆前遇夫剛也  雙湖先生曰文王)
(於乾无所取象周公於此乾體方取象良馬以馬為乾/象始此孔子説卦象乾為馬葢括此爻之例也曰作日)
(離位象與乾/九三終日同)六四童牛之牿元吉(吕音訓童牛陸氏曰/无角牛也廣倉作犝)
(説文同劉云童妾也晁氏曰案童古文牿陸氏曰古毒/反劉云牿之言角也陸績云當作角九家作告説文同)
(云牛觸人角著横木所以告人也從牛易犝牛之告晁/氏曰説文牿字云牛馬牢也周書今為牿牛馬説之案)
(篆是二字虞侯果皆以為/楅衡則亦告字也鄭作角)集解(程子曰以位而言則四/下應於初畜初者也初)
(居最下陽之㣲者㣲而畜之則易制猶童牛而加牿大/善而吉也槩論畜道則四艮體居上位而得正是以正)
(德居大臣之位當畜之任者也大臣之任上畜止人君/之邪心下畜止天下之惡人一无人字人之惡止於初)
(則易既勝而後禁則扞格而難勝故上之惡既甚則雖/聖人救之不能免違拂下之惡既勝則雖聖人治之不)
(能免刑戮莫若止之於初如童牛之加牿則元吉也牛/之性觝觸以角故牿以制之若童犢始角而加之以牿)
(使觝觸之性不發則易而无傷以汎六四能畜止上下/之惡於未發之前則大善之吉也  朱子曰童者未角)
(之稱牿施横木於牛角以防具觸詩所謂楅衡者也止/之於未角之時為力則易大善之吉也故其象占如此)
(學記曰禁於未發/之謂豫正此意也)纂註(吕氏曰六四六五皆以柔畜剛/止健者也  馮氏椅曰小畜之)
(畜乾者六四也九居五為之助者也大畜之畜陽者六/四六五也九居上為之助者也夫外无陽爻則坤順而)
(不能畜内无隂爻則何類而不相畜然則成大畜之義/者在艮之上九而能畜乾之陽者在艮之六四六五也)
(牧胡氏允曰費誓牿牛馬云牿牢也施蔡氏沈曰牿閑/  也  雙湖先生曰案詩傳云楅衡  於牛角所以止)
(觸也周禮封人云凡祭飾其牛牲設其楅衡是也牛離/象三至上似離童艮象牿艮止義大畜六四在无妄則)
(為六三故无妄稱或繫之牛而大畜/稱童牛之牿皆於離艮取象與義也)六五豶豕之牙吉
(吕音訓豶陸氏曰符云反劉云豕去勢/曰豶牙陸氏曰徐五所反鄭讀為互)集解(程子曰六/五居君位)
(止畜天下之邪惡夫以億兆之衆發其邪欲之心人君/欲力以制之雖密法嚴刑不能勝也夫物有總攝事有)
(機會聖人操得其要則視一无視字億兆之心猶一心/道之斯行止之則戢故不勞而治其用若豶豕之牙也)
(豕剛躁之物而牙為猛利若強制其牙則用力勞而不/能止其躁猛雖縶之維之不能使之變也若豶去其勢)
(則牙雖存而剛躁自止其用如此所以吉也君子發豶/豕之義知天下之惡不可以力制也則察其機持其要)
(塞絶其本原故不假刑法嚴峻而惡自止也且如止盜/民有欲心見利則動茍不知教而迫於飢寒雖刑殺日)
(施其能勝億兆利欲之心乎聖人則知所以止之之道/不尚威刑而修政教使之有農一作耕桑之業知廉恥)
(之道雖賞之不竊矣故止惡之道在知其本得其要而/已不嚴刑於彼而修政於此是猶患牙之利不制其牙)
(而豶其勢也而朱子曰陽已進而止之不若初之易矣/然以柔居中  當尊位是以得其機會而可制故其象)
(如此占雖吉/而不言元也)附録(程子語教人之術若童牛之牿當其/未能觸時已先制之善之大者其次)
(則豶豕之牙豕之有牙既已難制以百方制之終不能/使之改惟豶其勢則性自調伏雖有牙亦不能為害如)
(有不率教之人却須置其檟楚别以道格其心則不須/檟楚將自化矣籲豕牙最能齧害人只制其牙如何制)
(得今人為惡却只就它惡禁之便无由禁止此見聖人/機會處迪豶豕之牙吉不去其牙而豶其勢則自善矣)
(治民不止其爭而教/之讓之類是也絢)纂註(王氏曰豕去勢曰豶葢牡豕/曰豭攻其特而去之曰豶)
(項氏曰埤雅云以杙繫豕也胡翼之易傳正用其説今/案牿以制牛則牙以制豕可知  劉氏翔曰牙如崇牙)
(之牙所以繫物者以雙湖先生曰四五上坎位五位坎/中有豕象今六五  柔居剛制剛猛之性有豶豕象)
(馮氏當可曰以弱畜剛茍不有以制之將不免觸齧之/禍君相畜材雖天下之健者亦俯伏奔走為我之用此)
(二隂所以能/成畜之功也)上九何天之衢亨(吕音訓何陸氏曰音河/梁武帝音賀衢陸氏曰)
(其俱反馬云/四達謂之衢)集解(程子曰予聞之胡先生曰天之衢亨/誤加何字事極則反理之常也故畜)
(極而亨小畜畜之小故極而成大畜畜之大故極而散/極既當變又陽性上行故遂散也天衢天路也謂虚空)
(之中雲氣飛鳥往來故謂之天衢天衢之亨謂其亨通/曠濶无有蔽阻也在畜道則變矣變而亨非畜道之亨)
(也畜朱子曰何天之衢言何其通達之甚/也  極而通豁達无礙故其象占如此)附録(朱子語/讀書須)
(是先看一件了然後再看一件若是畜積處多忽然爆/開來自然所得者大易所謂何天之衢亨者是也人傑)
(大畜下三爻取自畜而不進上三爻取其能畜彼而不/使進然四能止六於初故為力易五則陽已進而止之)
(則難但以柔居尊得其機會可制故亦吉但不能如四/之元吉爾銖何天之衢亨或如伊川説衍一何字亦不)
(可/知)纂註(陳氏皋曰陽久被抑今而亨通陽馮氏椅曰五/天位也上位乎天之上也乾三  上達于此之)
(路故曰天衢馬氏曰四達謂之衢/為徑路衢亦路也在上故為天衢)　(雙湖先生曰艮本/耿氏曰下體受畜)
(者也上體畜下者也受畜者至於九三則良馬逐矣无/復如初二也畜下至於上九則天衢亨矣无復如四五)
(也牙郭氏雍曰觀童牛之牿則知有厲利已矣觀豶豕/之  則知輿説輹矣觀良馬逐則知何天之衢亨矣葢)
(乾健為艮所止是/以三爻各相類)大象傳天在山中大畜君子以多識
前言往行以畜其德(吕音訓識陸氏曰如字又/音試劉作志行陸下孟反)集解(程/子)
(曰天為至大而在山之中所畜至大之象君子觀象以/大其藴畜人之藴畜由學而大在多聞前古聖賢之言)
(與行考跡以觀其用察言以求其心識而得之以畜成/其德乃大畜之義也  朱子曰天在山中不必實有是)
(事但以其/象言之耳)附録(程子語陳瑩中答呉國華書天在山中/説云便是芥子納須彌之義先生謂正)
(難比説却須彌无體芥子无量迪讀朱子語先生謂鄭/光弼子直曰書雖是古人書今日  之所以畜自家之)
(德却不是欲這邊讀得些子便要般出做那邊用易曰/君子以多識前言往行以畜其德公今却是讀得一書)
(便做得許多文字馳騁跳躑心都不在裏面如此讀書/終不干自家事道夫或謂學至於不識不知乃為極致)
(曰詩人此語乃形容文王若學者必從/知識入易曰多識大學曰致知真氏記)纂註(雙湖先生/曰天包地)
(外地外有天山雖在地上然地下之天即山中有天也/中字只作下字解如地中有山雷在地中以卦體言只)
(是下義互兑為口有言象互震為足有行象艮為/身則身之所行也乾在艮下又有畜天德之象)彖傳
大畜剛健篤實輝光日新其德(吕音訓剛健陸氏曰絶/句篤實輝光陸氏曰絶)
(句日新其德陸氏曰鄭以/日新絶句其德連下句)集解(程子曰以卦之才德而/言也乾體剛健艮體篤)
(實人之才剛健篤實則所畜能大充實而有輝光畜/之不已則其德日新也  朱子曰以卦德釋卦名義)附
録(朱子語篤實便有輝光/艮止便能篤實顯子)剛上而尚賢能止健大正也
集解(程子曰剛上陽居上也陽剛居尊位之上為尚賢/之義止居健上為能止健之義止乎健者非正大)
(則安能以剛陽在上與尊尚賢德能止至健皆/大正之道也  朱子曰以卦變卦體釋卦辭)附録(朱/子)
(語能止健都不説健而止/見得是艮來止這乾淵)纂註(朱氏曰上九尚/賢在五位之上)不家食
吉養賢也集解(朱子曰亦取/尚賢之象)纂註(丘氏曰尚賢以上九/一陽言養賢以在下)
(三陽言象林氏栗曰乾為君子有賢德象艮為山/有養人  三陽並進受畜於艮是以知其不家食)利涉
大川應乎天也集解(程子曰大畜之人所宜施其所畜/以濟天下故不食於家則吉謂居)
(天位享天禄也國家養賢賢者得行其道也利涉大川/謂大有藴畜之人宜濟天下之艱險也彖更發明卦才)
(云所以能涉大川者以應乎天也六五君也下應乾之/中爻乃大畜之君應乾而行也所行能應乎天无艱難)
(之不可濟況其它乎言/朱子曰亦以卦體而)纂註(雙湖先生曰彖辭重在六/五一爻言自剛健而下合)
(兩體以論君德之明剛上而尚賢尊艮一陽之賢於上/止健而養賢畜乾三陽之賢於下由是而成濟川之功)
(足以應乎天矣五至上似離有輝光/日新象下應乾九二有應乎天之象)小象傳有厲利已
不犯災也集解(程子曰有危則宜已不可犯災危/而行也不度其勢而進有災必矣)輿説
輹中无尤也集解(程子曰輿説輹而不行者葢其處得/中道動不失宜故无過尤也善莫善)
(於剛中柔中者不至於過柔耳剛中中而才也初九處/不得中故戒以有危宜已二得中進止自无過差故但)
(言輿説輹謂其能不行也不行則无尤矣初與二乾體/剛健而不足以進四與五隂柔而能止時之盛衰勢之)
(強弱學易者/所宜深識也)纂註(游氏曰有剛中之德有載上之才猶/有待而後行非不欲行也道合則從)
(不合則去此中无尤之道也中余氏曰小畜待隂迫之/而後説輻故反目大畜才及  而自説其輹此有知幾)
(之吉彼有來迫/之嫌故无尤)利有攸往上合志也集解(程子曰所以/利有攸往者)
(以與在上者合志也上九陽性上進且畜已/極故不下畜三而與一有三字合志上進也)六四元吉
有喜也集解(程子曰天下之惡已盛而止之則上勞於/禁制而下傷於刑誅故畜止於㣲小之前)
(則大善而吉不勞而无傷故可/喜也四之畜初是也上畜亦然)六五之吉有慶也集解
(程子曰在上者不知止惡之方嚴刑以敵民欲則其傷/甚而无功若知其本制之有道則不勞无傷而俗革天)
(下之福/慶也)何天之衢道大行也集解(程子曰何以謂之天/衢以其无止礙道路)
(大通行也以天衢非常語故象特設問曰何謂天之衢/以道路大通行取空豁之狀也以象有何字故爻下亦)
(誤加/之)纂註(郭氏京曰衢/下脱亨字)
經䷚(震下/艮上)集解(程子曰頤序卦物畜然後可養故受/之以頤夫物既畜聚則必有以養之)
(元養則不能存息頤所以次大畜也卦上艮下震上下/二陽爻中含四隂上止而下動外實而中虚人頤頷之)
(象也頤養也人口所以飲食養人之身故名為頤聖人/設卦推卦之義大至於天地養育萬物聖人養賢以及)
(萬民與人之養生養形養德養人皆頤養之道也動息/節宣以養生也飲食衣服以養形也威儀行義以養德)
(也推已及物/以養人也)頤貞吉觀頤自求口實(吕音訓頤陸氏曰/以之反此篆文㢲)
(宫遊/魂卦)集解(程子曰頤之道以正則吉也人之養身養德/養人養於人皆以正道則吉也天地造化養)
(育萬物各得其宜者亦正而已矣觀頤自求口實觀人/之所頤與其自求口實之道則善惡吉凶可見矣  朱)
(子曰頤口旁也口食物以自養故為養義為卦上下二/陽内含四隂外實内虚上止下動為頤之象養之義也)
(貞吉者占者得正則吉觀頤謂觀其所養之道自/求口實謂觀其所以養身之術皆得正則吉也)纂註
(馮氏當可曰凡人之頤上曰輔下曰車輔不動艮也車/獨運用震也輔上九之象車初九之象  楊氏萬里曰)
(艮一陽上覆震一陽下承中四偶畫衆齒之象也道李/氏過曰人生有口體之累孰不求養然得之必有  故)
(曰貞吉禮李氏開曰自其㣲而觀之一飲一食之不正/積為非  非義之本者皆根於口體之奉  項氏曰頤)
(貞吉總言一卦之義觀頤自求口實乃觀頤之道合雙/湖先生曰愚觀首震終艮後天八卦之序今震艮  頤)
(為口象東西南北包罩以見生齒之衆大春夏秋冬流/轉以見生齒之悠久乾馬坤牛坎豕兌羊㢲雞離雉皆)
(囿其間又見天生萬物為養人之具中四爻兩互坤體/惟寓致養之義震艮合頤之象至哉曰貞吉葢吉凶悔)
(吝生乎動必如震初陽之動以貞而後吉也況為口體/而動乎曰觀頤卦體似離為目有觀道矣曰自求口實)
(四隂中虚不容不為實之是求矣然而必以正為主焉/故必首之以貞吉之辭也文王觀卦繫辭之意其大要)
(不過如/是而已)初九舍爾靈龜觀我朶頤凶(吕音訓舍陸音捨/朶陸氏曰多果反)
(動也鄭同京作㙐晁氏曰京作㙐與/朶同音動也劉亦作㙐㙐頤多辨也)集解(程子曰蒙之/初六蒙者也)
(爻乃主發蒙而言頤之初九亦假外而言爾謂初也舍/爾之靈龜乃觀我而朶頤我對爾而設初之所以朶頤)
(者四也然非四謂之也假設之辭爾九陽體剛明其才/智足以養正者也龜能咽息不食靈龜喻其明智而可)
(以不求養於外也才雖如是然以陽居動體而在頤之/時求頤人所欲也上應於四不能自守志在上行説所)
(欲朶頤者也心既動則其自失必矣迷欲而失已以陽/而從隂則何所不至是以凶也朶頤為朶動其頤頷人)
(見食而欲之則動頤垂涎故以為象陽朱子曰靈龜不/食之物朶垂也朶頤欲食之貌初九  剛在下足以不)
(食乃上應六四之隂而動於/欲凶之道也故其象占如此)附録(朱子語凡卦中説龜/㡳不是正得一箇離)
(卦必是伏箇離卦如觀我朶頤是也兌為羊大壯卦无/兌恐便是三四五爻有箇兑象這説取象是不可曉處)
(也多如乾之六爻象皆説龍至説到乾却不為龍龍是/變化不測之物乾須著用龍當之如夫征不復婦孕不)
(育此卦是取離為大腹頤象本卦/雖无離卦却是伏得這卦易説)纂註(徐氏曰頤卦全/體内柔外剛有)
(龜象朶動也頤頷也朶頤下動震象又曰靈龜以靜為/養朶頤以動為養也舍爾靈龜而觀我朶頤者失其靜)
(養之道而溺於動養之欲也能朱氏曰龜之所以靈者/蟄則咽息不動无求於外故  神明而壽  馮氏椅曰)
(朶下垂貌木垂為朶故世以花為朶至王氏曰夫安身/莫若不競修已莫若自保守道則福  求禄則辱來居)
(養賢之世不能貞其所履以全德而舎其靈龜之明兆/羨我朶頤而躁求離其致養之至道闚我寵禄而競進)
(凶莫甚焉六雙湖先生曰離為龜卦體似離故有龜象/爾我若作  四與初九自舍爾之靈龜反觀我而朶頤)
(也觀亦取全體似離目象龜并損益凡三龜孫氏奕曰/頤所以觀其養也作易聖人初九既取於  六四又取)
(於虎何哉葢龜之為性不嗜食者也虎之為性其交有/時者也飲食男女人之大欲存焉有一溺其所欲必伐)
(其良心戕其正性烏有所謂自養者哉故/聖人有取於龜虎以明君子自養者如此)六二顛頤拂
經于丘頤征凶(吕音訓顛陸丁田反拂陸氏曰符弗反/違也薛同下同一音敷弗反子夏作弗)
(云輔弼也晁氏曰劉一行作/弗輔弼也下同案弗古弼字)集解(程子曰女不能自處/必從男隂不能獨立)
(必從陽二隂柔不能自養待養於人者也天子養天下/諸侯養一國臣食君上之祿民賴司牧之養皆以上養)
(下理之正也二既不能自養必求養於剛陽若反下求/於初則為顛倒故云顛頤顛則拂違經常不可行也若)
(求養於丘則往必有凶丘在外而髙之物謂上九也卦/止二陽既不可顛頤于初若求頤于上九往則有凶在)
(頤之時相應則相養者也上非其應而往求養非道妄/動是以凶也顛頤則拂經不獲其養爾妄求於上往則)
(得凶也今有人才不足以自養見在上者勢力足以養/人非其族類妄往求之取辱得凶必矣六二中正在他)
(卦多吉而凶何也曰時然也隂柔既不足以自養初上/二爻皆非其與故往求則悖理而得凶也  朱子曰求)
(養於初則顛倒而違於常理求養於上/則往而得凶丘土之髙者上之象也)纂註(馮氏當可/曰應五而)
(五不應反而求初所以為顛頤拂李氏曰二應五五居/尊位而養道不足反資養于初  頤之常者也  勉齋)
(黃氏曰頤之六爻只是顛拂二字求養於下則為顛求/食於上則為拂六二比初而求上故顛頤當為句拂經)
(于丘頤為句征凶則其占辭也六三拂頤雖與上為正/應然畢竟是求於上以養已所以有拂頤之象故雖貞)
(亦凶也六四顛頤固與初為正應然是賴初之養以養/人故雖顛亦吉六五拂經則是比于上所以有拂經之)
(象然是賴上九之養以養人所以居貞而吉但不能自/養所以不可涉大川爾  雙湖先生曰勉齋所讀六二)
(爻句雖與本義不同然證之以五爻拂經亦通若二之/顛頤與四同拂經與五同而吉凶異者此又係兩卦體)
(葢頤養之道以安靜為无失二動體故顛拂而凶四五/靜體故雖顛拂亦吉震三爻凶艮三爻吉可見矣丘頤)
(上艮為/山象)六三拂頤貞凶十年勿用无攸利集解(程子曰/頤之道)
(唯正則吉三以隂柔之質而處一有又字不中正又在/動之極是柔邪不正而動者也其養如此拂違於頤之)
(正道是以凶也得頤之正則所養皆吉求養養人則合/於義自養則成其德三乃拂違正道故戒以十年勿用)
(十數之終謂終不可用无所往而利也雖朱子曰隂柔/不中正以處動極拂於頤矣既拂於頤  正亦凶故其)
(象占/如此)纂註(李氏過曰三去上隔互體坤坤數十故曰十/年  陳氏友文曰隂雖求養於陽然必以正)
(而後吉六三求養於上九六四求養於初九均也而吉/凶異焉何也此正不正之辨也六四正也初九亦正也)
(以正養正於理為順故吉且无咎六三不正上九亦不/正以不正養不正於理為拂故凶而无攸利  雙湖先)
(生曰六三不正而云貞凶者葢謂拂頤之常理雖貞/且凶況不正乎其凶可必矣坤數十以土成數言也)六
四顛頤吉虎視眈眈其欲逐逐无咎(吕音訓視陸氏曰/徐市志反又常止)
(反眈眈陸氏曰丁南反威而不猛也馬云虎下視貌一/音大南反逐逐陸氏曰如字敦實也薛云速也子夏作)
(攸攸志林云攸當為逐蘇林音迪荀作悠悠劉作跾云/逺也説文跾音式六反晁氏曰漢書序傳作浟浟音滌)
集解(程子曰四在人上大臣之位六以隂居之隂柔不/足以自養況養天下乎初九以剛陽居下在下之)
(賢也與四為應四又柔順而正是能順於初賴初之養/也以上養下則為順今反求下之養顛倒也故曰顛頤)
(然已不勝其任求在下之賢而順從之以濟其事則天/下得其養而已无曠敗之咎故為吉也夫居上位者必)
(有一作其才德威望為下民所尊畏則事行而衆心服/從若或下易其上則政出而人違刑施而怨起輕於陵)
(犯亂之由也六四雖能順從剛陽不廢厥職然質本隂/柔賴人以濟人之所輕故必養其威嚴眈眈然如虎視)
(則能重其體貌下不敢易又從於人者必有常若間或/无繼則其政敗矣其欲謂所須用者必逐逐相繼而不)
(乏則其事可濟若取於人而无繼則困窮矣既有威嚴/又所施不窮故能无咎也二顛頤則拂經四則吉何也)
(曰二在上而反求養於下下非其應類故為拂經四則/居上位以貴下賤使在一无在字下之賢由已以行其)
(道上下之志相應而一有澤字施於民何吉如之自三/以下養口體者也四以上養德義者也以君而資養於)
(臣以上位而賴養於下皆養德也下朱子曰柔居上而/得正所應又正而賴其養以施於  故雖顛而吉虎視)
(眈眈下而專也其欲逐逐求/而繼也又能如是則无咎矣)附録(朱子語問虎視眈眈/本義以為下而專也)
(葢賴其養以施於下必有下專之誠方能无咎程傳作/欲立威嚴恐未必然先生曰頤卦難看正謂此等且虎)
(視眈眈必有此象但今未曉耳銖曰音辨載馬氏云眈/眈虎下視貌則當為下而專矣先生曰然又曰其欲逐)
(逐如何先生曰求養於下以養人必當繼繼求之不厭/乎數然後可以養人而不窮不然則所以養人者必无)
(繼矣以四而賴養於初亦是顛倒但是求養以養人所/以雖顛而吉銖六四一爻理會不得雖是恁地解畢竟)
(曉不得如何是施/於下又如何是虎)纂註(南軒張氏曰虎視常垂首案茍/氏九家艮有虎象  耿氏曰六)
(二六四皆自飬正而能有所養者也然二未離乎下四/則在上矣故二之顛頤不如四之吉也  馮氏椅曰二)
(為茍合四為正應二動而有求四止而待求此吉所以/獨在四也  蔡氏曰六四艮體靜止能靜以待養於初)
(故/吉)六五拂經居貞吉不可涉大川集解(程子曰六五頤/之時居君位養)
(天下者也然其隂柔之質才不足以養天下上有剛陽/之賢故順從之賴其養已以濟天下君者養人者也反)
(賴人之養是違拂於經常既以已之不足而順從於賢/師傅上師傅之位也必居守貞固篤於委信則能輔翼)
(其身澤及天下故吉也隂柔之質无貞剛之性故戒以/能居貞則吉以隂柔之才雖倚賴剛賢能持存於平時)
(不可處艱難變故之際故云不可涉大川也以成王之/才不至甚柔弱也當管蔡之亂幾不保於周公況其下)
(者乎故書曰王亦未敢誚公賴二公得終信故艱險一/作難之際非剛明之主不可恃也不得已而濟艱險者)
(則有矣發此義者所以深戒於為君也於上九則據為/臣致身盡忠之道言故不同也  朱子曰六五隂柔不)
(正居尊位而不能養人反賴/上九之養故其象占如此)附録(朱子語六五隂柔之/才但守正則吉故不)
(可以涉患難僴居貞吉猶洪範用靜吉用作凶所以不/可涉大川六五不能養人反賴上九之養是以拂其常)
(矣故守常則吉而涉/險阻則不可也銖)纂註(楊氏繪曰六二從初六五從/上俱失中爻之常  劉氏曰)
(以无養下之德故不加頤字只曰拂經動朱氏曰艮止/也有居之象  耿氏曰不能有所養則  而无輔以居)
(貞則吉也爻毛氏曰六五君也養人者其事也養賢者/其道也而  則隂也二者胥失之是拂其常者也无事)
(猶可以分相縻故曰居貞吉欲有所為則難以濟矣无/臣民而求成事未之有也故曰不可涉大川  雙湖先)
(生曰六五不正故戒以居貞則吉卦體象虚舟上卦坎/位象大川五不利涉上利涉者五柔安於艮止上剛止)
(極而動也言丘氏曰豫五不言豫以豫悦之權由乎四/也頤五不  頤以頤養之權由乎上也五君位也豫頤)
(六五不能自有其權者以弱而迫於強臣故也然頤五/承柔故雖拂經而居貞則吉豫五乘剛是以有貞疾未)
(亡之/戒)上九由頤厲吉利涉大川(吕音訓厲吉陸氏曰/嚴厲也馬王肅云危)集
解(程子曰上九以剛陽之德居師傅之任六五之君柔/順而從於已賴已之養是當天下之任天下由之以)
(養也以人臣而當是任必常懐危厲則吉也如伊尹周/公何嘗不憂勤兢畏故得終吉夫以君之才不足而倚)
(賴於已身當天下一有之字大任宜竭其才力濟天下/之艱危成天下之治安故曰利涉大川得君如此之專)
(受任如此之重茍不濟天下艱危何足稱委遇而謂之/賢乎當盡誠竭力而不顧慮然惕厲則不可忘也  朱)
(子曰六五賴上九之養以養人是物由上九之/養也位髙任重故厲而吉陽剛在上故利涉川)纂註(丘/氏)
(曰養人之權在五而已居其上為衆所歸位髙任重易/失之專故必以危厲處之而後得吉也  李氏舜臣曰)
(豫六四曰由豫者即由頤之謂也由豫在四猶下於五/也而已有可疑之迹乃今由頤在上則過中而嫌於不)
(安故厲然艮止之性雖使之當權亦必不致於侵暴以/招凶而況君子居此要之以仁德為養使天下皆被其)
(澤何嫌之有故由豫則終於勿疑由頤則雖厲而吉也/此非周公之才德不足以勝此又曰頤六爻上三爻皆)
(吉下三爻皆凶葢下體震易失於妄動上體艮知止其/所當止故也觀此則君子之所養當如何哉又曰陽者)
(養人隂者養於人者也也馮氏當可曰頤之所以成頤/由此一爻又曰頤者養  養人亦所以自養也六爻之)
(中動而從人以求養者皆凶静而受人之養者皆吉養/李氏曰顛頤者上反養於下也由頤者天下由之而)
(也朶頤者動以致養也丘頤者止於上而養下也拂頤/者失養之道拂經者失養之常此六爻之義也  蔡氏)
(曰剛能養柔柔不能養剛/故柔爻皆求養乎剛者也)大象傳山下有雷頤君子以
慎言語節飲食集解(程子曰以二體言之山下有雷雷/震於山下山之生物皆動其根荄)
(發其萌芽為養之象以上下之義言之艮止而震動上/止下動頤頷之象一有也字以卦形言之上下二陽中)
(含一无含字四隂外實中虚頤口之象口所以養身也/故君子觀其象以養其身慎言語以養其德節飲食以)
(養其體不惟就口取養一无養字義事之至近而所係/至大者莫過於言語飲食也在身為言語於天下則凡)
(命令政教出於身者皆是慎之則必當而无失在身為/飲食於天下則凡貨資財用養於人者皆是節之則適)
(宜而无傷推養之道一有則字養德養天下/莫不然也  朱子曰二者養德養身之切務)附録(朱子/語或)
(云諺有禍從口出病從口入甚好曰此語前輩曾用以/解頤之象慎言語節飲食廣一日侍食先生曰只易中)
(節飲食三字人/不曾行得文蔚)纂註(蔡氏曰慎節主靜艮象言語飲食/主動震象  馮氏椅曰言語飲食)
(出入頤者也法雷之動以慎其/所出法山之止以節其所入)彖象頤貞吉養正則吉
也觀頤觀其所養也自求口實觀其自養也集解(程子/曰貞)
(吉所養者正則吉也所養謂所養之人與養之之道自/求口實謂其自求養身之道皆以正則吉也  朱子曰)
(釋卦/辭)附録(朱子語頤須是正則吉何以觀其正不正葢/觀頤是觀其養德是正不正自求口實是觀)
(其養身是正不正未説到養人處觀其所養亦只是説/君子之所養養浩然之氣模様  自養則如爵禄下至)
(於飲食之類是説自求口實並淵問頤觀其所養作所/養之道觀其自養則所以養生之術先生云所養之道)
(如學聖賢之道則為正黄老申商則為非凡見於修身/行義皆是也所養之術則飲食起居皆是也又問伊川)
(把觀其所養作觀人之養如何曰這兩句是解養正則/吉所養之道與養生之術正則吉不正則不吉如何是)
(觀人之養不曉程/説是如何學蒙)纂註(李氏舜臣曰古之觀人每每觀/其所養而所養之大小則必以)
(其所自養者觀之夫重道義之養而略口體此養之大/者也急口體之養而輕道義此養之小者也養其大體)
(則為大人養其小體則為小人天之賦予初无小大之/别而人之所養各殊則其所成就者亦異  耿氏曰不)
(觀其養心之大而觀其自求口實何也人之所以忘其/大體者以從事於口體之養也口體之養求不失義則)
(養其大體可知矣是以觀其/自求口實足以知其自養矣)天地養萬物聖人養賢以
及萬民頤之時大矣哉集解(程子曰聖人極言頤之道/而賛其大天地之道則養)
(育萬物養育萬物之道正而已矣聖人則養賢才與之/共天位使之食天禄俾施澤於天下養賢以及萬民也)
(養賢所以養萬民也夫天地之中品物之衆非養則不/生聖人裁成天地之道輔相天地之宜以養天下至於)
(鳥獸草木皆有養之之政其道配天地故夫子推頤之/道賛天地與聖人之功曰頤之時大矣哉或云義或云)
(用或止云時以其大者也萬物之生與養時/為大故云時  朱子曰極言養道而賛之)纂註(楊氏/時曰)
(天地養萬物失其正則隂陽繆戾而物不遂其生矣聖/人養賢不以正賢者不安其位而民不被其澤矣夫天)
(地之養物聖人之養賢與人之自養各當其可然後得/其正得其正而後吉則頤之時豈不大矣哉  馮氏椅)
(曰又以六畫推廣卦用天上九聖人上九賢人初九萬/民萬物中四隂大指二陽葢二陽養四隂也又曰夫子)
(賛易黙寓十有二時豫隨遯姤旅五時義坎睽蹇三時/用頤大過解革四時頤肖離猶夫夏也小過肖坎猶夫)
(冬也震在坎上而為解其猶春乎兌在離上為/革其猶秋乎夫子皆以大矣哉讃之豈无深意)小象傳
觀我朶頤亦不足貴也集解(程子曰九動體朶頤謂其/說隂而志動既為欲所動)
(則雖有剛健明智之才終必自失故其才亦不足貴也/人之貴乎剛者為其能立而不屈於欲也貴乎明者為)
(其能照而不失於正也既惑所欲/而失其正何剛明之有為可賤也)六二征凶行失類也
集解(程子曰征而從上則凶者非其類故也往求而失/其類得凶宜矣行往也  朱子曰初上皆非其類)
(也/)纂註(朱氏曰養之經陽養隂上養下五君位二當受/養於五五雖養道不足以隂陽言之已類也又)
(在相應之地上應/上九則失其類矣)十年勿用道大悖也(吕音訓悖陸氏/曰布内反逆也)
集解(程子曰所以戒終不可用以/其所由之道大悖義理也)顛頤之吉上施光也
(吕音訓施/陸始䜴反)集解(程子曰顛倒求養而所以吉者葢得剛/陽之應以濟其事致已居上之德施光)
(明被于天下/吉孰大焉)居貞之吉順以從上也集解(程子曰居貞/之吉者謂能)
(堅固順從於上九/之賢以養天下也)由頤厲吉大有慶也集解(程子曰若/上九之當)
(大任如是能兢畏如是天下/被其德澤是大有福慶也)附録(朱子語問伊川解頤/作下三爻養自體上)
(三爻養德義如何先生云看來下三爻是資人以為養/上三爻是養人也六四六五雖是資初與上之養其實)
(是它居尊位藉人以養而又推以養人故此三爻似都/是養人之事伊川説亦得但失之疎也學蒙問本義言)
(觀頤謂觀其所養之道自求口實謂觀其所以養身之/術與程傳以觀頤為所以養人之道求口實為所以自)
(養之道如何先生沈吟良久曰程傳似勝葢下體三爻/皆是自養上體三爻皆是養人不能自求所養而求人)
(以養已則凶故下三爻皆凶求於人以養其/下雖不免於顛拂畢竟皆好故上三爻皆吉)
經䷛(㢲下/兌上)集解(程子曰大過序卦曰頤者養也不養/則不可動故受之以大過凡物養而)
(後能成成則能動動則有過大過所以次頤也為卦上/兑下㢲澤在木上滅木也澤者潤養於木乃至滅沒於)
(木為大過之義大過者陽過也故為大者過過之大與/大事過也聖賢道德功業大過於人凡事之大過於常)
(者皆是也夫聖人盡人道非過於理也其制事以天下/之正理矯失之用小過於中者則有之如行過乎恭喪)
(過乎哀用過乎儉是也葢矯之小過而後能及於中乃/求中之用也所謂大過者常事之大者耳非有過於理)
(也唯其大故不常見以其比常所見者大故謂之大過/如堯舜之禪讓湯武之放伐皆由一有此字道也道无)
(不中无不常以世人所不常一/作嘗見故謂之大過於常也)纂註(朱子語銖曰程易/説大過以為大過)
(者常事之大者耳非有過於理也聖人盡人道非過於/理是此意否曰正是如此銖伊川易傳大過云道无不)
(中无不常聖人有小過无大過看來亦不消如此説聖/人既説有大過直是有此事雖云大過亦是常理始得)
(賜問大過小過先生與伊川之説不同曰然伊川此論/正如以反經合道為非相似殊不知大過自有大過時)
(節小過自有小過時節處大過之時則當為大過之事/處小過之時則當為小過之事僴程先生説此為事之)
(大過即是事之平常便如説權即經之意都是多説了/葢大過是事之大過小過是事之小過大過便如堯舜)
(之揖遜湯武之征伐獨立不懼遯世无悶這都是常人/做不得㡳事惟聖人大賢以上便做得故謂之大過是)
(大過人㡳事小過便如行過乎恭喪過乎哀用過乎儉/事之小過得些子㡳常人皆能之若當大過時做大過)
(㡳事當小過時做小過㡳事當過而過理也如此則豈/可謂事之過不是事之過只是事之平常也大過之事)
(聖人極是不得已處且如堯舜之有朱均豈不欲多擇/賢輔以立其子然理到這裏做不得只得如此湯武之)
(於桀紂豈不欲多方恐懼之使之悔過自省然理到這/裏做不得只得放伐而後已皆是事之不得已處只著)
(如此做故雖過乎事而不過乎理也煇四陽在中如何/是大過二陽在中又如何是小過這兩卦曉不得砥)
大過棟橈利有攸往亨(吕音訓大過陸氏曰徐古卧反/罪過也超過也王肅音戈震宫)
(遊魂卦棟陸丁貢反橈陸/氏曰乃教反曲折也下同)集解(程子曰小過隂過於上/下大過陽過於中陽過)
(於中而上下弱矣故為棟橈之象棟取其勝重四陽聚/於中可謂重矣九三九四皆取棟象謂任重也橈取其)
(本末弱中強而本末弱是以橈也一作橈取其中強而/本末弱本末弱是以橈也隂弱而陽強君子盛而小人)
(衰故利有攸往而亨也棟今人謂之檩不朱子曰大陽/也四陽居中過盛故為大過上下二隂  勝其重故有)
(棟橈之象又以四陽雖過而二五得中内㢲/外説有可行之道故利有所往而得亨也)附録(朱子/語問)
(棟橈是不好了又如何利有攸往曰彖詞可見棟橈是/以卦體本末弱而言卦體自不好了却因剛過而中㢲)
(而説行如此所以利/有攸往乃亨也砥)纂註(李氏舜臣曰四陽横而居中/有棟之象而上下二隂柔而)
(无力是上无所附而下无所寄也安得不橈大壯凡四/陽而在下者亦壯故上棟下宇取諸其象者得所載也)
(今大者過乎剛而无所附小者過乎柔而不能載是棟/將壓而危之甚也雜卦曰大過顛也大厦之顛非一木)
(所能支是必過而求濟然後可故曰利有攸往亨隂朱/氏曰四陽二隂在上者為大壯在下者為遯今二  分)
(於上下其義當自遯推之何者遯則陽雖衆而其道消/故象於遯今升二之六以往居上則陽居中而過於隂)
(矣此卦之所以名大過也然猶有棟橈之象焉又升大/過初之六以往居五則始為大壯而上棟下宇之象成)
(則陽道亨矣故曰利有攸往四雙湖先生曰利有攸往/論卦變也以陽言五往成鼎  往成㢲皆利三往成訟)
(二往成遯不利矣以隂言則初往二成革初往三成兑/初往四成需初往五成壯皆利也今大過彖辭曰棟橈)
(便接以利有攸往之辭正以一隂在下為橈之尤甚者/隂若往五則變為大壯而橈者為棟宇之大壯矣此亨)
(道也意文王之㫖庶乎在此而亦/未敢質言也姑列可變者觀焉)初六藉用白茅无咎
(吕音訓藉陸氏曰在夜/反象同馬云在下曰藉)集解(程子曰初以隂柔㢲體而/處下過於畏慎者也以柔)
(在下用茅藉物之象不錯諸地而藉以茅過於慎也是/以无咎茅之為物雖薄而用可重者以用之能成敬慎)
(之道也慎守斯術而行豈有失乎大過之用也繫辭云/茍錯諸地而可矣藉之用茅何咎之有慎之至也夫茅)
(之為物薄而用可重也慎斯術也以往其无所失矣言/敬慎之至也茅雖至薄之物然用之可任重以之藉薦)
(則為重慎之道是用之重也人之過於敬慎為之非難/而可以保其安而无過茍能慎一有思字斯道推而行)
(之於事其无所失矣咎朱子曰當大過之時以隂柔居/㢲下過於畏慎而无  者也故其象占如此白茅物之)
(潔/者)附録(朱子語藉用白茅亦有過慎之意此/是大過之初所以其過尚小在淵)纂註(蔡氏/曰錯)
(諸地而又藉以茅過於厚也藉以初言茅以六言湖陳/氏友文曰柔下上承四剛取茅藉物之象也  雙  先)
(生曰茅象此爻并泰否凡三/詳見泰初爻下白㢲為白象)九二枯楊生稊老夫得其
女妻无不利(吕音訓枯陸氏曰如字鄭音姑謂无姑山/榆榆羊朱反稊陸氏曰徒稽反楊之秀也)
(鄭作荑荑木更生/音夷謂山榆之實)集解(程子曰陽之大過比隂則合故/二與五皆有生象九二當大過)
(之初得中而居柔與初密比而相與初既切比於二二/復无應於上其相與可知是剛過之人而能以中自處)
(用柔相濟者也過剛則不能有所為九三是也得中用/柔則能成大過之功九二是也楊者陽氣易感之物陽)
(過則枯矣楊枯槁而復生稊陽過而未至於極也九二/陽過而與初老夫得女妻之象老夫而得女妻則能成)
(生育之功二得中居柔而與初故能復生稊而无過極/之失无所不利也在大過陽爻居隂則善二與四是也)
(二不言吉方言无所不利未遽至吉也稊根也劉琨勸/進表云生繁華於枯荑謂枯根也鄭𤣥易亦作荑字與)
(稊同榮朱子曰陽過之始而比初隂故其象占如此稊/根也  於下者也榮於下則生於上矣夫雖老而得女)
(妻猶能成生/育之功也)纂註(朱氏曰兌澤㢲木澤木楊也兌正秋/枯楊也  馮氏椅曰稊木之更生者)
(又曰各體上者為老下者為少老少以比取不論全體/  孔氏曰枯楊老夫稊女妻  吕氏曰二在初上故曰)
(老夫五在上下故曰士夫為易氏曰説者多以二為老/夫初為女妻五為士夫上  老婦獨虞翻以老婦喻初)
(六以女妻喻上六謂㢲為長女兌為少女所以大過取/義葢二與五為應而五非其應也過乎五而得上六五)
(與二為應而二非其應也過乎二而得初六二者皆過/以相與此老夫老婦所以有枯楊之喻然二謂之生稊)
(五謂之生華何也華者發而將散无所生所以喻九五/之過於陽二則不然九二雖為老夫而以陽居隂在卦)
(下體陽過之始過而未極又得上六之女妻故言枯楊/生稊稊者顛而復蘖反其始也其榮在下根本甚固成)
(大異於五之上華而无益於枯者也故曰无不利彖言/過剛而不中乃亨九二之謂乎  項氏曰二五皆濵於)
(澤故稱楊下卦亦言澤者兩兑相反也/几不反對卦八皆就卦内自相反對)九三棟橈凶集
解(程子曰夫居大過之時興大過之功立大過之事非/剛柔得中取於人以自輔則不能也既過於剛強則)
(不能與人同常常之功尚不能獨立況大過之事乎以/聖人之才雖小事必取於人當天下之大任則可知矣)
(九三以大過之陽復以剛自居而不得中剛過之甚者/也以過甚之剛動則違於中和而拂於衆心安能當大)
(過之任乎故不勝其任如棟之橈傾敗其室是以凶也/取棟為象者以其无輔而不能勝重任也或曰三㢲體)
(而應於上豈无用柔之象乎曰言易者貴乎識勢之重/輕時之變易三居過而用剛㢲既終而且變豈復有用)
(柔之義應者謂志相從也二方過剛上能係其志乎剛/朱子曰三四二爻居卦之中棟之象也九三以剛居)
(不勝其重故/象橈而占凶)纂註(馮氏椅曰彖以衡取象故言本末不/言上下爻以豎取象故言上下不言)
(本末集王氏宗傳曰三四列之中爻之中正如屋室衆/材咸  則居中央  李氏過曰下卦上實而下弱下弱)
(則上傾故三居下卦之上而曰棟橈凶言下弱而无助/也上卦上弱而下實下實則可載故四居上卦之下而)
(曰棟隆吉言下實也此二爻當分上下體看勝雙湖先/生曰九三以剛居剛本无橈象而本義云不  其重故)
(橈者非謂九三自不勝其重指初六柔弱故不勝其重/耳又以全體觀之三四為棟三在四下亦有傾橈之象)
(彖稱棟橈獨九三當之/三其致橈之由者與)九四棟隆吉有它吝集解(程子/曰四)
(居近君之位當大過之任者也居柔為能用柔相濟既/不過剛則能勝其任如棟之隆起是以吉也隆起一有)
(兼字取不下橈之義大過之時非陽剛不能濟以剛處/柔為得宜矣若又與初六之隂相應則過也既剛柔得)
(宜而志復應隂是有它也有它則有累於剛雖未至於/大害亦可吝也葢大過之時動則過也有它謂更有它)
(志吝為不足之義謂可少也或曰二比初則无不利四/若應初則為吝何也曰二得中而比於初為以柔相濟)
(之義四與初為正應志相係者也九既居四剛柔得宜/矣復牽係於隂以害其剛則可吝也  朱子曰以陽居)
(隂過而不過故其象隆而占吉然下應初六以/柔濟之則過於柔矣故又戒以有它則吝也)纂註(馮/氏)
(椅曰下有枅以藉之故不橈九二九三重枅之象也故/石氏曰雖與初為應而上附九五之君不為初所橈)
(得棟隆之吉象曰不橈乎下也棟蔡氏曰它謂初也四/位髙初柔在下不能致橈故曰  隆吉然與初應或牽)
(於柔亦吝道也故曰有它吝有雙湖先生曰/三四兩爻象棟四在三上又  棟隆之象)九五枯楊
生華老婦得其士夫无咎无譽(吕音訓華陸氏曰如字/徐音花晁氏曰鄭作荑)
(无譽陸/又音餘)集解(程子曰九五當大過之時本以中正居尊/位然下无應助固不能成大過之功而上)
(比過極之隂其所相濟者如枯楊之生華枯楊下生根/稊則能復生如大過之陽興成事功也上生華秀雖有)
(所發无益於枯也上六過極之隂老婦也五雖非少比/老婦則為壯矣一作壯夫一作士夫於五无所賴也故)
(反稱婦得過極之隂得陽之相濟不為无益也以士夫/而得老婦雖无罪咎殊非美也故云无咎无譽象復言)
(其可醜也之朱子曰九五陽過之極/又比過極  隂故其象占皆與二反)纂註(馮氏椅曰合/二五兩爻象)
(觀之九二枯楊老夫之象也初六生稊女妻之象也則/九五當為楊而今以上六為枯楊老婦九五反為生華)
(士夫何也易之意葢以枯象老在陽爻則為夫在陰爻/則為婦而楊者不拘於隂陽之爻也猶有説焉聖人立)
(象以盡意葢天下事物之變无不備者老夫之得女妻/再娶女之夫也老婦之得士夫婦再嫁而夫未娶也凡)
(人倫之變備見於象矣也郭氏忠孝曰老夫女妻剛為/主而柔輔之大過之得  故无不利老婦士夫則柔為)
(主而剛輔之大過之失也故无譽曰王氏宗傳曰㢲為/長女而反曰女妻兌為少女而反  老婦易之取象固)
(如此其不一也夫上雙湖先生曰老婦上也士夫五也/華英也生華榮於  也取上得柔象非五求上乃上求)
(五故无咎然婦老如此无足稱矣故无譽五乃二之反/故二五象占皆相反  郭氏京曰爻象少夫並誤作士)
(夫/)上六過涉滅頂凶无咎(吕音訓頂陸氏/曰徐都冷反)集解(程子曰/上六以)
(隂柔處過極是小人過常之極者也小人之所謂大過/非能為大過人之事也直過常越理不恤危亡履險蹈)
(禍而已如過涉於水至滅沒其頂其凶可知小人狂躁/以自禍葢其宜也復將何尤故曰无咎言自為之无所)
(怨咎也因澤之象以取涉義矣朱子曰處過極之地才/弱不足以濟然於義為无咎  葢殺身成仁之事故其)
(象占/如此)附録(朱子語問大過卦曰大過陽剛過盛不相對/值之義故六爻中无全吉者除了初六是過)
(於畏慎无咎外九二雖无不利然老夫得女妻畢竟是/不相當所以象言過以相與也九四雖吉而又有它吝)
(九五所謂老婦者乃是指客爻而言老婦而得士夫但/能无咎无譽亦不為全吉至於上六過涉滅頂凶无咎)
(則是事雖凶而/義則无咎也銖)纂註(蔡氏曰涉以兌言頂以上言柔過/乎上故有滅頂之象凶亦多矣)
(馮氏椅曰過涉之凶者无舟楫而馮河也又曰上之畫/偶兑之象也澤隂水也中四畫竒人之身也初畫偶足)
(也全卦有人居澤中滅頂之象故於上一爻發之又曰/易大扺上下畫停者從中分反對為象非内外相應之)
(例也頤中孚小過皆然而此卦尤明三與四對皆為棟/象上隆下橈也二與五對為枯楊之象上華下稊也初)
(與上對初為藉用白茅而上為過涉滅頂也又曰六爻/雖以二體中分反對為象然上下爻位未嘗不相應初)
(藉用白茅至四則棟隆而吉矣二枯楊生稊至五則生/華矣三之棟凶至上則過涉滅頂而不可咎矣又曰天)
(地之間理皆對待卦之畫凡竒偶不齊者以反對為序/竒偶正停者以全體變為序頤之竒偶上下正停故全)
(體變而為大過此天地自然對立之理如此也序卦乃/因其象而推其變義云爾  雙湖先生曰乾為首頂亦)
(乾象九五頂也上六處五上滅其頂也過則取過多之/意大小則以隂陽言大過陽多於隂而稱大小過隂多)
(於陽而稱小或曰頤與大過對者也何不喚作小過中/孚與小過對者也何不喚作大過葢大過以四陽在中)
(言小過以四隂在外言此是聖人内陽外隂之微意以/陽自内而過者為主隂自外而過者為客大過四陽過)
(盛於内而主勝於客若頤之四隂在内不可以隂為主/矣故不名之曰小過而自取象於頤小過四隂過盛於)
(外而客勝於主若中孚之四陽在外不可以陽為客矣/故不名之曰大過而自取象於中孚況當大過之時陽)
(之在内者四而隂之在外者惟二陽盛而隂衰也今至/於小過陽之在内者僅存其二隂之在外者浸消陽而)
(有四是隂反盛而陽反衰矣此大過小過之義也又嘗/細觀之大過兌㢲之合隂卦多陽者也小過震艮之合)
(陽卦多隂者也不以三畫卦/論隂陽者葢主全體為言爾)大象傳澤滅木大過君子
以獨立不懼遯世无悶(吕音訓遯陸氏曰本/又作遁同徒遜反)集解(程子/曰澤)
(潤養於木者也乃致滅沒於本則過甚矣故為大過君/子觀大過之象以立其大過人之行君子所以大過人)
(者以其能獨立不懼遯世无悶也天下非之而不顧獨/立不懼也舉世不見知而不悔遯世无悶也如此然後)
(能自守所以為大過人也一无人字過朱子曰/澤滅於木大過之象也不懼无悶大  之行也)附録(朱/子)
(語澤在下而木在上今澤水髙漲乃至浸沒了木是為/大過又曰木雖為水浸而木未嘗動故君子觀之而獨)
(立不懼遯/世无悶砥)纂註(蔡氏曰獨立不懼㢲木象遯世无悶兌/説象  雙湖先生曰獨立遯世㢲木象)
(不懼无悶兌説象傑張氏汝明曰獨立而莫我助遯世/而莫我知自非豪  之士大過人者烏能篤信如此)
(馮氏椅曰人之常情獨立鮮不懼遯世/鮮无悶唯大過於人者故不懼不悶)彖傳大過大者
過也集解(程子曰大者過謂陽過也在事為事之大者/過與其過之大  朱子曰以卦體釋卦名義)
棟橈本末弱也(吕音訓弱陸氏曰本亦作溺並/依字讀晁氏曰案溺古文弱字)集解(程/子)
(曰謂上下二隂衰弱陽盛則隂衰故為大者過在小過/則曰小者過隂過也  朱子曰復以卦體釋卦辭本謂)
(初末謂上/弱謂隂柔)纂註(史氏曰古文篆體本末字皆无勾脚兩/字皆當從木以一陽畫藏於木之下則)
(根株回煖故為本以一陽畫散於木之上則枝葉向榮/故為末而大過卦體㢲下兌上四陽畫積於中二隂畫)
(處於初上猶之木焉上缺/下短所以為本末弱也)剛過而中㢲而説行利有攸
往乃亨集解(程子曰言卦才之善也剛雖過而二五皆/得中是處不失不失一作得中道也下㢲)
(上兑是以㢲順和説之道而行也在大過之時以中道/㢲説而行故利有攸往乃所以能亨也説音悦  朱子)
(曰又以卦體/卦德釋卦辭)大過之時大矣哉集解(程子曰大過之時/其事甚大故賛之)
(曰大矣哉如立非常之大事興不世之大功成絶俗之/大德皆大過之事也  朱子曰大過之時非有大過人)
(之材不能濟/也故歎其大)纂註(徐氏曰時字當玩自是時節當如此/適其時當其事雖曰大過而不悖於)
(道所謂剛過而中㢲而説行者如堯舜之禪授而謳歌/獄訟之皆歸湯武之放伐而徯后迎師之恐後所以成)
(大功而濟於時焉茍非其時則堯舜亦自傳子而不傳/賢矣湯武亦只守臣節而不敢革夏革殷矣時不可失)
(此聖賢所以當天運立大事成大業也否則大亂之道/而謂之利且亨可乎  雙湖先生曰有㢲為春夏之交)
(有乾為秋冬之交/亦有四時之象焉)小象傳藉用白茅柔在下也集解(程/子)
(曰以隂柔處卑下之道唯當過於敬慎而已/以柔在下為以茅藉物之象敬慎之道也)老夫女妻
過以相與也集解(程子曰老夫之説少女少女之順老/夫其相與過於常分謂九二初六隂)
(陽相與之和/過於常也)棟橈之凶不可以有輔也集解(程子曰剛/強之過則)
(不能取於人人亦不能一作肯親輔之如棟橈折不/可支輔也棟當室之中不可加助是不可以有輔也)附
録(朱子語問大過棟橈是初上二爻不能勝四陽之重/故有此象九三是其重剛不中自不能勝其任亦有)
(此象兩義自不同否曰是如此九三又是與上六正應/亦皆不好不可以有輔自是過於剛強輔他不得九四)
(棟隆只是隆/便不橈乎下)纂註(李氏舜臣曰以過亢之剛遇/過極之柔自不可以有輔也)棟隆之
吉不橈乎下也集解(程子曰棟隆起則吉不橈曲/以就下也謂不下繫於初也)附録
(朱子語不橈乎下下/字指初而不他也)枯楊生華何可久也老婦士夫亦
可醜也集解(程子曰枯楊不生根而生華旋復枯矣安/能久乎老婦而得士夫豈能成生育之功)
(亦為可/醜也)纂註(馮氏椅曰何可久以/枯故亦可醜以老故)過涉之凶不可咎也
集解(程子曰過涉至溺乃自為之/不可以有咎也言无所怨咎)附録(朱子語過涉滅/頂凶无咎象曰)
(不可咎也熹謂東漢諸人不量深淺至於殺身亡家此/是凶然而其心何罪此是不可咎也夔孫不可咎也恐)
(是它做得是了不可/以咎它不似伊川説)
經䷜(坎下/坎上)集解(程子曰習坎序卦物不可以終過故/受之以坎坎者陷也理无過而不已)
(過極則必陷坎所以次大過也習謂重習它卦雖重不/加其名獨坎加習者見其重險險中復有險其義大也)
(卦中一陽上下二隂陽實隂虚上下无據一陽陷於二/隂之中故為坎陷之義陽居隂中則為陷隂居陽中則)
(為麗凡陽在上者止之象陽在中陷之象在下動之象/隂在上説之象在中麗之象在下㢲之象陷則為險習)
(重也如學習溫習皆重複之義也坎陷一作險也卦之/所言處險難之道坎水也一始於中有生之最先者也)
(故為水陷/水之體也)附録(朱子語或問習坎之義傳云一始於中/有生之最先者也故為水夫陽氣之生)
(必始於下復卦之象是也今曰始於中其義如何荅云/氣自下而上為始程説别是一義各有所主不相妨然)
(亦不可相/雜易說)習坎有孚維心亨行有尚(吕音訓習坎陸氏/曰便習也重也劉)
(云水行不休故曰習坎徐苦感反本亦作埳京劉作欿/險也陷也晁氏曰徐氏云上脱一坎字説之案例諸今)
(文則脫在古文則不脱古文則以其/卦為其名故也古文又以☵為水字)集解(程子曰陽實/在中為中有)
(孚信維心亨維其心誠一故能亨通至誠可以通金石/蹈水火何險難之不可亨也行有尚謂以誠一而行則)
(能出險有可嘉尚謂有功也不可則常在險中矣虚朱/子曰習重習也坎險陷也其象為水陽陷隂中外  而)
(中實也此卦上下皆坎是為重險中實為有孚/心亨之象以是而行必有功矣故其占如此)附録(朱/子)
(語或問習坎八卦中獨坎加習字説者多矣未知義果/如何荅云此等不必深求其説易説問横渠謂博學於)
(文只要得習坎心亨何也曰見得這事理透了處斷了/便无疑行之又果決便是習坎心亨凡事皆如此且以)
(看文字一節論之如到那一處見這説又好見那説又/是如此有礙如彼又不通便是險阻處到這裏須討一)
(路去方透便是習故心亨僴又云不特看文字且如學/這一件物事未學時心裏不曉既學得了心裏便通曉)
(得這一事若這一事曉不/得於這事上心便黑暗僴)纂註(郭氏京曰卦首習字上/脱卦名坎字彖傳同案)
(説卦明八卦象義稱坎多矣並无習字其誤益明後頂/氏曰重卦坎字在六十四卦之先故加習字以起  例)
(示離震艮兑㢲皆當以重習起義也乾坤不加習字者/六爻只是一爻故也  都氏曰習之義訓因書曰卜不)
(習吉是也雖邵子曰坎有孚維心亨行有尚中正行險/往且有功  危无咎能自信故也伊尹以之  謝氏曰)
(坎互屯蒙蹇解四卦此坎所以多凶也中爻山雷頤頤/中虚此坎中有離坎中陽為明此坎中之内明也  程)
(氏曰故為水離為火水火二字乃坎離之畫易李氏舜/臣曰乾坤三畫以初相易而成震㢲以中相  而成坎)
(離以三相易而成艮兑故乾坤者隂陽之祖而坎離則/天地之中也坎居正北於時為子為夜之中離居正南)
(於時為午為日之中夜之中而一陽生焉故坎之三畫/一陽居中日之中而一隂生焉故離之三畫一隂居中)
(天地隂陽之中即坎離之中此乃造化張本之地故易/上經始乾坤而終坎離貴其得天地隂陽之中而為易)
(之用也且天一下降坎中在物為水而在人為精以畫/觀之坎之一陽居中而中實即精藏于中而水積子淵)
(之象也地二上兆離中在物為火而在人為神以畫觀/之離之一隂在中而中虚即神寓于心而火明于空之)
(象也坎之中實是為誠離之中虚是為明中實者坎之/用中虚者離之用也作易者因坎離之中而寓誠明之)
(用誠明起于中者易之妙用而古聖人之心學也曰有/孚維心亨以象觀之則陽居坎險是為心病以理觀之)
(則陽為誠實是為心亨故宜/乎行有尚而終能濟險也)初六習坎入于坎窞凶(吕/音)
(訓窞陸氏曰徒坎反説文云坎中更有坎王肅又作/陵感反云窞坎㡳也字林云坎中小坎一曰旁入)集
解(程子曰初以隂柔一无柔字居坎險之下柔弱无援/而處不得當非能出乎險也唯益陷於深險耳窞坎)
(中之陷處已在習故中更入坎窞其凶可知如朱子/曰以隂柔居重險之下其陷益深故其象占  此)纂
註(楊氏萬里曰重坎之下故為窞偶畫穴之象/  王氏曰最處坎底上无應援是以凶也)九二坎
有險求小得集解(程子曰二當坎險之時陷上下二隂/之中乃至險之地是有險也然其剛)
(中之才雖未能出乎險中亦可小自濟不至如初益陷/入于深險是所求小得也君子處險艱而能自保者剛)
(中而已剛則才足自衛中則動不失宜而朱子曰處重/險之中未能自出故為有險之象然剛  得中故其占)
(可以求/小得也)纂註(都氏曰隂為險者也隂趣下者出乎一隂/之上而掩乎一隂之下故為有險  李氏)
(舜臣曰坎有孚心亨惟賴剛中九二為二隂所陷然上/下附比為所伏役故求隂小為有得象  許氏曰下柔)
(險之始也上柔險之極也而已以剛陽之才獨居中焉/是已无賴於彼而彼有待於已也加以至尊應之不爾)
(則幾於困矣大率有應而道行則以貞幹之義為重无/應而處中則以須守之義為重錯舉而言則卦之才皆)
(備/焉)六三來之坎坎險且枕入于坎窞勿用(吕音訓險陸/氏曰如字古)
(文及鄭向本作檢鄭云木在手曰檢晁氏曰案象數當/作檢枕陸氏曰徐針鴆反王針甚反鄭𤣥云木在首曰)
(枕陸績云閑礙險害之貌九家作玷古文作沈直林反/薛同晁氏曰王弼云枕枝而不安之謂也干寶作桉安)
(也虞云枕止也/閑礙險害之貌)集解(程子曰六三在坎陷一作險之時/以隂柔而居不中正其處不善進)
(退與居皆不可者也來下則入于險之中之上則重險/也退來與進之皆險故云來之坎坎既進退皆險而居)
(亦險枕謂支倚居險而支倚以處不安之甚也所處如/此唯益入於深險耳故云入于坎窞如三所處之道一)
(无之道字不可用也故戒勿用險朱子曰以隂柔不中/正而履重險之間來往皆險前  而後枕其陷益深不)
(可用也故其象占如/此枕倚著未安之意)附録(朱子語問來之坎坎先生曰/經文中疊字如兢兢業業之)
(類是重字來之自是兩字各有所指謂下來亦坎上往/亦坎之往也進退皆險也銖險且枕只是前後皆是枕)
(便如枕頭/之枕砥)纂註(王氏宗傳曰乾之三處二乾之間故曰/終日乾乾坎之三處二坎之間故曰來)
(之坎坎于雙湖先生曰險下險也且枕又將枕上/險也入  坎窞指六四象坎堅多心木有枕象)六四
樽酒簋貳用缶納約自牖終无咎(吕音訓樽酒陸氏曰/絶句簋貳陸氏曰絶)
(句缶陸氏曰方有反絶句舊讀樽酒簋絶句貳用缶一/句納晁氏曰京一行作内云内自約束牖陸氏曰音酉)
(陸績/作誘)集解(程子曰六四隂柔而下无助非能濟天下之/險者以其在髙位故言為臣處險之道大臣)
(當險難之時唯至誠見信於君其交固而不可間又能/開明君心則可保无咎矣一作也夫欲上之篤信唯當)
(盡其質實而已多儀而尚飾莫如燕享之禮故以燕享/喻之言當不尚浮飾唯以質實所用一樽之酒二簋之)
(食復以瓦缶為器質之至也其質實如此又須納約自/牖納約謂進結於君之道牖一有有字開通之義室之)
(暗也故設牖所以通明自牖言自通明之慮以況君心/所明處詩云天之牖民如壎如箎毛公訓牖為道亦開)
(通之謂一作義人臣以忠信善道結於君心必自其所/明處乃能入也人心有所蔽有所通所蔽者暗處也所)
(通者明處也當就其明處而告之求信則易也故云納/約自牖能如是則雖艱險之時終得无咎也且如君心)
(蔽於荒樂唯其蔽也故爾雖力詆其荒樂之非如其不/省何必於所不蔽之事推而及之則能悟其心矣自古)
(能諌其君者未有不困其所明者也故訐直強勁者率/多取忤而溫厚明辨者其説多行且如漢祖愛戚姬將)
(易太子是其所蔽也羣臣爭之者衆矣嫡庶之義長幼/一作少長之序非不明也如其蔽而不察何四老者髙)
(祖素知其賢而重之此其不蔽之明心也故因其所明/而及其事則悟之如反手且四老人之力孰與張良羣)
(公卿及天下之心其言之切孰與周昌叔孫通然而不/從彼而從此者就攻其蔽與就其明之異耳又如趙王)
(太后愛其子長安君不肯使質於齊此其蔽於私愛也/大臣諫之雖強既曰蔽矣其能聽乎愛其子而欲使之)
(長久富貴者其心之所明也故左師觸龍因其一有所/孚明而導之以長久之計故其聽也如響非惟告於君)
(者如此為教者亦然夫教必就人之所長所長者心之/所明也從其心之所明而入然後推及其餘孟子所謂)
(成德達才是也句朱子曰晁氏云先儒讀樽酒簋為一/句貳用缶為一  今從之貳益之也周禮大祭三貳弟)
(子職左執虚豆右執挾匕周旋而貳是也九五尊位六/四近之在險之時剛柔相際故有但用薄禮益以誠心)
(進結自牖之象牖非所由之正而室之所以/受明也始雖艱阻終得无咎故其占如此)附録(朱子/語問)
(舊讀樽酒簋貳為句用缶為句乃古註及程氏説晁以/道本樽酒簋句貳用缶句本義從之其説如何先生曰)
(既曰樽酒簋貳又曰用缶亦不成文理貳益之也銖樽/酒簋做一句自是説文如此砥樽酒簋貳今人硬説作)
(二簋其實无二簋之實陸德明自註斷人自不曽去看/如所謂貳乃是周禮大祭三貳之貳是副貳之義此不)
(是熹穿鑿却有古本若自強為一説无來歴全不是聖/賢言語矣葢卿問用缶納約自牖如何曰不由户而自)
(牖以言艱難之時不可直致也季札納約自牖雖有向/明之意然非是路之正淵問牖非所由之正乃室中受)
(明之處豈險難之時不容由正以進邪先生曰非是不/可由正葢事變不一勢有不容不自牖者終无咎者始)
(雖不甚好然於義理无害故終亦无咎无咎者善補過/之謂也銖問其次致曲與易中納約自牖之意亦略相)
(類納約自牖是因人之明而導之致曲是因已/之明而推之是如此否先生曰正是如此時舉)纂註(馮/氏)
(椅曰樽盛酒器簋盛食物器内圓外方曰簋貳副之也/缶瓦器虚而有聲可擊之以作樂約質言也牖牖下謂)
(本爻近臣之象也簋張氏汝弼曰震有著尊象連上體/坎有酒象全體有  象坎為缶比之盈缶亦坎象著尊)
(盛𤣥酒醴齊奠之牖下樂則用缶以爵納牖下而酌獻/之五則俯而受之剛柔相濟各以其正故无咎也  林)
(氏栗曰禮飲於牖尸奠牖下室前也周官司約掌邦國/及萬民之約劑治神之約為上神約謂命祀郊社羣望)
(及所祭祖宗也其不能修祀嘏者納劑而已一樽之酒/一簋之食其樂用缶其告用約可謂簡且陋矣而君子)
(以是為禮鬼神以是來歆者貴其誠也醴項氏曰姚小/彭云冠之醴子與問名之醴賔舅姑之  婦三者皆用)
(特樽甒醴而子與賔皆不在牖醴婦與教成之祭皆席/乎牖間而教成之祭復不用樽與甒是故用樽甒而在)
(牖者惟醴婦為然此所以象剛柔之際也酒止於特樽/故稱樽酒醴以瓦甒盛之故稱用缶於象坎為酒為缶)
(為李氏舜臣曰八純卦六爻俱无應惟以比而相交際/  義居坎險之時以漸出上為貴六四離下體進而附)
(五有欲出險之意真情相向期於濟難不待繁文縟禮/以達誠意也  雙湖先生曰以缶為樂固有離卦鼓缶)
(可證但不見貳益之意若如姚氏説則一樽之酒一簋/之食而加之以缶醴方有貳用缶之義合諸家而觀之)
(比爻象與義方明自二至五似離虚明有牕牖之象同/許氏曰六四以隂柔得位而上承中正之君略與㢲)
(然又有險之性焉以此處多懼之地/則宜矣故八卦亦无凶悔吝之辭)九五坎不盈祗既
平无咎(吕音訓祗陸氏曰音支又祈支反鄭云當作坻/小丘也京作禔説文同音支又上支反安也晁)
(氏曰説文云禔安福也易禔既/平虞云祗安也王弼云禔辭也)集解(程子曰九五在坎/之中是不盈也盈)
(則平而出矣祗宜音祗扺也復卦云无祗悔必抵於已/平則无咎既曰不盈則是未平而一无而字尚在險中)
(未得无咎也以九五剛中之才居尊位宜可以濟於險/然下无助也二陷於險中未能出餘皆隂柔无一作非)
(濟險之才人君雖才安能獨濟天下之險居君位而不/能致天下出於險則為有咎必祗既平乃得无咎  朱)
(子曰九五雖在坎中然以陽剛中正居/尊位而時亦將出矣故其象占如此)附録(朱子語祗/字他无説)
(處看來只得作抵字解復卦亦然不盈未是平但將來/必會平二與五雖是陷于隂中必竟是陽會動陷它不)
(得如有孚如維心亨/如行有尚皆是也砥)纂註(毛氏曰水之性行則亨止則/盈水以亨為用不以盈也盈)
(則有汎溢之虞惟其不盈所以適於既平也宜馮氏椅/曰五在上卦之中有剛明之才居大君之位  有以出)
(險矣而上猶有一隂焉此所以不盈而祗既平也葢下/有坎故水流而不盈上无隂則為盈之象矣上未出險)
(故祗既平而已上一隂猶岸也龍門之險水流湍激至/盟津而平乃利涉焉以水既平也既平則險可濟故无)
(咎卦中唯二五才足以出險而皆陷焉二在下上又一/坎故曰有險五在上流下坎焉故曰不盈  許氏曰九)
(五以剛陽之才處極尊之位中而且正可以有為也然/適在險中未能遽出故諸卦皆有須待之義夫能為者)
(才也得為者位也可為者時也有才/位而无其時不緩待之則有咎矣)上六繫用徽纆寘
于叢棘三嵗不得凶(吕音訓徽陸許韋反纆陸氏曰音/墨劉云三股曰徽兩股曰纆皆索)
(名寘陸氏曰之䜴反置也劉作示言衆議於九棘之下/子夏作湜姚作寔寔置也張作置晁氏曰王弼云寘置)
(也叢陸/才公反)集解(程子曰上六以隂柔而居險之極其陷之/深者也以其陷之深取牢獄為喻如繫縛)
(之以徽纆囚寘於叢棘之中隂柔而陷之深其不能出/矣故云至于三歳之久不得免也其凶可知  朱子曰)
(以隂柔居險極/故其象占如此)附録(朱子語問繫用徽纆云字釋文云/三股曰徽兩股曰纆皆索名是否)
(曰據釋文/如此銖)纂註(徐氏曰徽纆叢棘皆坎象罪馮氏椅曰/叢棘刺之叢生者也得如  人斯得之)
(得得其情者也汝林氏栗曰棘以木言者棗也以叢言/者刺也  張氏  弼曰坎為刑獄九家坎為叢棘傳曰)
(業棘如今之棘寺五袁氏曰不得者罪人不服之辭象/馮氏當可曰上戀  而不去繫用徽纆寘于叢棘之)
(四攀五以上出上顧五而復入險何由而濟也才李氏/舜臣曰上六當出險矣而隂柔下比无出險之  下乗)
(五剛將有繫寘之患猶人陷犴獄舉手掛徽纆投足蹈/叢棘者也三歳不得凶猶困坎在下初六亦曰三歳不)
(覿凶遇坎而三歳羈縻一律也之雙/湖先生曰滿上坎二爻有三歳  象)大象傳水洊至習
坎君子以常德行習教事(吕音訓洊陸氏曰在薦反徐/在悶反舊又才本反爾雅云)
(再也劉云仍也/京作臻干作荐)集解(程子曰坎為水水流仍洊而至兩/坎相習水流仍洊之象也水自㳙)
(滴至於尋丈至於江海洊習而不驟一作讓者也其因/勢就下信而有常故君子觀坎水之象取其有常則常)
(久其德行人之德行不常則偽也故當如水之有常取/其洊習相受則以習熟其教令之事夫發政行教必使)
(民熟聞聽然後能從故三令五申之若驟告未喻遽責/其從雖嚴刑而驅之一无之字不能也故當如水之洊)
(習重朱子曰治已治人皆/必  習然後熟而安之)纂註(丘氏曰洊再也初六乃/内水之方至者也六四)
(乃外水之洊至者也行蔡氏曰常德行坎剛中象習教/事重坎象  耿氏曰  險者武事所謂教事武事也)
(馮氏椅曰教武事也如周官大司馬四時之教是也至/程氏曰水盈科而後進先至者陷後至者不陷水洊)
(習坎也常德者水无不下習教者如水之出險序周宣/王之詩者曰有常德以立武事意出於此  司馬公曰)
(水之流也習而不止以成大川人之學也習而不止以/成大賢故君子以常德行習教事  潘氏曰六子皆重)
(卦也坎曰水洊至離曰明兩作震曰洊雷艮曰/兼山㢲曰隨風兌曰麗澤皆取重複之義也)彖傳習
坎重險也(吕音訓重/陸直龍反)集解(朱子曰釋/卦名義)水流而不盈行險
而不失其信集解(程子曰習坎者謂重險也上下皆坎/兩險相重也初六云坎窞是坎中之)
(坎重險也水流而不盈陽勤於險中而未出於險乃水/性之流行而未盈於坎既盈則出乎坎矣行險而不失)
(其信陽剛中實居險之中行險而不失其信者也坎中/實水就下皆為信義有孚也  朱子曰以卦象釋有孚)
(之義言内實/而行有常也)附録(朱子語水流不盈才是説一坎滿便/流出去一坎又滿又流出去行險而)
(不失其信則是説決定如此坎水/只是平不解滿盈是滿出來並淵)纂註(鄭氏湘卿曰/潮水有信)維
心亨乃以剛中也集解(程子曰維其心可以亨通者乃/以其剛中也中實為有孚之象)
(至誠之道何所不通一作亨以剛中/之道而行則可以濟險難而亨通也)行有尚往有功也
集解(程子曰以其剛中之才而往則有功故可嘉尚若/止不行則常在險中矣一作也坎以能行為功)
(朱子曰以剛在中心亨之/象如是而往必有功也)纂註(蔡氏曰剛中二五也往/有功動則出坎也  余)
(氏曰行有尚即節九五/之往有尚所謂通也)天險不可升也地險山川丘陵
也王公設險以守其國險之時用大矣哉集解(程子曰/髙不可)
(升者天之險也山川丘陵地之險也王公君人者勸坎/之象知險之不可陵也故設為城郭溝池之險以守其)
(國保其民人是有用險之時其用甚大故賛其大矣哉/山河城池設險之大端也若夫尊卑之辨貴賤之分明)
(等威異物采凡所以杜絶陵僣限隔上下者皆/體險之用也  朱子曰極言之而賛其大也)纂註(馮/氏)
(椅曰上一坎天也坎性趣下故不可升下一坎地也山/川丘陵皆為險阻王天子九五也公諸侯六三也其國)
(指所都邑謂天子諸侯皆以重險守之設險之象險有/時有用因時而設險則國可守而與天地相為長久其)
(用豈不大哉形齊氏曰五天位故曰天險二地位故曰/地險天險无  故不言地險有形故曰山川丘陵  雙)
(湖先生曰山丘陵皆互艮象川坎象二至五似離為市/有國象互震為春似離為夏互艮伏兑為秋坎為冬亦)
(有四時/之象焉)小象傳習坎入坎失道凶也集解(程子曰由坎/而更入坎窞)
(失道也是以凶能出/於險乃不失道也)求小得未出中也集解(程子曰方/為二隂所)
(陷在險之地以剛中之才不至陷於深/險是所求小得然未能出坎中之險也)來之坎坎終无
功也集解(程子曰進退皆險處又不安若用此道當益/入于險終豈能有功乎以隂柔處不中正雖)
(平易之地尚致悔咎況處險乎險者人之所欲出也必/得其道乃能去之求去而失其道益困窮耳故聖人戒)
(如三所處/不可用也)樽酒簋貳剛柔際也(吕音訓樽酒簋今本作/樽酒簋貳陸氏曰一本)
(更有貳字晁氏曰案有貳字者因王弼失之京劉一行/皆以貳用缶為句虞云禮有副樽故貳用缶張弧陸希)
(聲説皆/同虞)集解(程子曰象只舉首句此比多矣樽酒簋貳/質實之至剛柔相際接之道能如此則可)
(終保无咎君臣之交能固而常者在誠實而已剛柔指/四與五謂君臣之交際也  朱子曰陸氏釋文本无貳)
(字今/從之)坎不盈中未大也集解(程子曰九五剛中之才而/得尊位當濟天下之險難)
(而坎尚不盈乃未能平乎險難是其剛中之道未光大/也險難之時非君臣協力其能濟乎五之道未大以无)
(臣也人君之道不能濟天下之險難則為未/大不稱其位也  朱子曰有中德而未大)附録(朱子/語亞)
(夫問坎不盈終未大也曰水之為物其在坎只能平自/不能動故曰不盈盈髙之義中未大者平則是得中不)
(盈是未/大也砥)上六失道凶三歲也集解(程子曰以隂柔而自/處極險之地是其失)
(道也故其凶至于三歲也三歳之久而不得免焉終凶/之辭也言久有曰十有曰三隨其事也陷于獄至于三)
(歳久之極也它卦以年數言者亦各以/其事也如三歳不興十年乃字是也)纂註(丘氏曰坎/以四隂陷)
(二陽四隂為險者也然就四隂而論則初上之險尤甚/初陷于下使二之坎有險者初為之也上陷于上使五)
(之坎不盈者上為之也故二爻象皆以失道罪之然初/之失道也自入于坎窞而已上之失道也則為人係以)
(徽纆寘于叢棘是知初陷二之罪輕上陷五之罪重也/  馮氏椅曰聞之頤大過者坎離之象也頤隂中大過)
(陽中時隂陽之過中耳故大過之後受之以坎坎者陽/中而不過坎之後受之以離離者隂中而不過坎離所)
(以濟頤大過/過中之失也)
經䷝(離下/離上)集解(程子曰離序卦坎者陷也陷必有所/麗故受之以離離者麗也陷於險難)
(之中則必有所附麗理自然也離所以次坎也離麗也/明也取其隂麗於上下之陽則為附麗之義取其中虚)
(則為明義離為火火體虚麗於物/而明者也又為日亦以虚明之象)離利貞亨畜牝牛吉
(吕音訓離陸氏曰列池反麗也麗著也畜/陸許六反牝陸氏曰頻忍反徐又扶宛反)集解(程子曰/離麗也)
(萬物莫不皆有所麗有形則有麗矣在人則為一无為/字所親附之人所由之道所主之事皆其所麗也人之)
(所麗利於貞正得其正則可以亨通故曰離利貞亨畜/牝牛吉牛之性順而又牝焉順之至也既附麗於正必)
(能順於正道如牝牛則吉也畜牝牛謂養其順德一无/德字人之順德由養以成既麗於正當養習以成其順)
(德也物朱子曰離麗也隂麗於陽其象為火體隂而用/陽也  之所麗貴乎得正牝牛順柔之物也故占者能)
(貞則亨而畜/牝牛則吉也)附録(程子語問張子曰隂陽之精互藏其/宅然乎曰此言甚有味由人如何看)
(水離物不得故水有離之象火能入物故火有坎之象/胡氏恰遺  朱子語離便是麗附著之意易中多説做)
(麗也有兼説明處也有單説明處明是離之體麗是麗/著底意思離字古人多用做麗著説然而物相離去也)
(只是這字富貴不離其身東坡説道剰箇不字便是這/意古來自有這般兩用底字如亂字又喚做治淵問離)
(卦是陽包隂占利畜牝牛便也是宜畜柔順之物否曰/然砥叔重問火體隂而用陽是如何曰此言三畫卦中)
(隂而外陽者也坎象為隂水體陽而用隂葢三畫卦中/陽而外隂者也時舉火中虚暗則離中之隂也水中虚)
(明則坎中之陽也以水質隂而性本陽火質陽而性本/隂水外暗而内明  其根於陽也火外明而内暗以其)
(根於隂也周子太極圖陽動之中有黑㡳隂静之中有/白㡳是也横渠曰隂陽之精互藏其宅正此意也砥)
纂註(李氏舜臣曰文王序卦以乾坤坎離居上經乾坤/者隂陽之純而坎離者隂陽之中不若震㢲艮兑)
(為隂陽之偏也以六十四卦之序觀之乾坤居六十四/卦之首坎離居六十四卦之中尤有深意葢坎離二卦)
(為天地心天地造化之本實寓於此天之陽中在北為/水地之隂中向南為火坎藏天之陽中受明為月離麗)
(地之隂中含明為日坎為水而司寒離為火而司暑坎/為月而司夜離為日而司晝水火曰月之用寒暑晝夜)
(之運天地造化之妙无出諸此而坎離之中則具之又/曰坎為隂中之陽而陽在内故水之用外暗而内明離)
(為陽中之隂而隂在内故火之用外明而内暗此隂陽/之精互藏其宅也又曰離中虚心之象利貞則亨畜牝)
(牛則吉此聖人牧心之法畜之為言牧而止之之謂也/離之性上若不能畜牝牛吉則不免有炎上之患而又)
(安能保其吉乎柔蔡氏曰利貞以柔居正也亨柔得中/也牝大腹象牛  順象柔得中故畜牝牛吉也  雙湖)
(先生曰文王於坤取牝馬象於離取牝牛象固自不同/也後之言象者但見説卦乾為馬坤為牛於是坤之馬)
(反欲求之乾離之牛反欲求之坤未免膠泥而有不通/者豈知夫子於説卦取象又自有所見本不必盡同於)
(先聖豈可以夫子之象/為文王周公之象哉)初九履錯然敬之无咎(吕音訓/錯陸氏)
(曰鄭徐七各/反馬七路反)集解(程子曰陽固好動又居下而離體陽/居下則欲進離性炎上志在上麗幾)
(於躁動其履錯然謂交錯也雖未進而跡已動矣動則/一无則字失居下之分而有咎也然其剛明之才若知)
(其義而敬慎之則不至於咎矣初在下无位者也明其/身之進退乃所麗之道也其志既動不能敬慎則妄動)
(是不明所麗乃有咎也之朱子曰以剛居下而處明體/志欲上進故有履錯然  象敬之則无咎矣戒占者宜)
(如是/也)纂註(徐氏曰履在下之象錯然交雜之貌居離之/始才剛而妄動識淺而未明所履乖錯未得)
(其當烏能无咎惟能敬慎則其咎可免也及馮氏當可/曰日方出人夙興之晨也自寢而興以足  履錯然有)
(聲是動之始也於其始而加敬則終必吉禍福幾㣲每/萌於初動之時離性炎上躁急故戒於其初  雙湖先)
(生曰錯然是事物紛錯之意能敬則心有/主宰酬應不亂可免於咎不能敬則反是)六二黄離元
吉集解(程子曰二居中得正麗於中正也黄中之色文/之美也文明中正美之盛也故云黄離以文明)
(中正之德上同於文明中順之君其明如是所麗如是/大善之吉也  朱子曰黄中色柔麗乎中而得其正故)
(其象占/如此)附録(朱子語惟六二一爻柔麗乎中而得其正/故元吉至六五雖是柔麗乎中而不得其)
(正特借中字而/包正字耳時舉)纂註(李氏開曰六二本坤之中爻黄地/之中色與黄裳元吉同裳下飾而)
(離為日此其異也者鄭氏汝諧曰三五皆以柔麗剛二/之辭安五之辭危  二得位五失位也失位則危知危)
(則吉二蔡氏曰坎之時用在中二五皆卦之中也五當/位而  不當位故五為勝離之時用在中二五皆卦之)
(中也二當位而五不當位故二為勝各許氏曰初與三/剛而得正皆有為之才也然其明照  滯一偏唯六二)
(中正見義理之當然而其才幹有不逮其明者甚矣才/智之難齊也得應於上則明有所附矣然非剛之善用)
(明實明之能自用也大抵以剛用明不若以明用剛之/為順故八卦應五附三其勢略等而離之六五有應於)
(下者為/最美也)九三日昃之離不鼓缶而歌則大耋之嗟凶(吕/音)
(訓昃陸氏曰王嗣宗本作仄音同晁氏曰説文作昃日/在西方時側也易日昃之離説之案仄古文鼔陸氏曰)
(鄭本作擊晁氏曰古文作鞁耋陸氏曰田節反馬云七/十曰耋王肅又他結反云八十曰耋京作絰蜀才作咥)
(嗟陸氏曰如字王又遭哥反荀作差下戚嗟同晁氏曰/案差古文凶陸氏曰古文及鄭薛无凶字晁氏曰案无)
(凶字者/得象數)集解(程子曰八純卦皆有二體之義乾内外皆/健坤上下皆順震威震相繼㢲上下順隨)
(坎重險相習離二明繼照艮内外皆止兌彼已相説而/離之義在人事最大九三居下體之終是前明將盡後)
(明當繼之時人之始終時之革易也故為日昃之離日/下昃之明也昃則將没矣以理言之盛必有衰始必有)
(終常道也逹者順理為樂缶常用之器也鼔缶而歌樂/其常也不能如是則以大耋為嗟憂乃為凶也大耋傾)
(没也人之終盡達者則知其常理樂天而已遇常皆樂/如鼓缶而歌不達者則恐怛有將盡之悲乃大耋之嗟)
(為其凶也此處死生之道也耋與聅同以朱子曰重離/之間前明將盡故有日昃之象不安常  自樂則不能)
(自處而凶矣戒/占者宜如是也)附録(朱子語叔重問日昃之離先生曰/死生常理也若不能安常以自樂)
(則不免有嗟戚曰生之有死猶晝之必夜故君子當觀/日昃之象以自處先生曰人固知常理如此只是臨時)
(自不能安/耳時舉)纂註(李氏開曰初為日出二為日中三為日/昃前明將盡後明未繼若大耋之嗟則)
(有暮年將盡之悲矣缶項氏曰九三動成震震為鼔為/聲互坎為缶又為擊  之聲鼓缶而歌古樂也  朱氏)
(曰九三明盡之際大耋也八十曰耄九十曰耋離三爻/當乾坤之策九十有六故曰耊大耋猶言大老  吕氏)
(曰今者不樂逝者其耋與此意同初雙湖先生曰缶只/是土器非水火則不成比有坤坎  二三為離位故為)
(坎離皆稱缶坎不但為水三四五互離離不但為火二/三四位互坎而隂爻則皆坤土也自九三至六五有兑)
(體兑為口故又/有歌嗟之象焉)九四突如其來如焚如死如棄如(吕音/訓突)
(陸氏曰徒忽反王唐屑反舊又湯骨反字林同云暫出/晁氏曰説文作杏作□云不順忽出也從倒子易突如)
(其來如不孝子突出不容於内也或/從倒古㜽京鄭皆作□云不孝子也)集解(程子曰九四/離下體而升)
(上體繼明之初故言繼承之義在上而近君繼承之地/也以陽居離體而處四剛躁而不中正且重剛以不正)
(而剛盛之勢突如而來非善繼者也夫善繼者必有㢲/讓之誠順承之道若舜啟然今四突如其來失善繼之)
(道也又承六五隂柔之君其剛盛陵爍之勢氣焰如焚/然故云焚如四之所行不善如此必被禍害故曰死如)
(失繼紹之義承上之道皆逆德也衆所棄絶故云棄如/至於死棄禍之極矣故不假言凶也  朱子曰後明將)
(繼之時而九四以剛/迫之故其象如此)附録(朱子語九四者侵陵六五之/象故曰突如其來如火之象)
(則有自焚之義故曰焚如死如棄如言其焚死而棄也/砥焚死棄只是説九四陽爻突出來迫拶上爻焚如是)
(弗戢自焚之意棄是/死而棄之之意淵)纂註(馮氏椅曰突從穴從犬以犬/從穴忽出為義窰竈之自出)
(火氣者謂之突如語辭下卦之火從突出衝上取都氏/曰突如言若火之出突焚如言若火之焚物皆  離上)
(之象也則李氏椿年曰火勢之盛必有所焚故焚如也/火事已  灰而已是死如也事已則棄於土是棄如也)
(往朱氏曰九四處不當位不善繼而求繼者也陵突而/  言逆德也互㢲兌㢲木得火焚如也火王木死死如)
(也兑毁之棄如也言不容於内外者如此慎許氏曰九/四陽處近君而能保其吉者以有才而敬  故也火性)
(上炎動成躁急非惟不順君之所用且反為君之所忌/也恣横專逼鮮有不及唯噬嗑之去間睽離之相保羇)
(旅而親寡之時取君義為甚輕故其所失亦/比它爻為甚緩究而言之固非本善之才也)六五出涕
沱若戚嗟若吉(吕音訓出陸氏曰如字徐尺遂反王嗣/宗敕類反涕陸氏曰徐它米反又音弟)
(沱陸氏曰徒河反荀作池一本作沲□今本作若陸氏/曰□古文若皆如此戚陸氏曰千寂反子夏作嘁子六)
(反咨慙也晁氏/曰案戚古文)集解(程子曰六五居尊位而守中冇文/明之德可謂善矣然以柔居上在)
(下无助獨附麗於剛強之間危懼之勢也唯其明也故/能畏懼之深至於出涕憂慮之深至於戚嗟所以能保)
(其吉也出涕戚嗟極言其憂懼之深耳時當然也居尊/位而文明知憂畏如此故得吉若自恃其文明之德與)
(所麗中正泰然不懼一作慮則安能保其吉也下朱子/曰以隂居尊柔麗乎中然不得其正而迫於上  之陽)
(故憂懼如此然後得/吉戒占者宜如是也)附録(朱子語六五介于兩陽之間/憂懼如此然處得其中故不)
(失其/吉淵)纂註(馮氏椅曰滂沱大雨也沱若言如大雨然曰/鄭氏曰自目出曰涕人為烟所衝則出涕)
(沱若以下卦離火衝突之烈也體李氏舜臣曰六五當/重離之中以明繼明者也獨離  至柔以居尊位而九)
(四以剛盛得勢突來陵暴五柔不能制不免有乘剛之/憂故至于出涕戚嗟然而終以獲吉者以上制下以順)
(攻逆終以必勝故終獲吉不李氏過曰三日既昃上體/繼之五為繼明之主四以  正之剛乃間其中不免有)
(乘間抵巇起僥倖覬覦之念者不知神器不可妄干也/故死如棄如故象曰无所容也六五出涕戚嗟吉者葢)
(以繼世易位事也故出涕戚嗟則吉象曰離王公也葢/此禮天子與諸侯達也  許氏曰下有強輔而六以文)
(明柔中之才而麗之悔可亡也事可濟也然更得九二/應之為貴故大有睽鼎未濟皆吉而它卦止以得位得)
(中而/免也)上九王用出征有嘉集解(程子曰九以陽居上在/離之終剛明之極者也)
(明則能照剛則能斷能照足以察邪惡能斷足以行威/刑故王者宜用如是剛明以辨天下之邪惡而行其征)
(伐則有嘉美之功也/征伐用刑之大者)折首獲匪其醜无咎(吕音訓折陸/氏曰徐之舌)
(反/)集解(程子曰夫明極則无㣲不照斷極則无所寛宥/不約之以中則傷於嚴察矣去天下之惡若盡)
(究其漸染詿誤則何可勝誅所傷殘亦甚矣故但當折/取其魁首所執獲者非其醜類則无殘暴之咎也書曰)
(殱厥渠魁脅從罔治道朱子曰剛明及逺威/震而刑不濫无咎之  也故其象占如此)附録(朱子/語有)
(嘉折首/是句淵)纂註(蔡氏曰王五也上以陽剛居五之上處離/之極剛明可以及逺五惟用之出征則有)
(嘉美之功又曰離為甲胄戈兵故有征伐之象炎李氏/舜臣曰六五以一柔麗二陽之間九四之陽以  炎方)
(盛之勢陵突六五六五則資上九以制之故曰王用出/征言用上九以征四也九四之逆上九助六五以順征)
(之宜乎有折馘執俘之嘉而獲非類者何咎之有禹李/氏過曰繼體之君自當出征有扈之戰啓所以承  商)
(奄淮夷之征成王所以繼武王周公作立政終之曰克/詰爾戎兵以陟禹之迹召公畢公命康王无它意惟曰)
(張皇六師无壊我髙祖寡命而已葢不如是不足以正/邦也然則出征豈細事哉有嘉折首王者之兵只誅首)
(惡醜類不獲/不以為咎也)大象傳明兩作離大人以繼明照于四方
(吕音訓作陸氏曰鄭/云作起也荀云用也)集解(程子曰若云兩明則是二明/不見繼明之義故云明兩明)
(而重兩謂相繼也作離明兩而為離明之義也震㢲之/類亦取洊隨之義然離之義尤重也大人以德言則聖)
(人以位言則王者大人觀離明相繼之象以世繼其明/德照臨于四方大凡以明相繼皆繼明也舉其大者故)
(以世襲繼照言之/  朱子曰作起也)附録(朱子語明兩作猶言水洊至今/日明來日又明若説兩明却是)
(兩箇日頭易説作起也如日然今日出了明日又出是/之謂兩作葢只是這一箇明兩畨作非明兩乃兩作也)
(僴/)纂註(耿氏曰重明者上下明也繼明者先後明也彖/言二五君臣故以上下重明言之二體言明兩)
(作皆君也故以先後繼明言之不蘭氏曰離為火為日/為電而獨言明者葢指一偏則  足以盡繼明之義六)
(十四卦唯離稱大人五項氐曰離之内卦明於前者也/外卦明於後者也六  不勝嗣位之悲仁孝之子也上)
(九張皇正國之典剛明之君也有子道焉有君道焉威/德兼備如是則足以繼明而照四方矣武帝武而不仁)
(元帝仁而不武皆離德之不備者/也  郭氏京曰繼明上脱明照字)彖傳離麗也日月麗
乎天百穀草木麗乎土(吕音訓草木麗陸氏曰如字説/文作䕻晁氏曰説文作䕻草木)
(相附䕻土而生易曰百穀草木䕻於地説之案□古文/麗篆文䕻别篆文土陸氏曰王肅本作地晁氏曰説文)
(一行亦/作地)集解(程子曰離麗謂附麗也如日月則麗於天/百穀草木則麗於土萬物莫不各有所麗)
(天地之中无无麗之物在人當審/其所麗麗之得其正則能亨也)重明以麗乎正乃化
成天下集解(程子曰以卦才言也上下皆離重明也五/二皆處中正麗乎正也君臣上下皆有明)
(德而處中正可以化天下成文/明之俗也  朱子曰釋卦名義)附録(朱子語重明是五/二君臣重明之義)
(大象又説大人繼世/重明之義不同淵)纂註(齊氏曰龜山楊氏曰火无常/形麗物而有形最得本旨人)
(之生也得水為精得火為神其合也氣聚而形成於有/其分也氣散而神泯於无葢精所以為形而神麗於形)
(者也天地形之大者也日月麗天百穀草木麗土其神/之發見而可見者也五為天位上離伏坎日月麗乎天)
(也二為地位互震伏㢲㢲為木震為草為/稼百穀草木麗乎土也明二也重明五也)柔麗乎中正
故亨是以畜牝牛吉也集解(程子曰二五以柔順麗於/中正所以能亨人能養其)
(至順以麗中正則吉故曰畜牝牛吉也或曰二則中正/矣五以隂居陽得為正乎曰離主於所麗五中正之位)
(乃為正也學者知時義而不失輕重則/可以言易矣  朱子曰以卦體釋卦辭)小象傳履錯之
敬以辟咎也(吕音訓辟/陸音避)集解(程子曰履錯然欲動而知/敬慎不敢進所以求辟免)
(過咎也居明而剛故知而/能辟不剛明則妄動矣)黄離元吉得中道也集解(程/子)
(曰所以元吉者以其得中道也不云正者離/以中為重所以成文明由中也正在其中矣)日昃之離
何可久也集解(程子曰日既傾昃明能久乎明者知其/然也故求人以繼其事退處以休其身)
(安常處順何/足以為凶也)突如其來如无所容也集解(程子曰上陵/其君不順所)
(承人惡衆棄天下所不容也/朱子曰无所容言焚死棄也)　六五之吉離王公也(吕/音)
(訓離王公也陸氏曰音麗鄭作麗王肅云/離王者之後為公梁武力智反王嗣宗同)集解(程子曰/六五之)
(吉者所麗得王公之正位也據在上之勢而明察事/理畏懼憂虞以持之所以能吉也不然豈能安乎)纂
註(孔氏曰五為王位而言公/者取其便文以會韻也)王用出征以正邦也(吕音/訓陸)
(氏曰王肅本此下更有/獲匪其醜大有功也)集解(程子曰王者用此上九之/德明照而剛斷以察除天)
(下之惡所以正治其邦/國剛明居上之道也)纂註(雙湖先生曰案易大傳曰/日月運行一寒一暑隂陽)
(之義配日月懸象著明莫大乎日月日月之道貞明者/也日往則月來月往則日來日月相推而明生焉寒往)
(則暑來暑往則寒來寒暑相推而歳成焉愚謂太極中/萬物何莫非易之呈露特日月繼照真天地自然之象)
(圖書迭出真天地自然之數作易之原雖肇於圖書而/易之為義尤著明於日月鄭氏厚曰易從日從月天下)
(之理一竒一偶盡矣天文地理人事物類以至性命之/㣲變化之妙否泰損益剛柔失得出處語黙皆有對敵)
(故易設一長畫二短畫以總括之所謂一隂一陽之謂/道者此也陸氏秉曰易字篆文日下從月取日月交配)
(而成是日往月來迭相為易之義説文日實也太陽之/精无虧故文從圈滿而畫竒於内為日圈缺而畫偶於)
(内為月徐氏曰隂不可以抗陽臣不可以敵君也或曰/日月特坎離二象何以得專易之名曰易有爻與位九)
(六為爻之隂陽初二三四五上為位之隂陽以爻之隂/陽言唯坎離二卦當日月之象以位之隂陽言初二三)
(為位之離四五上為位之坎六十四卦之位皆坎離則/六十四卦之位皆日月之象也況日月隂陽之精天地)
(功化皆寄在大光明中日之功又大於月月特受日之/光大哉日乎出則晝入則夜行南陸則暑行北陸則寒)
(萬萬古生殺慘舒皆日功用不然八表同昏父母諸子/亦且奈何哉或又曰離隂卦乃日象坎陽卦乃月象何)
(也隂陽之精互藏其宅也又説離雖隂卦實生於陽儀/坎雖陽卦實生於隂儀陽中有隂隂中有陽也然則離)
(日坎自厥義彰矣易愚案横渠張子謂易乃是性與天/道其字日月為易  之義包天地變化則固不止於鄭)
(陸二氏主/此説也)
　
　
　周易會通卷六
欽定四庫全書
　周易會通卷七
　　　　　　　　　　　　元　董真卿　撰
周易下經
經䷞(艮下/兑上)集解(程子曰咸序卦有天地然後有萬物/有萬物然後有男女有男女然後有)
(夫婦有夫婦然後有父子有父子然後有君臣有君臣/然後有上下有上下然後禮義有所錯天地萬物之本)
(夫婦人倫之始所以上經首乾坤下經首咸繼以恒也/天地二物故二卦分為天地之道男女交合而成夫婦)
(故咸與恒皆二體合為夫婦之義咸感也以説為主恒/常也以正為本而説之道自有正也正之道固有説焉)
(㢲而動剛柔皆應説也咸之為卦兌上艮下少女少男/也男女相感之深莫如少者故二少為咸也艮體篤實)
(止為誠慤之義男志篤實以下交女心説而上/應男感之先也男先以誠感則女説而應也)咸亨利
貞取女吉(吕音訓咸陸氏曰如字兑宫三世卦取陸氏/曰七具反本又作娶音同晁氏曰案取古文)
集解(程子曰咸感也不曰感者咸有皆義男女交相感/也物之相感莫如男女而少復甚焉凡君臣上下)
(以至萬物皆有相感之道物之相感則有亨通之理君/臣能相感則君臣之道通上下能相感則上下之志通)
(以至父子夫婦親戚朋友皆情意相感則和順而亨通/事物皆然故咸有亨之理也利貞相感之道利在於正)
(也不以正則入於惡矣如夫婦之以滛姣君臣之以媚/説上下之以邪僻皆相感之不以正也取女吉以卦才)
(言也卦有柔上剛下二氣感應相與止而説男下女之/義以此義取女則得正而吉也  朱子曰咸交感也兌)
(柔在上艮剛在下而交相感應又艮止則感之專兌説/則應之至又艮以少男下於兌之少女男先於女得男)
(女之正婚姻之時故其卦為咸其占亨而利貞取女則/吉葢感有必通之理然不以貞則失其亨而所為皆凶)
(矣/)纂註(郭氏雍曰咸以感為義葢无所不感之謂咸者/李氏舜臣曰有心則為感无心則為咸作易)
(易感為咸則知咸者无心之感也下李氏過曰易无思/也无為也寂然不動感而遂通天  之故有心於求感)
(非易之道也故去心而名卦以咸咸皆也无心於感者/无所不感也  閭丘氏曰感非其正則夫婦不以禮合)
(君臣不以道合朋友不以義合終必至於睽離故曰亨/利貞  鄭氏剛中曰咸者夫婦之情恒者夫婦之道)
(丘氏曰咸二少相交者夫婦之始也所以論一時交感/之情故以男下女為象男先於女婚姻之道成矣恒二)
(長相承者夫婦之終也所以論萬世處家之道故以男/尊女卑為象女下於男居室之倫正矣或曰卦以二少)
(二長相重者不有損益乎曰損雖二少而男不下女咸/感之義㣲矣益雖二長而女居男上恒久之義悖矣此)
(下經所以不首損益而首咸恒也上雙湖先生曰文王/於咸卦自取取女象一卦重在三  兩爻三為艮主上)
(為兌主男女皆得其正故曰利貞故取女吉也況二五/又正其不正者初四而已曰取女二體又以艮為重而)
(咸之所以得名亦由於艮艮為感主而兑已是應體本/義謂艮止則感之専兌說則應之至已盡卦義此所以)
(二少尤有夫婦感應之道而為下經之首與乾坤分主/上下經也先儒謂上經乾坤以二老對立下經咸以二)
(少合體深/為得之)初六咸其拇(吕音訓拇陸氏曰茂后反馬鄭/薛云足大指也子夏作􁀕荀作)
(母云隂位之尊晁氏曰案母/古文荀云隂位之尊則失之)集解(程子曰初六在下卦/之下與四相感以㣲)
(處初其感未深豈能動於人故如人拇之動未足以進/也拇足大指人之相感有淺深輕重之異識其時勢則)
(所處不失其宜矣之朱子曰拇足大指也咸以人身取/象感於最下咸拇  象也感之尚淺欲進未能故不言)
(吉凶此卦雖主於感然六/爻皆宜靜而不宜動也)纂註(吕氏曰初與四應四以/心感而初以足行不曰)
(足而曰拇者以隂居下靜而未行葢心感而跡未應也/  馮氏椅曰九四心之象咸之主也下體自拇而腓腓)
(而股皆聽命於心而初六正應九四則尤為所感之専/者特去四尚歴三爻視腓之近以為行故未有吉凶吉)
(凶生乎動者也初雙湖先生曰拇只取下體初象解九/四解而拇亦指  也林黄中謂艮為指初在下體之下)
(拇象然於他卦无艮而稱拇多不通詳見噬嗑初九爻/下嘗觀文王於兩體重在三上兩爻以男女之正取婚)
(姻之象周公於六爻又自以人身取象以四當心位為/感之主絶无卦辭之意卦爻不同如此使爻辭皆作於)
(文王必互/相發明矣)六二咸其腓凶居吉(吕音訓腓陸氏曰房非/反鄭云膞腸也膞音市)
(臠反王廙云腓腓腸也荀作肥云謂五/也尊盛故稱肥晁氏曰案腓肥同音)集解(程子曰二/以隂在下)
(與五為應故設咸腓之戒腓足肚行則先動足乃舉之/非如腓之自動也二若不守道待上之求而如腓之動)
(則躁妄自失所以凶也安其居而不動以待上之求則/得進退之道而吉也二中正之人以其在咸而應五故)
(為此戒復云居吉若安其分不自動則吉也者朱子曰/腓足肚也欲行則先自動躁妄而不能固守  也二當)
(其處又以隂柔不能固守故取其象然有中/正之德能居其所故其占動凶而静吉也)纂註(楊氏/時曰)
(腓下體之中也二居下卦之中故有腓象/體宜靜二柔不知順理而躁妄失正故凶)　(徐氏曰咸/蘭氏曰腓)
(在下體之中隨股而動者也上有九五之正應隔碍於/三不能交感隨九三之股而動則凶然六二中正能安)
(居以待九五之正應則吉以余氏曰自王輔嗣以腓為/躁動之物而諸儒因之但  實驗之則腓豈自動者葢)
(腓居内而附於脛猶六居二而輔於三動止不由已者/也方其止於艮也雖不能拯其所隨之三而猶未失腓)
(之正也若自所感而動則失腓/之常斯為凶矣居則復常故吉)九三咸其股執其隨往
吝集解(程子曰九三以陽居剛有剛陽之才而為主於/内居下之上是宜自得於正道以感於物而乃)
(應於上六陽好上而説隂上居感説之極故三感而從/之股者在身之下足之上不能自由隨身而動者也故)
(以為象言九三不能自主隨物而動如股然其所執守/者隨於物也剛陽之木感於所説而隨之如此而往可)
(羞吝也之朱子曰股隨足而動不能自專者也執者主/當持守  意下二爻皆欲動者三亦不能自守而隨之)
(往則吝矣故/其象占如此)纂註(劉氏曰股在下體之上三象也雖於/拇為大於腓為剛然感於上而動則)
(均也為鄭氏汝諧曰初與二隂也感於陽而動故其咸/為拇  腓三陽為艮主宜止而不動今亦説上隂而應)
(之故為咸其股則雙湖先生曰股互㢲象然咸以人身/取象初拇二腓  三當為股矣固不專以㢲取也執其)
(隨艮止象若不執而往則/吝矣大抵下三爻用靜吉)九四貞吉悔亡憧憧往來朋
從爾思(吕音訓憧憧陸氏曰昌容反馬云行貌王云往/來不絶貌廣雅云往來也劉云意未定也徐又)
(音童又音鍾京作􁀖字/林云􁀖遲也丈冢反)集解(程子曰感者人之動也故/皆就人身取象拇取在下)
(而動之㣲腓取先動股取其隨九四无所取直言感之/道不言咸其心感乃心也四在中而居上當心之位故)
(為感之主而言感之道貞正則吉而悔亡感不以正則/有悔也又四説體居隂而應初故戒於貞感之道无所)
(不通有所私係則害於感通乃有悔也聖人感天下之/心如寒暑雨𤾉无不通无不應者亦貞而已矣貞者虚)
(中无我之謂也憧憧往來朋從爾思夫貞一則所感无/不通若往來憧憧然用其私心以感物則思之所及者)
(有能感而動所不及者不能感也是其朋類則從其思/也以有係之私心既主於一隅一事豈能廓然无所不)
(通乎繫辭曰天下何思何慮天下同歸而殊塗一致而/百慮天下何思何慮夫子因咸極論感通之道夫以思)
(慮之私心感物所感狹矣天下之理一也途雖殊而所/歸則同慮雖百而其致一有極字一作極致則一雖物)
(有萬殊事有萬變統之以一則无能違也故貞其意則/窮天下无不感通焉故曰天下何思何慮用其思慮之)
(私心豈能无所不感也日往則月來月往則日來日月/相推而明生焉寒往則暑來暑往則寒來寒暑相推而)
(歳成焉往者屈也來者信也屈信相感而利生焉此以/往來屈信明感應之理屈則有信信則有屈所謂感應)
(也故日月相推而明生寒暑相推而歳成功用由是而/成故曰屈信相感而利生焉感動也有感必有應凡有)
(動皆為感感則必有應所應復為感一有所字感復有/應所以不已也尺蠖之屈以求信也龍蛇之蟄以存身)
(也精義入神以致用也利用安身以崇德也過此以往/未之或知也前云屈伸之理矣復取物以明之尺蠖之)
(行先屈而後伸葢不屈則无信信而後有屈觀尺蠖則/知感應之理也龍蛇蟄藏所以存息其身而後能奮迅)
(也不蟄則不能奮矣動息相感乃屈信也君子潛心精/微之義入於神妙所以致其用也潛心精微積也致用)
(施也積與施乃屈信也利用安身以崇德也承上文致/用而言利其施用安處其身所以崇大其德業也所為)
(合理則事正而身安聖人一作賢能事盡於此矣故云/過此以往未之或知也窮神知化德之盛也既云過此)
(以往未之或知更以此語結之云窮極至神之妙知化/育之道德之至盛也无加於此矣  朱子曰九四居股)
(之上脢之下又當三陽之中心之象咸之主也心之感/物當正而固乃得其理今九四乃以陽居隂為失其正)
(而不能固故因占設戒以為能正而固則吉而悔亡若/憧憧往來不能正固而累於私感則但其朋類從之不)
(復能及/逺矣)附録(程子語咸九四言貞吉悔亡言感之不可/以心也不得只恁地看過更留心語録天)
(地之間只有一箇感與應而已更有甚事順天地之常/以其心普萬物而无心聖人之常以其情  萬物而无)
(情故君子之學莫若廓然而大公物來而順應定性書/  朱子語問貞吉悔亡易傳云貞者虚中无我之謂本)
(義云貞者正而固不同何也曰熹尋常解經只要依訓/詁説字如貞字作正而固子細玩索自有滋味若曉得)
(正而固則虚中无我亦在裏面又問憧憧往來朋從爾/思莫是此感彼憧憧是添一箇心否曰往來固是感應)
(憧憧是一心方欲感它一心又欲它來應如正其義便/欲謀其利明其道便欲計其功又如赤子入井之時此)
(心方怵惕要去救它又欲它父母道我好這便是憧憧/㡳意僴問咸九四傳説虚心貞一處全似敬曰葢嘗有)
(此語曰敬心之貞也惟易咸感處伊川説得未備往來/自還它有自然之理  正靜為主則吉而悔亡至於憧)
(憧則私意為主而思慮之所及者朋從所不及者不從/矣是以事未至則迎之事已過則將之全掉脫不下今)
(人皆病於无公平之心萬物之來少有私意雜焉則陷/於所偏重矣木之往來是感應合當㡳憧憧是私感應)
(自是當有只是不當私感應爾淵問往來是心中憧憧/然往來猶言往來于懐否曰非也下文分明説日往則)
(月來月往則日來寒往則暑來暑往則寒來安得為心/中之往來伊川説㣲倒了所以致人疑一往一來感應)
(之常理也自然如此又問是憧憧於往來之間否曰亦/非也這箇只是對那日往則月來㡳説那箇是自然之)
(往來此憧憧者是加私意不好㡳往來憧憧只是如一/箇忙迫㡳心不能順自然之理猶言助長正心與計穫)
(相似方往時又便要來方來時又便要往只是一箇忙/僴聖人未嘗不教人思只是不可憧憧這便是私了感)
(應自有箇自然㡳道理何必思他若是義理不可不思/淵問伊川解屈信往來一段以屈信為感應若不相似)
(何也曰屈則感信信則感屈此自然之理也今以鼻息/觀之出則必入入則又出感入也故曰感則有應應復)
(為感所感復有應屈信非感應而何應儿在天地之間/无非感應之理造化與人事皆是感  且如雨𤾉雨不)
(成只管雨便感得一箇𤾉出來𤾉不成只管𤾉暘已是/應處又感得雨來是所感復有應所應復為感寒暑晝)
(夜无非此理至如人夜睡不成只管睡不起至曉須著/起來一日運動向晦亦須當息凡一死一生一出一入)
(一往一來一語一黙皆是感應如古今天下有一盛必/有一衰聖人在上兢兢業業必曰保治及到衰廢自是)
(整頓不起然不成一向如此必有興起時節寓曰如日/往則感得那月來月往則感得那日來寒往則感得那)
(暑來暑往則感得那寒來一感一應一往一來其理无/窮感應之理是如此曰此以感應之理言之非有情者)
(云有動皆為感似以有情者言父慈則感得那子愈孝/子孝則感得那父愈慈其理亦只一般  趙致道問感)
(通之理曰感是來感我通是自家受他感處之意車易/傳中説過此以往未之或知也之意為學正如推  子)
(相似才用力推得動了便自轉將去更不費力然問明/道云莫若廓然而大公物來而順應如何曰廓  大公)
(便不是憧憧物來順應便不是朋從爾/思此只是比而不周周而不比之意)纂註(蔡氏曰四/當心位不)
(曰咸其心者感通之道如天地聖人无不感通者亦惟/此理之公无係於物云爾有心則拘矣故不言心  馮)
(氏椅曰朋正應一云九三九五而胡氏曰失其正道本/有悔也若守之以正則吉可獲  悔可亡  蘭氏曰易)
(言貞吉悔亡者三爻咸也大壯未濟也皆以九居四履/非位悔也故戒之雖有應在初而近碍九三未能相與)
(交感故戒以貞固則吉也王氏安石曰思者心之動也/  蔡氏曰憧憧懐思慮  往來應感也憧憧容心于應)
(感也廣楊氏時曰心猶鏡也居其所而物自以形來則/鑒者  矣若執鏡隨物以度其形其照幾何  齊氏曰)
(憧憧動心之貌貞則靜靜則虚虚則一一則於來也无/迎於往也无將既應之後葢猶未應之初也靜亦定動)
(亦定寂也未嘗不感感也未嘗不寂何憧憧之有可雙/湖先生曰四不正而云貞吉悔亡者貞則吉而悔  亡)
(戒之也葢四與初為往來之爻而二爻皆不正故戒以/憧憧往來則所感者狹而不廣矣四當心象而不言心)
(者以心在内而不可見故特/言心之用思者心之用也)九五咸其脢无悔(吕音訓/脢陸氏)
(曰武杯反又音每心之上口之下也鄭云背脊肉也説/文同王又音灰廣雅云胂謂之脢胂音以人反晁氏曰)
(或作脄作膴作骰説文作脢背肉也易咸其脢説文胂/夾脊肉也子夏鄭虞許王皆曰夾脊肉獨王弼心之上)
(口之下説之/未知所出)集解(程子曰九居尊位當以至誠感天下/而應二比上若係二而説上則偏私)
(淺狹非人君之道豈能感天下乎脢背肉也與心相背/而所不見也言能背其私心感非其所見而説者則得)
(人君感天下之正而无悔也九朱子曰脢背肉在心上/而相背不能感物而无私係  五適當其處故取其象)
(而戒占者以能如是則雖不/能感物而亦可以无悔也)附録(朱子語問程傳曰感/非其所見而説者此)
(是任貞一之理則如此曰武王不泄邇不忘/逺是其心量該遍故周流如此是此義也)纂註(蔡氏/曰脢)
(无所感者无所感故无悔脢項氏曰查許國學於陸佃/謂脢在口下心上即喉中  核今謂之三思臺者是也)
(也馮氏椅曰咸其脢心感而欲言之象脢喉之出納所/  説者以為脊胂非自心而脢脢而口其序也又曰爻)
(居心上口下則脢也心有所感然後動於脢乃形於言/言之是非係乎所感之邪正而爻居其間邪正係四而)
(是非係上故无悔尤也是李氏過曰悔亡/是有悔而亡之也无悔  无復有悔也)上六咸其輔
頰舌(吕音訓輔陸氏曰如字馬云上頷也虞作䩉云耳/目之間稱䩉頰晁氏曰案䩉今文輔字頰陸氏曰)
(兼協反孟作俠晁/氏曰案古文作夾)集解(程子曰上隂柔而説體為説之/主又居感之極是其欲感物之)
(極也故不能以至誠感物而發見於口舌之間小人女/子之常態也豈能動於人乎不直云口而云輔頰舌亦)
(猶今人謂口過曰唇吻曰頰舌也輔頰舌皆所用以言/也  朱子曰輔頰舌皆所以言者而在身之上上六以)
(隂居説之終處感之極感人以言而无其/實又兌為口舌故其象如此凶咎可知)附録(朱子語/或問咸)
(上六咸其輔頰舌竊意此爻宜有悔吝而不言悔吝何/也荅云吉凶悔吝係乎邪正此但見其不足以感人之)
(意耳未見有失故不/得以悔吝言也易説)纂註(李氏過曰輔頰之兩旁骨背/後可得而見者詳見艮卦)
(楊氏時曰兌三索得女則上六兌之主也兌為口舌故/咸其輔頰舌然不凶咎者以説感人未至於凶也  蔡)
(氏曰咸感也感通之理具于人之一心唯能存其寂然/不動之體則感而无不通矣故无心者不能感而用心)
(者不能咸感也初之拇二之腓三之股上之輔頰舌皆/用於心以動為感者也五之脢无心而不能感者也故)
(皆不得咸感之正惟四當心位可得咸感之正者然有/心於致感則所感非光大之感也故人以憧憧之思為)
(戒之馮氏椅曰吉凶悔吝生乎動者惑於物而動故六/爻  中吉凶悔吝之辭備焉然感生於心惟心正則所)
(感正而所動皆正故以貞吉戒九四葢吉凶悔吝之所/由生也下三爻足之象感於動者也上二爻喉舌之象)
(感於言者也故程氏直方曰初與四應故拇與心皆在/前二與五應  腓與脢皆在後三與上應故股與輔頰)
(皆在兩旁而舌居中有至理存焉又見脢之為背肉甚/明  郭氏忠孝曰易道取諸身唯咸艮二卦為詳而其)
(成終者特異豈非咸極/於説而艮終於止邪)大象傳山上有澤咸君子以虚
受人集解(程子曰澤性潤下土性受潤澤在山上而其/漸潤通徹是二物之氣相感通也君子觀山)
(澤通氣之象而虚其中以受於人夫人中虚則能受實/則不能入矣虚中者无我也中无私主則无感不通以)
(量而容之擇合一作交而受之此聖人有感必/通之道也  朱子曰山上有澤以虚而通也)附録(朱/子)
(語山上有澤當如伊川説水潤土燥有受之義又曰土/若不虚如何受得又曰上兌下艮兌上闕有澤口之象)
(兌下二陽畫有澤㡳之象艮上一畫陽有土之象下二/隂畫中虚便是滲水象砥問程傳以量而容之莫是要)
(著意容之否曰非也以量者乃是隨/我量之大小以容之便是不虚了僴)纂註(張子曰感物/之善莫若以)
(虚受人有所慕皆非正吉受郭氏雍曰山澤通氣而後/萬物化生君子法之以虚  人惟虚故受受故能感不)
(能感者以不能受故也不/能受者以不能虚中故也)彖傳咸感也集解(朱子曰釋/卦名義)
纂註(丘氏曰咸非訓感咸故感耳凡物兩相對待而後/感應之理生故咸有感義又曰咸者感也所以感)
(者心也无心者不能感故咸加心而為感有心於感者/亦不能咸感故感无心而為咸惟无容心於感然後无)
(所不/感也)柔上而剛下二氣感應以相與止而説男下女是
以亨利貞取女吉也(吕音訓下/陸遐嫁反)集解(程子曰咸之義感/也在卦則柔爻上)
(而剛爻下柔上變剛而成兌剛下變柔而成艮隂陽相/交為男女交感之義又兑女在上艮男居下亦柔上剛)
(下也隂陽二氣相感相應而和合是相與也止而説止/於説為堅慤之意艮止於下篤誠相下也兌説於上和)
(説相應也以男下女和之至也相感之道如此是以能/亨通而得正取女如是則吉也卦才如此大率感道利)
(於正也説音悦剛朱子曰以卦體卦德卦象釋卦辭或/以卦變言柔上  下之義曰咸自旅來柔上居六剛下)
(居五也/亦通)纂註(蔡氏曰柔上上也坤上交乾而為兌也剛/下三也乾下交坤而為艮也  蜀才曰咸)
(本否卦六三升上上九降三坤馮氏椅曰剛柔以質言/感應以氣言乾之氣感乎坤  應之而成兌是坤與乾)
(也坤之氣感乎乾乾應之而成艮是乾與坤也而林氏/栗曰男不下女而女從之非正女也君不下士  士從)
(之非貞士也如是者不可取矣親迎之禮廢於夫婦之/間就見之儀蔑於君臣之際為女為士者不待禮而行)
(為君為夫者唯其易而畜之未有不悔於其終者也則/楊氏時曰止而説以卦才言也夫婦之道止而不説)
(離説而不止則亂男不下女則剛柔不接非夫婦之正/也  馮氏當可曰柔上剛下感應相與所以為亨止而)
(説所以利貞男下女所以取女/吉也是以二字總結上文之意)天地感而萬物化生聖
人感人心而天下和平觀其所感而天地萬物之情可
見矣集解(程子曰既言男女相感之義復推極感道以/盡天地之理聖人之用天地二氣交感而化)
(生萬物聖人至誠以感億兆之心而天下和平天下之/心所以和平由聖人感之也觀天地交感化生萬物之)
(理與聖人感人心致和平之道則天地萬物之情可見/矣感通之理知道者黙而觀之可也  朱子曰極言感)
(通之/理)纂註(胡氏曰天地感而萬物化生言乾坤交而大/化行也聖人感人心而天下和平言二五交)
(而治化行也聖張氏彭老曰分而言之則天地萬物以/化生相感應  人天下以和平相感應天地自天地聖)
(人自聖人也合而言之此之呼吸語黙即彼之翕張闔/闢此之喜怒哀樂即彼之慘舒榮悴道化之宰生意之)
(充天地即聖人聖人即天地也騰雙湖先生曰乾本上/而一陽下降坤本下而一隂上  天地之感也互震反)
(生而萬物化生矣二本九五下交有聖人感人心之象/兌説既具而天下和平矣天地萬物感通人情寧不可)
(於卦爻間/見之乎)小象傳咸其拇志在外也集解(程子曰初志/之動感於四)
(也故曰在外志雖動而感未/深如拇之動未足以進也)雖凶居吉順不害也集解
(程子曰二居中得正所應又中正其才本善以其在咸/之時質柔而上應故戒以先動求君則凶居以自守則)
(吉象復明之云非戒之不得相感/唯順理則不害謂守道不先動也)咸其股亦不處也志
在隨人所執下也集解(程子曰云亦者葢象辭一作體/本不與易相比自作一處故諸)
(爻之象辭意有相續者此言亦者承上爻一有象字辭/也上云咸其拇志在外也雖凶居吉順不害也咸其股)
(亦不處也前一作下二隂爻皆有感而動三雖陽爻亦/然故云亦不處也不處謂動也有剛陽之質而不能自)
(主一作立一作處志反在於隨人是所操執者卑下之/甚也  朱子曰言亦者因前二爻皆欲動而云也二爻)
(隂躁其動也宜九三陽剛居止/之極宜靜而動可吝之甚也)纂註(徐氏曰世之君子/位居人上所守不)
(正感不以道而反徇夫暬御臣僕在下者/之私情至於多行可愧者皆執其隨者也)貞吉悔亡未
感害也憧憧往來未光大也集解(程子曰貞則吉而悔/亡未為私感所害也)
(係私應則害於感矣憧憧往來以私心相感感之道狹/矣故云未光大也  朱子曰感害言不正而感則有害)
(也/)咸其脢志末也集解(程子曰戒使背其心而感脢者/為其存心一作志淺末係二而)
(説上感於私欲也惑朱/子曰志末謂不能  物)咸其輔頰舌滕口説也(吕音訓/滕陸氏)
(曰徒登反達也九家作乘虞作媵鄭云送也晁氏曰鄭/作媵送也虞作騰送也説陸氏曰如字徐音脱又始鋭)
(反/)集解(程子曰唯至誠為能感人乃以柔説騰揚於口/舌言説豈能感於人乎  朱子曰滕騰通用)
附録(朱子語否泰咸恒損益既濟未濟此八卦首尾皆/是一義如咸皆是感動之義之類問咸内卦艮艮)
(止也何以皆説動曰艮雖是止然咸有交感之義都是/要動所以都説動卦體雖是動然才動便不吉動之所)
(以不吉者以其内卦屬艮也僴艮咸二卦皆就人身取/義皆主靜如艮其趾能止其動便无咎艮其腓腓亦動)
(物故止之不極其隨不能極止其隨限而動也故心不/快限則腰所在咸其拇自是不合動咸其腓亦是欲隨)
(股而動動則凶不動則吉必大咸就人身取象看來便/也是有些取象説咸上一畫如人口中三畫有腹背之)
(象下有人脚之象艮就人身取象便也如此上一陽畫/有頭之象中二隂有口之象所以艮其輔於五爻見内)
(卦之下亦有足之象砥咸艮皆以/人身為象但艮卦又差一位道夫)纂註(項氏曰諸家謂/滕口説為鄙之)
(非也事自有當口説時訓誥誓命皆是也滕字虞翻作/騰傳布之義  王氏宗傳曰上感之極滕口説以求感)
(此感道/之衰也)
經䷟(㢲下/震上)集解(程子曰恒序卦夫婦之道不可以不/久也故受之以恒恒久也咸夫婦之)
(道夫婦一有之道字終身不一有可字變者也故咸之/後受之以恒也咸少男在少女之下以男下女是男女)
(交感之義恒長男在長女之上男尊女卑夫婦居室之/常道也論交感之情則少為親切論尊卑之序則長當)
(謹正故兌艮為咸而震㢲為恒也男在女上男動于外/女順于内人理之常故為恒也又剛上柔下雷風相與)
(㢲而動剛柔相/應皆恒之義也)附録(程子語咸恒體用/也體用无先後絢)恒亨无咎利貞
利有攸往(吕音訓恒胡登反陸氏/曰如字震宫三世卦)集解(程子曰恒者常/久也恒之道可)
(以亨通恒而能亨乃无咎也恒而不可以亨非可恒之/道也為有咎矣如君子之恒於善可恒之道也小人恒)
(於惡失可恒之道也恒所以能亨由貞正也故云利貞/夫所謂恒謂可常久之道非守一隅而不知變也故利)
(於有往唯其有往故能恒也一定則不能常矣又常久/之道何往不利  朱子曰恒常久也為卦震剛在上㢲)
(柔在下震雷㢲風二物相與㢲順震動為㢲而動二體/六爻隂陽相應四者皆理之常故為恒其占為能久於)
(其道則亨而无咎然又必利於守貞則/乃為得所常久之道而利有所往也)纂註(董氏曰月/之圜為恒)
(故詩云如月之恒葢朏明魄暗以時進退而恒其常存/者也  徐氏曰聞之師曰恒有二義有不易之恒有不)
(已之恒利貞者不易之恒也利有攸往者不已之恒也/合而言之乃常道也倚於一偏則非道矣  孫氏曰咸)
(以男下女以成其家既成其家不可以不正也猶君先/下臣以成其國既成其國不可以不治也故恒以二長)
(相與因見正家之道為李氏舜臣曰易中諸卦大率皆/以兩兩相從而合兩  一隂陽相等則其為用可以至)
(於久大不爾偏隂偏陽造化將无所寄其作用矣然以/㢲遇艮而隂老陽少則為蠱以兌遇震而陽老隂少則)
(為歸妹不若咸少男少女之相配恒長男長女之相匹/隂陽之氣等而无差曰亨曰利曰吉曰无咎葢无所往)
(而不可也言蔡氏曰上篇首乾坤言天地氣化之道下/篇首咸恒  男女形化之道氣形之分雖有兩端究其)
(所自則一原耳形化即氣化也使形化或息則氣化復/作矣積土之草木聚水之蟲魚皆自然而生者也  雙)
(湖先生曰上經固以天道言也然乾坤亦有父母之道/焉下經固以夫婦言也然艮兌㢲震亦有男女之道焉)
(惟論天地夫婦而獨不及父母可乎至若恒卦特以震/上㢲下男尊女卑不瀆不僣為可恒之道故亨而无咎)
(如論諸爻初二四五爻皆不正而云利貞者戒之地利/有攸往卦變也恒自泰來奉初四變則為恒言泰之初)
(利往而居四以成恒也文王彖辭中取卦變在下經可/見者凡十卦恒解損益夬萃井漸歸妹㢲各解見本卦)
(下而其所以然之/故詳論見於泰卦)初六浚恒貞凶无攸利(吕音訓浚陸/氏曰茍潤反)
(深也鄭作濬晁氏曰案/濬古文浚篆文皆深也)集解(程子曰初居下而四為正/應柔暗之人能守常而不)
(能度勢四震體而陽性以剛居髙志上而不下又為二/三所隔應初之志異乎常矣而初乃求望之深足知常)
(而不知變也浚深之也浚恒謂求恒之深也守常而不/度勢求望於上之深堅固守此凶之道也泥常如此无)
(所往而利矣世之責望故素而致悔咎一作吝者皆浚/恒者也志既上求之深是不能恒安其處者也柔㣲而)
(不恒安其處亦致凶之道凡卦之初終淺與深㣲與盛/之地也在下而求深亦不知時矣  朱子曰初與四為)
(正應理之常也然初居下而在初未可以深有所求四/震體而陽性上而不下又為二三所隔應初之意異乎)
(常矣初之柔暗不能度勢又以隂居㢲下為㢲之主其/性務入故深以常理求之浚恒之象也占者如此則雖)
(貞亦凶而/无所利矣)纂註(朱氏曰初居㢲下以深入為恒上居震/極以震動為恒在始而求深在上而好)
(動皆凶道也初如未信而諫未信而勞其民之類上如/秦皇漢武之類是也  雙湖先生曰恒初乃恒上之反)
(兌澤反為㢲入故有浚恒象爻不/正故戒以貞亦凶況於不貞乎)九二悔亡集解(程子/曰在)
(恒之義居得其正則常道也九陽爻居隂位非常理也/處非其常本當有悔而九二以中德而應於五五復居)
(中以中而應中其處與動皆得中也是能恒久於中也/能恒久一无久字於中則不失正矣中重於正中則正)
(矣正不必中也九二以剛中之德而應於中德之勝也/足以亡其悔矣人能識重輕之勢則可以言易矣  朱)
(子曰以陽居隂本當有/悔以其久中故得亡也)附録(朱子語問伊川云中无不/正正未必中如何曰如君)
(子而時中則是中无不正若君子有時乎不中即正未/必中葢正是骨子好了而所作事未有恰好處故未必)
(中也又曰中重於正正不必中一件物事自以為正却/有不中在且如飢渴飲食是正若過些子便非中節中)
(節處乃中也責善正/也父子之間不責善)纂註(程氏曰大壯九二解初六及/本爻皆不著其所以然葢以)
(爻明/之也)九三不恒其德或承之羞貞吝(吕音訓或承陸氏/曰或有也一云常)
(也鄭本/作咸承)集解(程子曰三陽爻居陽位處得其位是其常/處也乃志從於上六不唯隂陽相應風復)
(從雷於恒處而不處不恒之人也其德不恒則羞辱或/承之矣或承之謂有時而至也貞吝固守不恒以為恒)
(豈不可羞吝乎其朱子曰位雖得正然過剛不中志從/於上不能久於  所故為不恒其德或承之羞之象或)
(者不知其何人之辭承奉也言人皆得奉而進之不知/其所自來也貞吝者正而不恒為可羞吝申戒占者之)
(辭/)附録(朱子語承如承奉之承如/人送羞辱與之也吕燾)纂註(郭氏忠孝曰剛/巳過中而㢲為)
(不果進退无常不恒其德者也以馮氏椅曰㢲為進退/不果九二與九三同也然九二  剛處柔而位得中是)
(以悔亡九三過剛而不中其究為躁卦缺是以不恒其/)
(德也六五體震而以柔處尊位/而得中故為恒其德象意甚明)九四田无禽集解(程子/曰以)
(陽居隂處非其位虞非其所雖常何益人之所為得其/道則久而成功不得其道則雖久何益故以由為喻言)
(九之居四雖使恒久如田獵而无禽獸之獲謂徒用力而无功也/  朱子曰以陽居隂久非其位故為此象占者田无所獲而凡事)
(亦不得其/所求也)纂註(蔡氏曰四為動主處位不中好變者也以好變之/心應浚恒之初必不能相有也故曰无禽田者奔)
(馳无常所故取以為象敗程氏曰易以田喻用武馭世任小人久/處髙位一旦事變无不  績九四以之  雙湖先生曰師六五田)
(有禽以其有坎為害田之豕也恒九四田无禽以應則初隂深入/於下既不可得又於坎體无取他如比解皆有坎體巽有互離離)
(為雉亦在所可取恒雖有巽難兌羊震龍皆非所當獵者/故獨曰无禽合諸卦論之取象甚明又見師六五爻下)六五恒其
德貞婦人吉夫子凶集解(程子曰五應於二以隂柔而/應陽剛居中而所應又中隂)
(柔之正也故恒久其德則為貞也一則字在其字上夫/以順從為恒者婦人之道在婦人則為貞故吉若丈夫)
(而以順從於人為恒則失其剛陽之正乃凶也五君位/而不以君道言者如六五之義在丈夫猶凶況一作豈)
(人君之道乎在它卦六五居君位而應剛朱為失也在/恒故不可耳君道豈可以柔順為恒也  朱子曰以柔)
(中而應剛中常久不易正而固矣然乃婦/人之道非夫子之宜也故其象占如此)附録(朱子語/問恒卦)
(六五恒其德貞婦人吉夫子凶德指六謂常其柔順之/德固貞矣然此婦人之道非夫子之義葢婦人從一而)
(終以順為正夫子則制義者也若從婦道則凶先生曰/固是如此然須看得象占分明六五有恒其德貞之象)
(占者若婦人則吉夫子則凶大抵看易須是曉得象占/分明所謂吉凶者非爻之能吉凶爻有此象而占者視)
(其德而有吉凶耳且如此爻不是既為婦人又為夫子/只是有恒其德貞之象而以占者之德為吉凶耳又如)
(恒卦恒固能亨而无咎然必占者能久於其道方亨而/无咎又如九三不恒其德非是九三能不恒其德乃九)
(三有此象耳占者遇此雖正亦吝/若占者能常其德則无羞吝銖)纂註(王氏宗傳曰恒/其德與不恒其)
(德反九三之剛太過而六五以柔居中故也李孔氏曰/五居尊位在震為夫二處下體在㢲為婦    氏過曰)
(男上女下五雖男位而以六為恒二雖女位而以九為/恒以五之柔下從二之剛夫柔而婦剛非可恒也貞於)
(柔婦人則吉夫子則凶九楊氏萬里曰五長男之正體/也為君則柔弱而下從  二之強臣為夫則柔弱而下)
(從九二之強婦以此為恒宜其凶也也馮氏椅曰以言/其爻之德則柔順為正在婦人則吉  非夫子之義也)
(以言其卦之體則以弱男從強女在夫子則凶也德則/為婦之柔位則為夫之尊易故兩存其義焉  雙湖先)
(生曰六五不正故戒之曰若以柔為貞則婦人吉而夫/子凶矣葢柔非夫子所宜也必陽剛之貞乃可以反於)
(吉/耳)上六振恒凶(吕音訓振陸氏曰之刃反馬云動也鄭/云摇落也張作震晁氏曰虞張作震動)
(也説文作榰砥石古用木今以石易榰恒凶音支/陸希聲謂作振本作寘説之不知陸氏據何本)集解
(程子曰六居恒之極在震之終恒極則不常震終則動/極以隂居上非其安處又隂柔不能堅固其守皆不常)
(之義也故為振恒以振為恒也振者動之速也如振衣/如振書抖擻運動之意在上而其動无節以此為恒其)
(凶宜矣極朱子曰振者動之速也上六居恒之極處震/之終恒  則不常震終則過動又隂柔不能固守居上)
(非其所安故有振恒/之象而其占則凶也)纂註(司馬公曰振者木之摇落也/上以柔弱之質當恒久之終)
(體動而應風摇落之象也恒久之道由兹而墜故凶九/馮氏椅曰初上本末也㢲木在下而爻以柔弱在上)
(三應之有風以動之其末振而摇落之象浚其本而振/其末失其道矣  蔡氏曰恒常也一體而含二義葢將)
(自其不易者而觀之則窮天地亘古今而不可變也自/其不已者而觀之則寒暑晝夜而其變未常已也故知)
(不易者則拘常知不已者則厭常皆不得恒之正也初/柔拘常而過求乎常故凶上柔居終三四位不正皆偏)
(乎不已者也或厭常或亂常故凶且吝惟二五居中幾/於得恒之正者然五位雖剛而爻柔故不能制義而凶)
(二爻雖剛而位柔僅能久中无悔而皆非有得乎恒之/正也語恒之正其惟象乎  李氏舜臣曰咸恒二卦其)
(象甚善而六爻之義鮮有全吉者葢以爻而配六/位則隂陽得失承乘逆順之理又各不同故也)大象
傳雷風恒君子以立不易方集解(程子曰君子觀雷風/相與成恒之象以常)
(久其德自立於大中常久/之道不變易其方所也)纂註(李氏過曰雷風天下之/至震動者衆人當雷風)
(震動之時必倉皇自失改其常度惟德至於舜然後弗/迷是舜能有常故處風雷震動之時視如平日可見胷)
(中之有常故君子於此當立不易方若做箇事確爾如/是初不因人作輟也  雙湖先生曰震㢲木有立象雖)
(㢲先震依然同處東南故有不易方象位丘氏曰㢲入/也而在内震出也而在外二物各居其  則謂之恒故)
(君子體之而立不易方若雷入而從風風出而從雷二/物易位而相從則謂之益矣故君子體之亦有遷改之)
(義此恒益之/所以不同也)彖傳恒久也集解(程子曰恒者/常久之義也)剛上而柔
下雷風相與㢲而動剛柔皆應恒集解(程子曰卦才有/此四者成恒之)
(義也剛上而柔下謂乾之初上居於四坤之初一作四/下居於初剛爻上而柔爻下也二爻易處則成震㢲震)
(上㢲下亦剛上而柔下也剛處上而柔居下乃恒道也/雷風相與雷震則風發二者相須交助其勢故云相與)
(乃其常也㢲而動下㢲順上震動為以㢲而動天地造/化恒久不已者順動而已㢲而動常久之道也動而不)
(順豈能常也剛柔皆應一有恒字一卦剛柔之爻皆相/應剛柔相應理之常也此四者恒之道也卦所以為恒)
(也上朱子曰以卦體卦象卦德釋卦名義或以卦變言/剛  柔下之義曰恒自豐來剛上居二柔下居初也亦)
(通/)纂註(郭氏忠孝曰剛上柔下剛柔之常也雷風/相與二氣之常也剛柔相應交感之常也)恒亨
无咎利貞久於其道也集解(程子曰恒之道可致亨而/无過咎但所恒宜得其正)
(失正則非可恒之道也故曰久於其道其道可恒之/正道也不恒其德與恒於不正皆不能亨而有咎也)天
地之道恒久而不已也集解(程子曰天地之所以不已/葢有恒久之道人能恒於)
(可恒之道則合天地之理也其朱子曰恒固能亨且无/咎矣然必利於正乃為久於  道不正則久非其道矣)
(天地之道所以長/久亦以正而已矣)附録(朱子語正便能久天地之道恒/久而不巳這箇只是説久淵)
利有攸往終則有始也集解(程子曰天下一作地之理/未有不動而能恒者也動)
(則終而復始所以恒而不窮凡天地所生之物雖山嶽/之堅厚未有能不變者也故恒非一定之謂也一定則)
(不能恒矣唯墮時變易乃常道也故云利有攸往明理/之如是懼人之泥於常也  朱子曰久於其道終也利)
(有攸往始也動靜相生循/環之理然必靜為主也)附録(朱子語恒非一定之謂/故晝則必夜夜而復晝)
(寒則必暑暑而復寒若一定則不能恒也其在人冬日/則飲湯夏日則飲水可以仕則仕可以止則止今日道)
(合便從明日不合則去又如孟子辭齊王之金而受薛/宋之饋皆隨時變易故可以為常也道夫問易傳云恒)
(非一定之謂一定則不能恒矣唯隨時變易乃常道也/竊謂有不一定而隨時變易者有一定而不可變易者)
(云云曰他正是論物理之終始變易所以為恒而不窮/處然所謂不易者亦須有變通乃能不窮如君尊臣卑)
(分固不易然上下不交也不得父子固是親親然所謂/命士以上父子皆異宫則又有變焉惟其如此所以為)
(恒論其體終是常然體之常所以為用之變用之變所/以為體之常砥能常而後能變能常而不已所以能變)
(及其變也常亦只在其中伊/川却説變而後能恒非是僴)纂註(王氏宗傳曰天地之/道自百刻積而為晝)
(夜自晝夜積而為寒暑晝夜寒暑相為往來遲速進退/機緘不停故終始相循如環无端者葢有恒而然也唯)
(其有恒故有往而利如此也如使有往而不利則止有/今日之晝夜今歳之寒暑烏有來日晝夜來歳寒暑乎)
日月得天而能久照四時變化而能久成聖人久於其
道而天下化成觀其所恒而天地萬物之情可見矣集
解(程子曰此極言常理日月隂陽之精一有二字氣耳/唯其順天之道往來盈縮故能久照而不已得天順)
(天理也四時隂陽之氣耳往來變化生成萬物亦以得/天故常久不已聖人以常久之道行之有常而天下化)
(之以成美俗也觀其所恒謂觀日月之久照四時之久/成聖人之道所以能常久之理觀此則天地萬物之情)
(理可見矣天地常久之道天下常久之理非/知道者孰能識之  朱子曰極言恒久之道)附録(朱子/語物)
(各有箇情有箇人在此決定是有箇羞惡惻隠是非辭/遜之情性只是箇物事情却多般或起或滅然而頭面)
(却只一般常常恁地這便是觀所恒而天地萬物/之情可見之義乃若其情只是去情上而看淵)纂註
(楊氏曰天地能變故三百六十五度之推移終古而不/息日月能變故或一月一周天或一歳一周天故其明)
(不已四時能變故溫涼者繼之以寒凛寒凛者繼之以/溽暑循環不已即是而推无非由變而恒恒而變也)
(雙湖先生曰合彖辭翫之剛上柔下乾坤交而雷風相/與矣㢲而後動卦體成而剛柔皆應矣此名卦所以有)
(取於恒也曰亨无咎者以其利在於貞也恒久之大者/莫如天地天地之道亦貞觀而已卦自乾坤交故以天)
(地言曰利有攸往者以二體相仍終則有始也㢲終於/三有震陽以始之震終於上又有㢲隂以始之无間容)
(息也六位相函坎離錯居而互乾體其間有日月得天/之象以㢲遇震始乎春夏之交而成乎春包括寒暑又)
(有四時久成之象六五得中剛柔並用自東南以浹于/正東道化周被又有聖人以恒道化成天下之象焉天)
(地萬物之情豈不可見於此乎與郭氏雍曰彖言所以/為恒者四剛上而柔下雷風相  㢲而動剛柔相應是)
(也又言恒之所以為道者二久於其道也終則有始也/久於其道雖天地亦如之終則有始雖日月四時亦如)
(之此所以見天/地萬物之情也)小象傳浚恒之凶始求深也集解(程子/曰居)
(恒之始一作常而求望於上之深是知常而不知一/无知字度勢之甚也所以凶隂暗不得恒之宜也)附
録(程子語或問劉蕡曰浚恒之凶始求深也曰然則宜/如何曰尺蠖之屈以求信也疎逖小臣一旦欲以新)
(問舊/難矣)九二悔亡能久中也集解(程子曰所以得悔亡者/由其能恒久於中也人)
(能恒久於中豈止/亡其悔德之善也)纂註(張子曰以陽係隂用以為常不/能无悔以其久中故免  都氏)
(曰於卦為恒而以剛居中能久中之象也/雖位不稱德而六五應之悔亡之象也)不恒其德无
所容也集解(程子曰人既无恒何所容處當處之地既/不能恒處非其據豈能恒哉是不恒之人)
(无所容處/其身也)纂註(郭氏雍曰孔子曰人而无恒不可以作/巫醫葢言不能容身於巫醫之賤汎事)
(君治民之職乎故曰无所容也剛鄭氏汝諧曰三過剛/而純乎剛既不常其德又以其  介於二剛之間進退)
(无所容/於人也)久非其位安得禽也集解(程子曰處非其位雖/久何所得乎以田為)
(喻故云安/得禽也)纂註(馮氏椅曰九四田无禽之象經以初六/隔二陽不為之應今象但以失位為解)
(位不當自是孔子之例也位不當與九/二爻同而休咎異者中不中之辨也)婦人貞吉從一
而終也夫子制義從婦凶也集解(程子曰如五之從二/在婦人則為正而吉)
(婦人以從為正以順為德當終守於從一夫/子則以義制者也從婦人之道則為凶也)纂註(郭氏/忠孝)
(曰柔而在中位有餘而才不足稱也婦人吉夫子凶何/也婦人從一而終可也夫子制義從婦之義可乎是以)
(伯夷聖之清孟子謂之隘伯姬守禮/而不去孔子取其恭於此可見也)振恒在上大无功
也集解(程子曰居上之道必有恒德乃能有功若躁動/不常豈能有所成乎居上而不恒其凶甚矣象)
(又言其不能有所成/立故曰大无功也)
經䷠(艮下/乾上)集解(程子曰遯序卦恒者久也物不可以/乆居其所故受之以遯遯者退也夫)
(久則有去相須之理也遯所以繼恒也遯退也避也去/之之謂也為卦天下有山天在上之物陽性上進山髙)
(起之物形雖髙起體乃止物有上陵之象而止不進天/乃上進而去之下陵而上去是相違遯故為遯去之義)
(二隂生於下隂長將盛陽消而退小人漸盛/君子退而避之一作避而去之故為遯也)遯亨小利
貞(吕音訓遯陸氏曰徒㢲反字又作􁀅又作遁同隠退/也匿迹避時奉身退隠之謂也鄭云逃去之名乾宫)
(二世卦晁氏曰案古文作□字遯篆文/或作􁀅云遁亦篆文遷也不與遯通)集解(程子曰遯/者隂長陽)
(消君子遯藏之時也君子退藏以伸其道道不屈則為/亨故遯所以有亨也在事亦有由遯避而亨者雖小人)
(道長之時君子知幾退避固善也然事有不齊與時消/息无必同也隂柔方長而未至於甚盛君子尚有遲遲)
(致力之道不可大貞而尚利小貞也六朱子曰遯退避/也為卦二隂浸長陽當退避故為遯  月之卦也陽雖)
(當遯然九五當位而下有六二之應若猶可以有為但/二隂浸長於下則其勢不可以不遯故其占為君子能)
(遯則身雖退而道亨小人則利於守正不可以浸長之/故而遂侵迫於陽也小謂隂柔小人也此卦之占與否)
(之初二兩/爻相類)附録(朱子語或問遯小利貞本義謂小人也/案易中小字未有以為小人者如小利)
(有攸往與小貞吉之類皆大小之小耳未知此義如何/答曰經文固无此例然以彖傳推之則是指小人而言)
(今當且依經而/存傳耳易説)纂註(毛氏曰遯亨為君子言也君子以/遯為亨小利貞為小人計也小人)
(以貞為利利李氏曰遯亨雖遯也乃所以亨也之雙湖/先生曰小  貞專主在六二爻言因其得正戒  以貞)
(固自守為義且以寛君子之憂也而單氏曰三隂進而/為否然後不利君子貞二隂方進  未至於否猶可小)
(利貞/也)初六遯尾厲勿用有攸往集解(程子曰他卦以下/為初遯者往遯也)
(在前者先進故初乃為尾尾在後之物也遯而在後不/及者也是以危也初以柔處㣲既已後矣不可往也往)
(則危矣微者易於晦藏往既可危不若不往之无災也/  朱子曰遯而在後尾之象危之道也占者不可以有)
(所往但晦處靜/俟可免災耳)附録(朱子語遯尾厲這時節去不迭了/所以危厲不可有所往只得看他)
(如何賢人君子有這般㡳多淵問遯尾厲勿用有攸往/者言不可有所往但當晦處靜俟耳此意如何先生曰)
(程傳作不可往謂不可去也言遯已後矣不可往往則/危不若不往之為无災熹竊以為不然遯而在後尾也)
(既已危矣豈可更不往乎/若作占辭看更分明銖)纂註(蔡氏曰遯剛退也以柔/居下見剛者遯亦從而)
(遯凡從物者必居後故曰尾不當遯而遯故厲勿用有/攸往以其質居其時不可遯也  馮氏椅曰爻有衡象)
(有豎象以人言之則其象豎上首而下足也以物言之/則其象衡前首而後尾也  林氏栗曰謂其體艮居下)
(故戒以勿用有攸往遯王氏宗傳曰隂之始長聖人防/之遏之而微其辭曰  尾厲又昌言以戒之曰勿用有)
(攸往此非為小人謀為君子謀也不雙湖先生曰遯卦/名也以六居初遯之尾也隂長而  正故有厲勿用有)
(攸往戒其勿進而迫於陽也又究論之遯之初即姤之/初也姤初先戒以往凶之占後申以羸豕之象遯則先)
(象而後占尾是象厲是占而又戒以勿用有攸往其抑/遏小人之意則一也然則尾其羸豕之尾乎兩爻可以)
(互/看)六二執之用黄牛之革莫之勝説(吕音訓勝陸升證/反又音升説陸氏)
(曰王如字解説也師同/徐吐活反又始鋭反)集解(程子曰二與五為正應雖/在相違遯之時二以中正)
(順應於五五以中正親合於二其交自固黄中色牛順/物革堅固之物二五以中正順道相與其固如執係之)
(以牛革也莫之勝説謂其交之固不可勝言也在遯之/時故極言之  朱子曰以中順自守人莫能解必遯之)
(志也占者固/守亦當如是)附録(朱子語此言象而占在其中六/二亦有此德也説吐活反銖)纂註
(蔡氏曰執固結之義外司馬公曰牛革取柔而堅韌避/鄭氏東卿曰三剛居  有革之象  孔氏曰遯之世)
(内出外二處中居内非遯之人也為所遯之主物皆棄/已而遯何以固執留之唯有中順之道可以安之也)
(鄭氏剛中曰王弼徐邈讀説為解説之説與輿説輻左/氏説甲之類同  雙湖先生曰遯六二爻辭與革初九)
(同有用黄牛革之象葢革下體本離革初上相易則成/遯離稱黄離亦稱黄牛故取黄牛革象同特革初用以)
(自鞏遯二用以執三為不同耳又嘗即遯之全體觀之/以二隂之長成卦而以四陽之遯得名故初遯則厲二)
(不言遯二四五上皆言遯是隂爻无取於遯之義也二/以近三隂陽相得固結而不可解所以六二言執而九)
(三言係未見其有遯之義也今本義謂二有/必遯之志愚非敢求異也姑記其説如此)九三係遯
有疾厲畜臣妾吉(吕音訓係陸氏曰古詣反本/或作繋晁氏曰案古文作系)集解(程/子)
(曰陽志説隂三與二切比係乎二者也遯貴速而逺有/所係累則安能速且逺也害於遯矣故為有疾也遯而)
(不速是以危也臣妾小人女子懐恩而不知義親愛之/則忠其上係戀之私恩懐小人女子之道也故以畜養)
(臣妾則得其心為吉也然君子之待小人亦不如是也/三與二非正應以暱比相親非待君子之道若以正則)
(雖係不得為有疾蜀先主之不忍棄士民是也雖危為/无咎矣  朱子曰下比二隂當遯而有所係之象有疾)
(而危之道也然以畜臣妾則吉葢君子之於小/人惟臣妾則不必其賢而可畜耳故其占如此)附録(朱/子)
(語問傳曰係戀之私恩懐小人女子之道也故以畜養/臣妾則得其心為吉也小人女子近之則不遜逺之則)
(怨若專以私恩懐之未必不有悔吝而此爻以為吉何/邪答云此爻不可大事但可畜臣妾耳御下而有以懐)
(之未為失正但恐所以懐之者失其正耳易説問傳言/待臣妾之道君子之待小人亦如是如何曰君子小人)
(便不可相對更不可與相接若臣妾是終日/在自家脚手頭若无以係之則望望然去矣)纂註(徐氏/曰係)
(戀也三比乎二宜遯而係故曰係遯遯之為義宜逺小/人以陽附隂有所係戀不能逺害故有疾柔將剝剛故)
(有危臣妾謂二係戀之私恩懐小人女子之道也故以/畜臣妾則吉施於大事則不可也  蘭氏曰九三為艮)
(之主二隂浸長而止之於内是畜二小人於内曰若畜/之以臣妾之禮則吉不可使與於政事也  程氏曰遯)
(而有所係此以㢲取象又為不果之意九馮氏椅曰乾/三陽所以得遯而避二隂之長者以有  三以止之也)
(今九三為二隂所拘係而不得説將為隂氣所薄而元/氣危矣能如人主之畜臣妾柔而服之使二隂止於内)
(而不往乃吉道也作易者以隂陽消長之會寄之九三/憂之治之其所以為君子慮者不其周乎  郭氏忠孝)
(曰剥六五以宫人寵言君位也遯九三畜臣妾吉言臣/位也  齊氏曰剝五天子也故稱宫人寵遯三諸侯也)
(故稱畜臣妾大槩待小人之道/當如此耳故彼无咎而此吉)九四好遯君子吉小人
否(吕音訓好陸呼報反象同否陸氏曰音鄙象同惡也/徐方有反鄭王備鄙反云塞也晁氏曰徐疾讀為然)
(否案古文/作不字)集解(程子曰四與初為正應是所好愛者也/君子雖有所好愛義茍當遯則去而不)
(疑所謂克已復禮以道制欲是以吉也小人則不能以/義處暱於所好牽於所私至於陷辱其身而不能已故)
(在小人則否也否不善也四乾體能剛斷者聖人以其/處隂而有係故設小人之戒恐其失於正也  朱子曰)
(下應初六而乾體剛健有所好而能絶之以遯之象也/惟自克之君子能之而小人不能故占者君子則吉而)
(小人/否也)附録(朱子語否/方九反銖)纂註(王氏安石曰有應於内所謂/好也有好而遯何也已在外)
(而逺於初也氏馮氏椅曰有情好而遯以義制欲而必/去之象  徐  曰好猶情好契好也九四爻剛位柔故)
(又設小人之戒郭侯氏曰君子剛斷故能捨之小人係/戀必不能也    氏雍曰九四而上其遯皆美乾德剛)
(健中正何適而非善乎否雙湖先生曰小/人不如此則不吉亦有  塞義二音皆通)九五嘉遯貞
吉集解(程子曰九五中正遯之嘉美者也處得中正之/道時止時行乃所謂嘉美也故為貞正而吉九)
(五非无係應然與三皆以中正自處是其心志及乎動/止莫非中正而无私係之失所以為嘉也在彖則槩言)
(遯時故云與時行小利貞尚有濟遯之意於爻至五遯/將極矣故惟以中正處遯言之遯一无遯字非人君之)
(事故不主君位言然人君之所避逺乃遯也亦在中正/而已  朱子曰剛陽中正下應六二亦柔順而中正遯)
(之嘉美者也占者/如是而順則吉矣)附録(朱子語問九五嘉遯以陽剛中/正漸向遯極故為嘉美未是極)
(處故戒以貞正則吉曰是如此便是剛當位而應處是/去得恰好時節小人亦未嫌自家只是自家合去莫見)
(小人不嫌却與相接而不去便是/不好所以戒約他貞正始得砥)纂註(楊氏時曰剛當/位而應能與時)
(行故曰嘉遯安朱氏曰剛中處外可行則行不復而往/不柔而應不  於疾憊不係於情好遯之至美也  李)
(氏舜臣曰亨者嘉之會嘉會足以合禮嘉者隂陽之合/而亨故婚姻謂之嘉禮  馮氏椅曰易中言嘉喜慶皆)
(以君臣隂陽之情好為義喜者初相得之辭也慶者交/相得之辭也嘉者君嘉臣之辭也  都氏曰五雖有君)
(人之象而不皆人君也故坤之五臣之盛也晉之五進/之盛也旅之五旅之盛也而遯之五亦遯之盛也此不)
(可為典要唯其時物/之義所以為易也)上九肥遯无不利(吕音訓肥陸氏/曰如字子夏云)
(肥饒裕晁氏曰陸希聲云/本作飛説之未知陸所據)集解(程子曰肥者充大寛裕/之意遯者唯飄然逺逝)
(无所係滯之為善上九乾體剛斷在卦之外矣又下无/所係是遯之逺而无累可謂寛綽有餘裕也遯者窮困)
(之時也善處則為肥矣其遯如此何所不利者朱子曰/以剛陽居卦外下无係應遯之逺而處之裕  也故其)
(象占如此肥者/寛裕自得之意)纂註(蔡氏曰遯者陽避隂君子所以逺/小人貴速不貴遲貴逺不貴近上)
(九去柔最逺髙而无應剛而能決遯之速者也故无不/利  馮氏椅曰肥豐裕也遯而以道自裕之象自五以)
(下不免應隂唯此一爻在外无所應也葢陽為隂所薄/則瘠純陽无隂則常饒而肥故乾在秋為瘠馬  耿氏)
(曰陽道常饒其或損者隂剥之也本爻超然處外不累/於隂无有疾厲故稱肥焉  石氏曰日往則月來寒往)
(則暑來日月寒暑尚不能久況君子之禄位富貴而可/以久處之乎  王氏湘卿曰遯以最深為美故四之好)
(不如五之嘉五之嘉不如上之肥遯項氏曰下三爻艮/也主於止故為不往為執革為係  上三爻乾也主於)
(行故為好遯為/嘉遯為肥遯也)太象傳天下有山遯君子以逺小人不
惡而嚴(吕音訓逺/陸袁萬反)集解(程子曰天下有山山下一作上/起而乃止天上進而相違是遯)
(避之象也君子觀其象以避逺乎小人逺小人之道若/以惡聲厲色適足以致其怨忿唯在乎矜莊威嚴使知)
(敬畏則自然逺矣子朱子曰天體无窮山髙有限/遯之象也嚴者君  自守之常而小人自不能近)附録
(朱子語問遯卦遯字雖是逃隠大抵亦取逺去之意天/上山下相去甚遼絶象之以君子逺小人則君子如天)
(小人如山相絶之義須如此方得所以六爻在上而漸/逺者愈善也先生云恁地推亦好此六爻皆是君子之)
(事也/易説)纂註(鄭氏汝諧曰天山不可以為遯得意而忘象/可也  蔡氏曰逺小人艮象不惡而嚴乾象)
彖傳遯亨遯而亨也集解(程子曰小人道長之時君子/遯退乃其道之亨也君子遯)
(藏所以伸道也此言處遯之道自剛當位而/應以下則論時與卦才尚有可為之理也)附録(朱子/語遯)
(而亨也分明是説能遯便亨下面更説剛當位而應與/時行也是何如曰此所以遯而亨也隂更㣲為他剛當)
(位而應所以能知時而遯是皆/與時行不然便是與時背砥)剛當位而應與時行也
集解(程子曰雖遯之時君子處之未有必遯之義五以/剛陽之德處中正之位又下與六二以中正相應)
(雖隂長之時如卦之才尚當隨時消息茍可以致其力/无不至誠自盡以扶持其道未必於遯一作退藏而不)
(為故曰與時行也亨朱子/曰以九五一爻釋  義)纂註(蘭氏曰九五陽剛當位/反應六二與時之義也)
(又曰小人長君子不遯觸禍矣安得亨故曰遯而亨言/亨由於遯也  李氏舜臣曰隂陽寒暑之運各有時方)
(隂道長盛乃小人得勢之時君子要須隠忍遜避以待/天定終以必勝不然不勝其忿盡力以抗之是不知天)
(時必取凶敗猶漢元成之𢎞恭石顯得勢於内而蕭望/之劉向朱雲之徒不遜其迹以避終以及禍桓靈之際)
(曹節王甫得志於内而李膺陳蕃竇武之徒不遜其迹/以避終被誅戮此遯之時剛當位而應者葢所以隨時)
(用權/也)小利貞浸而長也(吕音訓長陸丁/丈反或如字)集解(朱子曰以/下二隂釋)
(小利/貞)遯之時義大矣哉集解(程子曰當隂長之時不可/大貞而尚小利貞者葢隂)
(長必以浸漸未能遽盛君子尚可小貞其道所謂小利/貞扶持使未遂亡也遯者隂之始長君子知微故當深)
(戒而聖人之意未便一作使遽己也故有與時行小利/貞之教聖賢之於天下雖知道之將廢豈肯坐視其亂)
(而不救必區區致力於未極之問強此之衰艱彼之進/圖其蹔安茍得為之孔孟之所屑為也王允謝安之於)
(漢晉是也若有可變之道可亨之理更不假言也此處/遯時之道也故聖人賛其時義大矣哉或久或速其義)
(皆大也難朱子曰隂方浸長/處之為  故其時義為尤大)附録(朱子語問小利貞浸/而長也是見其浸長)
(故設戒令其貞正且以寛君子之患然亦是他之福曰/是如此與否初二爻相似砥問程傳曰聖賢之於天下)
(雖知道之將廢豈肯坐視其亂而不救必區區致力於/未極之間強此之衰艱彼之進圖其暫安茍得為之孔)
(孟之所屑為也本義釋小利貞與程傳不同曰若如程/傳所言則於剛當位而應與時行也之下當云止而健)
(隂浸而長故小利貞今但言小利貞浸而長也而不言/隂浸而長則小指隂小之小可知況當遯去之時事勢)
(己有不能正之者程説雖善而有不通矣銖伊川説小/利貞云尚可以有為隂巳浸長如何可以有為所説王)
(允謝安之於漢晉恐也不然允是算殺了董卓謝安是/乘王敦之老病皆是他衰㣲時節不是浸長之時也兼)
(他是大臣亦如何去此為在下位有為之兆者則可/以去大臣任國安危君在與在君亡與亡如何去)纂
註(雙湖先生曰遯以二隂之長成卦以四陽之遯得名/易為君子謀名卦必以陽為主如是則時義之大亦)
(以陽之能遯為大也卦有㢲有乾/居春夏秋冬之交故有取於時義)小象傳遯尾之厲不
往何災也(吕音訓何陸氏曰音/河褚何可反今不用)集解(程子曰見幾先遯/固為善也遯而為)
(尾危之道也往既有危不若不往而晦藏可免於/災處㣲故也古人處㣲下隠亂世而不去者多矣)執用
黄牛固志也集解(程子曰上以中順之道相固結其心/志甚一作其堅如執之以牛革也)
係遯之厲有疾憊也畜臣妾吉不可大事也(吕音訓憊/陸氏曰蒲)
(拜反鄭云困也廣雅云極也王肅作/斃荀作備晁氏曰案備古文憊字)集解(程子曰遯而/有係累必以)
(困憊致危其有疾乃憊也葢力亦不足矣以此/暱愛之心畜養臣妾則吉豈可以當大事乎)纂註(馮/氏)
(椅曰憊困/也解厲字)君子好遯小人否也集解(程子曰君子雖有/好而能遯不失於)
(義小人則不能勝其私意/而至於不善也否俯九反)嘉遯貞吉以正志也集解(程/子)
(曰志正則動必由正所以為遯之嘉也居中得正而應/中正是其志正也所以為吉人之遯也止也唯在正其)
(志而/已矣)纂註(鄭氏汝諧曰二曰固志二欲以是結其君也/五曰正志則二无所為入矣乃是逺小人不)
(惡而/嚴也)肥遯无不利无所疑也集解(程子曰其遯之逺无/所疑滯也葢在外則)
(已逺无應則无累/故為剛決无疑也)
經䷡(乾下/震上)集解(程子曰大壯序卦遯者退也物不可/以終遯故受之以大壯遯為違去之)
(義壯為進盛之義遯者隂長而陽遯也大壯陽之壯盛/也衰則必盛消息一作長相須故既遯則必壯大壯所)
(以次遯也為卦震上乾下乾剛而震動以剛而動大壯/之義也剛陽大也陽長已過中矣大者壯盛也又雷之)
(威震而在天上/亦大壯之義也)大壯利貞(吕音訓大壯陸氏曰莊亮反/威盛強猛之名鄭云氣力浸)
(強之名王云壯盛也廣雅云健也馬云傷也/郭璞云今淮南人呼壯為傷坤宫四世卦)集解(程子/曰大)
(壯之道利於貞正也大壯而不得其正強猛之為耳非/君子之道壯盛也  朱子曰大謂陽也四陽盛長故為)
(大壯二月之卦也陽壯則占者吉/亨而不假言但利在正固而已)纂註(馮氏椅曰壯者/氣力強盛之名)
(于趙氏曰四陽在下而進至上卦矣乾健上升而震動/  外其壯孰大於此  朱氏曰陽動于復長于臨交于)
(泰至四而後壯泰不言壯者隂陽敵也猶人之血氣方/剛故曰大壯  耿氏曰小者壯則非其宜也姤女壯勿)
(用取是也大者壯乃其宜也貞丘氏曰遯小利貞小者/利於貞也指二隂言大壯利  大者利於貞也指四陽)
(言隂之進不正則小人得以陵君子陽之進不以正則/君子不能勝小人皆扶陽抑隂之意  雙湖先生曰四)
(陽爻初三正二四不正而云利貞者戒之也而成卦之/主又重在九四一爻然則戒四尤切也四雖不正聖人)
(方喜其震動得/時故但戒之)初九壯于趾征凶有孚集解(程子曰初/陽爻乾體)
(而處下壯于進者也在下而用壯壯于趾也趾在下而/進動之物九在下用壯而不得其中夫以剛處壯雖居)
(上猶不可行汎在下乎故征則其凶有孚孚信也謂以/壯往則得凶可必也  朱子曰趾在下而進動之物也)
(剛陽處下而當壯時壯于進者也故有此象/居下而壯于進其凶必矣故其占又如此)纂註(徐氏/曰趾)
(在下初象三剛在前未可進也趾進則進犯乎剛而其/凶必矣  馮氏當可曰人行趾先動古人之始事必躊)
(躇進退孫以出之期於成事今壯于趾是始事而用壯/進鋭如此何為不凶  程氏曰大壯則止欲養其壯以)
(有待趾蘭氏曰壯之初九與夬之初九一也或為趾或/為前  何也曰夬五陽已盛將夬一隂初九前往而不)
(可遏故謂之前趾而戒之以往不勝為咎大壯則四陽/雖壯而二隂未全消未可即往故謂之趾而直繼之以)
(征凶有孚也下雙湖先生曰趾象詳見/噬嗑初九爻  本義必字釋有孚義)九二貞吉集解
(程子曰二雖以陽剛當大壯之時然居柔而處中是剛/柔得中不過於壯得貞正而吉也或曰貞非以九居二)
(為戒乎曰易中取所勝為義以陽剛健體當大壯之時/處得中道无不正也在四則有不正之戒人能識時義)
(之輕重則可以學易矣可朱子曰以陽居隂已不得其/正矣然所處得中則猶  因以不失其正故戒占者使)
(因中以求正然/後可以得吉也)纂註(雙湖先生曰九二不正而云貞吉/者戒之以正則吉也若匪正則有)
(凶矣能劉氏曰二之應五以陽剛承柔用剛得/中乃  貞吉四剛不中故必貞吉而後悔亡)九三小
人用壯君子用罔貞厲羝羊觸藩羸其角(吕音訓罔陸/氏曰羅也馬)
(王肅云无羝陸氏曰音低張云羖羊也廣雅云呉羊曰/羝觸陸氏云徐處六反藩陸氏云方袁反徐甫言反下)
(同馬云籬落也羸陸氏曰律悲反又力追反下同馬云/大索也徐力皮反王作縲音螺鄭虞作纍蜀才作累張)
(作虆晁氏曰案古文作累孔/穎達亦云羸拘纍纒繞也)集解(程子曰九三以剛居/陽而處壯又當乾體)
(之終壯之極者也極壯如此在小人則為用壯在君子/則為用罔小人尚力故用其壯勇君子志剛故用罔罔)
(无也猶云茂也以其至剛蔑視於事而无所忌憚也君/子小人以地言如君子有勇而无義為亂剛柔得中則)
(不折不屈施於天下而无不宜茍剛之太過則无和順/之德多傷莫與貞固守此則危道也凡物莫不用其壯)
(齒者齧角者觸蹄者踶羊壯於首羝為喜觸故取為象/羊喜觸藩籬以藩籬當其前也葢所當必觸喜用壯如)
(此必羸困其角矣猶人尚剛壯所當必用必至摧困也/三壯甚如此而不至凶何也曰如三之為其往足以致)
(凶而方言其危故未及於凶也凡可以致凶而未至者/則曰厲也  朱子曰過剛不中當壯之時是小人用壯)
(而君子則用罔也罔无也視有如无君子之過於勇者/也如此則雖貞亦危矣羝羊剛壯喜觸之物藩籬也羸)
(困也貞厲之/占其象如此)附録(朱子語此卦多説羊是兌之屬季通/曰這箇是夾注底兌卦兩畫當一畫)
(淵/)纂註(蔡氏曰用壯无禮之勇也用罔不慮之決也處/位不中而好進前犯乎剛固守乎此以為正則)
(危矣大壯三四五爻有兌象兼二爻看亦有兑象兌為/羊羝羊喜用其角而觸者藩四也羸拘纍纒繞也進則)
(為四所困故以羝羊羸角為象壯李氏過曰用壯用罔/理義與血氣之别也  京氏曰  一也小人用之君子)
(有而不用凡劉氏曰三欲應上而四隔之以重剛不中/而鋭於進  用壯如此者未有不羸角  馮氏當可曰)
(易取象變通不一方言大壯則四陽為一類以三言之/則九四當前别為震體三之壯則以四為敵也  南軒)
(張氏曰四陽之進亦羣羊之象有胡氏允曰藩取震為/竹為萑葦之象四陽五上隂故  藩決之象也  馮氏)
(椅曰大率乾下必上復上卦為陽卦者必阻之需大畜/是也大壯合二體觀之則九三在三陽之前故觸九四)
(之藩葢三陽皆欲闢九四以上復如雙湖先生曰聖人/於九三一爻設君子小人兩義亦  恒六五婦人吉夫)
(子凶大有九三公用亨于天子小人弗克否六三小人/吉大人否亨遯九四君子吉小人否之類非謂九三既)
(為君子又為小人也謂小人當此之時用其壯君子當/此之時用其罔耳兌羊象九三以全體言則為羊在乾)
(體則象羝羊上六亦以全體象羊而以在震體稱羝羊/也  余氏曰易爻辭言君子小人者必以相反取義大)
(壯之三即遯之四不應一言德一言位也用罔正用壯/之反耳貞厲之占戒也羝羊之象重戒也姤初六始言)
(貞吉繼之以見凶又繼之以羸/豕孚蹢躅反覆丁寧與此相類)九四貞吉悔亡藩決不
羸壯于大輿之輹(吕音訓決陸音穴象同晁氏曰虞讀/為夬決之決輹陸氏曰音福本又作)
(輻/)集解(程子曰四陽剛長盛壯已過中壯之甚也然居/四為不正方君子道長之時豈可冇不正也故)
(戒以貞則吉而悔亡葢方道長之時小失則害亨進之/勢是有悔也若在他卦重剛而居柔未必不為善也大)
(過是也藩所以限隔也藩籬決開不復羸困其壯也髙/大之車輪輻強壯其行之利可知故云壯于大輿之輹)
(輹輪之要處也車之敗常在折輹輹壯則車強矣云壯/于輹謂壯於進也輹與輻同  朱子曰貞吉悔亡與咸)
(九四同占藩決不羸承上文而言也決開也三前有四/猶有藩焉四前二隂則藩決矣壯于大輿之輹亦可進)
(之象也以陽居隂不極/其剛故其象占如此)附録(朱子語此卦如九二貞吉/只是自守而不進九四藩)
(決不嬴壯于大輿之輹却是有可進之象此卦爻之好/者葢以陽居隂不極其剛而前遇二隂有藩決之象所)
(以為進非如九二前有三/四二陽隔之不得進也銖)纂註(張氏清子曰四以上則/震為大塗羣羊並驅而)
(前无羸困之患輿之行正在輹輹壯則大輿由大塗而/往四陽上進將為夬之決乾之純矣  蔡氏曰九四為)
(壯之主以剛決柔壯之正者也位不當故冇悔得正而/吉其悔可亡藩五也決開也以剛決柔易而无困也輹)
(在車之下所用以行者下乘三剛壯輹之象九雙湖先/生曰九四亦不正而云貞吉者亦戒之也與  二義同)
(以此觀之卦辭貞吉為二四兩爻/明矣輿輹詳見小畜九三爻下)六五喪羊于易无悔
(吕音訓喪陸息浪反象同易陸氏曰以䜴反象同鄭音/亦謂佼易也陸續作埸疆埸也晁氏曰案易乃古文疆)
(埸字與/象數合)集解(程子曰羊羣行而喜觸以象諸陽並進四/陽方長而並進五以柔居上若以力制則)
(難勝而有悔唯和易以待之則羣陽无所用其剛是喪/其壯于和易也如此則可以无悔五以位言則正以德)
(言則中故能用和易之道使羣羊雖壯无所用也五朱/子曰卦體似兌有羊象焉外柔而内剛者也獨六  以)
(柔居中不能抵觸雖失其壯然亦无所悔矣故其象如/此而占亦與咸九五同易容易之意言忽然不覺其亡)
(也或作疆埸之埸亦/通漢食貨志埸作易)附録(程子語喪羊于易羣行而觸/物大壯衆陽並進六五以隂)
(居位惟和易然後可以喪羊易非難易之易乃和易樂/易之易廸  朱子語喪羊于易不若作疆埸之易漢食)
(貨志疆埸之埸正作易葢後面有喪羊于易亦同此/義今本義所注只是從前所説如此只且仍舊耳銖)纂
註(徐氏曰六五為剛所決故曰喪羊然以柔居中易而/无拒故无悔  馮氏椅曰喪羊以平易而失剛彊之)
(象正郭氏京曰喪牛于易爻象皆誤作羊然愚案郭氏/舉  先儒多取之但此以羊為牛未敢謂  以卦之全)
(體言則為厚畫兊三至五又互兊故三/四五六皆言羊也睽旅喪牛以有離耳)上六羝羊觸藩
不能退不能遂无攸利艱則吉集解(程子曰羝羊但取/其用一无用字壯)
(故隂爻亦稱之六以隂處震終而當壯極其過可知如/羝羊之觸藩籬進則礙身退則妨角進退皆不可也才)
(本隂柔故不能勝已以就義是不能退也隂柔之人雖/極用壯之心然必不能終其壯有摧必縮是不能遂也)
(其所為如此无所往而利也隂柔處壯不能固其守若/遇艱困必失其壯失其壯則反得一有其字柔弱之分)
(矣是艱則得吉也用壯則不利知艱而處柔則吉也居/壯之終有變之義也  朱子曰壯終動極故觸藩而不)
(能退然其質本柔故又不能遂其進也其象如此其占/可知然猶幸其不剛故能艱以處則尚可以得吉也)
附録(朱子語上六取喻甚巧葢壯終動極无可去處如/羝羊之角掛于藩上不能退遂然艱則吉者畢竟)
(有可進之理但必艱始吉耳銖問傳以艱字為遇艱困/則失其壯而得柔弱之分故吉竊意不能退遂而无所)
(利則是己艱困矣而又曰遇艱何也恐此艱字只作艱/難其事而不敢求進不已則吉如大畜九三利艱貞之)
(艱説如何荅云當如大畜之例易説問大壯本好爻中/取却不好睽本不好爻中取却好如六五對九二處非)
(其位九四對上九本非相應都成好爻不知何故曰大/壯便是過了才過便不好如睽卦之類却是易之取爻)
(多為占者而言占法取變爻便是到此處變了所以困/卦雖是不好然其間利用祭祀之屬却都好問此正與)
(見羣龍无首吉利永貞一般/曰然却是變了故如此道夫)纂註(蔡氏曰羝羊取在上/用角之義大壯之時)
(剛者壯也柔居動體之極見剛者壯亦從之而用壯不/知其不可也故其進退皆无所利艱則吉者茍知其難)
(能安乎柔而不進則吉也之李氏舜臣曰陽之上進三/自當與上應唯三居乾健  極上居震動之極兩皆好)
(動急於求合故无所利唯知艱難而待之則四乃諸陽/之類終不能碍其婚匹之相從也  丘氏曰嘗以壯上)
(遯初二爻觀之遯剛遯也初六以柔處遯之下見剛者/遯亦從而遯焉聖人謂柔者不當遯也故有勿用攸往)
(之戒壯剛壯也上六以柔處壯之終見剛者壯亦從而/用壯焉聖人謂柔者之不能壯也故有无攸利艱則吉)
(之戒凡人有是才而後可以為是事无其才而冐為其/事其不敗者鮮矣  雙湖先生曰九三居乾體之極在)
(下卦之上剛動而欲進上六居震體之極在上卦之上/動極而在上又卦有互兌全體有夾畫兌故皆取羝羊)
(用角之義又三與上為正應本當有合者也然三欲進/而為四所隔故羸其角而不能應乎上上雖與三為應)
(而窮於上故既不能退而得乎三又不能遂而成/其進故无攸利必艱難自守以待之庶成其吉耳)大象
𫝊雷在天上大壯君子以非禮弗履集解(程子曰雷震/於天上大而)
(壯也君子觀大壯之象以行其壯君子之大壯者莫若/克已復禮古人云自勝之謂強中庸於和而不流中立)
(而不倚皆曰強哉矯赴湯火蹈白刃武夫之勇可能也/至於克己復禮則非君子之大壯不可能也故云君子)
(以非禮弗履強朱/子曰自勝者)附録(朱子語或問雷在天上大壯君/子以非禮弗履伊川以為自勝)
(者為強非君子之大壯不可能也又引中庸四説強哉/矯以為證其義是如此否先生曰固是雷在天上是甚)
(生威嚴人之克已能如雷在天上則威嚴果決以去其/惡而必為善若半上落下則不濟事何以為君子須是)
(如雷在天上方/能克去非禮煇)纂註(蔡氏曰禮者正大之文以天而動/取二象言  馮氏去非曰天上而)
(澤下所以為禮天下而雷上宜其戒非禮也/徐氏之祥曰禮天秩乾象震為足履屬震象)　彖傳大
壯大者壯也剛以動故壯集解(程子曰所以名大壯者/謂大者壯也隂為小陽)
(為大陽長以盛是大者壯也下剛而上動以乾之至剛/而動故謂大壯為大者壯與壯之大也  朱子曰釋卦)
(名義以卦體言則陽長過中大者壯/也以卦德言則乾剛震動所以壯也)大壯利貞大者正
也正大而天地之情可見矣集解(程子曰大者既壯則/利於貞正正而大者)
(道也極正大之理則天地之情可見矣天地之道常久/而不已者至大至正也正大之理學者黙識心通可也)
(不云大正而云正大恐疑為一事也/  朱子曰釋利貞之義而極言之)附録(朱子語大壯/利貞是利於)
(正也所以大者以其正也既正且大則天地之情不過/於正大煇問大者正與正大不同上大字是指陽下正)
(大是説理曰然亦緣上面有大者正字方説此學蒙問/如何見天地之情曰正大便見得天地之情天地只是)
(正大未嘗有些/子邪處道夫)纂註(齊氏曰大者壯以氣言也大者正/以理言也  程氏曰天地之情常)
(欲陽伸而隂屈委劉氏曰天地使陽居大夏以顯其功/使隂居大冬而  於不用此天地之正大也  蘭氏曰)
(復者一陽在内而甚微故曰心心者在内而難見大壯/則四陽壯盛已形於外故曰情情則顯於外而易見竊)
(謂心難見故曰其見乎情易見故曰可見矣獨李氏舜/臣曰大而利貞乃天地之情也孔子賛彖非  大壯如)
(咸恒萃皆曰天地萬物之情可見豈非因諸卦利貞之/象而論天地之至情者乎  雙湖先生曰乾象為天震)
(坤初爻變坤象為地震方復於坤下為見天地之心心/在内以靜為主者也震既動於天上為見天地之情情)
(在外則全以/動為言者矣)小象傳壯于趾其孚窮也集解(程子曰在/最下而用)
(壯以行可必信其窮困而/凶也  朱子曰言必窮困)九二貞吉以中也集解(程子/曰所)
(以貞正而吉者以其得中道也中則/不失正況陽剛一有壯字而乾體乎)小人用壯君子罔
也集解(程子曰在小人則為用其強壯之力在君子則/為用罔志氣剛強蔑視於事靡所顧憚也  朱)
(子曰小人以壯/敗君子以罔困)藩決不羸尚往也集解(程子曰剛陽之/長必至於極四)
(雖已盛然其往未止也以至盛之陽用壯而進故莫/有當之藩決開而不羸困其力也尚往其進不已也)纂
註(蔡氏曰尚往者前无困沮/可以上進也故曰尚往)喪羊于易位不當也集解
(程子曰所以必用柔和者以隂柔居尊位故也若以陽/剛中正得一作居尊位則下无壯矣以六五位不當也)
(故設喪羊于易之義然大率治壯不可用剛夫君臣上/下之勢不相侔也茍君之權足以制乎下則雖有強壯)
(跋扈之人不足謂之壯也必人君之勢有所不/足然後謂之治壯故治壯之道不可以剛也)不能退
不能遂不詳也艱則吉咎不長也(吕音訓詳陸氏曰詳/審也鄭王肅作祥善)
(也晁氏曰案/古文祥字)集解(程子曰非其處故進退不能是其自/處之不詳慎也艱則吉柔遇艱難又)
(居壯終自當變矣變則得/其分過咎不長乃吉也)
經䷢(坤下/離上)集解(程子曰晉序卦物不可終壯故受之/以晉晉者進也物无壯而終止之理)
(既盛壯則必進晉所以繼大壯也為卦離在坤上明出/地上也日出於地升而益明故為晉晉進而光明盛大)
(之意一作義也凡物漸盛為進故彖云晉進也卦有有/德者有无德者隨其宜也乾坤之外云元亨者固有也)
(云利貞者所不足而可以有功也有不同者革漸是也/隨卦可見晉之盛而无德者无用有也晉之明盛故更)
(不言亨順乎大/明无用戒正也)附録(朱子語問晉序卦物不可以終壯/故受之以晉傳曰物无壯而終止)
(之理既壯盛則必進竊意物進而後至於壯盛既壯盛/則衰退繼之矣今曰壯盛則必進此義如何先生答云)
(物固有壯而後進者亦有進而後壯者其義自有不同/此各隨其事而言難以一説拘也且以十二月卦論大)
(壯之為夬夬之為乾豈非壯而後進乎至乾乃極而衰/耳道夫問晉傳曰晉之盛而无德者无用有也然大有)
(可謂盛矣而有卦德不知如何答曰元亨利貞本非四/德但為大亨而利於正之占耳乾卦之彖傳文言乃借)
(為四德在他卦尤不/當以德論也易説)晉康侯用錫馬蕃庶晝日三接(吕/音)
(訓晉陸氏曰孟作齊子西反羲同乾宫遊魂卦晁氏曰/説文作㬜案齊古文㬜篆文晉今文康陸氏曰美之名)
(也馬云安也鄭云尊也廣也陸績云安也樂也蕃陸氏/曰音煩多也鄭發袁反庶陸氏曰如字衆也鄭讀為遮)
(止奢反謂蕃遮禽也三陸氏曰徐息暫/反彖同接陸氏曰如字鄭音捷勝也)集解(程子曰晉/為進盛之)
(時大明在上而下體順附諸侯承王之象也故為康侯/康侯者治安之侯也上之大明而能同德以順附治安)
(之侯也故受其寵數錫之馬衆多也車馬重賜也蕃庶/衆多也不唯錫與之厚又見親禮晝日之中至於三接)
(言寵遇之至也晉進盛之時上明下順君臣相得在上/而言則進於明盛在臣而言則進升髙顯受其光寵也)
(接朱子曰晉進也康侯安國之侯也錫馬蕃庶晝日三/  言多受大賜而顯被親禮也葢其為卦上離下坤有)
(日出地上之象順而麗乎大明之德又其變自觀而來/為六四之柔進而上行以至於五占者有是三者則亦)
(當有是/寵也)附録(朱子語康侯似説寧侯相似用錫馬之用/只是箇虚字説它得這箇物事淵晝日是)
(那上卦離也晝日/為之是此意淵)纂註(徐氏曰晉進也不謂之進而謂/之晉者晉有明盛之義馬坤象)
(蕃庶坤衆象晝日三接離明在上象如晉文公朝王王/賜之車輅弓矢命之曰敬服王命以綏四國受䇿以出)
(出入三覲事見左傳僖公二十八年馬朱氏曰周官校/人天子十有二閑馬六種邦國六閑  四種凡朝覲會)
(同毛馬而頒之錫馬蕃庶也大行人公之禮三享三問/三勞晝日三接也  李氏舜臣曰晉明出地上而大有)
(明在天上也雜卦乃曰晉晝也葢對夜而言也天包地/外而日出入於地外空處日入則夜地掩其明也出則)
(无有掩之者矣大程氏曰祭統云成王康周公賜以禮/樂鄭氏注云褒  之也  姚氏小彭曰康侯用錫馬蕃)
(庶侯享王之禮也錫猶納錫錫貢之錫享禮馬匹卓立/九馬隨之故曰蕃庶晝日三接王接侯之禮也覲禮延)
(升一也覲畢致享升致命二也享畢王勞之升成拜三/也  雙湖先生曰馬坤坎象晝日離象三接坤三爻象)
(也/)初六晉如摧如貞吉罔孚裕无咎(吕音訓摧陸氏曰/罪雷反退也鄭讀)
(如南山崔崔之崔晁氏曰虞云摧憂愁也王弼謂退云/説之案鄭乃得象意罔孚裕晁氏曰説文作有孚云裕)
(衣物裕也易/有孚裕无咎)集解(程子曰初居晉之下進之始也晉如/升進也摧如抑退也於始進而言遂)
(其進不遂其進唯得正則吉也罔孚者在下而始進豈/遽然深見信於上茍上未見信則當安中自守雍容寛)
(裕无急於求上之信也茍欲信之心切非汲汲以失其/守則悻悻以傷於義矣皆有咎也故裕則无咎君子處)
(進退之道也是朱子曰以隂居下應不中正欲進見摧/之象占者如  而能守正則吉設不為人所信亦當處)
(以寛裕則/无咎也)附録(朱子語問晉卦初六晉如摧如象也貞/吉占辭先生曰罔孚裕无咎又是解上)
(兩句恐貞吉説不/明故又曉之銖)纂註(馮氏椅曰摧説文擠也折也有/所抑而不得進之象能寛裕自)
(處不慼慼於上下之不我知則无咎故毛氏曰晉如者/諸侯之朝覲也摧如為四所間也摧  在彼吾不可以)
(不正吾不可以不裕/之不見孚而改其度)　(劉氏曰君子之於正不可以人/雙湖先生曰初應四四艮止初)
(進而遇止有阻摧象又互坎坎為心又為險而有信乃/因有艮體止不下應故又有罔孚象爻不正故戒以能)
(正則吉坤體寛裕故誨/以能裕則可以无咎也)六二晉如愁如貞吉受兹介福
于其王母(吕音訓愁陸氏曰狀由/反鄭子小反云變色貌)集解(程子曰六二在/下上无應援以)
(中正柔和一作順之德非強於進者也故於進可為憂/愁謂其進之難也然守其貞正則當得吉故云晉如愁)
(如貞吉王母祖母也謂隂之至尊者指六五也二以中/正之道自守雖上无應援不能自進然其中正之徳久)
(而必彰上之人自當求之葢六五大明之君與之同德/必當求之加之寵禄受介福於王母也介大也  朱子)
(曰六二中正上无應援故欲進而愁占者如是而能守/正則吉而受福于王母也王母指六五葢享先妣之吉)
(占而凡以隂居/尊者皆其類也)附録(朱子語問受兹介福于其王母王/母指六五以為享先妣之吉占何)
(也先生曰恐是如此葢周禮有享先妣之禮摧如愁如/易中少有此字疑此爻必有此象但今不可曉耳銖)
纂註(徐氏曰六二欲進而才柔无應故晉如復愁如言/不能无憂也然上雖无應而同德相感故受兹介)
(福于其王母也言受六五之福也必毛氏曰本欲晉如/乃愁如九四間之也能守其正終  合矣  李氏舜臣)
(曰五以隂柔居尊位王母之象五雙湖先生曰晉如愁/如二欲進而復愁以其无應於  也五下互坎為加憂)
(二欲進而前有坎險又為艮山所阻/故有憂愁之象以能守正故終得吉)六三衆允悔亡集
解(程子曰以六居三不得中正宜有悔咎一作吝而三/在順體之上順之極者也三隂皆順上者也是三之)
(順上與衆同志衆所允從其悔所以亡也有順上向明/之志而衆允從之何所不利或曰不由中正而與衆同)
(得為善乎曰衆所允者必至當也汎順上之大明豈有/不善也是以悔亡葢亡其不中正之失矣古人曰謀從)
(衆則合天心欲朱子曰三不中正宜有悔者以其/與下二隂皆  上進是以為衆所信而悔亡也)附録
(朱子語問衆允悔亡先生曰衆允象也悔亡占也銖晉/六三如何見得為衆所信處既不中正衆方不信雖云)
(信之亦安得悔亡曰當晉之時二隂皆欲上進三處地/較近故二隂皆從之以進問如何得悔亡曰居非其位)
(本當有悔以其得衆故悔可亡道夫衆允悔亡傳曰或/曰不由中正而與衆同得為善乎曰衆所允者必至當)
(也竊謂世固有不義而得衆如齊之陳/氏魯之季氏者矣顧可以為善乎易説)纂註(李氏過曰/三正康侯)
(之位初之罔孚衆未允也二之愁如猶有悔也三居侯/位德孚於衆進得所願而悔亡也  齊氏曰三侯位有)
(衆者也亡毛氏曰未信而遽進有悔在後衆允而後進/其悔乃    雙湖先生曰三處順之極由初之罔孚二)
(之愁如至三則順之極而衆允矣三方成坤體有/衆象坤土居五行中有信象上互坎亦有信象)九四
晉如鼫鼠貞厲(吕音訓鼫陸氏曰音石子夏作碩鼠碩/鼠五技鼠也本草螻蛄一名碩鼠晁氏)
(曰翟云作碩鼠/九家作鼫鼠)集解(程子曰以九居四非其位也非其/位而居之貪據其位者也貪處髙)
(位既非所安而又與上同德順麗於上三隂皆在已下/勢必上進故其心畏忌之貪而畏人者鼫鼠也故云晉)
(如鼫鼠貪於非據而存畏忌之心貞固守此其危可知/言貞厲者開有改之道也  朱子曰不中不正以竊髙)
(位貪而畏人葢危道也故為鼫/鼠之象占者如是雖正亦危也)纂註(蔡氏曰九四下連/二三有艮象故稱)
(鼠才剛故稱鼫位柔爻剛貪據髙位喜接衆柔前畏大/明之君而不敢進鼫鼠之象也守此之貞危孰甚焉故)
(曰貞厲如馮氏椅曰鼫詩作碩疑此轉注從鼠郭景純/云形大  鼠好在田中食粟豆葢田鼠也又曰鼠晝伏)
(者也晉之離晝也在離之下伏於晝者也有竊據衆隂/之勢故象鼫鼠  孔氏曰蔡邕勸學篇云鼫鼠五能不)
(成一技注能飛不能過屋能縁不能窮木能游不能渡/谷能穴不能掩身能走不能先人  項氏曰今俗稱土)
(狗是/也)六五悔亡失得勿恤往吉无不利(吕音訓失陸氏/曰如字孟馬鄭)
(虞王皆作矢馬王云離為矢虞云矢古誓字晁氏曰荀/云離射也説之謂虞非餘皆是若作失於象數不合)
集解(程子曰六以柔居尊位本當有悔以大明而下皆/順附故其悔得亡也下既同德順附當推誠委任)
(盡衆人之才通天下之志勿復自任其明恤其失得如/此而往則吉而无不利也六五大明之主不患其不能)
(明照患其用明之過至於察察失委任之道故戒以失/得勿恤也夫私意偏任不察則有蔽盡天下之公豈當)
(一作得復用一有其字私察也從朱子曰以隂居陽宜/有悔矣以大明在上而下皆順  故占者得之則其悔)
(亡又一切去其計功謀利之心則往吉而/无不利也然亦必有其德乃應其占耳)附録(朱子語/失得勿)
(恤此説失也不須問它得也不須問它自是好猶言勝/負兵家之常云爾此卦六爻无如此爻吉易説問六五)
(悔亡失得勿恤往吉无不利伊川以為六以柔居尊位/本當有悔以大明而下皆順附故其悔亡下既同德順)
(附當推誠委任盡衆人之才通天下之志勿復自任其/明恤其失得如此而往則吉而无不利此説是否曰便)
(是伊川説得太深據此爻只是占者占得此爻則不必/恤其失得而自亦无所不利耳如何説得人君既得同)
(德之人而委任之不復恤其失得如此則蕩然无復是/非而天下之事亂矣假使其所任之人或亦作亂者亦)
(將不恤之乎雖以堯舜之聖皋夔益稷之賢猶云屢省/乃成如何説既得同心同德之人而任之則在上者一)
(切不管而任其所為豈有此理且彼所為既失矣為上/者如何不恤得聖人无此等説話聖人所説卦爻只是)
(略略説過以為人當著此爻則大勢已好雖有所失得/亦不必慮而自无所不利也聖人説得甚淺伊川解得)
(太深聖人所説短伊川解得長久之云失得勿恤只是/自家自作教是莫管他得失如云人發解做官這箇却)
(必不得只得盡其所當為者而已如仁人正/其誼不謀其利明其道不計其功相似僴)纂註(毛氏/曰三)
(隂未始不順也而九四阻之此聖人所以因爻取義以/曲盡天下之情也於初二訓之以貞吉所以懐其下也)
(於五訓之以失得勿恤所以迪其上也此與王假有家/勿恤吉其義略同  丘氏曰失得主三隂言為四所間)
(失也終與已合得也柔蔡氏曰位不當故有悔居中故/亡處大明之中而才  故有失得之累不以為憂則不)
(為累進而得/剛吉且利矣)上九晉其角維用伐邑厲吉无咎貞吝集
解(程子曰角剛而居上之物上九以剛居卦之極故取/角為象以陽居上剛之極也在晉之上進之極也剛)
(極則有強猛之過進極則有躁急之失以剛而極於進/失中之甚也无所用而可維獨用於伐邑則雖厲而吉)
(且无咎也伐四方者治外也伐其居邑者治内也言伐/邑謂内自治也人之自治剛極則守道愈固進極則遷)
(善愈速如上九者以之自治則雖傷於厲而吉且无咎/也嚴厲非安和之道而於自治則有功也復云貞吝以)
(盡其義極於剛進雖自治有功然非中和之德故於貞/正之道為可吝也不失中正為貞  朱子曰角剛而居)
(上上九剛進之極有其象矣占者得之而以伐其私邑/則雖危而吉且无咎然以極剛治小邑雖得其正亦可)
(吝/矣)附録(朱子語晉上九剛進之極以伐私邑安能吉而/无咎曰以其剛故可伐邑若不剛則不能伐邑)
(矣但易中言伐邑皆是用之於小若伐國則其用大矣/如髙宗伐鬼方三年之類維用伐邑則不可用之於大)
(可知維用以伐邑然亦必能自危厲乃可以吉而无咎/過剛而能危厲則不至於過矣道夫問晉其角維用伐)
(邑本義作伐其私邑程傳以為自治如何先生曰便是/程傳多不肯説實事皆以為取喻伐邑如墮費墮郈之)
(類是也大扺今人説易多是見易中有此一語便以為/通體事當如此不知當其時節地頭其人所占得者其)
(象如何若果如今人所説則易有窮矣銖先生看必大/與廬陵問答卷子内晉卦伐邑之説曰晉上九貞吝不)
(在克治正以其克治之難而言其合下有此吝耳貞吝/之義諸義只云貞固守此則吝不應於此獨云於正道)
(為吝也/必大)纂註(徐氏曰離為戈兵故有伐象邑謂内地之/私邑坤體在下之象  句氏曰有應在三)
(而四非理據之四處已下若我邑焉伐之然後三來以/戰而服危乃得吉也  李氏開曰晉而至於角前无餘)
(地矣伐其邑自治也春秋之墮三都其䇿雖窮然不猶/愈於不墮乎雖危而吉此公至自圍郕所以善之也)
(馮氏曰六位之象以獸言則初為尾上為角吉无咎者/師之占辭也葢用兵則必有咎唯用兵之吉則咎可免)
(也上趙氏曰下三爻皆柔順而坤體故初二吉三悔亡/四  以陽不當位故厲且吝唯五以柔明居尊位故往)
(吉无不利葢郭氏雍曰晉六爻无凶獨四以貪而厲上/以伐而吝  才有餘而德不足者  雙湖先生曰晉其)
(角與姤其角同義皆剛上之象上九與九四皆不正一/云貞厲一云貞吝者葢云雖正猶厲猶吝汎不貞乎其)
(戒警之意抑又深切矣案離為市亦有邑象姑備一説/  子夏曰以柔德治者不能威肅終當用師謙復離是)
(也謙復皆五隂離柔得位然隂/始為柔其終隂勝則為肅殺矣)大象傳明出地上晉君
子以自昭明德(吕音訓昭晁氏/曰周氏作照字)集解(程子曰昭明之也/傳曰昭德塞違昭)
(其度也君子觀明出地上而益明盛之象而以自昭其/明德去蔽致知昭明德於已也明明德於天下昭明德)
(於外也明明德在已故云/自昭  朱子曰昭明之也)附録(朱子語明德者人之所/得乎天而虚靈不昧以)
(具衆理而應萬事者也但為氣禀所拘物欲所蔽則有/時而昏然其本體之明未嘗息也故學者因其所發而)
(遂明之以復其/初也太學章句)纂註(雙湖先生曰合兩體成一卦大象/夫子論體象君子只以卦之重者)
(論如此卦只取離明之義置坤於不言葢有不必盡論/兩體者即此亦可以推它卦矣  房氏曰乾曰自彊晉)
(曰自昭天行日進誰使之哉已朱氏曰明德者已所自/有也進而不已其德自昭自  為之人力无所施也)
彖傳晉進也集解(朱子曰釋/卦名義)明出地上順而麗乎大明
柔進而上行是以康侯用錫馬蕃庶晝日三接也(吕音/訓上)
(行陸氏曰時掌/反凡上行並同)集解(程子曰晉進也明進而盛也明出/於地益進而盛故為晉所以不謂)
(之進者進為前進不能包明盛之義明在地上離在坤/上也坤麗於離以順麗於大明順德之臣上附於大明)
(之君也柔進而上行凡卦離在上者柔居君位多云柔/進而上行噬嗑睽鼎是也六五以柔居君位明而順麗)
(為能待下寵遇親密之義是以為康侯用錫馬蕃庶晝/日三接也大明之君安天下者也諸侯能順附天子之)
(明德是康民安國之侯也是以享寵錫而見親禮晝日/之間三接見於天子也不曰公卿而曰侯天子治於上)
(者也諸侯治於下者也在下而順附於大明之君/諸侯之象也  朱子曰以卦象卦德卦變釋卦辭)附録
(朱子語易是虚設不可以實迹論若以卦象言/之則順而麗乎大明自不應有不善也易説)纂註(丘/氏)
(曰明出地上離乘坤也順而麗乎大明坤附離也柔進/而上行六自四上行而進于五也大明之君諸侯附順)
(被其寵錫待遇之禮而衆多榮顯也/上行以晉自觀來柔進於五者言之)　(易氏曰柔進而/毛氏曰柔六五)
(也進而上行明三隂與五同德也且進陽退隂者易之/常今三隂進而上行不幾於進小人乎六二曰于其王)
(母受兹介福明所進者坤之順也非小人也進之者五/之柔也惟其同德而後相與猶大畜之剛上而尚賢也)
(又曰三代以上専尚封建故以諸侯之從違為興衰之/候上明下順成康之隆不過如此  胡氏曰易言柔進)
(上行者三卦晉睽鼎也噬嗑則曰柔得中而上行晉六/五之柔自觀四進五也睽中孚之四進五也鼎㢲四進)
(五也噬嗑雖不言進而六五之柔由益四上行至五也/此可以見柔進上行之例  林氏栗曰晉有諸侯朝王)
(之象焉坤為土為民有土有民諸侯之象也康侯諡也/古葢有錫馬蕃庶而蒙三接之寵者故彖辭取之以明)
(人臣自進而上行之義猶帝/乙歸昧箕子明夷之象也)小象傳晉如摧如獨行正
也裕无咎未受命也集解(程子曰无進无抑唯獨行正/道也寛裕則无咎者始欲進)
(而未當位故也君子之於進退或遲或速唯義所當未/嘗不裕也聖人恐後人之不逹寛裕之義居位者廢職)
(失守以為裕故時云初六裕則无咎者始進未受命當/職任也若有官守不信於上而失其職一日不可居也)
(然事非一槩久速唯時亦容有為之兆/者  朱子曰初居下位未有官守之命)纂註(徐氏曰居/无位之初)
(以寛裕自處不汲汲於求進乃其宜也故无咎若已受/命則是當事有官職茍一於裕則有曠廢之失能旡咎)
(乎/)受兹介福以中正也集解(程子曰受兹介福以中正/之道也人能守中正之道)
(久而必亨況大明在上/而同德必受大福也)衆允之志上行也(吕音訓上/陸時掌反)集
解(程子曰上行上順麗於大明也/上從大明之君衆志之所同也)鼫鼠貞厲位不當也
集解(程子曰賢者以正德宜在髙位不正而處髙位則/為非據貪而懼失則畏人固處其地危可知也)
失得勿恤往有慶也集解(程子曰以大明之德得下之/附推誠委任則可以成天下)
(之大功是往/而有福慶也)維用伐邑道未光也集解(程子曰維用伐/邑旣得吉而无)
(咎復云貞吝者其道未光大也以正理言之尤可吝也/夫道既光大則无不中正安有過也今已過剛自治雖)
(有功矣然其道未光大故/亦可吝聖人言盡善之道)纂註(楊氏時曰非日中之時/剛上窮而不足以照天)
(下道未光也故惟用伐邑而已若夫道足/以照天下則无思不服矣尚何伐邑之有)
經䷣(離下/坤上)集解(程子曰明夷序卦晉者進也進必有/所傷故受之以明夷夷者傷也夫進)
(之一作而不已必有所傷理自然也明夷所以次晉也/為卦坤上離下明入地中也反晉成明夷故義與晉正)
(相反晉者明盛之卦明君在上羣臣並進之時也明夷/昏暗之卦暗君在上明者見傷之時也日入於地中明)
(傷而昏暗也/故為明夷)明夷利艱貞(吕音訓明夷陸氏/曰坎宫遊魂卦)集解(程子/曰君)
(子當明夷之時利在知艱難而不失其貞正也在昏暗/艱難之時而能不失其正所以為明一有為字君子也)
(之朱子曰夷傷也為卦下離上坤日入地中明而見傷/  象故為明夷又其上六為暗之主六五近之故占者)
(利於艱難以守貞/而自晦其明也)纂註(王氏宗傳曰其在人君則為昏/暗其在賢人則為晦藏  趙氏)
(曰不特遭時之昏暗人有蔽於物汨於情者皆足以傷/吾之明  孔氏曰暗主在上明臣在下不敢顯其明智)
(亦明夷之義時雖至暗不可隨世傾邪故宜艱難堅固/守其貞正之德故利在艱貞  李氏舜臣曰易卦諸爻)
(噬嗑之九四大畜之九三曰利艱貞葢諸爻之中不幸/而或遇艱難之象則以艱難之辭戒之他未有一卦全)
(體以利艱貞為義者也此葢覩明入地中之象知君子/之明傷為可懼而危辭以戒之六十四卦言利貞者非)
(一如坤利牝馬之貞家人利女貞同人利君子貞不過/各因其才而為之義獨明夷加以艱字則其時可知也)
(其商之末世乎文王抱明於躬而處紂之時深感此象/故托意以為世戒抑以自警也  齊氏曰艱貞危辭也)
(泰與大畜之九三噬嗑之九四各不幸而遇艱也故皆/曰利艱貞  雙湖先生曰艱則患難之時也處此時者)
(利在遭患難而守其貞故曰利艱貞明傷於坤地之下/居中而不失其正其六二當之乎彖辭文王所作也於)
(坤曰安貞吉於明夷曰利艱貞終/守臣節而不失其不可見於此乎)初九明夷于飛垂其
翼君子于行三日不食有攸往主人有言集解(程子曰/初九明)
(體而居明夷之初見傷之始也九陽明上升者也故取/飛象昏暗在上傷陽之明使不得上進是于飛而傷其)
(翼也翼見傷故垂朶凡小人之害君子害其所以行者/君子于行三日不食君子明照見事之㣲雖始有見傷)
(之端未顯也君子則能見之矣故行去避之君子于行/謂去其禄位而退藏也三日不食言困窮之極也事未)
(顯而處甚艱非見幾之明不能也夫知幾者君子之獨/見非衆人所能識也故明夷之始其見傷未顯而去之)
(則世俗孰不疑怪故有所往適則主人有言也然君子/不以世俗之見怪而遲疑其行也若俟衆人盡識則傷)
(已及而不能去矣此薛方所以為明而揚雄所以不獲/其去也或曰傷至於垂翼傷已明矣何得衆人猶未識)
(也曰初傷之始也云垂其翼謂傷其所以飛爾其事則/未顯也君子見幾故亟去之世俗之人未能見也故異)
(而非之如穆生之去楚申公白公且非之汎世俗之人/乎但譏其責小禮而不知穆生之去避胥靡之禍也當)
(其言曰不去楚人將鉗我於市雖二儒者亦以為過甚/之言也又如袁閎於黨事未起之前名德之士方鋒起)
(而獨潛身土室故人以為狂生卒免黨錮之禍所往而/人有言胡足怪也  朱子曰飛而垂翼見傷之象占者)
(行而不食所如不合時/義當然不得而避之也)纂註(龔氏曰明夷難在上初宜/下不宜上故飛而垂翼就)
(下也遯蘭氏曰陽剛之君子居明夷之始戢翼避禍見/幾先    荀氏曰離為朱鳥故曰于飛為坤所抑故曰)
(垂其翼主王氏安石曰三日不食棄其應之象/曰主人  我者謂應爻四有言訝其去之早也)　(丘氏/蔡氏)
(曰曰飛曰行曰往皆進之謂也曰垂翼曰不食曰有言/皆傷之謂也言當明夷之初進而有傷也去上獨逺故)
(傷者淺陽雙湖先生曰龔蘭義通但无夷傷義葢離為/飛鳥二  象翼初在下亦有被傷垂翼象三曰離三爻)
(象食前互坎象下體未成坎有不食象主人四言互震/聲象飛垂翼象辭君子以下占辭然占辭中亦多取象)
六二明夷夷于左股用拯馬壯吉(吕音訓夷于陸氏如/字子夏作睇鄭陸績)
(同云旁視曰睇京作眱晁氏曰陸希聲作睇九家无此/夷字直云明夷于左股説之案睇胰同音題夷古文眱)
(篆文睇今文睇又作睼又作眤皆通迎視也合象數股/陸氏曰音古馬王作般云旋也日隨天左旋也姚作右)
(槃云自辰右旋入丑晁氏曰九家作股説之案此約周/髀而言當作股承今本作拯陸氏曰拯救也拯説文云)
(舉也鄭云承也子夏作抍字林云抍上舉音承晁/氏曰後人便作拯字誤也九家亦作承云升也)集解
(程子曰六二以至明之才得中正而體順順時自處處/之至善也雖君子自處之善然當隂闇小人傷明之時)
(亦不免為其所傷但君子自處有道故不能深相傷害/終能違避之爾足者所以行也股在脛足之上於行之)
(用為不甚切左又非便用者手足之用以右為便唯蹶/張用左葢右立為本也夷于左股謂傷害其行而不甚)
(切也雖然亦必自免有道拯用一作其壯健之馬則獲/免之速而吉也君子為隂闇所傷其自處有道故其傷)
(不甚自拯有道故獲免之疾用拯之道不壯則被傷深/矣故云馬壯則吉也二以明居隂闇之下所謂吉者得)
(免傷害而已非謂可以有為於斯時也如朱子/曰傷而未切救之速則免矣故其象占  此)附錄(朱/子)
(語問明夷初二二爻不取爻義曰初爻所傷地逺故雖/傷而尚能飛問初爻比二爻却是二爻傷得淺初爻傷)
(得深曰非也初尚能/飛但垂翼耳易説)纂註(徐氏曰初傷其翼所傷猶淺/二傷及股則害于行矣二在)
(下故曰左兵法前為右後為左今人以下移為左遷夷/于左股傷于下也馬壯則行速言救之道速則獲免於)
(難而吉也傷蘭氏曰左隂右陽豐之折右肱終不可用/則明夷雖  左股而不害也  王氏宗傳曰六二文明)
(之主也以六居二柔順之至文王以之夫南狩獲其大/首武王之事也左股見傷羑里之厄也  楊氏萬里曰)
(伯夷太公歸之閎夭之徒脱之者馬壯之救也小象順/以則者有君人之大德又有事君之小心順乎君臣之)
(天則也故詩人歌之曰順帝之則詩人仲尼其見文王/之心矣乎  雙湖先生曰咸以三為股明夷以二為左)
(股只在下體三四爻取象不必泥説卦㢲為股也馬互/坎象渙初六亦曰用拯馬壯吉初六正坎體亦以坎為)
(馬象況二卦皆有互震在前亦馬象以鄭氏剛中/曰大抵救傷拯渙非健速不可故皆  馬壯言)九三
明夷于南狩得其大首不可疾貞(吕音訓狩陸氏曰手/又反本又作守音同)
(晁氏曰説文作狩云犬田也易明/夷于南狩説之案守古文狩今文)集解(程子曰九三離/之上明之極也)
(又處剛而進上六坤之上暗之極也至明居下而為下/之上至暗在上而處窮極之地正相敵應將以明去暗)
(者也斯義也其湯武之事乎南在前而明方也狩畋而/去害之事也南狩謂前進而除害也當克獲其大首大)
(首謂暗之魁首上六也三與上正相應為至明克至暗/之象不可疾貞謂誅其元惡舊染汚俗未能遽革必有)
(其漸革之遽則駭懼而不安故酒誥云惟殷之迪諸臣/惟功乃湎于酒勿庸殺之姑惟教之至於既久尚曰餘)
(風未殄是漸漬之俗不可以遽革也故曰不可疾貞正/之不可急也上六雖非君位以其居上而暗之極故為)
(暗之主謂之大首正朱子曰以剛居剛又在明體之上/而屈於至暗之下  與上六闇主為應故有向明除害)
(得其首惡之象然不可以亟也故有不可疾貞之戒成/湯起於夏臺文王興於羑里正合此爻之義而小事亦)
(有然/者)纂註(丘氏曰九三專南狩之權一舉而獲其首惡/之大者  朱氏曰自二至上有師之體坎為)
(中冬狩之時離為南三動之上南狩也大首元惡也得/者易辭離為甲胄戈兵故象狩獲  郭氏雍曰不可疾)
(者離之性失之過則暴故戒也項氏曰貞字自為句南/狩不得已而為之匪棘其欲  故曰不可疾  王氏宗)
(傳曰他卦九三與上六為正應在明夷則為至明克至/暗之象  李氏過曰武王處明夷則以不可疾為貞箕)
(子處明夷則以利艱為貞各當其事也則李氏舜臣曰/雜卦云晉晝則明夷為夜又曰明夷誅  晉為賞錫馬)
(三接賞也南狩/得大首誅也)六四入于左腹獲明夷之心于出門庭
集解(程子曰六四以隂居隂而在隂柔之體處近君之/位是隂邪小人居髙位以柔邪順於君者也六五)
(明夷之君位傷明之主也四以柔邪順從之以固其交/夫小人之事君未有由明顯以道合者也必以隠僻之)
(道自結於上右當用故為明顯之所左不當用故為隠/僻之所人之手足皆以右為用世謂僻所為僻左是左)
(者隠僻之所也四由一有是字隠僻之道深入其君故/云入于左腹入腹謂其交深也其交之深故得其心凡)
(姦邪之見信於其君皆由奪其心也不奪其心能无悟/乎于出一作出于門庭既信之于心一作既奪其心而)
(後行之於外也邪臣之事暗君必先蠱其心而後能行/於外  朱子曰此爻之義未詳竊疑左腹者幽隠之處)
(獲明夷之心于出門庭者得意於逺去之義言筮而得/此者其自處當如是也葢離體為至明之德坤體為至)
(闇之地下三爻明在暗外故隨其逺近髙下而處之不/同六四以柔正居闇地而尚淺故猶可以得意於逺去)
(五以柔中居闇地而已迫故為内難正志以晦其明之/象上則極乎闇矣故為自傷其明以至於闇而又足以)
(傷人之明葢下五爻皆為/君子獨上一爻為闇君也)附録(朱子語問明夷卦先生/曰下三爻皆説明夷是)
(明而見傷者六四爻説者却以是為姦邪之臣先蠱惑/其君心而肆行於外殊不是上六是暗主六五却不作)
(君説六四之與上六既非正應又不相比又況下三爻/皆説明夷是好㡳何獨此爻却作不好説故某於此爻)
(之義未詳但以意觀之六四居暗地尚淺猶可以得意/而逺去故雖入於幽隠之處猶能獲明夷之心于出門)
(庭也故小象曰獲心意也上六不明晦則是合下已是/不明故初登于天可以照四國而不免後入于地則是)
(始於傷人之明而終於自傷以墜其命矣吕原明以為/唐明皇可以當之葢言始明而終暗也銖于出門庭言)
(君子去暗尚逺可以/得其本心而逺去淵)纂註(劉氏彌邵曰㣲子帝乙之元/子紂之庶兄也知其君之不)
(可以圖存也又知商之不可復興也事之不可諫之不/從其留也无救於宗祀之滅其去也猶足以存什一於)
(千百也故曰獲明夷之心象曰獲心意者㣲子獲存宗/祀之心意也  李氏曰自初至三同為離體三則武王)
(之事自四至上同為坤體上則商末之事也葢四與上/同體既親且近處腹心之地矣然左非有為之所雖處)
(腹心而不見信任於是深知其心不可與存商出門庭/以趣周也  鄭氏剛中曰干寶云一為室二為户三為)
(庭四為門六四在門庭間故以出為言六雙湖先生曰/腹坤象四進坤體故曰入去上六猶隔  五故曰左腹)
(獲得也傷人之明者上也入其腹得其傷明之心故曰/獲明夷之心幸而稍隔尚可避去故曰于出門庭節初)
(九户庭指九二九二門庭指六三陽為户/隂為門今六四稱門庭葢指本爻之象也)六五箕子之
明夷利貞(吕音訓箕子陸氏曰蜀才箕作其劉向云今/易箕子作荄滋鄒湛云訓箕為荄詁子為滋)
(漫衍无經不可致詰以譏荀爽晁氏曰按其古文箕/今文張賔荀爽荄滋之説見斥於劉向班固鄒湛矣)集
解(程子曰五為君位乃常也然易之取義變動隨時上/六處坤之上而明夷之極隂暗傷明之極者也五切)
(近之聖人因以五為切近至暗之人以見處之之義故/不専以君位一作義言上六隂暗傷明之極故以為明)
(夷之主五切近傷明之主若顯其明則見傷害必矣故/當如箕子之自晦藏則可以一无以字免於難箕子商)
(之舊臣而同姓之親可謂切近於紂矣若不自晦其明/被禍可必也故佯狂為奴以免於難雖晦藏其明而内)
(守其正所謂内難而能正其志所以謂之仁與明也若/箕子可謂貞矣以五隂柔故為之戒云利貞謂宜如箕)
(子之貞固也若以君道言義亦如是人君有當含晦之/時亦外晦其明而内正其志也  朱子曰居至闇之地)
(近至闇之君而能正其志箕子之/象也貞之至也利貞以戒占者)附録(朱子語㝢問商/有三仁集註言)
(三子之行不同而同出於至誠惻怛之意㣲子之去欲/存宗祀比干之死欲紂改行可見其至誠惻怛處不知)
(箕子至誠惻怛何以見曰箕子比干都是一様心箕子/偶然不衝著紂之怒自不殺它然他見比干恁地死若)
(更死諫无益於國徒使人君有殺諫臣之名就它處此/最難㣲子去却易比干一向諫死又却索性箕子在半)
(上落下最是難處被它監繋在那裏不免作狂所以易/中特説箕子之明夷可見其難處故彖曰利艱貞晦其)
(明也内難而能正其志箕子以/之它外雖狂而心則定也㝢)纂註(王氏湘卿曰㣲子/去之利而不貞比)
(干諫而死貞而不利惟箕子囚奴利且貞也以六居五/乃能利貞  雙湖先生曰卦辭惟曰利艱貞而爻辭以)
(箕子當六五一爻又以六五盡卦辭之義曰箕子之明/夷即艱也曰利貞即遇艱難之時而利在貞正也故夫)
(子彖傳以文王當一卦之體而以箕子當卦辭之義可/以見矣五隂柔不正故戒程子已言之朱子曰爻辭以)
(古人為言如髙宗/箕子者自是一類)上六不明晦初登于天後入于地集
解(程子曰上居卦之終為明夷一作夷明之主又為明/夷之極上至髙之地明在至髙本當逺照明既夷傷)
(故不明而反昏晦也本居於髙明當及逺初登于天也/乃夷傷其明而昏暗後入于地也上明夷之終又坤隂)
(之終明傷之極者也髙朱子曰以隂居坤之極不明其/德以至於晦始則處  位以傷人之明終必至於自傷)
(而墜厥命故其象如/此而占亦在其中矣)附録(朱子語明夷未是說暗之主/只是説明而被傷者乃君子)
(也上六方是説暗君如出門庭言君子去暗尚逺可以/得其本心而逺去文王箕子大槩皆是晦其明然文王)
(之外柔順是本分自然做底箕子晦其明又云艱是它/那佯狂底意思便是艱難底氣象爻説貞而不言艱者)
(葢言箕子則艱可/見不必更言之淵)纂註(郭氏京曰上六至晦晦字上脱/至字誤增不明字  徐氏曰下)
(三爻離體明也上三爻坤體暗也上六暗極所以為明/夷之主也故不言明夷下五爻皆所以處明夷之道而)
(有逺近淺深之殊者也故皆言明夷初明雖傷去上最/逺垂翼而已二則傷股而害已深矣以其在下居中去)
(上猶逺有可極之道也三則與上為正應可以南狩而/獲其大首矣四入坤晦之門庭其暗尚淺有可去之道)
(五則迫近於難義不可去亦惟艱貞自晦其明而已此/紂之時聖賢所處之道不同有如此  雙湖先生曰下)
(五爻皆説明夷是有明而見傷者也上一爻説不明晦/是實晦而不明者也以卦言則傷離之明者在坤坤為)
(晦以爻言則傷下五爻之明者在上上獨為晦各有不/同也五上為天有登天之象坤地至上方成又有入地)
(之象嘗觀朱子賛易曰理定既實事來尚虚用應始有/體該本无此文王周公為垂世立教而作易豈欲故以)
(明夷一卦紀商周之事哉卦爻自有此象則繫此辭自/後世觀之非特箕子一爻紂君臣當時事體无一不與)
(明夷卦爻相似耳若謂先因此事而後為此辭則/六十四卦只載六十四事文王周公之志荒矣)大象
𫝊明入地中明夷君子以莅衆用晦而明(吕音訓莅陸/履二反又律)
(秘/反)集解(程子曰明所以照君子无所不照然用明之過/則傷於察太察則盡事而无含𢎞之度故君子)
(觀明入地中之象於莅衆也不極其明察而用晦然後/能容物和衆衆親而安是用晦乃所以為明也若自任)
(其明无所不察則已不勝其忿疾而无寛厚含容一作/𢎞之德人情睽疑而不安失莅衆之道適所以為不明)
(也古之聖人設前旒屏樹/者不欲明之盡乎隠也)附錄(朱子曰君子用晦而明/地象明日象晦則是不)
(察察若晦而不明則晦得没理會/了故外晦而内必明乃好易説)纂註(蔡氏曰涖明離/象衆晦坤象)
(李氏開曰莅衆必用晦晦其明而自不可掩前旒黈纊/葢取諸此  東萊吕氏曰此君子養明之道不有虞淵)
(之入焉有/𤾉谷之明)彖傳明入地中明夷集解(朱子曰以卦/象釋卦名)内文
明而外柔順以蒙大難文王以之(吕音訓蒙大難陸氏/曰乃旦反下同鄭云)
(蒙猶遭也一云蒙冐也文王以之陸氏曰王/肅云唯文主能用之鄭荀向作似之箕子同)集解(程子/曰明)
(入于地其明滅也故為明夷内卦離離者文明之象外/卦坤坤者柔順之象為人内有文明之德而外能柔順)
(也昔者文王如是故曰文王以之當紂之昏暗乃明夷/之時而文王有文明之德外柔順以事紂蒙犯大難而)
(内不失其明聖而外足以逺禍患一作害此文王所用/之道也故曰文王以之  朱子曰以卦德釋卦義蒙大)
(難謂遭紂之/亂而見囚也)利艱貞晦其明也内難而能正其志箕子
以之集解(程子曰明夷之時利於處艱戹而不失其貞/正謂能晦藏其明也不晦其明則被禍患不)
(守其正則非賢明箕子當紂之時身處其國内切近其/難故云内難然箕子能一无能字藏晦其明而自守其)
(正志箕子所用之道也故曰箕子以之在朱子曰以六/五一爻之義釋卦辭内難謂為紂近親  其國内如六)
(五之近於/上六也)纂註(都氏曰明夷日之遇夜而入于地中之/時也  張子曰文王難在外箕子難在)
(内以丘氏曰内文明則不失已而詭隨外柔順則不逆/時  干禍文王盡全卦之義故以二體言箕子得一爻)
(之義故以六五言乎李氏開曰晉外景也明夷内景也/晉明乎外明夷明  内晉以順用其明明夷以順保其)
(明外有蒙蔽而用/其明則必傷矣)小象傳君子于行義不食也集解(程/子)
(曰君子遯藏而困窮義當然也唯義之當然故安處/而无悶雖不食可也  朱子曰唯義所在不食可也)纂
註(王氏宗傳曰君子于行謂去其禄/位也三日不食謂義不食其禄也)六二之吉順以則
也集解(程子曰六二之得吉者以其順處而有法則也/則謂中正之道能順而得中正所以處明傷之)
(時而能保/其吉也)南狩之志乃大得也集解(程子曰夫以下之/明除上之暗其志)
(在去害而已如商周之湯武豈有意於利天下乎得其/大首是能去害而大得其志矣志茍不然乃悖亂之事)
(也/)入于左腹獲心意也集解(程子曰入于左腹謂以邪/僻之道入於君而得其心)
(意也得其心所/以終不悟也)箕子之貞明不可息也集解(程子曰箕/子晦藏不)
(失其貞固雖遭患難其明自存不可滅息也若逼禍患/遂失所守則是亡其明乃滅息也古之人如揚雄者是)
(也/)初登于天照四國也集解(朱子曰照四/國以位言)後入于地失
則也集解(程子曰初登于天居髙而明則當照及四方/也乃被傷而昏暗是後入于地失明之道也)
(失則失/其道也)纂註(楊氏萬里曰紂之嗣位聞見甚敏材力過/人其初登于天照四國之時乎及其昏棄)
(失德而為獨夫後入/于地而失則之時也)
經䷤(離下/㢲上)集解(程子曰家人序卦夷者傷也傷於外/者必反於家故受之以家人夫傷困)
(於外則必反於内家人所以次明夷也家人者家内之/道父子之親夫婦之義尊卑長幼之序正倫理篤恩義)
(家人之道也卦外㢲内離為風自火出火熾則風生風/生自火自内而出也自内而出由家而一无而字及於)
(外之象二與五正男女之位於内外為家人之道明於/内而巽於外處家之道也夫人有諸身者則能施於家)
(行於家者則能施於國至於天下治治天下之道葢治/家之道也推而行之於外耳故取自内而出之象為家)
(人之義也文中子書以明内齊外為義古今善之非取/象之意也所謂齊乎巽言萬物潔齊於巽方非巽有齊)
(義也如戰乎乾/乾非有戰義也)家人利女貞(吕音訓家人陸氏曰說文/家居也案人所居稱家爾)
(雅室内謂之家是/也巽宫二世卦)集解(程子曰家人之道利在女正女/正則家道正矣夫夫婦婦而家)
(道正獨云利女貞者夫正者身正也女正者家正也女/正則男正可知矣  朱子曰家人者一家之人卦之九)
(五六二外内各得其正故為家人利女貞/者欲先正乎内也内正則外无不正矣)纂註(王氏曰/家人之)
(義以内為本故先言女也得馬氏曰男以女為家家人/以女為奥主長女中女各  其正故曰利女貞  趙氏)
(曰卦唯二隂爻一居二一居四各得其位麗鄭氏汝諧/曰長女處下而巽順乎陽中女居中而附  乎陽婦人)
(之義有三從葢盡從陽之義此女之貞也六雙湖先生/曰女正實兼二四言然爻唯二稱貞吉則  二一爻尤)
(重故本義唯言六二又觀離下巽上順長中之序則二/女皆正若離上巽下失長中之序則二女皆不正故别)
(取象於鼎不得以/取象於家人矣)初九閑有家悔亡(吕音訓閑陸氏曰/馬云闌也防也鄭)
(云習/也)集解(程子曰初家道之始也閑謂防閑法度也治/其有家之始能以法度為之防閑則不至於)
(悔矣治家者治乎衆人也茍不閑之以法度則人情流/放必至於有悔失長幼之序亂男女之别傷恩義害倫)
(理无所不至能以法度閑之於始則无是矣故悔亡也/九剛明之才能閑其家者也不云旡悔者羣居必有悔)
(以能閑故亡耳其朱子曰初九以剛陽處有家/之始能防閑之  悔亡矣戒占者當如是也)纂註(王/氏)
(曰凡教在初而治在始志變而後治之則悔矣之都氏/曰九者剛之象閑之之道也初者始之象閑之  時也)
(假朱氏曰禮内外不共井不共湢浴不通寢席不通乞/  男女不通衣裳内言不出外言不入防瀆亂也  楊)
(氏時曰禮始於謹夫婦為宫室辨内外男位乎外女位/乎内男不入女不出所以閑有家也所以謹始也始不)
(閑終必亂矣隔胡氏允曰/閑户閾所以  内外也)六二无攸遂在中饋貞吉(吕/音)
(訓饋陸氏曰/巨愧反食也)集解(程子曰人之處家在骨肉父子之間/大率以情勝禮以恩奪義唯剛立之)
(人則能不以私愛失其正理故家人卦大要以剛為善/初三上是也六二以隂柔之才而居柔不能治於家者)
(也故无攸遂无所為而可也夫以英雄之才尚有溺情/愛而不能自守者況柔弱之人其能勝妻子之情乎如)
(二之才若為婦人之道則其正也以柔順處中它本无/此五字正婦人之道也故在中饋則得其正而吉也婦)
(人居中而主饋者也故云中饋故朱子曰六二/柔順中正女之正位乎内者也  其象占如此)纂註(徐/氏)
(曰六二以柔居中巽順應五婦之道也遂専成也婦人/无所專成惟在主中饋而已所謂唯酒食是議者也貞)
(吉者居中得正固守順道故吉也母朱氏曰二主婦坎/水離火應巽木亨飪主饋事也孟  曰婦人之禮精五)
(飯羃酒漿養舅姑縫衣裳而已故有國門之修无境外/之志  雙湖先生曰采蘩采蘋之詩以公侯夫人奉祭)
(祀為不失職大夫妻共祭祀為循法度祭祀葢饋事之/大者婦无遂事惟在中饋可見矣故六二貞吉惟以在)
(中饋言彖辭所謂利女/貞者其六二當之歟)九三家人嗃嗃悔厲吉婦子嘻
嘻終吝(吕音訓嗃嗃陸氏曰呼落反又呼學反馬云悦/樂自得貎鄭云苦熱之意荀作確確劉作熇熇)
(晁氏曰侯云嗃嗃嚴也鄭作熇熇苦熱之意案確古文/嘻嘻陸氏曰喜悲反馬云笑聲鄭云驕佚喜笑之意張)
(作嬉嬉陸績作喜喜/晁氏曰案喜古字)集解(程子曰嗃嗃未詳字義然以/文義及音意觀之與嗷嗷相)
(類又若一作人苦急束一作速之意九三在内卦之上/主治乎内者也以陽居剛而不中雖得正而過乎剛者)
(也治内過剛則傷於嚴急故家人嗃嗃然治家過嚴不/能无傷故必悔於嚴厲骨肉恩勝嚴過故悔也雖悔於)
(嚴厲未得寛猛之中然而家道齊肅人心祗畏猶為家/之吉也若婦子嘻嘻則終至羞吝矣在卦非有嘻嘻之)
(象葢對嗃嗃而言與其失於放肆寧過於嚴也嘻嘻笑/樂无節也自恣无節則終至敗家可羞吝也葢嚴謹之)
(過雖於人情不能无傷然茍法度立倫理正乃恩義之/所存也若嘻嘻无度乃法度之所由廢倫理之所由亂)
(安能保其家乎嘻嘻之甚則致敗家之凶但云吝者可/吝之甚則致於凶故未遽言凶也  朱子曰以剛居剛)
(而不中過乎剛者也故有嗃嗃嚴厲之象如是則雖有/悔厲而吉也嘻嘻者嗃嗃之反吝之道也占者各以其)
(德為應故/兩言之)附録(朱子語先生因喫茶罷曰物之甘者喫/過必酸苦者喫過却甘茶本苦物喫過)
(却甘問此理如何曰也是一箇道理如始於憂勤終於/逸樂理而後和葢禮本天下之至嚴行之各得其分則)
(至和又如家人嗃嗃悔厲吉婦/子嘻嘻終吝都是此理易説)纂註(徐氏曰九三以剛/居剛而不中故有)
(嗃嗃之象比乎二四兩柔之間故又有嘻嘻之象治家/之道易以情勝義茍剛而不中雖過於嚴而有悔厲然)
(而家道齊肅人心祗畏猶為家之吉而未失道也若笑/樂无節而情愛暱比之私勝則敗度喪禮失節亂倫家)
(道所由以壊也豈不終可吝乎而林氏栗曰離火故有/炎嗃之象鄭子產云家道尚嚴  戒瀆故曰悔厲吉)
(東萊吕氏曰此爻如對兩家而言且如入一家見其父/子夫婦濟濟有禮可以知其必興見其嘻嘻然日以歌)
(舞為樂可以知其必敗中雙湖先生曰六爻獨於九三/稱家人以其當一卦之  介乎二隂之間有夫道焉為)
(一家之主者也水火相射而成聲有嗃嗃嘻/嘻之象坎為子離為婦故又有婦子之象焉)六四富家
大吉集解(程子曰六以巽順之體而居四得其正位居/得其正為安處之義巽順於事而由正道能)
(保有一无有字其富則為大吉也四髙位而獨云富者/於家而言髙位家之尊也能有其富是能保其家也吉)
(孰大焉而朱子曰陽主義隂主利以/隂居隂  在上位能富其家者也)附録(朱子語占法/陽主貴隂主)
(富/淵)纂註(徐氏曰六四位當應剛又介二剛之間以柔得/剛以虚受實莫此之盛故曰富家大吉  馮氏)
(當可曰富家道興隆之象家李氏開曰初閑之二饋之/三治之四則享其富此治  之序也順於陽則益不勝)
(其為吉矣言雙湖先生曰以富貴對言則陽貴隂富若/以貧富對  則陽實為富隂虚為貧陽實為大隂虚為)
(小四承乗應皆陽/有其富有其大耳)九五王假有家勿恤吉(吕音訓假陸/氏曰更白反)
(至也鄭云登也徐/古雅反馬云大也)集解(程子曰九五男而在外剛而處/陽居尊而中正又其應順正於)
(内治家之至正至善者也王假有家五君位故以王言/假至也極乎有家之道也夫王者之道修身以齊家家)
(正而天下治矣自古聖王未有不以恭已正家為本故/有家之道既至則不憂勞而天下治矣勿恤而吉也五)
(恭已於外二正家於内内外同德可謂至矣九朱子曰/假至也如假于太廟之假有家猶言有國也  五剛健)
(中正下應六二之柔順中正王者以是至于其家則勿/用憂恤而吉可必矣葢聘納后妃之吉占而凡有是德)
(者遇之/皆吉也)附錄(朱子語王假有家言到這裏方具得許多/物事有妻有妾方始成箇家淵問王假有)
(家先生曰有家之有只是如夙夜浚明有家亮采有邦/之有謂三德者則夙夜浚明於其家有六德者則亮采)
(於其邦有是虚字非如/奄有四海之有也銖)纂註(楊氏時曰天子理陽道后/治隂德天下之内治聴之)
(也故勿恤吉亦蘭氏曰剛中正為家人之主而初二三/四各當其位  如人君正身齊家使父子兄弟夫婦各)
(正位乎内外而不相紊故不待憂恤而吉臣林氏栗曰/傳曰閨門之内具禮矣乎嚴父嚴兄妻子  妾猶百姓)
(徒役也然則古之聖人推一家之治以及乎天下如斯/而已矣  雙湖先生曰常人處家之道九三爻已盡之)
(此又自王者事所謂刑于寡妻至于兄弟以御于家邦/者是也然王者自可用初三上爻常人得五爻亦有有)
(家之/道也)上九有孚威如終吉集解(程子曰上卦之終家道/之成也故極言治家之)
(本治家之道非至誠不能也故必中有孚信則能常久/而衆人自化為善不由至誠已且不能常守也況欲使)
(一作使衆人乎故治家以有孚為本治家者在妻孥情/愛之間慈過則无嚴恩勝則掩義故家之患常在禮法)
(不足而瀆慢生也長失尊嚴少忘恭順而家不亂者未/之有也故必有威嚴則能終吉保家之終在有孚威如)
(二者而已故於卦終言之道朱子曰上九以剛居上在/卦之終故言正家久逺之  占者必有誠信嚴威則終)
(吉/也)纂註(司馬公曰上九以陽居上家之至尊者也家人/望之以為儀表茍其身正不令而行是以内盡)
(至誠為下所信然後有威如可畏而獲終吉也故徐氏/曰上九以陽剛居卦之終家道大成人信之矣  曰有)
(孚然不以人信而或弛律身益嚴故曰威如身愈修則/家愈齊保家之道也故曰終吉  馮氏當可曰為人父)
(者躬行之有素則家人无不孚之者矣其所謂躬行者/豈飭厲以為威哉正其衣冠尊其瞻視儼然人望而畏)
(之非心罔念已潛消而黙化矣此威如之謂也反身之/謂也夫六爻自初至五剛柔各得其位家道貴整肅也)
(此爻宜以柔居之乃反柔為剛何也家道整肅不可有/始而无終也故曰威如終吉  蔡氏曰初與四二與五)
(皆以柔應剛故有順德三與上以剛遇剛故三嗃嗃而/上威如也  熊氏曰初閑上威言終始貴乎嚴而治家)
(之道貴嚴不貴寛也又曰一卦四陽二隂陽以剛而主/嚴隂以柔而主順正家之道若是而已  李氏過曰卦)
(中六爻不惟男女之定位剛柔之位亦不可易上父道/三母道貴嚴五夫道貴義以九居之四子道二婦道貴)
(順以六居之初女之道安得用剛葢女子之未從人也/當以禮自防不然則為不有躬之女故亦以九居之剛)
(柔皆當所以/為家道之善)大象傳風自火出家人君子以言有物而
行有恒(吕音訓行/陸下孟反)集解(程子曰正家之本在正其身正/身之道一言一動不可易也君)
(子觀風自火出之象知事之由内而出故所言必有物/所行必有恒也物謂事實恒謂常度法則也德業之著)
(於外由言行之謹於内也言慎行修則身/正而家治矣  朱子曰身修則家治矣)附錄(朱子語/風自火)
(出家人是火中有風如一堆火光此氣自薰蒸上出是/也易説或問風自火出如燈焰上氣出如何答曰固是)
(此卦之大象指爐中火曰亦如此火氣上薰炙也大雅/風自火出先生曰謂如一爐火必有氣衝上去便是風)
(自火出然此只是言/自内及外之意煇)纂註(郭氏雍曰風外也火内也風/自火出由内之外也修身内)
(也欲齊其家者先修其身是風自火出之道也言有物/而行有恒君子之修身也  馮氏椅曰物物則也恒度)
(也齊家自修身始修身自言行始得李氏過曰風自火/出槖籥之火也大凡鼓鑄須是鼔  許多風從火裏出)
(故風自火出槖籥自有一箇户庭閫奥家之象也就中/必有模範風也火也金也器也皆有模範君子體之言)
(有物行有恒正家以身言行身之模範也物恒其則也/一身之模範一家之模範也一家之模範天下之模範)
(也/)彖傳家人女正位乎内男正位乎外男女正天地之
大義也集解(程子曰彖以卦才而言陽居五在外也隂/居二處内也男女各得其正位也尊卑内)
(外之道正合天地隂陽之大義也之朱/子曰以卦體九五六二釋利女貞  義)纂註(馮氏曰經/止言女正)
(而孔子推明一家之人皆利於正冇補世教為多又曰/兼三才而兩之五天二地也  雙湖先生曰卦以二體)
(言故惟言利女貞而説離數多彖傳就二五言故説男/女正而内外爻義兼備廣彖辭之㫖也不以卦論男女)
家人有嚴君焉父母之謂也集解(程子曰家人一无人/字之道必有所尊嚴)
(而君長者謂父母也雖一家之小无尊嚴則孝敬衰无/君長則法度廢有嚴君而後家道正家者國之則也)
(朱子曰亦/謂二五)附錄(朱子語問家人有嚴君焉傳曰家人之/道必有所尊嚴而君長者謂父母也如)
(此則嚴君作兩字説然自舊諸家只作一字説未知如/何曰所尊嚴之君長也易説問家人彖辭不盡取象曰)
(註中所以但取二五不及他象者但因彖辭而言耳/大扺彖傳取象最精象中所取却恐有假合處道夫)纂
註(司馬公曰家者治之至小者也然亦有嚴/君之道焉嚴恭也知事親則知事君矣)父父子子
兄兄弟弟夫夫婦婦而家道正正家而天下定矣集解
(程子曰父子兄弟夫婦各得其道則家道正矣推一家/之道可以及天下故家正則天下定矣  朱子曰上父)
(初子五三夫四二婦五兄三/弟以卦畫推之又有此象)纂註(趙氏曰父義母慈母/何以亦稱嚴葢母之)
(不嚴家之蠧也瀆上下之分庇子弟之過亂内外之别/嫚帷薄之儀父雖嚴有不能盡察者必父母尊嚴内外)
(齊肅然後父尊子卑兄友弟恭夫制婦聽各盡其道而/後家道正正家而天下定矣  朱氏曰家人猶臣妾也)
(子事父母婦事舅姑皆雞鳴而朝故曰嚴正張氏汝弼/曰國有嚴君則朝廷治家有嚴君則人倫    馮氏椅)
(曰凡曰貞者不特正有固守之義女貞之義所該者廣/孔子特以男女内外之位正言之  南軒張氏曰九五)
(居外六二居内男女正位之象也四陽二隂陽疆而隂/弱夫倡婦隨之象也二柔皆居隂位執柔而不抗之象)
(也内明而外㢲處家之象也自雙湖先生曰長女居上/中女居下長幼有序之象也  初至五皆得其位尊卑)
(各安其分之象也者鄭氏東卿曰家人之卦由人事而/名也天理在焉學  不勞通其情而拘於家人一事則)
(六十四卦/皆拘也)小象傳閑有家志未變也集解(程子曰閑之/於始家人志)
(意未變動之前也正志未流散變動而閑之則不傷恩/不失義處家之善也是以悔亡志變而後治則所傷多)
(矣乃有悔也預朱子/曰志未變而  防之)纂註(趙氏曰閑於始則人心未變/无傷恩害義之事故悔亡教)
(婦初來教子/嬰孩是也)六二之吉順以巽也集解(程子曰二以隂/柔居中正能順)
(從而卑巽者也故/為婦人之貞吉也)家人嗃嗃未失也婦子嘻嘻失家節
也集解(程子曰雖嗃嗃於治家之道未為甚失若/婦子嘻嘻是无禮法失家之節家必亂矣)富家
大吉順在位也集解(程子曰以巽順而居正位正而巽/順能保有一无有字其富者也富)
(家之大/吉也)纂註(蔡氏曰順在位謂父子兄弟夫婦各正其/位而无逆也  徐氏曰富家者非必金帛)
(寶玉而後為富但父父子子兄兄弟弟夫夫婦婦各安/其位順而无逆能保有其家而不敗則所謂富也吉莫)
(大/焉)王假有家交相愛也集解(程子曰王假有家之道者/非止能使之順從而已必)
(致其心化誠合夫愛其内助婦愛其刑家交相愛也能/如是者文王之妃乎若身修法立而家未化未得為假)
(有家之道也助朱子曰程子/曰夫愛其内  婦愛其刑家)威如之吉反身之謂也集
解(程子曰治家之道以正身為本故云反身之謂爻辭/謂治家當有威嚴而夫子又復戒云當先嚴其身也)
(威嚴不先行於己則人怨而不服故云威如而吉者能/自反於身也孟子所謂身不行道不行於妻子也  朱)
(子曰謂非作威也反身/自治則人畏服之矣)纂註(南軒張氏曰居家人之上/家人所瞻仰而視效者也)
(身不修則家不可齊此家人六爻卒歸於反身也反身/謂何言有物行有恒而已  趙氏曰世固有嚴於處家)
(而未知所以反身者或至於上下胥怨而/父子亦不用其情豈易之所謂威如哉)
　
　
　
　
　
　
　周易會通卷七
欽定四庫全書
　周易會通卷八
　　　　　　　　　　　　元　董真卿　撰
經䷥(兊下/離上)集解(程子曰睽序卦家道窮必乖故受之/以睽睽者乖也家道窮則睽乖離㪚)
(理必然也故家人之後受之以睽也為卦上離下兊離/火炎上兌澤潤下二體相違睽之義也又中少二女雖)
(同居而所歸各異是其/志不同行也亦為睽義)睽小事吉(吕音訓睽陸氏曰苦/圭反馬鄭王徐吕忱)
(正音圭說文云目不/相聽也艮宫四世卦)集解(程子曰睽者睽乖離散之時/非吉道也以卦才之善雖處)
(睽時而小事吉也女朱子曰睽乖異也為卦上火下澤/性相違異中女少  志不同歸故為睽然以卦德言之)
(内說而外明以卦變言之則自離來者柔進居三自中/孚來者柔進居五自家人來者兼之以卦體言之則六)
(五得中而下應九二之剛是以其占/不可大事而小事尚有吉之道也)附録(程子語睽卦/不見四德葢)
(不容著四德繇言小事吉者止是方睽之時猶足以/致小事之吉不成終睽而已須有濟睽之道行已)纂
註(孔氏曰大事謂興役動衆必須大同之世方可為小/事謂飲食衣服不待衆力雖睽而可故曰小事吉)
(雙湖先生曰睽以二隂爻成卦隂為小又志不相合唯/可施之於小事而已故曰小事吉睽者家人之反也以)
(離遇巽者一變而為以兌遇離矣風火相得離巽二女/皆正故為家人火澤不相為用兌離二女皆不正故成)
(睽異事李氏舜臣曰睽革二卦以離兌相遇一也睽止/曰小  吉革乃曰元亨利貞何也睽以六居五九居二)
(革九居五六居二睽剛柔/失位而革剛柔得位故也)初九悔亡喪馬勿逐自復見
惡人无咎(吕音訓喪陸息/浪反復陸音服)集解(程子曰九居卦初睽之/始也在睽乖之時以剛)
(動於下有悔可知所以得亡者九四在上亦以剛陽睽/離无與自然同類相合同是陽爻同居下又當相應之)
(位二陽本非相應者以在睽故合也上下相與故能亡/其悔也在睽諸爻皆有應夫合則有睽本異則何睽唯)
(初與四雖非應而同德相與故相遇馬者所以行也陽/上行者也睽獨无與則不能行是喪其馬也四既與之)
(合則能行矣是勿逐而馬復得也惡人與已乖異者也/見者與相通也當睽之時雖同德者相與然小人乖異)
(者至衆若棄絶之不幾盡天下以仇君子乎如此則失/含𢎞之義致凶咎之道也又安能化不善而使之合乎)
(故必見惡人則无咎也古之聖王所以能化姦凶為善/良革仇敵為臣民者由弗絶也  朱子曰上无正應有)
(悔也而居睽之時同德相應其悔亡矣故有喪馬勿逐/而自復之象然亦必見惡人然後可以辟咎如孔子之)
(於陽/貨也)附録(朱子語馬是行底物初間行不得後來却行/得大率睽之諸爻都如此多說先異而後同)
(淵問見惡人其義何取曰以其當睽之時故須見惡人/乃能无咎道夫易傳不絶小人之説足以見此事自是)
(正理當然非權譎之私也然亦須有明道如此廣大規/模和平氣象而其誠心昭著足以感人然後有以盡其)
(用耳答/吕伯恭)纂註(趙氏秉曰无應悔也剛足以自守故悔亡/又曰初四睽而同德終必相與睽極必通)
(天下之常理也故有勿逐自復之象求朱氏曰四坎馬/也四不與初以剛自守喪馬也四終  初勿逐自復也)
(四不正惡人也離目為見初往之四見惡人也健林氏/栗曰喪牛喪其順也喪羊喪其狠也喪馬喪其  也四)
(剛健矣介六三六五之間宜逸而不可禁然五自應二/三自應上四无所歸其勢自復勿逐可也  丘氏曰初)
(九不以避為避而以見為避終能化惡為善合四之睽/也  楊氏萬里曰此聖人合初九九四之睽也  郭氏)
(雍曰諸爻皆言見遇睽必有合也有李氏曰凡近非應/而居前則疑其見掩而為間故二  惡人之象  雙湖)
(先生曰此爻以爻為象悔亡為占喪馬以下為象見惡/人以下為占然象亦取占中六爻唯初九正時既乖異)
(辭亦艱險睽初有悔履正悔亡馬坎象无應故喪/坎性就下故自復惡人指四有互離為見較優)九二
遇主于巷无咎(吕音訓巷陸氏曰户絳反説文云/里中道也廣雅云居也字書作衖)集解
(程子曰二與五正應為相與者也然在睽乖之時隂陽/相應之道衰而剛柔相戻之意勝學易者識此則此變)
(通矣故二五雖正應當委曲以相求也二以剛中之德/居下上應六五之君道合則志行成濟睽之功矣而居)
(睽離之時其交非固二當委曲求於相遇覬其得合也/故曰遇主于巷必能合而後无咎君臣睽離其咎大矣)
(巷者委曲之塗也遇者會逢之謂也當委曲相求期於/會遇與之合也所謂委曲者以善道宛轉將就使合而)
(已非枉己屈道也相朱子曰二五隂陽正應居睽之時/乖戻不合必委曲  求而得會遇乃為无咎故其象占)
(如/此)纂註(李氏過曰二五君臣之位故言君臣之睽當事/勢睽離之時君臣相求必欲拘堂陛之常分則)
(賢者无自而進矣遇主于巷處睽之時則然曲李氏舜/臣曰當睽之時上下乖隔道不得行不免委  求合期)
(於行道以救斯世唯二以剛中之才具和兌之性足以/行之  楊氏萬里曰此聖人合九二六五之睽也  雙)
(湖先生曰陸氏音義云巷里中道意謂日中為市離也/今人稱市中小道亦曰巷前有重離二遇五厯兩離故)
(取巷象二五本應只因卦體不相/得爻又不正以致艱難委曲如此)六三見輿曳其牛掣
其人天且劓无初有終(吕音訓曳陸以制反掣陸氏曰/昌逝反鄭作□云牛角皆踊曰)
(㸷徐市制反説文作觢之世反云角一俯一仰子夏作/契傳云一角仰也荀作觭音綺劉本從説文解依鄭晁)
(氏曰王弼云掣滯隔也說之案篆无㸷字契古文􁀟篆/文掣今文天陸氏曰天剠也馬云剠鑿其頟曰天晁氏)
(曰虞與馬同王弼亦曰剠也説之謂如馬虞之訓則當/作鐵因反劓陸氏曰魚器反截鼻也王肅作臲魚一反)
(晁氏曰説文作劓刖鼻也易/天且劓王作臲即隉字阢隉)集解(程子曰隂柔於平時/且不足以自立況當)
(睽離之際乎三居二剛之間處不得其所安其見侵陵/可知矣三以正應在上欲進與上合志而四阻於前二)
(牽於後車牛所以行之具也輿曳牽於後也牛掣阻於/前也在後者牽曳之而已當前者進者之所力犯也故)
(重傷於上為四所傷也其人天且劓天髠首也劓截鼻/也三從正應而四隔止之三雖隂柔處剛而志行故力)
(進以犯之是以傷也天而又劓言重傷也三不合於二/與四睽之時自无合義適合居剛守正之道也其於正)
(應則睽極有終合之理始為二陽所戹是无初也後必/得合是有終也掣從制從手執止之義也  朱子曰六)
(三上九正應而三居二陽之間終為二所曳前為四所/掣而當睽之時上九猜狠方深故又有髠劓之傷然邪)
(不勝正終必得合/故其象占如此)附録(朱子語天合作而剃鬚也/篆文天作□而作□淵)纂註
(李氏椿年曰輿者載己者也牛者行輿者也屬項氏曰/天去髪之刑劓去鼻之刑髪屬心血主火鼻  肺氣主)
(金三以兌金值離火金火相克髪鼻受刑為胡氏允曰/互離為心髪屬焉離受傷則天其髪體兌  肺鼻屬焉)
(兌受傷則劓其鼻无蔡氏曰與上為應而三睽未合故/上刑之而使服也  初與上睽也有終與上合也  楊)
(氏萬里曰此聖人合六三上九之睽也人雙湖先生曰/互離為見互坎為輿上離為牛三位為  其人就三言)
(三自見輿曳牛掣其人又為上所天劓也曳掣恐皆自/後言之輿既曳則牛自掣而不行矣二自後牽挽之象)
(二才動變成互艮故也六爻中惟此爻辭最險葢以不/正之女乘承應又皆不正之陽當此睽世故進退无據)
(而受刑傷特以隂陽配偶終當有/合其亦所謂可憐不足恤者矣)九四睽孤遇元夫交
孚厲无咎(吕音訓孤晁氏曰虞云/顧也說之未曉此訓)集解(程子曰九四當/睽時居非所安)
(无應而在二隂之間是睽離孤處者也以剛陽之德當/睽離之時孤立无與必以氣類相求而合是以遇元夫)
(也夫陽稱元善也初九當睽之初遂能與同德而亡睽/之悔處睽之至善者也故目之為元夫猶云善士也四)
(則過中為睽已甚不若初之善也四與初皆以陽處一/卦之下居相應之位當睽乖之時各无應援自然同德)
(相親故會遇也同德相遇必須至誠相與交孚各有孚/誠也上下二陽以至誠相合則何時之不能行何危之)
(不能濟故雖處一无處字危厲而无咎也當睽離之時/孤居二隂之間處不當位危且有咎也以遇元夫而交)
(孚故得无咎也相朱子曰睽孤謂无應遇元夫謂得初/九交孚謂同徳  信然當睽時故必危厲乃得无咎占)
(者亦如/是也)纂註(王氏宗傳曰在四目初曰元大貴初也在/初則目四曰惡人愧四也此易奬善嫉惡)
(之㣲㫖也足蔡氏曰厲位不當四李氏曰情以疑而相/睽惟剛則  以去疑而相合故  終於遇元夫而上終)
(於遇/雨也)六五悔亡厥宗噬膚往何咎集解(程子曰六以隂/柔當睽離之時)
(而居尊位有悔可知然而下有九二剛陽之賢與之為/應以輔翼之故得悔亡厥宗其黨也謂九二正應也噬)
(膚噬齧其肌膚而深入之也當睽之時非入之者深豈/能合也五雖隂柔之才二輔以陽剛之道而深入之則)
(可往而有慶一冇也字復何過咎之有以周成之幼稚/而興盛王之治以劉禪之昏弱而有中興之勢葢由任)
(聖賢之輔而姬公孔明所以入之者深也九朱子曰以/隂居陽悔也居中得應故能亡之厥宗指  二噬膚言)
(易合六五有柔中之/德故其象占如此)附録(朱子語宗如同/人于宗之宗淵)纂註(耿氏曰/主者尊)
(之宗者親之臣李氏過曰古人有齧臂相盟者噬膚是/也  李氏舜  曰所謂噬膚猶噬嗑噬以求合也夫君)
(臣相應當太平之時精神交際志協義從堯舜皋夔之/遇合也不幸當睽之時兩兩間隙相疑而至於相噬以)
(求合可謂德之下衰也矣然不如是以通其相應之志/則彼此之情轉相乖隔而天下之睽无時可合也  雙)
(湖先生曰二兌體有/噬象二變則為噬嗑)上九睽孤見豕負塗載鬼一車先
張之弧後說之弧匪宼㛰媾往遇雨則吉(吕音訓弧陸/音胡說陸吐)
(活反一音始鋭反晁氏曰虞音稅置也弧陸氏曰本亦/作壺京馬鄭王翟子𤣥作壺晁氏曰陸希聲謂作壺是)
(說之案象數當作/壺媾陸古豆反)集解(程子曰上居卦之終睽之極也/陽剛居上剛之極也在離之上)
(用明之極也睽極則咈戾而難合剛極則躁暴而不詳/明極則過察而多疑上九有六三之正應實不孤而其)
(才性如此自睽孤也如人雖有親黨而多自疑猜妄生/乖離雖處骨肉親黨之間而常孤獨也上之與三雖為)
(正應然居睽極无所不疑其見三如豕之汚穢而又背/負泥塗見其可惡之甚也既惡之甚則猜成其罪惡如)
(見載鬼滿一車也鬼本无形而見載之一車言其以无/為有妄之極也物理極而必反以近明之如人適東東)
(極矣動則西也如升髙髙極矣動則下也既極則動而/必反也上之睽乖既極三之所處者正理大凡失道既)
(極則必反正理故上於三始疑而終必合也先張之弧/始疑惡而欲射之也疑之者妄也妄安能常故終必復)
(於正三實无惡故後說弧而弗射睽極而反故與三非/復為寇讎乃㛰媾也此匪宼㛰媾之語與它一作屯卦)
(同而義則殊也隂陽交而和暢則為雨上於三始疑而/睽睽極則不疑而合隂陽合而益和則為雨故云往遇)
(雨則吉往者自此以往也謂既合而益和則吉也睽朱/子曰睽孤謂六三為二陽所制而已以剛處明極  極)
(之地又自猜狠而乖離也見豕負塗見其汚也載鬼一/車以无為有也張弧欲射之也說弧疑稍釋也匪寇㛰)
(媾知其非寇而實親也往遇雨則吉疑盡釋而睽/合也上九之與六三先睽後合故其象占如此)附録
(程子語睽之上九離也離之為德在諸卦莫不以為明/獨於睽便變為惡以陽在上則為亢以剛在上則為狠)
(以明在上變而為察以狠以察所以為睽之極也故曰/見豕負塗載鬼一車皆自任已察之所致然往而遇雨)
(則吉遇雨者睽解也睽解有二義一是物極則必反故/睽極則必通若睽極不通却終於睽而已二是所以能)
(解睽者却是用明之功也行已差朱子語載鬼一車等/語所以差異者為它這般事是  異底事所以却把世)
(間差異底明之世間自有這般差異底事淵小畜之上/九曰既雨既處睽之上九曰往遇雨則吉者畜極則通)
(睽極則和隂陽之/氣至是而方暢也)纂註(徐氏曰上與三應本非孤者三/柔為二四所制而未應是睽極)
(而孤處者也曰李氏椿年曰鬼諺云心疑生暗鬼是也/  王氏宗傳  上視三鄙其行之汚醜故有是象車人)
(所乘也鬼非人也而載之一車載非其人也上謂三自/下承四不為己應又有是象又曰弧矢取睽故有張弧)
(說弧之象之丘氏曰見豕疑其汚我也載鬼疑其祟我/也豕猶有  鬼則妄矣始致疑而張弧終釋疑而説弧)
(則耿氏曰凡物之情信然後合合則愈信疑然後睽睽/  愈疑  雙湖先生曰九四无應而孤上九以睽極而)
(孤曰豕塗鬼車弧寇雨皆因互坎取象上九本與三應/者也爻皆不當正睽極而孤之時既疑三為負塗之豕)
(又疑三為載鬼之車先張之弧欲射之也後説之弧知/其匪寇而為我之㛰媾也疑既釋而往求之則遇雨而)
(吉矣以三互坎初爻上欲應三下為坎所隔故致疑如/此  李氏開曰豕坎象塗兌澤也辭之險怪未有如睽)
(之上九者可謂中心疑者其辭枝矣然欲識聖人文章/之竒之怪之變於此焉求之  李氏舜臣曰睽之為卦)
(初觀其象疑若不可一矣而六爻之辭或遇主于巷或/遇元夫而交孚或往遇雨而終吉其始之睽者要之終)
(皆有遇其所以合天下乖違之情而使之不至於終窮/而无所歸者乎  馮氏當可曰内卦皆睽而有所待外)
(卦皆反而有所應初喪馬勿逐至四遇元夫而初四合/矣二委曲求遇至五往何咎而二五合矣三輿曳牛掣)
(至上遇雨而三上合矣之李氏過曰初與四合朋/友之睽二與五合君臣  睽三與上合夫婦之睽)大象
傳上火下澤睽君子以同而異集解(程子曰上火下澤二/物之性違異所以為)
(睽離之象君子觀睽異之象於大同之中而知所當異/也夫聖賢之處世在人理之常莫不大同於世俗所同)
(者則有時而獨異葢於秉彝則同矣於世俗之失則異/也不能大同者亂常拂理之人也不能獨異者隨俗習)
(非之人也要在同而能異耳中庸曰和而/不流是也  朱子曰二卦合體而性不同)附録(朱子語/問睽卦)
(大象君子以同而異先生曰此是取兩象合體為同而/其性各異在人則是和而不同之意葢其趣則同而所)
(為同則異如伯夷栁下惠伊尹三子所趣不同而其歸/則一彖辭言睽而同大象言同而異在人則出處語黙)
(雖不同而同歸於理講論文字為說不同而同於求合/義理立朝論事所見不同而同於忠君本義所謂二卦)
(合體者言同也而性不同者言異也以同而異語意與/用晦而明相似大凡讀易到精熟後顛倒説來皆合不)
(然則是死説耳又問睽卦无正應而同德相應者何也/先生曰无正應所以為睽當睽之時當合者既離其離)
(者却合也銖問君子以同而異作理一分殊看如何先/生云理一分殊是理之自然如此這處又就人事之異)
(同上說葢君子有同處有異處如所謂周而不比羣而/不黨是也大抵易中六十四象下句皆是就人事之近)
(處説不必深去求他此/處伊川説得甚好易説)纂註(張氏汝明曰離兌同出於/坤火澤同出於地一動而)
(下一動而上其末異如此睽李氏舜臣曰孔子於彖言/睽中有合所以責君子濟  之功象言同中有異所以)
(論君子不茍同之性君子之性不茍於同而其出而同/心協力以合天下之睽異者則同嗚呼安得不茍同之)
(君子而與共議和同天人之事也哉曰雙湖先生曰同/取二體皆隂義異取二象各動義故  以同而異  程)
(氏曰三仁同於為仁而行異三聖同於為聖而道異此/同睽之善者也  趙氏汝楳曰君子同於善而制行則)
(殊故伯夷栁下惠夫子之所同者聖也異者清和時也/  楊氏萬里曰禹顔回同道而異趣夷惠同聖而異行)
(未足為同之異也孔子一孔子也而齊魯之去異遲/速孟子一孟子也而今昔之餽異辭受此同而異也)彖
傳睽火動而上澤動而下二女同居其志不同行(吕音/訓上)
(陸氏曰時掌反下同行陸/氏曰如字王肅遐孟反)集解(程子曰彖先釋睽一无/睽字義一作意字次言)
(卦才終言合睽之道而賛其時用之大火之性動而上/澤之性動而下二物之性違異故為睽異中少二女雖)
(同居其志不同行亦為睽義女之少也同處長則各適/其歸其志異也言睽者本同也本不同則非睽也  朱)
(子曰以卦象/釋卦名義)纂註(林氏栗曰離火兌澤同賦形於天地/中女季女同鞠育於閨門其始未嘗)
(不同也火性炎上澤性潤下中女/儷坎季女妃艮其後未嘗不睽也)說而麗乎明柔進而
上行得中而應乎剛是以小事吉集解(程子曰卦才如/此所以小事吉)
(也兌説也離麗也又為明故為說順而附麗於明凡離/在上而彖欲見柔居尊者則曰柔進而上行晉鼎是也)
(方睽乖之時六五以柔居尊位有説順麗明之善又得/中道而應剛雖不能合天下之睽成天下之大事亦可)
(以小濟是於小事吉也五以明而應剛不能致大吉何/也曰五隂柔雖應二而睽之時相與之道未能深固故)
(二必遇主于巷五噬膚則无咎也天下睽散之時必君/臣剛陽中正至誠協力而後能合也説音悦  朱子曰)
(以卦德卦變/卦體釋卦辭)天地睽而其事同也男女睽而其志通也
萬物睽而其事類也睽之時用大矣哉集解(程子曰推/物理之同)
(以明睽之時用乃聖人合睽之道也見同之為同者世/俗之知也聖人則明物理之本同所以能同天下而和)
(合萬類也以天地男女萬物明之天地髙下其體睽也/然陽降隂升相合而成化育之事則同也男女異質睽)
(也而相求之志則通也生物萬殊睽也然而得天地之/和禀隂陽之氣則相類也物雖異而理本同故天下之)
(大羣生之衆睽散萬殊而聖人為能同之處睽之時合/睽之用其事至大故云大矣哉  朱子曰極言其理而)
(賛/之)附録(朱子語問程傳物雖異而理本同之㫖曰天施/地生男倡女隨此感彼應葢不能以相元也非)
(理之本同何/以如此董錄)纂註(馮氏椅曰以三才推廣卦義且恐人/以吉止小事故推時用之大者以明)
(之天地初上也男女二五也萬物二三四五也天尊地/卑睽矣而事同於覆載男陽女隂睽矣而志同於相應)
(萬物羣分睽矣其事各以類聚謂二與四類三與五類/也當睽之時其用如此豈不大哉  盧氏曰不言義而)
(言用睽之用至大理程氏曰水火相逮山澤通氣/而火澤无相用之  故相遇則革不相遇則睽)小象
𫝊見惡人以辟咎也(吕音訓辟/陸音避)集解(程子曰睽離之時/人情乖違求和合)
(之且病其不一作未能得也若以惡人而拒絶之則將/衆仇於君子而禍咎至矣故必見之所以免辟怨咎也)
(无怨咎則有/可合之道)纂註(單氏曰九二以剛在上而乘已近不/相得惡人之象也惡人在上不以禮)
(承之則害及矣故見之乃可以辟咎非楊氏萬里曰見/惡人子見南子陳寔弔張讓是也若  辟咎則无事乎)
(見惡人矣孔子/不見陽貨是也)遇主于巷未失道也集解(程子曰當睽/之時君心未)
(合賢臣在下竭力盡誠期使之信合而已至誠以感動/之盡力以扶持之明義理以致其知杜蔽惑以誠其意)
(如是宛轉以求其合也遇非枉道迎逢也巷非邪僻由/徑也故夫子特云遇主于巷未失道也未非必也非必)
(謂失道也非朱子曰/本其正應  有邪也)見輿曳位不當也无初有終遇剛
也集解(程子曰以六居三非正也非正則不安又在二/陽之間所以有如是艱戹由位不當也无初一)
(有而字有終者終必與上九相遇而合乃遇剛也不正/而合未有久而不離者也合以正道自无終睽之理故)
(賢者順理而安行/知者知幾而固守)交孚无咎志行也集解(程子曰初四/皆陽剛君子)
(當睽乖之時上下以至誠相交協志同力則其志可以/行不止无咎而已卦辭但言无咎夫子又從而明之云)
(可以行其志救時之睽也葢以君子陽剛之才而志/誠相輔何所不能濟也唯有君子則能行其志矣)厥
宗噬膚往有慶也集解(程子曰爻辭但言厥宗噬膚則/可以往而无咎象復推明其義)
(言人君雖己才不足若能信任賢輔使以其/道深入於己則可以有為是往而有福慶也)遇雨之吉
羣疑亡也集解(程子曰雨者隂陽和也始睽而能終和/故吉也所以能和者以羣疑盡亡也其)
(始睽也无所不疑故云羣疑睽極/而合則皆亡也一作則疑皆亡矣)附録(朱子語孔子不/說象如見豕負)
(塗載鬼一車之類只說羣疑亡也便見得上面許多/皆是狐惑可疑之事而已到後人解説多牽強謨)纂
註(雙湖先生曰夫子讀易象已了然於未賛之先及其/賛易只以一二字㸃掇過雖不説象而義理自著然)
(其為象固已備/具於説卦中矣)
經䷦(艮下/坎上)集解(程子曰蹇序卦睽者乖也乖必有難/故受之以蹇蹇者難也睽乖之時必)
(有蹇難蹇險阻之義故為蹇難為卦坎上艮下坎險也/艮止也險在前而止不能進也前有險陷後有峻阻故)
(為蹇/也)附錄(程子語蹇便是處蹇之道困便是/處困之道道无時不可行游酢)蹇利西南
不利東北利見大人貞吉(吕音訓蹇陸氏曰紀免反王/肅徐紀偃反兌宫四世卦)
集解(程子曰西南坤方坤地也體順而易東北艮方艮/山也體止而險在蹇難之時利於順處平易之地)
(不利止於危險也處順易則難可紓止於險則難益甚/矣蹇難之時必有聖賢之人則能濟天下之難故利見)
(大人也濟難者必以大正之道而堅固其守故貞則吉/也凡處難者必在乎一无乎字守貞正一无正字設使)
(難不解不失正德是以吉也若遇難而不能固其守入/於邪濫雖使茍免亦惡德也知義命者不為也  朱子)
(曰蹇難也足不能進行之難也為卦艮下坎上見險而/止故為蹇西南平易東北險阻又艮方也方在蹇中不)
(宜走險又卦自小過而來陽進則往居五而得中退則/入於艮而不進故其占曰利西南不利東北當蹇之時)
(必見大人然後可以濟難又必守正然後得吉而卦之/九五剛健中正有大人之象自二以上五爻皆得正位)
(則又貞之義也故其占又曰利見大人貞吉葢見險者/貴於能止而又不可終於止處險者利於進而不可失)
(其正/也)附錄(朱子語艮下坎上其卦為蹇蹇難也西南隂/方平易之地東北陽方險阻之處當蹇之時)
(利趨平易而不利走險阻又利見大人以濟蹇而守正/則吉故筮得此卦其占如此以彖傳言之云易本義合)
(如此偶讀漫記蹇利西南是説坤卦分曉但不知從何/插入這坤卦來此須是箇變例聖人列這裏見得有箇)
(做坤底道理大率陽卦多自隂來隂卦多自陽來震是/坤第一畫變坎是第二畫變艮是第三畫變易之取象)
(不曾確定了它淵蹇无坤體只取坎中爻變如沈存中/論五姓一殷蹇利西南謂地也據卦體艮下坎上无坤)
(而繇辭言地者往往只取坎中爻變變則為坤矣沈存/中論五姓自古无之後人既如此呼喚即便有義可推)
(淵/)纂註(林氏曰蹇躄也説文云足跛也六易氏曰卦本/无坤體乾三索於坤而得艮今  二上往而易)
(五則由東北之艮位而復西南之坤位以濟險之道利/順不利止也  董氏曰二與五為應六二柔中之臣不)
(自安於險峻之内見九五剛中大人坦然行平易之道/於峻險而趨之故聖人以利見許之也  李氏舜臣曰)
(震坎艮相遇為蹇解而坎常在焉二卦皆以坎為義艮/下坎上則是止乎險中故為蹇坎下震上則是動而出)
(乎險中故為解命名大率以出險與不出險為義也又/曰坎配諸卦凡十有四大半皆險難之謂其問遇難而)
(无救者无如困遇難而不行者莫如蹇葢困則有澤而/无水之象蹇則具天下山川之至險  雙湖先生曰後)
(天八卦方位艮坎東北卦與西南卦離卦為對艮坎合/為蹇故不利東北則坤離合為晉是為利西南矣是以)
(蹇為難而晉為進也蹇卦无西南文王姑即東北對方/言之不必卦内有取於西南也況二陽盡變而之坤則)
(亦有離東北而就西南之象乎艮坎成蹇卦體雖為不/利而九五以剛健中正君於上六二以柔順中正臣於)
(下三五互離目為見又有人臣利見大人之象焉大人/謂五見謂二二五剛柔皆正故吉又觀睽盡變為蹇睽)
(取目有所見象重離在前也蹇取足/不能進象重坎在前也名義甚巧)初六往蹇來譽集
解(程子曰六居蹇之初往進則益入於蹇往蹇也當蹇/之時以隂柔无援而進其蹇可知來者對往之辭上)
(進則為往不進則為來止而不進是有見幾知/時之美來則有譽也  朱子曰往遇險來得譽)纂註(程/氏)
(曰六非濟蹇之才初非濟蹇之位往則犯難來則獲見/險能止之譽  李氏舜臣曰古人生居亂世无官守言)
(責者類皆髙蹈隱淪以待天下之清卒之身名俱髙傳/播萬世夫是之謂往蹇來譽與夫履富貴而蹈危機以)
(致名位俱仆為後代/之指笑者有間哉)六二王臣蹇蹇匪躬之故集解(程/子)
(曰二以中正之德居艮體止於中正者也與五相應是/中正之人為中正之君所信任故謂之王臣雖上下同)
(德而五方在大蹇之中致力於蹇難之時其艱蹇至甚/故為蹇於蹇也二雖中正以隂柔之才豈易勝其任所)
(以蹇於蹇也志在濟君於蹇一作艱難之中其蹇蹇者/非為身之故也雖使不勝志義可嘉故稱忠藎不為已)
(也然其才不足以濟蹇也小可濟則聖人當盛稱以為/勸矣  朱子曰柔順中正正應在上而在險中故蹇而)
(又蹇以求濟之非以其身之故也不言吉凶者占者/但當鞠躬盡力而已至於成敗利鈍則非所論也)纂
註(蔡氏曰王臣為五之臣也蹇蹇入難之深也匪躬之/故為王之事也  楊氏萬里曰諸爻聖人皆不許其)
(往唯六二九五无不許其往之辭者二為王者之大臣/五履大君之正位復不往以濟而誰當任乎  楊氏曰)
(二臣位當濟君上之蹇五君位當濟天下之蹇故不言/往來  蔡氏曰二五居中得位濟蹇者也往來不必言)
(矣當雙湖先生曰躬艮象六/二  重坎之初有蹇蹇象)九三往蹇來反集解(程子/曰九)
(三以剛居正處下體之上當蹇之時在下者皆柔必依/於三是為下所附者也三與上為正應上隂柔而无位)
(不足以為援故上往則蹇也來下來也反還歸也三為/下二隂所喜故來為反其所也稍安之地也  朱子曰)
(反就二隂/得其所安)纂註(徐氏曰九三當位與上為應上柔无位/不足與濟難故曰往蹇  郭氏雍曰反)
(者既往復反之辭來郭氏京曰/往蹇來正今本作  反象同)六四往蹇來連(吕音訓/連陸氏)
(曰力善反馬云難也/鄭如字遲久之意)集解(程子曰往則益入於坎險之/深往蹇也居蹇難之時同處)
(艱戹者其志不謀而同也又四居上位而與在下者同/有得位之正又與三相比相親者也二與初同類相與)
(者也是與下同志衆所從附也故曰來連來則與在下/之衆相連合也能與衆合得處蹇之道也  朱子曰連)
(於九三合/力以濟)纂註(徐氏曰六四近君往從乎五則隂柔不/足以濟五之蹇惟下連九三牽引以進)
(乃克有濟蹇單氏曰六四已至於險中而猶/往焉則益  矣連于陽以避難則安其所也)九五大蹇
朋來集解(程子曰五居君位而在蹇難之中是天下之/大蹇也當蹇而又在險中亦為大蹇大蹇之)
(時而二在下以中正相應是其朋助之來也方天下之/蹇而得中正之臣相輔其助豈小也得朋來而无吉何)
(也曰未足以濟蹇也以剛陽中正之君而方在大蹇之/中非得剛陽中正之臣相輔之不能濟天下之蹇也二)
(之中正固有助矣欲以隂柔之助濟天下之難非所能/也自古聖王濟天下之蹇未有不由賢聖之臣為之助)
(者湯武得伊吕是也中常之君得剛明之臣而就漸大/難者則有矣劉禪之扎明唐肅宗之郭子儀德宗之李)
(晟是也雖賢明之君茍无其臣則不能濟於難也故凡/六居五九居二者則多由助而有功蒙泰之類是也九)
(居五六居二則其功一作助多不足屯否之類是也葢/臣賢於君則輔君以君所不能臣不及君則賛助之而)
(已故不能成大功也之朱子曰大蹇者非常之蹇九五/居尊而有剛健中正  德必有朋來而助之者占者有)
(是德則有/是助矣)附録(朱子語問蹇九五何故為大蹇曰五是/為蹇主凡人臣之蹇只是一事至大蹇)
(須人主當之砥問大蹇朋來之義曰處九五尊位而居/蹇之中所以為大蹇所謂遺大投艱于朕身人君當此)
(之時須屈羣䇿用/羣力乃可濟也僴)纂註(徐氏曰朋謂三五與三皆陽故/曰朋  毛氏曰禍亂天所以開)
(聖人也九五德正而位尊立乎險中以合天下使天下/之有志者朋來而取節於我是故自我言之所謂當位)
(貞吉以正邦也自朋來者言之所謂利見大人往有功/也然則九五陷坎險之中所以為蹇也而其位則君也)
(治蹇者也以治蹇之主而居至險之中此所以撥亂反/正乘危致安也歟  鄭氏剛中曰諸爻皆以來為言與)
(朋來之來異諸爻之來自外反内也朋來之來自下趨/五也  雙湖先生曰凡天下之蹇皆聚於人君之一身)
(故稱大蹇又陽爻亦稱大合二五兩爻觀之五為濟蹇/之主二為濟蹇之臣故五稱大蹇二稱蹇蹇又觀蹇之)
(二五與比之二五一也比何為而樂蹇何為而難葢不/徒繫爻實繫卦體比以坎下乘坤蹇以坎下乘艮文王)
(曰利西南不利東北坤正西南角卦艮正東北角卦平/易險阻之分不徒在於坎尤在於坤艮者葢可見矣)
(李氏開曰四爻皆言往蹇而來善唯二與/五不言往以中正濟蹇之才可以往故也)上六往蹇來
碩吉利見大人集解(程子曰六以隂柔居蹇之極冒極/一作隂險一作蹇而往所以蹇也)
(不往而來從五求三得剛陽之助是以碩也蹇之道戹/塞窮蹙碩大也寛裕之稱來則寛大其蹇舒矣蹇之極)
(有出蹇之道上六以隂柔故不得出一作能耳得剛陽/之助可以舒蹇而已在蹇極之時得舒則為吉矣非剛)
(陽中正豈能出乎蹇也利見大人蹇極之時見大德之/人則能一作利有濟於蹇也大人謂五以相比發此義)
(五剛陽中正而居君位大人也在五不言其濟蹇之功/而上六利見之何也曰在五不言以其居坎險之中无)
(剛陽之助故无能濟蹇之義在上六蹇極而見大德之/人則能濟於蹇故為利也各爻取義不同如屯初九之)
(志正而於六二則目之為寇也諸爻皆不言吉上獨言/吉者諸爻皆得正各有所善然皆未能出於蹇故未足)
(為吉唯上處蹇極而得寛裕乃為吉也之朱子曰已在/卦極往无所之益以蹇耳來就九五與  濟蹇則有碩)
(大之功大人指九五/曉占者宜如是也)附録(朱子語問往蹇來譽曰來往/二字唯程傳言上進則為往)
(不進則為來說得極好今人或謂六四往蹇來連是來/就三九三往蹇來反是來就二上往蹇來碩是來就五)
(已說得通但初六來譽則位居最下无可來之地其說/不得通矣故不若程傳好只是不往為佳耳不往者守)
(而不進故不進則為來諸爻皆不言吉葢未離乎蹇中/也至上六往蹇來碩吉却是蹇極有濟之理既是不往)
(唯守於蹇則必得見九五之大人/與共濟蹇而有碩大之功矣銖)纂註(徐氏曰碩大也/剛也近附九五)
(之大人故曰來碩下得乎剛可以出蹇故吉也之丘氏/曰來碩應三也三陽為大大人五也上既得三  應則)
(宜與之共見大人而成濟蹇之功先言來碩後言利見/者葢上得三而後可以援五也  項氏曰艮之上爻為)
(碩剥之碩果是也又曰上六之往猶初六之來上六本/无所往特以不來為往耳初六本无所來特以不往為)
(來耳為王氏宗傳曰大蹇至上六始為吉/者以  蹇至此極物極則反蹇極必通也)大象傳山上
有水蹇君子以反身修德集解(程子曰山之峻阻上復/有水坎水為險陷之象)
(上下險阻故為蹇也君子觀蹇難之象而以反身修德/君子之遇艱阻必反求諸已而益自修孟子曰行有不)
(得者皆反求諸己故遇艱蹇必自省於身有失而致之/乎是反身也有所未善則改之无歉於心則加勉乃自)
(修其德也君子修/德以俟時而已)附録(朱子語或言蹇與困相似君子/致命遂志與君子反身修德亦)
(一般曰不然澤无水困是盡乾燥處困之極事无可為/者故只得致命遂志若山上有水蹇則猶可進步如山)
(上之泉曲折多艱阻然猶可行故教以反身修德豈可/與困為比只觀澤无水困與山上有水蹇兩句便全然)
(不同/僴)纂註(郭氏京曰君子以正身修德正字誤作反字/  馮氏曰艮為躬在内故有反身之象坎水)
(象德蒙之育德亦坎也常雙湖先生曰反身則思不出/其位之義艮象修德則  德行之義坎象坎在艮下為)
(蒙而稱君子以果行育德坎在艮上為蹇而稱君子以/反身修德葢反身如山不動而修德如水滋潤乎山之)
(象/也)彖傳蹇難也險在前也(吕音訓難/陸乃旦反)集解(程子曰蹇難/也蹇之為難)
(如乾之為健若易之為難則義有未足一作盡蹇有險/阻之義屯亦難也困亦難也同為難而義則異屯者始)
(難而未得通困者力之窮蹇乃險阻難之義各不/同也險在前也坎險在前下止而不得進故為蹇)見險
而能止知矣哉(吕音訓知/陸音智)集解(程子曰以卦才言處蹇/之道也上險而下止見)
(險而能止也犯險而進則有悔咎一作吝故美其能止/為知也方蹇難之時唯能止為善故諸爻除五與二外)
(皆以往為失來為得也賛朱子/曰以卦德釋卦名義而  其美)纂註(都氏曰險在前而/行者遇之則不可)
(以有行也險在下而行者在上則可以有行矣險在下/可行而乃止焉非知險者也此卦所以為蒙有不明之)
(義險在前知其不可進而止焉可謂知險矣此/卦所以為蹇而蹇則知者之事所以反乎蒙也)蹇利西
南往得中也不利東北其道窮也(吕音訓中陸氏曰如/字鄭云和也又張仲)
(反王肅云/中適也)集解(程子曰蹇之時利於處平易西南坤方/為順易東北艮方為險阻九上居五而)
(得中正之位是往而得平易之地故為利也五居坎險/之中而謂之平易者葢卦本坤由五往而成坎故但取)
(往而得中不取成坎之義也方蹇而又止危險之地/則蹇益甚矣故不利東北其道窮也謂蹇之極也)利
見大人往有功也當位貞吉以正邦也(吕音訓正邦陸/氏曰荀陸績作)
(正國為/漢朝諱)集解(程子曰蹇難之時非聖賢一有大人字不/能濟天下之蹇故利於見大人也大人當)
(位則成濟蹇之功矣往而有功也能濟天下之蹇者唯/大正之道夫子又取卦才而言蹇之諸爻除初外餘皆)
(當正位故為貞正而吉也初六雖以隂居陽而處下亦/隂之正也以如一作如以此正道正其邦可以濟於蹇)
(矣/)蹇之時用大矣哉集解(程子曰處蹇之時濟蹇之道/其用至大故云大矣哉天下)
(之難豈易平也非聖賢不能其用可謂大矣順時而處/量險而行從平易之道由至正之理乃蹇之時用也)
(朱子曰以卦變卦體釋卦/辭而賛其時用之大也)纂註(雙湖先生曰利西南往/得中論卦變也蹇本升)
(卦坤上㢲下坤乃西南平易之方自升九二上往得坤/體之中是為利西南而往得中矣升九二既往五則下)
(體成艮艮正東北方卦所謂不利東北其道窮也利見/互離目為見大人九五也九二之往為九五可謂有功)
(矣九五剛中當位貞吉可以正邦矣當蹇之時而成其/用之大有如此者本義釋卦辭謂蹇自小過來而彖傳)
(則分明自升來或自既濟/來則皆有往西南之象耳)小象傳往蹇來譽宜待也(吕/音)
(訓宜待也陸氏曰張本作/宜時也鄭本作宜待時也)集解(程子曰方蹇之初進則/益蹇時之未可進也故)
(宜見幾而止以待時可行而後行也諸爻皆蹇往而善/來然則无出蹇之義乎曰在蹇而往則蹇也蹇終則變)
(矣故上已一/作六有碩義)王臣蹇蹇終无尤也集解(程子曰雖艱一/作蹇戹於蹇時)
(然其志在濟君難然未能成功然一无然字終无過尤/也聖人取其志義而謂其无尤所以勸忠藎也  朱子)
(曰事雖不濟/亦无可尤)纂註(雷氏曰初六以不往為有譽六二/以匪躬為无尤有位无位之間耳)往
蹇來反内喜之也(吕音訓喜陸氏曰如/字徐許意反猶好也)集解(程子曰内/在下之隂)
(也方蹇之時隂柔不能自立故皆附於九三之陽而喜/愛之九之處三在蹇為得其所耳處蹇而得下之心可)
(以求安故以來為反/猶春秋之言歸也)往蹇來連當位實也集解(程子曰/四當蹇)
(之時居上位不往而來與下同志固足以得衆矣又以/隂居隂為得其實以誠實與下故能連合而下之二三)
(亦各得其實初以隂居下亦其實也當同患之時相交/以實其合可知故來而連者當位以實也處蹇難非誠)
(實何以濟當位不曰正而曰實上/下之交主於誠實用各有其所也)大蹇朋來以中節也
集解(程子曰朋者其朋類也五有中正之德而二亦中/正雖大蹇之時不失其守蹇於蹇以相應助是以)
(其中正之節也上下中正而弗濟者臣之才不足也自/古守節秉義而才不足以濟者豈少乎漢李固王允晉)
(周顗王導/之徒是也)纂註(耿氏曰易以節為行險故節之彖曰説/以行險當位以節葢節物之性亦行險)
(也五居中以節所以/行險而致朋來也)往蹇來碩志在内也利見大人以
從貴也集解(程子曰上六應三而從五志在内也蹇既/極而有助是以碩而吉也六以隂柔當蹇)
(之極密近剛陽中正之君自然其志從附以求自濟故/利見大人謂從九五之貴也所以云從貴恐人不知大)
(人為指/五也)附錄(程子語蹇以反身修德故往者在外也在/外必蹇來者在内也在内則有譽无尤來)
(連朋來來碩皆反身修德之謂也蹇蹇不暴進内顧之/象也暴進出外則无事矣連音平連則无窮也朋來則)
(衆來言朋來未免於有思也至於來碩則/來處於大人之事也故曰從貴羅氏拾遺)纂註(董氏曰/内以五)
(之位言貴以五之德言以位則上不當往於外而當來/於内以德則五有大人之德居大人之位此其可貴也)
經䷧(坎下/震上)集解(程子曰解序卦蹇者難也物不可以/終難故受之以解物无終難之理難)
(極則必散解者散也所以次蹇也為卦震上坎下震動/也坎險也動於險外出乎險也故為患難解散之象又)
(震為雷坎為雨雷雨之作葢隂陽交感和暢/而緩散故為解解者天下患難解散之時也)解利西南
无所往其來復吉有攸往夙吉(吕音訓解陸氏曰/音蟹震宫二世卦)集解
(程子曰西南坤方坤之體廣大平易當天下之難方解/人始離艱苦不可復以煩苛嚴急治之當濟以寛大簡)
(易乃其宜也如是則人心懐而安之故利如西南也湯/除桀之虐而以寛治武王誅紂之暴而反商政皆從寛)
(易也无所往其來復吉有攸往夙吉无所往謂天下之/難已解散无所為也有攸往謂尚有所當解之事也夫)
(天下國家必紀綱法度廢亂而後禍患生聖人既解其/難而安平无事矣是无所往也則當修復治道正紀綱)
(明法度進復先代明王之治是來復也謂反正理也天/下之吉也其發語辭自古聖王救難定亂其始未暇遽)
(為也既安定則為可久可繼之治自漢以下亂既除而/不復有為姑隨時維持而已故不能成善治葢不知來)
(復之義也有攸往夙吉謂尚有當解之事則早為之乃/吉也當解而未盡者不早去則將復盛事之復生者不)
(早為則將漸大故夙則吉也之朱子曰解難之散也居/險能動則出於險之外矣解  象也難之既解利於平)
(易安靜不欲久為煩擾且其卦自升來三往居四入於/坤體二居其所而又得中故利於西南平易之地若无)
(所往則宜來復其所而安靜若尚有/所往則宜早往早復不可久煩擾也)附錄(朱子語先生/舉解卦云无)
(所往其來復吉程傳以為天下之難已解而安平无事/則當修復治道正紀綱明法度進復先代明王之治夫)
(禍亂既平正合修治道求復三代之規模却只便休了/兩漢以來人主還有理會正心誠意否須得人主如窮)
(閻陋巷之士治心修身講明義理以此應/天下之務用天下之才方見次第德明)纂註(蔡氏曰/坎難震)
(動動則離乎難解之義也利西南者坎震東北之卦也/難解於東北至西南則无不利矣无所往其來復吉往)
(進也來復退歸也謂二難既解則居中以復其安靜也/主内象言有攸往夙吉夙早也難有未解者當急往而)
(解之不可久擾也主外象言四李氏舜臣曰以畫觀之/四隂二陽坎險在前是為蹇  隂二陽坎險巳過是為)
(解則解者蹇之反也以卦觀之坎上震下為屯坎下震/上為解則解者屯之反也屯蹇者難之方興解則難之)
(巳散蹇之止于險下固不若屯之動于險中屯之動于/險中又不若解之動于險外也  雙湖先生曰解乃蹇)
(之反體亦為蹇變而成解昔焉艮止於坎險之下者今/震動而出乎坎險之上矣是險難既散而為解也其曰)
(利西南无所往其來復吉者自蹇九五言之也若曰西/南雖利今九五於西南既无所往則宜來復於九二以)
(成坎體就下而吉也其曰有攸往夙吉者自蹇之九三/言之也若曰九三若有所往則宜早往居四以成震體)
(出乎坎險之上亦吉也大抵卦體一轉移間九五來復/於二九三上往居四便成解卦矣文王卦辭不過如此)
(若必欲就卦中取西南之象則膠滯而有所不通矣諸/家皆不免此弊蔡氏釋來復以下好説西南亦无歸著)
初六无咎集解(程子曰六居解初患難既解之時以柔/居剛以隂應陽柔而能剛之義既无患)
(難而自處得剛柔之宜一有也字患難既解安寧无事/唯自處得宜則為无咎矣方解之初宜安靜以休息之)
(爻之辭寡所以示意咎朱子曰難既解矣以/柔在下上有正應何  之有故其占如此)纂註(李氏/過曰)
(初六一柔本在卦上今反而居下與二陽遇宜其无咎/也  李氏舜臣曰震陽動乎險上初與為應藉以解散)
(于屯蹇者/安有咎哉)九二田獲三狐得黄矢貞吉集解(程子曰九/二以陽剛)
(得中之才上應六五之君用於時者也天下小人常衆/剛明之君在上則明足以照之威足以懼之剛足以斷)
(之故小人不敢用其情然猶常存警戒慮其有間而害/正一作政也六五以隂柔居尊位其明易蔽其威易犯)
(其斷不果而易惑小人一近之則移其心矣況難方解/而治之初其變尚易二既當用必須能去小人則可以)
(正君心而行其剛中之道田者去害之事狐者邪媚之/獸三狐指卦之三隂時之小人也獲謂能變化除去之)
(如田之獲狐也獲之則得中直之道乃貞正而吉也黄/中色矢直物黄矢謂中直也羣邪不去君心一入則忠)
(直之道无由行矣桓敬之不去武三思是也君朱子曰/此爻取象之意未詳或曰卦凡四隂除六五  位餘三)
(隂即三狐之象也大抵此爻為卜田之吉占亦為/去邪媚而得中直之象能守其正則无不吉矣)纂註
(都氏曰人民曰獲器用曰得獲者得之難得者獲之易/  程氏曰田有獲者用武有功之象  李氏舜臣曰坎)
(為穴為隠伏物之穴居而隠伏者狐也三狐坎三爻象/  劉氏􁂜曰狐者性伏而情姦晝伏而夜動小人道也)
(四楊氏萬里曰當解之世此爻欲其獲狐三戒其致寇/  欲其解拇五欲其退小人六欲其射隼一卦六爻而)
(去小人之象居其五然則召天下多難者誰乎人君亦/何利於天下之多難而何樂於近小人以疎君子哉)
(雙湖先生曰二為田坎為弓輪互離為甲胄戈兵有獵/象互坎三爻三狐象互坎為矢又互離為黄噬嗑九四)
(亦互坎稱金矢六五離中稱黄金此有互離互坎故兼/黄矢象二不正而云貞吉戒之也此爻有互坎在二前)
(故就互坎取象或以下坎為狐不/應九二自獲其義則程子盡矣)六三負且乘致寇至
貞吝集解(程子曰六三隂柔居下之上處非其位猶小/人宜在下以負荷而且乘車非其據也必致)
(宼奪之至雖使所為得正亦可鄙吝也小人而竊盛位/雖勉為正事而氣質卑下本非在上之物終可吝也若)
(能大正則如何曰大正非隂柔所能也若能之則是化/為君子矣三隂柔小人宜在下而反處下之上猶小人)
(宜負而反乘當致宼奪也難解之時而小人竊位復致/寇矣乘如字石證反  朱子曰繫辭備矣貞吝言雖以)
(正得之亦可羞也唯/避而去之為可免耳)纂註(徐氏曰負謂上負九四乘謂/下乘九二三以柔處二剛之)
(中頑然不解故有負且乗致寇至象於吕氏曰不安於/上求媚於四而負之不安於下陵侮  二而乘之  王)
(氏安石曰負者小人之事六小人之材也乘者君子之/器三君子之位也  南軒張氏曰小人乘君子之器乃)
(所以招寇而起禍貞固守此寧不可吝乎自朱氏曰此/爻當内卦之上而在髙位自二言之為狐  上言之為)
(隼自本爻言之又為負且乗也害丘氏曰小人情狀最/為不一狐言其蠱惑隼言其􁀳  負且乘言其僣竊)
(雙湖先生曰坎為輿為盜六三坎體三至五又互坎故/有負乗致寇之象又負四乗二為上所射亦有致寇至)
(象貞吝言其雖正猶吝況不正乎則其吝可知矣六/爻中惟三為吝而不言凶咎者終是以卦體吉也)九
四解而拇朋至斯孚(吕音訓解陸佳買反拇陸氏曰茂/后反陸績云足大指玉云手大指)
(荀作母晁氏/案母古文)集解(程子曰九四以陽剛之才居上位承/六五之君大臣也而下與初六之隂)
(為應拇在下而㣲者謂初也居上位而親小人則賢人/正士逺退矣斥去小人則君子之黨進而誠相得也四)
(能解去初六之隂柔則陽剛君子之朋來至而誠合矣/不解去小人則巳之誠未至安能得人之孚也初六其)
(應故謂逺之為解以朱子曰拇指初初與四皆不得其/位而相應應之不  正者也然四陽初隂其類則不同)
(矣若能解而去之則君/子之朋至而相信也)附録(朱子語四與初皆不得正/四能解其拇者以四雖隂)
(位而才則陽與初六隂柔則為有間所以能/解去其拇故得陽剛之朋類至而相信矣銖)纂註(徐氏/曰朋)
(謂二四與二皆剛故曰朋解之時陽能解隂剛/能解柔九四欲解初六在下之隂解而拇也)六五君
子維有解吉有孚于小人(吕音訓解陸/音蟹象同)集解(程子曰六/五居尊位)
(為解之主人君之解也以君子通言之君子所親比者/必君子也所解去者必小人也故君子維有解則吉也)
(小人去則君子進矣吉孰大焉有孚者世云見驗也可/驗之於小人小人之黨去則是君子能有解也小人去)
(則君子自進正道自行天下不足治也解朱子曰卦凡/四隂而六五當君位與三隂同類者必  而去之則吉)
(也孚驗也君子有解/以小人之退為驗也)纂註(林氏曰君子之治小人維有/解緩之而巳吉之道也小人)
(知君子之不為巳甚亦莫不孚而自知退聽矣乗雙湖/先生曰五柔中為君子初无咎上公用惟三負  小人)
(欲知君子有解驗之于三五能用上射三而獲之則可/以見矣嘗觀卦體不吉諸爻雖得位以剛中正之君幾)
(濟之不足蹇之九五是也卦體既吉諸爻雖不得位以/柔中不正之主亦處之有餘解之六五是也以是知卦)
(有小大實繫卦體而不專繫六爻於此可以見矣然解/六五不過為守成之常君蹇九五則實為撥亂之英主)
(遇蹇困而非如是之君生人之類/復何賴焉吁此易之所以為易也)上六公用射隼于髙
墉之上獲之无不利(吕音訓射陸食亦反象同隼陸氏/曰苟尹反毛氏草木鳥獸疏云鹞)
(墉陸氏曰音/容馬云城也)集解(程子曰上六尊髙之地而非君位故/曰公但據解終而言也隼鷙害之物)
(象為害之小人墉墻内外之限也害若在内則是未解/之時也若出墉外則是无害矣復何所解故在墉上離)
(乎内而未去也云髙見防限之嚴而未去者上解之極/也解極之時而獨有未解者乃害之堅強者也上居解)
(極解道巳至器巳成也故能射而獲之既獲之則天下/之患解已盡矣何所不利夫子於繫辭復伸其義曰隼)
(者禽也弓矢者器也射之者人也君子藏器於身待時/而動何不利之有動而不括是以出而有獲語成器而)
(動者也鷙害之物在墉上苟无其器與不待時而發則/安能獲之所以解之之道器也事之當解與已解之之)
(道至者時也如是而動故无括結發而无不利矣括結/謂阻碍聖人於此發明藏器待時之義夫行一身至於)
(天下之事苟无其器與不以時而動小則括塞大則喪/敗自古喜有為而无成功或顛覆者皆由是也  朱子)
(曰繫辭/備矣)纂註(馮氏曰公諸侯之為三公者僚李氏椿年/曰公在百僚之上者也以百  之上而攻)
(在下之小人宜其有獲而无不利也之蔡氏曰隼鷙害/之物謂三墉内外之限三所居地解  不解者惟三用)
(其所應而解之獲之必矣故无不利貴馮氏椅曰解之/時諸爻皆不當位故以二五得中為  以剛爻能出險)
(為尚惟上一爻當位故无不利也互雙湖先生曰自五/至三互坎為弓矢射象自四至二  離為飛鳥三居離)
(中隼象三又下體之上髙墉象/同人九四乗其墉亦指三也)大象傳雷雨作解君子
以赦過宥罪(吕音訓宥陸氏/曰音又京作尤)集解(程子曰天地解散而/成雷雨故雷雨作而)
(為解也與明雨而作離語不同赦釋之宥寛之過失則/赦之可也罪惡而赦之則非義也故寛之而巳君子觀)
(雷雨作解之象體其發育則施/恩仁體其解散則行寛釋也)纂註(蘭氏曰雷雨作天/地解萬物之屯也)
(赦過宥罪君子所以解天下之難也生李氏舜臣曰雷/雨作則澤被萬物赦過宥罪則澤被  民  蔡氏曰赦)
(宥解義過動震象罪陷坎象為項氏曰過與罪屬坎坎/為法律為徽纆赦宥屬震震  動出為反生  雙湖先)
(生曰坎在上為雲在下為雨方雲雷為屯則隂陽之未/通今雷雨作解則隂陽之已通矣屯其為難之始解其)
(解屯之/難者歟)彖傳解險以動動而免乎險解(吕音訓解陸音/蟹下及大象並)
(同/)集解(程子曰坎險震動險以動也不險則非難不動/則不能出雖動而出於險外是免乎險難也故)
(為解釋朱子曰以/卦德  卦名義)解利西南往得衆也集解(程子曰解/難之道利)
(在廣大平易以寛易而往/濟解則得衆心之歸也)纂註(林氏栗曰蹇止乎坎中/是以言利西南不利東)
(北解動乎險外是以但言西南之/利而不復言東北之不利也歟)其來復吉乃得中也
集解(程子曰不云无所往省文爾救亂除難一時之事/未能成治道也必待難解无所往然後來復先王)
(之治乃得中/道謂合宜也)有攸往夙吉往有功也集解(程子曰有所/為則夙吉也)
(早則往而有功緩則惡滋而害深矣得朱子曰以卦變/釋卦辭坤為衆得衆謂九四入坤體  中有功皆指九)
(二/)纂註(易氏曰有攸往震也方其在坎險而无所往故/來復於中而吉以其陽剛在坎之中宜於復也)
(及其出而之震則可以有所往故動宜早而往有功以/其陽剛在震之初宜於動也  李氏過曰未可以往則)
(以來復為中今難既/解則往而有功矣)天地解而雷雨作雷雨作而百果
草木皆甲拆解之時大矣哉(吕音訓拆陸氏曰敇宅反/説文云裂也廣雅云分也)
(馬陸績作/宅云根也)集解(程子曰既明處解之道復言天地之解/以見解時之大天地之氣開散交感而)
(和暢則成雷雨雷雨作而萬物皆生發甲拆天地之功/由解而成故賛解之時大矣哉王者法天道行寛宥施)
(恩惠養育兆民至於昆蟲草木乃順解之時/與天地合德也  朱子曰極言而賛其大也)附録(朱子/語隂)
(陽之氣閉結之極忽然迸散出做這雷雨只管閉結了/若不解散如何會有雷雨作小畜所以不能成雷雨者)
(畜不極也雷便只是/如今一箇爆杖淵)纂註(馮氏椅曰以天地推廣卦義/而賛之作興也拆分裂也雲)
(雷為屯故雷雨作為解雨自天施雷出地奮天地解也/雷雨二卦象百果草木四隂象或甲或拆得二陽而發)
(育也也丘氏曰雷雨作氣之解也百果草木皆甲拆形/之解    王氏曰天地否結則雷雨不作交通感散雷)
(雨乃作雷雨之作則險厄者亨否/結者散故百果草木皆甲拆也)小象傳剛柔之際義
无咎也集解(程子曰初四相應是剛柔相際接也剛柔/相際為得其宜難既解而處之剛柔得宜)
(其義无/咎也)纂註(蔡氏曰際謂交際柔居解初入坎尚淺而/承剛應剛得剛柔交際之宜難必解者也)
(故曰義/无咎也)九二貞吉得中道也集解(程子曰所謂貞吉者/得其中道也除去邪)
(惡使其一无其字中直/之道得行乃正而吉也)負且乗亦可醜也自我致戎又
誰咎也(吕音訓致戎陸氏曰本又作致寇晁氏/曰案其失自虞始虞前皆依爻作寇)集解(程/子)
(曰負荷之人而且乘載為可醜惡也處非其據德不稱/一作勝其器則寇戎之致乃已招取將誰咎乎聖人又)
(於繫辭明其致寇之道謂作易者其知盜乎盜者乘釁/而至苟无釁隙則盜安能犯負者小人之事乘者君子)
(之器以小人而乘君子之器非所能安也故盜乘釁而/奪之小人而居君子之位非其所能堪也故滿假而陵)
(慢其上侵暴其下盜則乘其過惡而伐之矣伐者聲其/罪也盜横暴而至者也貨財而輕慢其藏是教語乎盜)
(使取之也女子而夭冶其容是教語淫者使暴之也小/人而乘君子之器是招盜使奪之也皆自取之之謂也)
纂註(雷氏曰負且乘小人自以為榮而君子所恥故可/醜寇小則為盜大則為戎任使非人則變解而蹇)
(天下起戎矣已所/致也復誰咎哉)解而拇未當位也集解(程子曰四雖/陽剛然居隂)
(於正疑不足若復親比小人則其失正必矣故戒必解/其拇然後能來君子以其處未當位也解者本合而離)
(之也必解拇而後朋孚葢君子之交而/小人容於其間是與君子之誠未至也)君子有解小人
退也集解(程子曰君子之所解者謂退去小人/也小人去則君子之道行是以吉也)公用射
隼以解悖也(吕音訓解陸佳買/反悖陸布内反)集解(程子曰至解終而/未解者悖亂之大)
(者也射之所以解之/也解則天下平矣)纂註(蔡氏曰悖逆也解悖謂解/三之悖逆而卒得其順也)
經䷨(兌下/艮上)集解(程子曰損序卦解者緩也緩必有所/失故受之以損縱緩則必有所失失)
(則損也損所以繼解也為卦艮上兌下山體髙澤體深/下深則上益髙為損下益上之義又澤在山下其氣上)
(通潤及草木百物是損下而益上也又下為兌説三爻/皆上應是説以奉上亦損下益上之義又下兌之成兌)
(由六三之變也上艮之成艮自上九之變也三本剛而/成柔上本柔而成剛亦損下益上之義損上而益於下)
(則為益取下而益於上則為損在人上者施其澤以及/下則益也取其下以自厚則損也譬諸壘土損於上以)
(培厚其基本則上下安固矣豈非益乎取於下以增上/之髙則危墜至矣豈非損乎故損者損下益上之義益)
(則反/是)損有孚元吉无咎可貞利有攸往(吕音訓損陸氏/曰孫本反虧減)
(之義也又訓失/艮宫三世卦)集解(程子曰損減損也凡損抑其過以/就義理皆損之道也損之道必有)
(孚誠謂至誠順於理也損而順理則大善而吉所損无/過差可貞固常行而利有所往也人之所損或過或不)
(及一有或常字或不常一作當皆不合正理非有孚也/非有孚則无吉而有咎非可貞之道不可行也  朱子)
(曰損減省也為卦損下卦上畫之陽益上卦上畫之隂/損兌澤之深益艮山之髙損下益上損内益外剥民奉)
(君之象所以為損也損所當損而有/孚信則其占當有此下四者之應矣)纂註(蔡氏曰内本/乾外本坤乾)
(上爻與坤上爻往來本剛得柔為損本柔得剛為益凡/卦以内為貞主貞而言故為損  徐氏曰孚信實也損)
(所當損適時之宜而有孚信可行之理所謂有孚也可/貞者可以正固守此也其道可行故利往損而有孚則)
(元吉无咎可貞而利有攸往也葢損/者拂人情之事易至凶咎故特詳之)曷之用二簋可用
享(吕音訓曷陸何葛反簋陸氏曰蜀才作軌晁氏曰案/軌古文簋字享陸氏曰香兩反彖同蜀才許庚反)
集解(程子曰損者損過而就中損浮末而就本實也聖/人以寧儉為禮之本故為損發明其義以享祀言)
(之享祖之禮其文最繁然以誠敬為本多儀備物所以/將飾其誠敬之心飾過其誠則為偽矣損飾所以存誠)
(也故云曷之用二簋可用享二簋之約可用享祭言在/乎誠而巳誠為本也天下之害无不由末之勝也峻宇)
(彫牆本於宫室酒池肉林本於飲食淫酷殘忍本於刑/罰窮兵黷武本於征討凡人欲之過者皆本於奉養其)
(流之逺則為害矣先王制其本者天理也後人流於末/者人欲也損之義損人欲以復天理而巳  朱子曰言)
(當損時則/至薄无害)附録(朱子語二簋與簋贰字不/同可見其義亦不同易説)纂註(徐氏曰/曷之用)
(問辭二簋享答辭下之奉上槩謂之享燕禮之重亦謂/之享古者享禮以四簋為中陳饋八簋為盛當損之時)
(二簋雖薄而亦可用享也三馮氏椅曰享諸侯享天子/之禮也以二簋言者下卦  陽九三一爻既往于上卦)
(之上矣下二陽爻應乎四五皆有奉之義故以取象也/  蘭氏曰損益二卦專為三隂設也損乾之九四故曰)
(損上損乾之九三故曰損下隂雙湖先生曰損以三上/兩爻成卦損三益上損陽益  故名卦曰損當交泰之)
(時上下亨通三上有孚誠相與乃元吉之道无可咎者/但隂陽易位故戒以可貞利有攸往申言卦變也損自)
(泰來九利往居上六來居三也簋内方外圓下二陽為/底三隂為腹上一陽為葢乃盛黍稷之器可用以享上)
(者也主損之事者六五/之君故以用享終焉)初九已事遄往无咎酌損之(吕/音)
(訓已陸氏曰音以本亦作以虞作祀晁氏曰説文作㠯/云遄往來數也易㠯事遄往虞作祀云祭也遄陸氏曰)
(市專反速/也荀作顓)集解(程子曰損之義損剛益柔損下益上也/初以陽剛應於四四以隂柔居上位賴)
(初之益者也下之益上當損巳而不自以為功所益於/上者事既已則速去之不居其功乃无咎也若享其成)
(功之美非損巳益上也於為下之道為有咎矣四之隂/柔頼初者也故聽於初初當酌度其宜而損已以益之)
(過與不及皆不可也為朱子曰初九當損下益上之時/上應六四之隂輟所  之事而速往以益之无咎之道)
(也故其象占如此然居下而/益上亦當斟酌其深淺也)附録(朱子語在損之初下/猶可以斟酌也淵問)
(損卦三陽皆能益隂而二上二爻則弗損益之初則曰/酌損之何邪先生云這一爻難解只得用伊川説又云)
(易解得處少難解處多今且恁地說去到那占/時又自别消詳有應處難豫為定説也易說)纂註(徐/氏)
(曰損者人情之所難而初又最下不可過損損下太過/則其本傷矣必斟酌其義之淺深而不失損己益人之)
(道可也有林氏栗曰酌取水也詩云酌彼行潦損澤以/滋山故  酌損象  李氏過曰遄往者下奉上之誠酌)
(損者上愛下之仁也益王氏宗傳曰兌三爻皆損以益/上者然二以弗損為  三以獨行得友初所謂出粟米)
(絲麻以事上宜速往免咎上亦當酌損之使/下供上之心不厭上取下之道不窮可也)九二利貞
征凶弗損益之集解(程子曰二以剛中當損剛之時居/柔而說體上應六五隂柔之君以)
(柔說應上則失其剛中之德故戒所利在貞正也征行/也離乎中則失其貞正而凶矣守其中乃貞也弗損益)
(之不自損其剛貞則能益其上乃益之也若失其剛貞/而用柔説適足以損之而已一无而巳字非損巳而一)
(有以字益上也世之愚者有雖无邪心而唯知竭力順/上為忠者葢不知弗損益之之義也  朱子曰九二剛)
(中志在自守不肯妄進故占者利貞而征則凶/也弗損益之言不變其所守乃所以益上也)纂註(游/氏)
(曰兌之情說而陽性好動故有利貞征凶之戒則雙湖/先生曰九二不正故戒以正自守則利而上征  凶此)
(皆弗損之道然陽雖弗損而與六五為正應以剛濟柔/固未嘗无益之之道也  董氏曰二以剛益五之柔亦)
(如初益四初以剛居剛少損之則可裁度以助四二以/剛居柔更損之將至媚說以徇五矣故既以利貞勉之)
(復以征/凶警之)六三三人行則損一人一人行則得其友集解
(程子曰損者損有餘也益者益不足也三人謂下三陽/上三隂三陽同行則損九三以益上三隂同行則損上)
(六以為三三人行則損一人也上以柔易剛而謂之損/但言其減一耳上與三雖本相應由二爻升降而一卦)
(皆成兩相與也初二二陽四五二隂同德相比三與上/應皆兩相與則其志專皆為得其友也三雖與四相比)
(然異體而應上非同行者也三人則損一人一人則得/其友葢天下无不二者一與二相對待生生之本也三)
(則餘而當損矣此損益之大義也夫子又於繫辭盡其/義曰天地絪緼萬物化醇男女構精萬物化生易曰三)
(人行則損一人一人行則得其友言致一也絪緼交密/之狀天地之氣相交而密則生萬物之化醇醇謂醲厚)
(醲厚猶精一也男女精氣交構則化生萬物唯精醇專/一所以能生也一隂一陽豈可二也故三則當損言專)
(致乎一也天地之間當損益之明且大者莫過此也人/朱子曰下卦本乾而損上爻以益坤三人行而損一)
(也一陽上而一隂下一人行而得其友也兩相與/則專三則離而亂卦有此象故戒占者當致一也)附錄
(程子語道二仁與不仁而已自然理如此道无无對有/隂則有陽有善則有惡有是則有非无一亦无三易曰)
(三人行則損一人一人行則得其友只是二也河南語/録絪緼隂陽之感入闗録天地之大德曰生天地絪緼)
(萬物化醇生之謂性告子此言是謂犬之性猶牛之性/牛之性猶人之性則非也萬物之生意最可觀此元者)
(善之長也斯所謂仁也人與天地一物也而人特自小/之何邪  朱子語三人行損一人一人行得其友一陽)
(上去換得一隂來淵伊川/就六爻上說得好義剛)纂註(南軒張氏曰三居下體/之上數之當變故極言)
(損益之理之李氏過曰損卦之成由此一爻上往故言/損剛益柔  義  丘氏曰此爻乃損之所以為損也)
(王氏大寳曰三剛並行損一以益上三人行則損一人/之象也剛上柔下相應以相與一人行則得其友之象)
(也説雙湖先生曰此爻大旨本義已盡之矣繫辭致一/之  巳自是夫子之意而程傳則又推之六爻者也)
六四損其疾使遄有喜无咎集解(程子曰四以隂柔居/上與初之剛陽相應)
(在損時而應剛能自損以從剛陽也損不善以從善也/初之益四損其柔而益之以剛損其不善也故曰損其)
(疾疾謂疾病不善損於不善唯使之遄速則有喜而无/咎人之損過唯患不速速則不致於深過為可喜也)
(朱子曰以初九之陽剛益巳而損其隂柔/之疾唯速則善戒占者如是則无咎矣)纂註(徐氏曰/柔過為)
(疾忿欲之類是也又曰才柔苟止而或怠於從善初剛/在下亦每難於益巳苟非自損其過自治其私汲汲然)
(以好善求益為心則應者緩而益者寡也能无咎乎凡/言有喜有慶者皆内外相應之情也  王氏大寳曰剛)
(以敏速為遄柔以遲鈍為疾以柔居柔疾象動以陽卦/使遄之象柔以得剛為喜應初剛有喜之象以遄補疾)
(无咎之象凡相應以相與能損其遲鈍之疾遄速應剛/是亦柔道之可喜者也是以无咎  南軒張氏曰當損)
(而不損過也不當損而損之亦過也酌損之弗損益之/者言不過損也所謂損一人損其疾者皆理之所當損)
(者也曰雙湖先生曰初與四應在初直曰已事遄往在/四則  損疾使遄既可以見隂陽相與之切又可以識)
(剛柔彊弱之分王氏謂動以陽/卦意謂自四至二有互震也)六五或益之十朋之龜
弗克違元吉集解(程子曰六五於損時以中順居尊位/虚其中以應乎二之剛陽是人君能)
(虚中自損以順從在下之賢也能如是天下孰不損已/自盡以益之故或有益之之事則十朋助之矣十衆辭)
(龜者決是非吉凶之物衆人之公論必合正理雖龜筴/不能違也如此可謂大善之吉矣古人曰謀從衆則合)
(天心者朱子曰柔順虚中以居尊位當損之時受天下/之益  也兩龜為朋十朋之龜大寳也或以此益之而)
(不能辭其吉可知占者/有是德則獲其應也)附録(朱子語或益之十朋之龜/句弗克違顯子易象自是)
(一法如乾為龜則損益二卦皆說龜此類甚多僴損益/二卦説龜二在二一在五是顛倒説去未濟與既濟說)
(鬼方亦然不知如何煇向在玉山道間見彦章説離為/龜故卦言龜處皆有離象如頤之靈龜損益十朋之龜)
(以其卦雖无離而通體似離也頤六爻損自二至上益/自初至五此其求之巧矣然頤猶取龜義而无取於離)
(損益則但言其得益之多而義亦不復繫於龜矣今乃/不論其所以得益之故以為求益之方而必求其龜之)
(所自來亦可謂枉/費心力矣董録)纂註(鄭氏汝諧曰凡曰或益曰有它/吉曰有隕自天曰自天祐皆謂)
(不期於得之也固馮氏曰非所期而或益之厚之之象/  林氏栗曰五  无待乎外以上九之富又自上而益)
(之是以有或益之象百徐氏曰班固食貨志元龜岠冉/長尺二寸直二千一  六十為大貝十朋注冉龜甲縁)
(也岠至也度背兩邊緣尺二寸也兩貝為朋朋直二百/一十六元龜十朋故二千一百六十也又有公龜九寸)
(直五百為壯貝十朋侯龜七寸以上直三百為幺貝十/朋子龜五寸以上直百為小貝十朋是為龜寶四品大)
(貝四寸八分以上二枚為一朋直二百一十六壯貝三/寸六分以上二枚為一朋直五十幺貝二寸四分以上)
(二枚為一朋直三十小貝寸二分以上二枚為一朋直/十不盈寸二分漏貝不得為朋  張子曰十朋之龜弗)
(能違言受益之事必信然不疑也求蔡氏曰元龜有國/之大寶言益之大也弗克違者不  而必致之意故元)
(吉/)上九弗損益之无咎貞吉利有攸往得臣无家集解
(程子曰凡損之義有三損巳從人也自損以益於人也/行損道以損於人也損己從人徙於義也自損益人及)
(於物也行損道以損於人行其義也各因其時取大者/言之四五二爻取損巳從人下體三爻取自損以益人)
(損時之用行損道以損天下之當損者也上九則取不/行其損為義九居損之終損極而當變者一无者字也)
(以剛陽居上若用一有其字剛以損削於下非為上之/道其咎大矣若不行其損變而以剛陽之道益於下則)
(无咎而得其正且吉也如是則宜有所往往則有益矣/在上能不損其下而益之天下孰不服從從服之衆无)
(有内外也故曰得臣无家得臣謂得人心歸服无家謂/无有逺近内外之限也  朱子曰上九當損下益上之)
(時居卦之上受益之極而欲自損以益人也然居上而/益下有所謂惠而不費者不待損巳然後可以益人也)
(能如是則无咎然亦必以正則吉而利有所/往惠而不費其惠廣矣故又曰得臣无家)附録(朱子/語得)
(臣无家猶言化家為國相似得臣有家其所得也小矣/无家則可見其大淵陳埴說損益先生曰勢自是如此)
(有人主出來也只因這箇勢自住不得到這裏方看做/是如何唯是聖人能順得這勢盡得這道理以下人不)
(能識得損益之宜便會錯了壞了也自是立不得㝢大/抵損益二卦諸爻皆互換損好益却不好如損六五却)
(成益六二損上九好/益上九却不好易説)纂註(徐氏曰利有攸往得臣无家/謂柔往剛來得三之應不安)
(處于下而應上之篤也於朱氏曰易外以内為家四以/初五以二上以三外本  内也  蔡氏曰損之為義損)
(下益上聖人不得已用之故卦辭必曰有孚爻辭初曰/酌損二上皆曰弗損四但損其疾而巳五則无損而大)
(有益惟三當可損之時耳損兼言益益不兼言損意亦/可見  雙湖先生曰或曰弗損益之與二辭同義異葢)
(上本隂爻乃受三之益而成九故言弗損益之謂非所/當損乃受益者也本隂得陽无咎之道但不正故戒利)
(有攸往上應乎三得臣无家三/應乎上故三曰得友上曰得臣)大象傳山下有澤損君
子以懲忿窒欲(吕音訓徵今本作懲陸氏曰直升反止/也鄭云猶清也劉作懲云清也蜀才作)
(澄晁氏曰蜀作登案登古文澄字忿窒陸氏曰忿方粉/反窒珍栗反徐得悉反鄭劉作懫止也孟作恎陸績作)
(􁀘欲陸氏曰如字孟作浴晁/氏曰孟作谷案谷古文欲字)集解(程子曰山下有澤氣/通上潤與深下以增)
(髙皆損下之象君子觀損之象以損於已在修已之道/所當損者唯忿與欲故以懲戒其忿怒窒塞其意欲也)
(所朱子曰君子修身/  當損者莫切於此)附録(朱子語問懲忿窒欲忿怒易/發難制故曰懲懲是戒於其)
(後欲之起則甚㣲漸漸到熾處故曰窒窒謂塞於初古/人說情竇竇是罅隙須是塞其罅隙曰懲也不專是戒)
(於後若是怒時也須去懲治他始得懲者懲於今而戒/於後耳窒亦非是真有箇孔穴去塞了但遏絶之使不)
(行耳又曰觀山之象以懲忿觀澤之象以窒欲欲如汙/澤然其中穢濁解汙染人須當填塞了廣云觀山之象)
(以懲忿是如何曰人怒時自是恁突兀起來故孫權曰/令人氣湧如山易說懲忿如摧山窒欲如填壑僩山下)
(有澤損君子以懲忿窒欲必是降下山以塞其澤便是/此象六十四卦象皆如此祖道懲忿如救火窒欲如防)
(水大雅問何以窒欲伊川曰思此莫是言欲/心一萌當思禮義以勝之否先生曰然易説)纂註(項氏/曰艮)
(少男兊少女忿莫甚於少男欲莫甚於少女故損言懲/忿窒欲  蔡氏曰山下之澤潤上行而水漸減損之象)
(也懲止也窒塞也忿則陵物欲則溺已二者皆所當損/懲忿艮象窒欲兌象  林氏栗曰風雷為益者雷震則)
(益風風怒則益雷山澤為損者山摧則損澤/澤動則損山此損益二卦有自然之象也)彖傳損損
下益上其道上行(吕音訓上/陸時掌反)集解(程子曰損之所以為/損者以損於下而益)
(於上也取下以益上故云其道上行夫損上而益下則/為益損下而益上則為損損基本以為髙者豈可謂之)
(益乎釋朱子曰以/卦體  卦名義)纂註(蔡氏曰損乾之上而益坤之上/也上行益在上也  朱氏曰益)
(上而謂之損上以下為基譬之築墉損其基以增上之/髙則危矣非益也  耿氏曰貴以賤為本髙以下為基)
(故益下則下與上俱益損下則下與上俱損民李氏舜/臣曰在下者民之象而在上者君之象也損  益君亦)
(分之常而作易者名之為損葢損民者乃所以損國故/設卦命名深寓至戒也  劉氏曰古之為人上者无損)
(下獲益之理故易以損下為損益下為益後世乃有百/姓輸已之財以助公上者皆非盛世之事也  雙湖先)
(生曰損下益上卦變也損自泰來損九三之剛益上六/之柔而成損曰其道上行深寓不足之意於逆施之辭)
(云/耳)損而有孚元吉无咎可貞利有攸往集解(程子曰謂/損而以至)
(誠則有此元吉以下/四者損道之盡善也)纂註(李氏過曰夏商周之貢助徹/不過什一皆損下益上之義)
(也其法不過天下之中正故曰可貞出力/奉上下然後可得而治故曰利有攸往)曷之用二簋
可用享二簋應有時損剛益柔有時(吕音訓應陸氏曰/師如字舊應對之)
(應/)集解(程子曰夫子特釋曷之用二簋可用享卦辭簡/直謂當損去浮飾曰何所用哉二簋可以享也)
(厚本損末之謂也夫子恐後人不達遂以為文飾當盡/去故詳言之有本必有末有實必有文天下萬事无不)
(然者无本不立无文不行父子主恩必有嚴順之體君/臣主敬必有承接之儀禮讓存乎内待威儀而後行尊)
(卑有其序非物采則一作而无别文之與實相須而不/可缺也及夫文之勝末之流逺本喪實乃當損之時也)
(故云曷所用哉二簋足以薦其誠矣謂當務實而損飾/也夫子恐人之泥言也故復明之曰二簋之質用之當)
(有時非其所用而用之不可也謂文飾未過而損之與/損之至於過甚則非也損剛益柔有時剛為過柔為不)
(足損益皆損剛益柔也必順時/而行不當時而損益之則非也)損益盈虚與時偕行集
解(程子曰或損或益或盈或虚唯隨時而巳過者損之/不足一作及者益之虧者盈之實者虚之與時偕行)
(也時朱子曰此釋卦/辭  謂當損之時)附録(朱子語損上益下曰益損下/益上曰損所以然者葢邦本)
(厚則邦寧而君安乃所/以為益也否則反是僴)纂註(閭丘氏曰无君子莫治野/人无野人莫養君子貢助)
(征役有國家者所不能免也但用之有節取之有制不/失信於民則自然樂輸以奉其上矣  馮氏椅曰應平)
(聲當也舊讀去聲非也夫剛非當損柔非當益也損剛/益柔葢有時如此故二簋之享亦當有時如此也三剛)
(而損其一止有二剛可以用享耳損益盈虚與時偕行/覆釋損剛益柔之義謂損而不巳必虚益而不巳必盈)
(亦唯與時/偕行耳)小象傳巳事遄往尚合志也集解(程子曰尚/上也時之)
(所崇用為尚初之所尚者與上合志也四賴於/初初益於四與上合志也  朱子曰尚上通)九二利
貞中以為志也集解(程子曰九居二非正也處説非剛/也而得中為善若守其中德何有)
(不善豈有中而不正者豈有中而有過者二所謂利貞/謂以中為志也志存乎中則自正矣大率中重於正中)
(則正矣正不必中也能/守中則有益於上矣)一人行三則疑也集解(程子曰/一人行)
(而得一人乃得友也若三人行則疑/所與矣理當損去其一人損其餘也)損其疾亦可喜也
集解(程子曰損其所疾固/可喜也云亦發語辭)纂註(游氏曰有疾初无可喜/因人而去之故曰亦可)
(喜/也)六五元吉自上祐也(吕音訓祐陸氏曰/音又本亦作佑)集解(程子曰/所以得)
(元吉者以其能盡衆人之見合天/地之理故自上天降之福祐也)弗損益之大得志也
集解(程子曰居上不損下而反益之是君子大/得行其志也君子之志唯在益於人而已)附録(朱/子)
(語問損卦下三爻皆是損巳益人四五爻是損巳從人/上爻為人上之象不待損巳而自有以益人曰三爻无)
(損益人底意只是盛到極處去不得自是損了四爻損/其疾只是損了那不好了便自好五爻是受益也无損)
(已從人/底意)
經䷩(震下/㢲上)集解(程子曰益序卦損而不已必益故受/之以益盛衰損益如循環損極必益)
(理之自然益所以繼損也為卦㢲上震下雷風二物相/益者也風烈則雷迅雷激則風怒兩相助益所以為益)
(此以象言也㢲震二卦皆由下變而成陽變而為隂者/損也隂變而為陽者益也上卦損而下卦益損上益下)
(所以為益此以義言也下/厚則上安故益下為益)益利有攸往利涉大川(吕音/訓益)
(陸氏曰增長之名又以/𢎞裕為義㢲宫三世卦)集解(程子曰益者益於天下之/道也故利有攸往益之道)
(可以濟險難利涉大川也畫朱子曰益增益也為卦損/上卦初畫之陽益下卦初  之隂自上卦而下於下卦)
(之下故為益卦之九五六二皆得中正下震上/㢲皆木之象故其占利有所往而利涉大川也)纂註(蔡/氏)
(曰乾下爻與坤下爻往來剛來居内故曰益天李氏舜/臣曰益者損卦之反也損卦兌在下本乾體  下富實)
(之象也乾陽在下損乾之九三以益坤于上則是損下/之陽實以益上之隂虚者也益卦㢲在上本乾體朝廷)
(富實之象也乾陽在上損乾之九四以益坤于下則是/損上之陽實以益下之隂虚者也下富實而上虚弱則)
(損下以益上上富實而下虚弱則損上而益下上下相/交而更為損益其道一也而損下益上則謂之損損上)
(益下則謂之益何也古之聖賢富厚之資則寧使在民/而不在已儉薄之用則寧使在已而不在民葢肥己瘠)
(人者民貧而已无所寄巳雖瘠而天下肥者民樂而吾/亦无憂故損下以自益君子以為自損自損以益下君)
(子以為自益也君蘭氏曰否之初六往為六四上輔九/五陽剛中正之  君臣相得此其利有攸往也  郭氏)
(忠孝曰易象中虚上下二體皆木所以利涉大川為李/氏開曰震木陽木也㢲木隂木也  胡氏曰㢲木  舟)
(楫震動則能涉大川初雙湖先生曰利有攸往以卦變/言也益變自否來否  六上往而為六四否九四下乘)
(而為初九以成益也卦辭涉川象凡八惟益卦難解意/後天震㢲木行先天東南多澤之方是取耳卦體似頤)
(有虚舟象頤五上/象亦然餘見需卦)初九利用為大作元吉无咎集解(程/子)
(曰初九震動之主剛陽之盛也居益之時其才足以益/物雖居至一无至字下而上有六四之大臣應於巳四)
(㢲順之主上能㢲於君下能順一作㢲於賢才也在下/者不能有為也得在上者應從之則宜以其道輔於上)
(作大益天下之事利用為大作也居下而得上之用以/行其志必須所為大善而吉則无過咎不能元吉則不)
(唯在已有咎乃累乎上為上之咎也在至下以當大任/小善不足以稱也故必元吉然後得无咎  朱子曰初)
(雖居下然當益下之時受上之益者也不可徒然/无所報効故利用為大作必元吉然後得无咎)附錄
(朱子語吉凶是事咎是道理葢有事雖吉而理則過差/者是之謂吉而有咎易說初九在下為四所任而作大)
(事必盡善而後无咎若所作不盡善未免有咎也故孔/子釋之曰下不厚事若在下之人為在上之人作事未)
(能盡善自應/有咎也人傑)纂註(徐氏曰初剛在下為動之主當益之/時受上之益者也宜用之為大有興)
(作之事然位卑志剛力小任重則有所不堪惟處之當/用之審大善而吉乃可无咎苟輕用敗事无益有害皆)
(為有咎此先王所以重用民力也事朱氏曰陽為大震/為作益初利用有為而大作作大  以益天下也事大)
(且善獲元吉則无咎用馮氏曰元者震初九之象也益/之爻用享帝用凶事  遷國皆大有作為之卦故曰益)
(以興利是也初九大作之始故以元吉无咎戒之得鄭/氏汝諧曰損上之三爻唯上得益益下三爻唯初  益)
(夫得益者非謂以是而自私也故損之上有攸往得臣/无家益之初利大作然初位未崇誠未孚必元吉方无)
(咎/)六二或益之十朋之龜弗克違永貞吉王用享于帝
吉(吕音訓享陸氏曰香兩/反王廙作亨許庚反)集解(程子曰六二處中正而/體柔順有虚中之象人)
(處中正之道虚其中以求益而能順從天下孰不願告/而益之孟子曰夫苟好善則四海之内皆將輕千里而)
(來告之以善夫滿則不受虚則來物理自然也故或可/益之事則衆朋助而益之十者衆辭衆人所是理之至)
(當也龜者占吉凶辨是非之物言其至是龜不能違也/永貞吉就六二之方而言二中正虚中能得衆人之益)
(者也然而質本隂柔故戒在常永貞固則吉也求益之/道非永貞則安能守也一作之損之六五十朋之則元)
(吉者葢居尊自損應下之剛以柔而居剛柔為虚受剛/為固守求益之至善故元吉也六二虚中求益亦有剛)
(陽之應而以柔居柔疑益之未固也故戒能常永貞固/則吉也王用享于帝吉如二之虚中而能永貞用以享)
(上帝猶當獲吉況與人接物其意有不通乎求益於人/有不應乎祭天天子之事故云王用也  朱子曰六二)
(當益下之時虚中處下故其象占與損六五同然爻位/皆隂故以永貞為戒以其居下而受上之益故又為卜)
(郊之/吉占)附錄(朱子語王用享于帝吉是/祭則受福底道理易説)纂註(蔡氏曰自初/至五有龜象)
(與損六五同益郭氏雍曰損益相須以相成損之上益/之初損之五  之二故損上益初其辭相屬而損五益)
(二又大同矣損五曰元吉此曰永貞吉君臣之道不同/故其為吉亦異又曰損卦益上故蒙益在五益卦益下)
(故蒙益在二蘭鄭氏剛中曰自五至二宗廟之象故曰/王用享帝    氏曰六二柔順受益之臣王用之可以)
(享帝獲吉如成湯用伊尹而享天心太戊用伊陟而格/上帝  馮氏椅曰王九五也帝上九也五用二所受之)
(龜享上九之象卜項氏曰二之弗違三四之告五之問/皆主卜筮言凡  筮得辭曰告如初筮告是也筮遷國)
(告公曰從許其遷也即龜從筮從也筮凶事告公曰用/圭許其事君也公朝王用圭以為信古之封國必錫以)
(圭至入覲則執以合於王之品圭所謂輯瑞也凶事若/伊周桓文之事非有誠心事君者神其許之乎故有孚)
(中行而後告之公者命筮之主人三四皆公位故稱公/享帝天子之事故稱王  雙湖先生曰王五也五上又)
(為天也馮氏指上九為帝似通/享帝有互坤牛象項氏説甚通)六三益之用凶事无咎
有孚中行告公用圭(吕音訓用圭陸氏/曰王肅作桓圭)集解(程子曰三/居下體之)
(上在民上者也乃守令也居陽應剛處動之極居民上/而剛決果於為益者一无者字也果於為益用之凶事)
(則无咎凶事謂患難非常之事三居下之上在下當承/禀於上安得自任擅為益乎唯於患難非常之事缺)
　　　　　(則可量宜應卒奮不顧身力庇其民故无/)
(咎也下専自任上必忌疾雖當凶難以一无以字義在/可為然必有其孚誠而所為合於中道則誠意通於上)
(而上信與之矣專為而无為上愛民之至誠固不可也/雖有誠意而所為不合中行亦不可也圭者通信之物)
(禮云大夫執圭而使所以申信也凡祭祀朝聘用圭玉/所以通達誠信也有誠孚而得中道則能使上信之是)
(猶告公上用圭玉也其孚能通達於上矣在下而有為/之道固當有孚中行又三隂爻而不中故發此義或曰)
(三乃隂柔何得反以剛果任事為義曰三質雖本隂然/其居陽乃自處以剛也應剛乃志在乎剛也居動之極)
(剛果於行也以此行益非剛果而何易以所勝為義故/不論其本質也  朱子曰六三隂柔不中不正不當得)
(益者也然當益下之時居下之上故有益之以凶事者/葢警戒震動乃所以益之也占者如此然後可以无咎)
(又戒以有孚中行而告公/用圭也用圭所以通信)附録(朱子語益之用凶事猶/書言用降我凶德嘉績)
(于朕躬舒髙伊川說易亦有不分曉處甚多如益之用/凶事説作凶荒之凶直指刺史郡守而言在時未有這)
(守令恐難如/此説董録)纂註(蔡氏曰凶事用心衡慮之事也六三/與上為應故有凶事之象中行在一)
(卦之中也故二四皆曰中行圭所以通其中之信告公/雖見於外而所用者亦唯在通中之信而已  徐氏曰)
(三與上應而以為有凶事者以上有或擊之凶而三位/又多凶故也  李氏舜臣曰益損上益下下卦皆蒙益)
(者也故六三亦曰益之三以隂居陽震動不安有凶之/象故曰益之用凶事周官以委積待凶荒以荒禮哀凶)
(札或弛其政或去其征皆損上之所取以益下之凶荒/者也上有以益之故遇凶事而无咎三上有應有孚之)
(象三隂在三陽之中損益得中是謂中行告公用圭者/所以表其誠信也  林氏栗曰凶事有三有札瘥之政)
(有死喪之禮有甲兵之事益損上益下其凶荒札瘥之/政乎  李氏過曰居下之上而長民奉君命以益民者)
(也凶荒札瘥益之用凶事也凶荒之年宜發倉廩賑救/則无咎有孚中行心苟自信酌中行之不必待君命也)
(事巳然後用圭告公正如汲黯河内事鎮胡氏允曰周/禮珍圭以徵守以恤凶荒杜云珍當作  鄭𤣥云王使)
(人徵諸侯憂凶荒則授之以往致王命焉象王/氏大實曰圭東方之玉震動於三用圭之)六四中
行告公從利用為依遷國集解(程子曰四當益時處近/君之位居得其正以柔)
(㢲輔上而下順應於初之剛陽如是可以益於上也唯/處不得其中而所應又不中是不足於中也故云若行)
(得中道則可以益於君上告於上而獲信從矣以柔㢲/之體非有剛特之操故利用為依遷國為依依附於上)
(也遷國順下而動也上依剛中之君而致其益下順剛/陽之才以行其事利用如是也自古國邑民不安其居)
(則遷遷國者順下而動也下朱子曰三四皆不得中故/皆以中行為戒此言以益  為心而合於中行則告公)
(而見從矣傳曰周之東遷晉鄭焉依葢古遷國以益/下必有所依然後能立此爻又為遷國之吉占也)附
録(朱子語中行與依見不得是指誰楊程昌㝢守壽春/虜人來占得此爻遷來鼎州後平  么有功並易説)
纂註(鄭氏剛中曰益之㢲乃兌之反益之四即損之三/反復有兌口故皆曰告公坤為國自初之四遷國)
(之象既李氏過曰四近君非三之比遷國之事須先告/公上  從然後為之不然則為擅命  徐氏曰四與初)
(為往來之爻有遷之象遷國順下而動也古者建國有/便於民則視民利用遷然必有所依以立國  蔡氏曰)
(依謂近五也遷都氏曰四以柔依五剛以弱依彊之象/  程氏曰衛  楚丘依齊也杞遷緣陵依晉也卦體震)
(互體坤諸侯之象也國林氏栗曰初者四之配初言利/用大作四言利用遷  互明之也  李氏椿年曰三賑)
(濟凶荒之事若待告而後為之則无及矣故必成功而/後告也四遷國大事也必待告公上得從然後為之可)
(也王李氏舜臣曰初利用大作元吉是用之於大事也/二  用享于帝吉是用之於大禮也三益用凶事是用)
(之於大災也四利用為遷國是用之於大遷也孚雙湖/先生曰三四居一卦之中故皆稱中行亦猶中  二隂)
(在中故/名中孚)九五有孚惠心勿問元吉有孚惠我德集解(程/子)
(曰五剛陽中正居尊位又得六二之一无之字中正相/應以行其益何所不利以陽實在中有孚之象也以九)
(五之德之才之位而中心至誠在惠益於物其至善大/吉不問可知故云勿問元吉人君居得致之位操可致)
(之權苟至誠益於一作於益天下天下受其大福其元/吉不假言也有孚惠我德人君至誠益於一作於益天)
(下天下之人无不至誠愛戴以君之德澤為恩惠也不/朱子曰上有信以惠于下則下亦有信以惠於上矣)
(問而元/吉可知)纂註(蔡氏曰心二也惠順也我以有孚而順二/之心洪範所謂皇建有極用敷錫厥庶民)
(者也有不待形諸言語而獲元吉也二亦以有孚而順/五之德洪範所謂錫汝保極者是也  李氏舜臣曰剛)
(中有孚象惠心者非可人給而家養之也聖人之仁如/一氣之春舉斯加彼使欲富壽安佚之心皆遂所欲初)
(不問其人也我之所惠以心則人之感惠以為德矣孚/雙湖先生曰心只是本爻取象九五以陽居陽故有)
(惠心上九以陽居隂故立心勿恒初至五似頤有/口象故三四曰告五曰問者以一陽上止不動也)上九
莫益之或擊之立心勿恒凶集解(程子曰上居无位之/地非行益於人者也)
(以剛處益之極求益之甚者也所應者隂非取善自益/者也利者衆人所同欲也專欲益巳其害大矣欲之甚)
(則昏蔽而忘義理求之極則侵奪而致仇怨故夫子曰/放於利而行多怨孟子謂先利則不奪不饜聖賢之深)
(戒也九以剛而求益之極衆人所共惡故无益之者而/或攻擊之矣立心勿恒凶聖人戒人存心不可專利云)
(勿恒如是凶之道也所一作謂當速改也立朱子曰以/陽居益之極求益不巳故莫益而或擊之  心勿恒戒)
(之/也)附録(朱子語問或擊之曰或字衆无定主之辭言非/但一人擊之也立心勿恒勿字只是不字非禁)
(止之辭此處亦/可疑且闕之録)纂註(馮氏椅曰益卦恒之交也㢲下震/上為恒震下㢲上為益今益之窮)
(將復易位而為恒矣故聖人戒之以立心可恒也不然/凶矣  王氏大寳曰剛為益柔為損上九應於六三莫)
(益之之象比於九五或擊之之象益丘氏曰益者損之/反益之六二損之六五也損卦其  在上故上為益主)
(而五與之近故曰或益之上益五也益卦其益在下故/初為益主而二與之近亦曰或益之初益二也十朋之)
(龜義與損同但損之五曰元吉則謂其居得尊位以柔/履剛為善益之二曰永貞吉則以爻位皆柔不能固守)
(故以永貞為戒也體雙湖先生曰擊下互艮手象指五/蒙上九擊蒙亦艮  恒九三亦有不恒其德之戒葢益)
(之上九即恒之九三不安於恒陵躐等級超於震上以/求益者也故其辭同三上皆㢲體說卦謂㢲為不果為)
(進退為躁卦其立心勿恒之驗歟此所以莫有以益之/而反或有以擊之也此爻其戒恒之九三乎大抵損極)
(則益而吉益極則損而凶是/以君子怕處其益之極也)大象傳風雷益君子以見
善則遷有過則改集解(程子曰風烈則雷迅雷激則風/怒二物相益者也君子觀風雷)
(相益之象而求益於巳為益之道无若見善則遷有過/則改也見善能遷則可以盡天下之善有過能改則无)
(過矣益於人者无大於是者朱子曰風雷之勢交/相助益遷善改過益之大  而其相益亦猶是也)附録
(朱子語遷善當如風之速改過當如雷之猛祖道曰莫/是才遷善便是改過否曰不然遷善字輕改過字重遷)
(善如慘淡之物要使之白改過如黑之物要使之白用/力自是不同遷善者但是見人做得一事強似我心有)
(所未安即便遷之若改過須是大段勇猛始得祖道風/是一箇急底物見人之善巳將不及遷之如風之急雷)
(是一箇勇決底物巳有過便斷然改之/如雷之勇決不容其些子遲緩易説)纂註(吕氏曰風/雷震動萬)
(物變而新之在人有遷善改過之善雷張氏清子曰撓/萬物者莫疾乎風動萬物者莫疾乎  風飛雷厲交相)
(助益見善則遷有過則改則有即義貴乎疾也顔子得/善勿尖不贰過夫子憂聞義不能徙不善不能改者以)
(此如東萊吕氏曰損益二象最切學者損无如忿慾益/无  遷改若甚易知推到精密處甚難又曰懲塞遷改)
(皆是用/力處)彖傳益損上益下民說无疆自上下下其道大
光(吕音訓疆陸居良反下同/下下陸上遐嫁反下如字)集解(程子曰以卦義與卦/才言也卦之為益以)
(其損上益下也損於上而益下則民説之无疆謂无窮/極也自上而降已以下下其道之大光顯也陽下居初)
(隂上居四為自上下下之義/  朱子曰以卦體釋卦名義)纂註(徐氏曰損上益下者/損上之剛益下之柔)
(也下卦坤坤柔為民坤得益故民說无疆上乾之下爻/下為坤之下爻自上下下也天道下濟而光明其道大)
(光也故為益益雙湖先生曰損上益下亦卦變也益自/否求損四剛  初柔而成益也曰民說无疆其道大光)
(視上行之賛其欣幸之意為如何徹愚案魯哀公以年/饑用不足問於有若有若對以盍  又對以百姓足君)
(孰與不足百姓不足君孰與足/葢深有得於損上益下之㫖也)利有攸往中正有慶集
解(程子曰五以剛陽中正居尊位二復以中正應/之是以中正之道益天下天下受其福慶也)利涉
大川木道乃行集解(程子曰益之為一无為字一作於/道於平常无事之際其益猶小當)
(艱危險難則所益至大故利涉大川也於濟艱險乃益/道大行之時也益誤作木或以為上㢲下震故云木道)
(非也卦朱子曰以/卦體  象釋卦辭)附録(朱子語問益卦木道乃行曰不/須改木字為益只木字亦得某)
(見一朋友説有八卦之金木水火土有五行之金木水/火土如乾為金易卦之金也兊之金五行之金也㢲為)
(木是卦中取象震為木乃東方屬木五行之木也五行/取四維故也去偽問木字本益字之誤如何曰看來只)
(是木字渙卦說乘木有功中孚說/乘木舟虚以此見得只是木字淵)纂註(雙湖先生曰五/以中正應二二)
(亦以中正應五以此而利往以益天下固為君臣之慶/會而天下實同受其福慶矣利有攸往以二五之中正)
(有慶也利涉大川以震㢲之木道乃行也卦辭煥然矣/  朱氏曰利涉大川言木者三益也渙也中孚也皆㢲)
(也/)益動而㢲日進无疆集解(程子曰又以二體言卦才/下動而上㢲動而㢲也為)
(益之道其動㢲順於理則其益日進一本益字在日進/下廣大无有疆限也動而不順於理豈能成大益也)
天施地生其益无方(吕音訓施/陸始䜴反)集解(程子曰以天地之/功言益道之大聖)
(人體之以益天下也天道資始地道生物天施地生化/育萬物各正性命其益可謂无方矣方所也有方所一)
(无所字則有限量无方謂廣大无窮/極也天地之益萬物豈有窮際乎)纂註(馮氏椅曰以/卦變推廣致)
(益之功陽李氏舜臣曰天施地生指乾坤初體而言也/乾施一  以益於下而為震坤以一隂上應於乾之生)
(育而為㢲上施下生二者相/濟无所不被故曰其益无方)凡益之道與時偕行集解
(程子曰天地之益无窮者理而已矣聖人利益天下之/道應時順理與天地合與時偕行也  朱子曰動㢲二)
(卦之德乾下施坤上生亦上文卦/體之義又以此極言賛益之大)纂註(蔡氏曰无疆以/悠久言无方以)
(廣大言與時偕行又言益道之適乎時也益雙湖先生/曰震㢲於時為春夏正當天地施生雷雨  物之時故)
(曰凡益之道與時偕行言聖人體此凡所以為益之道/有慶賞而无刑威也  趙氏汝楳曰二卦之損剛益柔)
(一也而損下為損益下為益何邪葢損下非聖人之得/已而益下乃聖人之本心唐帝所謂吾瘠天下肥亦此)
(意/也)小象傳元吉无咎下不厚事也集解(程子曰在下者/本不當處厚事)
(厚事重大之事也以為在上所任所以當大事必能濟/大事而致元吉乃為无咎能致元吉則在上者任之為)
(知人已當之為勝任不然則上下皆有咎也咎朱/子曰下本不當任厚事故不如是不足以塞  也)附録
(朱子語利用大作一爻象只曰下不厚事也自此推之/則凡居下者不當厚事如子之於父臣之於君僚屬之)
(於官長皆不可以踰分越職縱可為亦須是/盡善方能无過所以有元吉无咎之戒也謨)纂註(張氏/清子)
(曰初九為震動之主上應六四近君之臣則初受四之/任者重矣故利用為大作興之事得大善之吉惜初居)
(下不可以任厚事若進而居/大臣之位則可以當厚事矣)或益之自外來也集解(程/子)
(曰既中正虚中能受天下之善而守固則有有益之事/衆人自外來益之矣或曰自外來豈非謂五乎曰如二)
(之中正虚中天下孰不願益之五為正應固/在其中矣  朱子曰或者衆无定主之辭)益用凶事
固有之也集解(程子曰六三益之獨可用於凶事者以/其固有之也謂專固自任其事也居下)
(當稟承於上乃專任其事唯救民之凶災拯時之艱急/則可也乃處急難變故之權宜故得无咎若平時則不)
(可也心朱子曰益用凶事欲/其困  衡慮而固有之也)告公從以益志也集解(程/子)
(曰爻辭但云得中行則告公而獲從象復明之曰告公/而獲從者告之以益天下之志也志苟在於益天下上)
(必信而從之事君者不患上/之不從患其志之不誠也)有孚惠心勿問之矣惠我
德大得志也集解(程子曰人君有至誠惠益天下之心/其元吉不假言也故云勿問之矣天)
(下至誠懐吾德以為惠是/其道大行人君之志得矣)纂註(郭氏雍曰損之上九言/大得志葢自損得益而)
(為得志也此言大得志葢君有惠天下之志/至於天下信而懐其德是為大得志之時也)莫益之偏
辭也或擊之自外來也(吕音訓偏陸氏曰音篇孟作/徧云周帀也晁氏曰當作徧)集
解(程子曰理者天下之至公利者衆人所同欲苟公其/心不失其正理則與衆同利无侵於人人亦欲與之)
(若切於好利蔽於自私求自益以損於人則人亦與之/力爭故莫肯益之而有擊奪之者矣云莫益之者非有)
(偏已之辭也苟不偏己合於公道則人亦益之何為擊/之乎既求益於人至於甚極則人皆惡而欲攻之故擊)
(之者自外來也人為善則千里之外應之六二中正虚/已益之者自外而至是也苟為不善則千里之外違之)
(上九求益之極擊之者自外而至是也繫辭曰君子安/其身而後動易其心而後語定其交而後求君子修此)
(三者故全也危以動則民不與也懼以語則民不應也/无交而求則民不與也莫之與則傷之者至矣易曰莫)
(益之或擊之立心勿恒凶君子言動與求皆以其道乃/完善也不然則取傷而凶矣  朱子曰莫益之者猶從)
(其求益之偏辭而言也若究/而言之則又有擊之者矣)纂註(董氏曰利无獨專之/理謂可獨專而不必)
(益人者一偏之辭衆心所不與縱使三不擊之/三之外或有來擊之者甚言專欲之犯衆怒也)
經䷪(乾下/兌上)集解(程子曰夬序卦益而不已必決故受/之以夬夬者決也益之極必決而後)
(止理无常益益一无下益字而不巳巳乃決也夬所以/次益也為卦兌上乾下以二體言之澤水之聚也乃上)
(於至髙之處有潰決之象以爻言之五陽在下長而將/極一隂在上消而將盡衆陽上進決去一隂所以為夬)
(也夬者剛決之義衆陽進而決去一/隂君子道長小人消衰將盡之時也)夬揚于王庭孚號
有厲(吕音訓夬陸氏曰古/快反坤宫五世卦)集解(程子曰小人方盛之時/君子之道未勝安能顯)
(然以正道決去之故含晦侯時漸圖消之之道今既小/人衰㣲君子道盛當顯行之於公朝使人明知善惡故)
(云揚于王庭孚信之在中誠意也號者命衆之辭君子/之道雖長盛而不敢忘戒備故至誠以命衆使知尚有)
(危道雖以此之甚盛決彼之甚衰若易而无備則有不/虞之悔是尚有危理必有戒懼之心則无患也聖人設)
(戒之意/深矣)附録(朱子語孚號有厲若合開口處便雖有劒/從自家頭上落也須著說但使功罪各當)
(是非顯白於吾何歉道夫上卦有兌體兌為口故多言/號銖夬卦號字皆作户羔反惟孚號只作去聲讀看來)
(亦只當/平聲僴)纂註(徐氏曰王五也王庭君位之前為林氏栗/曰庭内而虚九五為王宫上六  王庭之)
(象之都氏曰乾剛實有/孚  象兊號令之象)告自邑不利即戎利有攸往集
解(程子曰君子之治小人以其不善也必以巳之善道/勝革之故聖人誅亂必先修巳舜之敷文德是也邑)
(私邑告自邑先自治也衆陽之盛決於一隂力固有餘/然不可極其剛至於太過太過乃如蒙上九之為寇也)
(戎兵者強武之事不利即戎謂不宜尚壯武也即從也/從戎尚武也利有攸往陽雖盛未極乎上隂雖㣲猶有)
(未去是小人尚有存者君子之道有未至也故宜進而/往也不尚剛武而其道益進乃夬之善也  朱子曰夬)
(決也陽決隂也三月之卦也以五陽去一隂決之而已/然其決之也必正名其罪而盡誠以呼號其衆相與合)
(力然亦尚有危厲不可安肆又當先治其私而/不可專尚威武則利有所往也皆戒之之辭)附録(朱/子)
(語夬以五陽之盛而比一隂猶欲決之故其繇曰掦于/王庭孚號有厲告自邑不利即戎利有攸往葢雖危懼)
(自修不極其武而揚庭孚號利有攸/往初不顧後患而小却也荅陳同父)纂註(蘭氏曰孚信/以布號令與)
(衆棄之也邑謂告自邇上六之位也側李氏過曰一隂/在五陽之上小人之據尊位而在君  善同結其君而)
(不去者也必其巧詐之深未易動自古寡謀淺慮輕舉/妄動身戮而國隨以亡者皆不明決之之理者也故處)
(夬之道為危懼戒謹之辭不一聖人之示後世深矣小/人彌縫之計密而君不以為疑必揚其過於王庭使人)
(主明知其為小人也號令於衆謂將有危事使舉朝皆/知其為小人也又告令於邑中使舉國皆知其為小人)
(也小人竊威福之權利在興兵舉兵誅之惡在君側其/勢不順故不利即戎陽氣方長隂道必終往則有功故)
(利有攸往處李氏舜臣曰上下无隂一隂者衆陽之所/與上六雖  至窮之勢然九五與之比九三與之應九)
(四與之同體其與之敵者唯初九九二耳又逺於上雖/欲決之其勢有所不及故曰有厲有戎有凶有之為言)
(不必然之辭也五陽相信而不忘於號令知其危而戒/之斯有萬全之勢无一跌之虞矣  徐氏曰陽剛之長)
(當終於六位不可有未盡之隂也除惡務本君子雖盛/不可以小人之勢孤謂无能為不盡去之而存其孽也)
(唐五王不去一武三思而患生於所忽不旋踵而君子/之禍烈矣聖人於夬設戒之意甚深  雙湖先生曰號)
(告皆兌口象邑只取上六一隂象戎兊金象夬三月卦/金囚故不利即戎利有攸往卦變也剛長變上成乾无)
(不利/矣)初九壯于前趾往不勝為咎(吕音訓壯陸側亮反/趾陸氏曰荀作止晁)
(氏曰案/止古文)集解(程子曰九陽爻而乾體剛健在上之物乃/在下而居決時壯于前進者也前趾謂進)
(行人之決於行也行而宜則其決為是往而不宜則決/之過也故往而不勝則為咎也夬之時而往往決也故)
(以勝負言九居初而壯於進躁於動者也故有不勝之/戒隂雖將盡而已之躁動自宜有不勝之咎不計彼也)
(下朱子曰前猶進也當決之時居/  任壯不勝宜矣故其象占如此)附録(朱子語壯于前/趾與大壯初爻)
(同此卦大率似大/壯只爭一畫易説)纂註(蔡氏曰壯者決之勇也毛徐氏/曰趾在體之下初象    氏曰)
(勝在往前者兵法也必往之道也往不勝為咎者逺慮/也所以戒其往也聖人於五陽之盛而有不勝之憂㣲)
(矣哉力潘氏曰隂在髙位而初欲決之猶布衣論權臣/不量  之甚  胡氏允曰京房欲去恭顯而卒困於恭)
(顯劉蕡欲去宦官而卒困於宦官皆不勝而往之咎也/  郭氏雍曰大壯初九壯于趾而此曰壯于前趾欲速)
(其往也前李氏曰壯于趾征凶當壯之時而戒其用壯/也壯于  趾往不勝為咎當決之初而戒其好勝也)
(雙湖先生曰夬與壯似壯初/凶者以猶有二隂在前也)九二惕號莫夜有戎勿恤
(吕音訓惕陸氏曰敕厯反荀翟作錫云賜也晁氏曰案/古文作易號陸氏曰户羔反象及下同鄭王廙音号晁)
(氏曰鄭廙王廙音号令下同莫夜陸氏/曰音暮鄭如字云无也无夜非一夜)集解(程子曰夬/者陽決隂)
(君子決小人之時不可忘戒備也陽長將極之時而二/處中居柔不為過剛能知戒備處夬之至善也内懐兢)
(惕而外嚴誡號雖莫夜有兵戎亦可勿恤矣惕朱子曰/九二當決之時剛而居柔又得中道故能憂  號呼以)
(自戒備而莫夜有/戎亦可无患也)附録(朱子語王子獻卜遇夬之九二/卜者告之曰必夜有驚恐後有)
(兵權未幾果夜遇/寇旋得洪帥髙)纂註(張氏汝弼曰兊為兵戎故曰有/戎  李氏過曰小人罪彰利在)
(為亂故莫夜有興兵之象九二不可啓兵端但勿恤其/計不行矣  林氏栗曰易以下卦為畫上卦為夜二之)
(視三四有莫夜之象猶乾九三之夕惕也離雙湖先生/曰乾九三終日夕惕即莫夜惕象以三乃  位之終也)
(今夬取諸二者指三言耳三固與上應在夬時上特小/人之窮而將逐者故興戎以加三二近三故惕懼而號)
(无預於二/故勿恤吉)九三壯于頄有凶君子夬夬獨行遇雨若濡
有愠无咎(吕音訓頄陸氏曰求龜反觀也又音求又丘/倫反翟云而觀頰間骨也鄭作頟夾而也王)
(肅作龜江氏作琴威反蜀才作仇濡陸而/朱反愠陸氏曰紆運反恨也舊於問反)集解(程子曰/爻辭差)
(錯安定胡公移其文曰壯于頄有凶獨行遇雨若濡有/愠君子夬夬无咎亦未安也當云壯于頄有凶獨行遇)
(雨君子夬夬若濡有愠无咎夬決尚剛健之時三居下/體之上又處健體之極剛果於決者也頄觀骨也在上)
(而未極於上者也三居下體之上雖在上而未為最上/上有君而自任其剛決壯于頄者也有凶之道也獨行)
(遇雨三與上六為正應方羣陽共決一隂之時已若以/私應之故不與衆同而獨行則與上六隂陽和合故云)
(遇雨易中言雨者皆謂隂陽和也君子道長決去小人/之時而已獨與之和其非可知唯君子處斯時則能夬)
(夬謂夬其夬果決其斷也雖其私與當逺絶之若見濡/汚有愠惡之色如此則无過咎也三健體而處正非必)
(有是失也因此義以為教耳爻文所以交錯者由有遇/雨字又有濡字故誤以為連也一作誤而相連也  朱)
(子曰頄觀也九三當決之時以剛而過乎中是欲決小/人而剛壯見于面目也如是則有凶道矣然在衆陽之)
(中獨與上六為應若能果決其決不係私愛則雖合於/上六如獨行遇雨至於若濡而為君子所愠然終必能)
(決去小人而无所咎也温/嶠之於王敦其事類此)附録(朱子語問九三壯于頄/曰君子之去小人不必)
(悻悻然見於面目至於遇雨而為所濡濕雖為衆陽所/愠然志在決隂必能終去小人故亦可得无咎也葢九)
(三雖與上六為應而實以剛居剛有能決之象故壯于/頄則有凶而和柔以去之乃无咎如王允之於董卓温)
(嶠之於王敦是也淵有愠也是自不能堪正如顔杲卿/使安禄山受其衣服至道間與其徒曰吾輩何為服此)
(歸而借兵伐之正類此也砥卦中與復卦六四有獨字/此卦諸爻皆欲去隂獨此一爻與六為應也是惡模様)
(銖伊川改九三爻辭次/序看來不必改易說)纂註(朱氏曰面外為頰頄頰間/骨  王氏宗傳曰聖人戒)
(剛也頄剛居乾健之極而疾惡之心見於顔色此凶之/道也何則小人我疑也小人我疑君子之禍至矣  張)
(氏汝弼曰兊為雨澤倍余氏曰夬之三與五皆曰夬夬/者一應隂一比隂非  其決不可  馮氏椅曰或疑咸)
(之象腓股脢輔未嘗逆施今初為跳而四為臀何也曰/是與咸異咸合六爻取象猶剥艮之類也夬分二體為)
(象猶大過鼎之類也故三在下卦上為頄四在上卦下/為臀六爻不相蒙也不然臀下體也上體烏得而象之)
(此易之所以為易而不可一說定也雨蔡氏曰雨上也/獨行遇雨獨應乎上也若濡不至為  所濡也有愠有)
(夬決之之意也以是為決決而无咎惟君子能之故稱/君子疑爻辭誤  馮氏當可曰剥之六四猶夬之九三)
(三於衆陽中獨應上/六為獨行遇雨之象)九四臀无膚其行次且牽羊悔亡
聞言不信(吕音訓臀陸氏曰徐徒敦反次陸氏曰本亦/作趑或作􁁘説文及鄭作趀同七私反象同)
(馬云却行不前也説文倉卒也下卦放此晁氏曰案次/古文且陸氏曰本亦作趄或作跙同七餘反象同馬云)
(語助也王肅云趑趄行止之碍也下卦放此晁氏曰案/且古文牽陸氏曰苦年反子夏作􁂝晁氏曰案􁂝古文)
集解(程子曰臀无膚居不安也行次且進不前也次且/進難之狀九四以陽居隂剛決不足欲止則衆陽)
(並進於下勢不得安猶臀傷而居不能安也欲行則居/柔失其剛壯不能強進故其行次且也牽羊悔亡羊者)
(羣行之物牽者挽拽之義言若能自強而牽挽以從羣/行則可以亡其悔然既處柔必不能也雖使聞是言亦)
(必不能信用也夫過而能改聞善而即能用克己以從/義唯剛明者能之在它卦九居四其失未至如此之盛)
(在夬而居柔其害大矣不朱子曰以陽居隂不中不正/居則不安行則不進若  與衆陽競進而安出其後則)
(可以亡其悔然當決之時志在上進必不能也占者聞/其言而信則轉凶而吉矣牽羊者當其前則不進縱之)
(使前而隨其後/則可以行矣)附録(朱子語牽羊悔亡其/說得於許慎之淵)纂註(鄭氏剛/中曰膚)
(隂柔之物故噬嗑剝言膚皆隂爻曰李氏鼎祚曰四雖/隂位以陽居之是无膚矣  李氏  四以剛居柔欲決)
(而泥於和故止則不能安有臀无膚之象進則不能前/有其行次且之象不果於決也  李氏過曰四與上同)
(在君側位望已重无意除亂欲止則衆陽並進於下勢/不得安故臀无膚欲往則與六同事心不能斷故其行)
(次且四若能牽引羣陽以進則悔可亡然四不中正非/能決者雖聞此言亦必不信  蔡氏曰臀无膚後傷乎)
(三也其行次且前犯乎五也次且不進貌羊兌象五也/牽羊謂牽挽五而進不暴可以免悔也聞言不信居位)
(不當雖聞牽羊之義亦不信也坎張氏汝弼曰以兊居/坎之變本爻變則為坎兌為口  為耳變故聞言終不)
(成坎故不信坎水有信義全馮氏椅曰二卦相因為義/故藩決則壯亦取決象合  體觀之壯四陽夬五陽上)
(進而消隂此卦義也分上下二體觀之乾三陽本在上/之物下非所居勢必上進不容有一陽之當其前故兩)
(卦乾三陽率與上體為敵/其或相見者隂陽之情也)九五莧陸夬夬中行无咎(吕/音)
(訓莧陸氏曰閑辨反三家音胡綀反一本作莞華板反/晁氏曰虞云莞說也陸陸氏曰如字馬鄭云莧陸商陸)
(也宋衷云莧莧菜也陸當陸也虞云莧蕢也陸商也蜀/才作睦親也通也晁氏曰虞蜀作睦和也荀爽云莧陸)
(皆葉弱根堅莧/根小陸根大)集解(程子曰五雖剛陽中正居尊位然/切近於上六上六說體而卦獨一)
(隂陽之所比也五為決隂之主而反比之其咎大矣故/必決其決如莧陸然則於其中行之德為无咎也中行)
(中道也莧陸今所謂馬齒莧是也曝之難乾感隂氣之/多者也而脆易折五若如莧陸雖感於隂而決斷之易)
(則於中行无過咎矣不然則失其中正也感隂多之物/莧陸為易斷故取為象  朱子曰莧陸今馬齒莧感隂)
(氣之多者九五當決之時為決之主而切近上六之隂/如莧陸然若決而決之而又不為過暴合於中行則无)
(咎矣戒占者/當如是也)附録(朱子語莧陸是兩物莧者馬齒莧陸/者章陸一名商陸皆感隂氣多之物)
(藥中用商陸治水腫其/物難乾其子紅學蒙)纂註(朱氏曰莧蕢澤草也葉柔/根小堅且赤陸商陸亦澤)
(草也葉大而柔根猥大而深有赤白二種陸馮氏當可/曰率衆陽以決一隂乃不能去豈非如莧  之浸潤而)
(失其剛決者邪猶剛明之人與小人處不能无惑唯其/得中道故勉為夬決之事決之又決而決不足也五剛)
(明之主也四陽同德比義決去一隂而猶若是下於此/者何如哉嗚呼小人得用而在上位據勢要當時士君)
(子所守不固亦或助之雖人主剛明樂其說已亦或安/之而去之之難觀決之象可為太息  鄭氏剛中曰五)
(陽並進同力為夬而夬夬之戒獨見於三五者葢三與/六應五與六比當決隂之時二爻容有牽私愛昵近習)
(之心故雖以九五之尊得中行之道而象猶以為未光/也  丘氏曰凡陽之決隂逺則不能相及唯比與應當)
(之五比上者也故曰莧陸夬夬三應上者也故曰君子/夬夬夬者言當決而又決不可繫累於隂也  趙氏曰)
(莧音九字上兩㸃一畫山羊細角也兌為羊因九四牽/羊悔亡亦有此象陸无水路也君子決小人如驅羊於)
(陸則前无阻滯呉項氏曰莧山羊也陸路羊喜登髙緣/險山羊為甚    氏激曰莧字上從卝羊角也中從目)
(羊目也下從儿羊足也故寛字諧莧聲羊羣之行山羊/居前謂之引路羖  龍氏仁夫曰上體兊羊象髙平曰)
(陸五陽連亘有陸路坦夷象/爻變之大壯亦有震大塗象)上六无號終有凶集解(程/子)
(曰陽長將極隂消將盡獨一隂處窮極之地是衆君子/得時決去危極之小人也其勢必須消盡故云无用號)
(咷畏懼終必有凶也終朱子曰隂柔小人居窮極之時/黨類已盡无所號呼  必有凶也占者有君子之德則)
(其敵當之/不然反是)附録(朱子語問夬卦辭言孚號九二言惕號/上六言无號取象之義如何曰卦有兌)
(體兌為口故多言號也又問以五陽決一隂君子盛而/小人衰之勢而卦辭則曰告自邑不利即戎初九壯于)
(前趾則往不勝九二惕號則有戎勿恤壯于頄則凶牽/羊悔亡中行无咎豈去小人之道須先自治而嚴厲戒)
(懼不可安肆邪曰觀上六一爻則小人勢窮无號有凶/之時而君子去之之道猶當如此嚴謹自做手脚葢不)
(可以其勢衰而安意自/肆也其為戒深矣銖)纂註(徐氏曰夬決也以盛進之/五剛決衰退之一柔其勢)
(若甚易然而聖人不敢以易而忽之故於夬之一卦丁/寧深切其道貴審而不貴迫所以周防戒備者无所不)
(至又曰君子自治甚嚴治人甚寛固不為疾惡之已甚/未嘗容惡而不去也俾小人自知惡大罪積不可久居)
(其上而甘心於退屈也衆剛從而決之則不勞餘力一/決而為乾矣若虞朝之去四凶周室之誅三監藹藹賢)
(材之盛无復貞勝之憂是得決之義也後世衆賢在位/得時得君其始未嘗不欲去小人以除君側之惡大抵)
(不知夬夬之義而勇於一決機失事敗禍亂相尋卒貽/衆君子之害而家國從之者何可勝數可不戒哉  馮)
(氏椅曰易於剥見剥一陽之易於夬見決一隂之難葢/君子明白洞達難進易退而小人綢繆固結麾之不去)
(也/)大象傳澤上於天夬君子以施禄及下居德則忌(吕/音)
(訓施陸/始豉反)集解(程子曰澤水之聚也而上於天至髙之處/故為夬象君子觀澤決於上而注溉於下)
(之象則以施禄及下謂施其禄澤以及於下也觀其決/潰之象則以居德則忌謂安處其德則約也忌防也謂)
(約立防禁有防禁則无潰散也王弼作明忌亦通不云/澤在天上而云澤上於天上於天則意不安而有決潰)
(之勢云在天上乃安辭也上時掌反也朱子曰澤上於/天潰決之勢也施禄及下潰決之意  居德則忌未詳)
纂註(蔡氏曰居其德而不施則與象反矣故忌貨李氏/舜臣曰居者積而不流之謂若傳所謂竒  可居)
(之居澤余氏曰澤上於天則決上於地則聚之雙湖先/生曰  上於天勢當必決君子施禄亦當然  事乃以)
(德自居非所/宜也故忌)彖傳夬決也剛決柔也健而說決而和(吕/音)
(訓決陸氏曰/徐古穴反)集解(程子曰夬為決義五陽決上之一隂/也健而說決而和以二體言卦才也)
(下健而上説是健而能說決而能和決之至善/也兊說為和  朱子曰釋卦名義而賛其德)纂註(蘭/氏)
(曰内健則能決外説則能和夬李氏舜臣曰健決乾體/說和兌體以和説濟健決則  之道不傷太過於是為)
(得矣又曰上古結繩而治後世聖人易之以書契百官/以治萬民以察葢取諸夬夬者決也天下之事不至于)
(決則不通故雜卦之次序與十/三卦之制器尚象皆終于夬)揚于王庭柔乗五剛也
集解(程子曰柔雖消矣然居五剛之上猶為乗陵之象/隂而乗陽非理之甚君子勢既足以去之當顯揚)
(其罪於王朝大庭/使衆知善惡也)孚號有厲其危乃光也集解(程子曰/盡誠信)
(以命其衆而知有危懼則君/子之道乃无虞而光大也)告自邑不利即戎所尚乃
窮也集解(程子曰當先自治不宜專尚剛武即戎則/所尚乃至窮極矣夬之時所尚謂剛武也)利
有攸往剛長乃終也集解(程子曰陽剛雖盛長猶未終/尚有一隂更當決去則君子)
(之道純一而无害之者矣乃剛長之終也加朱子曰此/釋卦辭柔乘五剛以卦體言謂以一小人  于衆君子)
(之上是其罪也剛長乃/終謂一變則為純乾也)附録(朱子語彖云利有攸往剛/長乃終今人以為陽不能)
(无隂中國不能无夷狄君子不能无小人故小人不可/盡去今觀剛長乃終之言則聖人豈不欲小人之盡去)
(邪但所以決之者/自有道耳易說)纂註(李氏過曰夬決也剛決柔也衆/剛決一柔也健而說決而和決)
(小人之道也揚于王庭柔乗五剛也柔乗五剛之上小/人據尊位者也必揚其罪于王庭使人主知其罪也孚)
(號有厲其危乃光也以危事警衆而豫防之則小人不/能為害其危乃光也小人利在興兵若舉兵以應之是)
(小人計得而君子敗矣所尚乃窮也剛長至五/不容一隂之獨留往則必決故云剛長乃終也)小象傳
不勝而往咎也集解(程子曰人之行必度其事可為然/後決之則无過矣理不能勝而且)
(往其咎可知凡行而/有咎者皆決之過也)有戎勿恤得中道也集解(程子曰/莫夜有)
(兵戎可懼之甚也然可勿恤者以自處之善也既得中/道又知惕懼且有戒備何事之足恤也九居二雖得中)
(然非正其為至善何也曰陽决隂君子決小人/而得中豈有不正也知時識勢學易之大方也)纂註(蔡/氏)
(曰先事則當惕及事/不可憂得中道也)君子夬夬終无咎也集解(程子曰/牽梏於)
(私好由无決也君子義之與比/決於當決故終不至於有咎也)其行次且位不當也聞
言不信聰不明也集解(程子曰九處隂位不當也以陽/居柔失其剛決故不能強進其)
(行次且剛然後能明處柔則遷失其正性豈復有/明也故聞言而不能信者葢其聰聽之不明也)中行
无咎中未光也集解(程子曰卦辭言夬夬則於中行為/无咎矣象復盡其義云中未光也)
(夫人心正意誠乃能極中正之道而充實光輝五心有/所比以義之不可而決之雖行於外不失中正之義可)
(以无咎然於中道未得為光大也葢人心一有所欲則/離道矣夫子於此示人之意深矣  朱子曰程傳備矣)
附録(朱子語中行无咎言人能剛決自勝其私合乎中/行則无咎但能補過而已未是極至處這是說那)
(微茫問有些箇意思斷未得釋氏所謂流注想荀子謂/偷則自行便是這意思照管不著便走將那裏去爻雖)
(无此意孔子作象所以裨爻辭之不足如自我致寇敬/慎不敗之類甚多中行无咎易中却不恁地看言人占)
(得此爻者能中則无咎不然則有咎淵中未光也言事/雖正而意潛有所係吝荀子云云佛氏云云流注不斷)
(皆意不誠/之本也銖)无號之凶終不可長也集解(程子曰陽剛君/子之道進而益)
(盛小人之道既已窮極自然消亡豈復能長久乎雖號/咷无以為也故云終不可長也先儒以卦中有孚號惕)
(號欲以无號為无號作去聲謂无用更加號令非也一/卦中適有兩去聲字一平聲字何害而讀易者率皆疑)
(之或曰聖人之於天下雖大惡未嘗必絶之也今直使/之无號謂必有凶可乎曰夬者小人之道消亡之時也)
(決去小人之道豈必盡誅之乎使之變/革乃小人之道亡也道亡乃其凶也)
　
　
　
　
　
　
　
　
　周易會通卷八
欽定四庫全書
　周易會通卷九
　　　　　　　　　　　元　董真卿　撰
經䷫(巽下/乾上)集解(程子曰姤序卦夬決也決必有遇故/受之以姤姤遇也決判也物之決判)
(則有遇合本合則何遇姤所以次夬也為卦乾上巽下/以二體言之風行天下天之下者萬物也風之行无不)
(經觸乃遇之象又一隂始生/於下隂與陽遇也故為姤)纂註(邵子曰復次剥明治/生於亂乎姤次夬明)
(亂生於治乎時哉時哉未有剥而不復決而不姤者防/乎其防邦家其長子孫其昌是以聖人貴未然之防是)
(謂易之/大綱)姤女壯勿用取女(吕音訓姤陸氏曰古豆反薛/云古文作遘鄭同乾宮一世)
(卦娶今本作取陸氏曰/本亦作娶七喻反彖同)集解(程子曰一隂始生自是而/長漸以盛大是女之將長)
(壯也隂長則陽消女長則男弱故戒勿用取如是之女/取女者欲其柔和順從以成家道姤乃方進之隂漸壯)
(而敵陽者是以不可取也女漸壯則失男女之正家道/敗矣姤雖一隂甚㣲然有漸壯之道所以戒也  朱子)
(曰姤遇也決盡則為純乾四月之卦至姤然後一隂可/見而為五月之卦以其本非所望而卒然值之如不期)
(而遇者故為遇遇已非正又一隂而遇五陽則女徳不/貞而壯之甚也取以自配必害乎陽故其象占如此)
附録(朱子語不是説隂漸長為女壯乃是一隂遇五陽/易説姤卦上五爻皆陽下面只一隂生五陽便立)
(不住了/大雅)纂註(馮氏椅曰古文姤作遘遇也亦㛰媾也以/女遇男為象王洙易改為今文為姤雜卦)
(猶是古文鄭本同其雙湖先生曰一隂方生于下甚㣲/聖人遽惡之如此  至既曰女壯又曰勿用取女直棄)
(之絶之使无所容豈私意哉不正故也來楊氏萬里曰/一陽生聖人未敢為君子喜而必曰朋  无咎言一陽)
(未易勝五隂也一隂生聖人已為君子憂而遽曰女壯/言一陰已有敵五陽之志也  郭氏京曰姤女壯勿用)
(取女彖曰女壯勿用取女案繇辭取字下誤増女字彖/勿用上脱女壯字勿用取下誤増女字審詳六十四卦)
(繇彖理例/誤脱甚明)初六繫于金柅貞吉有攸往見凶羸豕孚蹢
躅(吕音訓柅陸氏曰徐乃履反又女紀反廣雅云止也/説文作檷云絡絲趺也讀如昵字林音乃米反王作)
(柅從手子夏作鑈蜀才作尼止反晁氏曰隂云蒼頡篇/柅作檷柎檷也許氏説文呂氏字林曰檷絲趺也字或)
(作鑈呂女指反案絡絲之器今闗西謂之絡垜音墮梁/益之間謂之絲登其下柎即柅也説之案尼古文羸陸)
(氏曰劣隨反王肅同鄭力追反陸績讀為累晁氏曰鄭/作虆説之案與大壯羸字同訓蹢陸氏曰直㦸反徐治)
(益反一本作躑古文作􁀚躅陸氏曰直/録反本亦作䠱蹢躅不静也古文作􁀛)集解(程子曰姤/隂始生而)
(將長之卦一隂生則長而漸盛隂長則陽消小人道長/也制之當於其㣲而未盛之時柅止車之物金為之堅)
(强之至也止之以金柅而又繫之止之固也固止使不/得進則陽剛貞正之道吉也使之進往則漸盛而害於)
(陽是見凶也羸豕孚蹢躅聖人重為之戒言隂雖甚㣲/不可忽也豕隂躁之物故以為况羸弱之豕雖未能强)
(猛然其中心存乎蹢躅蹢躅跳躑也隂㣲而在下可謂/羸矣然其中心常在乎一无乎字消陽也君子小人異)
(道小人雖㣲弱之時未嘗无害君子之心防於㣲則无/能為矣  朱子曰柅所以止車以金為之其剛可知一)
(隂始生静正則吉往進則凶故以二義戒小人使不害/於君子則有吉而无凶然其勢不可止也故以羸豕蹢)
(躅曉君子使/深為之備云)附録(朱子語金柅或以為止車物或以為/絲衮不可曉廣歐公章疏言地震山)
(石崩入于海某謂正是羸豕蹢躅之義當極治時/已栽培得這般物事在這裏了故直至如今道夫)纂註
(朱子曰一隂雖弱方來也五陽雖盛既往也其可忽諸/  蘭氏曰柅九二巽木之陽  荀氏曰絲繫於柅猶女)
(繫於男故諭以初宜繫二也順二則吉復往四則凶金/項氏曰柅絡絲之跗絡絲柱以木為之跗今不動以)
(為之愈堅重矣或馮氏椅曰柅乃禮反止也絡絲趺以/金為之金鐵也  為止車木初六之柔无車象  張子)
(曰豕初羸時力未能動然至誠在於蹢躅將申則申矣/  徐氏曰金柅謂二繫牽也柔方進而遇二則牽於二)
(而止故曰繫於金柅蒙雙湖先生曰初六不正故戒以/正則吉金二剛象與  金夫同柅巽木象羸豕初隂象)
(周公但於初隂取不/必卦内定有坎也)九二包有魚无咎不利賔(吕音訓/包陸氏)
(曰本亦作庖同白交反下同鄭/百交反虞云白茅苞之荀作胞)集解(程子曰姤遇也二/與初宻比相遇者)
(也在它卦則初正應於四在姤則以遇為重相遇之道/主于専一二之剛中遇固以誠然初之隂柔羣陽在上)
(而又有所應者其志所求也隂柔之質鮮克貞固二之/於初難得其誠心矣所遇不得其誠心遇道之乖也包)
(者苴裹也魚隂物之美者陽之於隂其所悦美故取魚/象二於初若能固畜之如包苴之有魚則於遇為无咎)
(矣賔外來者也不利賔包苴之魚豈能及賔謂不可更/及外人也遇道當専一二則雜矣  朱子曰魚隂物二)
(與初遇為包有魚之象然制之在已故猶可以无咎/若不制而使遇於衆則其為害廣矣故其象占如此)纂
註(李氏舜臣曰初本應四遇二得之則為主而四為賔/不可更及四也  潘氏曰二有魚不利賔故四无魚)
(也人余氏曰姤九二包有魚无咎不利賔當如程傳即/三  行損一人之意  易氏曰四在外為乾體乾西北)
(賔之位二在内為巽體巽東南主之位初之民為二所/包豈四之利哉以義言之一民不可事二君初既主二)
(則義不及四故李氏聞曰剥之貫魚姤之包有魚皆陽/能制隂者也  剥六五无不利而本爻无咎  雙湖先)
(生曰周公爻象何常之有初爻象豕二又象魚五又象/瓜剥五稱貫魚則一隂為一魚可見或謂巽為魚詳見)
(剥六/五爻)九三臀无膚其行次且厲无大咎集解(程子曰二/與初既相)
(遇三説初而宻比於二非所安也又為二所忌惡其居/不安若臀之无膚也處既不安則當去之而居姤之時)
(志求乎遇一隂在下是所欲也故處雖不安而其行則/又次且也次且進難之狀謂不能遽舍也然而剛正而)
(處巽有不終速之義若知其不正而懐危懼不敢妄動/則可以无大咎也非義求遇固已有咎矣知危而止則)
(不至於大一有咎字也則朱子曰九三過剛不中下不/遇於初上无應於上居  不安行則不進故其象占如)
(此然既無所遇則无隂邪之/傷故雖危厲而无大咎也)纂註(李氏舜臣曰易之六/爻唯九三自乾以下)
(多厲无咎之辭豈非重剛不中須知戒懼然後危而復/安者乎  李氏元量曰雖剛而巽體其體入而伏有下)
(爭初之心初已入二之包非已所可得是以見侵且傷/而行次且夫以其見侵且傷故厲以其行而欲避故无)
(大咎下雙湖先生曰夬之九四則兊之初以其適當上/卦之  取臀象姤之九三則巽之三以其適當下卦之)
(上亦取臀象夬不取三姤不取四者以其乾體故也臀/於巽兊隂卦取之也要之夬姤相為反對夬之四即姤)
(之三姤之三即夬之四故其取象之辭同爻位皆陽/故无膚以二既得初三復乗二有為二所傷之象)九
四包无魚起凶集解(程子曰包者所裹畜也魚所美也/四與初為正應當相遇者也而初)
(已遇於二矣失其所遇猶包之无魚亡其所有也四當/姤遇之時居上位而失其下下之離由已之失徳也四)
(之失者不中正也以不中正而失其民所以凶也曰初/之從二以比近也豈四之罪乎曰在四而言義當有咎)
(不能保其下由失道也豈有上不失道而下離者乎遇/之道君臣民主夫婦朋友皆在焉四以下睽故主民而)
(言為上而下離必有凶變起者將生之謂民心既離難/將作矣  朱子曰初六正應已遇於二而不及於已故)
(其象占/如此)纂註(徐氏曰四與初為正應宜相遇也遇先於/近初柔近二二包有魚矣四逺而不遇雖)
(應而無得故曰包无魚起妄動也彼得則此失四既失/所遇安處順守可也苟妄動而求必得之則凶矣  雙)
(湖先生曰初本四之魚先於遇二為所包占則四之包/中无魚矣四雖正應然遇合无常故起争則凶離下卦)
(居上卦/有起象)九五以杞包瓜含章有隕自天(吕音訓把陸氏/曰音起張云苟)
(把馬云大木也鄭云栁也薛云柔肕木也並同包瓜陸/氏曰白交反子夏作苞馬鄭百交反瓜工花反晁氏曰)
(馬鄭讀為庖説文作匏或從𤓰字書通/同包與苞外義與張弧作匏匏瓜星名)集解(程子曰九/五下亦无)
(應非有遇也然得遇之一有之字道故終必有遇夫上/下之遇由相求也杞髙木而葉大處髙體大而可以包)
(物者杞也美實之在下者瓜也美而居下者側㣲之賢/之象也九五尊居君位而下求賢才以至髙而求至下)
(猶以把葉而包瓜能自降屈如此又其内藴中正之徳/充實章美人君如是則无有不遇所求者也雖屈已求)
(賢若其徳不正賢者不屑也故必含蓄章美内積至誠/則有隕自天矣猶云自天而降言必得之也自古人君)
(至誠降屈以中正之道求天下之賢未有不遇者也髙/宗感於夢寐文王遇於漁釣皆由是道也  朱子曰瓜)
(隂物之在下者甘美而善潰把髙大堅實之木也五以/陽剛中正主卦於上而下防始生必潰之隂其象如此)
(然隂陽迭勝時運之常若能含晦章美静以制之/則可以回造化矣有隕自天本无而倐有之象也)附録
(程子語髙宗好賢之意與易姤卦同九五以把包瓜含/章有隕自天杞生於最髙處瓜美物生低處以杞包瓜)
(則至尊逮下之意也既能如此自然有賢者出故有隕/自天也後人遂有天祐生賢佐之説師説  朱子語有)
(隕自天言能回造化則陽氣復自天/而隕復生上來都換了這時節淵)纂註(郭氏京曰似/把誤作以字)
(木蔡氏曰把五瓜初五與初无相遇之道猶以髙大之/  而包在地之果  朱氏曰把似樗葉大而䕃  馮氏)
(曰瓜或作甜𤓰杞或作枸把把李氏舜臣曰姤所制在/一隂爻中豕魚𤓰皆象隂也  叢生性堅而夀𤓰蓏柔)
(而不正附麗而生易以滋蔓小人之性初六之才也九/五包制之有把包𤓰象陽明之謂章易遇隂中陽皆曰)
(含章九五當隂長之世居陽明之位故曰含章一隂之/生此造化消息盈虚之運非人力所致九五當此時含)
(其陽明之章以中正之道臨制之造次顛沛不離於天/命之正則所遇之時又何擇哉  王氏大實曰上位天)
(爻五降於上有隕自天之象不雙湖先生曰九五本飛/龍在天之主一步之初動才  正昔之潛龍化為羸豕)
(一小人之進局面頓更事體大異重煩諸君子包制而/九五至於包𤓰含章聽自天之有隕其視聖人作而萬)
(物覩氣象為何如哉為人君者宜知所以謹其初矣杞/𤓰皆因巽取象隂在下𤓰象巽又為木九五在髙位又)
(有杞/木象)上九姤其角吝无咎集解(程子曰至剛而在最上/者角也九以剛居上故)
(以角為象人之相遇由降屈以相從和順以相接故能/合也上九髙亢而剛極人誰與之以此求遇固可吝也)
(己則如是人之逺之非它人之罪也由已致之故无所/歸咎  朱子曰角剛乎上者也上九以剛居上而无位)
(不得其遇其象/占與九三類)纂註(徐氏曰上九處姤之窮與初无遇/雖吝然亦无咎隂不必遇也  李)
(氏舜臣曰當遇之時已獨剛亢不與物合是為吝道然/隂方長陽與之遇者要須有以制之如絲如包可也制)
(之或失必反被隂邪之害獨上九巍然在上剛亢絶物/雖无所合而亦不近隂邪可无意外之患  趙氏曰當)
(姤之時小人固不可使之進為君子計亦不可无以蓄/小人故聖人既戒初六之不可往又於二四五言所以)
(包制之道三重剛不中上以剛居一卦之極故厲而吝/然皆无咎者以隂不相遇不與其進也  蔡氏曰姤者)
(以一柔遇剛而成卦遇非正道惟近者得之而正應者/反凶也二最近故三有之三之厲以隔乎二而不遇也)
(五之含蓄雖无相遇之道而處位中正也上之吝最逺/而窮也四之起凶遇不利正應也  馮氏曰外三爻者)
(内三爻之應初往見凶故四則起凶二包有魚故五則/以把包𤓰三之臀上之角此厲无大咎彼吝而无咎逺)
(近淺深/之間耳)大象傳天下有風姤后以施命誥四方(吕音訓/誥陸氏)
(曰李古報反鄭作詰/起一反正也王肅同)集解(程子曰風行天下无所不周/為君后者觀其周徧之象以)
(施其命令周誥四方也風行地上與天下有風皆為周/徧庶物之象而行於地上徧觸萬物則為觀經歴觀省)
(之象也行於天下周徧四方則為姤施發命令之象也/諸象或稱先王或稱后或稱君子大人稱先王者先王)
(所以立法制建國作樂省方敕法閉關育物享帝皆是/也稱后者后王之所為也財成天地之道施命誥四方)
(是也君子則上下之通/稱大人者王公之通稱)纂註(蔡氏曰風行天下物无不/遇姤之象也施乾象命巽)
(象誥四方取風行天下之象逺李氏開曰天與萬物相/逺而鼔舞之以風后與民相  而鼓舞之以號令傳曰)
(天子曰元后諸侯曰羣后/一國天下皆可言四方)彖傳姤遇也柔遇剛也集解
(程子曰姤之義遇也卦之為姤以柔遇剛也/一隂方生始與陽相遇也  朱子曰釋卦名)附録(朱子/語問)
(隂何以比小人曰有時如此平看之則都好以類言之/則有不好然亦只是皮不好骨子却好大抵發生都則)
(是一箇陽氣只是有消長陽長一分下面隂生一分又/不是討箇隂來即是陽消處便是隂故陽來謂之復復)
(者是本來物事隂來謂之/姤姤是偶然相遇䕫孫)纂註(李氏元量曰夬之一隂/不為主者隂往而窮也)
(故曰剛決柔姤之五陽不為主者隂來而信也故曰柔/遇剛月建一隂月曰㽔賔則隂為主而陽已為之賔矣)
(是姤主隂遇/陽而為言也)勿用取女不可與長也(吕音訓娶今本作/取陸氏曰七喻反)
(本亦/作取)集解(程子曰一隂既生漸長而盛隂盛則陽衰矣/取女者欲長久而成家也此漸盛之隂將消)
(勝於陽不可與之長久也凡女子小人夷狄勢苟漸盛/何可與久也故戒勿用取如是之女  朱子曰釋卦辭)
纂註(郭氏京曰勿用上脱女壯字取下誤増女字附李/氏舜臣曰以一隂遇五陽女下於男即相比  有)
(女不正之象故曰勿用取女咸所以取女吉者以男下/女得婚姻正禮故也若蒙之六三以隂而先求陽其行)
(不順故亦曰/勿用取女)天地相遇品物咸章也集解(程子曰隂始/生於下與陽)
(相遇天物相遇也隂陽不相交遇則萬物不生天地相/遇則化育庶類品物咸章萬物章明也  朱子曰以卦)
(體/言)附録(朱子語大率姤是一箇女遇五陽是箇不正當/底如人盡夫也之事聖人去這裏又看見得那)
(天地相遇底/道理出來淵)纂註(李氏舜臣曰姤巽下乾上有以坤之/初六變乾初九之義是為天地相遇)
(之象以畫觀之則一隂之生是為五月五月在辰為午/南離之光所照耀者也萬物相見乎離而蕃衍乎大夏)
(非品物咸/章而何)剛遇中正天下大行也集解(程子曰以卦才/言也五與二皆)
(以陽剛居中與正以中正相遇也君得剛中之臣臣遇/中正之君君臣以剛陽遇中正其道可以大行於天下)
(矣指朱子/曰  九五)附録(朱子語問姤卦曰姤不是好底卦然天/地相遇品物咸章剛遇中正天下大行)
(却又甚好葢天地相遇又非别取一義剛遇/中正只取九五或謂亦以九二言非也銖)纂註(蔡氏/曰中)
(正五也以剛明之/才遇中正之位也)姤之時義大矣哉集解(程子曰贊姤/之時與姤之)
(義至大也天地不相遇則萬物不生君臣不相遇則政/治不興聖賢不相遇則道徳不亨事物不相遇則功用)
(不成姤之時與義皆甚大也/朱子曰幾㣲之際聖人所謹)　附録(朱子語問姤之時/義大矣哉本義云)
(幾㣲之際聖人所謹與伊川説不同何也曰上面説天/地相遇至天下大行也正是好時節而不好之漸已生)
(於㣲矣故當/謹於此學蒙)纂註(司馬公曰姤遇也世之治亂人之窮/通事之成敗不可以力致不可以數)
(求遇不遇而已矣舜遇堯而五典克從百揆時叙禹稷/臯陶遇舜而六府三事允治地平天成不然則泯泯於)
(衆人之中後世誰知/哉姤之時義大矣)小象傳繫于金柅柔道牽也集解
(程子曰牽者引而進也隂始生而漸進柔道方牽也繫/之于金柅所以止其進也不能進則不能消正道乃貞)
(吉也其朱子曰牽進/也以  進故止之)包有魚義不及賔也集解(程子曰/二之遇)
(初不可使有二於外當如包苴之/有魚包苴之魚義不及于賔客也)其行次且行未牽也
集解(程子曰其始志在求遇於初故其行遲遲未牽/不促其行也既知危而改之故未至于大咎也)无
魚之凶逺民也(吕音訓逺/陸力表反)集解(程子曰下之離由已致/之逺民者已逺之也為)
(上者有以使之離也逺朱/子曰民之去已猶已  之)附録(朱子語包无魚又去這/裏見得君民底道理陽)
(在上為君隂/在下為民淵)纂註(徐氏曰民謂初柔/逺民謂去初逺也)九五含章中正也
集解(程子曰所謂含章謂其含藴一无藴字/中正之徳也徳充實則成章而有光輝)有隕自天
志不舍命也(吕音訓舍/陸音捨)集解(程子曰命天理也舍違也/至誠中正屈己求賢存志)
(合於天理所以有/隕自天必得之矣)纂註(蔡氏曰志於道徳仁義不以命/不遇而舍之也  雙湖先生曰)
(命謂天命命則理也志不違於天理所以有自天之福/  余氏曰有隕自天志不舍命也言彼自倘來耳吾唯)
(知守吾/分也)姤其角上窮吝也集解(程子曰既處窮上剛亦/極矣是上窮而致吝也)
(以剛極居髙而/求遇不亦難乎)
經䷬(坤下/兊上)集解(程子曰萃序卦姤者遇也物相遇而/后聚故受之以萃萃者聚也物相會)
(遇則成羣萃所以次姤也為卦兊上坤下澤上於地水/之聚也故為萃不言澤在地上而云澤上於地言上於)
(地則為方/聚之義也)萃亨王假有廟(吕音訓萃陸氏曰存季反兊/宮二世卦亨陸氏曰王肅本)
(同馬鄭陸績虞等並无此字晁氏曰王昭素/謂當无此字説之案象數无假陸庚白反)集解(程子/曰王)
(者萃聚天地之道至於有廟極一无極字也羣生至衆/也而可一其歸仰人心莫知其鄉也而能致其誠敬鬼)
(神之不可度也而能致其來格天下萃合人心揔攝衆/志之道非一其至大莫過於宗廟故王者萃天下之道)
(至於有廟則萃道之至也祭祀之報本於人心聖人制/禮以成其徳耳故豺獺能祭其性然也萃下有亨字羡)
(文也亨字自在下與渙不同渙則先/言卦才萃乃先言卦義彖辭甚明)附録(程子語萃渙/皆立廟因其)
(精神之萃而形於此為其渙散故立此以收之良佐古/人祭祀用尸極有深意不可不深思葢人之意氣既散)
(孝子求神而祭无尸則不享无主則不依故易於渙萃/皆言王假有廟即渙散之時事也魂氣必求其類而依)
(之人與人既為類骨肉又為一家之類已與尸各既已/潔齋至誠相通以此求神宜其享之後世不知此一有)
(道字直以尊卑之勢遂不肯行爾籲説朱子語大率人/之精神萃於已祖之精神萃於廟易  今人擇日祀神)
(多取神在日/亦取聚意銖)纂註(項氏曰卦名下元无享字獨王肅本/有王弼遂用其説孔子彖辭初不及)
(此/字)利見大人亨利貞集解(程子曰天下之聚必得大人/以治之人聚則亂物聚則爭)
(事聚則紊非大人治之則萃所以致爭亂也萃以不/正則人聚為苟合財聚為悖入安得享乎故利貞)用
大牲吉利有攸往集解(程子曰萃者豐厚之時也其用/宜稱故用大牲吉事莫重於祭)
(故以祭享而言上交鬼神下接民物百用莫不皆一作/當然當萃之時而交物以厚則是享豐富之吉也天下)
(莫不同其富樂矣若時之一无之字厚而交物以薄乃/不享其豐美天下莫之與而悔吝生矣蓋隨時之宜順)
(理而行故彖云順天命也夫不能有為者力之不足也/當萃之時故利有攸往大凡興工立事貴得可為之時)
(萃而後用是動而有裕天理然也澤朱子曰萃聚也坤/順兑説九五剛中而二應之又為  上於地萬物萃聚)
(之象故為萃亨字衍文王假有廟言王者可以至乎宗/廟之中王者卜祭之吉占也祭義曰公假于太廟是也)
(廟所以聚祖考之精神又人必能聚已之精神則可以/至於廟而承祖考也物既聚則必見大人而後可以得)
(亨然又必利於正所聚不正則亦不能亨也大牲必/聚而後有聚則可以有所往皆占吉而有戒之辭)附
録(朱子説彖辭散漫説説了王假有廟又説利見大人/又説用大牲吉大率是聖人觀象節節地看見許多)
(道理看到這裏見有這箇象便説出這一句來又看見/那箇象又説出那一箇理來然而觀象則今不可得見)
(是如何地觀矣淵問卦取聚之意曰數句是占辭非發/明萃聚之意也此是諸儒説易之大病非聖人繫辭焉)
(而明吉凶之/意答潘謙之)纂註(朱子曰艮為門闕上為宗廟坤為牛/兊為刑殺殺牛以奉宗廟用大牲也)
(卦馮氏椅曰豫象亦為重門葢艮上又為二偶畫今此/  象如豫特多五一畫耳故為有廟而九五王之象)
(鄭氏剛中曰自四以下宗廟之象康成謂艮為門闕巽/木宮闕象  胡氏曰人生則精神萃於身既殁雖欲見)
(其容貌而不得聖人觀萃卦設為廟祧以萃祖宗精神/於其間以盡孝子之心也  徐氏曰大人五也貞二五)
(位正也當萃之時利見大人則萃道亨也然必利於貞/聚不以正其能亨乎大牲血祭之盛也物萃則用大牲)
(以祭所以稱其萃之義也故吉時萃則動无不順故利/有攸往  李氏過曰宗廟者人心所係武王伐商載主)
(以行髙帝初興立漢社稷皆以係人心也必得九五之/位然後為萃之主故曰利見大人萃不以正其終必離)
(故曰利貞萃雙湖先生曰萃有艮體自五以下皆艮象/止蓄而有  義又坤土之上有艮土隂土得陽土土萃)
(而益多亦有萃義要之萃所以得名由兊在坤上姑廣/其義耳升亦然乎  趙氏曰陽居五而五隂從之為比)
(陽居五與四而四隂從之為萃二卦若相似也然比者/衆隂始附之初聖人作而萬物覩之時也故曰原筮元)
(永貞无咎又曰不寜方來後夫凶皆附之意也萃者二/陽相比羣隂萃而歸之君臣同徳萬物盛多之時也非)
(下順上説不足以為萃豈二五相應而已哉散毛氏曰/萃似比何以異乎曰水在地上固相親也而  漫未有)
(所歸故其卦曰不寜方來其爻曰失前禽名分未定不/必其皆比也澤上於地固鍾於澤者也故曰王假有廟)
(利見大人天下一/家盛極之時也)初六有孚不終乃亂乃萃若號一握
為笑勿恤往无咎(吕音訓若號陸氏曰絶句户報反馬/鄭二王户羔反晁氏曰虞為號令鄭)
(王為號咷握陸氏曰烏學反傅氏作握/鄭云握當讀為夫三為屋之屋蜀才同)集解(程子曰初/與四為正)
(應本有孚以相從者也然當萃時三隂聚處柔无守正/之節若捨正應而從其類乃有孚而不終也乃亂惑亂)
(其心也乃萃與其同類聚也初若守正不從號呼以求/正應則一握笑之矣一握俗語一團也謂衆一有聚字)
(以為笑也若能勿恤而往從剛陽之正應則无過咎不/然則入小人之羣矣  朱子曰初六上應九四而隔於)
(二隂當萃之時不能自守是有孚而不終志亂而妄聚/也若呼號正應則衆以為笑但勿恤而往從正應則无)
(咎矣戒占者/當如是也)附録(朱子語不知如何説箇/一握底句出來董録)纂註(蔡氏曰/有孚應)
(四也不終柔也三柔相比亂萃者也號潘氏曰隂柔无/信守不能終乃亂其萃聚之志至於  泣而為羣隂所)
(笑一握下三隂也先朱子曰號笑謂四兊口象一握互/艮握手象  雙湖  生曰初當萃之始何遽至失信亂)
(萃號呼而貽笑乎皆隂柔不正應又不正故也捨衆隂/而往僅以隂陽相得可无咎耳取象有蒙全體義者此)
(爻號笑一握蒙/上兊艮故也)六二引吉无咎孚乃利用禴(吕音訓禴/陸氏曰羊)
(略反殷春祭名馬王肅同鄭/云夏祭名蜀才作躍劉作□)集解(程子曰初隂柔又非/中正恐不能終其孚)
(故因其才而為之戒二雖隂柔而得中正故雖戒而㣲/辭一作其辭㣲凡爻之辭闗一作開得失二端者為法)
(為戒亦各隨其才而設也引吉无咎引者相牽也人之/交相求則合相待一作持則離二與五為正應當萃者)
(也而相逺又在羣隂之間必相牽引則得其萃矣五居/尊位有中正之徳二亦以中正之道往與之萃乃君臣)
(和合也其所共致豈可量也是以吉而无咎也无咎者/善補過也二與五不相引則過矣孚乃利用禴孚信之)
(在中誠之謂也禴祭之簡簿者也菲薄而祭不尚備物/直以誠意交於神明也孚乃者謂有其一作有孚孚則)
(可不用文飾専以至誠交於上一有下字也以禴言者/謂薦其誠而已上下相聚而尚飾焉是未誠也葢其中)
(實者不假飾於外用禴之義也孚信者萃之本也不獨/君臣之聚凡天下之聚在誠而已  朱子曰二應五而)
(雜於二隂之間必牽引以萃乃吉而无咎又二中正柔/順虚中以上應九五剛健中正誠實而下交故卜祭者)
(有其孚誠則雖薄/物亦可以祭矣)附録(朱子語孚乃利用禴説如伊川/固好但恐如此却是聖人説箇)
(影子却恐不恁地想/只是説祭升卦同淵)纂註(徐氏曰二五正應宜萃也二/以柔居柔中類聚而安於下)
(五以衆歸於四有位而匪孚雖應而未萃也人之情相/求則合相持則睽二五本應相引而萃則吉无咎  馮)
(氏椅曰下卦中爻多引其類如泰與小畜之類是也本/爻與五為正應引初六六三以萃於五為得君臣之大)
(義故吉而无咎氏程子曰用大牲者萃之主也用禴者/六二而已  耿  曰六二柔順自守不求於五而五引)
(之故吉而无咎也大吳氏黻曰為大臣不待禮至然後/起則自待輕不足  用是亦為咎  李氏曰六二才柔)
(廉於自進故有引而後從之象周朱氏曰禴夏祭以聲/為主祭之薄也  雙湖先生曰  禮大宗伯以禴夏享)
(先王王氏註曰夏則陽盛矣其享以/樂為主秋嘗則薦新冬烝則衆物備)六三萃如嗟如无
攸利往无咎小吝集解(程子曰三隂柔不中正之人也/求萃於人而人莫與求四則非)
(其正應又非其類是以不正為四所棄也與二則二自/以中正應五是以不正為二所不與也故欲一无欲宇)
(萃如則為人棄絶而嗟如不獲萃而嗟恨也上下皆不/與无所利也唯往而從上六則得其萃為无咎也三與)
(上雖非隂陽正應然萃之時以類相從皆以柔居一體/之上又皆无與居相應之地上復處説順之極故得其)
(萃而无咎也易道變動无常在人識之然而小吝何也/三始求萃於四與二不獲而後往從上六人之動為如)
(此雖得所求亦可小羞吝也而朱子曰六三隂柔不中/不正上無應與欲求萃於近  不得故嗟如而无所利)
(唯往從於上可以无咎然不得其萃困然後往復得隂/極无位之爻亦小可羞矣戒占者當近捨不正之强援)
(而逺結正應之/窮交則无咎也)纂註(李氏過曰往而萃五則无咎始嗟/終萃故小吝乎  雙湖先生曰六)
(三至五互巽亦兊之反體故有嗟如象歎鄭氏汝諧曰/下三隂皆萃於陽三獨無附故咨嗟怨  而无攸利然)
(三不以无應之故能往歸於上雖小吝而亦无咎上體/説能巽而受之无咎也上本不相得小吝也上謂在上)
(之陽/也)九四大吉无咎集解(程于曰四當萃之時上比九/五之君得君臣之聚也下比)
(下體羣隂得下民之聚也得上下之聚可謂善矣然四/以陽居隂非正也雖得上下之聚必得大吉然後為无)
(咎也大為周遍之義无所不周然後為大无所不正則/為大吉大吉則无咎也一作矣夫上下之聚固有不由)
(正道而得者非理枉道而得君者自古多矣非理枉道/而得民者蓋亦有焉如齊之陳恒魯之季氏是也然得)
(為大吉乎得為无咎乎故九四必能大吉然後為一作/能无咎也  朱子曰上比九五下比衆隂得其萃矣然)
(以陽居隂不正故戒占者/必大吉然後得无咎也)纂註(李氏曰下比三隂有得/民之象在萃而得君得)
(民人臣之盛者也天丘氏曰此爻與隨九四同義隨四/以上承九五而致  下之隨亦有强臣迫君象故隨以)
(有孚而後无咎萃/以大吉而後无咎)九五萃有位无咎匪孚元永貞悔亡
集解(程子曰九五居天下之尊萃天下之衆而君臨之/當正其位修其徳以陽剛居尊位稱其位矣為有)
(其位矣一作也得中正之道无過咎也如是而有不信/而未歸者則當自反以修其元永貞之徳則无思不服)
(而悔亡矣元永貞者君之徳民所歸也故比天下之道/與萃天下之道皆在此三者王者既有其位又有其徳)
(中正无過咎而天下尚有未信服歸附者葢其道未光/大也元永貞之道未至也在修徳以來之如苖民逆命)
(帝乃誕敷文徳舜徳非不至也葢有逺近昏明之異故/其歸有先後既有未歸則當修徳也所謂徳元永貞之)
(道也元首也長也為君徳首出庶物君長羣生有尊大/之義馬有主統之義焉而又恒永貞固則通於神明光)
(於四海无思不服矣乃无匪孚而其悔亡也所謂悔志/之未光心之未慊也  朱子曰九五剛陽中正當萃之)
(時而居尊固无咎矣若有未信則亦修其/元永貞之徳而悔亡矣戒占者當如是也)附録(朱子語/問萃卦)
(九五萃有位以陽剛居中正當萃之時而居尊位安得/又有匪孚曰此言有位而無徳則雖萃而不能使人信)
(故人有不信當修其元永/貞之徳而後悔亡也銖)纂註(趙氏曰比以九五一陽/為主故卦有元永貞之)
(辭萃有兩陽爻故元永貞獨歸之九五亦可見易中卦/爻彖象之辭无非一理所貫也  馮氏曰卦二陽爻所)
(以萃衆隂也九四臣位九五之位則君也故九五之萃/為有位以四之位不當之也匪孚有悔也必盡君道元)
(永貞然後匪/孚之悔可亡)上六齎咨涕洟无咎(吕音訓齎陸氏曰徐/將池反王肅將啼反)
(咨陸氏曰音諮又將利反齎咨嗟嘆之辭也鄭司馬云/悲聲怨聲晁氏曰虞作資賻也陸希聲作資才也涕陸)
(氏曰徐音體洟陸氏曰他麗反又/音夷鄭云自目曰涕自鼻曰洟)集解(程子曰六説之/主隂柔小人説)
(髙位而處之天下孰肯與也求萃而人莫之與其窮至/於齎咨而涕洟也齎咨咨嗟也人之嗟之由己自取又)
(將誰咎為人惡絶不知所為則隕穫而至嗟涕真小人/之情狀也  朱子曰處萃之終隂柔无位求萃不得故)
(戒占者必如此而/後可以无咎也)纂註(馮氏椅曰上兑説也説極而悲/故象如此  胡氏曰居卦外而)
(无應故齎咨涕洟泣馮氏曰萃極而散窮無所歸之象/齎咨嘆也涕洟悲  也  項氏曰齎咨兊口之嘆涕洟)
(兊澤之流態錢氏曰初之號三之嗟上之齎咨涕洟皆/隂柔之常    李氏舜臣曰萃六爻或有應无應或當)
(位不當位而辭皆曰无咎乃天地萬物之真情/真情相合吉多凶少故也兹萃之所以亨歟)大象傳
澤上于地萃君子以除戎器戒不虞(吕音訓除陸氏曰/如字本亦作儲又)
(作治王肅姚陸績云除猶修治師同鄭云除/去也蜀才云除去戎器修行文徳也荀作慮)集解(程子/曰澤)
(上於地為萃聚之象君子觀萃象以除治戎器用戒備/於不虞凡物之萃則有不虞度之事故衆聚則有争物)
(聚則有奪大率既聚則多故矣故觀萃象而戒也除謂/簡治也去弊惡也除而聚之所以戒不虞也  朱子曰)
(除者修而/聚之之謂)附録(朱子語問澤上于地萃君子以除戎器/戒不虞大凡物聚衆盛必有事故當豫)
(為之備如人少處必無争才人多少閒便自有爭所以/當豫為之防也又澤本當在地中今却上于地上是水)
(盛有潰聚奔宇之憂/故其取象如此僴)纂註(馮氏曰簡治而除舊也除舊/置新謂之除猶治亂謂之亂)
(馴擾謂之擾也戎器兵車介胄也曰毛氏曰除戎器戒/不虞猶澤之有防也  雙湖先生  除戎器澤容水象)
(戒不虞地順象兊正秋屬金主刑殺亦有戎器象君丘/氏曰天生五材誰能去兵用兵亂也去兵亦亂也  子)
(當萃聚之世而除武器非右武也特戒不虞而已如秦/皇之銷鋒鏑鑄金人李唐之議銷兵則非謂之除戎器)
(漢武席文景富庶之極至窮兵黷/武以事四夷又豈戒不虞之義乎)彖傳萃聚也順以説
剛中而應故聚也集解(程子曰萃之義聚也順以一作/而説以卦才言也上説而下順)
(為上以説道使民而順於人心下説上之政令而順從/於上既上下順説又陽剛處中正之位而下有應助如)
(此故能聚也欲天下之萃才非如是不能也/説音悦  朱子曰以卦徳卦體釋卦名義)王假有廟
致孝享也集解(程子曰王者萃人心之道至於建立宗/廟所以致其孝享之誠也祭祀人心之)
(所自盡也故萃天下之心者无如孝享/王者萃天下之道至於有廟則其極也)利見大人亨聚
以正也(吕音訓聚以正陸氏曰荀作/取以正晁氏曰案取古文)集解(程子曰萃之/時見大人則)
(能亨葢聚以正道也見大人則其聚以正/道得其正則亨矣萃不以正其能亨乎)纂註(郭氏京/曰彖利)
(見大人亨利貞案彖舉繇辭脱利貞字凡六十四/卦彖先舉繇辭後以義結皆无遺漏脱亦明矣)用大
牲吉利有攸往順天命也集解(程子曰用大牲承上有/廟之文以享祀而言凡)
(事莫不如是豐聚之時交於物者當厚稱其宜也物聚/而力贍乃可以有為故利有攸往皆天理然也故云順)
(天命也卦朱/子曰釋  辭)附録(朱子語順天命説道理髣髴如伊川/説也去得只是文勢不如此他是説)
(豐萃之時若不用大牲則便是與以天下儉其親/相似也有此理這時節比不得那利用禴之事)觀其
所聚而天地萬物之情可見矣集解(程子曰觀萃之理/可以見天地萬物)
(之情也天地之化育萬物之生成凡有者皆聚也有无/動静始終之理聚散而已故觀其所以聚則天地萬物)
(之情可/見矣)纂註(郭氏雍曰天地萬物之情所以聚者不過/順説而已  徐氏曰天地萬物髙下散殊)
(咸則見其情之通恒則見其情之久萃則見其情/之同不于其聚而觀之情之一者不可得而見矣)小象
傳乃亂乃萃其志亂也集解(程子曰其心志為同類所/惑亂故乃萃於羣隂也不)
(能固其守則為小人/所惑亂而失其正矣)引吉无咎中未變也集解(程子曰/萃之時)
(以得聚為吉故九四為得上下之萃二與五雖正應然/異處有間乃當萃而未合者也故能相引而萃則吉而)
(无咎以其有中正之徳未遽至改變也變則不相引矣/或曰二既有中正之徳而象云未變辭若不足何也曰)
(羣隂比處乃其類聚方萃之時居其間能自守不變逺/須正應剛立者能之二隂柔之才以其有中正之徳可)
(覬其未至於變耳故/象含其意以存戒也)往无咎上巽也集解(程子曰上居/柔説之極三)
(往而无咎者上六/巽順而受之也)纂註(蔡氏曰從上/二陽有巽體)大吉无咎位不當
也集解(程子曰以其位之不當疑其所為未能盡善故/云必得大吉然後為一作能无咎也非盡善安)
(得為大/吉乎)纂註(郭氏雍曰四得上下之聚/而非君位故言不當也)萃有位志未光
也(吕音訓未光也陸氏/曰一本作志未光也)集解(程子曰象舉爻上句王者/之志必欲誠信著於天下)
(有感必通含生之類莫不懷歸若尚有匪孚/是其志之未光大也  朱子曰未光謂匪孚)附録(朱子/語問)
(萃九五一爻似亦甚好而反云有位未光也是如何曰/見不得讀易到這様且恁地解去若强説便至鑿了易)
(説/)齎咨涕洟未安上也集解(程子曰小人所處常失其/宜既貪而從欲不能自檡)
(安地至於困窮則顛沛不知所為六之涕洟蓋不安於/處上也君子慎其所處非義不居不幸而有危困則泰)
(然自安不以累其心小人居不擇安常履非據及其窮/迫則隕穫躁撓甚至涕泣為可羞也未者非遽之辭猶)
(俗云未便也未便能安於上也隂而/居上孤處无與既非其據豈能安乎)
經䷭(巽下/坤上)集解(程子曰升序卦萃者聚也聚而上者/謂之升故受之以升物之積聚而益)
(髙大聚而上也故為升所以次於萃也為卦坤上巽下/木在地下為地中生木木生地中長而益髙為升之象)
(也/)升元亨用見大人勿恤南征吉(吕音訓升陸氏曰式/陵反鄭本作昇馬云)
(髙也震宮四世卦晁氏曰案升古/文作昇用見陸氏曰本或作利見)集解(程子曰升者進/而上也升進一)
(作進升則有亨義而以卦才之善故元亨也用此道以/見大人不暇憂恤前進則吉也南征前進也  朱子曰)
(升進而上也卦自解來柔上居四内巽外順九/二剛中而五應之是以其占如此南征前進也)附録(朱/子)
(語巽坤二卦拱得箇南如/看命人虚拱底説話砥)纂註(董氏曰升者柔進而上/也柔進而上所以元亨)
(由卦才之善也有李氏舜臣曰升首曰元亨何也以畫/言也與蠱鼎大  皆九居二六居五故皆曰元亨此蓋)
(主陽剛之畫有應於上而言之也六馮氏曰諦觀卦義/皆主巽大人指九二陽為大未有  五而稱大人者)
(徐氏曰用見大人五當應二也恤憂也六五柔中之君/用見九二剛中之臣以升于治勿憂勿退但當前進自)
(獲吉也柔退多憂故戒方林氏栗曰巽東南坤西南自/巽升坤必渉乎離離南  也自南而征斯為善矣  雙)
(湖先生曰升互震體自二以上皆震象上行而有升義/又巽木之上有震木隂木得陽木木升而益髙亦有升)
(義要之升所以得名由地中生/木此亦姑廣其義耳與萃卦同)初六允升大吉(吕音訓/允升晁)
(氏曰説文作□升大吉/説之案允古文□篆文)集解(程子曰初以柔居巽體之/下又巽之主上承於九二)
(之剛巽之至者也二以剛中之徳上應於君當升之任/者也允者信從也初之柔巽唯信從於二信二而往從)
(之同升乃大吉也二以徳言則剛中以力言則當任初/之隂柔又無應援不能自升從于剛中之賢以進是由)
(剛中之道也吉孰大焉陽朱子曰初以柔順居下巽之/主也當升之時巽於二  占者如之則信能升而大吉)
(矣/)纂註(鄭氏東卿曰初附二陽而升三隂又與之一體/故有允升象  王氏大寶曰柔自下升以剛而)
(孚允升之象柔得剛而大大吉之象也楊氏萬里曰初/六柔而旁散在一卦之最下木之根  九二九三剛而)
(上進在初六之上木之榦也然初六在下而曰允升大/吉者木與土相信而相得則木之升也必鋭故也  雙)
(湖先生曰初六一爻為成卦之主升之所以得名者繫/焉以兩體觀之巽在坤下如未出地之木初其根二三)
(其榦也方其勾未萌甲未拆而根株已備其勢必破也/而出上升而莫禦長養於夏陵霜於秋傲雪於冬而不)
(改柯易葉者皆由於此故有允升大吉之象焉細觀卦/體巽為夏兊為秋坤為冬震位其間而春氣无乎不貫)
(聖人設卦觀象而命之名與夫爻/辭之所由作夫豈苟然之故哉)九二孚乃利用禴无
咎集解(程子曰二陽剛而在下五隂柔而居上夫以剛/而事柔以陽而從隂雖有時而然非順道也以)
(暗而臨明以剛而事弱若黽勉於事勢非誠服也上下/之交不以誠其可以一无以字久乎其可以有為乎五)
(雖隂柔然居尊位二雖剛陽事上者也苟内存至誠不/假文飾於外誠積於中則自不事外飾故曰利用禴謂)
(尚誠敬也自古剛强之臣事柔弱之君未有不為矯飾/者也禴祭之簡質者也云孚乃謂既孚乃宜不用文飾)
(専以其誠感通於上也如是則得无咎以剛强之臣而/事柔弱之君又當升之時非誠意相交其能免於咎乎)
(義朱子曰/  見萃卦)纂註(李氏舜臣曰升者萃之反而升之九二/乃與萃之六二爻辭一同何也萃六二)
(以隂柔而應九五之剛升九二以陽剛而應六五之柔/其以至誠感應則一也故爻於萃升二爻皆有孚乃利)
(用禴之義而彖辭於萃升二卦亦皆有剛中而應之象/  雙湖先生曰萃六二以中虚為孚而與九五應升九)
(二以中實為孚而與六五應虚實雖不同而孚則一而/已  李氏元量曰萃之二柔也則疑於進之易故引吉)
(无咎而後孚乃利用禴升之二剛也剛則能審義以進/故即其才孚乃利用禴而无咎也  林氏曰二卦不言)
(於五而言於二/者貴賤之位也)九三升虚邑(吕音訓虚陸氏曰如字空/也徐去餘反馬云丘也晁)
(氏曰案篆文无墟字四邑為丘丘/為虛非空虚馬云虛丘也得之)集解(程子曰三以陽/剛之才正而且)
(巽上皆順之復有援應一作者以是而升如入无人之/邑孰禦哉  朱子曰陽實隂虚而坤有國邑之象九三)
(以陽剛當升時而進臨/於坤故其象占如此)六四王用亨于岐山吉无咎(吕/音)
(訓亨陸氏曰許􁂞反通也馬鄭陸績王肅許兩/反馬云祭也鄭云獻也岐陸其宜反或祁支反)集解(程/子)
(曰四柔順之才上順君之升下順下之進已則止其所/焉以隂居柔隂而在下止其所也昔者文王之居岐山)
(之下上順天子而欲致之有道下順天下之賢而使之/升進已則柔順謙恭不出其位至徳如此周之王業用)
(是而亨也四能如是則亨而吉且无咎矣四之才固自/善矣復有无咎之辭何也曰四之才雖善而其位當戒)
(也居近君之位在升之時不可復升升則凶咎可知故/云如文王則吉而无咎也然處大臣之位不得无事於)
(升當上升其君之道下升天下之賢已則止其分焉分/雖當止而徳則同升也道則當亨也盡斯道者其唯文)
(王乎見朱子/曰義  隨卦)附録(朱子語張冾問亨于岐山曰只是享/字時舉此是王者有事于山川之卦)
(人傑王亨于岐山與享于西山只是説祭山川淵問升/萃二卦多是言祭享萃固取聚義不知升何取義曰人)
(積其誠意以事鬼神/有升而上通之義銖)纂註(李氏過曰岐山西山也此互/體兊之上故曰岐山  胡氏)
(曰詩言太王至于岐下在今鳳翔府西五十里正周原/之西也故周謂岐山曰西山文王四十一年伐崇始度)
(岐水遷豐則亨于岐山當亦指太王耳若文王則固不/終于岐矣葢太王去邠踰梁山邑于岐山之下正九三)
(升虚邑事也亨于岐山則既遷以後之事周馮氏曰岐/山禹貢雍州境南  雙湖先生曰本義就  言岐山則)
(王指文王孟子曰太王邑于岐山之下居焉又/曰昔者文王之治岐也則文王亦居岐可見矣)六五貞
吉升階集解(程子曰五以下有剛中之應故能居尊位/而吉然質本隂柔必守貞固乃得其吉也)
(若不能貞固則信賢不篤任賢不終安能吉也階所由/而升也任剛中之賢輔之而升猶登進自階言有由而)
(易也指言九二正應然在下之賢皆用升之階也能用/賢則彚升矣  朱子曰以隂居陽當升而居尊位必能)
(正固則可以得吉而/升階矣階升之易者)附録(朱子語六五貞吉升階與萃/有位匪孚元永貞悔亡皆謂)
(有其位必當有其徳若无其徳則萃雖有位/而人不信雖有升階之象而不足以升矣銖)纂註(虞氏/曰巽)
(為髙坤為土震升髙升階之象氏王氏大寶曰居坤之/中由等級而上謂之升階  潘  曰自二至五自下卦)
(升上卦有升階象升程氏曰下應剛徳之臣自二升五/如階有級此人君  進賢臣之象  雙湖先生曰六五)
(不正故戒/以正則吉)上六冥升利于不息之貞(吕音訓𡨕陸氏曰/覓經反闇昧之義)
(也又云/日𡨕也)集解(程子曰六以隂居升之極昬𡨕於升知進/而不知止者也其為不明甚矣然求升不)
(已之心有時而用于貞正而當不息之事則為宜矣君/子於貞正之徳終日乾乾自强不息如一作以上六不)
(己之心用之於此則利也以小人貪求无己之心移於/進徳則何善如之  朱子曰以隂居升極昏𡨕不已者)
(也占者遇此无適而利但可反其不/已於外之心施之於不息之正而已)纂註(馮氏曰𡨕升/猶言𡨕行也)
(豫蘭氏曰𡨕者晦也升豫皆以隂而居上位故豫曰𡨕/  升曰𡨕升  徐氏之祥曰豫上樂極故𡨕豫升上進)
(極故𡨕升五徐氏曰六爻惟二四不言升何也曰五君/位也二應  大臣也四承五近臣也其位不可升也升)
(則疑於五而有逼上之嫌矣故在/二言孚在四言王用其義可見矣)大象𫝊地中生木升
君子以順徳積小以髙大(吕音訓順陸氏曰如字王肅/同本又作慎師同晁氏曰史)
(證云何妥作慎説之案順古文作順與慎多相亂徳陸/氏曰姚本作得以髙大陸氏曰本或作以成髙大晁氏)
(曰王昭素云成字/諸本或有或无)集解(程子曰木生地中長而上升為/升之象君子觀升之象以順修)
(其徳積累㣲小以至髙大也順則可進逆乃退也萬物/之進皆以順道也善不積不足以成名學業之充實道)
(徳之崇髙皆由積累而至積小所以成髙大升之義也/  朱子曰王肅本順作慎今案它書引此亦多作慎意)
(尤明白葢古字通用/也説見上篇蒙卦)附録(朱子語汪丈云曾考究得樹/木之生日日滋長若一日不)
(長便將枯瘁便是生理不接學者之於學不可一日少/懈大抵徳須日日要進若一日不進便退便昬近來學)
(者才相疎便都休了其弊葢以此必大木之生也无日/不長一日不長則木死矣人之學也一日不可已一日)
(而已則心必死矣人傑易象有之曰地中生木升君子/以順徳積小以髙大葢因其固然之理而无容私焉者)
(順之謂也由是而之則其/進徳也孰禦許升字説)纂註(郭氏雍曰萬物之升其/象皆如地中生水自毫)
(末至合抱人莫見其升之迹者以順積而致之耳順則/不逆於徳積則為之有漸故能升而不已以極髙大不)
(然逆徳暴行不升而困及之矣象徐/氏曰順徳坤象積小髙大巽木)彖傳柔以時升集
解(朱子曰以卦/變釋卦名)纂註(蘭氏曰柔以時升非獨六五葢萃/則四五皆陽升則陽降隂升四五)
(皆自萃之反而言也則李氏舜臣曰隂陽二氣迭為升/降隂升則陽降隂降  陽升未有陽常升而不降隂常)
(降而不升者反萃而升是二陽降/居下三隂反居上故曰柔以時升)巽而順剛中而應是
以大亨集解(程子曰以二體言柔升謂坤上行也巽既/體卑而就下坤乃順時而上升以時也謂)
(時當升也柔既上而成升則下巽而上順以巽順之道/升可謂時矣二以剛中之道應於五五以中順之徳應)
(於二能巽而順其升以時是以元亨也彖文誤作/大亨解在大有卦  朱子曰以卦徳卦體釋卦辭)纂註
(馮氏椅曰賛曰大亨則元主九二也九二以巽而順上/以剛中而應上是以大亨乃上升之象也六五升之主)
(也知九二之才足以升也/乃用順應之道以見之)用見大人勿恤有慶也(吕音/訓用)
(見陸氏曰本/或作利見)集解(程子曰凡升之道必由大人升于位/則由王公升于道則由聖賢用巽順)
(剛中之道以見大人必遂其升勿恤不憂其不遂/也遂其升則已之一作有福慶而福慶及物也)南征
吉志行也集解(程子曰南人之所向南征謂前進也前/進則遂其升而得行其志是以吉也)
纂註(朱氏曰二動於中以正而行以見大人往而有慶/則其志上汙  李氏元量曰升以柔為才而用晦)
(則不及唯南征而/所趨者明則吉矣)小象傳允升大吉上合志也集解(程/于)
(曰與在上者合志同升也上謂九二從二而升乃/與二同志也能信從剛中之賢一作道所以大吉)九二
之孚有喜也集解(程子曰二能以孚誠事上則不唯為/臣之道无咎而已可以行剛中之道)
(澤及天下是有喜也凡象言有慶者如是則有福慶及/於物也言有喜者事既善而又一无又字有可一无可)
(字喜也如大畜童牛之牿元吉象云有喜葢/牿於童則易又免强制之難是有可喜也)纂註(馮氏/當可)
(曰二中也五亦中也中誠相感雖五升而不來以二之/孚誠五亦不能不守貞待二而為之升階也二能感五)
(五能待二乃成升道故贊/二為有喜五為大得志)升虛邑无所疑也集解(程子/曰入)
(无人之邑其/進无疑阻也)纂註(張子曰上皆隂/柔往无所疑)王用亨于岐山順事
也集解(程子曰四居近君之位而當升時得吉而无咎/者以其有順徳也以柔居坤順之至也文王之)
(亨于岐山亦以順時而已上順於上下順乎下已順處/其義故云順事也  朱子曰以順而升登祭于山之象)
貞吉升階大得志也集解(程子曰倚任賢才而能貞固/如是而升可以致天下之大)
(治其志可大得也君道之升一作興患/无賢才之助爾有助則由自偕而升也)纂註(蔡氏曰萃/者澤聚於)
(下故九五志未光升者木/升於上故六二大得志也)冥升在上消不富也集解(程/子)
(曰昬𡨕於升極上而不知已惟有消亡豈復有加/益也不富无復增益也升既極則有退而无進也)
經䷮(坎下/兊上)集解(程子曰困序卦升而不已必困故受/之以困升者自下而上自下升上以)
(力進也不已必困矣故升之後受之以困也困者憊乏/之義為卦兊上而坎下水居澤上則澤中有水也乃在)
(澤下枯涸无水之象為困乏之義又兊以隂居上坎以/陽居下與上六在二陽之上而九二陷于二隂之中皆)
(隂柔揜於陽剛所以為困也君/子為小人所掩蔽窮困之時也)困亨貞大人吉无咎有
言不信(吕音訓困陸氏曰窮也窮悴掩蔽/之義廣雅云困悴也兊宮一世卦)集解(程子曰/如卦之)
(才則困而能亨且得貞正乃大人處困之道也故能吉/而无咎大人處困不唯其道自吉樂天安命一作知命)
(一作安義乃不失其吉也况隨時善處復有裕乎有言/不信當困而言人誰信之  朱子曰困者窮而不能自)
(振之義坎剛為兊柔所揜九二為二隂所揜四五為上/六所揜所以為困坎險兊説處險而説是身雖困而道)
(則亨也二五剛中又有大人之象占者處困能亨則得/其正矣非大人其孰能之故曰貞又曰大人者明不正)
(之小人不能當也有言不信又戒/以當務晦黙不可尚口益取困窮)附録(朱子語困卦難/理會不可曉易)
(中有數卦如此繫辭云卦有小大辭有險易辭也者各/指其所之困是箇極不好底卦所以卦辭也做得如此)
(難曉如蹇剥否睽皆是不好卦只是剥則分明是剥所/以分曉困卦是箇進退不得窮極底卦所以難曉其大)
(意亦可/見矣□)纂註(毛氏曰大人正位乎二五則其卦安得為/困此所謂用易也  徐氏曰兊口不掩言)
(象坎剛中有孚信象坎兊相失故有言不信處困之時/當務晦黙尚口多言人誰信之困且窮而已故戒  謝)
(氏曰困井相表裏困為塞井為通困則澤中无水井則/木上有水困有未濟井有既濟困塞而井通明矣  雙)
(湖先生曰以卦體言坎遇兊而成困澤自涸于上坎自/流于下兩不相得以卦爻言二為坎主上為兊主又居)
(不相應之地兩不相向皆困之道葢天地之氣由西而/北則其勢順故兊下坎上為節由北而西則其勢逆而)
(坎下兊上斯為困也亨者以卦徳言本義盡之以卦才/言則二五剛中故亨貞主九五一爻言也大人兼指二)
(五當困之時有二五剛健中正之大人以濟之吉无咎/矣但二體終不相得故兑言而坎不信其亦居困之時)
(而二五各自為謀者乎看來文王卦辭不過如此若剛/掩之象已是夫子彖傳自發其意就彖傳釋之可也此)
(朱子説見/大畜附録)初六臀困于株木入于幽谷三嵗不覿(吕音/訓臀)
(陸徒/敦反)集解(程子曰六以隂柔處於至卑又居坎險之下/在困不能自濟者也必得在上剛明之人為)
(援助則可以濟其困矣初與四為正應九四以陽而居/隂為不正失一作夫剛而不中又方困于隂揜是惡能)
(濟人之困猶株木之不能䕃覆於物株木无枝葉之木/也四近君之位在它卦不為无助以居困而不能庇物)
(故為株木臀所以居也臀困于株木謂无所庇而不得/安其居居安則非困也入于幽谷隂柔之人非能安其)
(所遇既不能免于困則益迷暗妄動入于深困幽谷深/暗之所也方益入于困无自出之勢故至于三歳不覿)
(終困者也不覿不遇其所亨也株張愚反覿大歴反以/朱子曰臀物之底也困于株林傷而不能安也初六)
(隂柔處困之底居暗/之甚故其象占如此)附録(朱子語問臀困于株木如何/曰在困之下至困者也株木)
(不可坐臀在株木上其不安可知又問伊川將株作/初之正應不能庇他説如何曰恐説臀字不去學蒙)纂
註(程氏曰臀體之在下者謂本爻曰陸氏希聲曰坎於/木為堅多心株木之象  項氏  初六在坎下故為)
(入于幽谷即坎初爻入于坎窗也為石氏曰坎北方幽/隂之象  雙湖先生曰不覿初不  四所覿四互離有)
(覿象得鄭氏東卿曰困坎兊相重兊正秋坎正北兊一/隂始  秋氣而蔓草未殺故為葛藟之困六三秋冬之)
(交蔓草葉脱而刺存故為蒺藜之困若初六正大冬之/時蔓草為霜殺靡有孑遺所存者株木而已三隂故繫)
(以草木之象降朱子曰私見曰覿初覿四歷三爻三歳/也困九月霜  氣也故曰株木曰蒺藜者秋成也大過)
(十月小雪氣也故曰枯楊姤五月夏至氣也故曰以把/包𤓰瓜生於四月中氣也夬三月清明氣也故曰莧陸)
(莧陸三四/月生也)九二困于酒食朱紱方來利用享祀征凶无
咎(吕音訓紱陸/音弗下同)集解(程子曰酒食人所欲而所以施惠/也二以剛中之才而處困之時君)
(子安其所遇雖窮戹險難无所動其心不恤其為困也/所困者唯困於所欲耳君子之所欲者澤天下之民濟)
(天下之困也二未得遂其欲施之惠故為困于酒食也/大人君子懷其道而困于下必得有道之君求而用之)
(然後能施其所藴二以剛中之徳困于下上有九五剛/中之君道同徳合必來相求故云朱紱方來方且來也)
(朱紱王者之服蔽膝也以行來為義故以蔽膝言之利/用享祀享祀以至誠通神明也在困之時利用至誠如)
(享祀然其徳既誠一作成自能感通於上自昔賢哲困/於幽逺而徳卒升間道卒為用者唯自守至誠而已征)
(凶无咎方困之時若不至誠安處以俟命往而求之則/犯難得凶乃自取也將誰咎乎不度時而征乃不安其)
(所為困所動也失剛中之徳自取凶悔何所怨咎諸卦/二五以隂陽相應而吉唯小畜與困乃戹於隂故同道)
(相求小畜陽為隂所畜困陽為隂所揜也醉朱子曰困/于酒食厭飫苦惱之意酒食人之所欲然  飽過宜則)
(是反為所困矣朱紱方來上應之也九二有剛中之徳/以處困時雖无凶害而反困于得其所欲之多故其象)
(如此而其占利以享祀若征行則/非其時故凶而於義為无咎也)附録(朱子語問朱紱/方來利用享祀)
(曰以之事君則君應之以之事神則神應之輝祭祀享/祀想只説箇祭祀无那自家活人却享他人祭之説淵)
(問困二五皆利用祭祀是如何曰他得中正又似取无/應而心専一底意思淵朱紱赤紱若如伊川説使書傳)
(中説臣下皆是赤紱則可詩中却有朱紱斯皇一句是/説方叔於理又似不甚通熹之精力只推得到這裏淵)
(問困于酒食本義作厭飫於所欲是如何曰此是困於/好底事在困之時有困於好事者有困於不好事者此)
(爻是好爻當困時則是困於好事如感時花濺淚恨别/鳥驚心花鳥好娱戲底物這時却發人不好底意思是)
(因好物困也酒食/厭飫亦是如是)纂註(齊氏曰兊羊巽雞離雉坎豕皆/食也坎又為酒  鄭氏東卿曰)
(坎為赤乾為大赤二五之爻乾坎之爻也故坎象赤紱/而九五象朱紱  朱子曰朱紱謂九五巽為股膝以上)
(也乾為大赤坤為黃赤黃為朱乾為衣蔽乎膝上朱紱/也  鄭氏剛中曰紱制上廣一尺下廣二尺長三尺其)
(頸五寸帶博二寸斜纒以偪束其脛自足至膝冕服者/謂之芾他服者謂之韠以韋為之  孔氏曰古以皮後)
(以帛天子純朱諸侯黃朱菽龍氏仁夫曰案玉藻再命/三命皆服赤韍詩候人采  車攻等篇皆言赤芾葢命)
(服也然采芑朱芾亦人臣服注云黃芾是也二云朱五/云赤偶變文耳陸績云朱紱赤紱享祀祭祀互言無它)
(義困馮氏椅曰二五雖非隂陽正應然在困悴中各有/出  之材不容不相援二陷隂中在下不如五尊位大)
(中下有九四之助為有能致之資可致之勢此二所以/必待五下求然後應之也若先往以求濟前為六三所)
(掩九四所阻其凶必矣神耿氏曰亨祀人臣所以事宗/廟祭祀天子所以禮百  臣得君然後能保宗廟而事)
(之故九二朱紱方來則利用享祀君得臣然後能主百/神而禮之故九五赤紱徐有説利用祭祀  朱氏曰享)
(獻也祭祀/上下通稱)六三困于石據于蒺藜入于其宮不見其妻
凶(吕音訓蒺藜陸氏曰/音疾黎蒺藜刺草)集解(程子曰六三以隂柔不中/正之質處險極而用剛居)
(陽用剛也不善處困之甚者也石堅重難勝之物蒺藜/刺一无刺字不可據之物三以剛險而上進則二陽在)
(上力不能勝堅不可犯益自困耳困于石也以不善之/徳居九二剛中之上其不安猶藉刺據于蒺藜也進退)
(既皆益困欲安其所益不能矣一作也宮其居所安也/妻所安之主也知進退之不可而欲安其居則失其所)
(安也進退與處皆不可一有則字唯死而已其凶可知/繫辭曰非所困而困焉名必辱非所據而據焉身必危)
(既辱且危死期將至妻其可得見耶二陽不可犯也而/犯之以取困是非所困而困也名辱其事惡也三在二)
(上固為據之然苟能謙柔以下之則无害矣乃用剛險/以乘之則不安而取困如據蒺藜也如是死期將至所)
(安之主可得而一无而字見字四朱子曰隂柔而不中/正故有此象而其占則凶石指  蒺藜指二宫謂三而)
(妻則六也其義/則繫辭備矣)附録(朱子語六三陽之隂上六隂之隂/故將六三言之則上六為妻淵)
纂註(齊氏曰九家易坎為蒺藜又為宮以錢氏曰蒺藜/茨草  王氏大實曰石堅而則者  柔居剛困于)
(石之象蒺藜剛而多刺柔乘剛象居坎體入宮之象介/于二剛而上无應不見其妻之象  雙湖先生曰夫妻)
(隨二體取震艮皆象盤石坎亦石矣/皆一陽象二堅如石刺如蒺藜似通)九四來徐徐困于
金車吝有終(吕音訓來徐徐陸氏曰疑懼貌馬云安行/貌子夏翟作荼荼音圖云内不定之意王)
(肅作余余晁氏曰案余古文/金車陸氏曰本亦作金輿)集解(程子曰唯力不足故/困亨困之道必由援)
(助當困之時上下相求理當然也四與初為正應然四/以不中正處困其才不足以濟人之困初比二二有剛)
(中之才足以拯困則宜為初所從矣金剛也車載物者/也二以剛在下載已故謂之金車四欲從初而阻於二)
(故其來遲疑而徐徐是困于金車也已之所應疑其少/已而之他將從之則猶豫不敢遽前豈不可羞吝乎有)
(終者事之所歸者正也初四正應終必相從也寒士之/妻弱國之臣各安其正而已苟擇勢而從則惡之大者)
(不容於世矣二與四皆以陽居隂而二以剛中之才所/以能濟困也居隂者尚柔也得中者不失剛柔之宜也)
(而朱子曰初六九四之正應九四處位不當不能濟物/  初六方困於下又為九二所隔故其象如此然邪不)
(勝正故其占雖為可吝而必有終也/金車為九二象未詳疑坎有輪象也)纂註(徐氏曰來謂/初來應也徐)
(徐緩貌四齊氏曰坎為車輪飾以兑金故曰金車其胡/氏曰九  欲來初六之心即初六欲覿九四之心  未)
(覿未來者一時之困耳時移困解則欲覿者終於覿欲/來者終於來故曰有終  劉氏槩曰九二有載物之才)
(非困四者也四有畏焉故曰困于金車以畏而困亦已/吝矣然非若六三之无與也二終不困我而獲初之應)
(故曰有終指雙湖先生曰蒙六三金夫姤初/六金柅皆  九二此爻金車指九二明矣)九五劓刖
困于赤紱乃徐有説利用祭祀(吕音訓劓陸氏曰徐魚/器反刖陸氏曰徐五刮)
(反又音月荀王肅夲劓刖作臲􁀜云不安貌陸績同鄭/云劓刖當為倪㐳京作劓劊案説文劊斷也晁氏曰案)
(象數當作倪㐳即臲􁀜之古文也與/上六字同祭祀陸氏曰本亦作享祀)集解(程子曰截鼻/曰劓傷於上)
(也去足為刖傷於下也上下皆揜於隂為其傷害劓刖/之象也五君位也人君之困由上下无與也赤紱臣下)
(之服取行來之義故以紱言人君之困以天下不來也/天下皆來則非困也五雖在困而有剛中之徳下有九)
(二剛中之賢道同徳合徐必相應而來共濟天下之困/是始困而徐有喜説也利用祭祀祭祀之事必致其誠)
(敬而後受福人君在困時宜念天下之困求天下之賢/若祭祀然致其誠敬一作至誠則能致天下之賢濟天)
(下之困矣五與二同徳而云上下无與何也曰隂陽相/應者自然相應也如夫婦骨肉分定也五與二皆陽爻)
(以剛中之徳同而相應相求而後合者一无者字也如/君臣朋友義合也方其始困安有上下之與有與則非)
(困故徐合而後有一无有字説也二云享祀五云祭祀/大意則宜用至誠乃受福也祭與祀享泛言之則可通)
(分而言之祭天神祀地示享人鬼五君位言祭二在下/言享各以其所當用也  朱子曰劓刖者傷於上下下)
(既傷則赤紱无所用而反為困矣九五當困之時上為/隂揜下則乘剛故有此象然剛中而説體故能遲久而)
(有説也占具象中又/利祭祀久當獲福)纂註(陸氏希聲曰五以剛中處位/能去小人以救困者也上六)
(鼻之象六三足之象皆掩剛者故刑而去之明李氏椿/年曰朱紱外晦内明陽含於中之色赤紱外  著見陽)
(赫於外之色陽含於中无為以臨人之道陽赫於外有/為以事人之義斯干宣王考室采芑方叔南征皆朱芾)
(斯皇有臨人之道朱紱赤紱皆祭服諸王氏曰天子朱/諸侯赤者朱紱以臨其衆君道也故  侯在其國亦黃)
(朱而方叔受其命服則朱紱會同赤紱以别君臣之道/故會同有繹則赤紱  馮氏椅曰赤紱諸侯朝王助祭)
(所服困則不行此禮象又曰赤紱雖不専為祭杞然二/五皆有祭亨之解則知二之朱紱方來為天子方岳柴)
(望之事五之赤紱為諸侯助祭之行其象如此又曰九/五刑小人二始來助祭乃徐有説説主兊言  徐氏曰)
(二五同徳始雖未應終則應也之李氏過曰刑下之小/人謂下與初小人既去則所困  赤紱乃徐徐而來以)
(同徳相説也則蔡氏曰享狹祭廣君臣之用異股雙湖/先生曰赤紱  詩候人三百赤紱采菽赤紱在  天子)
(所予車攻亦紱金舄記玉藻一命緼紱幽衡再命赤紱/幽衡三命赤紱葱衡大夫以上赤紱乘軒則赤紱為臣)
(下服明矣若朱紱則采芑云方叔服其命服朱芾斯皇/乃方叔受命之服方叔周宣王卿士斯于云朱芾斯皇)
(乃宣王所生子之服程𫝊未知何據惟白虎通云芾者/蔽也行以蔽前天子朱芾諸侯赤芾註疏家亦云天子)
(諸侯大夫士紱各有制程𫝊想本此但於經无證耳芾/韍紱並通用此愚初編所述今諸家可以參考祭享取)
(坎有幽隂之象兊為巫為口舌亦有事/神之象豈困之時固自有禱祠之事邪)上六困于葛藟
于臲卼曰動悔有悔征吉(吕音訓藟陸氏曰力軌反似/葛之草本又作虆毛詩草木)
(疏云一名巨荒似蘡薁連蔓而生幽州人謂之惟虆臲/陸氏曰五結反王肅妍喆反説文作劓牛列反薛同卼)
(陸氏曰五骨反又音月説文作􁀝云不安也薛云作杌/字同晁氏曰案古文作倪㐳曰陸氏曰音越向云言其)
(无不/然)集解(程子曰物極則反事極則變困既極矣理當/變也葛藟纒束之物臲卼危動之狀六處困)
(之極為困所纒束而居最髙危之地困于葛藟與臲卼/也動悔動輒有悔无所不困也有悔咎前之失也曰自)
(謂也若能曰如是動皆得悔當變前之所為有悔也能/悔則往而得吉也困極而征則出於困矣故吉三以隂)
(在下卦之上而凶上居一卦之上而无凶何也曰三居/剛而處險困而用剛險故凶上以柔居説唯為困極耳)
(困極則有變困之道也困與屯之上皆以无應居卦終/屯則泣血漣如困則有悔征吉屯險極而困説體故也)
(以説順進可以離乎困也悔朱子曰以隂柔處困極故/有困于葛藟于臲􁀜曰動  之象然物窮則變故其占)
(曰若能有悔則/可以征而吉矣)纂註(馮氏當可曰葛之附木最出木杪/上六之象  虞氏曰巽為草葛藟)
(之象在雙湖先生曰藟蔓生爻柔之象藟鄭氏汝諧曰/其應  三三以柔附已而牽之困于葛  之象所附者)
(五五以剛載已而難安臲卼之象困朱氏曰曰發聲兑/口之象  李氏椿年曰自曰以上  之極也自曰以下)
(處困之極而思有以通之也動固悔矣與其静而无悔/孰若動而有悔為窮之通往則吉也  耿氏曰處困之)
(終有自通之路知柔不可牽舍之可也剛不可乘去之/可也  鄭氏剛中曰困有不可動九二是也故征凶有)
(不可不動上六是也故征吉不趙氏曰五爻皆不言吉/獨於上六言吉者要當時而  可欲速也九二征凶九)
(四來徐徐九五乃徐有説/至上六始有征吉之辭)大象𫝊澤无水困君子以致
命遂志集解(程子曰澤无水困乏之象也君子當困窮/之時既盡其防慮之道而不得免則命也)
(當推致其命以遂其志知命之當然也則窮塞禍患不/以動其心行吾義而已苟不知命則恐懼於險難隕穫)
(於窮戹所守亡矣安能遂其為善之志乎命朱子曰水/下漏則澤上枯故曰澤无水致命猶言授  言持以與)
(人而不之有也能如/是則雖困而亨矣)附録(程子語大凡利害禍福亦須/致命須得致之為言直如人)
(以力自致之謂也得之不得命固已定君子須知他命/方得不知命无以為君子葢命苟不知无所不至故君)
(子於困窮之時須致命便遂得志其得禍得福皆已自/致只要申其志而已  朱子語困厄有重輕力量有小)
(大若能一日十二辰㸃檢自己念慮動作都是合宜仰/不愧俯不怍如此而不幸填溝壑喪身殞命有不暇恤)
(只得成就一箇是處如此則方寸之間全是天理雖遇/大困厄有致命遂志而已亦不知有人之是非向背惟)
(其是而已大雅問澤无水困君子以致命遂志曰澤无/水困君子道窮之時但當委致其命以遂吾之志而已)
(致命猶送這命與他不復為我之有雖委致其命而志/則自遂无所回屈伊川解作推致其命雖説得通然論)
(語中致命字却是委致之致事君能致其身與士見危/致命見危授命皆是此意援亦致字之意言將這命授)
(與之/也側)纂註(鄭氏汝諧曰在命者不可求在志者可遂所/謂從吾所好者也  雙湖先生曰水在澤下)
(是澤漏而无水致命兊/澤涸象遂志坎心亨象)彖𫝊困剛揜也(吕音訓剛揜陸/氏曰本又作掩)
(於檢反李於範反虞作/弇晁氏曰案弇古文)集解(程子曰卦所以為困以剛/為柔所掩蔽也陷于下而)
(掩於上所以困也陷亦揜也剛陽君子而為隂柔小人/所掩蔽君子之道困窒之時也  朱子曰以卦體釋卦)
(名/義)纂註(劉氏槩曰不曰柔掩剛而曰剛掩者何也无所/歸咎故以剛自掩為辭葢卦為君子設也  于)
(氏曰乾上九降居九二而之險坤六二上為上六而掩/剛成困之義  馮氏曰下卦陽也陽寡而陷於二隂之)
(中上卦隂也陽雖衆而在一隂之下隂/為之主此陽剛之困君子窮之象也)險以説困而不
失其所亨其唯君子乎集解(程子曰以卦才言處困之/道也下險而上説為處險)
(而能説雖在困窮艱險一作險艱之中樂天安義自得/其説樂也時雖困也處不失義則其道自亨困而不失)
(其所亨也能如是者其唯君子乎若時當困而反/亨身雖亨乃其道之困也君子大人通稱説音悦)附録
(朱子語不失其所亨/這句自是説得好淵)纂註(楊氏萬里曰坎一陽陷二隂/之中兊一隂蔽二陽之上皆)
(剛揜於柔也剛揜於柔君子揜于小人能不困乎然困/而亨何也亨不於其身于其心不于其時于其道也)
(龍氏仁夫曰所字合為句亨字為句所如艮止其所之/所雖在困中不愧不怍泰然不失其常處此之謂亨能)
(此者其惟君子乎於趙氏曰險以説在險而能説則无/入而不自得矣其  處困也何有  馮氏曰不失其所)
(者以九五居尊位為困之主是謂不/失其所陽剛有應有輔是以亨也)貞大人吉以剛中
也集解(程子曰困而能貞大人所以吉也葢以其剛中/之道也五與二是也非剛中則遇困而失其正)
(矣/)纂註(南軒張氏曰唯大人能處困凡人處/之大則失節小則憂隕以中不剛耳)有言不信
尚口乃窮也集解(程子曰當困而言人所不信欲以口/免困乃所以致窮也以説處困故有)
(尚口之戒體朱子曰/以卦徳卦  釋卦辭)纂註(張氏根曰兊為口在上故曰/尚口乃窮  李氏過曰當孫)
(言以避禍文雙湖先生曰夫子於困彖𫝊自以剛掩發/伏義卦象  王卦辭初无是也以説處險則剛雖見掩)
(而不失其所亨其唯二五剛中之君子乎又以卦徳論/之也貞大人吉无咎而釋之以剛中也之辭歸重又在)
(九五一爻上有言不信而釋之以尚口乃窮也之辭是/説上六雖窮於言而終不見信於坎坎兊相失而成困)
(象/矣)小象𫝊入于幽谷幽不明也(吕音訓幽不晁氏曰/徐氏曰多此幽字)集
解(程子曰幽不明也謂益入昬暗自/陷於深困也明則不至于陷矣)纂註(張子曰處困/者正乃无咎)
(居非得中故幽不明也字郭/氏京曰不明上誤增幽)困于酒食中有慶也集解
(程子曰雖困於所欲未能施惠於人然守其剛中之徳/必能致亨而有福慶也雖使時未亨通守其中徳亦君)
(子之道亨/乃有慶也)附録(朱子語問中有慶也是如/何曰他下面有許多好事)據于蒺藜乘
剛也入于其宮不見其妻不祥也集解(程子曰據于蒺/藜謂乘九二之)
(剛不安猶藉刺也不祥者不善之徵夫其/所安者不善之效故云不見其妻不祥也)來徐徐志在
下也雖不當位有與也集解(程子曰四應於一无於字/初而隔於二志在下求故)
(徐徐而來雖居不當位為未/善然其正應相與故有終也)劓刖志未得也乃徐有説
以中直也利用祭祀受福也集解(程子曰始為隂揜无/上下之與方困未得)
(志之時也徐而有説以中直之道得在下之賢共濟於/困也不曰中正與二合者云直乃宜也直比正意差緩)
(盡其誠意如祭祀然以求天下之賢則能/一无能字亨天下之困而享受其福慶也)纂註(李氏過/曰象以)
(君子未得志而施刑故曰志未得九二居中/而相應故曰以中直祭則受福故曰受福也)困于葛藟
未當也動悔有悔吉行也集解(程子曰為困所纒而不/能變未得其道也是處)
(之未當也知動則得悔遂有悔而/去之可出于困是其行而吉也)
經䷯(巽下/坎上)集解(程子曰井序卦困乎上者必反下故/受之以井承上升而不已必困為言)
(謂上升不已而困則必反於下也物之在下者莫如井/井所以次困也為卦坎上巽下坎水也巽之象則木也)
(巽之義則入也木器之象木入/於水下而上乎水汲井之象也)附録(朱子語井象只取/巽入之義不取木)
(義/淵)井改邑不改井无喪无得往來井井(吕音訓井陸氏/曰精領反周書)
(云黃帝穿井世夲云化益作井宋衷云化益伯益也廣/雅云井深也鄭云井法也字林作开子挺反周云井以)
(不變更為義師説井以清潔為/義震宫五世卦喪陸息浪反)集解(程子曰井之為物/常而不可改也邑)
(可改而之他井不可遷也故曰改邑不改井汲之而不/竭存之而不盈无喪无得也至者皆得其用往來井井)
(也无喪无得其徳也常往來井井/其用也周常也周也井之道也)附録(朱子語井是那/掇不動底物事)
(所以改邑/不改井淵)汔至亦未繘井羸其瓶凶(吕音訓汔陸氏曰/徐許訖反幾也王)
(肅其乞反繘陸氏曰者橘徐又居宻反鄭云綆也方言/云關西謂綆為繘郭璞云汲水索也羸陸氏曰律悲反)
(徐力追反象同蜀才作累鄭/讀曰蘽晁氏曰案見大壯姤)集解(程子曰汔幾也繘綆/也井以濟用為功幾)
(至而未及用亦與未下繘於井同也君子之道貴乎有/成所以五榖不熟不如荑稗掘井九仞而不及泉猶為)
(棄井有濟物之用而未及物猶无有也羸敗其瓶而失/之其用喪矣是以凶也羸毁敗也  朱子曰井者穴地)
(出水之處以巽木入乎坎水之下而上出其水故為井/改邑不改井故无喪无得而往者來者皆井其井也汔)
(幾也繘綆也羸敗也汲井幾至未盡綆而敗其瓶則凶/也其占為事仍舊无得喪而又當敬勉不可幾成而敗)
(也/)附録(朱子語汔至略作一句亦未繘井羸其瓶是一/句意至而止綆未及井而瓶敗言功不成也學)
(䝉/)纂註(徐氏曰以卦體言初柔為泉眼二三剛為泉石/四柔為井中空處五剛為泉實已汲將出井也)
(上柔為井空處有全井象以李氏舜臣曰自古國邑之/建必先視其泉之所在是  公劉創京于豳之初相其)
(隂陽觀其流泉先卜其井泉之便而後居之也又曰坎/者天一之水也見於諸卦者皆諸水下流之失故多以)
(險諭其在卦而得水之真性者井是也以畫觀之一陽/實其中二隂圍其外譬之陽氣初回暖律於凝隂之中)
(冬水因之而變温此坎之真性也嘗以此觀天下之水/其在冬而温者獨井泉而已葢得之地脉不失其本真)
(及注之川澤風雨霜露之所剥失其本性无復有向來/一陽之温矣載觀井泉之水在人身則精血是也川流)
(之水在人身則涕洟之類是也精血固蔵者乃井泉生/動之性而涕洟往而不反者諸水下流之失也  馮氏)
(椅曰凡川流趨下之水皆雨之所降會而成流者也若/穴地得泉乃天地之英水之元也反之吾身為涕唾便)
(泉皆鹹而在下者也惟舌根之竅其津甘美古人以譬/井泉是也若坎之氣騰而為雲降而為雨集而成川則)
(離其真久矣是以君子不貴也又曰繘關西謂綆汲水/索瓶汲器文從缶瓦器也或謂古无桶故不取巽木象)
(韓信以木罌渡師如樽罍古皆用木疑古以木為瓶從/缶則又瓦為之者此象巽木无疑  丘氏曰繘巽繩象)
(瓶坎缶象體雙湖先生曰井卦辭専論卦變井固困反/體亦困變  困二至四互離為市邑象自困六三上往)
(為井六四困九四下來為井九三則離已改居上矣是/改邑也而二五剛中為井泉者初未嘗改是不改井也)
(无喪无得邑之改者初不見其喪井之不改者亦不見/其得往來井井困六三上往居四成上體之井困九四)
(下來居三成下體之井也井以三陽為泉陽上至五幾/至井口矣而巽繩在下是未繘井也二至四互兑為毁)
(折三至五互離為腹象瓶而兑上爻正當離中而毁折/之是羸其瓶也泉幾至而未繘瓶已羸而莫達是无及)
(物之功矣/其凶可知)初六井泥不食舊井无禽(吕音訓泥陸乃計/反象同禽晁氏曰)
(崔云禽古擒字獲/也説之案崔識之)集解(程子曰井與鼎皆物也就物以/為義六以隂柔居下上无應援)
(无上水之象不能濟物乃井之不可食也井之不可一/无可字食以泥汙也在井之下有泥之象井之用以其)
(水之養人也无水則舍置不用矣井水之上人獲其用/禽鳥亦就而求焉舊廢之井人既不食水不復上則禽)
(鳥亦不復往矣葢无以濟物也井本濟人之物六以隂/居下无上水之象故為不食井之不食以泥也猶人當)
(濟物之時而才弱无援不能及物為所舍也為朱子曰/井以陽剛為泉上出為功初六以隂居下故  此象葢)
(不泉而泥則人所不食/而禽鳥亦莫之顧也)纂註(朱子曰初在井下六自坤/上來汨之泥也互兑口在)
(上不食也乾初九往為坎水去泥存舊井也離為飛鳥/四不應初无禽也  李氏椿年曰舊井廢井也  馮氏)
(曰易之取象不一而足皆縁改邑為義井雖不改而汲/之者少則泥而不可食不汲不食則廢井矣  徐氏曰)
(人品汚下不能强於為善无用於世為/人所棄觀扵此爻可以知所當勉矣)九二井谷射鮒
甕敝漏(吕音訓谷陸古木反又音浴射陸氏曰食亦反/徐食夜反鄭王肅皆音亦云厭也荀作邪鮒陸)
(氏曰音附魚名也子夏謂蝦蟇甕陸氏曰屋送反李於/鍾反鄭作甕云停水器也説文作罋云汲瓶也敝陸氏)
(曰婢世反王徐扶滅反漏晁氏曰陸/希聲作屢藉也説之未知陸所據)集解(程子曰二雖/剛陽之才而)
(居下上无應而比於初不上而下之象也澗谷之水則/旁出而就下二居井而就下失井之道乃井而如谷也)
(井上出則養人而濟物一作出上而養人濟物今乃下/就汚泥注於鮒而已鮒或以為蝦或以為蟇井泥中㣲)
(物耳射注也如谷之下流注於鮒也甕敝漏如甕之破/漏也陽剛之才本可以養人濟物而上无應援故不能)
(上而就下是以无濟用之功如水之在甕本可為用乃/破敝而漏之不為用也井之初二无功而不言悔咎何)
(也曰失則有悔過則為咎无應援而不能成用非悔咎/乎居二比初豈非過乎曰處中非過也不能上由无援)
(非以比初也比朱子曰九二剛中有泉之象然/上无正應下  初六功不上行故其象如比)附録(朱/子)
(語程沙隨以井卦有井谷射鮒遂説井六爻有蝦蟇/之象廣鮒沙隨以為蝸牛如今廢井中多有之淵)纂
註(徐氏曰井谷者井旁穴也射下注也鮒泥中㣲物蛙/屬謂初甕汲水瓶也九二剛中上无應與下比初六)
(不上出而下注有井谷射鮒之象又為泉實可汲而在/甕敝漏之象在井而射鮒在甕而敝漏皆无與之故也)
(嘗謂人才生世自非果於暴棄甘為下流之歸者不可/與為善苟陽剛之禀資質之美者皆可以進徳良由上)
(无應與而為之誘掖汲引者故上達之難下達之易也/  馮氏椅曰鮒或謂蝦蟇或謂鰌鮒  項氏曰鮒常處)
(泥中得水即活稱雙湖先生曰姤初六幽谷只取隂爻/中叚象則此爻  井谷射鮒谷與鮒皆指初爻明矣甕)
(敝漏象難取恐承上三五互離為甕為兊體毁折/以致敝漏而水下注射鮒乎若只泥本爻則膠矣)九三
井渫不食為我心惻可用汲王明並受其福(吕音訓渫/陸氏曰息)
(列反徐又食列反黃云治也/惻陸氏初力反説文云痛也)集解(程子曰三以陽剛居/得其正是有濟用之)
(才者也在井下之上水之清潔可食者也井以上為用/居下未得其用也隂之性上又志應上六處剛而過中)
(汲汲於上進乃有才用而切於施為未得其用則如井/之渫治清潔而不見食為心之惻怛也三居井之時剛)
(而不中故切於施為異乎用之則行舍之則藏者也然/明王用人豈求備也故王明則受福矣三之才足以濟)
(用如井之清潔可用汲而食也若上有明王則當用之/而得其效賢才見用則已得行其道君得亨其功臣得)
(被其澤上下並受其福也汲音急矣朱子曰渫不停汙/也井渫不食而使人心惻可用汲  王明則汲井以及)
(物而施者受者並受其福也九三以陽居/陽在下之上而未為時用故其象占如此)附録(朱子語/九三可)
(用汲以上三句是象下兩句是占大槩是説理決/不是説汲井淵若非王明則无以收拾人才淵)纂註
(馮氏椅曰淘井曰渫浚治也渫朱氏曰巽為股為入股/入坎下而水清潔治井之象  也兑口在上不食也我)
(九三自謂上六坎體為加憂為心病故為我心惻坎在/井上坎為輪井車汲引之象五為王互離為明王明則)
(受福矣不徐氏曰惻傷怛也三以剛乘剛有井渫象在/下又有  食象  李氏士表曰有已渫之徳而未食者)
(未離乎下也夫泥而不食自取之也/渫而不食寜不惻然哉時焉而已耳)六四井甃无咎(吕/音)
(訓甃陸氏曰側舊反馬云為瓦裏下達上也子夏/云修治也干云以甎疊井曰甃字林云井壁也)集解
(程子曰四雖隂柔而處正上承九五之君才不足以廣/施利物亦可自守者也故能修治則得无咎甃砌累也)
(謂修治也四雖才弱不能廣濟物之功修治其事不至/於廢可也若不能修治廢其養人之功則失井之道其)
(咎大矣居髙位而得剛陽中正之君但能處正承上不/廢其事亦可以免咎也  朱子曰以六居四雖得其正)
(然隂柔不泉則但能修治而无及物之功故其象為井/甃而占則无咎占者能自修治則雖无及物之功而亦)
(可以无/咎矣)纂註(徐氏曰四下乘井渫之剛雖才柔未能上/出然无初之泥非二之谷上承井洌之剛)
(將上出矣砌甃其井修治之使勿壞雖未有濟物之功/亦可无咎  丘氏曰三在内卦渫井内以致其潔四在)
(外卦甃井外以禦其汚葢不渫則汚者不潔不甃則潔/者易汚此君子内外交相養之道  項氏曰泥與甃皆)
(隂也初六不正在下故不能自修而為泥六四正而在/上故能自修而為甃甃所以禦泥而達泉也有閑邪存)
(誠之功故為修井之象土朱氏曰古者甃井為瓦裏離/雙湖先生曰四本坤爻  也居坎初水也水與土合)
(火然之而成瓦有用瓦甃井之象/漢上謂瓦裏是也故甃字從瓦)九五井洌寒泉食(吕/音)
(訓洌陸氏曰音烈潔也説/文云水清也王肅作例)集解(程子曰五以陽剛中正/居尊位其才其徳盡善)
(盡美井洌寒泉食也洌謂甘潔也井泉以寒為美甘潔/之寒泉可為人食也於井道為至善也然而不言吉者)
(井以上出為成功未至於上未及用也故至上而後言/元吉  朱子曰洌潔也陽剛中正功及於物故為此象)
(占者有其徳/則契其象也)纂註(程氏曰水之始達曰泉坎水正性則/寒  鄭氏剛中曰水生天一於方為)
(北坎宮之陽以其在北故寒有陽故冽寒朱氏曰説文/洌清洌也井五月卦隂氣自下而上井  矣故九五有)
(寒泉象兊口承之有食象雍王氏曰泉惟寒則清洌而/甘故人汲而食之  郭氏  曰洌言井之修潔主人事)
(言寒言泉自然之性主天理言人事學也天理命也兩/得之斯為至矣  毛氏曰三五皆泉之潔者也三居甃)
(下未汲故不食五出乎甃已汲故曰食巽鄭氏東卿曰/井以陽為泉者水固天之一陽而生也  二陽一在地)
(位趨下射谷而非井矣一在人位居甃之下汲之不及/不若坎之一陽浮溢於甃上也井欲溢而鼎戒盈徳與)
(器之/辨也)上六井收勿幕有孚元吉(吕音訓收陸氏曰徐詩/救反又如字馬云汲也)
(陸績云井榦也荀作甃晁氏曰虞云收鹿盧收繘/也勿陸氏曰干本勿作罔幕陸氏曰音莫覆也)集解
(程子曰井以上出為用居井之上井道之成也收汲取/也幕蔽覆也取而不蔽其利无窮井之施廣矣大矣有)
(孚有常而不變也博施而有常大善之吉也夫一作人/體井之用𫝊施兩有常非大人孰能他卦之終為極為)
(變唯井與鼎終乃為成功是以吉也蔽朱子曰收汲取/也晁氏曰收鹿盧收繘者也亦通幕  覆也有孚謂其)
(出有原而不窮也井以上收為功而坎口不揜故上六/雖非陽剛而其象如此然占者應之則必有孚乃元吉)
(也/)附録(朱子語收雖作去聲/讀義只是收也淵)纂註(朱氏曰坎為輪在井/上下應巽繩收也玉)
(篇謂以物覆井曰幕六楊氏萬里曰上六爻畫開勿幕/之象  李氏過曰井  爻綱領最好初井泥二井谷皆)
(廢井也三井渫則渫初之泥四井甃則甃二之谷既渫/既甃則井道全矣故五爻井洌而泉寒上爻井收而勿)
(幕功用始及物而井道大成矣又曰初與二在井之地/故初泥而二谷三與四人位必盡人事故三渫而四甃)
(五與上則得之天矣是以三才之位取義也觀丘氏曰/内卦井道小成外卦井道大成又曰合六爻  之泉井)
(實也先儒以三陽為泉三隂為井陽實隂虚之象也九/二射鮒九三井渫九五寒洌曰射曰渫曰洌非泉之象)
(乎初六井泥六四井甃上六井收曰泥曰甃曰收非井/之象乎以卦序言之二之射始達之泉也三之渫已潔)
(之泉也五之洌則可食之泉矣初之泥方掘之井也四/之甃已修之井也上之收則出汲之井矣又以二爻為)
(一例初二皆在井下不見於用故初泥二谷三四皆在/井中將見於用放三渫而四甃五上皆在井上已見於)
(用矣故五言食/而上言收也)大象𫝊木上有水井君子以勞民勸相
(吕音訓上陸氏曰如字師又時掌反勞/陸力報反相陸氏曰息亮反王肅如字)集解(程子曰木/承水而上)
(之一作來乃器汲水而出井之象君子觀井之象法井/之徳以勞徠其民而勸勉以相助之道也勞徠其民法)
(井之用也勸民使相助法井之施也養朱子曰木上有/水津潤上行井之象也勞民者以君  民勸相者使民)
(相養皆取/井養之義)附録(朱子語問木上有水井之義曰如草木/之生津潤皆上行露水直至樹末此則)
(木上有水之義雖至小之物亦然如石菖蒲每晨葉尾/皆潮水珠雖藏之宻室亦然非露水也曰然問井字之)
(義與木上有水何與曰木上有水便如井中之水水本/在井底却能汲上來供人食用故取象如此又問程子)
(井桶之説是否曰不然木上有水是木穿水中張上那/水若作汲桶則解不通矣且與後面羸其瓶之説不相)
(合也個木上有水井説者以為木是汲器則後面却有/瓶瓶自是瓦器此不可曉怕只是説水之津潤上行至)
(那木之抄這便是井水上行之象問是桔橰之類答云/亦恐是如此又云禾上露珠便是下面水上去大率裏)
(面水氣上則外/面底也上淵)纂註(李氏士表曰象之所像不一而足/期于意盡而已木上有水非井也)
(井之用也亦猶木上有火非鼎也鼎之用也以蔡氏曰/井之水自下而上本之水亦自下而上故取  為象勞)
(民坎象勸相巽象未程氏曰君子置井疆以養民使之/稼穡必有以勞之  知所為則勸之已為而力不給則)
(相之之李氏開曰坎勞卦水之出也不勞而人以為勞/則有  矣勞其勤苦而勸相其不足則井為无窮之用)
(勞雙湖先生曰蔡氏謂勞民坎象可取諸/  卦義勸相巽象亦可取諸命令義也)彖𫝊巽乎水
而上水井井養而不窮也(吕音訓上陸氏曰如字師又/時掌反養陸氏曰如字徐以)
(上/反)集解(朱子曰以卦/象釋卦名義)纂註(李氏舜臣曰坎三爻二隂在/外為險陷井象也一陽居内)
(陷二隂之中泉象也以巽遇坎巽木在坎水中巽水而/上亦猶鑿木為機後重前輕挈水若抽者葢汲井之象)
(也井之汲為烹飲溉濯日用可既乎故/曰巽乎水而上水井井養而不窮也)改邑不改井乃
以剛中也(吕音訓晁氏曰案徐氏云改邑不改井下脱/无喪无得往來井井二句王昭素取徐説)
集解(程子曰巽入於水下而上其水者井也井之養於/物不有窮也一作無有窮也取之而不竭徳有常)
(也邑可改井不可遷亦其徳之常也二五之/爻剛中之徳其常乃如是卦之才與義合也)纂註(林氏/栗曰)
(井者君子之徳井不可改以其剛中也剛中者泉在中/也  朱氏曰君子窮居不損大行不加非剛中不變能)
(之乎凡郭氏京曰案不改井下脱无喪无得往來井井/兩句  𫝊先舉卦名釋訖次舉繇辭後以義結六十三)
(卦无如此者/足明誤脱)汔至亦未繘井未有功也羸其瓶是以凶
也集解(程子曰雖使幾至既未為用亦與未繘井同井/以濟用為功水出乃為用未出則何功也瓶所)
(以上水而致用也羸敗其瓶則不為用矣是以凶也與/朱子曰以卦體釋卦辭无喪无得往來井井兩句意)
(不改井同故不復出剛中以二五/而言未有功而敗其瓶所以凶也)纂註(晁氏曰或謂彖/主三陽言五井)
(洌寒泉食是陽剛居得中正邑可改而井不可改也三/井渫不食是水未見於用未有功也二甕敝漏是既不)
(得水并其瓶而亡之/羸其瓶而凶者也)小象𫝊井泥不食下也舊井无禽
時舍也(吕音訓舍/陸音捨)集解(程子曰以隂而居井之下泥之/象也无水而泥人所不食也人)
(不食則水不上无以及禽鳥禽鳥亦不至矣見其不能/濟物為時所舎置不用也若能及禽鳥是亦有所濟也)
(舍上聲與乾之時舍音不/同  朱子曰言為時所棄)井谷射鮒无與也集解(程子/曰井)
(以上出為功二陽剛之才夲可濟用以在下而上无應/援是以下比而射鮒若上有與之者則當汲引而上成)
(井之/功矣)井渫不食行惻也求王明受福也(吕音訓行/陸下孟反)集解
(程子曰井渫治而不見食乃人有才知而不見用以不/得行為憂惻也既以不得行為惻則豈免有求也故求)
(王明而受福志切于行也為朱/子曰行惻者行道人皆以  惻)井甃无咎修井也集解
(程子曰甃者修治於井也雖不能大其濟物之功亦一/作若能修治一有亦字不廢也故无咎僅能免咎而已)
(若在剛陽自不至如/是如是則可咎矣)寒泉之食中正也集解(程子曰寒/泉而可食)
(井道之至善者也九五/中正之徳為至善之義)元吉在上大成也集解(程子曰/以大善)
(之吉在卦之上井道之/大成也井以上為成功)
經䷰(離下/兊上)集解(程子曰革序卦井道不可不革故受/之以革井之為物存之則穢敗易之)
(則清潔不可不革者也故井之後受之以革也為卦兑/上離下澤中有火也革變革也水火相息之物水滅火)
(火涸水相變革者也火之性上水之性下若相違行則/睽而已乃火在下水在上相就而相尅相滅息者也所)
(以為革也又二女同居而其歸各異/其志不同為不相得也故為革也)革已日乃孚元亨
利貞悔亡(吕音訓革陸氏曰馬鄭/云改也坎宮四世卦)集解(程子曰革者變/其故也變其故)
(則人未能遽信故必已日然後人心信從元亨利貞悔/亡弊壞而後革之革之所以致其通也故革之而可以)
(大亨革之而利於正道則可久而得去故之義无變動/之悔乃悔亡也革而无甚益猶一有有字可悔也况反)
(害乎古人所以重改作也水朱子曰革變革也兊澤在/上離火在下火然則水乾  決則火滅中少二女合為)
(一卦而少上中下志不相得故其卦為革也變革之初/人未之信故必已日而後信又以其内有文明之徳而)
(外有和説之氣故其占為有所更革皆大亨而得其正/所革皆當而所革之悔亡也一有不正則所革不信不)
(通而反/有悔矣)附録(朱子語鄭少梅解革卦以為風爐亦解得/好初為爐底二為爐眼三四五是爐腰上)
(是爐口易説少梅説易象中孚小過革鼎這是他説得/好處也却盡欲牽合傅合少間便疎脱今且於正叚處)
(理會却些少零碎亦用得一/向理會這箇便不是文蔚)纂註(鄭氏東卿曰革有鼎/革生為熟之象故爐)
(鞴之象為正葢以離火鼔鑄兊金從革也革而受之以/鼎者以鼔鑄成鼎也  李氏舜臣曰兊之三畫隂潤在)
(上是為澤澤之隂潤是為水水澤之氣凝結而成秋之/肅是為金金與水澤之氣皆畏火者以金得火則銷水)
(澤遇火則燥而且涸故離兑相遇為革革者金水之氣/遇火而變易其故常有革去故之象也又曰火與金水)
(澤之氣交戰若不相為用而金得火成器水得火成煖/革之者乃利其用也故曰已日乃孚言不信於方革之)
(時而信於已革之日也革王氏曰民可與習常難與通/變可與樂成難與慮始  之道即日不孚已日乃孚也)
(氏蔡氏曰革不可遽必已日而後革已日二日也于徐/  曰元亨利貞悔亡者變有大通之理也然必利  貞)
(則其悔可亡變不以貞則事有不可勝悔者古人所以/重改作也  程氏曰澤火不相遇則睽相遇則革革也)
(者從其所勝而已十朱氏曰已日先儒讀作已事之已/當讀作戊巳之已  日庚更革也自庚至已十日浹矣)
(已者浹日也又曰无妄之震納庚革之離納已故有此/象  馮氏曰已干名朱氏正之六二同卦以庚為義取)
(􁂞日至已句日矣故人從乃孚其革而大亨者利在于/正而其悔亡葢革易有悔也又曰周官垂法於象魏浹)
(日而斂之浹日則人已相孚可以斂之而不示也僧雙/湖先生曰洪氏隨筆云已日惟朱子發改為已日  曇)
(瑩云作已亦可十二辰自子至已六陽極變午已日乃/孚也是知好竒固各有説但作已於􁂞革義无取作已)
(於易有甲􁂞/例固不同也)初九鞏用黃牛之革(吕音訓鞏陸氏曰/九勇反固也馬同)集
解(程子曰變革事之大也必有其時有其位有其才審/慮而慎動而後可以无悔九以時則初也動於事初)
(則无審慎之意而有躁易之象以位則下也无時无援/而動於下則有僭妄之咎而无體勢之重以才則離體)
(而陽也離性上而剛體健皆速於動也其才如此有為/則凶咎至矣葢剛不中而體躁所不足者中與順也當)
(以中順自固而无妄動則可也鞏局束也革所以包束/黃中色牛順物鞏用黃牛之革謂以中順之理自固不)
(妄動也不云吉凶何也曰妄動則有凶咎以中順自固/則不革而已安得便有吉凶乎  朱子曰雖當革時居)
(初无應未可有為故為此象鞏固也黃中色牛順物革/所以固物亦取卦名而義不同也其占謂當堅確固守)
(而不可以有為聖人/之於變革其謹如此)纂註(馮氏椅曰變革與皮革字同/義異如屨之為禮噬嗑之為)
(市合易中率取其聲同則不拘其本義也弗毛氏曰易/道尚變故賁之爻有不賁者存損之爻有  損者在而)
(革亦不専言革也反其變革為黃牛之革鞏而固之戒/其輕也革而當其悔乃亡戒之於初所以全其革也)
(呂氏曰六二居中柔順故曰黃牛與遯六二執之用黃/牛之革同義  雙湖先生曰離卦象離為牝牛又曰黃)
(離則黃牛/為離象矣)六二已日乃革之征吉无咎集解(程子曰以/六居二柔)
(順而得中正又文明之主上有剛陽之君同徳相應中/正則无偏蔽文明則盡事理應上則得權勢體順則无)
(違悖時可矣位得矣才足矣處革之至善者也然臣道/不當為革之先又必待上下之信故已日乃革之也如)
(二之才徳所居之地所逢之時足以革天下之弊新天/下之治當進而上輔於君以行其道則吉而无咎也不)
(進則失可為之時為有咎也以二體柔而處當位體柔/則其進緩當位則其處固變革者事之大故有此戒二)
(得中而應剛未至失於柔也聖人因其有可戒之疑而/明其義耳使賢才不失可為之事也  朱子曰六二隂)
(柔中正而為文明之主有應于上於是可以革矣然必/已日然後革之則征吉而无咎戒占者猶未可遽變也)
纂註(蔡氏曰一爻為一日過於初故曰已日已日乃可/革之時征即革之謂五剛為應故吉而无咎  李)
(氏舜臣曰初至二已日象卦辭已日乃孚元亨利貞其/六二當之歟  王氏湘卿曰納甲離屬已二爻離之主)
(故言已日二旬之中未至於己不可革也必王氏曰二/五雖有澤火之異同處厥中隂陽相應往  合志不憂)
(咎/也)九三征凶貞厲革言三就有孚集解(程子曰九三以/剛陽為下之上)
(又居離之上而不得中躁動於革者也在下而躁於變/革以是而行則有凶也然居下之上事苟當革豈可不)
(為也在乎守貞正而懷危懼順從公論則可行之不疑/革言猶當革之論就成也合也審察當革之言至於三)
(而皆合則可信也言重慎之至能如是則必得至當乃/有孚也已可信而衆所信也如此則可以革矣在革之)
(時居下之上事之一作有當革若畏懼而不為則失時/為害惟當慎重之至不自任其剛明審稽公論至於三)
(就一作復而後革之則无過矣有朱子曰過剛不中居/離之極躁動於革者也故其占  征凶貞厲之戒然其)
(時則當革故至於革言三/就則亦有孚而可革也)附録(朱子語革言三就三畨/結褱成就如第一畨商)
(量這箇是當革不當革説成一畨又當如此商量/一畨至于三畨然後説成了却不是三人來説淵)纂註
(蔡氏曰處革之後猶征不已則凶若一於貞固失繼革/之義則危就成也初未可革二則革之三則有孚故曰)
(三就有孚曰馮氏當可曰下卦之終火進遇澤故征凶/也  毛氏  火居澤下能无危乎往則凶而居則危本)
(爻適當其會也三朱氏曰與上六兊口為應革言有孚/之象  石氏曰  就則議之之審所以有孚  馮氏椅)
(曰六二應九五之君革於已日之後故征則吉/九三應上六之窮革道已成故征則有凶也)九四悔
亡有孚改命吉集解(程子曰九四革之盛也陽剛革之/才也離下體而進上體革之時也)
(居水火之際革之勢也得近君之位革之任也下无係/一有无字應革之志也以九居四剛柔相際革之用也)
(四既具此可謂當革之時也事之可悔而後革之革之/而當其悔乃亡也革之既當唯在處之以至誠故有孚)
(則改命吉改命改為也謂革之也既事當而弊革行之/以誠上信而下順其吉可知四非中正而至善何也曰)
(唯其處柔也故剛而不過近而不逼順承中正之君乃/中正之人也易之取義无常也隨時而已  朱子曰以)
(陽居隂故有悔然卦已過中水火之際乃革之時而剛/柔不偏又革之用也是以悔亡然又必有孚然後革乃)
(可獲吉明占者有其徳而當其/時又必有信乃悔亡而得吉也)纂註(雷氏曰无應悔也/與九五同心同徳)
(九五信之不疑故悔亡則耿氏曰以陽居隂有悔當水/火交會之際如火之極  水當代王至此可以改制以)
(五行則水火當更離火兊金正夏秋之交矣蔡氏曰革/前有悔悔亡革而當也當則人心皆信之  故可改前)
(之命令湯武/革命是也)九五大人虎變未占有孚(吕音訓變晁氏/曰京作辨下同)
(説之案辨/古變字)集解(程子曰九五以陽剛之才中正之徳居/尊位大人也以大人之道革天下之事)
(无不當也无不時也所過變化事理炳著如虎之文采/故云虎變龍虎大人之象也變者事物之變曰虎何也)
(曰大人變之乃大人之變也以大人中正之道一作徳/變革之炳然昭著不待占決知其至當而天下必信也)
(天下蒙大人之革不待占決知其至當而信之也自朱/子曰虎大人之象變謂希革而毛毨也在大人則  新)
(新民之極順天應人之時也九五以陽剛中正為革之/主故有此象占而得此則有此應然亦必自其未占之)
(時人已信其如此/乃足以當之耳)附録(朱子語問大人虎變是就事上/變君子豹變是就身上變曰豈)
(止是事上也從裏面做出來這箇事却不只是空殻子/做得文王其命維新也是也自新後如此堯克明峻徳)
(然後黎民於變大人虎變正如孟子所謂所過者化所/存者神上下與天地同流豈曰小補之哉補只是這箇)
(裏破補這一些如聖人却是渾淪都換過了如爐鞴相/似補只是錮露聖人都是渾淪換過  革未占有孚伊)
(川於爻中占字皆不把做卜筮尚其占説易説伊/川言所過變化事理炳著所過謂身所經歴處也)纂註
(蔡氏曰剛居中正故曰大人虎兊象虎變成□變動自/然變化之義  朱氏曰兊為虎虎具天地之文然未著)
(也變則其文炳然英馮氏當可曰兊應西方白虎之宿/又曰虎西方肅殺  靈之正氣其徳配龍葢神獸也)
(馮氏椅曰大人虎變湯武革命即位之象虎言其威武/變言其為大君也又曰凡大事必假卜筮然後占其吉)
(凶舜之命禹亦曰官占惟先蔽志昆命于元龜有如室/家相慶於來蘇之先未占而已有孚矣葢孚之有素也)
(與政令之革已日乃孚之義不同羿錢氏曰虎者毛蟲/之長君之象真虎之變其文炳煥  莽操懿隂謀禍賊)
(以盜天下狐鼠鬼蜮之儔耳視虎變何如哉爻雙湖先/生曰文王卦辭於蒙比發筮義周公又於此  發占義)
(不但可見易為卜筮作又可以見聖人/於君師變革等事謹重不敢輕如此)上六君子豹變
小人革面征凶居貞吉集解(程子曰革之終革道之成/也君子謂善人良善則已)
(從革而變其著見若豹之彬蔚也小人昏愚難遷者雖/未能心化亦革其面以從上之敎令也龍虎大人之象)
(故大人云虎君子云豹也人性本善皆可以變化然有/下愚雖聖人不能移者以堯舜為君以聖繼聖百有餘)
(年天下被化可謂深且久矣而有苖有象其來格烝乂/葢亦革面而已小人既革其外革道可以為成也苟更)
(從而深治之則為已甚已甚非道也故至革之終而又/征則凶也當貞固以自守革至於極而不守以貞則所)
(革隨復變矣天下之事始則患乎難革已革則患乎不/能守也故革之終戒以居貞則吉也居貞非為六戒乎)
(曰為革終言也莫不在其中矣人性本善有不可革者/何也曰語其性則皆善也語其才則有下愚之不移所)
(謂下愚有二焉自暴也一无也字自棄也人苟以善自/治則無不可移者雖昬愚之至皆可漸磨而進也唯自)
(暴者拒之以不信自棄者絶之以不為雖聖人與居不/能化而入也仲尼之所謂下愚也然天下自棄自暴者)
(非必皆昏愚也往往强戾而才力有過人者商辛是也/聖人以其自絶於善謂之下愚然考其歸則誠愚也既)
(曰下愚其能革面何也曰心雖絶于善道其畏威而寡/罪則與人同也唯其有與人同所以知其非性之罪也)
(從朱子曰革道已成君子如豹之變小人亦革面以聽/  矣不可以往而居正則吉變革之事非得已者不可)
(以過而上六之才亦不可/以有行也故占者如之)附録(朱子語革下三爻有謹/重難改之意上三爻則)
(革而善葢事有新故革者變故而為新也下三爻則故/事也未變之時必當謹審于其先上三爻則變而為新)
(事矣故漸漸好曰然又曰乾坤到九四/爻謂乾道乃革也是到這方變了學釁)纂註(朱氏曰兊/陽稱虎隂)
(稱豹陸績曰考之天文尾為虎火也箕為豹水也而同/位于寅虎豹同象而異爻虎大豹小故虎在陽位豹在)
(隂位也九五自離來火也上六兊體之隂水也離二文/之中故二交五而文炳明離三文已過故三交上而文)
(蔚茂三交上成九君子豹變也上交三成六小人革面/也  項氏曰革面非謂面革而心不革面者向也古者)
(面皆謂向如正牆面南面皆是虎楊氏萬里曰不得尊/位大中而變者其文蔚然非若  變之炳也上六居過)
(中之位時位不及於九五故所變者革面而已易馮氏/當可曰牛虎豹皆有革當革卦而取皮革之義  之所)
(以為通也牛革取其/固虎豹之革取其文)大象𫝊澤中有火革君子以治歴
明時集解(程子曰水火相息為革革變也君子觀變革/之象推日月星辰之遷易以治厯數明四時)
(之序也夫變易之道事之至大理之至明跡之至著莫/如四時觀四時而順變革則與天地合其序矣  朱子)
(曰四時之變/革之大者)附録(朱子語問革象不曰澤在火上而曰/澤中有火葢水在火上則水滅了火)
(不見得水決則火滅火炎則水涸之義曰澤中有火則/二物並在有相息之象否曰亦是恁地易説水能滅火)
(此只是説隂盛陽衰火盛則克水水盛則克火此是澤/中有火之象便有那四時改革底意思君子觀這象便)
(去治厯明時治厯明時非謂厯當改革葢四時變革中/便有箇治厯明時底道理淵澤中有火自與治厯明時)
(不甚相干聖人取象處只是依稀地説不曾確定指殺/只是見得這些意思便説易説澤中有火革是言隂陽)
(相勝復故君子治厯明時髙問革與睽相類睽上火下/澤則不相入此火在澤下有變革之理睽中女在前少)
(女在後有相離之義而此/以中女繼少女故曰革銖)纂註(項氏曰兊為巫史治厯/之象離為日中明時之)
(象二朱氏曰冬至日起牽牛一度右行而周十二次盡/斗  十六度則復還牽牛之一度而厯更端矣牽牛者)
(星紀也水之位也日月交會于此澤中有火之象也厯/更端者革也昔黃帝迎日推策始作調厯閲世十一厯)
(年五千而更七厯至漢造厯歳在甲子乃十一月冬至/甲子朔為入厯之始是時日月如合璧復會于牽牛距)
(上元太初十四萬三千一百二十七嵗葢日月盈縮與/天錯行積久閏差君子必修治其厯以明四時之正所)
(謂四時之正者冬至日月必會于牽牛之一度而弦望/晦朔分至啟閉皆得其正矣日月不會者司厯之過也)
(震嘗問厯於郭忠孝曰古厯起於牽牛之一度沈括謂/今宿於斗六度謂之嵗差何也曰久則必差差久必復)
(於牽牛牽牛一度者乃上元太初起厯之元也之史氏/曰歴代之厯唯大衍得其正唐一行作葢大衍  數其)
(用四十有九易六十四卦自乾順數之至於革適當四/十有九聖人于彖曰湯武革命於象曰君子以治厯明)
(時夫湯之厯起於甲寅周之厯起于丁巳謂之革命則/一代之興必有一代之厯君子治厯而取象於革豈不)
(以大衍之數為或然邪寒雙湖先生曰以兊繼/離是以秋繼夏有暑往  來之象故以之治厯)彖傳革
水火相息二女同居其志不相得曰革(吕音訓水晁氏/曰案兊无為水)
(之象此字必誤惜乎古今无一人辨之者不然革則既/濟也且火澤為睽矣息陸氏曰如字馬云滅也李斐注)
(漢書同説/文作熄)集解(程子曰澤火相滅息又二女志不相得/故為革息為止息又為生息物止而後)
(有生故為生義革之相息謂止息也而朱子曰以卦象/釋卦名義大略與睽相似然以相違  為睽相息而為)
(革也息滅息也又為生息/之義滅息而後生息也)附録(程子語革言水火相息/止息也既有止息之理)
(亦有生息之理行已息訓為生者葢息則生矣一事息/則一事生中无間斷碩果不食則便為復也寒往則暑)
(來署往則寒來寒暑相生而嵗成焉絢意朱子語問革/二女志不相得與睽不同行有異否曰  則一但變韻)
(而叶之/耳易説)纂註(王氏安石曰澤火非如坎離有隂陽相逮/之道其相遇則相息而已其相息也唯勝)
(者能革其不勝者耳之蘭氏曰少女反在外而前中女/反在内而後故不謂  行而止曰不相得  李氏舜臣)
(曰澤火相息必有一勝兊非北方之正水少隂之氣不/能以敵南方之正火兊之隂畫下有二陽畫限之而離)
(火從下暵之此火能革澤水也故有温泉而无寒火又/曰睽彖曰二女同居其志不同行革彖曰二女同居其)
(志不相得不同行不過有相離之意故止於睽不相得/則不免有相克之事故至於革  李氏曰火動而上澤)
(動而下未若澤火相息其勢不能兩存也二女同居其/志不同行未若志不相得其勢不能兩立也此睽與革)
(之分也知雙湖先生曰水火相滅息人皆知之相生息/人或不  也李隆山云水火之用在世間无日不相革)
(要取其盛多者言之耳火盛于南方巳午之地而水則/胚胎於巳午之間水盛于北方亥子之地而火則胚胎)
(於亥子之際故火用事則水在胎息之中水用事則火/在胎息之中水火二者相息如此此以生息言也然此)
(特論坎離之水火兼以氣言之耳兊澤之水質雖同而/氣則異且以離遇兊而為革此正夏秋相繼之卦兊於)
(秋已不止為澤而為金其為水勝火而革之歟抑亦火/克金而復授以金也説者謂六月乃土長夏之月故火)
(生土土生金耳四序有相生而无相克也歴觀彖辭兊/遇諸子之卦无有取象於水者兊遇離而為睽亦只以)
(澤言唯於革夫子欲論相息之義以水火為言耳以離/火遇澤若天色久亢澤水无有不被離日暵乾者矣隆)
(山少隂氣/之説得之)己日乃孚革而信之(吕音訓信之陸氏/曰一本无之字)集解
(程子曰事之變革人心豈能便信必終日而後孚在上/者於改為之際當詳告申令至于己日使人信之人心)
(不信雖强之行不能成也先王政令人心始以為疑者/有矣然其久也必信終不孚而成善治者未之有也)
文明以説大亨以正革而當其悔乃亡集解(程子曰以/卦才言革)
(之道也離為文明兊為説文明則理无不盡事无不察/説則人心和順革而能照察事理和順人心可致大亨)
(而得貞正如是變革得其至當故悔亡也天下之事革/之不得其道則反致弊害故革有悔之道唯革之至當)
(則新舊之悔皆亡也説音悦/  朱子曰以卦徳釋卦辭)纂註(趙氏曰變革之難非/内明而外説不可也)
(内明則見理必盡外説則无咈於人情革郭氏/雍曰明故見於未革之先説故見於己  之後)天地革
而四時成湯武革命順乎天而應乎人革之時大矣哉
集解(程子曰推革之道極以天地變易時運終始也天/地隂陽推遷改易而成四時萬物於是生長成終)
(各得其宜革而後四時成也時運既終必有革而新之/者王者之興受命於天故易世謂之革命湯文之王上)
(順天命下應人心順乎天而應乎人也天道變改世故/一作事遷易革之至大也故贊之曰革之時大矣哉)
(朱子曰極言/而贊其大也)附録(朱子語革是更革之謂到這裏須盡/畨轉更變一畨所謂上下與天地同)
(流豈曰小補之哉小補之者謂扶衰救弊逐些補緝如/錮露家事相似若是更革則須徹底重新鑄造一畨非)
(止補苴罅漏而已湯武順天應人便如此學蒙易言順/天應人後來盡説應天順人非也易説順天應人革就)
(革命上説言順天理應人/心胡致堂管見中辨得好)纂註(李氏曰夏革春而陽事/畢春革冬而隂事畢時)
(變係焉湯革夏而為商武革商而為周天命係焉/氏曰湯武應九五上順上六天也下應六二人也)　(馮/蔡)
(氏曰豫遯姤旅言時義者言當其時處其義也坎睽蹇/言時用者言當其時妙其用也頤大過解革言時者言)
(當謹其時也隨言隨時之義者言當隨時為義也我雙/湖先生曰案梁武帝受禪顔見逺不食卒武帝曰  自)
(應天從人何預士夫事管見曰易之革曰湯武革命順/乎天而應乎人未聞應乎天也應者對感而言人事作)
(於下則天理應乎上豈曰天感乎上而人應乎下歟為/是言者不知天之為天矣故易惟曰順乎天順乎天者)
(順理也後世務名不務實以兵取國者曰吾應天順/人也相承而罔察至以為尊號則其失之也逺矣)小
象𫝊鞏用黃牛不可以有為也集解(程子曰以初九時/位才皆不可以有)
(為故當以中/順自固也)已日革之行有嘉也(吕音訓行陸如/字又下孟反)集解
(程子曰已日而革之征則吉而无咎者行則有嘉慶也/謂可以革天下之弊新天下之事處而不行是无救弊)
(濟世之心失/時而有咎也)革言三就又何之矣集解(程子曰稽之衆/論至於三就事)
(至當也又何之矣乃俗語更何往也如是而行乃順理/時行非己之私意所欲為也必得其宜矣  朱子曰言)
(已/審)改命之吉信志也集解(程子曰改命而吉以上下信/其志也誠既至則上下信矣)
(一作也革之道以上下之信為本不當不孚/則不信當而不信猶不可行也況不當乎)大人虎變
其文炳也(吕音訓炳/陸兵領反)集解(程子曰事理明者若虎文之/炳煥明盛也天下有不孚乎)
君子豹變其文蔚也小人革面順以從君也(吕音訓蔚/陸氏曰音)
(尉又紆弗反廣雅云茂也數也又作斐晁氏曰/説文作斐分别文也易君子豹變其文斐也)集解(程/子)
(曰君子從化遷善成文彬蔚章見於外也中人以上莫/不變革雖一作唯不移之小人則亦不敢肆其惡革易)
(其外以順從君上之敎令是革面也至此革道成矣/小人勉而假善君子所容也更往而治之則凶矣)纂
註(蔡氏曰蔚者隱然有文/之謂柔暗故有此象)
經䷱(巽下/離上)集解(程子曰鼎序卦革物者莫如鼎故受/之以鼎鼎之為用所以革物也變腥)
(而為熟易堅而為柔水火不可同處也能使相合為用/而不相害是能革物也鼎所以次革也為卦上離下巽)
(所以為鼎則取其象焉取其象者有二以全體言之則/下植為足中實為腹受物在中之象對峙于上者耳也)
(横亘乎上者鉉也鼎之象也以上下二體言之則中虚/在上下有足以承之亦一无亦字鼎之象也取其義則)
(木從火也巽入也順從之義以木從火為然之象火之/用唯燔與烹燔不假器故取烹象而為鼎以木巽火烹)
(飪之象也制器取其一作諸象也乃象器以為卦乎曰/制器取於象也象存乎卦而卦不必先器聖人制器不)
(待見卦而後知象以衆人之不能知象也故設卦一无/卦字以示之卦器之先後不害於義也或疑鼎非自然)
(之象乃人為也曰固人為也然烹飪可以成物形制如/是則可用此非人為自然也在井亦然器雖在卦先而)
(所取者乃卦之象卦/復用器以為義也)鼎元吉亨(吕音訓鼎陸氏曰丁冷/反法象也即鼎器也離)
(宮二/世卦)集解(程子曰以卦才言也如卦之才可以致元亨/也止當云元亨文羡吉字卦才可以致元亨)
(未便有元吉也彖復止云元亨其羡明矣五朱子曰鼎/烹飪之象為卦下隂為足二三四陽為腹  陽為耳上)
(陽為鉉有鼎之象又以巽木入離火而致烹飪鼎之用/也故其卦為鼎下巽巽也上離為目而五為耳有内巽)
(順而外聰明之象卦自巽來陰進居五而/下應九二之陽故其占曰元亨吉衍文也)纂註(郭氏忠/孝曰聖)
(人明卦必以道獨井鼎以器者道器一也由道可見器/由器可推道也  雙湖先生曰易六十四卦取象凡三)
(頤井鼎是也頤則象在卦先井鼎則制器必在卦後卦/伏羲所作凡天下之器寜有先于卦者乎卦以形言則)
(足腹耳鉉已具以質言則乾兊皆金巽亦兊金反體又/有巽木離火兊水以致烹飪之用而巽雞乾亥豕伏坤)
(牛兊羊離雉黿鼉之屬亦皆足充鼎之實而成其致養/之功推之如夫子所謂享帝養聖賢者豈非大善而亨)
(通之道乎卦辭元亨之占凡四大有蠱升鼎是也自元/亨外无餘辭唯大有與鼎大有以一隂有五陽而為大)
(亨鼎有天下之重器其占固宜與大有同矣又非蠱升/所可同日語也若常人占得二卦隨其髙下亦有元亨)
(之/義)初六鼎顛趾利出否得妾以其子无咎(吕音訓顛趾/陸上丁田反)
(下音止出陸氏曰徐尺遂反或如字/象同否陸氏曰悲已反惡也象同)集解(程子曰六在/鼎下趾之象)
(也上應於四趾而向上顛之象也鼎覆則趾顛趾顛則/覆其實矣非順道也然有當顛之時謂傾出敗惡以致)
(潔取新則可也故顛趾利在於出否否惡也四近君大/臣之位初在下之人而相應乃上求於下下從其上也)
(上能用下之善下能輔上之為可以成事功乃善道如/鼎之顛趾有當顛之時未為悖理也得妾以其子无咎)
(六隂而卑故為妾得妾謂得其人也若得良妾則能輔/助其主使无過咎也子主也以其子致其主於无咎也)
(六隂居下而卑巽從陽妾之象也以六上應四為顛趾/而發此義初六本无才徳可取故云得妾言得其人則)
(如是也當朱子曰居鼎之下鼎趾之象也上應九四則/顛矣然  卦初鼎未有實而舊有否惡之積焉因其顛)
(而出之則為利矣得妾而因得其子亦由是也此爻之/象如此而其占无咎葢因敗以為功因賤以致貴也)
附録(朱子語或曰據此爻是凡事須用與他畨轉了却/能致利曰不然只是偶然如此此本是不好底爻)
(却因禍致福所謂不幸中之幸葢鼎顛趾本是不好却/因顛傾出鼎中惡穢之物所以反得利而无咎非是故)
(意欲翻轉鼎趾而求利也僴得妾以其子得妾是无𦂳/要其重却在以其子處顛趾利出否伊川説是得妾以)
(其子无咎彼謂子為王公/在喪之稱者恐不然淵)纂註(林氏曰鼎以足竒耳偶/而成器以初為趾則初)
(畫偶而欠一趾趾欠則下以上為顛上以下為折四徐/氏曰妾初也子四也柔巽處卑妾之象也從剛應  以)
(其子也言妾雖賤從子貴也初齊氏曰兊為妾巽顛則/為兊故曰妾  雙湖先生曰  位之剛六爻之柔以初)
(得六得妾之象也爻不正故稱妾下巽伏震長子之象/也主器有人无咎之道也  李氏過曰全體一鼎分上)
(下體為二鼎上體之鼎有耳而无足故九四之鼎折足/下體之鼎有足而无耳故九三之鼎耳革六爻皆取鼎)
(象故曰/鼎象也)九二鼎有實我仇有疾不我能即吉(吕音訓仇/陸氏曰音)
(求匹也鄭云/怨耦曰仇)集解(程子曰二以剛實居中鼎中有實之/象鼎之有實上出則為用二陽剛有)
(濟用之才與五相應上從六五之君則得正而其道可/亨然與初宻比隂從陽者也九二居中而應中不至失)
(正已雖自守彼必相求故戒能逺之使不來即我則吉/也仇對也隂陽相對之物謂初也相從則非正而害義)
(是有疾也二當以正自守使之不能來就已人能自守/以正則不正不能一有以字就之矣所以吉也  朱子)
(曰以剛居中鼎有實之象也我仇謂初隂陽相求而非/正則相陷於惡而為仇矣二能以剛中自守則初雖近)
(不能以就之是以其象如/此而其占為如是則吉也)纂註(徐氏曰怨耦曰仇不善/之匹也謂初五為正應)
(而宻比初柔隂陽相匹而非正是初為我仇也即就也/初自顛趾有疾也不能就二是我仇有疾不我能即也)
(故吉云雙湖先生曰我仇有疾本義從程𫝊徐氏詳矣/横渠  我仇謂九三隔塞己路而為患者使其有疾不)
(能加我則美實可保而吉可致漢上引子夏云仇謂四/以二四為匹敵二據初四比五三四失應故相與為仇)
(胡安定耿希道皆以三四間隔九五為疾石守道謂九/二以陽居鼎中是有實也五應於二而乘四是有疾也)
(鼎既有實不可更加于人是以不我能即吉諸説不同/如此除本義從𫝊外石説為優證以豫卦六五貞疾恒)
(不死亦以下乘九四之剛取象/正與鼎六五同餘説以備參考)九三鼎耳革其行塞雉
膏不食方雨虧悔終吉(吕音訓行陸下孟反塞陸悉則/反雉膏陸氏曰如字鄭云雉膏)
(食之/美者)集解(程子曰鼎耳六五也為鼎之主三以陽居巽/之上剛而能巽其才足以濟物然與五非應)
(而不同五中而非正三正而非中不同也未得於君者/也不得於君則其道何由而行革變革為一作謂異也)
(三與五異而不合也其行塞不能亨也不合於君則不/得其任无以施其用膏甘美之物象禄位雉指五也有)
(文明之徳故謂之雉三有才用而不得六五之禄位是/不得雉膏食之也君子藴其徳久而必彰守其道其終)
(必亨五有聰明之象而三終上進之物隂陽交暢則雨/方雨且將雨也言五與三方將和合虧悔終吉一无此)
(二字謂不足之悔一再有不足之悔字終當獲吉也三/懷才而不偶故有不足之悔然其有陽剛之徳上聰明)
(而下巽正終必相得故吉也三雖不中以巽體故无過/剛之失若過剛則豈能終吉  朱子曰以陽居鼎腹之)
(中本有美實者也然以過剛失中越五應上又居下之/極為變革之時故為鼎耳方革而不可舉移雖承上卦)
(文明之腴有雉膏之美而不得以為人之食然以陽居/陽為得其正苟能自守則隂陽將和而失其悔矣占者)
(如是則初雖不/利而終得吉也)附録(朱子語問鼎九二鼎耳革是如何/曰他與五不相應五是鼎耳鼎无)
(耳動不得革是換變之義他在上下之間與五不相當/是鼎耳變革了不可舉移雖有雉膏而不食此是陽爻)
(隂陽終必和故有/方雨之吉學蒙)纂註(林氏曰上无正應而承乘皆剛/故有行塞之象  郭氏忠孝曰)
(凡物之行以足獨鼎待鉉故以耳耳革則行塞矣曰李/氏椿年曰雉膏不食離明在上而无應象  蘭氏  方)
(者方欲而未必然之辭以徐氏曰雉離象膏爻柔象謂/六五亦以鼎實取象三  陽剛之才而居巽之上其才)
(足以有濟而於六五无相遇之道有革異之情故其行/則不通於雉膏則不食猶人有才徳而不為時用不得)
(君之禄而食之也方雨虧悔終吉雨隂陽和合而成方/雨且將雨也虧失也三懷才不遇有不足之悔然五有)
(聰明之徳三終上進之物方將和合而相得始雖有不/足之悔而終獲相遇之吉也  雙湖先生曰此爻大槩)
(為四隔塞與五暌異之辭耳五也三變則三五皆坎亦/耳象其行塞四隔不通也雉膏亦五不食亦為四隔不)
(得食方雨三若動為坎雨隂陽和洽而失其悔矣終吉/之占也兊口在上三隔四亦不食象兊為澤亦有雨象)
(然余氏曰鼎九三越五應上故為耳革而行塞/  三五同功亦有相合之理故曰方雨虧悔)九四鼎
折足覆公餗其形渥凶(吕音訓折陸之折反餗陸氏曰/送鹿反虞云八珍之所具也馬)
(云鍵也鍵之然反鄭云菜也形晁氏曰九家京苟悦虞/作刑一行陸希聲亦作刑渥陸氏曰於角反沾也鄭作)
(剭音屋晁氏曰九家京虞作剭重刑也並音屋京/謂刑在頄為剭一行陸希聲同薛云古文作渥)集解
(程子曰四大臣之位任天下之事者也天下之事豈一/人所能獨任必當求天下之賢智與之叶力得其人則)
(天下之治可不勞而致也用非其人則敗國家之事貽/天下之患四下應於初初隂柔小人不可用者也而四)
(用之其不勝任而敗事猶鼎之折足也鼎折足則傾覆/公上之餗餗鼎實也居大臣之位當天下之任而所用)
(非人至於覆敗乃不勝其任可羞愧之甚也其形渥謂/赧汗也其凶可知繫辭曰徳薄而位尊知小而謀大力)
(少而任重鮮不及矣言不勝其任也蔽於所私徳薄知/小也  朱子曰晁氏曰形渥諸本作刑剭謂重刑也今)
(從之九四居上任重者也而下應初六之隂/則不勝其任矣故其象如此而其占凶也)附録(朱子/語刑)
(剭班固使來若作形渥/却是只澆濕渾身易説)纂註(蔡氏曰足初也餗鼎實也/下應乎初初趾方顛故有)
(折足之象足折則鼎覆而失其實矣折林氏曰三陽皆/鼎實至四則盈矣四應初初欠一足  其足矣方其在)
(初鼎未有實故謂之顛趾出否及其在四鼎實已盈故/謂之折足覆餗也  虞氏曰雉膏八珍之一  李氏鼎)
(柞曰餗雉膏之屬心錢氏曰四近君不中不正下亦以/不中不正應之民  乖離我所頼以立者撥矣是折鼎)
(足覆公餗也公餗不可只作飲食看傾敗天禄顛危宗/社此正欺君罔上不實之明驗矣  雙湖先生曰案邵)
(氏聞見後鍒云王弼注鼎其形渥凶以為沾濡之形也/葢弼不知古易形作刑渥作剭音屋故新唐史元載贊)
(用刑剭亦周禮剭誅云案元載以罪誅贊云易稱鼎折/足其刑剭諒哉周禮秋官司烜氏軍旅修火禁邦若屋)
(誅鄭司農云屋誅謂夷三族屋讀如其刑剭/之剭謂所殺不於市而以適甸師氏者也)六五鼎黃
耳金鉉利貞(吕音訓鉉陸氏曰𤣥典反徐又古𤣥/反又古𡨕反馬云鉉扛鼎而舉之也)集解
(程子曰五在鼎上耳之象也鼎之舉措在耳為鼎之主/也五有中徳故云黃耳鉉加耳者也二應於五來從于)
(耳一作五者鉉也二有剛中之徳陽體剛中色黃故為/金鉉五文明得中而應剛二剛中巽體而上應才无不)
(足也相應至善矣所利在貞固而已六五居中應中不/至於失正而質本隂柔故戒以貞固於中也  朱子曰)
(五於象為耳而有中徳故云黃耳金堅剛之物鉉貫耳/以舉鼎者也五虛中以應九二之堅剛故其象如此而)
(其占則利在貞固而已或曰/金鉉以上九而言更詳之)附録(朱子語六五金鉉只/為上已當玉鉉了却)
(下取九二之應來當金鉉葢/推排到這裏无去處了淵)纂註(王氏宗傳曰在鼎之/上受鉉以居鼎者耳)
(也六五之象也在鼎之外貫耳以舉鼎者鉉也上九之/象也  馮氏椅曰黃坤土之中色離之五再索於坤而)
(在上卦之中故其色黃又曰自六五之柔言之則上為/金之剛自上九之不變言之則上為玉之粹各象其物)
(宜而已鉉雙湖先生曰程傳及諸家多以六五下應九/二為金  本義從之然猶舉或曰之説謂金鉉以上九)
(言竊謂鉉所以舉鼎者也必在耳上方可貫耳九二在/下其勢不可用或説恐反為優然上九又自謂玉鉉者)
(豈六五視上九則為金鉉以上九自視則為玉鉉乎金/象以九爻取玉象以爻位剛柔相濟取皆未為不可也)
(王氏馮氏之説亦足以發六五不/正而云利貞者戒以貞則利也)上九鼎玉鉉大吉无
不利集解(程子曰井與鼎以上出為用處終鼎功之成/也在上鉉之象剛而温者玉也九雖剛陽而)
(居隂履柔不極剛而能温者也居成功之道唯善處而/已剛柔適宜動静不過則為大吉无所不利矣在上為)
(鉉雖居无位之地實當用也與他卦異矣井亦然鉉朱/子曰上於象為鉉而以陽居隂剛而能温故有玉  之)
(象而其占為大吉无不利/葢有是徳則如其占也)纂註(石氏曰玉言火炎而不/變其性也  馮氏當可)
(曰陽剛在上及物之功全繫此爻如舉鼎實以養人者/全在於鉉陽剛无應无所回撓如玉不變於火故為玉)
(鼎李氏過曰玉和物也鼎道貴和得玉鉉則隂陽和而/  之功成矣鉉一也五取金上取玉金剛而玉和五體)
(柔故貴剛上體剛故貴和離為火而鉉居之金畏火而/玉不畏火故成鼎之功以玉為貴也  王氏宗傳曰上)
(鼎外之物也非若耳趾之相聨屬者也然鼎之舉措在/乎耳而耳之舉措在乎鉉烹飪之事既成是鉉也必五)
(以尸舉措之功功既成矣是鉉也復脱然无所累而自/處于鼎之外若无與焉  龍氏仁夫曰儀禮甸人陳鼎)
(設扄鼏音覔鼏鼎葢也扄鼎扛所以舉鼎者即鉉也鄭/注牛鼎扄三尺䐚鼎扄二尺鼎重器也鉉必以木為之)
(金玉特美其辭亦經言金矢金柅金車豈必以金為之/取象而已  楊氏萬里曰鼎法象之器也初鼎之足二)
(三四鼎之腹五鼎之耳上鼎之鉉承鼎在足實鼎在腹/行鼎在耳舉鼎在鉉鼎至於鉉之舉厥功成矣  丘氏)
(曰初曰趾四亦曰足者以四應乎初而四之足即初之/趾也上曰鉉而五亦曰鉉者以五附乎上五之鉉即上)
(之鉉也五曰耳而三亦曰耳者則以三无應乎丑而有/鼎耳革異之象葢易道不窮義各有當也  雙湖先生)
(曰易三象之卦上爻皆吉井有孚元吉鼎大吉无不/利頤必厲而後吉者豈在于人必致其戒如是夫)大
象𫝊木上有火鼎君子以正位凝命(吕音訓疑陸氏曰/魚承反嚴貌鄭云)
(成也翟作/擬云度也)集解(程子曰木上有火以木巽火也烹飪之/象故為鼎君子觀鼎之象以正位凝命)
(鼎者法象之器其形端正其體安重取其端正之象則/以正其位謂正其所居之位君子所處必正其小至於)
(席不正不坐毋跛毋倚取其安重之象則凝其命令安/重其命令也凝聚止之義謂安重也今世俗有凝然之)
(語以命令而言耳凡動為皆當安重也凝朱子曰鼎重/器也故有正位凝命之意凝猶至道不  之凝𫝊所謂)
(協于上下以/承天休者也)附録(朱子語正位凝命恐伊川説得不然/此言人君臨朝也須端莊安重一似)
(那鼎相似安在這裏不動然後可以凝住那/天之命如所謂協于上下以承天休文蔚)纂註(馮氏/曰不)
(正則傾不凝則散特項氏曰鼎之木上有火猶井之木上/有水非井鼎本形  象之耳草木皆具水火之氣其生)
(也水氣升于上水至木杪則為滋液象井泉之上出也/其成也火氣見於上火至木杪則為華實象鼎氣之上)
(蒸也君子觀井象則當務民于下以豐其液觀鼎象則/當恭已於上以凝其氣存神以息氣人所以凝夀命中)
(心无為以守至正君所以凝天命火之光雖在木上而/其命必藏于木木盡則火亡矣正位象離離為聽政之)
(位凝命象巽巽為命以丘氏曰或謂革言改命鼎言凝/命葢凝已改之命也  鼎繼革欲人於變革之後以端)
(重守之其/旨㣲矣)彖𫝊鼎象也集解(程子曰卦之為鼎取鼎之/象也鼎之為器法卦之象)
(也一作法象之器也有象而後有器卦復用器而為義/也鼎大器也重寶也故其制作形模法象尤嚴鼎之名)
(正也古人訓方方實正也以形言則耳對植於上足分/峙於下周圓内外髙平厚薄莫不有法而至正至正然)
(後成安重之象故鼎者法象/之器卦之為鼎以其象也)纂註(馮氏曰六十四卦皆/象而鼎獨言象正義)
(曰鑄金為之而有法象者也鉉子夏曰初分趾/也次實腹也中虚耳也上剛  也故曰鼎象也)以木巽
火亨飪也聖人亨以享上帝而大亨以養聖賢(吕音訓/亨陸氏)
(曰本又作□同普􁂞反煮也下同晁氏曰案/□古文飪陸氏曰入甚反熟也徐而鴆反)集解(程子/曰以)
(二體言鼎之用也以木巽火以木從火所以亨飪也鼎/之為器生人所賴至切者也極其用之大則聖人亨以)
(享上帝大亨以養聖賢聖人古之聖王大言其廣帝朱/子曰以卦體卦象釋卦名義因極其大而言之享  貴)
(誠用犢而已養賢則饔飱/牢禮當極其盛故曰大亨)纂註(耿氏曰巽乎水而上水/者非井也井汲引之用)
(也以木巽火者非鼎也鼎烹飪之用也之鄭氏曰互乾/為金兑為澤金含水而㸑之以木熟物  象  荀氏曰)
(巽入離下中有乾象木火在外金在内亨飪之象四朱/氏曰乾為天為帝指上九也在下為聖賢指二三  也)
(然則六五用鼎之主也祭蔡氏曰享飪鼎之用也亨飪/不過祭祀賔客二事而  之大者无出于上帝賔客之)
(重者无過於聖賢大郭氏京/曰帝字下誤増而  亨三字)巽而耳目聰明柔進而上
行得中而應乎剛是以元亨(吕音訓上/陸時掌反)集解(程子曰上/既言鼎之)
(用矣復以卦才言人能如卦之才可以致元亨也下體/巽為巽順於理離明而中虚於上為耳目聰明之象凡)
(離在上者皆云柔進而上行柔在下之物乃居尊位進/而上行也以明居尊而得中道應乎剛能用剛陽之道)
(也五居中而又以柔而應剛為得中道其才如是所/以能元亨也  朱子曰以卦象卦變卦體釋卦辭)纂
註(李氏過曰下巽上離離為目五為鼎耳故曰巽而耳/目聰明  單氏曰有象必有用用必有功有象有用)
(而有功鼎之道盡矣以二體之才言之巽卑順也離聰/明也卑巽以養下則達聰而明目者也以六五之才言)
(柔進而上行則不為矯亢者也得中而應剛則能養聖/賢者也  雙湖先生曰柔進而上行卦變也本義謂自)
(巽來六四之柔進居五也看來自訟變則六三進五自/遯變則六二進五皆通四五上坎位有耳象離體有目)
(象虚中有聰明之象耳愚/謂巽初至離中似坎  象)小象傳鼎顛趾未悖也(吕音/訓悖)
(陸氏曰必/内反逆也)集解(程子曰鼎覆而趾顛悖道也然非/必為悖者葢有傾出否惡之時也)利出
否以從貴也集解(程子曰去故而納新瀉惡而受美從/貴之義也應于四上從于貴者也)
(朱子曰鼎而顛趾悖道也而因可出否以從/貴則未為悖也從貴謂應四亦為取新之意)纂註(郭氏/雍曰)
(從貴者否為賤/而潔新為貴也)鼎有實慎所之也集解(程子曰鼎之有/實乃人之有才)
(業也當慎所趨向不慎所往則亦陷於非義二能/不暱於初而上從六五之正應乃是慎所之也)纂註
(雷氏曰慎所之者物各有量可中不可過不/自知止猶往求之則至傾覆而喪所有矣)我仇有疾
終无尤也集解(程子曰我仇有疾舉上文也我仇對己/者謂初也初比已而非正是有疾也既)
(自守以正則彼不能即我所以終无過尤也惡朱/子曰有實而不慎所往則為仇所即而陷於  矣)鼎耳
革失其義也集解(程子曰始與鼎耳革異者失其相求/之義也與五非應失求合之道也不)
(中非同志之象也是以其行塞而不通然/上明而下才終必和合故方雨而吉也)纂註(徐氏曰/君臣以)
(義合志也鼎耳革其行塞雉膏不/食則於義乖矣故曰失其義也)覆公餗信如何也集
解(程子曰大臣當天下之任必能成天下之治安則不/誤君上之所倚下民之所望與己致身任道之志不)
(失所期乃所謂信也不然則失其職誤上之委任/得為信乎故曰信如何也  朱子曰言失信也)鼎黃
耳中以為實也集解(程子曰六五以得中為善是以中/為實徳也五之所以聰明應剛為)
(鼎之主得鼎之/道皆由得中也)玉鉉在上剛柔節也集解(程子曰剛而/温乃有節也)
(上居成功致用之地而剛柔中節所以大吉无不利也/井鼎皆以上出為成功而鼎不云元吉何也曰井之功)
(用皆在上井又有博施有常之徳是以元吉鼎以烹/飪為功居上為成徳與井異以剛柔節故得大吉也)纂
註(齊氏曰彖言元吉則亨爻于上九繫大吉而不及亨/讀者固未知亨之誰屬也余觀其情之旁通於他爻)
(則亨固為九二言也聖人所以享帝養聖賢者鼎之實/也而九二者有其實者也止則塞亨則行爻又於九三)
(言塞而不於上九言亨九二之亨以耳不徒以鉉也九/三與上應非无鉉也而不能受則二雖比之不害其塞)
(六五與上比有鉉矣而又虚以受之則二之應也亦可/以卜其亨彖𫝊曰柔進得中而應乎剛是以元亨九二)
(之以三塞而以五行也不其彰彰乎董君之得於天也/蔚乎深秀其傳於祖也代有懿行而又不以窮厄而輟)
(於學其象於鼎也亦幾乎實矣而終不能不藉於鉉以/亨則其於五之黃耳能无味乎其戒於三之為耳而失)
(其義也何俟於言乎故余特發卦/義而使自擇焉先君季亨字説)
　
　
　
　
　
　
　周易會通卷九
欽定四庫全書
　周易會通卷十
　　　　　　　　　　　　元　董眞卿　撰
經䷲(震下/震上)集解(程子曰震序卦主器者莫若長子故/受之以震鼎者器也震為長男故取)
(主器之義而繼鼎之後長子傳國家繼位號者也故為/主器之主序卦取其一義之大者為相繼之義震之為)
(卦一陽生於二隂之下動而上者也故為震震動也不/曰動者震有動而奮發震驚之義乾坤之交一索而成)
(震生物之長也故為長男其象則為雷其/義則為動雷有震奮之象動為驚懼之意)震亨(吕音訓/震陸止)
(慎/反)集解(程子曰陽生於下而上進有亨之義又震為動/為恐懼為有主震而奮發動而進懼而脩有主)
(而保大皆可以致/亨故震則有亨)纂註(李氏舜臣曰震本坤體乾以一/陽交於下上二爻隂氣凝聚陽)
(氣在内藴結而不得出於是乎奮擊而為雷震之初動/物咸懼之而不知其震動之威乃所以震隂達陽而開)
(其生育之門/故曰震亨)震來虩虩笑言啞啞(吕音訓虩虩陸氏曰/許逆反馬云恐懼貌)
(鄭同荀作愬愬晁氏曰案愬與履同言陸氏曰言亦/作語下同啞啞陸氏曰烏客反馬云笑聲鄭云樂也)集
解(程子曰當震動之來則恐懼不敢自寜旋顧周慮一/作周旋顧慮虩虩然也虩虩顧慮不安之貌蠅虎謂)
(之虩者以其周環顧慮不自寜也處震如是則/能保其安裕故笑言啞啞啞啞言笑和適之貌)震驚百
里不喪匕鬯(吕音訓􁁝今本作喪下同陸氏曰息浪反/卦内並同匕陸必以反鬯陸氏曰敕亮反)
(香/酒)集解(程子曰言震動之大而處之之道動之大者莫/若雷震為雷故以雷言雷之震動驚及百里之)
(逺人无不懼而自失雷聲所及百里也唯宗廟祭祀執/匕鬯者則不致于喪失人之致其誠敬莫如祭祀匕以)
(載實升之於俎鬯以灌地而一无而字降神方具酌祼/以求神薦牲而祈享盡其誠敬之心則雖雷震一作霆)
(之威不能使之懼而失守故臨大震懼能安而不自失/者唯誠敬而已此處震之道也卦才无取故但言處震)
(之道象朱子曰震動也一陽始生於二隂之下震而動/也其  為雷其屬為長子震有亨道震來當震之來時)
(也虩虩恐懼驚顧之貌震驚百里以雷言匕所以舉鼎/實鬯以秬黍酒和鬱金所以灌地降神者也不喪匕鬯)
(以長子言也此卦之占為能恐/懼則致福而不失其所主之重)附録(朱子語言人常以/那震來時虩虩地)
(便能笑言啞啞到得震驚百里也不喪匕鬯這箇相連/做一串説下來淵震未便説到誠敬處只是説臨大震)
(懼而不失其常主器之事未必彖辭便有此意看來只/是傳中方説淵李燔問伊川言臨大震懼能安而不自)
(失唯誠敬而已處震之道固當如此若出於不測驚動/莫不害事否曰若誠敬至自是不驚驚則自是有間斷)
(易/説)纂註(項氏曰傳曰千里不同風百里不共雷震驚百/里極雷鳴所及之逺也  王氏大寶曰卦有四)
(柔九十有六策剛震於柔震驚百里之象是吳氏黻曰/匕棘木為之舉鼎中之實詩曰有捄棘匕  也  趙氏)
(曰棘木為匕取赤心之義長三尺刋柄與末祭祀之先/烹牢於鑊實諸鼎而加幂焉將薦乃舉幂以匕出之升)
(於俎上卦鄭氏剛中曰康成謂雷聲聞於百里古諸侯/也又諸  有薦享之丈者必具七廟之象震无三昭三)
(穆之位而以匕鬯為言者四三二三爻乃諸侯昭穆五/廟之象也互體有坎艮漢上謂坎為棘艮為手以棘載)
(物而升之匕也坎艮為酒離為黃酒鬱鬯也虩林氏曰/六爻二陽施震者也四隂遇震者也震來虩  笑言啞)
(啞初九是也方施震者也震驚百里不喪匕鬯六五是/也言遇震者也  馮氏當可曰初至四有頤口亦為笑)
(言謂九四也又曰彖専以遇震言震來虩虩此雷之初/動皆恐懼也笑言啞啞此雷之習間乃自若也震驚百)
(里不喪匕鬯猶不失匕箸之意臨祭祀而匕鬯之薦无/失節也  雙湖先生曰震之初來也有可畏之勢虩虩)
(恐懼而已指下震象其再震也則習而熟故笑言啞啞/指上震象震驚百里合全體隂陽畫有十衍之十十為)
(百象匕四旁隆而中凹下震象鬯酒互坎象橫渠先生/謂此卦純以君出子在為言則震體全而用顯不雜言)
(君父共國時也竊意鼎則君父正位凝命之事震則長/子主器之事故本義謂以長子言此震所以繼鼎亦猶)
(坤之承乾也恐未可以君出為文案周禮鬱人註鬱金/香草築鬱金煮之以和鬯酒鄭司農云十葉為貫百二)
(十貫為築煮之焦中停於祭前鬱草若蘭鬯人註云鬯/釀秬為酒芬芳條暢於上下也秬黑黍大暑而種故曰)
(黍/)初九震來虩虩後笑言啞啞吉集解(程子曰初九成/震之主致震者)
(也在卦之下處震之初也知震之來當震之始若能以/為恐懼而周旋顧慮虩虩然不敢寜止則終必保其安)
(吉故一作然後笑言啞啞也占朱子/曰成震之主處震之初故其  如此)附録(朱子語震來/虩虩是震之)
(初震得來/如此易説)纂註(朱子曰初先四後故言後笑言啞啞發/卦辭  都氏曰震來虩虩於初則笑言)
(啞啞於後原始要終先恐後福故初九所言如此剛蔡/氏曰震之用在下初四皆在卦下而四泥於柔初  无)
(係必達於上故吉内李氏椿年曰二隂一陽則/一陽為主初在卦  震之主也故辭與卦同)六二震
來厲億喪貝躋于九陵勿逐七日得(吕音訓億陸氏曰/本又作噫同於其)
(反辭也六五同鄭於力反云十萬曰億喪陸氏曰息浪/反荀如字貝陸氏曰如字荀讀為敗躋陸氏曰本又作)
(濟子雨/反升也)集解(程子曰六二居中得正善處震者也而乘/初九之剛九震之主震剛動而上奮孰能)
(禦之厲猛也危也彼來旣猛則已處危矣億度也貝所/有之資也躋升也九陵陵之髙也逐往追也以震來之)
(厲度不能當而必喪其所有則升至髙以避之也九言/其重岡陵之重髙之至也九重之多也如九天九地也)
(勿逐七日得二之所貴者中正也遇震懼之來雖量勢/巽避當守其中正无自失也億之必喪也故逺避以自)
(守過則復其常矣是勿逐而自得也逐即物也以已即/物失其守矣故戒勿逐避逺自守處震之大方也如二)
(者當危懼而善處者也卦位有六七乃更始事既終時/既易也不失其守雖一時不能禦其來然時過事已則)
(復其常故云七日得字朱子曰六二乘初九之剛故當/震之來而危厲也億  未詳又當喪其貨貝而升於九)
(陵之上然柔順中正足以自守故不求而自獲/也此爻占具象中但九陵七日之象則未詳耳)附録(朱/子)
(語六二不甚可曉大槩是喪了貨貝又被人赶上髙/處去只當固守便好董録有以億作噫字解底易説)纂
註(李氏過曰互艮九陵象象王氏大寶曰一陽震二陽/坎三陽艮積九爻九陵    都氏曰七日言自二至)
(上又自上復至二其數凡七爻雙湖先生曰貝初四似/離為龜貝躋震足上升九陽  陵互艮艮止故勿逐七)
(日得卦周六位七當復反此二遇震厲億度所喪之貝/為人員躋九陵勿逐數當復得也皆因五无應五在互)
(艮山之上象剛許氏曰六二隂柔而在動體雖居中履/正然下乘陽  成卦之主其勢不得安而處也非惟其)
(勢不得安而處揆其資性亦不肯安其處也或上應或/下依有失得之辨焉復无應而下仁吉之道也過此則)
(違道而非正矣頤隨益之時方受彼也上下之來又何/患焉无妄之世方存誠也或應或依祗足為累他卦皆)
(以乘剛之義為重也屯噬嗑震大率處/則乘剛動則有失非坤二柔中之比也)六三震蘇蘇震
行无眚(吕音訓蘇蘇陸氏曰疑懼貌王肅躁動貌鄭/云不安也馬云尸椂食素也𤯝陸生領反)集
解(程子曰蘇蘇神氣緩散自失之狀三以隂居陽不正/處不正於平時且不能安况處震乎故其震懼而蘇)
(蘇然若因震懼而能行去不正而就正則可以无過𤯝/過也三行則至四正也動以就正為善故二勿逐則自)
(得三能行則无眚以不一有中字正而處震懼有眚可/知  朱子曰蘇蘇緩散自失之狀以隂居陽當震時而)
(居不正是以如此占者若因懼而/能行以去其不正則可以无眚矣)纂註(李氏舜臣曰陽/爻震物隂爻被)
(震隂被震而不敢輕犯其鋒必須逃避而後獲免故二/則欲其躋于九陵三則欲其行无𤯝  朱氏曰震為反)
(生三震之極震極反生蘇也春秋傳殺秦謀三日蘇姑/程氏曰神氣之復為蘇也  雙湖先生曰漢上沙隨)
(備其説看來二當震來厲之時僅喪其貝/三既隔二不當至於絶而復蘇本義得矣)九四震遂泥
(吕音訓遂泥陸氏曰乃計反象/同荀本遂作􁀙泥音乃低反)集解(程子曰九四居震/動之時不中不正)
(處柔失剛健之道居四无中正之徳陷溺於重隂之間/不能自震奮者也故云遂泥泥滯溺也以不正之陽而)
(上下重隂安能免於泥乎遂无反之意處震懼則莫能/守也欲震動則莫能奮也震道亡矣豈復能尤亨也)
(朱子曰以剛處柔不中不正陷於二隂之/間不能自震也遂者无反之意泥滯溺也)纂註(雙湖先/生曰案)
(漢五行忘李竒曰震有互體坎水象四為泥在水中故/曰震遂泥  許氏曰離之成卦在乎中故以中為美震)
(之成卦在乎下故以下為貴若是則震之九四乃才幹/之臣也君之動由之師之動亦由之其功且大矣其位)
(已逼矣然而卒保其无禍者何哉葢震而近君有戒慎/恐懼之義以陽處隂有體剛用柔之義持是術以往其)
(多功而寡過也宜乎雖然功大位逼而不正不可以久/居其所也久居其所則勲徳反下此恒之所以戒於田)
(无禽/歟)六五震往來厲億无喪有事集解(程子曰六五雖/以隂居陽不當)
(位為不正然以柔居剛又得中乃有中徳者也不失中/則不違於正矣所以中為貴也諸卦二五雖不當位多)
(以中為美三四雖當位或以不中為過中常重於正也/葢中則不違於正正不必中也天下之理莫善於中於)
(六二六五可見五之動上往則柔不可居動之極下來/則犯剛是往來皆危也當君位為動之主隨宜應變在)
(中而已故當億度无喪失其所有之事而已所有之事/謂中徳苟不失中雖有危一有中字不至於凶也億度)
(謂圖慮求不失中也五所以危由非剛陽而无助若以/剛陽有助為動之主則能亨矣往來皆危時則甚難一)
(作艱但期於不失中則可自守以柔主動故不能致亨/濟也  朱子曰以六居五而處震時无時而不危也以)
(其得中故无所喪而能有事也/占者不失其中則雖危无喪矣)附録(朱子語六五是生/於憂患死於安樂)
(也/)纂註(蔡氏曰震往來四也厲五也四欲上而牽乎柔/故以往來言往來則震緩矣故雖厲而无喪謂)
(宗廟社稷匕鬯之事太子職分之所宜有也言雙湖先/生曰證以六二爻則五乘乎四往來正指四  葢此爻)
(實與二爻相似而相反二曰震來厲五曰震往來厲二/曰億喪貝五曰億无喪有事所以相似者以重卦言之)
(上卦之五實即下卦之二所以相反者二乘乎初初之/來也有可畏之勢故其爻厲而有喪五乘乎四四既下)
(牽於柔來而復往以至遂泥則其震緩矣故其爻雖厲/而无喪所以不同  許氏曰九四陽剛不正之臣為動)
(之主而六五以柔中乗之其勢可嫌也得九二剛中應/之其勢頗張故恒大壯解歸妹比他卦為優而豐之二)
(五以明動相資/故其辭亦異焉)上六震索索視矍矍征凶震不于其躬
于其鄰无咎㛰媾有言(吕音訓索索陸氏曰桑落反象/同懼也馬云内不安貌鄭猶縮)
(縮足不正也矍矍陸氏曰俱縳反徐許/縳反馬云中未得之貌鄭云目不正)集解(程子曰索/索消索不)
(存之狀謂其志氣如是六以隂柔居震動之極其驚懼/之甚志氣殫索也矍矍不安定貌志氣索索則視瞻徊)
(徨以隂不中正之質而處震動之極故征則凶也震之/及身乃于其躬也不于其躬謂未及身也鄰者近於身)
(者也能震懼于未及身之前則不至於極矣故得无咎/苟未至於極尚有可改之道震終當變柔不固守故有)
(畏一作見鄰戒而能變之義聖人於震終示人知懼能/改之義為勸深矣婚媾所親也謂同動者有言有怨咎)
(之言也六居震之上始為衆一作震動之首今乃畏鄰/戒而不敢進與諸處震者異矣故㛰媾有言也  朱子)
(曰以隂柔處震極故為索索矍矍之象以是而行其凶/必矣然能及其震未及其身之時恐懼修省則可以无)
(咎而亦不能免于婚媾之/有言戒占者當如是也)附録(朱子語上六不全好但/能恐懼於未及身之時)
(可得无咎然亦不/免他人言語砥)纂註(徐氏曰索索志氣不存之貌當/震而懼氣索然也矍矍不定之)
(貌氣索而目亦為之動也三則初動尚及故行則无眚/上則四震不及征則凶矣言不當行也躬謂上鄰謂五)
(四震往來勢緩力弱不能及上故曰不于其躬僅能及/五故曰于其鄰震緩如此宜无咎也與三无應故㛰媾)
(有言无朱子曰上六動成離有視象禍馮氏當可曰六/爻皆  凶者恐懼則為福泰侈則為  也  雙湖先生)
(曰躬反艮象/言震聲象)大象𫝊洊雷震君子以恐懼修省(吕音訓/洊陸氏)
(曰在薦反徐/又在悶反)集解(程子曰洊重襲也上下皆震故為洊/雷雷重仍則威益盛君子觀洊雷威)
(震之象以恐懼自修飭循省也君子畏天之威則修正/其身思省其過咎而改之不唯雷震凡遇驚懼之事皆)
(當如/是)附録(朱子語易大槩欲/人恐懼修省與立)纂註(馮氏曰恐懼遇震之/象恐生於心惟見於)
(貌亦洊不一之義修其所未為遇震也省其所已為再/遇震也或曰修其善省其惡  毛氏曰恐懼者作於其)
(心修省者見於行事戲真氏曰洊雷震君子以恐懼修/省詩敬天之怒无敢  豫敬天之渝无敢馳驅鄉黨迅)
(雷風烈必變/皆此意也)彖𫝊震亨集解(朱子曰震有亨/道不待言也)震來虩虩
恐致福也笑言啞啞後有則也集解(程子曰震自有亨/之一无之字義非)
(由卦才震來而能恐懼自修自慎則可反致福吉也笑/言啞啞言自若也一作啞啞笑言自若也由能恐懼而)
(後自處有法則也有則則安而不懼矣處震之/道也  朱子曰恐致福恐懼以致福也則法也)纂註(董/氏)
(曰致福云者見君子常以危為安也有則云者見君子/不以忽忘敬也  李氏過曰有則謂君子所履出處語)
(黙皆有常則不/以恐懼而變也)震驚百里驚逺而懼邇也集解(程子曰/雷之震)
(及於百里逺者驚邇/者懼言其威逺大也)出可以守宗廟社稷以為祭主也
(吕音訓晁氏曰王昭素案徐氏/云出字上脱不喪匕鬯四字)集解(程子曰彖文脱不/喪匕鬯一句卦辭)
(云不喪匕鬯本謂誠敬之至威懼不能使之自失彖以/長子冝如是因一有以字承上文用長子之義通解之)
(謂其誠敬能不喪匕鬯則君出而可以守宗廟社稷為/祭主也長子如是而後可以守世祀承國家也  朱子)
(曰程子以為邇也下脱不喪匕鬯四字今從/之出為繼世而主祭也或云出則鬯字之誤)附録(朱子/語震)
(亨止不喪匕鬯作一項看後面出可以為宗廟社稷又/做一項看震便自是亨震來虩虩是恐懼顧慮而後便)
(笑言啞啞震驚百里便也不喪匕鬯文王語以是解震/亨了孔子又自説長子事文王之語簡重精切孔子之)
(言方始條暢須/拆開看方得砥)纂註(郭氏京曰出上脱不喪匕鬯長李/氏舜臣曰序卦曰主器莫若  子)
(以太子而主器是必以戒懼存心以威重為質而使徳/望素著足以畏服斯人之心則以之守宗廟社稷而為)
(祭祀之主豈不固宜作易者以乾為人君之象震為太/子之象庶幾其可見云  雙湖先生曰二至四互艮為)
(門闕有宗廟之象艮為山/山下為壇有社稷之象)小象𫝊震來虩虩恐致福也
笑言啞啞後有則也集解(程子曰震來而能恐懼周顧/則无患矣是能因恐懼而反)
(致福也因恐懼而自修省不敢違於法度是由/震而後有法則故能保其安吉而笑言啞啞也)震來厲
乘剛也集解(程子曰當震而乘剛是以彼厲/而已危震剛之來其可禦乎)震蘇蘇位
不當也集解(程子曰其恐懼自失蘇蘇然由其所/處不當故也不中不正其能安乎)震遂
泥未光也集解(程子曰陽者剛物震者動義以剛處動/本有光亨之道乃失其剛正而䧟于重)
(隂以致遂泥豈能光也云未光見/陽剛本能震也以失徳故泥耳)震往來厲危行也其
事在中大无喪也集解(程子曰往來皆厲行則有危也/動皆有危唯在无喪其事而已)
(其事謂中也能不失其中則可/自守也大无喪以无喪為大也)纂註(余氏曰震億无喪/象以大无喪釋之)
(則億喪貝乃大喪貝耳漢劉向論昌陵/疏云所費大萬百餘應劭註大萬億也)震索索中未得
也雖凶无咎畏鄰戒也集解(程子曰所以恐懼自失如/此以未得於中道也謂過)
(中也使之得中則不至於索索矣極而復征則凶也若/能見鄰戒而即知懼變於未極之前則无咎也上六動)
(之極震極則一作之終有變/義也  朱子曰中謂中心)
經䷳(艮下/艮上)集解(程子曰艮序卦震者動也物不可以/終動止之故受之以艮艮者止也動)
(靜相因動則有静静則有動物无常動之理艮所以次/震也艮者止也不曰止者艮山之象有安重堅實之意)
(非止義可盡也乾坤之交三索而成艮一陽居二隂之/上陽動而上進之物既至於上則止矣隂者静也上止)
(而下静故為艮也然則與畜止之義何異曰畜止者/制畜之義力止之也艮止者安止之義止其所也)附
録(程子語看一部華嚴經不如看一艮卦經只言一止/觀  一本云周茂叔謂一部法華經只消一个艮卦)
(可/了)艮其背不獲其身行其庭不見其人无咎(吕音訓艮/陸氏曰根)
(恨反鄭云艮之言限也背/陸氏曰必内反徐甫載反)集解(程子曰人之所以不能/安其止者動於欲也欲)
(牽於前而求其止不可得也故艮之道當艮其背所見/者在前而背乃背之是所不見也止於所不見則无欲)
(以亂其心而止乃安不獲其身不見其身也謂忘我也/无我則止矣不能无我无可止之道行其庭不見其人)
(庭除之間至近也在背則雖至近不見謂不交于物也/外物不接内欲不萌如是而止乃得止之道於止為无)
(咎也一无也字而朱子曰艮止也一陽止於二隂之上/陽自上升極上  止也其象為山取坤地而隆其上之)
(狀亦止於極而不進之意也其占則必能止于背而不/有其身行其庭而不見其人乃无咎也葢身動物也唯)
(背為止艮其背則止於所當止也止於所當止則不隨/身而動矣是不有其身也如是則雖行于庭除有人之)
(地而亦不見其人矣葢艮其背而不獲其身者止而止/也行其庭而不見其人者行而止也動静各止其所而)
(皆主夫静焉所/以得无咎也)附録(朱子語艮其背背只是言止也人/之四體皆能動惟背不動取止之)
(義各止其所則廓然而大公徳明艮其背便不獲其身/便不見其人行其庭對艮其背只是對得輕身是動物)
(不道動都是妄然而動斯妄矣不動自无妄淵艮其背/一句是腦故彖中言是以不獲其身行其庭不見其人)
(也四句只畧對顯子艮其背渾只見得道理合當如此/入自家一分不得着一些私意不得不獲其身不干自)
(家事這四句須是説艮其背了静時不獲其身動時不/見其人所以彖辭傳中説是以不獲其身至无咎也周)
(先生所以説定之以仁義中正而主静這依舊只是就/艮其背邊説下來淵張洽問艮其背處曰艮其背不獲)
(其身只是見箇道理不見自家行其庭不見其人是只/見箇道理不見箇人也時舉因説不獲其身曰如君止)
(於仁臣止于忠但見得事之當止不見此身之為利為/害才將此身預其間則道理便壞了古人所以殺身成)
(仁舍生取義者只謂不見此身方能如此學蒙不獲其/身不得其身也猶言討自家身已不得又曰欲出於身)
(人才要一件物事便須以身已去對副他若无所欲則/只恁地平平過便似无此身一般賀孫行其庭不見其)
(人一似不曾見人一般䕫孫問不獲其身不見其人莫/是舜禹有天下而不與之意否曰不相似如所謂百官)
(萬務金革百萬之衆飲水曲肱樂在其中萬變皆在人/其實尤一事是也人傑看此段工夫全在艮其背上人)
(多是將行其庭對此句説便不是了行其庭則是輕説/過縁艮其背既盡得了則不獲其身行其庭不見其人)
(矣艮其背是止於所當止之地不獲其身行其庭不見/其人萬物各止其所便都統一是理也不見有已也不)
(見有人都只見此理學蒙艮其背不見其身葢是閑邪/存其誠制之於外以安其内姦聲亂色不留于聰明淫)
(樂慝禮不接於心術之意亦自好但易之本意未必是/如此顯子伊川謂艮其背為止於所不見竊恐未然據)
(彖辭自解得分曉曰艮其止止其所也上句止字便是/背字故下文便繼之云是以不獲其身更不再言艮其)
(背也止是當止之處下句止字是解艮字所字是解背/字葢云止於所當止也所即至善之地如君之仁臣之)
(忠之類大槩看易必謹守彖象之言聖人自解得精宻/平易董録問伊川艮其背傳云止於所不見又云不交)
(於物則是无所見无所交方得其所止而安若有所見/有所交時是全无所止之處矣曰這處无不見底意思)
(周先生也恁地説是他偶看這一處錯了相傳如此夔/孫又曰周茂叔謂看一部革嚴經不如看一艮卦注云)
(各止其所又看得止字好淵明道曰與其非外而是内/不若内外之兩忘也説得最好便是不獲其身行其庭)
(不見其人不見其物不見有我只見所當止也如為人/君止於仁不知下面道如何只是我當止於仁為人臣)
(止于敬不知上面道如何只是我當止於敬只認我所/當止也以至父子兄弟夫婦朋友大事小事莫不皆然)
(從伊川之説到不獲其身處便説不來至行其庭不見/其人越難説只做止其所止更不費力賀孫問伊川云)
(内欲不萌外物不接如是而止乃得其止似只説得靜/中之止否曰然此叚分作兩截却是艮其背不獲其身)
(為静之止行其庭不見其人為動之止總説則艮其背/為止之時當其所止了所以止時自不獲其身行時自)
(不見其人此三句乃艮其背之效驗所以彖辭先説止/其所也上下敵應不相與也却云是以不獲其身行其)
(庭不見其人也學蒙問外物不接内欲不萌竊恐外物/无有絶而不接之理若拘拘然務絶乎物而求以不亂)
(其心是在我却无所守而為外物所動則奈何曰此一/段亦有可疑外物豈能不接但當於非禮勿視勿聽勿)
(言勿動四/者用力佐)纂註(蘭氏曰艮六爻皆止艮其背不獲其身/我不應人也行其庭不見其人人不應)
(我也人我不交悔吝何從而生是以无咎見李氏過曰/艮與物背故艮言人之背旣與物背人所  者背而已)
(是以不獲其身也庭者交際之所既與物背雖行於交/際之所亦不得見其人也  馮氏椅曰合全卦言上一)
(陽肩也中二隂脊骨也下一陽腰也下二隂足也背之/象也分二卦而言上一人背而立也下一人亦背而立)
(也一陽為肩二隂手足也三四内外之交庭也五官四/體以為身皆前向也而止於其背則不獲其身也外卦)
(亦背立之象不見其人不見其面也言鄭氏東卿曰象/言輔不言口言身不言腹言夤限不  臍有背面而立)
(之象生朱氏曰四五兩爻在闕門之中庭之象也面雙/湖先  曰人以面前為身面後為背卦體以人背  而)
(立是為艮其背不獲其身矣上卦為行下卦之上為庭/三五互震亦有行其庭之象艮其背既不獲其身則行)
(其庭亦不見其人矣若分二體言則艮其背不獲其身/忘我也亦為人不見我之象以内體言行其庭不見其)
(人忘人也是我不見人之象以外/體言人我兩不相應何咎之有)初六艮其趾无咎利
永貞(吕音訓趾陸氏曰如字荀/作止晁氏曰荀從古作止)集解(程子曰六在最下/趾之象趾動之先)
(也艮其趾止於動之初也事止於初未至失正故无咎/也以柔處下當趾之時也行則失其正矣故止乃无咎)
(隂柔患其不能常也不能固也故方止之初戒以利在/常永貞固則不失止一作正之道也  朱子曰以隂柔)
(居艮初為艮止之象占者如之則无咎/而又以其隂柔故又戒其利永貞也)纂註(雙湖先生/曰初六以)
(不正之柔居下/所以致其戒)六二艮其腓不拯其隨其心不快(吕音/訓腓)
(陸氏曰符非反本又作肥義與咸卦同承今本作拯陸/氏曰音拯救之拯象同馬云舉也晁氏曰案孟京王陸)
(績皆作承一行作抍/其誤如明夷下渙同)集解(程子曰六二居中得正得止/之道者也上无應援不獲其)
(君矣三居下之上成止之主主乎止者也乃剛而失中/不得止之宜剛止於上非能降而下求二雖有中正之)
(徳不能從也二之行止係乎所主非得自由故為腓之/象股動則腓隨動止在股而不在腓也二既不得以中)
(正之道拯救三之不中則必勉而隨之不能拯而唯隨/也雖咎不在已然豈其所欲哉言不聽道不行也故其)
(心不快不得行其志也士之處髙位則有拯而无隨在/下位則有當拯有當隨有拯之不得而後隨  朱子曰)
(六二居中得正既止其腓矣三為限則腓所隨也而過/剛不中以止乎上二雖中正而體柔弱不能往而拯之)
(是以其心未快也此爻/占在象中下爻倣此)附録(朱子語問艮六二不拯其/隨程子謂不得以拯三之)
(不中則勉而隨之不拯而惟隨也恐唯字未的當若不/拯而惟隨則如樂正子之於子敖冉求之於季氏也當)
(只言不極其所隨故其心不快如孔孟之於時君諫不/行言不聽則去而已勉而隨之恐非時止之義曰得之)
(答時/舉)纂註(徐氏曰二有中正之徳宜止不動然艮主在/剛故其隨在三三剛列夤不得止之宜二不)
(能拯救其失故曰不拯其隨以二之中正而柔弱不能/拯其所隨豈其所欲哉故其心不快  許氏曰六位以)
(剛處上以柔處下尊卑之勢順也艮之大體既備此象/矣而六二又承剛履柔居中得正宜其處諸卦而无過)
(也雖然柔止之才動拘禮制若當大有為之時則有不/可必者故在蹇未能濟處艮未能止究其用心忠義正)
(直終不可以事之成否為累也卑余氏曰咸艮皆以六/位取人身之象然自腓以上髙  參差不同可以見聖)
(人之為易不拘拘也咸/之脢訓胂胂即夤也)九三艮其限列其夤厲薰心(吕/音)
(訓限陸氏曰馬云限要也鄭荀虞同列晁氏曰孟一行/作裂夤陸氏曰引真反馬云夾脊肉也鄭本作夤徐又)
(音𦙍荀作腎云互體有坎坎為腎晁氏曰孟京一行作/䏖鄭作􁀃今文也徐音𦙍皆夾脊肉也薫陸氏曰許云)
(反荀作動云互體有震震為動晁氏曰虞作閽云艮為/閽坎為門故厲閽心古閽作熏字馬因言熏灼其心未)
(聞易道以坎水熏灼人心也荀/氏以熏為動或誤作勲皆非)集解(程子曰限分隔也/謂上下之際三以)
(剛居剛而不中為成艮之主決止之極也已在下體之/上而隔上下之限皆為止義故為艮其限是確乎止而)
(不復能進退者也在人身如列其夤夤膂也上下之際/也列絶其夤則上下不相從屬言止於下之堅也止道)
(貴乎得宜行止不能以時而定於一其堅强如此則處/世乖戾與物暌絶其危甚矣人之固止一隅而舉世莫)
(與宜者則艱蹇忿畏焚撓出中豈有安裕之理厲薰心/謂不安之一作其勢薰爍其中一有心字也  朱子曰)
(限身上下之際即腰胯也夤膂也止于腓則不進而已/九三以過剛不中當限之處而艮其限則不得屈伸而)
(上下判隔如列其夤矣/危厲薰心不安之甚也)附録(朱子語艮其限是/截做兩叚去淵)纂註(鄭/氏)
(則中曰限上下體之際虞翻謂束帶之處夤馬融謂夾/脊肉肉附脊則身有主而可立分列其夤則百體无以)
(相屬心處中背處隂夤在背與心宻相向列其夤則憂/危之厲安得不熏灼及其心也  朱氏曰薰子夏王弼)
(同孟喜京房馬融王肅作熏馬王云熏灼其心象馮氏/曰上下之分止而不通左右之間分而不合其  如此)
(之程氏曰限分上下夤列左右各止其所元相資相待/  意故危熏心  毛氏曰三處上下之間故為限人身)
(榮衛流通則泰而无疾上痞下結則危矣然蘇氏曰在/四故憂及心馬融云未聞易道以坎薰灼  坎伏離又)
(為心病則熏心坎體矣九雙湖先生曰夤漢上謂膂韻/註膂脊骨以卦體橫看  三恰似脊四隂似夾脊骨肉)
(而為夤也得余氏曰艮其限列其夤厲薰心文公云艮/其限則不  屈伸上下判隔如列其夤愚謂限夤心均)
(之為象不得言艮限如列夤也葢夤為背肉所當止之/地也限為腰胯非所當止之地也九三過剛不中止於)
(所不當止而反失其所當止故有艮限/列夤危厲薰心之象而占在其中矣)六四艮其身无
咎(程子曰四大臣之位止天下之當止者也以隂柔而/不遇剛陽之君故不得止物惟自止其身則可无咎)
(所以能无咎者以止於正也言止其身无咎則見其不/能止物施於正則有咎矣在上位而僅能善其身无取)
(之甚也艮朱子曰以隂居隂時止而/止故為  其身之象而占得无咎也)纂註(徐氏曰諸卦/唯咸與艮以)
(身取象四當心位不言心者心不可見身者心之區宇/也其身止則知其心之止矣  馮氏曰咸言心者以其)
(感也面面相視所以因見而有感若身則无感矣艮言/身者以其止也背背相比所以无見而遂止也若心則)
(无止矣其石氏曰自趾以上皆謂之身心者身之主也/故曰艮  身  胡氏曰自止其身使不妄動不為物遷)
(故无咎而許氏曰六四以柔止之才承柔止之君雖己/身得正  於君事則有不能自濟者必藉陽剛之才而)
(後可以成功故離九應之則終得婚媾震九應之則顛/頤獲吉至於止乾之健納兊之説皆可成功而有喜不)
(爾處剥見凶處蒙蠱見吝矣艮以/能止為義能止其身則无咎可也)六五艮其輔言有序
悔亡集解(程子曰五君位艮之主也主天下之止者也/而隂柔之才不足以當此義故止以在上取)
(輔一有之字義言之一无之字人之所當慎而止者唯/言行也五在上故以輔言輔言之所由出也艮于一作)
(其輔則不妄出而有序也言輕發而无序則有悔止之/於輔則一作故悔亡也有序中和有次序也輔與頰舌)
(皆言所由出而輔在中艮其補謂止於中也悔朱子曰/六五當輔之處故其象如此而其占悔亡也  謂以隂)
(居/陽)附録(朱子語嘗説賈誼固有才文章亦雄偉只是言/語急廹失進言之序看有甚事都一齊説了宜)
(乎絳灌之徒不説而文帝謙遜未遑也且如一間破屋/教自己修須有先後緩急之序不成一齊拆了雜然並)
(修看他會做事底人便别如韓信鄧禹諸葛孔明輩无/不有一定之規模漸漸做將去所以所為皆卓然有成)
(這様人方有定力會儆事如賈誼胸次終是閑着事不/得有些子在胸中盡要迸出來只管跳躑爆趠不已如)
(乘生駒相似制御他未下所以言語无序而不能有/所為也易曰艮其輔言有序聖人之意可見矣僴)纂
註(杜氏曰震為車輔頰車也互震而艮止其上艮其輔/也  虡氏曰三至上頤體艮止之艮其輔也  李氏)
(遇曰輔頰之兩旁骨背後可得而見者咸言其面故并/見頰舌艮言其背故止見其輔口言則輔動輔止則言)
(寡故言有序腓李氏舜臣曰人所見於外者不過言行/二者在下有  趾以象其行在上有輔頰以象其言所)
(以明艮之義則一也至雙湖先生曰取象或一爻或全/體或數爻如輔以三  五有頤口象以形觀之四隂森)
(列兩旁儼然口輔也雖下互震上實艮震體艮止而已/故曰艮其輔  許民曰六五君輔皆柔且无相得之義)
(本不可有為也以六有静止得中之才上依/而下任也故僅能成功然非可大有為也)上九敦艮
吉集解(程子曰九以剛實居上而又成艮之主在艮之/終止之至堅篤者也敦篤實也居止之極故不)
(過而為敦人之止難於久終故節或移於晚守或失於/終事或廢於久人之所同患也上一无上字九能敦厚)
(於終止道之至善所以吉也六爻之徳唯此為/吉  朱子曰以陽剛居止之極敦厚於止者也)附録(朱/子)
(語艮就人身取象上一畫有頭之象中二爻有口之象/所以艮其輔於五爻見内卦之下亦有足之象砥咸艮)
(皆以人身為象但艮/卦又差一位道夫)纂註(姚氏曰爾雅謂丘再成為敦/所以明兼山之象  蔡氏曰)
(艮止也其時用在上上與三皆所以為坤也三上牽二/柔不得為艮之體矣全艮之時用者在乎上也故獨吉)
(坤徐氏曰易爻取厚象者三敦臨敦復敦艮臨復上體/  艮乾上爻交坤而成亦有厚象  李氏過曰咸艮言)
(人身咸言人前艮言人背艮其輔咸亦言腓者腓雖在/後面前亦可得而見也咸言輔艮亦言輔輔雖在前而)
(後亦可得而見也故咸得兼艮之腓而艮得兼咸之輔/  丘氏曰艮者震之反也艮之三即震之四震之用在)
(下故震陽最下者獨吉若震四之陽則下連二隂為互/艮之體失所以為震矣故有遂泥之象艮之用在上故)
(艮陽最上者獨吉若艮三之陽則連上三隂為互震之/體失其所以為艮矣故有列其夤之象  雙湖先生曰)
(差一位咸九四為心而艮九三為心咸上六為輔而艮/六五為輔也大要欲以九當心以六當輔故不能不差)
(一位/爾)大象傳兼山艮君子以思不出其位集解(程子曰/上下皆)
(山故為兼山此而并彼為兼謂重復一作複也重艮之/象也君子觀艮止之象而思安所止不出其位也位者)
(所處之分也萬事各有其所得其所則止而安若當行/而止當速而久或過或不及皆出其位也況踰分非據)
(乎/)纂註(董氏曰兩雷兩風兩火兩水兩澤皆有相往來/之理惟兩山並立不相往來此止之象也  蘭)
(氏曰山與澤不可重也位子夏曰位/者身所止也思不出其  止其止也)彖𫝊艮止也時止
則止時行則行動静不失其時其道光明集解(程子曰/艮為止)
(止之道唯其時行止動静不以時則妄也不失其時則/順理而合義在物為理處物為義動静合理義不失其)
(時也乃其道之光明也君子所貴乎時仲尼行止久速/是也艮體篤實有光明之義  朱子曰此釋卦名艮之)
(義則止也然行止各有其時故時止而止止也時行而/行亦止也艮體篤實故又有光明之義大畜於艮亦以)
(輝光/言之)附録(朱子語時止則止時行則行行固非止然行/而不失其理乃所止也僴問止有兩義得所)
(止之止是義理之極行止之止則就人所為而言曰然/時止之止止字小得其所止之止止字大董録艮卦是)
(箇最好底卦動静不失其時其道光明又剛健篤實輝/光日新其徳皆艮之象也□問艮之象何以為光明曰)
(定則明凡人胸次煩擾則愈見昬昧中有定止則/自然光明莊子所謂泰宇定而天光發是也學蒙)纂註
(鄭氏剛中曰震自四下二爻互艮是震雖為行而止在/其中也艮自三以上三爻互震是艮雖為止而行在其)
(中也著雙湖先生曰艮一陽見於二隂之上/陽明  見隂莫得而掩蔽之故艮獨稱光明)艮其止止
其所也(吕音訓艮其止晁氏曰案只當依卦辭作艮其/背王弼妄為之説云虞翻輩何得无一言也是)
(尚未錯/謬也)集解(程子曰艮其止謂止之而止也止之而能/止者由止得其所也止不得其所則无可)
(止之理夫子曰於止知其所止謂當止之所也夫有物/必有則父止於慈子止於孝君止於仁臣止於敬萬物)
(庶事莫不各有其所得所則安失所則悖聖人所以能/使天下順治非能為物作則也唯止之各於其所而已)
附録(程子曰艮思不出其位乃止其所也動静不失其/時皆止其所也艮其背乃止也背无欲无思也故)
(可止陳氏拾遺艮其止止其所也各止其所父子止於/恩君臣止於義之謂艮其背止於所不見也絢艮卦只)
(明使萬物各有止分便是語録艮其背止欲於无見若/欲見於彼而止之所施各異若艮其止止其所也止各)
(當其所也聖人所以應萬變而不窮一作勞者事各止/當所也若鑒在此而物之妍媸自見於彼聖人不與焉)
(時止則止時行則行時行對時止而言亦止其所也陳/氏拾遺艮其止止其所也八元有善而舉之四凶有罪)
(而誅之各止其所也釋氏只曰止安知止乎絢釋氏多/言定聖人便言止且如物之好須道是好物之惡須道)
(是惡物自好惡闗我這裏甚事若説到我只是定更无/所為然物之好惡亦自在裏故聖人只言止所謂止如)
(人君止於仁人臣止於敬之類是也易之艮言止之義/曰艮其止止其所也言隨其所止而止之人多不能止)
(葢人萬物皆備遇事時各因其心之所重者更互而出/才見得這事重便有這事出若能物各付物便自不出)
(來也止朱子語程傳云能使天下順治非能為物作則/也唯  之各於其所而已此意却最解得分明艮其背)
(恐只當如此説艮其止便是艮其背經文或背誤作止/字或止字誤作背字或以止字解背字不可知  艮背)
(之用固在止其所也然能止/其所乃知至物格以後事)上下敵應不相與也集解
(程子曰以卦才言也上下二體以敵相應无相與之義/隂陽相應則情通而相與乃以其敵故不相與也不相)
(與則相背為一作與艮其/背止之義一有同字也)附録(朱子語上下敵應不相/與猶言各不相管只是)
(各止/其所)纂註(項氏曰上下敵應八純卦皆然而獨於艮用/為卦義者他卦象雖相敵情自相與唯艮則)
(上下卦隂陽各正其性而无外求之情故有不相與之/義陽上而隂下一陽而統二隂皆天下之定理不可復)
(加損也見李氏開曰艮之象猶兩人相背/而不相  故其爻為上下敵應不相與也)是以不獲其
身行其庭不見其人无咎也集解(程子曰相背故不獲/其身不見其人是以)
(能止能止則无咎也之朱子曰此釋卦辭易背為止以/明背即止也背者止  所也以卦體言内外之卦隂陽)
(敵應而不相與也不相與則内不見已外不見/人而无咎矣晁氏曰艮其止當依卦辭作背)附録(朱/子)
(語這兩卦各是一箇物不相秋采淵八純卦都不相與/只是艮卦是止尤不相與内不見已是内卦外不見人)
(是外卦兩卦/各自去淵)小象𫝊艮其趾未失正也集解(程子曰當/止而行非)
(正也止之於初故未至失正事/止於始則易而未至於失也)不拯其隨未退聽也集
解(程子曰所以不拯之而唯隨者在上者未能下從也/退聽下從也  朱子曰三止乎上亦不肯退而聽乎)
(二/也)艮其限危薰心也集解(程子曰謂其固止不能進退/危懼之慮常薰爍其中心也)
艮其身止諸躬也集解(程子曰不能為天下之止能止/於其身而已豈足稱大臣之位)
(也/)纂註(郭氏雍曰止諸躬者謂成已而己未能成物/也  劉氏槩曰止諸躬所以明止之在我也)艮
其輔以中正也集解(程子曰五之所善者中也艮其輔/謂止於中也言以得中為正止之)
(於輔使不失中乃得正也見/朱子曰正字羨文叶韻可)敦艮之吉以厚終也集解
(程子曰天下之事唯終守之為難能敦於/止有終者也上之吉以其能厚於終也)附録(朱子語/艮居外)
(卦者八而皆吉惟蒙卦半吉半凶如賁之上九曰賁无/咎上得志也剥之上九君子得輿民所載也大畜上九)
(何天之衢道大行也蠱上九不事王侯志可則也頤上/九由頤厲吉大有慶也損上九弗損益之大得志也艮)
(上九敦艮之吉以厚終也蒙卦上九擊蒙不利為冦利/禦冦雖小不利然卦爻亦自好僴蒙學者之事始之之)
(事也艮成徳之事終之之事也大復卦静中有動艮卦/又是動中要静復卦便是一箇  翻轉底艮卦艮卦便)
(是兩箇翻轉底復卦復是五隂下一陽艮是二隂上一/陽陽是動底物事隂是静底物事凡陽在下便是震動)
(意思在中便是陷在二隂之中如人陷在窟裏相似在/上則汲去處了只得止故曰艮其止隂是柔順底物事)
(在下則巽隂柔不能自立須附於陽在中則是/附麗之象在上則悦葢柔媚之物在上則歡悦)
經䷴(艮下/巽上)集解(程子曰漸序卦艮者止也物不可以/終止故受之以漸漸者進也止必有)
(進屈伸消息之理也止之所生亦進也所反亦進也漸/所以次艮也進以序為漸今人以緩進為漸進以序不)
(越次所以緩也為卦上巽下艮山上有木木之髙而因/山其髙一有而字有因也其髙有因乃其進有序也所)
(以為/漸也)漸女歸吉利貞(吕音訓漸陸氏曰捷檢反以之前/為義即階漸之道艮宮歸魂卦)
集解(程子曰以卦才兼漸義而言也乾坤之變為巽艮/巽艮重而為漸在漸體而言中二爻交也由二爻)
(之交然後男女各得正位初終二爻雖不當位亦陽上/隂下得尊卑之正男女各得其正亦得位也與歸妹正)
(相對女之歸能如是之正則吉也天下之事進必以一/作有漸者莫如女歸臣之進於朝人之進於事固當有)
(序不以其序一作漸則陵節犯義凶咎隨之然以義之/輕重廉恥之道女之從人最為大也故以女歸為義且)
(男女萬事之先也一有利貞字諸卦多有利貞而所施/或不同有涉不正之疑而為之戒者有其事必貞乃得)
(其宜者有言所以利者以其有貞也所謂涉不正之疑/而為之戒者損之九二是也處隂居説故戒以宜貞也)
(有其事必貞乃得宜者大畜是也言所畜利於貞也有/言所以利者以其有貞者漸是也言女歸之所以吉利)
(於如此貞正也葢其固有非設戒也漸之義宜能亨而/不云亨者葢亨者通達之義非漸進之義也  朱子曰)
(漸漸進也為卦止於下而巽于上不遽進之義有女歸/之象焉又自二至五位皆得正故其占為女歸吉而又)
(戒以利/貞也)纂註(蘭氏曰漸自否之六三往之於外漸進一/位不躐等以漸而進者惟女歸為得其義)
(媒妁問之卜筮決之由納采問名納吉納徴請期親迎/莫不有漸迨其歸也母醮之房中父命之阼階諸母戒)
(之兩階之間三日廟見而後成婦其有漸而不苟進如/此所以吉也  馮氏椅曰漸之成卦専在四自三之四)
(一爻為義經言女歸吉此也往朱氏曰女謂嫁曰歸自/内而外也坤三之四成巽女  也乾四之三成艮男下)
(女也艮男下女然後巽女往而進艮陽居三巽隂居四/男女各得其正矣又曰漸専以女歸為義葢禮義廉恥)
(之重天下國家之本无若女之歸也往雙湖先生曰彖/辭以卦變言也漸之否變四女自内  外為歸然曰女)
(歸不曰男取者豈三四雖皆成卦之主雖正而非應位/非㛰姻妃偶之宜故惟取父母嫁女之象乎聖人謹㣲)
(之意深矣立卦/本㫖蘭説為是)初六鴻漸于干小子厲有言无咎(吕音/訓于)
(干陸氏曰如字鄭云于水旁故停水處陸績云水畔稱/于毛傳詩云涯也又云澗也荀王肅云山間澗水也翟)
(云涯/也)集解(程子曰漸諸爻皆取鴻象鴻之為物至有時/而羣有序不失其時序乃為漸也干水湄水)
(鳥止於水之湄水至近也其進可謂漸矣行而以時乃/所謂漸漸一无漸字進不失漸得其宜矣六居初至下)
(也隂之才至弱也而上无應援以此而進常情之所憂/也君子則深識逺照知義理之所安時事之所宜處之)
(不疑小人幼子唯能見己然之事從衆人之一有所字/知非能燭理也故危懼而有言葢不知在下所以有進)
(也用柔所以不躁也无應所以能漸也於義自无咎也/若漸之初而用剛急進則失漸之義不能進而有咎必)
(矣未朱子曰鴻之行有序而進有漸干水涯也始進於/下  得所安而上復无應故其象如此而其占則為小)
(子厲雖有言而/於義則无咎也)纂註(鄭氏剛中曰漸互離離為飛鳥故/六爻皆以鴻為象以其識去就之)
(義進退之時也也林氏曰前互坎故有水湄之象詩所/謂鴻飛遵渚是    毛氏曰初六鴻之初者也故曰小)
(子六錢氏曰小曰鴈大曰鴻過馮氏曰互坎有言象訟/初  有言亦以坎也  李氏  曰爻列鴻於上羣鴈也)
(鴻之飛長在前幼在後此其序也初處最下小子也厲/危也鴻之進也常有弓繳之危故小子厲有言遇有危)
(事則鳴以警衆即俗語所謂鴈奴是也其防患有道故/雖危无咎  齊氏曰鴻陽鳥艮以東巽以南陽方也鴻)
(生於北畏寒則徙南凍解則進北初曰干二曰磐三曰/陸四曰木五曰陵六曰逵葢其離澤國而翔雲天之次)
(第也故曰漸書曰彭蠡既瀦陽鳥攸居則南方水澤之/中故其處也  劉氏槩曰鳥飛多亢唯鴻進有序而不)
(亂自雙湖先生曰鴻全體象互離為飛鳥互坎為水居/又  坎北而離南象鴻之遷徙離目艮身儼然一飛鴻)
(也小子艮象/言伏兑象)六二鴻漸于磐飲食衎衎吉(吕音訓磐陸/氏曰畔于反)
(山石之安也馬云山中磐紆晁氏曰漢郊祀志作般孟/康云般水涯堆也説之案般古文衎衎陸氏曰苦旦反)
(馬云/饒衍)集解(程氏曰二居中得正上應于五進之安裕者/也但居漸故進不速磐石之安平者江河之)
(濵所有象進之安自干之磐又漸進也二與九五之君/以中正之道相應其進之安固平易莫加焉故其飲食)
(和樂衎衎然吉可知也和朱子曰磐大石也漸逺於水/進於磐而益安矣衎衎  樂意六二柔順中正進以其)
(漸而上有九五之應故/其象如此而占則吉也)纂註(林氏曰艮磐石象互坎飲/食象  李氏過曰磐水中)
(石所謂君看隨陽鴈各有稻梁謀是也然鴻食/則呼衆故飲食衎衎和鳴也進至磐止而食矣)九三鴻
漸于陸夫征不復婦孕不育凶利禦宼(吕音訓陸陸氏/曰陸髙之頂也)
(馬云山上髙平曰陸孕陸氏曰以證反説文云懷子/曰孕弋甑反鄭云猶娠也荀作乗晁氏曰案乗古文)集
解(程子曰平髙曰陸平原也三在下卦之上進至于陸/也陽上進者也居漸之時志將漸進而上无應援當)
(守正以俟時安處平地則一无則字得漸之道若或不/能自守欲有所牽志有所就則失漸之道四隂在上而)
(宻比陽所説也三陽在下而相親隂所從也二爻相比/而无應相比則相親而易合无應則无適而相求故為)
(之戒夫陽也夫謂三三若不守正而與四合是知征而/不知復征行也復反也不復謂不反顧義理婦謂四若)
(以不正而合則雖孕而不育葢非其道也如是則凶也/三之所利在於禦宼非理一作禮而至者宼也守正以)
(閑邪所謂禦宼也不能禦宼則自失而凶矣故朱子曰/鴻水鳥陸非所安也九三過剛不中而无應  其象如)
(此而其占夫征則不復婦孕則不育/凶莫甚焉然以其過剛也故利禦冦)附録(朱子語九三/爻雖不好夫)
(征不復婦孕不育却利禦冦今術家擇日利婚姻底日/不宜用兵利相戰底日不宜婚姻正是此意葢用兵則)
(要相殺相勝㛰姻則要和合故用有不同也學蒙夫征/不復婦孕不育是取離為大腹象  卦中有兩箇孕婦)
(字不知如何取/象不可曉淵)纂註(李氏舜臣曰詩云鴻飛遵渚又云/鴻飛遵陸亦以言其飛之漸也)
(徐氏曰夫謂三婦謂四與小畜同義三四位皆不中相/比而无應相比則相親而易合无應則无道而相求征)
(往也孕得陽也又曰此爻占凶凡皆不利唯利禦冦謂/情好相比可濟患難也  鄭氏剛中曰三上无應而親)
(四四下无應而奔三三務進而妄動故征則不可還四/失守而私交故孕則不敢育  雙湖先生曰夫九三也)
(婦六四也夫征不復艮止本不宜征既征不復亦止義/婦孕離為大腹象不育互坎血卦而潤下有胎漏之象)
(宼互坎象利禦冦艮止象嘗合卦爻辭觀之卦辭女歸/吉者以三四兩爻也爻辭夫婦凶者亦三四兩爻也卦)
(以兩體論巽女有歸艮男之象爻以應否論當伯應之/位者為正不當相應之位者為邪四女无歸三男之理)
(也特相比而相得為私情之相合耳此卦但言女歸不/言取女不得與咸例論其謹始之意已可見於言外矣)
六四鴻漸于木或得其桷无咎(吕音訓桷陸氏曰音角/象同翟云方曰桷桷椽)
(也馬陸績云桷榱也説文秦/曰榱周謂之椽齊魯謂之桷)集解(程子曰當漸之時四/以隂柔進據剛陽之)
(上陽剛而上進豈能安處隂柔之下故四之處非安地/如鴻之進一作漸于木也木漸髙矣一无矣字而有不)
(安之象鴻趾連不能握枝故不木棲桷横平之柯唯平/柯之上乃能安處謂四之處木危或能自得安寜之道)
(則无咎也如鴻之于木本不安或得平柯而處之則安/也四居正而巽順冝无咎者也必以得失言者因得失)
(以明其義也六朱子曰鴻不木棲桷平柯也或得平柯/則可以安矣  四乘剛而順巽故其象如此占者如之)
(則无/咎也)纂註(馮氏曰巽為木而在艮山之上九三之竒畫/衡於下桷之象也  錢氏曰桷謂木枝之小)
(而可為椽者先儒謂鴻不木棲鄉間嵗暮則至棲于髙/木之上先儒殆未攷  雙湖先生曰木桷皆取巽木象)
(鴻之漸進至此適當巽木之初/也錢氏説姑廣異義俟考焉)九五鴻漸于陵婦三歳
不孕終莫之勝吉集解(程子曰陵髙阜也鴻之所止最/高處也象君之位雖得尊位然)
(漸之時其道之行固亦非遽與二為正應而中正之徳/同乃隔於三四三比二四比五皆隔其交者也未能即)
(合故三歳不孕然中正之道有必亨之理不正豈能隔/害之故終莫之能勝但其合有漸耳終得其吉也以不)
(正而敵中正一時之為耳久豈能勝乎四朱子曰陵髙/阜也九五居尊六二正應在下而為三  所隔然終不)
(能奪其正也故其象如/此而占者如是則吉也)纂註(鄭氏剛中曰巽為髙亦取/艮山在下有陵之象爾雅)
(謂大陸曰阜大阜曰陵又雙湖先生曰三婦四也四居/離體中離大腹有孕象  下互坎有漏下象故不育五)
(婦二也二既无預於離又居坎體下故但曰不孕五至/二隔二爻故曰三嵗然二五隂陽中正又居相應之地)
(將必有合三四終莫能勝故吉五二但以隂陽爻言不/論卦  程氏曰蓋二五當位非三所能抗終莫之勝是)
(以吉也以耿氏曰剛上/柔下是  物終莫之勝)上九鴻漸于陸其羽可用為儀
吉集解(程子曰安定胡公以陸為逵逵雲路也謂虚空/之中爾雅九逹謂之逵逵通達无阻蔽之義也)
(上九在至髙之位又益上進是出乎位之外在他時則/為過矣於漸之時居巽之極必有其序如鴻之離所止)
(而飛於雲空在人則超逸乎常事之外者也進至於是/而不失其漸賢達之髙致也故可用為儀法而吉也羽)
(鴻之所用進也以其進之用況上九進之道也讀朱子/曰胡氏程氏皆云陸當作逵謂雲路也今以韻  之良)
(是儀羽旄旌纛之飾也上九至髙出乎人位之外而其/羽毛可用以為儀飾位雖極髙而不為无用之象故其)
(占為如是/則吉也)纂註(林氏曰鴻以漸致髙所謂鴻飛𡨕𡨕者/也  李氏過曰可用為儀如贄見執鴈)
(㛰禮奠鴈之類謂其徳可以配禮也取鄭氏剛中曰鳥/羽皆有用而各有所取雉取其采鷺  其白鴻取其知)
(時取其羽以為儀則則君子進退去就之義亦孰得而/亂之可觀以為法矣  鄭氏東卿曰子午以東為陽子)
(午以西為隂自艮達巽子午以東陽氣之地也漸下艮/上巽時當正月立春之後鴻鴈來之時故六爻皆係以)
(鴻也鴻者隨陽之鳥而艮巽限子午陽方係以鴻豈不/宜哉  郭氏雍曰漸六爻辭皆協韻初干言二磐衎三)
(陸復育四木桷五陵/孕勝上逵儀明矣)大象傳山上有木漸君子以居賢
徳善俗(吕音訓善俗陸氏曰/王肅本作善風俗)集解(程子曰山上有木其/髙有因漸之義也君)
(子觀漸之象以居賢善之徳化美於風俗人之進於賢/徳必有其漸習而後能安非可陵節而遽至也在已且)
(然敎化之於人不以漸其能入乎移風易俗非一朝一/夕所能成故善俗必以漸也  朱子曰二者皆當以漸)
(而進疑賢字衍/或善下有脱字)附録(朱子語山上有木木漸/長則山漸髙所以為漸)纂註(朱氏/曰山)
(上木止於下而漸於上也俗蔡氏曰居徳艮止象善俗/巽入象居徳以漸而進善  以漸而入也  郭氏京曰)
(善下脱/風字)彖𫝊漸之進也女歸吉也(吕音訓女歸吉也陸/氏曰王肅本還作女)
(歸吉利貞晁氏/曰虞亦旡也字)集解(程子曰如漸之義而進乃女歸之/吉也謂正而有漸也女歸為大耳)
(他進亦然或朱子曰/之字疑衍  是漸字)纂註(毛氏曰易未有一義明兩卦/者晉進也漸亦進何也漸非)
(進以漸而進耳二郭氏京曰女歸吉誤増也字與/比吉同餘六十  卦繇辭下並无也字誤亦明矣)進得
位往有功也集解(程子曰漸進之時而隂陽各得正位/進而有功也四復由上進而得正位)
(三離下而為上遂得正位亦為進得/位之義一有是往而有功也六字)進以正可以正邦
也集解(程子曰以正道而進可以正邦國至於天下也/凡進於事進於徳進于位莫不皆當以正也)
(朱子曰以卦變釋利貞之意葢此卦之變自渙而/來九進居三自旅而來几進居五皆為得位之正)纂註
(楊氏曰聖人於漸以敦風化乎執此道仕進則无干禄/慕位之恥无假塗捷徑之患以此而進則得位以此而)
(往則/有功)其位剛得中也集解(程子曰上云進得位往有功/也統言隂陽得位是以進而)
(有功復云其位剛得中也所謂位者五以剛陽中正得/尊位也諸爻之得正亦可謂之得位矣然未若五之得)
(尊位故特言之九朱子/曰以卦體言謂  五)止而巽動不窮也集解(程子曰/内艮止)
(外巽順止為安静之象巽為和順之義人之進也若以/欲心之動則躁而不得其漸故有困窮在漸之義内止)
(静而外巽順故其進動不有一作至困/窮也  朱子曰以卦徳言漸進之義)纂註(劉氏案曰/夫物未有)
(進而不上窮者動而不窮者惟漸為然止乎下而巽以/行之是以動不窮也  雙湖先生曰夫子於漸彖傳只)
(以進一字解足卦辭女歸吉義便見得是六四自否六/三而進以成漸卦矣至其下文自進得位以下乃夫子)
(自論九五一爻從旅蠱賁三卦變來皆得其正自旅來/者九四進而居五自蠱來者九二進而居五自賁來者)
(初九進而居五皆得其正也往則有功而進可以正邦/也恐人以進得位即為六四之進為得隂位故特結之)
(以其位剛得中也之辭則其指九五之位明矣變卦既/明卦體始定於是以止而巽動不窮也結之此夫子彖)
(傳之意也本義謂自渙來者九進居三/雖亦得正但於剛得中義不甚協耳)小象𫝊小子之
厲義无咎也集解(程子曰雖小子以為危/厲在義理實无咎也)纂註(張子曰/鴻漸之)
(始出至于干鴻鵠之至非小小所量見其出陸爭/欲危之且疑其所處非君子信已而行義无咎也)飲食
衎衎不素飽也集解(程子曰爻辭以其進之安平故取/飲食和樂為言夫子恐後人之未)
(喻又釋之云中正君子遇中正之主漸進於上將行其/道以及天下所謂飲食衎衎謂其得志和樂不謂空飽)
(飲一无飲字食而已素空也徒朱子曰素飽如/詩言素餐得之以道則不為  飽而處之安矣)夫征不
復離羣醜也婦孕不育失其道也利用禦冦順相保也
(吕音訓離陸氏曰力/智反鄭云猶去也)集解(程子曰夫征不復則失漸之/正從欲而失正離叛其羣類)
(為可醜也卦之諸爻皆无不善若獨失正是離其羣類/婦孕不由其道所以不育也所利在禦冦謂以順道相)
(保君子之於小人比也自守以正豈唯君子自完其已/而已乎亦使小人得不陷於非義是以順道相保禦止)
(其惡故/曰禦冦)附録(朱子語順相保也言須是上下同心/協力相保聚方足以禦冦也董録)或得
其桷順以巽也集解(程子曰桷者平安之處求安之道/唯順與巽若其義順正其處卑巽)
(何處而不安如四之/順正而巽乃得桷也)終莫之勝吉得所願也集解(程子/曰君)
(臣以中正相交其道當行雖有間其間者/終豈能勝哉徐必得其所願乃漸之吉也)其羽可用為
儀吉不可亂也集解(程子曰君子之道自下而上由㣲/而著跬歩造次莫不有序不失其)
(序則无所不得其吉故九雖窮髙而不失其吉可用為/儀法者以其有序而不可亂也  朱子曰漸進愈髙而)
(不為无用其志卓/然豈可得而亂哉)纂註(王氏安石曰其進也以漸而不/失時其翔也以羣而不失序所)
(謂進退可法者也六爻皆鴻也至於上而曰其羽可用/為儀要其終而不可亂也  錢氏曰不可亂謂其行序)
(之有倫也若棲止於陸其/羽不展尚何不可亂之有)
經䷵(兊下/震上)集解(程子曰歸妹序卦漸者進也進必有/所歸故受之以歸妹進則必有所至)
(故漸有歸義歸妹所以繼漸也歸妹者女之歸也妹少/女之稱為卦震上兊下以少女從長男也男動而女説)
(又以説而動皆男説女女從男之義卦有男女配合之/義者四咸恒漸歸妹也咸男女之相感也男下女二氣)
(感應止而説男女之情相感之象恒常也男上女下巽/順而動隂陽皆相應是男女居室夫婦唱隨之常道漸)
(女歸之得其正也男下女而各得正位止静而巽順其/進有漸男女配合得其道也歸妹女之嫁歸也男上女)
(下女一无女字從男也而有説少之義以説而動動以/一作而説則不得其正矣故位皆不當初與上雖當隂)
(陽之位而陽在下隂在上亦不當位也與漸正相對咸/恒夫婦之道漸歸妹女歸之義咸與歸妹男女之情也)
(咸止而説歸妹動於説皆以説也恒與漸夫婦之義也/恒巽而動漸止而巽皆以巽順也男女之道夫婦之義)
(備於是矣歸妹為卦澤上有雷雷震而澤動從之象也/物之隨動莫如水男動於上而女從之嫁歸從男之象)
(震長男兊少女少女從長男以説而動動而相説也人/之所説者少女故云妹為女歸之象又有長男説少女)
(之義故為/歸妹也)歸妹征凶无攸利(吕音訓歸妹陸氏曰婦人/謂嫁曰歸妹者少女之稱)
(兊宫歸/魂卦)集解(程子曰以説而動動而不當故凶不當位/不當也征凶動則凶也如卦之義不獨女)
(歸无所往而利也之朱子曰婦人謂嫁曰歸妹少女也/兑以少女而從震  長男而其情又為以説而動皆非)
(正也故卦為歸妹而卦之諸爻自二至五皆不得/正三五又皆以柔乘剛故其占征凶而无所利也)纂註
(項氏曰女稼皆少時故古之言嫁者例曰歸妹易帝乙/歸妹詩俔天之妹是也男娶不過三十女嫁不過二十)
(男常長女常少故曰歸妹也今國家帝嘗呼后為妹葢/相沿久矣  都氏曰男女之相從正則吉而中爻之才)
(剛柔雜居非所謂正如是而有行非禮法之所容也故/征凶夫婦之相與順則利而六爻之才柔上剛下非所)
(謂順如是而有為非室家之宜也故无攸利而雙湖先/生曰漸以長女歸少男歸嫁也長女嫁少男  歸之也)
(主六四一爻言故曰女歸女之歸男則女自内而外也/歸妹以長男歸少女歸取也長男取少女而來歸也主)
(九四一爻言故曰歸妹男之歸女則女自外而内也天/地萬物父母民同胞於天地間自天地觀之男女皆兄)
(弟姊妹者也易以造化明人事所取闊大今嫁取有男/女皆長皆少者有長男取少女長女嫁少男者唯以年)
(論長少姊妹也征凶无攸利以卦變占也歸妹變自泰/來泰九三上征為九四泰六四下來為六三以成歸妹)
(也所以凶无攸利者三為兊主四為震主既非應位而/閥閱之不當長少又非其偶且徳皆不正才皆不良但)
(以相比而私情相與所謂不待父母之命媒灼之言而/鑽穴隙相窺者也故凶无攸利正義謂泰六五帝乙歸)
(妹據兄嫁妹謂之歸妹此卦明歸妹以娣從姊而嫁謂/之歸妹恐皆未當若曰兄嫁妹娣從姊而嫁何征凶无)
(攸利之有乎卦取震取兑爻/自取娣媵娣義各有攸當)初九歸妹以娣跛能履征
吉(吕音訓娣陸氏大/計反跛陸波我反)集解(程子曰女之歸居下而无正/應娣之象也剛陽在婦人為)
(賢一作堅貞之徳而處卑順娣之賢正者也處説居下/為順義娣之卑下雖賢何所能為不過自善其身以承)
(助其君而已如跛之能履言不能及逺也然在其分為/善故以是而行則吉也  朱子曰初九居下而无正應)
(故為娣象然陽剛在女子為賢正之徳但為娣之賤僅/能承助其君而已故又為跛能履之象而其占則征吉)
(也/)纂註(馮氏椅曰兊為少女女妹也又為妾娣象也六/三皆同姓庶女從嫡歸人所謂媵也男以女弟)
(為妹女以女弟為娣故文從女從弟以左右之也江有/沱詩曰之子歸不我以與此同義  蘭氏曰跛者不能)
(以専行依人乃為娣妾之道承正室以行則吉而蔡氏/曰无應不行故跛居位當而近二故能履適二  媵五)
(得娣之正故征吉皆李氏舜臣曰古者諸侯一娶九女/嫡夫人及左右媵  以姪娣從聖人制禮必以姪娣充)
(媵者所以廣國嗣使所自出者一同而无他異也又曰/彖云征凶者以諸爻失位為妄動之戒此云征吉者以)
(初安卑下而嫡説與之偕行也柔徐氏曰三爻同處於/下有娣從之象  趙氏曰兊隂  而説常患不正故兊)
(陽爻多吉隂爻多凶如臨暌中孚等卦皆然履之三爻/尤與歸妹相似履初九往无咎此征吉履九二幽人貞)
(吉此利幽人之貞履三眇能視跛能履此初言跛二言/眇三則反歸以娣亦以六三之柔不如在下陽爻也又)
(曰履以眇跛為非故并言於六三歸妹之娣以眇跛為/噹然故析言於初二其實皆因兊為之戒  雙湖先生)
(曰兑本巽體象股今反為兊/毁折故跛居得正故能履)九二眇能視利幽人之貞
(吕音訓眇陸彌小反幽人之/貞晁氏曰子夏傳无之字)集解(程子曰九二陽剛一/作剛陽而得中女之)
(賢正者也上有正應而反隂柔之質動於説者也乃女/賢而配不良故二雖一作之賢不能自遂以成其内助)
(之功適可善其身而小施之如眇者之能視而已言不/能及逺也男女之際當以正禮五雖不正二自守其幽)
(静貞正乃所利也二有剛正之徳幽静之人也二之才/如是而言利貞者一无此五字利言宜於如是之貞一)
(无貞字非不足而為之戒也也朱子曰眇能視承上爻/而言九二陽剛得中女之賢  上有正應而反隂柔不)
(正乃女賢而配不良不能大成内助之功故為眇能視/之象而其占則利幽人之貞也幽人亦抱道守正而不)
(偶者/也)纂註(朱氏曰互離為目兑毁其右眇也中王氏宗/𫝊曰不言歸妹與娣者正得下體  位不應)
(取娣象而六五上體之中既稱其君矣則所謂娣者五/也二不應復為嫡也居隂守常未適乎外女子之賢明)
(而妹之未歸者故爻辭但以守常為正而以幽人象之/  馮氏椅曰以為娣則與五正應非娣也以為嫡則有)
(五在非嫡也但以其陽明居兑體而以眇能視為象剛/中而位隂而以利幽人之貞為占言有望於君而未偶)
(守正於内而未行宜固守其正者也尊楊氏萬里曰諸/爻言歸妹二獨不言者以二下卦之  即妹之身也幽)
(人賢徳之稱言少妹之幽貞也幽則至静而不可動貞/則至潔而不可渝皆陽剛中正之徳也  雙湖先生曰)
(九二以陽爻居隂位又為兊體而居下卦之中/故有幽人之象以其不正故又戒之以利貞)六三歸
妹以須反歸以娣(吕音訓須陸氏曰如字待也鄭云有/才智之貌荀陸績作嬬陸云嬬妾也)
(晁氏曰子夏孟京作嫥媵之妾也古文作須一行/云須亦賤女也天文有須女説之案與賁六二同)集解
(程子曰三居下之上本非賤者以失徳而无正應故為/欲有歸而未得其歸須待也待者未有所適也六居三)
(不當位徳不正也柔而尚一作上剛行不順也為説之/主以説求歸動非禮也上无應无受之者也无所適故)
(須也女子之處如是人誰取之不可以為人配矣當反/歸而求為娣媵則可也以不正而失其所也  朱子曰)
(六三隂柔而不中正又為説之主女之不正人莫之取/者也故為未得所適而反歸為娣之象或曰須女之賤)
(者/)纂註(徐氏曰須待也三本非賤者无應冝待而急於/從人不得為人配而反歸為娣是自賤也夫人)
(志在禄位而不自重欲速好進而甘於卑下卒為人所/賤者何以異此哉  朱氏曰天官書須女四星賤妾之)
(稱織女三星天女也陸震曰天文/織女貴須女賤則須賤女可知)九四歸妹愆期遲歸
有時(吕音訓遲陸氏曰雉夷反晚也/緩也陸績云待也一音直異反)集解(程子曰九以/陽居四四上)
(體地之髙也陽剛在女子為正徳賢明者也无正應未/得其歸也過時未歸故云愆期女子居貴髙之地有賢)
(明之資人情所願娶故其愆期乃為有時葢自有待非/不售也待得佳配而後行也九居四雖不當位而處柔)
(乃婦人之道一有也字以无應一作悔故為愆期之義/而聖人推理以一无以字女賢而愆期葢有待也  朱)
(子曰九四以陽居上體而无正應賢女不輕/從人而愆期以待所歸之象正與六三相反)纂註(齊氏/曰九)
(四正歸妹者也而曰歸妹愆期剛履柔而能從容俟時/以全其妹之正者也詩曰士如歸妻殆氷未泮故家語)
(云霜降多㛰冰泮殺止震則冰泮矣而猶曰遲歸有時/非愆期乎  李氏舜臣曰三四雖无應而震兑終相合)
(故曰遲歸有時婦鄭氏汝諧曰物不/可以苟合既有  徳遲歸何傷乎)六五帝乙歸妹其
君之袂不如其娣之袂良月幾望吉(吕音訓袂陸彌世/反幾陸氏曰音機)
(又音祈/荀作既)集解(程子曰六五居尊位妹之貴髙者也下應/於二為下嫁之象王姬下嫁自古而然至)
(帝乙而後正㛰姻之禮明男女之分雖至貴之女不得/失柔巽之道有貴驕之志故易中隂尊而謙降者則曰)
(帝乙歸妹泰六五是也貴女之歸惟謙降以從禮乃尊/髙之徳也不事容飾以説於人也娣媵者以容飾為事)
(者也衣袂所以為容飾也六五尊貴之女尚禮而不尚/飾故其袂不及其娣之袂良也良美好也月望隂之盈)
(也盈則敵陽矣幾望未至於盈也五之貴髙常不至於/盈極則不亢其夫乃為吉也女之處尊貴之道也  朱)
(子曰六五柔中居尊下應九二尚徳而不貴飾故為帝/女下嫁而服不盛之象然女徳之盛无以加此故又為)
(月幾望之象而占/者如之則吉也)附録(朱子語月幾望/是説隂盛淵)纂註(鄭氏東卿/曰卦與泰)
(類而人位兩爻交互有掩袂之象葢天地之義備於人/之一身人之一身左陽而右隂隂陽之交如其袂之交)
(也娣位乎下而畫陽君位乎上而畫隂易以陽善而隂/惡此君之袂不如娣之袂良也  齊氏曰袂衣袖君小)
(君堯降二女于溈汭而後世一稱湘君一稱夫人嫡例/為君而餘皆媵也  朱氏曰坎月在震東離日在兑西)
(日月相望隂之盛也夫消長之理陽消則隂生故日下/而月西見隂盛則敵陽故既望而月東出  都氏曰月)
(者至隂之精而羣隂之主女君之象也幾望言女/君之謙盛而未盈也望則盈矣吉宜家之謂也)上六
女承筐无實士刲羊无血无攸利(吕音訓匡今本作筐/陸氏曰鄭作筐象同)
(晁氏曰案筐俗字刲陸氏曰苦圭反馬云刺也一音工/惠反晁氏曰或作㨒作刳説文作刲刺也易士刲羊)
集解(程子曰上六女歸之終而无應女歸之无終者也/婦者所以承先祖奉祭祀不能奉祭祀則不可以)
(為婦矣筐篚之實婦職所供也古者房中之俎葅歜一/作醓之類后夫人職之諸侯之祭親割牲士大夫皆然)
(割取血以祭禮云血祭盛氣也女當承事筐篚而无實/无實則无以祭謂不能奉祭杞也夫婦共承宗廟婦不)
(能奉祭祀乃婦不能承祭祀也故刲羊而无血亦无以/祭也謂不可以承祭祀也婦不能奉祭祀則當離絶矣)
(一无矣字是夫婦之无終者也何所往而利哉終朱子/曰上六以隂柔居歸妹之終而无應約㛰而不  者也)
(故其象如此而於/占為无所利也)纂註(李氏曰三兑體女象上震體士/象  楊氏萬里曰震有虚筐象)
(兑羊象上與三皆隂无應故有承筐无實刲羊无血象/  李氏舜臣曰三上二爻皆隂不能相合為夫婦故止)
(以士女稱之古者婦助祭必以箱筐實蘋藻之類而諸/侯卿大夫躬割牲所以重宗廟之祀盡繼承之道今三)
(上无應承筐无實刲羊无血是夫婦之禮不成而祭祀/无主矣  胡氏允曰凡取婦先有筐篚以實納幣之禮)
(今士乃不實以幣徒授以筐是非幣不交不親也禮稱/主人割牲則主婦佐之房中今三上无應士雖刲羊割)
(血而房中无人佐之與无血同不丘氏曰六五歸妹之/主也二與五應居内卦之中而  言歸妹者正妹之身)
(也以少女之身幽静之節體隂而性陽質柔而徳剛其/妹之賢者乎初三妹之娣媵初在二下娣之跛履而吉)
(者三在二上娣之以賤而躐居於貴者五居柔履謙而/歸其妹以徳禮為光華不以衣服為容飾故曰其君之)
(袂不如其娣之袂良也四則言歸妹之愆期上則汎言/夫婦之无終而不言歸妹  雙湖先生曰程傳本義皆)
(以六爻為女項平菴則以陽爻為夫隂爻為婦以愚觀/之丘氏亦是一説葢六爻中四當歸妹之男三當歸妹)
(之女以四為震主三為兑主故也然兩爻皆不中正二/五則以中為重二質隂而徳剛五質陽而徳柔故以二)
(為妹身五則歸妹者也故兑體二稱幽人初與三為娣/震體四歸妹而愆期上為士而刲兊之羊无血三為女)
(而承震之筐无實約㛰不終无攸利者也爻以士女稱/之可見唯五與二應歸二妹以為君而初與三為從妹)
(之娣如是則六爻男女隨卦一定无紊亂之嫌矣但所/謂帝乙歸妹者朱子嘗謂帝乙歸妹之時往往筮得此)
(爻易因以紀之如髙宗箕子之類恐未可據/指六五以為商王之妹也姑記其説如此)大象𫝊澤
上有雷歸妹君子以永終知敝集解(程子曰雷震於上/澤隨而動陽動於)
(上隂説而從女從男之象也故為歸妹君子觀男女配/合生息相續之象而以永其終知有敝也永終謂生息)
(嗣續永久其傳也知敝謂知物有敝壞而為相繼之道/也女歸則有生息故有永終之義又夫婦之道當常永)
(有終必知其有敝壞之理而戒慎之敝壞謂離隙歸妹/説以動者也異乎恒之巽而動漸之止而巽也少女之)
(説情之感動動則失正非夫婦正而可常之道久必敝/壞知其必敝則當思永其終也天下之反目者皆不能)
(永終者也不獨夫婦之道天下之事莫不有終有敝莫/不有可繼可久之道觀歸妹則當思永終之戒也  朱)
(子曰雷動澤隨歸妹之象君子觀其合之不/正知其終之有敝也推之事物莫不皆然)纂註(丘氏/曰雷)
(震澤上水氣隨之而升女子從人之象也永終知敝謂/㛰姻之道欲其永逺而有終也必預有以知其不終之)
(敝女子從人以説而動至於失身敗徳不能永其所終/者多矣所謂華落色衰復相棄背者是也而原其所以)
(則由奔誘而為夫婦徇情肆欲之所致而不知其敝之/過也向使於説動之時而為永終知敝之戒則无此失)
(矣/)彖𫝊歸妹天地之大義也集解(程子曰一隂一陽之/謂道隂陽交感男女)
(配合天地之常理也歸妹女歸於男也故云天地/之大義也男在女上隂從陽動故為女歸之象)天地
不交而萬物不興歸妹人之終始也集解(程子曰天地/不交則萬物)
(何從而生女之歸男乃生生相續之道男女交而後有/生息有生息而後其終不窮前者有終而後者有始相)
(續不窮是人之終始也育朱子曰釋卦/名義也歸者女之終生  者人之始)附録(朱子説兩/終字伊川)
(説未安/董録)纂註(雙湖先生曰天地不交萬物不興反其辭/也卦自泰來乾九三交坤而為九四坤六)
(四交乾而為六三是天地交也出震見離説兊勞坎是/萬物興也兊為少女豈非女之終乎震為長男豈非男)
(之始乎是歸妹/人之終始也)説以動所歸妹也(吕音訓所歸妹也陸/氏曰夲亦作所以歸)
(妹晁氏曰案作所/以非虞王弼皆无)集解(朱子曰又以/卦徳言之)附録(朱子語歸妹/未有不好只)
(是説以動/帶累他淵)征凶位不當也集解(程子曰以二體釋歸妹/之義男女相感説而動)
(者少女之事故以説而動所歸者妹也所以征則凶者/以諸爻皆不當位也所處皆不正何動而不凶大率以)
(説而動安有不/失正者説音悦)无攸利柔乘剛也集解(程子曰不唯位/不當也又有乘)
(剛之過三五皆乘剛男女有尊卑之序夫婦有倡隨之/禮此一无此字常理也如恒是也苟不由常正之道徇)
(情肆欲唯説是動則夫婦瀆亂男牽欲而失其剛女狃/説而忘其順如歸妹之乗剛是也所以凶无所往而利)
(也夫隂陽之配合男女之交媾理之常也然從欲而流/放不由義理則淫邪无所不至傷身敗徳豈人理哉歸)
(妹之所以一有征字凶也若朱子曰又以卦體釋卦/辭男女之交本皆正理唯  此卦則不得其正也)纂
註(馮氏椅曰以九六互居三四明卦占九自三征四則/位不當而凶六自四來三則乘剛而无所利位不當)
(則不安其居乗剛則反夫婦之道婦徐氏曰位不當則/紊男女内外之正柔乘剛則悖夫  倡隨之理  雙湖)
(先生曰嘗合隨卦觀之隨與歸妹兊震易位者也動而/説為隨此陽倡而隂和男行而女隨得男女之正故无)
(亨利貞説以動為歸妹則是隂反先倡而陽和女反先/行而男從失男女之正故征凶无攸利柔乘剛柔謂三)
(五剛謂二四皆/隂陽失位也)小象傳歸妹以娣以恒也跛能履吉相
承也(吕音訓以恒晁氏/曰孟京无此以字)集解(程子曰歸妹之義以説而/動非夫婦能常之道九乃)
(剛陽有賢一作堅貞之徳雖娣之㣲乃能以常者也雖/在下不能有所為如跛者之能履然征而吉者以其能)
(一无能字相承助也能助其君娣之/吉也  朱子曰恒謂有常久之徳)利幽人之貞未變
常也集解(程子曰守其幽貞未失夫婦常正之道也世/人以媟狎為常故以貞静為變常不知乃常)
(久之/道也)歸妹以須未當也集解(程子曰未當者其處其徳/其求歸之道皆不當故无)
(取之者所/以須也)愆期之志有待而行也(吕音訓待陸氏/曰一本作時)集解
(程子曰所以愆期者由已而不由彼賢女人所願娶/所以愆期乃其志欲有所待待得佳配而後行也)帝
乙歸妹不如其娣之袂良也其位在中以貴行也集解
(程子曰以帝乙歸妹之道言其袂不如其娣之袂良尚/禮而不尚飾也五以柔中在尊髙之位以尊貴而行中)
(道也柔順降屈尚禮而不尚飾乃中道也/朱子曰以其有中徳之貴而行故不尚飾)　纂註(郭氏/京曰)
(袂良下誤増也字案三百八十三爻小象先舉/爻辭後以義結爻辭下盡无也字誤亦明矣)上六无
實承虚筐也集解(程子曰筐无實是空筐也空筐可以/祭乎言不可奉祭祀也女不可以承)
(祭祀則離絶而已是/女歸之无終者也)纂註(董氏曰象不及刲羊无/血者卦為歸妹設也)
經䷶(離下/震上)集解(程子曰豐序卦得其所歸者必大故/受之以豐物所歸聚必成其大故歸)
(妹之後受之以豐也豐盛大之義為卦震上離下震動/也離明也以明而動動而能一无能字明皆致豐之道)
(明足以照動足以亨/然後能致豐大也)豐亨王假之勿憂宜日中(吕音訓/豐陸氏)
(曰芳忠反字林匹忠反依字作豐今並三直畫猶是變/體若曲下作者禮字耳非也世人亂之久矣案豐是腆)
(厚光大之義鄭云豐之言倎充滿意也坎宮五世/卦假陸氏曰􁂞白反至也象同馬云古雅反大也)集解
(程子曰豐為盛大其義自亨極天下之光大者惟王者/能至之假至也天位之尊四海之富羣生之衆王道之)
(大極豐之道其惟王者乎豐之時人民之繁庶事物之/殷盛治之豈易周為可憂一作患慮宜如日中之盛明)
(廣照无所不及然後无憂也道朱子曰豐大也以明而/動盛大之勢也故其占有亨  焉然王者至此盛極當)
(衰則又有憂道焉聖人以為徒憂无益但能守/常不至於過盛則可矣故戒以勿憂宜日中也)纂註(錢/氏)
(曰嵗穰曰豐歳惡曰歉豐者充盈不歉之名至馮氏當/可曰上震下離日方生於東光明盛大太平  治之世)
(也大路氏曰隂陽之運至午而亨嘉品彚之生至夏而/假    王氏宗傳曰六五以柔居尊位而屬震體有震)
(憂驚之象聖人則戒之以勿憂離明在下又勉之以宜/日中  李氏明曰凡易之所謂勿恤勿問勿用勿疑云)
(者皆我不能自決而賴他人告戒也李項氏曰漢髙除/彭豨繫蕭何疑陳平唐太宗殺劉洎  君羨皆既豐之)
(後憂之深也聖人曰是不必憂愈憂則愈惑非保大之/道也君人者昭徳如日之中照臨下土豈有隂慝敢干)
(其問哉如此則不必憂矣得郭氏雍曰噬嗑與豐皆明/動之卦噬嗑先動而求明  明而後可亨豐已明而後)
(動則不期而自亨矣之雙湖先生曰豐下離上震正日/未出東之天其光亨  勢未已何憂之有豈非以柔中)
(之主履豐亨之會故不能无憂重煩聖人致戒致勉耳/然不勉以日進但勉以日中毋亦康節怕處其盛之意)
(歟/)初九遇其配主雖旬无咎往有尚(吕音訓配陸氏曰/鄭作妃云嘉耦曰)
(妃晁氏案妃古文配字旬陸氏曰如字均也王肅尚純/反或音脣荀作均劉昞作鈞晁氏曰案旬古文均字)
集解(程子曰雷電皆至成豐之象明動相資致豐之道/非明无以照非動无以行一作亨相須猶形影相)
(資猶表裏初一无初字九明之初九一无九字四動之/初宜相須以成其用故雖旬而相應位則相應用則相)
(資故初謂四為配主已所配也配雖匹稱然就之者也/如配天以配君子故初於四云配四於初云夷也雖旬)
(无咎旬均也天下之相應者常非均敵如隂之應陽柔/之從剛下之附上敵則安肯相從唯豐之初四其用則)
(相資其應則相成故雖均是陽剛相從而无過咎也葢/非一有剛字明則動无所之非動則明无所用相資而)
(成用同舟則胡越一心共難則仇怨協力事勢使然也/往而相從則能成其豐故云有尚有可嘉尚也在他卦)
(則不相下而離隙矣相朱子曰配主謂四旬均也謂皆/陽也當豐之時明動  資故初九之遇九四雖皆陽剛)
(而其占/如此也)附録(朱子語問動非明則无所之明非動則无/所用曰徒行不明則行无所向𡨕行而已)
(徒明不行則明无所/用空明而已童伯羽)纂註(李氏問曰離納已震納􁂞自/已至􁂞十日為旬  程氏曰)
(八卦離直午數至震直夘適滿十數故云旬時蔡氏曰/初四爻皆剛則相敵理勢之常也惟豐盛之  事物至)
(多其明易惑故以剛明同徳而相遇雖均无咎往有尚/謂應四也  馮氏曰初處最下其豐未盛非至滿得者)
(未為豐所蔽故爻不言豐卦惟兩爻不言豐六五不言/以為天下之主而隂虚歉然賴天下之助以為慶也)
六二豐其蔀日中見斗往得疑疾有孚發若吉(吕音訓/蔀陸氏)
(曰音部王廙同蒲户反王肅普苟反畧例云大暗之謂/蔀馬云蔀小也鄭薛作菩云小席晁氏曰案菩古文蔀)
(字見斗陸氏曰孟作見主/晁氏曰案主古文斗字)集解(程子曰明動相資乃能/成豐二為明之主又得)
(中正可謂明者也而五在正應之地隂柔不正非能動/者二五雖皆隂而在明動相資之時居相應之地五一)
(作乃才不足一有耳字既其應之才一无才字不足資/則獨明不能成豐既不能成豐則喪其明功故為豐其)
(蔀日中見斗二至明之才以所應不足與而不能成其/豐喪其明功无明功則為昬暗故云見斗斗昏見者也)
(蔀周匝之義用障蔽之物掩晦於明者也斗屬隂而主/運乎象五以隂柔而當君位日中盛明之時乃見斗猶)
(豐大之時乃一作而遇柔弱之主斗以昬見言見斗則/是明喪一作喪明而暗矣二雖至明中正之才所遇乃)
(柔暗不正之君既不能下求於己若往求之則反得疑/猜忌疾暗主如是也然則如之何而可夫君子之事上)
(也不得其心則盡其至誠以感發其志意而已苟誠意/能動則雖昬蒙可開也雖柔弱可輔也雖不正可正也)
(古人之事庸君常主而克行其道者已之誠意一无意/字上達而君見信之篤耳管仲之相桓公孔明之輔後)
(主是也若能以誠信發其志意則得行其道乃為吉也/  朱子曰六二居豐之時為離之主至明者也而上應)
(六五之柔暗故為豐蔀見斗之象蔀障蔽也大其障蔽/故日中而昏也往而從之則昏暗之主必反見疑唯在)
(積其誠意以感發之則吉戒占/者宜如是也虚中有孚之象)纂註(李氏曰居中守正/人臣之盛位卦體)
(為離而處震下為掩覆之象氏馮氏椅曰離日方中而/隂蔽其上此豐之蔀也  朱  曰震巽為草二在草中)
(有周匝掩蔽之象故曰蔀不司馬公曰六二處下而在/内以隂居隂如蔀屋幽暗  見知於人也故往得疑疾)
(君子居中守正久幽不變人將信之然後可以發其蔀/而行其志也  郭氏雍曰日中无見斗之理是之謂疑)
(疾猶睽之載鬼一車也所雙湖先生曰豐雖日中畢竞/在震體之下不无掩蔽  以諸爻皆取掩蔽象若大有)
(若晉自不然矣此卦内體離外有互兑為澤有浴咸池/之象前有震木又有拂若木之象皆非中天之日乃出)
(東方之日也欲其无障難矣漢上説震巽為草稱蔀則/二在巽下四在震下故皆稱蔀日中皆下體離象見亦)
(取離目斗皆取五上二隂以四短畫為斗身也看來一/卦皆為上四短畫所掩蔽二四見之以為斗三見之為)
(沭皆疑蔽所生義只如此而已所謂疑疾不特六/五猜疑六二亦自疑也惟至誠唘發庶可保吉乎)九三
豐其沛日中見沫折其右肱无咎(吕音訓沛陸氏曰本/或作斾謂幡幔也又)
(普貝反姚云滂沛也王廙豐葢反又補賴反徐普葢反/子夏作芾傳云小也鄭干作芾云祭祀之蔽膝晁氏曰)
(陸希聲作芾九家云大暗謂之沛虞云曰在雲下稱沛/沛不明也説之案近文作昁沫陸氏曰徐武葢反又亡)
(對反㣲昧之光也字林作昧亡大反云斗杓後星王肅/云音昧鄭作昧服䖍云日中而昏也子夏云昧星之小)
(者馬同薛云輔星也晁氏曰馬同薛九家同/字林虞同子夏肱陸氏曰古𢎞反姚作股)集解(程子/曰沛)
(字古本有作斾字者王弼以為幡幔則是斾也幡幔圍/蔽於内者豐其沛其暗更甚於蔀也三明體而反暗於)
(四者所應隂暗故也三居明體之上陽剛得正本能明/者也豐之道必明動相資而成三應於上上隂柔又无)
(位而處震之終既終則止矣不能動者也他卦至終則/極震至終則止矣三无上之應則不能成豐沫星之㣲)
(小无名數者一有是字見沫暗之甚也豐之時而遇上/六日中而見沬者也右肱人之所用乃折矣其无能為)
(可知賢智之才遇明君則能有為於天下上无可賴之/主則不能有為如人之折其右肱也人之為有所失則)
(有所歸咎曰由是故致是若欲動而无右肱欲為而上/无所賴則不能而已更復何言无所歸咎也  朱子曰)
(沛一作斾謂幡幔也其蔽甚於蔀矣沫小星也三處/明極而應上六雖不可用而非咎也故其象占如此)纂
註(鄭氏剛中曰安定謂沛繫於旗竿旌旗之垂也義亦/為斾皆掩蔽光明之謂九家易謂沬斗柄後小星日)
(中見沫其光㣲細所見小愈不明矣取徐氏曰三與上/應上柔暗極甚於二四所見益小故  見沫為象折毁)
(也右肱謂上也前為右右肱人之所用而最便者三欲/用上之切如右肱也上暗益甚失其所應如折其右肱)
(无所賴矣沛雙湖先生曰三以明體處震下為四所蔽/則三有豐  之象矣日中見沫説已見前八卦艮為手)
(有肱象今但互兑為毁折艮伏兊下而不見有折肱之/象三互兊初爻至五兊之毁折方成五在三前故曰右)
(卦以上為/右下為左)九四豐其蔀日中見斗遇其夷主吉集解(程/子)
(曰四雖陽剛為動之主又得大臣之位然以不中正遇/隂暗柔弱之主豈能致豐大也故為豐其蔀蔀周圍掩)
(蔽之物周圍則不大掩蔽則不明日中見斗當盛明之/時反昏暗也夷主其等夷也相應故為之主初四皆陽)
(而居初是其徳同又居相應之地故為夷主居大臣之/位而得一作徳又有同字在下之賢同徳相輔其助豈)
(小也哉故吉也如四之才得在下之賢為之助則能致/豐大乎曰在下者上有當位為之與在上者下有賢才)
(為之助豈无益乎故吉也然而致天下之豐有君而後/能也五隂柔居尊而震體无虚中巽順下賢之象下雖)
(多賢亦將何為葢非陽剛中正不能致天下之豐也而/朱子曰象與六二同夷等也謂初九也其占為當豐)
(遇暗主下就/同徳則吉也)附録(朱子語問九四近幽暗之君所以有/豐其蔀日中見斗之象亦是他本身)
(不中正所致故象云位不/當也曰也是如此學蒙)纂註(徐氏曰夷主謂四與初/皆剛同徳相應故初以)
(四為配主四以初為夷主也夷雙湖先生曰配者配合/之義彼來為我配也夷者等  之義與我為等夷也皆)
(陽故皆曰主降鄭氏汝諧曰初視四為配以下偶上也/四視初為夷  上就下也  陸氏希聲曰初言配主恭)
(四言夷/主謙也)六五來章有慶譽吉集解(程子曰五以隂柔之/才為豐之主固不能)
(成其豐大若能來致在下章美之才而用之則有福慶/復得美譽所謂吉也六二文明中正章美之才也為五)
(者誠能致之在位而委任之可以致豐大之慶名譽之/美故吉也章美之才主二而言然初與三四皆陽剛之)
(才五能用賢則彚征矣二雖隂有文明中正之徳大賢/之在下者也五與二雖非隂陽正應在明動相資之時)
(有相為用之義五若能來章則有慶譽而吉也然六五/无虚已下賢之義聖人設此義以為敎耳  朱子曰質)
(雖柔暗若能來致天下之明則有慶譽而吉矣葢因/其柔暗而設此以開之占者能如是則如其占矣)纂
註(徐氏曰來謂來之也以六五柔中之君而能來六二/中正之臣資其開導之益則有慶且有譽矣此二五)
(同徳相照得處豐之道故吉明馮氏當可曰六二言往/六五言來二五往來交合章  之象  陳氏曰五隂暗)
(則往而疑二文明則來而/章章者離體文明之象)上六豐其屋蔀其家闚其户
閴其无人三歳不覿凶(吕音訓豐其屋陸氏曰説文作/寷云大屋也易寷其屋闚陸氏)
(曰苦規反李登云小視閴陸氏曰苦鵙反徐苦鶂反一/音苦馘反馬鄭云无人貎字林云静也姚作鬩孟作窒)
(並通晁氏云/案窒古文)集解(程子曰六以隂柔之質而居豐之極/處動之終其滿假躁動甚矣處豐大)
(之時宜乎謙屈而處極髙致豐大之功在乎剛健而體/隂柔當豐大之任在乎得時而不當位如上一无上字)
(六者處无一當其凶可知豐其屋處大髙也蔀其家居/不明也以隂柔居豐大而在无位之地乃髙亢昏暗自)
(絶於人人誰與之故闚其户閴其无人也至於三歳之/久而不知變其凶宜矣不覿謂尚不見人葢不變也六)
(居卦終有變之義而不能遷是其才不能也為朱子曰/以隂柔居豐極處動終明極而反暗者也故  豐大其)
(屋而反以自蔽之象无人不/覿亦言障蔽之深其凶甚矣)纂註(程氏曰六五以謙接/物故雖九三非應而)
(必求上六以亢自居雖九三正應而不為用此吉凶之/斷也  路氏曰居一卦之上而位極其髙故曰豐其屋)
(體隂柔之質而材蔽於暗故曰蔀其家无剛明之才以/用下而且窮大以失其居焉九三雖應於下彼孰肯為)
(之應哉此所以闚其户閴其无人而三嵗不覿也巽雙/湖先生曰上六以全體取象上居一卦之上有震  木)
(為屋之象初至四互家人有家之象屋既豐則家自蔀/蔀只是障蔽之意闚其户者正應三也三自下闚之震)
(初畫在前户之象也閴其无人者本爻隂虚也三歲不/覿三見其无人而不來覿之也曰闚曰覿皆離目象三)
(嵗滿上卦三爻象漢上曰豐屋蔀家自絶於人三歳不/覿則人絶之其凶可知矣  蔡氏曰豐大也又曰多故)
(極天下事物之多難於盡見也惟以剛遇剛以柔遇柔/則所見同而可以无疑以剛遇柔則剛者明而柔者暗)
(終不能相信也初與四皆剛也故有配主之无咎夷主/之吉然四位居柔又不免有豐蔀見斗之象二與五皆)
(柔也故有孚來章之喜然二位居柔又未免有得疑疾/之事惟三與上以剛遇柔故三折右肱而上至於三歳)
(不覿也也丘氏曰斗星之大者六五以隂居陽雖暗而/有明斗  二應而四近之故皆有豐蔀見斗之象沬星)
(之小者上六以隂居隂其暗特甚沫也三與之應故有/豐沛見沫之象沛之蔽過於蔀沫之暗過於斗此以五)
(上居位之異而為三/爻所見之别者也)大象傳雷電皆至豐君子以折獄
致刑(吕音訓折/陸之舌反)集解(程子曰雷電皆至明震並行也二/體相合故云皆至明動相資成豐)
(之象離明也照察之象震動也威斷之象折獄者必照/其情實惟明克允致刑者以威於一作其姦惡唯斷乃)
(成故君子觀雷電明動之象以折獄致刑也噬嗑言先/王勅法豐言君子折獄以明在上而麗於威震王者之)
(事故為制刑立法以明在下而麗於威震君子之用故/為折獄致刑旅明在上而云君子者旅取慎用刑與不)
(留獄君子皆當然也之朱/子曰取其威照並行  象)纂註(蔡氏曰折獄離明象致/刑震懼象震者陽破隂)
(刑者君子所以懼小人此蘭氏曰折者折/衷其至當之理致者自  而致之於彼)彖𫝊豐大也
明以動故豐集解(程子曰豐者盛大之義離明而震動/明動相資而成豐大也  朱子曰以)
(卦徳釋/卦名義)附録(朱子語明以動故豐以明心應事物非/明則動无所之非動則明无所用□)纂
註(林氏栗曰故豐/之豐當作亨)王假之尚大也集解(程子曰王者有/四海之廣兆民)
(之衆極天下之大也故豐大之道唯王者能致之所有/既大其保之治之之道亦當大也故王者之所尚至大)
(也/)勿憂宜日中冝照天下也集解(程子曰所有既廣所/治既衆當憂慮而不)
(能周及宜如日中之盛明普照天下无所不至則可勿/憂矣如是然後能保其豐大保有豐大豈小才小知之)
(所能也卦朱/子曰釋  辭)附録(朱子語須是王假之了方且勿憂宜/日中若未到這箇田地更憂甚底王)
(亦未有可憂宜照天下是貼底間句易説問宜日中宜/照天下人君之徳如日之中乃能盡照天下否曰易如)
(此看不得只是如日之中則自然照天下不可將作道/理解他問此卦後面諸爻不甚好曰是忒豐大了這物)
(事盛極去不得了必衰人君於此之時當如奉盤水戰/兢自持方无傾側滿盈之患若才有纖毫驕矜自滿之)
(心即敗矣所以此處極難崇觀中羣臣創為豐亨豫大/之説當時某論某人曰當豐亨豫大之時而為因陋就)
(簡之説君臣上下動以此藉口於是/安意肆志无所不為而大禍起矣僴)日中則昃月盈則
食天地盈虚與時消息而況於人乎況於鬼神乎(吕音/訓昃)
(陸氏曰如字孟作稷晁氏曰案稷古文食/陸氏曰如字或作蝕非晁氏曰案蝕俗字)集解(程子曰/既言豐)
(盛之至復言其難常以為戒也日中盛極則當昃㫙月/既盈滿則有虧缺天地之盈虚尚與時消息况人與鬼)
(神乎盈虚謂衰盛消息謂進退天地之運亦隨時進退/也鬼神謂造化之迹於萬物盛衰可見其消息也於豐)
(盛之時而為此誡欲其守中不至過盛處豐之道豈易/也哉  朱子曰此又發明卦辭外意言不可過中也)
附録(朱子語天地是舉其大體而言鬼神是舉其中運/動變化者通上徹下而言如雨風露雷草木之類)
(皆是曰驟雨不終朝自不能久而況其小者乎又曰豐/卦彖許多言語其實則在日中則昃月盈則食天地盈)
(虚與時消息數語上這盛得極常須謹保守得日中時/候方得不然便是偃仆傾壞了又曰這處去危亡只是)
(一間耳須是兢兢如捧盤水方得又曰須是謙抑貶損/方可保得又曰這便是康節所謂酩酊離披時候如何)
(不憂危懼畏宣政問有以奢侈為言者小人都云當豐/亨豫大之時須是恁地侈泰方得所以一向放肆如何)
(得不亂易説物事到盛時必衰雖鬼神有不能為也僴/問程子曰鬼神者造化之迹今既言天地而復言鬼神)
(未知如何分曰天地舉全體而言鬼神者其功用之/迹似有人所為者以謙卦彖辭推之尤明白易説)纂
註(毛氏曰豐大也亦盈也唯有道者明徳若不足未嘗/中故不昃未嘗盈故不食日新則為大反是則為盈)
(知日中之宜則知日昃之可戒地李氏過曰極弊大壞/之形常出於豐亨豫大之後天  盈虚與時消息此理)
(也雖天地如之人與鬼神安得而違也卦言宜日中故/贊發此意而為玩治者之戒  馮氏椅曰卦本乾下坤)
(上乾之九自二往四坤之六自四來二則乾中虚而坤/下盈天地盈虚之象也六二在下卦人位人也九四在)
(上卦隂位鬼也爻陽/神也人與鬼神之象)小象傳雖旬无咎過旬災也(吕音/訓雖)
(晁氏曰觀辭意當作惟古/文本作惟讀易者失之)集解(程子曰聖人因時而處/宜隨時而順理夫勢均)
(則不相下者常理也然有雖敵而相資者則相求也初/四是也所以雖旬而无咎也與人同而力均者在乎降)
(已以相求協力一作心以從事若懷先一作先懐已之/私有加上之意則患當至矣故曰過旬災也均而先已)
(是過旬也一求勝則不能同矣辭朱子/曰戒占者不可求勝其配亦爻  外意)有孚發若信以
發志也集解(程子曰有孚發若謂以已之孚信感發上/之心志也苟能發則其吉可知雖柔一作)
(昬暗有可/發之道也)豐其沛不可大事也折其右肱終不可用也
集解(程子曰三應於上上隂而无位隂柔无勢力而處/既終其可共濟大事乎既无所賴如右肱之折終)
(不可/用矣)豐其蔀位不當也集解(程子曰位不當謂以不中/正居髙位所一作非以暗)
(而不能致豐/一有乎字)日中見斗幽不明也集解(程子曰謂幽暗/不能光明君隂)
(柔而臣不/中正故也)遇其夷主吉行也集解(程子曰陽剛相遇吉/之行也下就於初故)
(云行下求/則為吉也)纂註(郭氏京曰遇其夷主吉志行也脱志字/小象皆先舉爻辭後以義結遇其夷主)
(吉既是爻辭行之一字亦未成義案暌卦初四/俱陽爻小象曰志行也比例詳義足見其脱)六五之
吉有慶也集解(程子曰其所謂吉者可以有慶福及于/天下也人君雖柔暗若能用賢才則可)
(以為天下之福/唯恐不能耳)豐其屋天際翔也闚其户閴其无人自
藏也(吕音訓際陸氏曰如字鄭云當為瘵病也翔陸氏/曰鄭王肅作祥晁氏曰孟亦作祥云天降惡祥藏)
(陸氏曰如字衆家作戕慈羊/反馬王肅云殘也鄭云傷也)集解(程子曰六處豐大之/極在上而自髙若飛)
(翔于天際謂其髙大之甚闚其户而无人者雖居豐大/之極而實无位之地人以其昬暗自髙大故皆棄絶之)
(自藏避而弗與親也/  朱子曰藏謂障蔽)附録(朱子語天際翔也是其屋髙/大至於天際都只是自障蔽)
(又曰似是説如翬斯飛様/言其屋之大障蔽闊淵)纂註(張子曰處上之極而居/動之末故曰天際翔也)
(王氏宗傳曰自藏則非/人之逺已乃已逺人也)
經䷷(艮下/離上)集解(程子曰旅序卦豐大也窮大者必失/其居故受之以旅豐盛至於窮極則)
(必失其所安旅所以次豐也為卦離上艮下山止而不/遷火行而不居違去為不處之象故為旅也又麗乎外)
(亦旅/之象)旅小亨旅貞吉(吕音訓旅陸氏曰力舉反羇旅也/離宮一世卦王肅等以為軍旅)
集解(程子曰以卦才言也如卦之才可以小亨得旅之/貞正而吉也  朱子曰旅羈旅也山止於下火炎)
(於上為去其所止而不處之象故為旅以六五得中於/外而順乎上下之二陽艮上而離麗於明故其占可以)
(小亨而能守其旅之貞則吉旅非常居若可苟/者然道无不在故自有其正不可須臾離也)纂註(林/氏)
(曰旅者違其國去其家而託於人者也動楊氏萬里曰/内為主外為客山止不動猶館舍也火  不止猶行人)
(也辭馮氏椅曰卦畫於包義文王特因所命之名而繫/之  則商旅之懋遷諸侯大夫之至王庭朝方岳自相)
(朝聘而四方之賔客行人凡託宿故人道路館舍皆有/旅義以至國君失國大夫士去位違之他邦者雖盛于)
(晚周而太康失邦十旬弗返自夏已有之又曰卦以六/五為主則為小事之亨次以艮九三為象則以得位之)
(貞為吉隂為小陽以居上為貞當位為吉也以理言之/无大亨通故所亨者小易至卑巽故守貞則吉又曰再)
(稱卦名衍也大項氏曰旅小亨就旅之卦才言之可以/小亨不可以  用旅貞吉者旅于貞則吉不貞則凶乃)
(處旅之道也南雙湖先生曰離火去其所止而不處固/有旅義以正  方離下麗東北方艮亦有旅象大抵旅)
(之所以得名由於離之乘艮也艮為門火在門外便有/出門前往之象況火不特動而已有火食火伴之象焉)
(卦因離而成故辭之所主亦在離曰小亨以六五隂小/故曰小亨也曰貞吉以六五隂居陽不正故戒之以貞)
(則吉也項氏得之馮廣旅義為備/而分亨貞屬五三爻恐意不貫)初六旅瑣瑣斯其所
取災(吕音訓瑣瑣陸氏曰悉果反或作璅字者非也鄭/云瑣瑣小也馬云疲弊貌王肅云細小貌晁氏曰)
(案説文璅石之似玉者子/皓反瑣玉聲也損果反)集解(程子曰六以隂柔在旅/之時處於卑下是柔弱)
(之人處旅困而在卑賤所存汙下者也志卑之人既處/旅困鄙猥瑣細无所不至乃其所以致悔辱取災咎也)
(瑣瑣猥細之狀當旅困之時才質如是上雖有援无能/為也四陽性而離體亦非就下者也又在旅於他卦為)
(大臣之位者異矣故朱子曰當旅之/時以隂柔居下位  其象占如此)纂註(丘氏曰初以/隂柔在下卑)
(賤之人處旅不務逺大而局於瑣屑所以自取災殃當/張氏清子曰瑣兮尾兮流離之子初六有焉  馮氏)
(可曰所處最下道塗負販之民也郭馮氏椅曰負寶貨/於道而有聲象瑣瑣聲相續也    氏京曰斯其所取)
(災乃㒋賤之義不/合作斯此之意)六二旅即次懷其資得童僕貞(吕音/訓懷)
(其資陸氏曰本或/作懷其資斧非)集解(程子曰二有柔順中正之徳柔/順則衆與之中正則處不失當)
(故能保其所有童僕亦盡其忠信雖不若五有文明之/徳上下之助亦處旅之善者也次舍旅所安也財貨旅)
(所資也童僕旅所賴也得就次舍懷蓄其資財又得童/僕之貞良旅之善也柔弱在下者童也强壯處外者僕)
(也二柔順中正故得内外之心在旅所親比者童僕也/不云吉者旅寓之際得免於災厲則已善矣  朱子曰)
(即次則安懷資則裕得其童僕之貞信則无欺而有賴/旅之最吉者也二有柔順中正之徳故其象占如此)
纂註(徐氏曰即就也次舍也資財貨也六二居位得中/旅即次也上得乎剛懷其資也下得乎柔得童僕)
(也貞位當也為朱氏曰離為臝貨貝資財之象巽為入/懷其資也艮  少男初卑隂賤童僕也  馮氏掎曰古)
(僮字通用未冠者僕給事左右也有張子曰居得位得/次之義得三之助故曰懷其資下  一隂无所係累故)
(曰得童僕貞時林氏栗曰/即次懷資待  之義也)九三旅焚其次喪其童僕貞
厲(吕音訓□今本作喪陸氏曰/息浪反卦内并象及下卦同)集解(程子曰處旅之道/以柔順謙下為先)
(三剛而不中又居下體之上與艮之上有自髙之象在/旅而過剛自髙致困災之道也自髙則不順於上故上)
(不與而焚其次失所安也上離為焚象過剛則暴下故/下離而喪其童僕之貞信謂失其心也如此副一作者)
(危厲之道也僕朱子曰過剛不中居下之上故其象占/如此喪其童  則不止於失其心矣故貞字連下句為)
(義/)纂註(徐氏曰三位髙而近離有焚象童僕初也柔本/從剛三位髙而不中无以得童僕之心初柔為)
(二所得則三喪其童僕也旅貴柔中旅之貞也三剛貞/而不中危厲之道也故既焚其次又喪其童僕所傷多)
(矣厲余氏曰得其童僕喪其童僕皆當為句象也貞與/貞  又自為句占也周禮有祈永貞貞亦占之美辭又)
(周禮天府季冬陳玉以貞來嵗之媺惡鄭司農云貞問/也易曰師貞丈人吉問於丈人國語曰貞於陽卜康成)
(曰問事之正曰貞禮中又有所謂大貞謂/卜遷國立君也此皆讀易者所不可不知)九四旅于處
得其資斧我心不快(吕音訓資斧陸氏曰如字子夏及/衆家並作齊斧張軌云齊斧葢黃)
(鉞斧也張晏云整齊也應劭云齊利也虞喜/志林云齊當作齋齋戒入廟而受斧下卦同)集解(程子/曰四)
(陽剛雖不居中而處柔在上體之下有用柔能下之象/得旅之宜也以剛明之才為五所與為初所應在旅之)
(善者也然四非正位故雖得其處止不若二之就次舍/也有剛明之才為上下所與乃旅而得貨財之資器用)
(之利也雖在旅為善然上无剛陽之與下唯隂柔之應/故不能伸其才行其志其心不快也云我者據四而言)
(此朱子曰以陽居隂處上之下用柔能下故其象占如/  然非其正位又上无剛陽之與下唯隂柔之應故其)
(心有所/不快也)附録(朱子語資斧有做齎斧説底這資斧在巽/上説也自分曉然而旅中亦豈可无備禦)
(底物事次第/這便是淵)纂註(徐氏曰才剛得其資斧也或曰資當/作齊案漢書王莽遣王尋屯洛陽將)
(發亡其黃鉞其士房楊曰此經所謂喪其資斧者也應/劭云齊利也讀如齊衰之齊資齊音同誤作資  馮氏)
(椅曰四心之位火性剽疾然位隂有不快之象也案雙/湖先生曰徐氏或曰即語録有做齊斧説之義又  資)
(與二象同斧即離為兵象亦互兑金在巽木上象離兑/在四上所以得也若巽上九喪其資斧亦有離兑巽象)
(然皆在上爻下所以喪/也合兩卦論取象甚明)六五射雉一矢亡終以譽命(吕/音)
(訓射陸/食亦反)集解(程子曰六五有文明柔順之徳處得中道/而上下與之處旅之至善者也人之處旅)
(能合文明之道可謂善矣羈旅之人動而或失則困辱/隨之動而无失然後為善離為雉文明之物射雉謂取)
(則於文明之道而必合如射雉一矢而亡之發无不中/則終能致譽命也譽令聞也命福禄也五居文明之位)
(有文明之徳故動必中文明之道也五君位人君无旅/旅則失位故不取君義  朱子曰雉文明之物離之象)
(也六五柔順文明又得中道為離之主故得此爻者為/射雉之象雖不无亡矢之費而所喪不多終有譽命也)
附録(朱子語如伊川説一矢亡之亡字正如秦无亡矢/遺鏃之亡不是如伊川之説易中凡言終吉者皆)
(是初不甚好又曰而今只如這小/小文義亦无人去解析他易説)纂註(朱氏曰離為兵/伏坎為弓下艮)
(為手兵加弓矢也而在手上故曰射不馮氏當可曰諸/家以旅不取君象非也卦六爻无理  備厲王居彘平)
(王之遷天王居鄭黎侯寓衛衛侯處曹邑此類每每見/之不幸至此苟能以中正之道自處所依得人能反其)
(國邑復其世祚於此見易為後世作聖人之憂可謂至/矣  楊氏萬里曰少康逃虞思之國宣王匿召公之家)
(是旅也離雙湖先生曰噬嗑亦離體四稱金矢此稱一/矢爻於  上自取矢象豈上體自有坎位抑離伏坎邪)
(譽命五當/兊口象)上九鳥焚其巢旅人先笑後號咷喪牛于易
凶(吕音訓易陸氏曰以䜴反王/肅音亦晁氏曰案與大壯同)集解(程子曰鳥飛騰處/髙者也上九剛不)
(中而處最髙又離體其亢可知故取鳥象在旅之時謙/降柔和乃可自保而過剛自髙失其所宜安矣巢鳥所)
(安止一有上字焚其巢失其所安无所止也在離上為/焚象陽剛自處於至髙始快其意故先笑既而失安莫)
(與故號咷輕易以喪其順徳所以凶也牛順物喪牛于/易謂忽易以失其順也離火性上為躁易之象上承鳥)
(焚其巢故更加旅人字不云旅人則是鳥笑哭也道朱/子曰上九過剛處旅之上離之極驕而不順凶之  也)
(故其象/占如此)纂註(齊氏曰離為科上槁在巽木之上亦有巢/象而火又附焉故曰焚  張氏汝弼曰火)
(有聲有笑號之象離為飛鳥為牝牛上馮氏椅曰六五/約象兊為口舌號笑之象焚其巢者  九也旅人六五)
(也見上焚巢故先笑之與之同體故後號咷炎項氏曰/旅離在上故後號同人離在下故先號離性  故多怒)
(也同人之五得二而後成兊故後笑旅之五先已成兑/故先笑兊性説故多喜也  李氏樁年曰同人親也故)
(先號咷後笑親寡旅也故先笑後號咷其林氏曰三與/上應皆以剛居上无相與之情故三焚  次上焚其巢)
(三承九四之離為他人所焚也上焚其巢自焚也三焚/其次則巢尚在也喪其童僕則牛尚存也巢在則有可)
(歸之理牛存則有可行之資今也巢焚牛喪欲歸則无/其所欲行則无其資凶斯致矣  鄭氏東卿曰上九得)
(勢寄一身於炎炎之上不知有焚巢之禍九三趨炎而/躁進不知有焚次之災  丘氏曰處旅之道以得中為)
(善卑則取辱髙則召禍初處最下卑者也故以瑣瑣而/取災三在下之上上在上之上髙者也故三焚次喪僕)
(上焚巢喪牛也四處上之下雖无太髙太卑之失亦未/得中故雖得資斧而心未快惟二得下體之中故二即)
(次懷資而得僕五亦終有譽命之榮也然二當位而五/不當位故五不免射雉亡矢之患居旅道之善其唯六)
(二乎同雙湖先生曰笑號咷在本卦故當取下互兊口/象然  人无兊體九五亦曰先號咷而後笑項氏謂五)
(得二成兑乃强為之説固不若張氏取離火有聲象為/皆通鳥牛焚喪亦離象巢離上象居髙故笑焚巢故號)
(咷旅人恐指占者只就上説為有情本/義謂驕先笑不順喪牛皆致凶之道也)大象𫝊山上有
火旅君子以明慎用刑而不留獄集解(程子曰火之在/髙明无不照君)
(子觀明照之象則以明慎用刑明不可恃故戒於慎明/而止亦慎象觀火行不處之象則不留獄獄者不得已)
(而設民有罪而入豈可留滯淹久/也  朱子曰慎刑如山不留如火)附録(朱子語明慎用/刑而不留獄却)
(只是火在山上之象/又不干旅事董録)纂註(馮氏去非曰山止而不動者/室廬之象火動而不止者行)
(旅之象火暫在山上猶旅附室廬于外之象良蔡氏曰/火行山上而不留旅之象也明離象慎用刑  象不留)
(獄火行不處之象刑林氏曰山上非火之所歸以毛氏/曰君子觀象而用  則取其火以為明取其止  為慎)
(取其旅以/不留獄)彖𫝊旅小亨柔得中乎外而順乎剛止而麗
乎明是以小亨旅貞吉也集解(程子曰六上居五柔得/中乎外也麗乎上下之)
(剛順乎剛也下艮止上離麗止而麗乎明也柔順而得/在外之中所止能麗於明是以小亨得旅之貞正而吉)
(也旅困之時非陽剛中正有助於下不得致大亨也所/謂得在外之中中非一揆旅有旅之中也止麗於明則)
(不失時宜然後得一作能處旅之/道  朱子曰以卦體卦徳釋卦辭)旅之時義大矣哉集
解(程子曰天下之事當隨時各適其宜而旅為難/處故稱其時義之大  朱子曰旅之時為難處)纂註
(徐氏曰一柔在外而處二剛之中是羈旅之人交扵强/有力者苟非善處卑則取辱髙則招禍鮮不失矣惟於)
(止知其所止无私交无暗事非賢不主非善不與止而/麗乎明也夫如是内不失已外不失人雖在旅困亦可)
(小亨得旅之正而吉也人李氏曰適旅之時動得其宜/其義大矣  蘭氏曰聖  恐後世以旅道㣲小所以發)
(揚其至/大之意)小象𫝊旅瑣瑣志窮災也集解(程子曰志意窮/廹葢自取災也)
(災眚對言則有分/獨言則謂災患耳)得童僕貞終无尤也集解(程子曰羈/旅之人所)
(賴者童僕也既得童僕/之忠貞終无尤悔矣)旅焚其次亦以傷矣以旅與下
其義喪也集解(程子曰旅焚失其次舍亦以困傷矣以/旅之時而與下之道如此義當喪也在)
(旅而以過剛自髙待下必喪其忠貞謂失其心也在旅/而失其童僕之心為可危也  朱子曰以旅之時而與)
(下之道如此/義當喪也)旅于處未得位也得其資斧心未快也集
解(程子曰四以近君為當位在旅五不取君義故四為/未得位也曰然則以九居四不正為有咎矣曰以剛)
(居柔旅之宜也九以剛明之才欲得時而行/其志故雖得資斧以旅為善其心志未快也)終以譽命
上逮也(吕音訓逮陸音/代一音大計反)集解(程子曰有文明柔順之徳/則上下與之逮與也能順)
(承於上而下與之為上所逮也在上而得乎下為下所/上一无上字逮也在旅而上下與之所以致譽命也旅)
(者困而未得所安之時也終以譽命終當致譽命也已/譽命則非旅也困而親寡則為旅不必在外也  朱子)
(曰上逮言其譽/命聞於上也)附録(朱子語上逮也/不得如伊川説)以旅在上其義焚
也喪牛于易終莫之聞也(吕音訓其義焚也陸氏曰馬/云義宜也一本冝其焚喪牛)
(之凶今本作于易陸氏/曰本亦作喪牛于易)集解(程子曰以旅在上而以尊/髙自處豈能保其居其義)
(當有焚巢之事方以極剛自髙為得志而笑不知喪其/順徳於躁易是終莫之聞謂終不自間知也使自覺知)
(則不至於極而號咷矣陽剛不中而處極固/有髙亢躁動之象而火復炎上則又甚焉)纂註(潘氏/曰于)
(易者禍生于所忽而莫之知也知鄭氏/汝諧曰以易而喪其順是罔聞  也)
經䷸(巽下/巽上)集解(程子曰巽序卦旅而无所容故受之/以巽巽者入也羈旅親寡非巽順何)
(所取容苟能巽順雖旅困之中何往而不能入巽所以/次旅也為卦一隂在二陽之下巽順於陽所以為巽也)
巽小亨利有攸往利見大人(吕音訓巽陸氏曰孫問反/廣雅云順也晁氏曰説文)
(作□云巽也此易巽卦為長女為風者説文今巽/字作□云具也説之案□古文□篆文巽俗文)集解
(程子曰卦之才可以小亨利有攸往利見大人也巽與/兊皆剛中正巽説一作兑義亦相類而兊則亨巽乃小)
(亨者兊陽之為也巽隂之為也兊柔在外用柔也巽柔/在内性柔也巽之亨所以小也  朱子曰巽入也一隂)
(伏于二陽之下其性能巽以入也其象為風亦取入義/隂為主故其占為小亨以隂從陽故又利有所往然必)
(知所從乃得其正故/又曰利見大人也)附録(朱子語巽有入之義巽為風/如風之入物只為巽便能入)
(義理之中无/巽不入董録)纂註(馮氏椅曰巽一隂在二陽下取義卑/也順也伏也入也卑以其下於陽順)
(以其承于陽伏以其藏于下入以其進於下其象為風/亦以其委曲而入於物无所不順也又曰諸家不過述)
(夫子贊説此彖葢主六四一爻立象雖是六子之卦然/易之為例凡二隂在上者以震上立本二隂在下者以)
(艮下立本觀其二爻之往來升降以立卦象此卦二隂/在下則二當為六成遯卦今六自二升四九乃自四降)
(二則成巽而不為遯所謂小者六也自下達上近君位/亨也利有攸往亦言六自二往四則不為遯也利見大)
(人者是六居四宻親九五而隂陽之情相得也初於二/亦有利見大人之象而専主一卦之本者當在六四一)
(爻㫖雙湖先生曰嘗於泰否往來竊窺文王彖辭卦變/之  因以例餘卦皆合馮氏此卦已先得我心所同然)
(者但愚謂六既往居四互離離為目又居九五故有/利見大人之象若初六於九二有不可同日語者也)初
六進退利武人之貞集解(程子曰六以隂柔居卑巽而/不中處最下而承剛過於卑)
(巽者也隂柔之人卑巽太過則志意恐畏而不安或進/或退不知所從其所利在武人之貞若能用武人剛貞)
(之志則為宜也勉為剛貞則无過卑恐畏之失矣不朱/子曰初以隂居下為巽之主卑巽之過故為進退  果)
(之象若以武人之貞處之則有/以濟其所不及而得所宜矣)纂註(馮氏椅曰巽為進/退於初六遽言之)
(何也進退者在三畫之巽則主一隂前遇二陽之象在/重隂之巽則主下一爻矣  蔡氏曰進退巽柔不決也)
(利武人之貞斷決也位剛故有此象三雙湖先生曰履/六三亦武人象履自三至五互巽六  正互巽之初爻)
(也武人義詳見履卦初六不正/而云正者戒之以正則利也)九二巽在牀下用史巫
紛若吉无咎(吕音訓紛陸氏曰方云反廣/雅云衆也喜也一云盛也)集解(程子曰/二居巽)
(時以陽處隂而在下過於巽者也牀人之所安巽在牀/下是過於巽過所安矣人之過於卑巽非恐怯則諂説)
(皆非正也二實剛中雖巽體而居柔為過於巽非有邪/心也恭巽之過雖非正禮可以逺恥辱絶怨咎亦吉道)
(也史巫者通誠意於神明者也紛若多也苟至誠安於/謙巽能使通其誠意者多則吉而无咎謂其誠足以動)
(人也人不察其誠意則以卑巽為諂矣時朱子曰二以/陽處隂而居下有不安之意然當巽之  不厭其卑而)
(二又居中不至已甚故其占為能過於巽而丁寜煩悉/其辭以自道達則可以吉而无咎亦竭誠意以祭祀之)
(吉占/也)附録(朱子語九二得中所以過於巽為善用史巫/紛若吉看來是箇盡誠以祭祀之吉占易説)
纂註(毛氏曰巽初民之象牀者二也長民者也古者席/地而坐唯長民者坐於牀亦不抗也巽而在牀之)
(下近民之義也夫近民則必深知其疾苦矣故祝史為/之延福巫醫為之除病凡為民除害者紛舉而行之所)
(以吉也民之所喜誰能咎之以朱氏曰祝史達人之意/以告鬼神巫師導鬼神之意  告人葢以口舌往來二)
(五之間者也故曰紛若吉馮氏椅曰周官史掌卜筮巫/掌袚禳卜筮所以占其  凶袚禳所以除其烖害  蔡)
(氏曰史巫皆善口舌互兑有史巫口舌之象列鄭氏東/卿曰巽以陽爻為牀簀而隂爻為足四陽行  簀之象)
(也二隂四隅在下足之象也九二之牀東首上九之牀/西首而足傳之故皆有巽在牀下之象  潘氏曰以陽)
(處隂過於巽也故九二上九皆有牀下之象然上九喪/其資斧九二可用於史巫二得中而上失中也  雙湖)
(先生曰牀處全體巽木象剥之牀以卦形之肖象取耳/  許氏曰兊之中以剛為説巽之中以剛為入皆有才)
(適用之臣也然兊務於上巽務於下其勢有所不同如/井之義貴於上行也而九二无應徇已才而下之違時)
(拂義人莫肯與以谷射/甕敝取象其亦宜乎)九三頻巽吝集解(程子曰三以/陽處剛不得)
(其中又在下體之上以剛亢之質而居巽順之時非能/巽者勉而為之故屢失也居巽之時處下而上臨之以)
(巽又四以柔順相親所乗者剛而上復有重剛雖欲不/巽得乎故頻失而頻巽是可吝也  朱子曰過剛不中)
(居下之上非能巽者勉為屢/失吝之道也故其象占如此)附録(朱子語九三頻巽不/比頻復復是好事所)
(以頻復為无咎巽不是大故好底事九三别无/伎倆只管今日巽了明日又巽自是可吝易説)纂註(王/氏)
(宗傳曰三居兩巽間一巽既盡一巽復來故頻巽人蘭/氏曰頻復无咎頻巽則吝何也葢復者改過也聖  不)
(重无過而重改過改過所以无咎頻巽/則以其重剛頻巽非其本心所以有咎)六四悔亡田獲
三品集解(程子曰隂柔无援而承乘皆剛宜有悔也而/四以隂居隂得四之正在上體之下居上而)
(能下也居上之下巽於上也以巽臨下巽於下也善處/如此故得悔亡所以得悔亡以如田之獲三品也田獲)
(三品及於上下也田獵之獲分三品一為乾豆一供賔/客與充庖一頒徒御四能巽於上下之陽如田之獲三)
(品謂遍及上下也四之地本有悔以處之至善故悔一/无悔字亡而復有功天下之事苟善處則悔或可以為)
(功也處朱子曰隂柔无應承乘皆剛冝有悔也而以隂/居隂  上之下故得悔亡而又為卜田之吉占也三品)
(者一為乾豆一為/賔客一以充庖)附録(朱子語卜田之吉占特於巽之/六四言之此等處有可解者有)
(不可解者只得虚心玩味闕其所疑不可强穿鑿也董/録田獲三品伊川主張於作上下説得較牽强易説)
纂註(許氏曰六四隂柔之質自多懼也順入之才能承/君也以是而處每堪其任故八卦皆无凶悔之辭)
(在馮氏椅曰以巽接下故下皆赴之九三以剛居陽又/  下體之上乾豆之象也初六與已配應賔主之象九)
(二上无九五之君充君庖厨之象六隂為武事之象故/取於田  朱氏曰兊有刑殺之意  雙湖先生曰互離)
(為戈兵上古罔罟佃漁取離也詳見恒卦王制天子諸/侯无事則歳三田一為乾豆二為賔客三為充君之庖)
(穀梁桓四年四時之田用三焉唯其所先得一為乾豆/云云注乾豆謂腊之以為祭祀豆實也  龍氏仁夫曰)
(詩車攻注自左膘達右髃為上殺達右耳本為中殺左/髀達右䯚為下殺此又三品也面傷剪毛不成禽皆不)
(獻一舉而獲三品此/又田狩最吉之占)九五貞吉悔亡无不利无初有終
先庚三日後􁂞三日吉(吕音訓先陸西薦/反後陸胡豆反)集解(程子曰/五居尊)
(位為巽之主命令之所出也處得中正盡巽之善然巽/者柔順之道所利在貞非五之不足在巽當戒也既貞)
(則吉而悔亡无所不利貞正中也處巽出令皆以中正/為吉柔巽而不貞則有悔安能无所不利也命令之出)
(有所變更也无初始未善也有終更之使善也若已善/則何用命也何用更也先庚三日後􁂞三日吉出命更)
(改一作故之道當如是也甲者事之端也􁂞者變更之/始也十干戊巳為中過中則變故謂之􁂞事之改更當)
(原始要終如先甲後甲之義如是則吉也解在蠱卦吉/朱子曰九五剛健中正而居巽體故有悔以有貞而)
(也故得亡其悔而无不利有悔是无初也亡之是有終/也􁂞更也事之變也先􁂞三日丁也後􁂞三日癸也丁)
(所以丁寜於其變之前癸所以揆度於其變/之後有所變更而得此占者如是則吉也)附録(朱子/語先)
(􁂞三日後􁂞三日不知是如何看來又以設此為卜是/吉模様蠱之先甲三日是辛後甲三日是丁此卦先庚)
(三日亦是丁丁與辛皆是古人祭祀之日但癸日不見/用處  先􁂞後􁂞是説那後面變了底一截並易説无)
(初有終也仿彿是伊川説未善是无初更之而善是有/終自貞吉悔亡以下都是這一箇意思一如坤卦先迷)
(後得以下只都/是一箇意淵)纂註(司馬公曰巽為風風為號令九五/之君為號令之主得位以行其令)
(不失其中正故貞吉悔亡而无不利也民可與樂成難/與慮始故无初有終庚屬西方金金主斷制號令不嚴)
(則不行故先後三日吉濟許氏曰九五以巽順處中正/又君臣相得而剛柔相  相得則无内難相濟則有成)
(功不待于應自可无咎應則尤為美也利蔡氏曰剛體/近柔宜有悔位中正故吉而悔亡无不  也  錢氏曰)
(先儒謂戊巳為中過中則變故謂之􁂞先三日丁也无/初故不言十干之首後三日癸也有終故必盡十干而)
(後止爻馮氏椅曰此爻蠱之變故蠱之彖言先後三甲/而此  乃言先後三􁂞也  朱氏曰蠱卦六五柔故為)
(蠱巽九五剛乃有更變之善更天下之弊其唯中正乎/  齊氏曰推馬融先甲後甲之説曰八卦震東為甲兊)
(西為􁂞蠱互震而四居震中故言甲巽互兊而五在兑/上故言􁂞十干戊巳土餘八日為萬物始終甲者始之)
(始􁂞者終之始蠱言始而稱甲/巽言終而稱􁂞語固各有當也)上九巽在牀下喪其資
斧貞凶集解(程子曰牀人所安也在牀下過所安之義/也九居巽之極過於巽者一无者字也資)
(所有也斧以斷也陽剛本有斷以過巽而失其剛斷失/其所有喪資斧也居守而過巽至於自失在正道為凶)
(也也朱子曰巽在牀下過於巽者也喪其資斧失所以/斷  如是則雖貞亦凶矣居巽之極失其陽剛之徳故)
(其象占/如此)纂註(楊氏萬里曰上九位極人臣身極崇髙愛/其富貴權勢而患失之心生故必極其巽)
(順阿諛以保其所有不知順愈過身愈危小則喪資用/大則喪權勢雖正亦凶況不正乎  李氏過曰二處下)
(體巽在牀下未害也已處上體巽在牀下則反失威重/古人有行之者周之夷王是也下堂而見諸侯似未害)
(其為巽而諸侯反不至也之郭氏雍曰九二有為之臣/也以巽用剛者也上者巽  極也巽極不知變而欲同)
(九二之道則其過也甚矣下黄氏曰巽以初與四為主/初進退四有獲何也初在  卦伏亦甚焉四在上卦巽)
(其楊楊矣凡巽不欲過二中吉五中正吉三過中故咎/上窮巽故凶也  丘氏曰巽順也以一隂而順乎上之)
(二陽也在卦以二柔為巽主初柔居剛未安於巽故有/進退之疑四柔居柔巽其安矣故有功二與五皆以剛)
(居剛而五得中故五吉而三吝二與上皆以剛居柔而/二得中故二吉而上凶也大抵巽以居中得位為善二)
(得中而失位三四得位而失中初上位與中俱夫皆不/能盡巽之道唯九五位乎中正所以貞吉而為申命之)
(主歟互項氏曰巽上九與旅九四同稱資斧者旅之/四即  巽之上也巽為利市三倍故同稱資斧焉)大
象傳隨風巽君子以申命行事集解(程子曰兩風相重/一作從隨風也隨)
(相繼之義君子觀重巽相繼以順之象而以申命令行/政事隨與重上下皆順也上順下而出之下順上而從)
(之上下皆順重巽之義也命令政事順理則/合民心而民順從矣  朱子曰隨相繼之義)纂註(蔡氏/曰申)
(命重巽象行事風象掛楊氏曰申命須用事命申而事/不行與州縣之文徒  牆壁何以異哉  郭氏雍曰易)
(於巽主敎命故觀姤言敎命亦皆主巽懿項氏曰凡卦/之有巽者多言文敎風俗之事小畜之  文徳蠱之振)
(民育徳觀之觀民設敎姤之施令誥四方巽之申命/行事漸之居賢徳善俗鼎之正位凝命皆此意也)彖
傳重巽以申命(吕音訓重巽以申命晁氏曰徐氏新/義云下有命乃行也一句誤寫入注)集
解(程子曰重巽者上下皆巽也上順道以出命下奉命/而順從上下皆順重巽之象也又重為重復之義君)
(子體重巽之義以申復其命令申重復也丁寜之謂也/  朱子曰釋卦義也巽順而入必究乎下命令之象重)
(巽故為/申命也)附録(朱子語巽是順卦故曰重巽八卦之象皆/如此問申字是兩番降命令否曰非也只)
(是叮嚀反覆説便是申命巽風也風之吹動无處不入/无物不鼔動詔令之入人淪肌浹髓亦如風之動物也)
(澗申字是叮嚀反覆之意風无所不入如命令之叮嚀/告戒无所不至故象以之學蒙巽卦是於重巽上取義)
(重巽所以/為申命淵)纂註(方氏曰人君之巽莫大於順人心以行/事發號施令最不可以不順我以為順)
(人不以為順未可也上順下下不順於上未可也必三/令五申使人心具孚而後行之此人君重巽之事  郭)
(氏京曰命下脱命/乃行也誤入注)剛巽乎中正而志行柔皆順乎剛是
以小亨集解(程子曰以卦才言也陽剛居巽而得中正/巽順於中正之道也陽性上其志在以中)
(正之道上行也又上下之柔皆巽順/於剛其才如是雖内柔可以小亨也)利有攸往利見大
人集解(程子曰巽順之道无往不能入故利有攸往巽/順雖善道必知所從能巽順於陽剛中正之大)
(人則為利故利見大人也如五二之陽剛中正大人也/巽順不於大人未必不為過也  朱子曰以卦體釋卦)
(辭剛巽乎中正而志/行指九五柔謂初四)纂註(鄭氏剛中曰九二巽乎中者/也重巽則兼五言之故曰巽)
(乎中正而志行初六順乎剛者也重巽則兼四言之故/曰柔皆順乎剛  李氏舜臣曰若剛不順乎中正則將)
(褊隘而為邪若柔不順乎陽剛則將柔媚而為謟故柔/順乎剛剛順乎中正者所以為巽之體也若徒以一隂)
(潛伏謂之為巽而不究乎隂畫在二陽之下有順乎陽/剛之象陽畫在二五之位有順乎中正之徳則巽之所)
(以致亨者且不可得而見而何利往之有利見大人者/葢指二五以陽剛之畫處中正之位而初四二隂出而)
(順從之乃所/以為利也)小象傳進退志疑也利武人之貞志治也
(吕音訓治/陸直吏反)集解(程子曰進退不知所安者其志疑懼也/利用武人之剛貞以立其志則其志治)
(也治謂/修立也)紛若之吉得中也集解(程子曰二以居柔在下/為過巽之象而能使通)
(其誠意者衆多紛然由得中也陽居中為中實之象中/既誠實則一无則字人自當信之以誠意則非諂畏也)
(所以吉/而无咎)頻巽之吝志窮也集解(程子曰三之才質本非/能巽而上臨之以巽承)
(重剛而復剛勢不得行其志故頻失/而頻巽是其志窮困可吝之甚也)田獲三品有功也
集解(程子曰巽於上下如田之獲三/品而遍及上下成巽之功也)九五之吉位正中
也集解(程子曰九五之吉以處正中也得正中之道則/吉而其悔亡也正中謂不過无不及一作无過)
(不及正得其中也處柔巽與出/命令唯得中為善失中則悔也)巽在牀下上窮也喪其
資斧正乎凶也集解(程子曰巽在牀下過于巽也處卦/之上巽至於窮極也居上而過極)
(於巽至於自失得為正乎乃凶道也巽本善行故疑之/曰得為正乎復斷之曰乃凶也  朱子曰正乎凶言必)
(凶/)
　
　周易會通卷十
欽定四庫全書
　周易會通卷十一
　　　　　　　　　　　　元　董眞卿　撰
經䷹(兊下/兊上)集解(程子曰兊序卦巽者入也入而後説/之故受之以兊兊者説也物相入則)
(相説相説則相入/兊所以次巽也)兊亨利貞(吕音訓兊/陸徒外反)集解(程子曰兊/説也説致)
(亨之道也能説於物物莫不説而與之足以致亨然為/説之道利於貞正非道求説則為邪諂而有悔咎一作)
(吝故戒利貞也其朱子曰兊説也一隂進乎二陽之上/喜之見乎外也  象為澤取其説萬物又取坎水而塞)
(其下流之象卦體剛中而柔外剛中故説而亨柔外故/利于貞葢説有亨道而其妄説不可以不戒故其占如)
(此又柔外故為説亨剛/中故利於貞亦一義也)附録(朱子語川壅為澤坎為川/兊為澤澤是水不流底却)
(下一畫閉合時便成兊卦/便是川壅為澤之象淵)纂註(李氏舜臣曰以陽下隂/隂陽相説故曰兊亨亦)
(猶咸之所以為亨又曰三女之卦彖辭必以正者戒之/葢隂柔之性多无所守而兊説之質最為易流乃若三)
(男之卦則直論其卦之徳而不復戒之以利貞者陽剛/之性不至於牽溺也  朱氏曰二五剛中而五又正乃)
(戒以利貞在二三四不正/則陷於邪諂悔吝將生)初九和兊吉集解(程子曰初/雖陽爻居)
(説體而在最下无所係應是能卑下和順以為説而无/所偏私者也以和為説而无所偏一无偏字私説之正)
(也陽剛則不卑居下則能巽處説則能和无應則不偏/處説如是所以吉也  朱子曰以陽爻居説體而處最)
(下又无係應故/其象占如此)纂註(蔡氏曰爻位皆剛不比於柔得説/之正和而不流於邪者也故吉)
(馮氏當可曰與二相比和同无間故曰和兊心懷疑阻/而面相説者誠小人也初以陽徳處下无欲於三无嫌)
(於二是樂易君子謙退温恭以待物之象也剛雙湖先/生曰兊自有和義和獨於初言者以其得陽  之正具)
(和説之體故首言/之且為吉占也)九二孚兊吉悔亡集解(程子曰二承/比隂柔隂柔)
(小人也説之則當有悔二剛中之徳孚信内充雖比小/人自守不失君子和而不同說而不失剛中故吉而悔)
(亡非二之剛中則有悔矣以自守而亡也而朱子曰/剛中為孚居隂為悔占者以孚而說則吉  悔亡矣)纂
註(錢氏曰中實為孚二五剛中故皆曰孚/二應五君臣同徳而相悦孚兊之吉也)　(李氏過曰/張子曰私)
(係於近悔也誠於接物/信而不妄吉且悔亡)六三來兊凶集解(程子曰六三/隂柔不中正)
(之人説不以道者也來兊就之以求説也比於在下之/陽枉已非道就以求説所以凶也之内為來上下俱陽)
(而獨之内者以同體而隂性一作性隂下也失道下行/也  朱子曰隂柔不中正為兊之主上无所應而反來)
(説二陽以求/説凶之道也)纂注(王氏宗傳曰六三居兩兊之間一兊/既盡一兊復來故曰來兑夫上下四)
(剛皆君子也三以小人厠乎其間而位則不當左右/逢迎惟以容説為事此小人之失正者故於兊為凶)九
四商兊未寜介疾有喜(吕音訓商陸氏曰如字商量也/鄭云隱度也介陸氏曰音界隔)
(也馬云/大也)集解(程子曰四上承中正之五而下比柔邪之/三雖剛陽而處非正三隂柔陽所説也故)
(不能決而商度未寜謂擬議所從而未決未能有定也/兩間謂之介分限也地之界則加田義乃同也故人有)
(節守謂之介若介然守正而疾逺邪惡則有喜也從五/正也説三邪也四近君之位若剛介守正疾逺邪惡將)
(得君以行道福慶及物為有喜也若四者得失未有定/繫所從耳  朱子曰四上承九五之中正而下比六三)
(之柔邪故不能決而商度所説未能有定然質本陽剛/故能介然守正而疾惡柔邪也如此則有喜矣象占如)
(此為戒/深矣)纂註(徐氏曰天下之理是非不兩立公私不並/行好善則疾惡從正則逺邪此君子小人)
(之分也然邪念未易去也自非介然剛特有守之君子/鮮不為邪柔之所移奪一牽於柔則將淪胥而為小人)
(之歸矣豈不可畏哉况夫以陽剛之才處近君之位詔/王以八柄馭臣者也所以奔走服役於其下而求説於)
(我者无所不至況又與之親比者乎商兊未寜正天理/人欲公私界限處不可不審所從也聖人以介疾有喜)
(言之所以開示正道隄防邪心其意切矣正李氏樁年/曰兊正秋也于五音為商  馮氏椅曰兊  秋中二爻)
(當八月之氣故因取商象有許氏曰九四處下而説則/有樂天之美處上而説則  慕爵之嫌初九雖无應猶)
(可也九四雖有應尚多戒辭也然以剛説之才易得勝/任故有應者无不吉而无應者亦有免之之道云  項)
(氏曰介又守以為限别豫六二中正自别故為介石晉/六二守中正以俟上之明卒受其福故為介福此爻守)
(不正之位不/動故為介疾)九五孚于剥有厲集解(程子曰九五得尊/位而處中正盡説)
(道之善矣而聖人復設有厲之戒葢堯舜之盛未嘗无/戒也戒所當戒而已雖聖人在上天下未嘗无小人然)
(不敢肆其惡也聖人亦説其能勉而革面也彼小人者/未嘗不知聖賢之可説也如四凶處堯朝隱惡而順命)
(是也聖人非不知其終惡也取其畏罪而强仁耳五若/誠心信小人之假善為實善而不知其包藏則危道也)
(小人者備之不至則害於善聖人為戒之意深矣剥者/消陽之名隂消陽者也葢指上六故孚于剝則危也以)
(五在説之時而宻比於上六故為之戒雖舜之聖且畏/巧言令色安得不戒也説之感人易入而可懼也如此)
(之朱子曰剥謂隂能剥陽者也九五陽剛中正然當説/  時而居尊位宻近上六上六隂柔為説之主處説之)
(極能妄説以剥陽者也故其占/但戒以信于上六則有危也)纂註(徐氏曰上柔處説/之極无他係應惟)
(附五以求説也五位雖當上柔親附説而信之必至剥/剛故曰孚于剥  許氏曰九五下履不正之强輔上比)
(柔邪之小人非君道之善道也然以其中正也故下有/忌而可勝上有説而可決大哉中正之為徳乎  程氏)
(曰二五同為隂所乗而所孚不同者二隂位不過剛/故孚五以剛居陽故孚于剥孔子謂位正當者如此)上
六引兊集解(程子曰它卦至極則變兊為説極則愈説/上六成説之主居説之極説不知已者也)
(故説既極矣又引而長之然而不至悔咎何也曰方言/其説不知已未見其所説善惡也又下乗九五之中正)
(无所施其邪説六三則承乗皆非正是以有凶與朱子/曰上六成説之主以隂居説之極引下二陽相  為説)
(而不能必其從也故九五/當戒而此爻不言其吉凶)纂註(毛氏曰所以為兊者三/與上也三為内卦故曰)
(來上為外卦故曰引為雙湖先生曰如毛氏説則三之/來兑是欲來上六以  説上之引兊是欲引六三以為)
(説也横渠漢上誠齋皆作引六/三之小人以為各從其類亦通)大象傳麗澤兌君子以
朋友講習(吕音訓麗陸氏曰如字麗/連也鄭作離云猶併也)集解(程子曰麗澤/二澤相附麗)
(也兩澤相麗交相浸潤互有滋益之象故君子觀其象/而以朋友講習朋友講習互相益也先儒謂天下之可)
(説莫若朋友講習朋友講習固可説之大者然當明相/益之象  朱子曰兩澤相麗互相澤益朋友講習其象)
(如/此)附録(程子語天下之説不可極惟朋友講習雖過説/无害兊澤有相滋益處一本注云兊澤有自相)
(滋益之/意語録)纂註(蔡氏曰講兑象習重兊象習徐氏曰天下/之至可説者无如朋友講  講而不習則)
(言語徒詳紬繹无得雖曰為學亦將枯燥生澁而无可/嗜之味危殆杌􁂟而无可即之安矣豈能終恱懌於心)
(乎故必從容論説以講之於先又必切實體驗以習之/於後則心與理相涵而所知者益精身與事相安而所)
(能者益固麗澤之益庶乎其/有相滋之實而真説在我矣)彖傳兊說也集解(朱子曰/釋卦名)
(義/)剛中而柔外説以利貞是以順乎天而應乎人説以
先民民忘其勞説以犯難民忘其死説之大民勸矣哉
(吕音訓先陸西薦反/又如字難陸乃旦反)集解(程子曰兊之義説也一隂居/二陽之上隂説於陽而為陽)
(所説也陽剛居中中心誠實之象柔爻在外接物和柔/之象故為説而能貞也利貞説之道宜正一作貞也卦)
(有剛中之徳能貞者也説而能貞是以上順天理下應/人心説道之至正至善者也若夫違道以干百姓之譽)
(者苟説之道違道不順天干譽非應人苟取一時之説/耳非君子之正道君子之道其説於民如天地之施感)
(於其心而説服无斁故以之先民則民心説隨而忘其/勞率之以犯難則民心一无心字説服於義而不恤其)
(死説道之大民莫不知勸勸謂信之而勉力順從人君/一作君人之道以人心説服為本故聖人贊其大  朱)
(子曰以卦體釋/卦辭而極言之)附録(朱子語説若不剛中便是違道干/譽淵兊説若不是剛中便成邪媚)
(下面許多道理都從這箇剛中柔外來説以先民如利/之而不庸順天應人草卦就革命上説兊卦就説上説)
(後人都做應天順人/説了倒了順天應人)纂註(徐氏曰剛中二五也柔外三/上也剛中而柔外則立已者)
(正而説人者非邪矣貞李氏舜臣曰柔外故能説剛中/故能利貞内剛而利  者説之以道也若柔見乎外而)
(内不剛是乃所以為佞説之説非和説之説也要必剛/實在中外雖和而中有守是以和而不流此説之出于)
(貞而與天人合也其馮氏椅曰所謂民勸者葢父詔其/子兄語其弟妻勉  夫朋友亦以是相責也  李氏曰)
(民至相勸以從上令何事而不可成聖人所以大之也/  項氏曰革與兊皆言順天應人者兊二至上互革)
(雙湖先生曰上六天位順乎天之象六三人位應乎人/之象説以先民亦三也三在人位下有民象自三至上)
(似坎有犯難之象民楊氏萬里曰天人俱説是惟无事/无難也有事而與  趨之則勞而忘勞有難而與民犯)
(之則死而忘死忘勞非人之情也而忘之者説而不自/知其勞且死也曷為而説也知聖人勞我以逸我死我)
(以生我也是以説而自勸也夫勸民與民自勸/相去逺矣是以聖人大之曰説之大民勸矣哉)小象傳
和兊之吉行未疑也集解(程子曰有求而和則涉於邪/諂初隨時順處一作處順心)
(无所係无所為也以和而已是以吉也象又以其處説/在下而非中正故云行未疑也其行未有可疑謂未見)
(其有失也若得中正則无是言也説以中正為本爻直/陳其義象則推而盡之  朱子曰居卦之初其説也正)
(未有所/疑也)纂註(蔡氏曰初未牽于隂所行未有/疑惑若四比三有商兊之疑也)孚兊之吉
信志也集解(程子曰心之所存為志二剛實居中孚信/存於中也志存誠信豈至説小人而自失)
(乎是以/吉也)來兊之凶位不當也集解(程子曰自處不中正/无與而妄求説所以)
(凶/也)九四之喜有慶也集解(程子曰所謂喜者若守正而/君説之則得行其剛陽之道)
(而福慶/及物也)孚于剥位正當也集解(程子曰戒孚于剥者以/五所處之位正當戒也)
(宻比隂柔有相説之説故戒在/信之也  朱子曰與履九五同)上六引兊未光也集解
(程子曰説既極矣又引而長之雖説之之心不已而事/理已過實无所説事之盛則有光輝既極而强引之長)
(其无意味甚矣豈有光也未非必之辭/象中多用非必能有光輝謂不能光也)纂註(馮氏曰小/人欺蔽其)
(君厭然掩其隂柔晦昧之迹卒為陽/明之害者皆其心之未光者為之也)
經䷺(坎下/巽上)集解(程子曰渙序卦兊者説也説而後散/之故受之以渙説則舒散也人之氣)
(憂則結聚説則舒散故説有散義渙所以繼兑也為卦/巽上坎下風行於水上水遇風則渙散所以為渙也)
渙亨王假有廟利涉大川利貞(吕音訓渙陸氏曰呼亂/反散也離宮五世卦假)
(陸氏曰􁂞白反彖/同梁武帝音賈)集解(程子曰渙離散也人之離散由/乎中人心離則散矣治乎散亦)
(本於一作必由中能一有利貞字収合人心則散可聚/也故卦之義皆主於中利貞合渙散之道在乎正固也)
(之朱子曰渙散也為卦下坎上巽風行水上離披解散/  象故為渙其變則本自漸卦九來居二而得中六往)
(居三得九之位而上同于四故其占可亨又以祖考之/精神既散故王者當至于廟以聚之又以巽木坎水舟)
(楫之象故利涉大川其曰/利貞則占者之深戒也)附録(朱子語此卦只是卜祭/吉又更宜涉川淵問萃)
(言王假有廟是卦中萃聚之象故可以為聚祖考之精/神而享祭之吉占渙卦既散而不聚本象不知何處有)
(立廟之義恐是卦外立意謂渙散之時當聚祖考之精/神耶為復是下卦是坎有幽隱之義因此象而設立廟)
(之意耶曰坎固是有鬼神之義然此卦未必是因此為/義且作因渙散而立廟説大扺這處都見不得學蒙)
纂註(馮氏當可曰渙所以為散者繼兊之後人情説豫/則開舒放肆而亂所由生  朱氏曰天下離散不)
(安其居聖人將以聚之故以宗廟為先宗廟者收其心/之渙散而存之也人孰不有父母知報本則知祭祀出)
(于人心復其本心則離散者可合而天下無事矣冶渙/之道也上為宗廟艮為門闕五王位九五有入自門闕)
(至宗廟得人心而存之象三張氏汝弼曰利貞者九五/中正也  李氏舜臣曰十  卦制器舟楫取渙則黃帝)
(堯舜取此為利涉之用矣又曰萃因民之聚立廟以堅/其歸向之心所以為懷保之道渙憂民之散立廟以收)
(拾其蕩析之心所以為招攜之術皆所以統攝民心而/堅凝之也  陸氏希聲曰渙萃二卦皆言王假有廟所)
(以明渙萃之理為敎化之宗主也一馮氏椅曰易稱有/廟説者皆襲焦延夀之説以上九  爻為宗廟愚謂不)
(然宗廟者國之本也其在都邑之中乎渙自二以上有/廟之象或又曰自五以下有七廟之象想以畫數三隂)
(爻六畫而一陽爻一畫通為七也葢三爻之艮為門闕/謂一陽爻在上為屋二隂爻在下為闕髙巍之象也故)
(萃自四以下互艮渙自五以下約象亦艮也廟雙湖先/生曰渙有二義卦有因民渙散而萃之義假  是也又)
(有渙天下患難之意涉川是也爻則全以渙為美事各/有不同不可以一例觀之也  趙氏曰天下之難非陽)
(剛得位莫能濟故難之散也則為渙及其下之聚也則/為萃二卦之辭畧同然渙言亨者一萃則再言之渙言)
(利者二萃則三言之渙言王假有廟萃則加以/用大牲之辭以是知渙而後萃誠有其序也)初六用
拯馬壯吉(吕音訓拯陸氏曰拯救之拯馬云舉也伏曼/容云濟也王肅云拔也子夏作抍抍取也)
集解(程子曰六居卦之初渙之始也始渙而拯之又得/馬壯所以吉也六爻獨初不云渙者離散之勢辨)
(之宜早方始而拯之則不至於渙也為敎深矣馬人之/所託也託於壯馬故謂拯渙馬謂二也二有剛中之才)
(初隂柔順兩皆无應无應則親比相求初之柔順而託/於剛中之才以拯其渙如得壯馬以致逺必有濟矣故)
(吉也渙拯於始為力則易時之順也又朱子曰居卦之/初渙之始也始渙而拯之為力既易  有壯馬其吉可)
(知初六非有濟渙之才但能/順乎九二故其象占如此)纂註(蔡氏曰拯救也馬所/用以行者馬壯則行)
(速言用救渙之急也坎雙湖先生曰馬坎象前互震亦/象馬明夷二至四互  三至五互震故其象同詳見明)
(夷六/二爻)九二渙奔其机悔亡(吕音訓机/陸音几)集解(程子曰諸爻/皆云謂渙之)
(時也而處險中其有悔可知若能奔就所安則得悔亡/也机者俯憑以為安者也俯就下也奔急往也二與初)
(雖非正應而當渙離之時兩皆无與以隂陽親比相求/則相賴者也故二目初為机初謂二為馬二急救於初)
(以為安則能亡其悔矣初雖坎體而不在險中也或疑/初之柔㣲何足賴葢渙之時合力為一作而勝先儒皆)
(以五為机非也方渙離之時二陽豈能同也若能同則/成濟渙之功當大一有吉字豈止悔亡而已机謂俯就)
(也能朱子曰九而居二宜有悔也然當渙之時來而不/窮  亡其悔者也故其象占如此葢九奔而二机也)
纂註(王氏安石曰奔速辭剛能速者也而朱氏曰震足動/奔也互震  張子曰奮於坎中進  之前則離解悔)
(亡若退累於初險不能出其悔終存案馮氏椅曰自王/輔嗣曰机承物者也後來諸儒皆以  几為説且於爻)
(義紛紛无一定之論王輔嗣胡安定程河南蘇東坡以/初六為机龔深父耿希道洪成季以九五為杋朱子發)
(以六四為机朱晦翁又以九奔而之二即机也机説文/木也山海經曰族蔨之山多松柏机柦二字義不相蒙)
(周官五机亦不從木然則机木也人之離家困于道途/則依木以休息詩所謂南有喬木不可休息是也  雙)
(湖先生曰坎自是堅多心木困初六株木亦坎體渙互/震亦木象上巽亦是木若如厚齋所説不知指何卦為)
(机木看來初在險下既取馬壯為吉則是貴其去險也/二在險中曰奔其机豈非欲其速奔出險而亡其悔乎)
(則机木指巽矣同徳相/逢九五是也其奔五乎)六三渙其躬无悔集解(程子曰/三在渙)
(時獨有應與无渙散之悔也然以隂柔之質不中正之/才上居无位之地豈能拯時之渙而及人也止于其身)
(可以无悔而已上加渙字在渙之時躬无渙之悔也位/朱子曰隂柔而不中正有私於己之象也然居得陽)
(志在濟時能散其私以得无悔故其占如/此大率此上四爻皆因渙以濟渙者也)纂註(李氏舜/臣曰坎)
(二隂本為險陷三居坎上近接乎巽坎水得風而散巽/木得水而通故能渙散其身出險自无悔吝作易者敎)
(之以往為上九之應而離險難者乎是陳氏友文曰己/私散則為善三之躬四之羣上之血  也夫人之所以)
(膠執蔽固終不能自脱於險者有我而已六三雖不中/正而髙出坎險之上於是釋然消散其有我之私而志)
(在於外自然无悔矣以胡氏亢曰蒙六三曰不有躬渙/六三曰渙其躬葢蒙  艮坎成卦渙初至五亦艮坎也)
六四渙其羣元吉渙有丘匪夷所思(吕音訓有丘陸氏/曰姚作有近匪夷)
(陸氏曰荀/作匪弟)集解(程子曰渙四五二爻義相須故通言之/彖故曰上同也四巽順而正居大臣之)
(位五剛中而正居君位君臣合力剛柔相濟以拯天下/之渙者也方渙散之時用剛則不能使之懷附用柔則)
(不足為之依歸四以巽順之正道輔剛中正之君君臣/同功所以能濟渙也天下渙散而能一无能字使之羣)
(聚可謂大善之吉也渙有丘匪夷所思贊美之辭也丘/聚之大也方渙散而能致其大聚其功甚大其事甚難)
(其用至妙夷平常也非平常之見所能思及也非大賢/智孰能如是  朱子曰居隂得正上承九五當濟渙之)
(任者也下无應與為能散其朋黨之象占者如是則大/善而吉又言能散其小羣以成大羣使所散者聚而若)
(丘則非常人思/慮之所及也)附録(朱子語老蘇云渙之六四曰渙其/羣元吉夫羣者聖人之所欲渙以)
(混一天下者也此語雖程傳有所不及如程傳之説則/是羣其渙非渙其羣也葢當人心渙散之時各相朋黨)
(不能混一惟六四能渙小人之私羣成天下之公道此/所以元吉也大抵渙卦上三爻是以渙濟渙也道夫渙)
(其羣老蘇説是渙了小小底羣隊併做一箇東坡所謂/合小以為大大以為一且如我太祖取蜀取江南皆是)
(渙其羣渙有丘之義作渙其羣言散小羣做大羣如將/小物事幾把解來合  一大把東坡説這一爻最好縁)
(他會做文字理會得文勢故説得合可渙有未見/有大好處今爻辭却説得浩大皆不  曉並易説)纂註
(徐氏曰羣同類也丘聚之髙也夷等夷也猶豐九四過/其夷主之夷四本居二與初三皆柔同類而等夷者也)
(今柔進居四散其同類之私羣而上聚乎五故元吉渙/下聚上渙有丘也匪夷所思言非其等夷所能思及此)
(也象馮氏當可曰五在四上髙丘之象半張氏汝弼曰/約  為艮艮為丘  朱氏曰五艮為山  山為丘丘聚)
(也案四在互艮之中取丘象宜矣來余氏曰渙六四渙/其羣謂下卦本坤三隂成羣今二  居四九往居二是)
(散其羣也昔為否今/否既散亦元吉之義)九五渙汗其大號渙王居无咎集
解(程子曰五與四君臣合徳以剛中正巽順之道治渙/得其道矣唯在浹洽於人心則順從也當使號令洽)
(一作浹於民心如人身之汗浹於四體則信服而從矣/如是則可以濟天下之渙居王位為稱而无咎大號大)
(政令也謂新民之大命救渙之大政再云渙者上謂渙/之時下謂處渙如是則无咎也在四已言元吉五唯言)
(稱其位也渙之四五通言者渙以離散為害拯之使合/也非君臣同功合力其能濟乎爻義相須時之宜也一)
(作而已與朱子曰陽剛中正以居尊位當渙之時能散/其號令  其居積則可以濟渙而无咎矣故其象占如)
(此九五巽體有號令之象汗謂如汗之出而不反/也渙王居如陸贄所謂散小儲而成大儲之意)附録
(朱子語渙汗其大號聖人當初就人身上説一汗字為/象不為无意葢人君之號令當出乎人君之中心由中)
(而外由近而逺雖至幽至逺之處無不被而及之亦猶/人身之汗出乎中而浹乎四體也道夫渙汗其大號號)
(令當敎如汗之出千毛百竅中迸散出來這箇物出不/會反却不是説那號令不當反只是取其如汗之散出)
(自有不反/底意思淵)纂註(程子曰汗由中出浹於四體亦由大號/由君出浹于四方  鄭氏東卿曰人之)
(一身陽主氣隂主形元氣蒸而為汗流而為血二陽散/於外故言汗言血二隂分于中故言躬言羣  朱氏曰)
(有疾者閉塞不通陽降隂升浹於腠理否者亨矣否乾/陽降二坤隂升四降者成坎坎水浹於上下汗出之象)
(巽為號陽為大九五出號令者也故曰渙汗其大號以/雙湖先生曰漢上説象宻矣但陽降為坎水不知何)
(必其為汗也正為自陽降隂升上成艮體有身之象汗/自身出故坎得為汗又成巽體而為號其象方足若所)
(謂天地間雷風水火四者皆有聲之大者以故易中雖/无兑體而或取言鳴號之類必有雷風水火之卦此卦)
(大號以巽風且在九五陽爻取也若以正位/凝命及申命行事為例已是夫子大象矣)上九渙其
血去逖出无咎(吕音訓去陸羌呂/反逖陸湯歴反)集解(程子曰渙之諸/爻皆无係應亦)
(渙離之象唯上應於三三居險陷之極上若下從於彼/則不能出於渙也險有傷害畏懼之象故云血惕然九)
(以陽剛處渙之外有出渙之象又居巽之極為能巽順/於事理故云若能使其血去其惕出則无咎也其者所)
(有也渙之時以能合為功獨九居渙之極有係而臨險/故以能出渙逺害為善也  朱子曰上九以陽居渙極)
(能出乎渙故其象占如此血謂傷害逖當作惕/與小畜六四同言渙其血則去渙其惕則出也)附録(朱/子)
(語渙卦亦不可曉只以大意看則人之所當渙者莫甚/於己私其次便渙散其它羣隊合以成大其次便須渙)
(散其號令與其居積以周於人其次便渙去患害人傑/渙是渙散底意思物事有當散底號令當散積聚當散)
(羣隊當/散淵)纂註(張子曰上若係三害不可免能絶去隂類/逺去其難則可免咎  洪氏曰血者隂之)
(傷也與張氏汝弼曰巽為風應乎六三之坎坎為血卦/風之  血常相為用渙而運之則榮結而聚之則為害)
(也正陳氏反文曰坎為血卦血指六三逖逺也小象逺/害  是以逺釋逖字上雖與三應起處渙上不為所染)
(故渙散其血捨之逺去去坎險之害而得无咎也朱子/引小畜文改惕字似未安  蔡氏曰渙散也以成卦言)
(之則在二與四以治渙言之則唯五與四當位故於五/曰正位於四者得位四能渙其羣而上同五能正王位)
(而出令所以濟渙也初與二救渙者/也三則自治其渙上則避渙而已)大象傳風行水上
渙先王以享于帝立廟(吕音訓享/陸香兩反)集解(程子曰風行水/上有渙散之象)
(先王觀是象救天下之渙散至于享帝立廟也收合人/心无如宗廟祭祀之報出於其心故享帝立廟人心之)
(所歸也係人心合離散之道无大/於此  朱子曰皆所以合其散)附録(程子語萃渙皆/享于帝立廟因)
(其精神之聚而形於此為/其渙散故立此以收之)纂註(徐氏曰風行水上渙散/披離渙之象也先王享)
(帝立廟所以合其渙也此誠敬仁孝之至幽无不格散/无不聚故於彖象中言之  虞氏曰隂上至四承五為)
(享帝陽下至二為立廟本朱氏曰享于上帝使人知天/无二主立廟則人知反  鬼有所歸所以一天下之心)
(合天下之渙盥劉氏曰巽者潔齊之時故卦有巽者多/言神事觀曰  薦升曰用禴巽言史巫  項氏曰享帝)
(于郊象巽之髙立廟于宮象坎之隱王馮氏曰大象别/立一意以為用易之方孚帝立廟與  假有廟意有不)
(同/)彖傳渙亨剛來而不窮柔得位乎外而上同(吕音訓/上陸如)
(字又時/掌反)集解(程子曰渙之能亨者以卦才如是也渙之/成渙由九來居二六上居四也剛陽之來)
(則不窮極於下而處得其中柔之往則得正位於外而/上同於五之中巽順於五乃上同也四五君臣之位當)
(渙而比其義相通同五乃從中也當渙之時而守其中/則不至於離散故能亨也  朱子曰以卦變䆁卦辭)
附録(朱子語問剛來而不窮窮是窮極來處乎中不至/窮極否曰是居二為中若在下則是窮矣學蒙剛)
(來不窮是九三來做二柔得位而上同是六二上做三/此説有些不穩却為是六三不喚做得位然而某這箇)
(例只是一爻互換轉移无那隔驀兩爻底淵九二渙奔/其机是以卦變言之自三來居二得中而不窮所以為)
(安如机之安也六三是自二往居三未為得位以其上/同於四所以為得位彖辭如此説得宻若云上應九為)
(上同恐如此跳過了不得此亦是依文解義説終是不/見得三來居二之為安二之於三為得位是如何易説)
纂註(蔡氏曰剛來不窮二也乾交坤而為坎也二在卦/中故不窮柔得位四也坤交乾而為巽也上同四)
(上同乎五也不馮氏椅曰以二四往來明卦義不窮上/周明亨剛來  窮即需剛健不陷義不困窮之象又曰)
(觀孔子之彖全在二四兩爻九六往來成夾輔九五之/功所以亨渙而王者以之假廟以之涉川以之貞固皆)
(兩爻之力也為雙湖先生曰本義卦變自漸來故指柔/為三三却未  得位蔡氏指柔為四則四正得位外謂)
(外卦上同謂上同/於五似為得之)王假有廟王乃在中也集解(程子曰/王假有)
(廟之義在萃卦詳矣天下離散之時王者收合人心至/於有廟乃是在其中也在中謂求得其中攝其心之謂)
(也中者心之象剛來而不窮柔得位而上同卦才之義/皆主於中也王者拯渙之道在得其中而已孟子曰得)
(其民有道得其心斯得民矣享帝立廟民心所歸從也/歸人心之道无大於此故云至于有廟拯渙之道極於)
(此也謂朱子/曰中  廟中)附録(朱子語王乃在中是指廟中言王指/九五言宜在廟祭祀伊川先生説得)
(那道理多了他見得許多道理了不肯自做他説須要/寄搭放在經上易不須説得深只是輕輕地説過淵)
纂註(南軒張氏曰夫收天下之心莫如奠宗廟而正王/位王乃在中所謂中天下而立定四海之民是也)
利涉大川乘木有功也集解(程子曰治渙之道當濟於/險難而卦有乘木濟川之)
(象上巽木也下坎水大川也利涉險以濟渙也木在水/上乘木之象乘木所以涉川也涉則有濟渙之功卦有)
(是義有/是象也)纂註(郭氏京曰利涉大/川下脱利貞字)小象傳初六之吉順也
集解(程子曰初之所以吉者以其能順從剛/中之才也始渙而用拯能順乎時也)渙奔其机
得願也集解(程子曰渙散之時以合為安二居險中急/就於初求安也賴之如机而亡其悔乃得)
(所願/也)渙其躬志在外也集解(程子曰志應於上在外也/與上相應故其身得免於)
(渙而无悔悔亡者本有/而得亡无悔者本无也)附録(朱子語六三渙其躬志在/外也是舍己從人意思易)
(説/)渙其羣元吉光大也集解(程子曰稱元吉者謂其功/徳光大也元吉光大不在)
(五而在四者二爻之義通言也於四言/其施用於五言其成功君臣之分也)王居无咎正位
也集解(程子曰王居謂正位人君之尊位也能/如五之為則居尊位為稱而无咎也)附録(朱/子)
(語散居積須是在它正位方可以九五象王居无咎只/是節做四字句伊川尼其句所  説得王居无咎差了)
(如上九象亦自節了/字則此何疑並易説)纂註(王氏曰為渙之主惟王居之/乃得无咎正位不可以假人)
(也以郭氏雍曰王居渙號則正/位  令天下得君道也故无咎)渙其血逺害也(吕音訓/逺陸袁)
(萬/反)集解(程子曰若如象文為渙其血乃與屯其膏同也/義則不然葢血字下脱去字血去惕出謂能逺)
(害則无/咎也)
經䷻(兊下/坎上)集解(程子曰節序卦渙者離也物不可以/終離故受之以節物既離散則當節)
(止之節所以次渙也為卦澤上有水澤之容有/限澤上置水滿則不容為有節之象故為節)節亨苦
節不可貞(吕音訓節陸氏曰薦絜反止也明禮有制/度之名一云分段支節之義坎宮一世卦)集
解(程子曰事既有節則能致亨通故節有亨義節貴適/中過則苦矣節至於苦豈能常也不可固守以為常)
(不可貞也容朱子曰節有限而止也為卦下兊上坎澤/上有水其  有限故為節節固自有亨道矣又其體隂)
(陽各半而二五皆陽故其占得亨然至於/太甚則苦矣故又戒以不可守以為貞也)纂註(王氏大/寶曰節)
(止也剛動而止於五得中以節節之義也剛以中通亨/之象上六過中而柔苦節不可貞之象  朱氏曰凡物)
(過則苦味之過正形之過勞心之過思皆曰苦苦節則/違性情之正物不能堪申屠狄之潔陳仲子之廉非不)
(正立節太苦不可貞也其李氏舜臣曰以坎遇巽此坎/水得巽風而散者也故  卦為渙以坎乘兊此坎水得)
(兊澤而止者也/故其卦為節)初九不出户庭无咎集解(程子曰户庭/户外之庭門)
(庭門内一作外之庭初以陽在下上復有應非能節者/也又當節之初故一无故字戒之謹守至於不出户庭)
(則无咎也初能固守終或渝之不謹於初安能有卒故/於節之初為戒甚嚴也  朱子曰户庭户外之庭也陽)
(剛得正居節之初未可以行能/節而止者也故其象占如此)纂註(馮氏椅曰説文户/䕶也半門為户户)
(今之房門庭今堂前也往李氏光曰以陽剛之才上有/其應而險難在前不可  也自守以正慎宻而不出此)
(盡節之道也故可无咎仁王氏安石曰九二近而不相/得隔塞之時也  龍氏  夫曰天地間隂陽通塞有自)
(然之象君子進退行蔵有一定之理所謂節也若宜止/而出宜出而止則非其理矣户庭之象其前壅塞止而)
(不出可也故為无咎之占猶馮氏當可曰初則二蔽之/二則无蔽之者二猶户三  門四猶路也  雙湖先生)
(曰爻辭取門户象初不繫有艮體但本爻前陽爻則為/户隂爻則為門同人初九于門隨初九出門皆前有六)
(二也明夷六四出門庭前有六五也若節出户庭前有/九二節二門庭前有六三也其例昭然矣今觀九二一)
(爻橫于初九之前亦有户閉而不通之象又前有名/山大川之險艮又止其前故初二皆有不出之象)九
二不出門庭凶集解(程子曰二雖剛中之質然處隂居/説而承柔處隂不正也居説夫剛)
(也承柔近邪也節之道當以剛中正二失其剛中之徳/與九五剛中正異矣不出門庭不之於外也謂不從於)
(五也二五非隂陽正應故不相從若以剛中之道相合/則可以成節之功唯其失徳失時是以凶也不合於五)
(乃不正之節也以剛中正為節如懲忿窒慾損過抑有/餘一作益不及是也不正之節如嗇節於用懦節於行)
(是也不朱子曰門庭門内之庭也九二當可行之時而/失剛  正上无應與知節而不知通故其象占如此)
附録(朱子語户庭是初爻之象門庭是第二爻之象户/庭未出去在門庭則已稍出矣就爻位上推户庭)
(主心門庭主事淵問君子之道貴乎得中節之過雖非/中道然亦愈於不節者如何便會凶如九二不出門庭)
(雖是失時亦未失為恬退守節者乃以為凶何也先生/沉思良久曰這處便局定不得若以占言之且只寫下)
(少間自有相應處眼下便未見得若以道理言之則有/可為之時乃不出而為之這便是凶之道不是别更有)
(凶又曰時乎時乎不/再來如何可失易説)纂註(馮氏椅曰雙扉曰門户内門/外也門今堂前庭前猶今㕔)
(前接物之所也户李氏光曰互震為足可行而不行凶/道也  余氏曰  指二門指三户陽而門隂也以月令)
(之祀觀之可見中南軒張氏曰處節之道要知時識變/故曰當位以節  正以通初九无位之人雖慎宻不出)
(户庭而亦无咎九二有位大臣則不出門庭為凶葢處/顔子之世不可為禹稷之事當禹稷之位不可守顔子)
(之節反是/失節矣)六三不節若則嗟若无咎集解(程子曰六三/不中正乘剛)
(而臨險固宜有咎然柔順而和説若能自節而順於義/則可以无過不然則凶咎必至可傷嗟也故不節若則)
(嗟若已所自致无所歸咎也故朱子曰隂柔而/不中正以當節時非能節者  其象占如此)纂註(徐/氏)
(曰三處説之極不知節者也説極則悲故曰不節若則/嗟若不節之嗟已所自致无所歸咎故曰无咎  張氏)
(汝弼曰兊口嗟之象生馮氏椅曰畫有穴而決之象此/不能節者  雙湖先  曰以澤節水故名節其成卦正)
(在六三一爻今自三爻觀之坎水自溢出扵兊澤之上/初非三之所能節者故有不節之象但徒見其兊口之)
(開故又有嗟若之象三李氏彦章曰臨之六三失臨之/道而既憂之節之六  失節之道而嗟若皆得无咎易)
(以補過為/善者也)六四安節亨集解(程子曰四順承九五剛中/正之道是以中正為節也)
(以隂居隂安於正也當位而有節之象下應於初四坎/體水也水上溢為无節就下有節也如四之義非强節)
(之安於節者也故能致亨節以安為善强守而不安則/不能常豈能亨也  朱子曰柔順得正上承九五自然)
(有節者也故/其象占如此)纂註(蔡氏曰安者順而无所勉强之謂當/位故安得五故亨  馮氏曰節中其)
(節之義在學為不陵節在禮為節文在財為樽節在物/為符節在臣為名節在君師為節制唯其時物耳  雙)
(湖先生曰四最先受節者順正為安臣李氏光/曰居近君之位能以卑遜承上安于  節者也)九五甘
節吉往有尚集解(程子曰九五剛中正居尊位為節之/主所謂當位以節中正以通者也在)
(已則安行天下則説從節之甘美者也其吉可知以此/而行其功大矣故往則有可嘉尚也  朱子曰所謂當)
(位以節中正以通者/也故其象占如此)附録(朱子語安節是安穩自在甘/節是不辛苦喫力底意思甘)
(便對那苦甘節與禮之用和為貴相似不成人臣得甘/節吉時也要節天下大率人一身上各自有箇當節底)
(淵/)纂註(馮氏椅曰甘甘之也其甘如薺之甘焉鄭氏剛/中曰五自泰二升入坤土甘之意寓    王氏)
(師心曰甘者人情所尚故往則有尚无丘氏曰五得中/故甘上過中故苦  薛氏曰甘臨而  攸利者在下用)
(甘以佞進也甘節而行有/尚者在上用甘民説從也)上六苦節貞凶悔亡集解(程/子)
(曰上六居節之極節之苦者也居險之極亦為苦義固/守則凶悔則凶亡悔損過從中之謂也節之悔亡與他)
(卦之悔亡辭同而義異也不朱子曰居節之極故為苦/節既處過極故雖得正而  免於凶然禮奢寜儉故雖)
(有悔而終/得亡之也)纂註(程氏曰苦節而貞固故凶悔則不為貞/固之行而亡是凶矣  李氏曰隂性吝)
(嗇而處上過於節也氏趙氏曰三戒不節上戒苦節過/猶不及失均也  王  湘卿曰甘節良臣也苦節忠臣)
(也苦節君子不得已而得之若以為常則凶矣然殺身/成仁亦无後悔  馮氏椅曰人情厭苦於所節之象苦)
(苦之也又曰下三爻澤未有水未節者也上三爻有水/受節者也故初之户庭二之門庭皆不出接物三有不)
(節之嗟四始安於節五甘於節上過中亦苦於節自户/而門以至不節自安而甘以至苦節各有序也初不出)
(户四則安矣皆以下也二不出門五則甘矣以中之正/不正也三不安節上則苦矣皆以極也又如渙兩兩相)
(比取象户與門不與安甘與苦象皆相比以相反凶馮/氏當可曰爻各相比而相反初與二比初无咎二  三)
(與四比三不節四安節五與上比五節甘上節苦節雙/湖先生曰卦辭戒苦節不可貞上苦節貞凶信苦  不)
(可貞也苦象只取坎伏離二/至五似離有炎上作苦象)大象傳澤上有水節君子
以制數度議徳行(吕音訓澤上有水陸氏曰上或作中/字今不用晁氏曰侯云澤中有水隄)
(防為節也行/陸下孟反)集解(程子曰澤之容水有限過則盈溢是/有節故為節也君子觀節之象以制)
(立數度凡物之大小輕重髙下文質皆有數度所以為/節也數多寡度法制議徳行者存諸中為徳發于外為)
(行人之徳行當義則中/節議謂商度求中節也)纂註(蘭氏曰澤上有水不虚不/溢適當其分故謂之節)
(蔡氏曰制數度節乎外也兊見象議徳行節乎内也坎/心亨象  項氏曰制數度坎之法律也議徳行兊之講)
(習也之董氏曰數度涉於器制之使平則无弊如私量/公量  類徳行涉於道議之使中則无弊如過與不恭)
(之類者王氏宗傳曰數度所以為節也徳行欲其中節/也古  之制器用宫室衣服也莫不有多寡之數隆殺)
(之度存乎其間使賤不踰貴下不侵上以是為節故貴/賤上下各安其分存於中為徳發於外為行隨時合宜)
(无過不及則為中節如禹稷之於平世顔子之於亂世/曾子之去子思之守是也而孟子以同道與之其善議)
(徳行/也歟)彖傳節亨剛柔分而剛得中集解(程子曰節之道/自有亨義事有)
(節則能亨也又卦之才剛柔分處剛得中而不過亦/所以為節所以能亨也  朱子曰以卦體釋卦辭)纂
註(馮氏椅曰剛柔分謂乾本純剛坤本純柔則剛柔无/節剛不得中則節苦而不亨今坤分五之柔以來三)
(節乾之剛乾亦分三之剛以往五節坤之柔是之謂節/也向也坤以柔居中則不能節節所以止其過非剛不)
(可剛常急於太過今剛當大君之位而得中則无過節/之苦斯可通行於天下矣  郭氏雍曰賁與節皆自泰)
(來賁則柔來文剛剛上文柔節則柔來節剛剛上節柔/夫泰為天地純剛柔之卦賁以剛柔純質而无文故文)
(之節以剛柔過盛而无節故節之彖曰剛柔分/而剛得中則知節之名卦以剛柔過盛為義也)苦節不
可貞其道窮也集解(程子曰節至於極而苦則不可堅/固常守其道已窮極也  朱子曰)
(又以/理言)纂註(李氏曰節以甘為吉苦為窮所謂甘節制之/有道使人説而不厭故吉所謂苦節損抑過)
(常使人惡而不懌故窮苦雙湖先/生曰剛中五也過中則  上窮也)説以行險當位以節
中正以通集解(程子曰以卦才言也内兊外坎説以行/險也人於所説則不知已遇艱僉則思)
(止方説而止為節之義當位以節五居尊當位也在澤/上有節也當位而以節主節者也處得中正節而能通)
(也中正則通過則苦矣指朱子曰又以卦/徳卦體言之當位中正  五又坎為通)附録(朱子語/説以行)
(險伊川之説是也説則欲進而以險在前進去不得故/有止節之義又曰節便是阻節之意  問節卦大抵以)
(當而處通為善觀九五中正而通本義云坎為/通豈水在中間必流而不止邪曰然並易説)纂註(郭/氏)
(京曰中正以通下有然/後乃亨也一句誤入注)天地節而四時成節以制度不
傷財不害民集解(程子曰推言節之道天地有節故能/成四時无節則失序也聖人立制度)
(以為節故能不傷財害民人欲之无窮也苟非節以/制度則侈肆至於傷財害民矣  朱子曰極言節道)附
録(朱子語天地節而四時成天地轉來到這裏相節了/更没去處今年冬盡了明年又是春夏秋冬到這裏)
(厮匝了更去不得這箇折做兩截兩截又折做四截便/是春夏秋冬它是自然之節初無人使他聖人則因其)
(自然之節而節之如修道之謂敎天秩有禮之類皆是/天地則和這箇都无只是自然如此聖人法天做這許)
(多節掯/出來淵)纂註(馮氏椅曰以三極推廣卦義天地節前所/謂坤節乾乾節坤也四時下乾上坤各二)
(爻不動乾陽成春夏坤隂成秋冬也節以制度以坎節/兊坎為法律之象也陽富為財隂貧為民隂陽雖相節)
(而三隂三陽仍在陽不傷隂不害也謂潘氏曰論節之/義厯家最明二十四氣半謂之節半  之中葢物不可)
(以无節節不可以无中天地節而四時成聖人節而君/民兩得  楊氏時曰侈用則傷財傷財必至於害民故)
(愛民必先/於節用)小象傳不出户庭知通塞也集解(程子曰爻/辭於節之)
(初戒之謹守故云不出户庭則无咎也象恐人之泥於/言也故復明之云雖當謹守不出户庭又必知時之通)
(塞也通則行塞則止義當出則出矣尾生之信一无信/字水至不去不知通塞也故君子貞而不諒繫辭所解)
(獨以言者在人所節唯言與行/節於言則行可知言當在先也)纂註(蔡氏曰塞謂二剛/在前  丘氏曰通)
(塞在時出/處在已)不出門庭凶失時極也集解(程子曰不能上/從九五剛中正)
(之道成節之功乃係於私暱之隂柔是失/時之至極所以凶也失時失其所宜也)纂註(丘氏曰/前无剛)
(塞可以有行之時也極中也知守/位之中而不知失時之中故凶)不節之嗟又誰咎也
集解(程子曰節則可以免一作无過而不能自節以致/可嗟將誰咎乎  朱子曰此无咎與諸爻異言无)
(所歸/咎也)安節之亨承上道也集解(程子曰四能安節之義/非一象獨舉其重者上)
(承九五剛中正之道以為節足以亨矣/一作是以亨也餘善亦不出於中正也)甘節之吉居位
中也集解(程子曰既居尊位又得中道所以吉而有功/節以中為貴得中則正矣正不能盡中也)
苦節貞凶其道窮也集解(程子曰節既苦而貞固守之/則凶葢節之道至於窮極矣)
經䷼(兊下/巽上)集解(程子曰中孚序卦節而信之故受之/以中孚節者為之制節使不得過越)
(也信而後能衍上能信守之下能信從之節而信之也/中孚所以次節也為卦澤上有風風行澤上而感於水)
(中為中孚之象感謂感而動也内外皆實而中虚為中/孚之象又二五皆陽一有而字中實亦為孚義在二體)
(則中實在全體則中虚中/虚信之本中實信之質)附録(朱子語一念之間中无/私主便謂之虚事皆不)
(妄便謂之實不是兩件事又曰敬則内欲不萌外誘不/入自其内欲不萌而言則曰虚自外誘不入而言故曰)
(實只是一時事不可/作兩截看答徳明)中孚豚魚吉利涉大川利貞(吕音/訓中)
(孚陸氏曰方夫反艮宫逰䰟/卦豚陸氏曰徒尊反黄作遯)集解(程子曰豚躁魚冥物/之難感者也孚信能)
(感于豚魚則无不至矣所以吉也忠信可以蹈水火況/涉川乎守信之道在乎堅正故利於貞也  朱子曰孚)
(信也為卦二隂在内四陽在外而二五之陽皆得其中/以一卦言之為中虚以二體言之為中實皆孚信之象)
(也又下説以應上上巽以順下亦為孚義豚魚无知之/物又木在澤上外實内虚皆舟楫之象至信可感豚魚)
(涉險難而不可以失其貞故占者能致豚/魚之應則吉而利涉大川又必利于貞也)附録(朱子語/問孚字)
(與信字恐亦有别曰伊川云存於中為孚見於事為信/説得極好因舉字説孚字從爪從子如鳥抱子之象今)
(之乳字也一邊從孚葢中所抱者實有/物也中間實有物所以人自信之學蒙)纂註(馮氏椅曰/説文為孚)
(從爪從子此羽族卵化以爪覆子抱卵之象又曰孚卵/也孚者卵育而化也古葢以卵為孚在人則性由中而)
(發于外而人化之者也孚者彼此相信猶隂陽相資以/孚也又曰舟中虚則利涉大川此贊意也澤有巨浸如)
(震澤彭蠡者大川之象也巽為木為風木得風而行於/澤上亦所以利涉要當叅而觀之又曰中孚之義猶无)
(妄也有正有不正如盜賊之相羣男女之相期士夫之/死黨小人之握手出肺肝相視皆孚之不正者也故曰)
(貞吉為毛氏曰説文卵不孚為毈毈猶曰失性云耳失/性者  毈則不毈者為孚此孚所以訓信也  李氏舜)
(臣曰羽蟲之孚柔渾於内而剛殻於外雌伏啐喙不違/其自然之期信之最可必者也謂之中孚固宜  吳氏)
(曰先儒以豚魚為二物實一物耳葢兑澤巽風豚魚生/於澤而主風古云江豚魚出而風今江湖行舟之人見)
(江豚作則知風之至天下之物皆有自然之信凡天機/之觸天籟之鳴非物能然也皆天理之真天道之妙流)
(行貫通在物有不能違耳謂雙湖先生曰案吳氏江豚/之説隆山厚齋皆同隆山  豚魚出則澤上有風之兆)
(中孚之豚魚以巽兊合而為之又謂諸儒注易不究卦/本象釋豚魚為二物王弼以下皆然厚齋則謂水陸不)
(相類而象意俱失矣愚謂作江豚説不止風澤之義通/葢巽為魚而生於兑澤則是江豚明矣九家謂巽為魚)
(吉占辭占者得此知有風兆隨事避就故吉涉川又自/取巽木行兊澤象利貞主九五一爻言亦因以戒諸爻)
(之不正者義龍氏仁夫曰玉篇江豚一名鱄䱐意亦取/専而孚之  歟  愚案朱子及先儒極論孚字爪抱子)
(之象可謂至矣葢天理自然之信者莫如乳育自人之/十月而生以至馬牛野獸物族一介之㣲雖各不同无)
(有失期者故備載於家語/非特卵生之物為然也)初九虞吉有它不燕(吕音訓/它陸音)
(他/)集解(程子曰九當中孚之初故戒在審其所信虞度/也度其可信而後從也雖有至信若不得其所)
(則有悔咎故虞度而後信則吉也既得所信則當誠一/若有它則不得其燕安矣燕安裕也有它志不定也人)
(志不定則惑而不安初與四為正應四巽體而居正无/不善也爻以謀始之義大故不取相應之義若用應則)
(非虞也則朱子曰當中孚之初上應六四能度其可信/而信之  吉復有它焉則失其所以度之之正而不得)
(其所安矣戒/占者之辭也)纂註(陸氏希聲曰燕安也有應于四宜從/之而誠信未通未能及物故自守則)
(吉而有它不燕虞馮氏椅曰字以羽族孚子為象故六/爻皆有取於此  是山虞防守山林䕶鳥獸之卵胎斧)
(斤捕獵非時不得入也是故中二隂爻孚者也卵有孚/有不孚六三失信不孚者也六四當位孚者也爻之序)
(自初至上九二得中而先者也故為鳴鶴九五得中而/後者也故為子和初在前防其巢者也虞人是也上最)
(後雛而飛舉者也翰音之登天是也初當位故吉二隂/孚最近者二五是也爪翼覆之而孚於上皆隔一爻非)
(能孚者也故二爻皆不取孚義若不専心致志防䕶山/林而有它志則羣鳥不安矣有應在四故設此戒耳燕)
(或取燕雀之象兊之初七月末社燕猶在也過此之它/則巽在東南又明年矣社過則无燕故有不燕之象)
(雙湖先生曰易只兩虞字屯即鹿无虞及此/爻虞吉以二爻並觀皆作山虞訓其義乃通)九二鳴鶴
在隂其子和之我有好爵吾與爾靡之(吕音訓和陸胡/卧反象同好陸)
(氏曰如字王肅呼報反孟云好小也靡陸氏曰本又作/糜同亡池反散也干同徐又武寄反又亡彼反韓詩云)
(共也孟同埤蒼作縻云散也陸績作䌕京作劘晁氏曰/京作靡案靡􁂠劘􁂠縻􁀙䌕七字並同縻音未知古文)
(用甚/字)集解(程子曰二剛實於中孚之至者也孚至則能/感通鶴鳴於幽隱之處不聞也而其子相應)
(和中心之願相通也好爵我有而彼亦係慕説好爵之/意同也有孚于中物无不應誠同故也至誠无逺近幽)
(深之間故繫辭云善則千里之外應之不善則千里違/之言誠通也至誠感通之理知道者為能識之  朱子)
(曰九二中孚之實而九五亦以中孚之實應之故有鶴/鳴子和我爵爾靡之象鶴在隂謂九居二好爵謂得中)
(靡與縻同言懿徳人之所好故好爵/雖我之所獨有而彼亦繫戀之也)附録(朱子語九二/爻自不可曉)
(看來我有好爵吾與爾靡之是兩箇都要這物事所以/鶴鳴子和是兩箇中心都愛所以相應如此煇鶴鳴子)
(和亦不可曉好爵爾靡亦不知是/説甚底繫辭中又説從别處去淵)纂註(司馬公曰鳴鶴/在隂其子和之)
(言至誠以待物无逺不應以朱氏曰離為飛鳥震為鵠/見九家鵠古鹤通也列子  鵠為鶴震聲感兊鳴於正)
(秋九二之象也離馮氏椅曰離為飛鳥正南之卦其宿/象爵中孚疊象  故以中虚取鳥字之義其極則聲聞)
(于天之象也中虚則響逺故有鳴和翰音之象爵今人/制字為雀古止以爵為文爵如爵禄之爵正猶燕安之)
(燕履之為禮噬嗑之為市合之明比也好爵猶今言美/官又曰燕爵皆取飛鳥之象諸爻有應皆有關隔反无)
(應義唯二五无間隔乃以同徳相孚中虚相感故有取/鶴鳴子和之象鶴為胎生非也豈有不卵生羽族哉)
(徐氏曰鶴鳴謂二其子和謂五我有好爵謂五與爾靡/之謂二九二以實感九五以實應又卦體中虚无所隔)
(塞有孚于中/自然相應)六三得敵或鼓或罷或泣或歌(吕音訓罷/陸氏曰如)
(字王肅音皮徐扶彼/反晁氏曰案罷古文)集解(程子曰敵對敵也謂所交孚/者正應上九是也三四皆以)
(虚中為成孚之主然所處則異四得位居正故亡四以/從上三不中失正故得敵以累志一作心以柔説之質)
(既有所係唯所信是從或鼓張或罷廢或悲泣或歌樂/動息憂樂皆係乎所信也唯係所信故未知吉凶然非)
(明達君子之所為也説朱子曰敵謂上九信之窮者六/三隂柔不中正亦居  極而與之為應故不能自主而)
(其象/如此)附録(朱子語問中孚六三大義是如何曰所以説/中孚小過皆不可曉便是如此依文解字看)
(來只是不中不正所以/歌泣喜樂都无常也煇)纂註(王氏曰三居少隂之上四/居長隂之下對而不相比)
(敵之謂也相朱氏曰敵者勢均而不相下也三與四為/敵近而不  得也六三不正小人也六四正君子也三)
(不見信于四而志在得四終不可得或鼔而進以張之/而四不應或罷而退以誘之而四不來或泣以感之而)
(四不憂或歌以樂之而四不説小人之情狀盡矣終无/以取信于君子也  劉氏曰人惟信不足故言行之間)
(變動不常如此而雙湖先生曰鼓震動象罷艮止象泣/二至四似離目  有兑澤象歌正當兊口象今纂注諸)
(家之説皆與本義不同/然其義自通故備載之)六四月幾望馬匹亡无咎(吕音/訓幾)
(陸氏曰音機又音祈京作近荀作既晁氏曰孟荀一行/作既孟云十六日也説文案古文讀近為既詩往近王)
(舅是也此/實當作既)集解(程子曰四為成孚之主居近君之位處/得其正而上信之至一作位當孚之任)
(者也如月之幾望盛之至也已望則敵矣臣而敵君禍/敗必至故以幾望為至盛馬匹亡四與初為正應匹也)
(古者駕車用四馬不能備純色則兩服兩驂各一色又/小大必相稱故兩馬為匹謂對也馬者行物也初上應)
(四而四亦進從五皆上行故以馬為象孚道在一四旣/從五若復下係于初則不一而害於孚為有咎矣故馬)
(匹亡則无咎也上從五而不係於初是亡其匹也係初/則不進不能成孚之功也  朱子曰六四居隂得正位)
(近於君為月幾望之象馬匹謂初與已為匹四乃絶之/而上以信於五故為馬匹亡之象占者如是則无咎也)
纂註(方氏曰月幾望不處盈也馬匹亡不為黨也四捨/初九之黨而上從五此大臣之絶私黨而一心於)
(君者故有馬匹亡之象以隂居隂履柔處正不敢敵陽/此人臣功業已盛而不敢居其盛者故有月幾望之象)
(若大臣而處盈植黨則有咎矣禹之不伐周公之不驕/月幾望也晏子不入崔陳之黨韓退之不汗牛李之朋)
(馬匹亡也震朱子曰四震為作足四應初成坎為美脊/兩馬匹也  坎陽卦類也四上從五絶其類而不應則)
(馬匹亡矣四雙湖先生曰月幾望象九三小畜上歸/妹五中孚  皆上體坎位象而畜孚上爻變亦坎體)九
五有孚攣如无咎(吕音訓攣陸氏曰方/圓反廣雅云拲也)集解(程子曰五/居君位人)
(君之道當以至誠感通天下使天下之心信之固結如/拘攣然則為无咎也人君之孚不能使天下固結如是)
(則億兆之心安能保其不離乎主朱子曰九五剛健中/正中孚之實而居尊位為孚之  者也下應九二與之)
(同徳故其/象占如此)纂註(徐氏曰攣如固結之義位正而有孚是/以誠實固結天下之心若拘攣然又下)
(應九二之剛君道如此可謂不失其正矣何咎之有誠/丘氏曰諸爻皆不言孚九五獨言有孚非天下之至)
(其孰能與於此陽雙湖先生曰三四中虚二五中實固/皆孚信之象然  實有孚隂虚不足故二五尤有相孚)
(之義然獨言於五者五正而二不正也中孚九/五與小畜九五同在巽體故取象亦相同也)上九翰
音登于天貞凶(吕音訓翰陸氏/曰胡旦反髙飛)集解(程子曰翰音者音/飛而實不從處信)
(之終信終則衰忠篤内喪華美外颺故云翰音登天正/亦滅矣陽性上進風體飛颺九居中孚之時處於最上)
(孚於上進而不知止者也其極至於羽翰之音登聞于/天貞固於此而不知變凶可知矣夫子曰好信不好學)
(其蔽也賊固守而不通之謂也其朱子曰居信之極而/不知變雖得其貞亦凶道也故  象占如此雞曰翰音)
(乃巽之象居巽之極為登于天雞非登天之/物而欲登天信非所信而不知變亦猶是也)附録(朱子/語中)
(孚與小過都是有飛鳥之象中孚是箇卵象是鳥之未/出殻底孚亦是那孚膜意思所以卦中都説鳴鶴翰音)
(之類翰音登天言不知變者葢説一向恁麽去不知道/去不得這兩卦十分解不得且依稀地説豚魚吉這卦)
(中它須見得箇豚魚之象今不可考占法則莫須是見/豚魚則吉如鳥占之意象若十分理會着便須穿鑿淵)
纂註(馮氏椅曰易凡有應而不得應者則必鳴以求其/應如鳴謙鳴豫是也今卦取鳥之孚卵故以翰音)
(為象爻應六三而九五隔之本爻乃登于五之上而呼/之有羽翰之音登于天之象又曰卦中虚故多取聲音)
(象又曰雞之鳴必信而巽又有此象禮有此名宜无疑/者然恐周家備此名物夏商之質未有此稱則亦恐泛)
(以羽翰之音為象而聲聞于天詩亦以此稱鶴則於斯/二者難以臆説定也  李氏開曰中孚取類最多豚魚)
(鶴鳴翰音至于燕爵象亦旁通信徐氏曰翰音羽翰之/音也音登于天虚聲逺聞也有  之名无信之實以此)
(為正固守則凶上居終故戒又曰月令注有孚/甲孚乳之説與中孚取鶴鳴翰音之象同意)大象傳
澤上有風中孚君子以議獄緩死集解(程子曰澤上有/風感于澤中水)
(體虚故風能入之人心虚故物能感之風之動乎澤猶/物之感于中故為中孚之象君子觀其象以議獄與緩)
(死君子之於議獄盡其忠而已於決死極其惻而已故/誠意常求于緩緩寛也於天下之事無所不盡其忠而)
(議獄緩死最其大者也死朱子曰風感/水受中孚之象議獄緩  中孚之意)附録(朱子語問/澤上有風)
(中孚風之性善入水虚而能順承波濤洶湧惟其所感/有相信從之義故為中孚曰也是如此風去感它它便)
(相順有相孚之象相澤上有風中孚須是澤中之水海/即澤之大者方能  從孚風若溪湍之水則其性急流)
(就下風又不奈它何並董議獄緩死只是以誠意求之/澤上有風感得水動議獄緩死則能感人心淵問中孚)
(是誠信之義議獄緩死是誠信之事故君子盡心於是/曰聖人取象有不端確處如此之類今也只恁地解但)
(是不甚/親切董)纂註(蔡氏曰議獄兑象緩死巽象一馮氏椅曰/中虚象獄二隂在獄中象死  居陽位者)
(不可死也于項氏曰獄之將決則議之其既決則又緩/之然後盡  人心王聽之司宼聽之三公聽議獄也旬)
(而職聽二旬而職聽三旬而上之緩死也故獄成而孚/輸而孚在我者盡故在我者无憾也  徐氏曰象言刑)
(獄者五噬嗑賁豐旅中孚離為戈兵有刑獄象又取離/明照知情實則刑不濫也中孚厚畫底離噬嗑豐兼取)
(震賁旅兼取艮者明以察其情動以致其決噬嗑去間/豐多故非震以動之无以威衆也賁過於文旅不留獄)
(非艮以止之或輕以用刑也葢獄乃人命所繫一成不/可變聖人立象盡意而致其謹審如此象言刑獄五卦)
(噬嗑豐以其有離之明震之威也賁次噬嗑旅次豐離/明不易震皆反為艮矣葢明貴无時不然威則有時當)
(止至於中孚則全體似離互體有震艮而又兑以議之/巽以緩之聖人即象垂敎其忠厚惻怛之意見於謹刑)
(如此何其仁哉五卦中文王唯於噬嗑取/象夫子即噬嗑賁豐旅中孚以盡其義)彖傳中孚柔
在内而剛得中集解(程子曰二柔在内中虚為誠之象/二剛得上下體之中中實為孚之)
(象卦所以/為中孚也)附録(朱子語柔在内剛得中這箇是就全體/看則中虚就二體看則中實它都見得)
(有孚信之意故喚作中孚伊川此二句説得好它只遇/着這般齊整底便恁地説去若遇着那不齊整底便説)
(不去/易説)説而巽孚乃化邦也集解(程子曰以二體言卦之/用也上巽下説為上至)
(誠以順巽於下下有孚以説從其上如是其孚乃能化/於邦國也若人不説從或違拂事理豈能化天下乎)
(朱子曰以卦體/卦徳釋卦名義)纂註(馮氏椅曰柔在内六三六四也剛/得中九二九五也柔在内中虚之)
(象中虚則生信信者孚之得剛得中則中實實/者孚之本上以巽行之下以説從之所以孚也)豚魚吉
信及豚魚也集解(程子曰信能及於豚魚/信道至矣所以吉也)纂註(郭氏京/曰今本)
(及字下誤增豚魚字驗六十四卦彖先舉繇辭後以義/結更不重言繇文足明誤矣  鄭氏湘卿曰仁及草木)
(言草木難仁也誠動金石言金石難誠也信及豚魚言/豚魚難信也天則真夫婦朋友人也人則情聖人與天)
(地同徳任真不任情故信及豚魚然後為吉魚愚按豚/魚彖傳云信及豚魚也恐只如虎渡雉馴鱷  逺徙之)
(意若從江豚之説則只當云豚及不及不當言信及豚/魚亦且於利涉不侔信及字在上乃人之信及豚魚耳)
(非豚魚之信及於人也其為二物明矣郭/氏謂多豚魚字只云信及也亦不相悖)利涉大川乘
木舟虚也集解(程子曰以中孚一作虚涉險難其利如/乘木濟川而以虚舟也舟虚一有中字)
(則无沉覆之患一无之患字卦虚中/為虚舟之象  朱子曰以卦象言)纂註(司馬公曰中/孚者發於中)
(而孚於人也豚魚幽賤无知之物苟飼以時則應聲而/集而況于人乎至誠以涉險如乘虚舟物莫之害故曰)
(利涉大川乘/木舟虚也)中孚以利貞乃應乎天也集解(程子曰中/孚而貞則)
(應乎天矣天之道孚貞而已/朱子曰信而正則應乎天矣)　纂註(馮氏椅曰又以六/四九二明卦占應)
(去聲中孚六四也貞九五也五天位四應之應乎天也/誠者天之道孚之正則應乎天不正則徇乎人而孚不)
(足言/矣)小象傳初九虞吉志未變也集解(程子曰當信之/始志一无志字)
(未有所從而虞度所信則得其正是以吉也葢其志未/有變動志有所從則是變動虞之不得其正矣在初言)
(求所信/之道也)纂註(楊氏萬里曰虞之為言防也書敝戒无虞/萃戒不虞是也邪不閑則誠不存家人之)
(閑有家中孚之虞皆見於初九防家防/心皆在初也故孔子皆以志未變贊之)其子和之中心
願也集解(程子曰中心願謂誠意/所願也故通而相應)或鼔或罷位不當也
集解(程子曰居不當位故无所主唯所/信是從所處得正則所信有方矣)馬匹亡絶類上
也(吕音訓上/陸時掌反)集解(程子曰絶其類而上從/五也類謂一作相應也)有孚攣如位
正當也集解(程子曰五居君位之尊由中正之道能使/天下信之如拘攣之固乃稱其位人君之)
(道當如/是也)翰音登于天何可長也集解(程子曰守孚至於/窮極而不知變豈)
(可長久也固守而一无/而字不通如是則凶也)
經䷽(艮下/震上)集解(程子曰小過序卦有其信者必行之/故受之以小過人之所信則必行行)
(則過也小過所以繼中孚也為卦山上有雷雷震於髙/其聲過常故為小過又隂居尊位陽失位而不中小者)
(過其常也葢為小者過又/為小事過則為過之小)小過亨利貞(吕音訓小過陸/氏曰古卧反義)
(與大過同王肅云/音戈兊宮逰䰟卦)集解(程子曰過者過其常也若矯枉/而過正過所以就正也事有時)
(而當然有待過而後能亨者故小過自有亨義/利貞者過之道利於貞也不失時冝之謂正)可小事
不可大事飛鳥遺之音不冝上宜下大吉(吕音訓遺陸/如字上陸氏)
(曰時掌反彖同/鄭如字謂君也)集解(程子曰過所以求就中也所過者/小事也事之大者豈可過也於大)
(過論之詳矣飛鳥遺之音謂過之不逺也不宜上宜下/謂宜順也順則大吉過以就之葢順理也過而順理其)
(吉必大陽朱子曰小謂隂也為卦四隂在外二陽在内/隂多於  小者過也既過於陽可以亨矣然必利於守)
(貞則又不可以不戒也卦之二五皆以柔而得中故可/小事三四皆以剛失位而不中故不可大事卦體内實)
(外虚如鳥之飛其聲下而不上故能致飛鳥遺/音之應則宜下而大吉亦不可大事之類也)附録(朱/子)
(語問小過飛鳥遺音本義謂致飛鳥遺音之應如何曰/看這象似有羽蟲之孽之意如賈誼鵬鳥之類是也學)
(蒙/)纂註(蔡氏曰小過柔為主柔性下故宜下則大吉卦/蘭氏曰上卦四五隂陽皆失位故不宜上下)
(二三剛柔皆當位故曰宜下所鄭氏剛中曰不宜上者/上二隂乘陽乘陽而上非隂  宜也宜下者謂下二隂)
(順陽順陽而協非上逆之比也過孔氏曰飛鳥遺其音/聲哀以求處過上則愈无所適  下則不失其安  雙)
(湖先生曰小過飛鳥文王卦象也以全體横觀有飛鳥/之象故爻辭蒙卦義亦兩取象飛鳥又與離為飛鳥象)
(不同各有義例小過反是疊畫坎卦不可以離例論也/利貞指三上言亦因為初四五戒四隂過可小事二陽)
(㣲不可大事遺/音卦有兑口象)初六飛鳥以凶集解(程子曰初六隂柔/在下小人之象又)
(上應于四四復動體小人躁易而上有應助於所當過/必至過甚況不當過而過乎其過如飛鳥之迅疾所以)
(凶也躁疾如是一有則字所以過之速且逺救止莫及/也  朱子曰初六隂柔上應九四又居過時上而不下)
(者也飛鳥遺音不宜上宜下故其象占如/此郭璞洞林占得此者或致羽蟲之孽)附録(朱子語/初六飛)
(鳥以凶只是取其飛過髙了不是取遺音之義中孚有/卵之象小過中間二畫是鳥腹上下四隂為鳥翼之象)
(鳥出乎卵此小過/所以次中孚也煇)纂註(徐氏曰初柔本下而上與四應/四動體初從四而動知鳥之飛)
(動而不止又小過之義上逆下順初躁動而從上失冝/下之義故凶  項氏曰二爻皆當鳥翅之末初六在艮)
(之下當止而反飛以飛致凶故曰飛鳥以凶上六居震/之極其飛已髙動而成離則麗於罔罟故曰飛鳥離之)
(凶然李氏舜臣曰大過之棟小過之飛鳥皆以一卦取/象  大過之棟寄之三四兩爻小過之飛鳥寄之初上)
(二爻何也棟梁之用在室中/飛鳥之逆順見於上下故也)六二過其祖遇其妣不及
其君遇其臣无咎(吕音訓妣/陸必履反)集解(程子曰陽之在上者/父之象尊於父者祖)
(之象四在三上故為祖二與五居相應之地同有柔中/之徳志不從於三四故過四而遇五是過其祖也五隂)
(而尊祖妣之象與二同徳相應在它卦則隂陽相求過/之時必過其常故異也无所不過故二從五亦戒其過)
(不及其君遇其臣謂上進而不陵及其君適當臣道則/无咎也遇當也過臣之分則其咎可知  朱子曰六二)
(柔順中正進則過三四而遇六五是過陽而反遇隂也/如此則不及六五而自得其分是不及君而適遇其臣)
(也皆過而不過守正得中之意/无咎之道也故其象占如此)附録(朱子語三父四祖/五便當妣過祖而)
(遇妣是過陽而遇隂然而隂不可過則/不能及六五却反回來六二上面淵)九三弗過防之
從或戕之凶(吕音訓戕陸氏/曰徐在良反)集解(程子曰小過隂過陽/失位之時三獨居正)
(然在下无所能為而為隂所忌惡故有一作所當過者/在過防於小人若弗過防之則或從而戕害之矣如是)
(則凶也三於隂過之時以陽居剛過於剛也既戒之過/防則過剛亦在所戒矣防小人之道正已為先三不失)
(正故无必凶之義能過防則免矣三居下之上居上為/下皆如是也  朱子曰小過之時事每當過然後得中)
(九三以剛居中衆隂所欲害者也而自恃其剛不肯過/為之備故其象占如此若占者能過防之則可以免矣)
附録(朱子語中孚小過兩卦體突不可曉小過尤甚如/云弗過防之從或戕之則是不能過防之也四字)
(只是一句至弗過遇之與弗遇過之/皆是兩字為絶句意義更不可曉煇)纂註(雙湖先生曰/朱子謂弗過)
(遇之是兩字為絶句愚謂弗過防之亦當兩字為絶句/葢小過乃隂過之時故二陽爻皆稱弗過是言陽弗能)
(過也防之防隂也言弗能過之則當防之若不防而反/從之則彼或得以戕我而凶矣二隂在下有上進之勢)
(故當/防)九四无咎弗過遇之往厲必戒勿用永貞集解(程/子)
(曰四當小過之時以剛處柔剛不過也是以无咎既弗/過則合其宜矣故云遇之謂得其道也若往則有為必)
(當戒懼也往去柔而以剛進也勿用永貞陽性堅剛故/戒以隨宜不可固守也方隂過之時陽剛失位則君子)
(當隨時順處不可固守其常也四居髙位而无上下之/交雖比五應初方隂過之時彼豈肯從陽也故往則有)
(厲弗朱子曰當過之時以剛處柔過乎恭矣无咎之道/也  過遇之言弗過於剛而適合其宜也往則過矣故)
(有厲而當戒陽性堅剛故又戒以勿用永貞言當隨時/之宜不可固守也或曰弗過遇之若依六二爻例則當)
(如此説若依九三爻例則過遇若如/遇防之義未詳孰是當闕以俟知者)附録(朱子語九四/弗過遇之過)
(遇猶言加意待之也上六弗遇過之疑亦當/作弗過遇之與九三弗過防之文體正同淵)纂註(李氏/光曰)
(方羣隂用事之時求動而進則危矣故當戒謹亦勿固/守其正而昧於幾也處小人之間求進則為所擠陷守)
(節則為所嫉忌葢處位不當姑静以俟夫時而已也雙/湖先生曰九四弗過與九三同義遇之前遇乎隂  上)
(往則危厲必當致其戒謹然陽性本上故又戒其勿用/永貞言不必永久貞固以自守但戒謹則可免厲矣二)
(隂在上有遇之/之勢故當戒)六五宻雲不雨自我西郊公弋取彼在
穴(吕音訓弋/陸餘職反)集解(程子曰五以隂柔居尊位雖欲過為/豈能成功如宻雲而不能成雨所以)
(不能成雨自西郊故也隂不能成雨小畜卦中已解公/弋取彼在穴弋射取之也射止是射弋有取義穴山中)
(之空中虚乃空也在穴指六二也五與二本非相應乃/弋而取之五當位故云公猶公上也同類相取雖得之)
(兩隂豈能濟大事乎猶宻雲之不能成雨也六朱子曰/以隂居尊又當隂過之時不能有為而弋取  二以為)
(助故有此象在穴隂物也兩/隂相得其不能濟大事可知)附録(朱子語宻雲不雨大/㮣做不得事底意思)
(淵弋是俊壯底意却/只弋得這般物事淵)纂註(朱氏曰兊澤之氣上而為雲/兊隂盛也故為宻雲兊西震)
(東巽風楊之雲自西往東由隂而升隂倡而陽不和不/雨之象故曰自我西郊五自謂曰我又曰小畜彖辭與)
(小過六五同葢小畜所畜者小小過所過者小皆不可/以大事過之則畜之矣二卦雖殊而大者為小者所畜)
(則一而已足馮氏椅曰正猶蠱之彖應巽之五之象葢/五位乎君  以主一卦故象或應他卦之彖也  徐氏)
(曰公謂五弋射取也彼謂二在穴二柔居中象因卦有/飛鳥之象故曰弋彼在穴乎  雙湖先生曰小過全體)
(似坎弓象互巽繩弋象二隂在艮/山之下岩穴象穴亦隂爻中斷象)上六弗遇過之飛鳥
離之凶是謂災眚集解(程子曰六隂而動體處過之極/不與理遇動皆過之其違理過)
(常如飛鳥之迅速所以凶也離過之逺也是謂災眚是/當有災眚也災者天殃眚者人為既過之極豈唯人眚)
(天災亦至其凶可知天理人事皆然也而朱子曰六以/隂居動體之上處隂過之極過之已髙  甚逺者也故)
(其象占如此或曰遇過恐亦只/當作過遇義同九四未知是否)纂註(蔡氏曰過遇五也/今在五上故弗遇)
(過之過乎五也離過之逺也過而不中故凶天災人眚/俱有也  蘭氏曰始以小過為无傷而弗改如鳥之飛)
(翔於始其終遂至於離其罔羅過余氏曰飛鳥離之疑/如鴻則離之之離  蘇氏曰弗  遇之君子不能過小)
(人而遇者也弗遇過之小人不肯遇君子而過之者也/九四不能過六五而承之故曰弗過遇之上六過九三)
(而逺之故曰弗遇過之象馮氏椅曰此卦猶大過中二/爻故二五初上皆配取    雙湖先生曰此爻與四正)
(相反九四曰弗過遇之上六曰弗遇過之弗過遇之者/陽㣲而弗能過乎隂反遇乎隂也弗遇過之者隂上而)
(弗能遇陽反過乎陽也小過隂過而陽弗過之時故四/言弗過而上言過四前有隂有相遇之理上已過陽无)
(復遇之期故四言遇而上言弗遇亦可見也飛鳥離之/取逺過之象隂過如此非隂之福也災眚薦至凶孰甚)
(焉此可為小人/過盛者之戒)大象傳山上有雷小過君子以行過乎
恭喪過乎哀用過乎儉(吕音訓行/陸下孟反)集解(程子曰雷震於/山上其聲過常)
(故為小過天下之事有時當過而不可過甚故為小過/君子觀小過之象事之冝過者則勉之行過乎恭喪過)
(乎哀用過乎儉是也當過而過乃其宜也不當過而過/則過矣  朱子曰山上有雷其聲小過三者之過皆小)
(者之過可過於小而不可過於大可以小過/而不可甚過彖所謂可小事而宜下者也)附録(朱子/語山)
(上有雷小過是聲在髙處下來飛鳥遺之音也是髙處/聲下來為小過聲在髙處是小過之義淵君子行過恭)
(用過儉皆是宜下之意煇小過是過於慈惠之類大過/則是剛嚴果毅底氣象僴小過大率是過得不多如大)
(過便説獨立不懼小過只説這/行喪用度都只是這般小事淵)纂註(徐氏曰大壯當仲/春雷乃發聲小過)
(有雷方在艮震之交先驚蟄而發故曰過哀項氏曰曰/行曰喪曰用皆見於動以象震也曰恭曰  曰儉皆當)
(止之節以象艮也為雙湖先生曰震有行象互巽有恭/象中四爻互大過  棺槨有喪象互兊為口有哀號象)
(用則屬震動儉則屬艮止三者之過皆當小過時也哀/李氏舜臣曰行已之際恭可過傲不可過臨喪之際)
(可過樂不可過制用之際儉可過奢不可過皆過為卑/小應小過之象  朱氏曰考父過恭髙柴過哀晏平仲)
(過儉非過於理也小/過所以為時中也)彖傳小過小者過而亨也集解(程/子)
(曰陽大隂小隂得位陽失位而不中是小者過也故為/小事過過之小小者與小事有時而當過過之亦小故)
(為小過事固有待過而後能亨者過之所以能一/作求亨也  朱子曰以卦體釋卦名與其辭)過以
利貞與時行也集解(程子曰過而利於貞謂與時行也/時當過而過乃非過也時之宜也)
(乃所謂/正也)柔得中是以小事吉也集解(朱子曰以/二五言)纂註(郭/氏)
(京曰柔得中是以可小事也是以下脱可字小事下誤/增吉字案彖舉繇辭例无增損若可小事合有吉則不)
(可大事不合有凶則小/事不合有吉斷可知也)剛失位而不中是以不可大事
也集解(朱子曰以/三四言)纂註(李氏曰得其時則柔足以有為/故柔得中是以可小事假二五)
(而言也非其時則剛不能以有為故剛失/位而不中不可以大事假三四而言也)有飛鳥之象
焉集解(程子曰小過之道於小事有過則吉者而彖以/卦才言吉義柔得中二五居中也隂柔得位能)
(致小事吉耳不能濟大事也剛失位而不中是以不可/大事大事非剛陽之才不能濟三不中四失位是以不)
(可大事小過之時自不可大事而卦才又不堪大事與/時合也有飛鳥之象焉此二句不類彖體葢解者之辭)
(誤入彖中中剛一作實外柔飛鳥/之象卦有此象故就飛鳥為義)纂註(陸氏希聲曰中/孚卦柔在内而)
(剛在外有鳥􁂡實之象今變為小過則剛在内而柔在/外有飛鳥之象  方氏曰有飛鳥之象在柔小之卦則)
(為小鳥安於/小外則大吉)飛鳥遺之音不宜上宜下大吉上逆而下
順也集解(程子曰事有時而當過所以從宜然豈可甚/過也如過恭過哀過儉大過則不可所以在)
(小過也所過當如飛鳥之遺音鳥飛迅疾聲出而身已/過然豈能相逺也事之當過者亦如是身不能甚逺于)
(聲事不可一作能逺過其常在得冝耳不宜上宜下更/就鳥音取宜順之義過之道當如飛鳥之遺音夫聲逆)
(而上則難順而下則易故在髙則大山上有雷所以為/過也過之道順行則吉如飛鳥之遺音宜順也所以過)
(者為順乎宜也能順乎宜所/以大吉  朱子曰以卦體言)纂註(蔡氏曰上逆而/下順隂之道也)小象
傳飛鳥以凶不可如何也集解(程子曰其過之疾如飛/鳥之迅豈容救止也凶)
(其宜矣不可如何/无所用其力也)附録(朱子語若占得者更无可避之/理故象曰不可如何也必大)
不及其君臣不可過也集解(程子曰過之時事无不過/其常故於上進則戒及其)
(一作其及君臣不可過臣之分也可朱子曰/所以不及君而還遇臣者以臣不  過故也)從或戕之
凶如何也集解(程子曰隂過之時必害于陽小人道盛/必害君子當過為之防防之不至則為)
(其所戕矣故曰凶/如何也言其甚也)弗過遇之位不當也往厲必戒終不
可長也集解(程子曰位不當謂一作故處柔九四當過/之時不過剛而反居柔乃得其宜故曰遇)
(之遇其宜也以一无以字九居四位不當也居柔乃得/其宜也當隂過之時陽退縮自保足矣終豈能長而盛)
(也故往則有危必當戒也長上聲作平聲則大失易意/以夬與剥觀之可見與夬之象文同而音異也  朱子)
(曰爻義未明/此亦當闕)附録(朱子語此爻小象恐不得如伊川説/以長字為上聲勿用永貞便是不可)
(長久勿用永貞是莫常恁地又曰莫不一向要/進易説終不可長也文義未明此亦當闕僴)纂註(雙/湖)
(先生曰不可長是説四/可上往不可久長之意)宻雲不雨已上也(吕音訓已上/陸氏曰並如)
(字上又時掌反鄭/作尚云庶幾也)集解(程子曰陽降隂升合則和而成/雨隂已在上雲雖宻豈能成雨)
(乎隂過不能成大之義也/  朱子曰已上太髙也)纂註(郭氏京曰已止也誤作/上字  單氏曰小畜之)
(不雨陽將盡而上交也故曰上往也小過/之不雨隂已過而下交也故曰已上也)弗遇過之已
亢也集解(程子曰居過之終弗遇於理而過/之過已亢極其凶宜也一作矣)附録(朱子/語問)
(小過初六不可如何也六二臣不可過也過字平聲九/三自是叶了九四又轉韻位不當也當字平聲終不可)
(長便是叶已上也上字作平聲已亢也便也是平聲疑/自當字以下不然葢廣韻唐中上字无平聲但終不可)
(長之長字作音仗則皆/叶矣皆在四十一漾韻)纂註(愚案朱子叶韻之説則/郭氏謂已上之誤非矣)
經䷾(離下/坎上)集解(程子曰既濟序卦有過物者必濟故/受之以既濟能過於物必可以濟故)
(小過之後受之以既濟也為卦水在火上水火相交則/為用矣各當其用故為既濟天下萬事已濟之時也)
既濟亨小利貞初吉終亂(吕音訓既濟陸氏曰節計反/下卦同鄭云既已也盡也濟)
(度也坎宮三世卦亨小陸氏/曰絶句以小連利貞者非)集解(程子曰既濟之時大/者既已亨矣小者尚)
(有一有未字亨也雖既濟之時不能无小未亨也小字/在下語當然也若言小亨則為亨之小也利貞處既濟)
(之時一无之時字利在貞固以守之也初吉方濟之時/也終亂濟極則反也  朱子曰既濟事之既成也為卦)
(水火相交各得其用六爻之位各得其正故為既濟亨/小當為小亨大抵此卦及六爻占辭皆有警戒之意時)
(當然/也)附録(朱子語亨小當作小亨大率到那既濟了時/便有不好處所以説小亨如唐時貞觀之盛)
(便向那不好處淵既濟是已濟了大事都已亨過了只/更小小底正在亨通若能戒謹恐懼得常似今猶自得)
(不然便一向不好去了伊川之意亦是如此但要説作/亨小所以不分曉又曰若將濟便是好今已濟便只是)
(不好去了學蒙初吉終亂便/有不好在末後底意思淵)纂註(李氏舜臣曰水火相/逮兩相交接既濟之)
(象既濟則為亨矣而卦辭所謂亨乃在於小何也易以/隂柔為小離之一隂在中是也坎一陽在上與之相應)
(小者得大者之應而亨也況六爻中三隂皆出三陽之/上則是小者皆在上而亨也三陽下之隂陽相交而為)
(既濟亦猶泰通之世隂上陽下而相交也其所以致亨/者非獨兩兩相應以居位各正故也初三五陽位皆以)
(九居之二四六隂位皆以六居之六十四卦无如既濟/最正故曰利貞向使不正安能相濟夫既濟功成物極)
(則反理之必然故曰初吉終亂卦辭亦慮既濟後盈溢/太過者邪  蔡氏曰初吉六二也終亂上六也既濟終)
(為未濟矣又/坎難在外象)初九曳其輪濡其尾无咎(吕音訓曳陸以/制反濡陸音儒)
集解(程子曰初以陽居下上應于四又火體其進之志/鋭也然時既濟矣進不已則及于悔咎一作吝故)
(曳其輪濡其尾乃得无咎輪所以行倒曳之使不進也/獸之涉水必揭其尾濡其尾則不能濟方既濟之初能)
(止其進乃得无咎不知已則至於咎也尾朱子曰輪在/下尾在後初之象也曳輪則車不前濡  則狐不濟既)
(濟之初謹戒如是无咎之/道占者如是則无咎矣)附録(朱子語曳輪濡尾是只/爭些子時候是欲到與)
(未到之間不是不欲濟是要濟而未敢輕濟如曹操臨/敵意思安間如不欲戰老子所謂猶若冬涉川之象涉)
(則畢竞涉只是畏那/寒了未敢便涉易説)纂註(鄭氏剛中曰坎為輪初在坎/後曳之也  蔡氏曰狐有濡)
(尾象亦坎象也无李氏舜臣曰/徐進而不躐等  咎之道也)六二婦喪其茀勿逐七
日得(吕音訓□今本作喪陸息浪反茀陸氏曰方拂反/首飾也馬同干云馬髴也鄭云車蔽也子夏作髴)
(荀作紱董作髢晁氏曰馬一行虞亦/作髴云鬢髪也説之案茀古文紱字)集解(程子曰二以/文明中正之)
(徳上應九五剛陽中正之君宜得行其志也然五既得/尊位時已既濟无復進而有為矣則於在下賢才豈有)
(求用之意故二不得遂其行也自古既濟而能用人者/鮮矣以唐太宗之用言尚怠於終况其下者乎於斯時)
(也則剛中反為中滿坎離乃為相戾矣人能識時知變/則可以言易矣二隂也故以婦言茀婦人出門以自蔽)
(者也喪其茀則不可行矣二不為五之求用則不得行/如婦之喪茀也然中正之道豈可廢也時過則行矣逐)
(者從物也從物則失其素守故戒勿逐自守不失則七/日當復得也卦有六位七則變矣七日得謂時變也雖)
(不為上所用中正之道无終廢之理不得行於今必行/於異時也聖人之一有為字勸戒深矣  朱子曰二以)
(文明中正之徳上應九五剛陽中正之君宜得行志而/九五居既濟之時不能下賢以行其道故二有婦喪其)
(茀之象茀婦車之蔽言失其所以行也然中正之道/不可終廢時過則行矣故又有勿逐而自得之戒)纂
註(馮氏椅曰詩翟茀謂以藋為蔽車之飾安李氏舜臣/曰離為雉為文則有翟茀之象  王氏  石曰此爻)
(巽順在中婦象也兩剛為之蔽茀象也棄二剛以應五/故曰婦喪其茀苟得志乎五則雖二剛猶在上下為之)
(蔽又焉用逐七日者從其應以往返之時言/曰自二之外七日還本位與復震六二同義)　(李氏開/劉氏曰)
(易以日言近/以嵗言逺)九三髙宗伐鬼方三年克之小人勿用(吕/音)
(訓鬼方陸氏曰蒼/頡篇云鬼逺也)集解(程子曰九三當既濟之時以剛/居剛用剛之至也既濟而用剛)
(如是乃髙宗伐鬼方之事髙宗必商之髙宗天下之事/既濟而逺伐暴亂也威武可及而救民為心乃王者之)
(事也唯聖賢之君則可若騁威武忿不服貪土地則殘/民肆欲也故戒不可用小人小人為之則以貪忿私意)
(也非貪忿則莫肯為也三年克之見其勞憊之甚聖人/因九三當既濟而用剛發此義以示人為法為戒豈淺)
(見所能及也年朱子曰既濟之時以剛居剛髙宗伐鬼/方之象也三  克之言其久而後克戒占者不可輕動)
(之意小人勿用占/法與師上六同)附録(朱子語髙宗伐鬼方疑是髙宗/舊日占得此爻故聖人引證之)
(吉凶如此如箕子之明夷帝乙歸妹皆恐是如此又曰/漢時去古未逺想見卜筮之書皆存如漢文帝之占大)
(横庚庚都似傳古人説話又曰夏/唘以光想是夏唘曾占得此卦煇)纂註(徐氏曰鬼方幽/逺小國也蒼頡)
(篇云鬼逺也近坎有鬼方象離體有伐象盡坎三爻而/成既濟有三年克之象三當既濟之中以剛居剛欲兼)
(舉内外之治故有髙宗伐鬼方之象氏張子曰上六險/而應卦之終亂者也鬼方之象  頊  曰髙宗所伐正)
(南鄉之夷今南夷猶稱鬼主國家亦以都鬼主爵之云/東北方者非也  程氏曰沈黎志云鬼方俗尚鬼大者)
(嵗輸一牛主祭者曰鬼主大者曰都天鬼主故宋獲羌/戎囚之長亦曰鬼章然則髙宗所伐其今黎雅以南歟)
(商頌載髙宗責荆楚之辭亦及氐羌且曰居國南鄉則/或然矣  雙湖先生曰案唐髙祖紀注鬼方夏曰獯鬻)
(商曰鬼方周曰獫狁漢曰匈奴魏曰突厥突厥右匈奴/北部今項氏程氏説又如此姑記之  龍氏仁夫曰案)
(左傳云投之四夷以禦魑魅所謂鬼方也小雅有内奰/于中國覃及鬼方之語通言夷方本无専指然以象例)
(考之南離无鬼象北坎无伐象又此卦下離故伐言于/三後卦上離故伐言于四其象明甚以事理求之帝王)
(征苖撻荆楚伐徐方皆南征也戰蚩尤伐獫狁皆北伐/也然自秦漢以來為中國患者每在北聖人前民用知)
(來物㣲意疑在此九李氏開曰三年上隔三位故曰三/年  鄭氏汝諧曰  三以剛陽處欲變之位剛陽則過)
(於有為欲變則動而之外内治已濟必欲用陽剛以求/功於外者故為之戒曰以髙宗之盛而伐鬼方猶三年)
(而後克之其可用小人而唘多事之源乎无/事之世捨内治而幸邊功者皆小人唘之也)六四繻有
衣袽終日戒(吕音訓繻陸氏曰而朱反王肅鄭音須子/夏作襦王廙同薛云古文作繻晁氏曰子)
(夏作繻説文作需袽陸氏曰女居反絲袽也王肅音如/説文作絮云緼也廣雅云絮塞也子夏作茹京作絮晁)
(氏曰説文作絮一曰敝絮易繻有衣/絮説之案近文絮作袽又作䘫通用)集解(程子曰四在/濟卦而水體)
(故取舟為義四近君之位當其任者也當既濟之時以/防患慮變為急繻當作濡謂滲漏也舟有罅漏則塞以)
(衣袽有衣袽以備濡漏又終日戒懼不怠慮患當如是/也不言吉方免於患也既濟之時免患則足矣豈復有)
(加也其朱子曰既濟之時以柔居柔能預備而戒懼者/也故  象如此程子曰繻當作濡衣袽所以塞舟之罅)
(漏/)附録(朱子語六四以柔居柔能慮患豫防葢是心低/小底人便能慮事柔善底人心不粗慮事細宻)
(剛果之人心粗/不解如此淵)纂註(蔡氏曰繻帛之美者袽衣之敝者/既濟過中時且變矣故四有衣袽)
(之戒言繻雖美則必至於有袽事雖濟則必至於未濟/必須終日戒懼乎此則憂疑可釋而不至於終亂矣)
(林氏曰説者謂衣之敗絮可以塞漏舟愚謂不然漏舟/而待敗絮非防患之道也離為日三爻皆離有終日象)
(坎為憂有/戒懼象)九五東隣殺牛不如西鄰之禴祭實受其福
(吕音訓禴陸氏曰/羊略反祭之薄者)集解(程子曰五中實孚也二虚中誠/也故皆取祭祀為義東隣陽也)
(謂五西隣隂也謂二殺牛盛祭也禴薄祭也盛不如薄/者時不同也二五皆有孚誠中正之徳二在濟下尚有)
(進也故受福五處濟極无所進矣以至誠中正守之苟/未至於反耳理无極而終不反者也已至於極雖善處)
(无如之何矣故爻象唯言其時也之朱子曰東陽西隂/言九五居尊而時已過不如六二  在下而始得時也)
(又當文王與紂之事故其象占/如此彖辭初吉終亂亦此意也)附録(朱子語問九五爻/以言紂雖貴為天)
(子祭祀之盛而不若文王薄祭却可以福祐葢時之興/衰自是如此曰揚子雲云云十六日月雖缺未多更圓)
(似生明之時畢竟是漸缺去月初雖小於生魄時畢竟/是長底時節問占得此爻則如何曰這當看所值之時)
(何如大意大底/不得便宜易説)纂註(雙湖先生曰案程傳東鄰謂五西/鄰謂二本義從之橫渠又謂東鄰)
(上六西鄰六四愚竊謂此爻周公所以發先天八卦方/位也先天離東坎西今既濟離先坎後即方位之自東)
(而西也東鄰指離六二西鄰指坎九五五以二為東鄰/二亦以五為西鄰也牛離象殺牛離為戈兵象坎為幽)
(隂多説祭祀水性就下又有禴薄之象實受其福又可/見九五陽爻為實也嘗謂文王序卦上經首乾坤終坎)
(離即先天乾南坤北離東坎西四方四正之卦下經首/咸恒終既濟未濟即先天山澤雷風四隅反易之卦與)
(夫坎離之交不交也先天一圖在文王序卦中矣今於/此東西之象尤信若夫卦體自有東西鄰象未必為文)
(王與紂事況當周公時周家既已伐而取其國又何必/為抑揚之辭載於經乎此是先儒説經之過本義因仍)
(未革亦俟/後之人耳)上六濡其首厲集解(程子曰既濟之極固不/安而危也又隂柔處之)
(而在險體之上坎為水濟亦取水義故言其窮至於濡/首危可知也既濟之終而小人處之其敗壞可立而待)
(也狐朱子曰既濟之極險體之上而以隂柔處之/為  涉水而濡其首之象占者不戒危之道也)纂註
(陳氏友文曰涉水而至於濡尾不害其為濟也首亦濡/則溺矣故厲  馮氏曰首在前尾在後則既未濟之六)
(爻象皆橫觀也皆有坎水故首尾皆濡以見凡事之欲/濟者身在其中乃可濟也首尾皆濡則身在其中矣又)
(曰既濟險乃在前未濟乃出乎險者也而卦義相反葢/以水火相濟不相濟為象也然險終在前故既濟終厲)
(終出乎險故未濟終/孚應易窮則變之義)大象傳水在火上既濟君子以思
患而豫防之集解(程子曰水火既交各得其用為既濟/時當既濟唯慮患害之生故思而豫)
(防使不至於患也自古天下既濟而/致禍亂者葢不能思患而豫防也)纂註(蔡氏曰思患/坎難象豫防)
(離明象矜司馬公曰既濟未濟反復相承也艱險未濟/君子以  慎之志辨物之宜處之以道如是險无不濟)
(功无不成事既濟矣无所復為則又當思未萌之患/而豫防之是以君子能康又民物而永保安樂也)彖
傳既濟亨小者亨也(吕音訓既濟亨小者亨也/晁氏曰孔謂合有兩小字)集解(朱/子)
(曰濟下疑/脱小字)纂註(郭氏京曰既濟亨小小者亨也案亨小/下脱小字既濟之義只在小者亨若小)
(者不亨不為既濟故夫子先舉繇辭然後以小/者亨也為義結了若空有者亨兩字不成義也)利貞剛
柔正而位當也集解(程子曰既濟之時大者固一无固/字已亨矣唯有小者一有未字亨)
(也時既濟矣固宜貞固以守之卦才剛柔正當其位當/位者其常也乃正固之義利於如是之貞一有正字也)
(隂陽各得正位所以為既/濟也  朱子曰以卦體言)纂註(郭氏雍曰六爻有應者/八卦然應而皆得位者)
(六十四卦獨此一卦而已是知既濟者必在有應必得/其位然後可也  趙氏曰坤上乾下為泰以天地之交)
(也坎上離下為既濟以水火之交也以象言之水火若/未可同於天地以畫觀之則乾畫居坤之中而為坎坎)
(者乾之中也故乾居西北而坎居正北坤畫居乾之中/而為離離者坤之中也故坤居西南而離居正南坎離)
(者乾坤之大用也故泰之六爻雖相應而二五處非其/位既濟之六爻不唯皆應而剛柔无一之不當以是爻)
(而居是位則其應者皆正也水火相交/而剛柔正應則其為既濟也豈不大哉)初吉柔得中也
集解(程子曰二以柔順文明而得中故能成既濟之功/二居下體方濟之初也而又善處是以吉也  朱)
(子曰指/六二)終止則亂其道窮也集解(程子曰天下之事不/進則退无一定之理)
(濟之終不進而止矣无常止也衰亂至矣葢其道已窮/極也九五之才非不善也時極道窮理當必變也聖人)
(至此奈何曰一无曰字唯聖人為能通其變於/未窮不使至於極也堯舜是也故有終而无亂)纂註(馮/氏)
(椅曰初論六二而終當九五以九居五則其徳當乎大/君之位而上下五爻亦各當其位而天下定矣所謂利)
(貞者以此也然各當其位之定而无復有事則一氣之/流行物情之營為萬事之更代所謂定者乃亂之源也)
(故既濟之終則亂故孔子又贊之曰終止則亂其義著/明矣  丘氏曰人之常情處无事則止心生止則心有)
(所怠而不復進此亂之所從起處多事則戒心生戒則/心有所畏而不敢肆此治之所由兆治亂者天也所以)
(制其治亂者人也彖曰終亂而傳曰終正則亂止則亂/矣不止亂安從生玩止一辭則知夫子之於賛易也其)
(㫖深矣乎則雙湖先生曰文王卦辭初吉終亂之云不/過如泰極  否之類既濟極則反為未濟耳非有他也)
(夫子釋之則曰終止則亂味止之一字即雜卦所謂既/濟定也之義葢既濟之隂陽各歸其家易於伏而不動)
(履其運者若一切止而不為則亂之所由起矣此又夫/子之㫖也然則如之何而可亦曰剛柔雖正位雖當而)
(氣機之運不可使一息或停譬之人身心火既降腎水/既升可謂一身之既濟矣然善于康濟者豈可使升者)
(不降降者不升必如所謂静極復動動極復極一動一/静互為其根而循環无端焉而後可耳此夫子終止則)
(亂之㣲/意也)小象傳曳其輪義无咎也集解(程子曰既濟之/初而能止其進)
(則不至於極其/義自无咎也)七日得以中道也集解(程子曰中正之/道雖不為時所)
(用然无終不行之理故喪茀七日當復得謂/自守其中異時必行也不失其中則正矣)三年克之
憊也(吕音訓憊陸氏曰備拜反鄭云劣弱/也陸績作備云當為憊憊困劣也)集解(程子曰/言憊以)
(見其事之至難在髙宗為之則可无/髙宗之心則貪忿以殃一作殘民也)附録(朱子語問三/年克之憊也)
(以言用兵是不得已之事以髙宗之賢三年而克/鬼方亦不勝其憊矣曰言兵不可輕用也學蒙)終日
戒有所疑也集解(程子曰終日戒懼常疑患之將至/也處既濟之時當畏慎如是也)東
鄰殺牛不如西鄰之時也實受其福吉大來也集解(程/子)
(曰五之才徳非不善不如二之時也二在下有進之時/故中正而孚則其吉大來所謂受福也吉大來者在既)
(濟之時為大來也/亨小初吉是也)濡其首厲何可久也集解(程子曰既/濟之窮危)
(至於濡首其/能長久乎)附録(朱子語問既濟上三爻皆漸漸不好/葢出明而入險四有衣袽之象曰有)
(所疑也便是不美之端倪自此已露五殺牛則太自過/盛上濡首則極而亂矣不知如何曰然時運到那時都)
(過了康節所謂飲酒酩酊開花離披時節所以有這様/不好㡳意思出來學蒙初九義无咎也咎字上聲六二)
(以中道也道亦上聲音斗九三換平聲憊字通入備字/備字改作平聲則音皮六四有所疑九五不如西鄰之)
(時又吉大來也來字音黎上六何可/久也久與已通已字平聲為朞易説)
經䷿(坎下/離上)集解(程子曰未濟序卦物不可窮也故受/之以未濟終焉既濟矣物之窮也物)
(窮而不變則无不已之理易者變易而不窮也故既濟/之後受之以未濟而終焉未濟則未窮也未窮則有生)
(生之義為卦離上坎下火在/水上不相為用故為未濟)未濟亨小狐汔濟濡其尾
无攸利(吕音訓未濟陸氏曰離宮三世卦狐陸音胡/汔陸氏曰許訖反説文云水涸也鄭云幾也)集
解(程子曰未濟之時有亨之理而卦才復有致亨之道/唯在慎處狐能度水濡尾則不能濟其老者多疑畏)
(故履氷而聽懼其陷也小者則未能畏慎故勇于濟汔/當為仡壯勇之狀書曰仡仡勇夫小狐果於濟則濡其)
(尾而不能濟也未濟之時求濟之道當至慎則能亨若/如小狐之果則不能濟也既不能濟无所利矣  朱子)
(曰未濟事未成之時也水火不交不相為用卦之六爻/皆失其位故為未濟汔幾也幾濟而濡尾猶未濟也占)
(者如此何/所利哉)纂註(蔡氏曰狐坎象尾指初下朱氏曰孟喜/云小狐濟水未濟一步  其尾故曰汔)
(濟濡尾又曰狐首輕尾重聽水負尾以濟其剛不息是/以終濟  余氏曰未濟本有亨之道但如小狐幾濟而)
(濡尾則无所利耳謂占遇未濟者皆无攸利不可也在/所處如何耳  李氏舜臣曰聖人作易一卦必求所以)
(亨之理在既濟時有既濟之亨未濟時有未濟之亨既/濟已然之亨未濟方來之亨又曰坎為水為穴為隱伏)
(物之穴居隱伏往來水問者狐也待林氏曰既之為言/盡也已往之辭也未之為言有所  也方來之辭也)
(鄭氏湘卿曰上坎下離為既濟上離下坎為未濟然離/中有坎坎中有離二體而互成四卦四卦而歸二體其)
(實一也坎水也其性淫而邪離火也其性烈而正坎常/為小人離常為君子然離中有坎情其性也故既未之)
(離反為小人坎中有離性其情也故既未之坎反為君/子君子在上而小人在下則治无不濟故坎上離下為)
(既濟小人在上而君子在下則治莫能/濟故離上坎下為未濟此以人事言也)初六濡其尾吝
集解(程子曰六以隂柔在下處險而應四處險則不安/其居有應則志行於上然既已隂柔而一无而字)
(四非中正之才不能援之以濟也獸之濟水必揭其尾/尾濡則不能濟濡其尾言不能濟也不度其才力而進)
(終不能濟可羞吝也進朱子曰以隂居下/當未濟之初未能自  故其象占如此)纂註(徐氏曰/既濟初)
(濡其尾无咎未濟初濡其尾吝者既濟之初才剛足以/有濟又下卦離體明也明則知緩急之宜而不急濟又)
(苟知緩急之義則雖濡尾亦終濟矣故无咎未濟之初/才柔不足以濟天下又下卦坎體陷也陷則冒險以進)
(而急於求濟不知未濟之義則至于濡尾而不能濟矣/故可吝  李氏光曰志欲有為而才不足雖履危涉難)
(奮不顧身為可吝也未朱氏曰卦後為尾坎水濡之濡/其尾也  李氏過曰  濟者既濟之反未濟之初六即)
(既濟之上六故爻義相蒙初林氏栗曰卦言无攸利而/爻言吝者以在下一卦之  其失未逺也故系之以憂)
(虞/爾)九二曳其輪貞吉集解(程子曰在它卦九居二為居/柔得中无過剛之義也於未)
(濟聖人深取卦象以為戒明事上恭順之道未濟者君/道艱難之時也五以柔處君位而二乃剛陽之才而居)
(相應之地當用者也剛有陵柔之義水有勝火之象方/艱難之時所賴者才臣耳尤當盡恭順之道故戒曳其)
(輪則得正而吉也倒曳其輪殺其勢緩其進戒用剛之/過也剛過則好犯上一无上字而順不足唐之郭子儀)
(李晟當艱危未濟之時能極其恭順所以為得正而能/保其終吉也於六五則言其貞吉光輝盡君道之善於)
(九二則戒之恭順盡臣道之正盡上下之道也進朱子/曰以九二應六五而居柔得中為能自止而不  得為)
(下之正也故/其象占如此)纂註(蔡氏曰以剛居中上應六五有才濟/難者也然以剛應柔易生陵忽之心)
(故能緩其所以行乃得正而吉也矣李氏舜臣曰既濟/曳輪濡尾在初爻未濟初既濡尾  而二猶曳其輪以)
(時不同也然此爻於五剛柔相應雖在險中未可驟進/惟守正待時剛中之材終可濟安得不吉  馮氏椅曰)
(未濟緣既濟立象故濡尾濡首兩卦既同而伐鬼方與/曳其輪先後一位爾葢未濟之二乃既濟之五未濟之)
(四乃既濟之三其爻之剛則然也所不同者時與位之/異故吉凶異焉  熊氏曰坎有輪象離有牛象而曳之)
(既濟坎在外初與四應故離自内曳之欲其得所止也/未濟坎在内五與二應故離自外曳之欲其出於險也)
(即雙湖先生曰二五互既濟二/  未初故象同二不貞故戒)六三未濟征凶利涉大
川集解(程子曰未濟征凶謂居險无出險之用而行則/凶也必出險而後可征三以隂柔不中正之才)
(而居險不足以濟未有可濟之道出險之用而征所以/凶也然未濟有可濟之道險終有出險之理上有剛陽)
(之應若能涉險而往從之則濟矣故利涉大川也然三/之隂柔豈能出險而往非時不可才不能也  朱子曰)
(隂柔不中正居未濟之時以征則凶然以柔乗剛將出/乎坎有利渉之象故其占如此葢行者可以水浮而不)
(可以陸走也或疑/利字上當有不字)纂註(劉氏彌邵曰六三居險之極未/能出險而隂柔失位才不足以)
(濟又求進焉凶可知矣烏能渉大難乎既曰未濟征凶/又曰利涉大川文義相背本義或疑利字上有不字為)
(得之大抵未濟下三爻皆未能出險三與初爻皆隂柔/才不足以濟險九二剛中才足以濟險時未可進守貞)
(則吉以此推之三非利渉可知矣時李氏舜臣曰六爻/俱失位而又三征凶豈非未濟之  以征則凶而居貞)
(則吉者乎利馮氏椅曰葢上六无應不可以往則坎未/能出故不  涉也  雙湖先生曰自三至五又有互體)
(之坎故又/有大川象)九四貞吉悔亡震用伐鬼方三年有賞于大
國(吕音訓震晁氏曰震字漢名臣奏/作祗孟京虞云震敬也一行同)集解(程子曰九四/陽剛居大臣)
(之位上有虚中明順之主又已出于險未濟已過中矣/有可濟之道也濟天下之艱難非剛健之才不能也九)
(雖陽而居四故戒以貞固則吉而悔亡不貞則不能濟/有悔者一无者字也震動之極也古之人用力之甚者)
(代鬼方也故以為義力勤而逺伐至于三年然後成功/而行大國之賞必如是乃能濟也濟天下之道當貞固)
(如是四居柔故設此戒矣朱子曰以九居四不正而有/悔也能勉而貞則悔亡  然以不貞之資欲勉而貞非)
(極其陽剛用力之久不能也故/為伐鬼方三年而受賞之象)纂註(鄭氏剛中曰四居/互坎之中動成震)
(故以威震為義衰程子曰震為雷天之威也用伐鬼方/此大臣贊其興  撥亂者有賞於大國葢以大國賞功)
(也椅徐氏曰下履乎坎有難未濟亦有鬼方之象之馮/氏  曰鬼方初六也有賞六五大君也大國本爻  位)
(陽為大位為國也也陳氏友文曰既濟之三離之上也/未濟之四離之下  二爻正當濟難之地故象討伐但)
(既濟言髙宗未濟則受命出征者耳未齊氏曰既濟九/三伐鬼方鬼方在南三互離之初也  濟九四伐鬼方)
(四亦當離之初也爻雙湖/先生曰三年離三  象)六五貞吉无悔君子之光有
孚吉集解(程子曰五文明之主居剛而應剛其處得中/虚其心而陽為之輔雖以柔居尊處之至正)
(至善无不足也既得貞正故吉而无悔貞其固有非戒/也以此而濟无不濟也五文明之主故稱其光君子徳)
(輝之盛而功實稱之有孚也上云吉以貞也柔而能貞/徳之吉也下云吉以功也既光而有孚時可濟也  朱)
(子曰以六居五亦非正也然文明之主居中應剛虚心/以求下之助故得貞而吉且无悔又有光輝之盛信實)
(而不妄吉/而又吉也)纂註(李氏光曰九二中正之臣為之正應四/上二陽相與夾輔能虚已而任用之故)
(貞吉而无悔也而林氏曰四應在初故先悔而後亡五/應在二故貞吉  无悔  蔡氏曰文明之主故稱君子)
(之光下得二四恭順剛明之臣故言孚吉孚雙湖先生/曰光謂象管輅曰日中為光朝日為輝有  六五以中)
(虚為孚上九則以剛實為孚矣/曰貞吉者亦戒之以正則吉也)上九有孚于飲酒无咎
濡其首有孚失是集解(程子曰九以剛在上剛之極也/居明之上明之極也剛極而能)
(明則不為躁而為決明能燭理剛能斷義居未濟之極/非得濟之位无可濟之理則當樂天順命而已若否終)
(則有傾時之變也未濟則无極而自濟之理故止為未/濟之極至誠安于義命而自樂則可无咎飲酒自樂也)
(不樂其處則忿躁隕穫入于凶咎矣若從樂而耽肆過/禮至濡其首亦非能安其處也有孚自信于中也失是)
(失其宜也如是則於有孚為失也人之處患難知其无/可奈何而放意不反者豈安于義命者哉  朱子曰以)
(剛明居未濟之極時將可以有為而自信自養以俟命/无咎之道也若縦而不反如狐之涉水而濡其首則過)
(於自信而/失其義矣)附録(朱子語未濟九四與上九有孚皆不可/曉只得且依稀如此説易説取狐為象)
(上象頭下象尾淵未濟看來只陽爻便好隂爻便不好/但六五上九二爻不知是如何葢五以得中故吉上九)
(有可濟之才又當未濟之極可以濟矣亦云不吉更不/可曉煇問未濟上九以陽居未濟之極宜可以濟而反)
(不善者竊謂未濟則當寛静以待九二九四以陽居隂/皆能静守上九則極陽不中所以如此先生云也未見)
(得如此大抵時運既當未濟雖有陽剛之才亦无所用/況又不得位所以如此  問居未濟之時未可以動作)
(初六隂柔不能固守而輕進故有濡其尾之吝九二陽/剛得中得正曳其輪而不進所以貞吉曰看來只是如)
(此大槩難曉某之解也且備禮依衆人解説又曰坎有/輪象所以説輪大槩未濟之下卦皆是未可進用濡尾)
(曳輪皆是此意六三未離坎體便也不好到四五已出/乎險方好六又不好了又曰濡首分明是狐過溪而濡)
(其首今象却云飲酒濡首皆不可曉模未濟與既濟諸/爻頭尾相似中間三四兩爻如損益  様顛倒了它曳)
(輪濡尾在既濟為无咎在此卦則或吝或貞吉這便是/不同了並易説兩卦各自説濡尾濡首不必拘説在此)
(言首在彼言尾大槩既濟是那日中衙晡時候盛了只/是向衰去未濟是那五更初時只是向明去聖人當初)
(見這箇爻裏有這箇意思便説出這一爻來或是從隂/陽上説或是從卦位上説這箇説得散漫不恁地逼拶)
(它它這箇説得疏到它宻時盛水不漏到它疏時疏得/无理會若只要就名義上求它便是今人説易了大失)
(它易底本意它周公做這爻辭只依稀地/見這箇意便説這箇事出來大叚散漫淵)纂註(林氏曰/坎為酒)
(象離中虚飲酒象濡首沉溺之形昔徐氏曰濡坎象首/上象  丘氏曰飲而至於濡首則  之有孚者今失於)
(是无蔡氏曰五為濟主三四助之已成濟功矣已獨處/上  所用力惟于飲酒自樂不妄生事乃為无咎又曰)
(既濟之後必亂故主在初卦而亨取二未濟之後必濟/故主在上卦而亨取五又曰坎者隂陷陽而陽難離者)
(隂麗陽而陽明是坎雖陽卦而陽不得用離雖隂卦而/陽猶得用故既濟未濟名義主坎以坎陽卦也其亨主)
(離以離陽得用也征劉氏彌邵曰未濟下三爻未出險/初濡尾二曳輪三  凶上三爻已出險矣四志行五有)
(孚吉上有孚飲酒而已既濟吉少凶多未濟吉多㓙少/雖吉未嘗不戒也  李氏過曰聖人設卦必終於未濟)
(者所以寓生生不窮之意也未濟易之終上九未濟之/終生生不窮之理在是夫亂者治之基治者亂之伏未)
(濟之極豈終不濟哉以上九之材言終於必濟矣又曰/未濟不如既濟之初既濟不如未濟之終  馮氏椅曰)
(嘗聞之天包地外天如雞子地如卵黃此以象言也洛/書之數自一至九偶數在竒數之中大衍之數五十其)
(用四十九葢竒數則生生不窮也易之爻三百八十四/始于乾之初九終于未濟之上九九又生一其數不窮)
(而偶爻包伏於竒數之内此造化自然之數也又曰過/之大故繼之以坎離之全過之小故繼之以坎離之交)
(不眞氏曰案程傳自需有孚至此爻論孚信之義无一/  切於用者其間雖論人君之事然在人臣亦无不可)
(用者皆當熟/玩而服膺焉)大象傳火在水上未濟君子以慎辨物居
方集解(程子曰水火不交不相濟為用故為未濟火在/水上非其處也君子觀其處不當之象以慎處)
(於事物辨其所當各居其方謂止於其所也辨朱/子曰水火異物各居其所故君子觀象而審  之)纂註
(蔡氏曰慎坎象辨離象子耿氏曰既濟未濟之所以不/同者分定與亂耳故君  慎辨物使物以羣分慎居方)
(使方以類聚如此則分/定而不亂為既濟矣)彖傳未濟亨柔得中也集解(程/子)
(曰以卦才言也所以能亨者以柔得中也五以柔居尊/位居剛而應剛得柔之中也剛柔得中處未濟之時可)
(以亨也五朱子/曰指六  言)附録(朱子語問未濟所以亨者謂之未/濟便是有濟之理但尚遲緩故謂)
(之未濟而柔得中又自/有亨之道曰然學履)小狐汔濟未出中也集解(程子/曰據)
(二而言也二以剛陽居險中將濟者也又上應於五險/非可安之地五有當從之理故果於濟如小狐也既果)
(於濟故有濡尾之患/未能出於險中也)附録(朱子語小狐汔濟汔字訓幾/與井卦同既曰幾便是未濟)
(未出中不獨是説九二爻通卦之體/皆是未出乎坎險所以未濟學履)濡其尾无攸利不
續終也集解(程子曰其進鋭者其退速始雖勇於/濟不能繼續而終之无所往而利也)附録
(朱子語不續終也是首濟而尾濡不能濟不相接續/去故曰不續終也狐尾大濡其尾則濟不得矣學蒙)雖
不當位剛柔應也集解(程子曰雖隂陽不當位然剛柔/皆相應當未濟而有與若能重)
(慎則有可濟之理二以汔濟故濡尾也卦之諸爻皆不/得位故為未濟雜卦云未濟男之窮也謂三陽皆失位)
(也斯義也閫/之成都隱者)附録(程子語先生過成都坐于所館之堂/讀易有造桶者前視之指未濟卦問)
(焉先生曰何也曰三陽皆失位先生異之問其姓與居/則失之矣易傳曰聞之成都隱者西室所聞云田夫釋)
(耒者誤時氏拾遺人朱子語見張敬夫説伊川之在涪/也方讀易有篐桶  以此問伊川不能答其人云三陽)
(失位伊川謂是不知此語火珠林上已有/葢伊川未曽看雜書所以被它説動了淵)纂註(馮氏曰/六爻雖)
(不當位而剛柔皆應苟能協力/以濟亦可致亨未濟者終濟矣)小象傳濡其尾亦不知
極也集解(程子曰不度其才力而進至于濡尾是不知/之極也  朱子曰極字未詳考上下韻亦不)
(叶或恐是敬/字今且闕之)附録(朱子語極字猶言拯則又曰猶言/界至之謂或云當作極字易説)纂
註(雷氏曰初六知始之欲濟而不知終之不/能續故曰亦不知極也極者終窮之謂)九二貞吉
中以行正也集解(程子曰九二得正而吉者以曳輪而/得中道乃正也  朱子曰九居二本)
(非正以中/故得正也)未濟征凶位不當也集解(程子曰三征則㐫/者以位不當也謂)
(隂柔不中正无濟險之才也若能/涉險一无險字以從應則利矣)纂註(毛氏曰六爻皆/不當位而獨言)
(於此爻葢九二九四以不純用其剛五吉而六五又以/柔中而亨各因爻取義獨此爻以非其人而居其位也)
貞吉悔亡志行也集解(程子曰如四之才與時合而加/以貞固則能行其志吉而悔亡)
(鬼方之伐/貞之至也)君子之光其暉吉也(吕音訓暉陸氏/曰字又作輝)集解(程/子)
(曰光盛則有暉暉光之散也君子積充而光盛至於/有暉善之至也故重云吉  朱子曰暉者光之散也)飲
酒濡首亦不知節也集解(程子曰飲酒至于濡首不知/節之甚也所以至如是不能)
(安義命也能安/則不失其常矣)纂註(李氏過曰上篇首乾坤終坎離下/篇首咸恒終既未濟亦坎離也天)
(地之道不過隂陽五行之用莫先於水火上篇首天地/隂陽之正也故以水火之正終焉下篇首夫婦隂陽之)
(交也故以水火之交終焉過李氏舜臣曰隂陽之氣往/來乎天地之間或不能无  差故聖人作易大過之後)
(繼之以坎離者隂陽之中所以救大過之弊也小過之/後繼之以既濟未濟者即坎離之中所以救小過之弊)
(也離雙湖先生曰今觀六十四卦反對之序上經自乾/至  共用十八卦反對為三十卦下經自咸至未濟亦)
(用十八卦反對為三十四卦有十八變而成卦之象乾/數九二九為十八坤數六三六亦十八乾竒其畫六坤)
(偶二六十二合之則為三六亦十八然上下經豈无以/為之主者乎葢嘗思之天地為萬物之祖乾坤為六十)
(四卦之祖不易之論也然以六十四卦分上下經則乾/坤為上經之首即為上經之主而終之以坎離餘震艮)
(巽兊與坎離之餘卦皆其遇也故八卦各體散見於上/經者乾坤最多各有十一而震艮各七巽兊各四坎八)
(離六而已以咸恒為下經之首既為下經之主艮兊巽/震是也而終之以既未濟亦坎離也餘乾坤坎離皆其)
(遇也故八卦各體散見於下經者兊巽最多合十有二/震艮各九而乾坤各四坎八離十而已此上經自坎離)
(外无一卦无乾坤下經自既未濟外亦无一卦无艮兊/震巽上經自乾坤之後三隂三陽之卦凡六乃乾坤之)
(三變否泰乾坤之三隂三陽交不交也隨蠱乾坤之三/隂三陽雜居也噬嗑賁乾坤之三隂三陽分布也餘則)
(乾坤兩體各司諸卦下經自咸恒而後艮兊震巽相重/之卦亦凡六乃咸恒之三變損益咸恒之首變咸變盡)
(為損而艮上兊下恒變盡為益而巽上震下猶上經之/有泰否也漸歸妹咸恒之再變咸恒之下二體艮巽合)
(而為漸咸恒之上二體兊震合而為歸妹猶上經之有/隨蠱也中孚小過咸恒之三變咸恒上下二體交互相)
(重以咸下體艮遇恒上體震則為小過以咸上體兊過/恒下體巽則為中孚亦猶上經之噬嗑賁也餘則艮兊)
(巽震各司諸卦焉然乾坤三變必一吉而一凶泰隨賁/吉而否蠱噬嗑凶矣咸恒三變亦必一吉而一凶益漸)
(中孚吉而損歸妹小過凶矣或曰乾坤艮兊巽震分主/上下經固也而上經屯蒙隨蠱噬嗑賁頤大過八卦乃)
(艮兊巽震之合无乾坤正體下經遯壯晉明夷夬姤萃/升八卦乃有乾坤非盡艮兊巽震之合體文王序卦何)
(不徑以十六卦兩相博易則非特上經自坎離外无一/卦无乾坤正體而下經自既未濟外艮兊巽震兩兩相)
(從正體之外尤无間斷今下經晉明夷无艮兊巽震之/正體只有互體之艮震不亦可乎曰聖人之智豈不及)
(此而必為是者其意誠不欲使上下經截然為乾坤截/然為艮兊巽震於以見男女有從父母之象父母有臨)
(男女之象而又不害其為上下經雖不盡有主卦之主/體而亦未嘗无可取之乾坤艮兊巽震乎上經屯蒙有)
(互體坤隨蠱噬嗑賁頤大過實分具乾坤三隂三陽之/體下經晉明夷有艮震互體此猶分隂分陽隂陽又互)
(為根正易之妙處衆人固不識也以此求之庶乎可以/竊窺文王之心而其間關節脉理之通黙而㑹之又存)
(乎其/人焉)
　
　
　
　
　
　
　
　
　
　
　
　
　周易會通卷十一
欽定四庫全書
　周易會通卷十二
　　　　　　　　　　　元　董真卿　撰
繫辭上傳(吕音訓繫陸氏音系辭易始有卦畫而已文/王繫之以卦辭周公又繫之以爻辭故曰聖)
　(人設卦觀象繫辭焉而明吉凶至於孔子所作則繫/辭之傳也陸氏曰繫辭亦作辭依字應作詞說也說)
　(文云詞者意内而言外也上傳案陸氏釋文王肅本/作繫辭上傳訖於雜卦皆有傳字此蓋鄭𤣥未合經)
　(傳前標題之舊也第五上下繫古今分章不同今以/唐孔氏伊川程氏嵩山晁氏漢上朱氏諸家參定上)
　(繫凡十四章自天尊地卑至成位乎其中矣為第一/章聖人設卦觀象至吉无不利為第二章彖者言乎)
　(象者也至各止其所之為第三章易與天地凖至君/子之道鮮矣為第四章顯諸仁至陰陽不測之謂神)
　(為第五章夫易廣矣大矣至易簡之善配至德為第/六章子曰易其至矣乎至道義之門為第七章聖人)
　(有以見天下之賾至盜之招也為第八章大衍之數/五十至其知神之所為乎為第九章易有聖人之道)
　(四焉至此之謂也為第十章子曰夫易何為者也至/所以斷也為第十一章易曰自天祐之至吉无不利)
　(也為第十二章子曰書不盡言至鼔之舞之以盡神/為第十三章乾坤其易之緼邪至存乎德行為第十)
　(四章晁第一章第二章諸家並同第三章第四章從/程氏  氏第五章第六章第七章從程氏第八章第)
　(九章第十章從程氏晁氏第十一章從晁氏章首天/一以下二十字移别章第十二第十三第十四章從)
　(晁/氏)集解(朱子曰繫辭本謂文王周公所作之辭繫于/卦爻之下者即今經文此篇乃孔子所述繫)
　(辭之傳也以其通論一經之大體/凡例故无經可附而自分上下云)附録(程子語聖人/用意深處全)
　(在繫辭籲繫辭本欲明易若不先求卦義則看繫辭/不得大臨一本云繫辭所以解易須看了易方看得)
　(繫辭入關録如繫辭之文後人決學不得譬之化工/生物且如生出一枝花或有剪裁為之者或有繪畫)
　(為之者看時雖自相類然終不若化工所生自有一/般生意安節  朱子語繫辭恐并彖辭亦是葢彖繫)
　(於全卦之下而爻分繫於逐爻之下其經只是連書/并在卦下不再畫卦如今所定本也  大傳言繫辭)
　(者四今考其二上文皆兼卦文而言恐不得専以為/爻辭其一雖専指爻辭則爻辭固繫辭之一也其一)
　(為七八九六而言七八九六雖是逐爻之數然全卦/七八則當占本卦辭三爻七八則當占兩卦辭全卦)
　(九六則當占之卦辭卦辭固不害其為繫辭也並荅/仁傑熟讀六十四卦則覺得繫辭之語甚為精密是)
　(易之括例所道夫曰歐公疑繫辭非孔子作曰這也/是他一時  見如繫辭文言若是孔子做如何又却)
　(有子曰字某嘗疑此等處如五峯刻通書相似去了/本來所有篇名却於每篇之首加一周子曰字又却)
　(本所无者次第易繫文言亦是/門人弟子所𠞰入耳並道夫)纂註(雙湖先生曰繫/辭傳中言聖人)
　(繫辭者六曰聖人設卦觀象繫辭焉而明吉凶曰聖/人有以見天下之動繫辭焉以斷其吉凶兩出曰繫)
　(辭焉所以告也曰繫辭焉以盡其言曰繫辭焉而命/之皆指文王周公卦爻辭言也若繫辭上下傳則是)
　(孔子統論一經之卦爻大體凡例如論先聖作易之/由則見於包犧氏仰觀俯察及易有大極及河圖洛)
　(書數章如論用易之法則見於大衍之數五十章與/夫卦爻之剛柔象數之變化三極之道幽明之故鬼)
　(神之情狀皆搜抉无隱若徒有上下經而无繫辭傳/則象數之學不明理義之微莫顯易亦竟无以致用)
　(於萬世而適乎仁義中正之歸矣其有稱大傳者因/太史公引天下同歸而殊塗一致而百慮為易大傳)
　(葢太史公受易楊何何之屬自著易傳行世故稱孔/子者曰大傳以别之耳  愚案繫辭上下傳程朱分)
　(章不同今既合二家為一故不復識别經文/則從朱子讀者於集解分節處自可知也)
天尊地卑乾坤定矣卑髙以陳貴賤位矣動静有常剛
柔斷矣方以類聚物以羣分吉凶生矣在天成象在地
成形變化見矣(吕音訓卑陸氏曰如字又音婢本又/作埤同斷陸丁亂反見陸賢遍反)集
解(朱子曰天地者陰陽形氣之實體乾坤者易中純陰/純陽之卦名也卑髙者天地萬物上下之位貴賤者)
(易中卦爻上下之位也動者陽之常静者陰之常剛柔/者易中卦爻陰陽之稱也方謂事情所向言事物善惡)
(各以類分而吉凶者易中卦爻占決之辭也象者日月/星辰之屬形者山川動植之屬變化者易中蓍策卦爻)
(陰變為陽陽化為陰者也此言聖人作易因陰陽之實/體為卦爻之法象莊周所謂易以道陰陽此之謂也)
附録(朱子語天尊地卑上一截皆說面前道理下一截/是說易書聖人做這箇易與天地準處如此如今)
(看面前天地便是那乾坤卑髙便是貴賤聖人只是見/成說這箇見得易是準這箇若把下面一句說做未畫)
(之易也不妨然聖人是從那有易後說來淵天尊地卑/乾坤定矣觀天地則見易也僴天地物也乾坤理也柴)
(氏集解或謂此第一章第一節蓋言聖人因造化之自/然以作易曰論其初聖人是因天理之自然而著之於)
(書此是後來人說話又是見天地之實體而知易之書/如此如見天之尊地之卑却知得易之所謂乾坤者如)
(此如見天之髙地之下却知得易所分貴賤者如此又/曰此是因至著之象以見至微之理僴此只是說乾坤)
(之卦在易則有乾坤非是因有天地而始定乾坤觀天/地則見易也銖問陰陽以氣言剛柔以質言既有卦爻)
(可見則當以質言而不得以陰陽言矣故彖辭多言剛/柔不言陰陽不知是否曰是銖貴賤是易之位剛柔是)
(易之變化類皆是易不必専主乾坤二卦而言方以類/聚物以羣分方只是事訓術訓道善有善之類惡有惡)
(之類各以其類而聚也謨善有善類惡有惡類隨其善/惡而類聚羣分善者吉惡者凶而吉凶亦由是而生爾)
(淵方向也所向善則善底人皆來聚所向惡則惡底人/皆來聚物又是通天下之物而言是箇好物事則所聚)
(者皆好物事也若是箇不好底物事則所聚者皆不好/底物事也謨問在天成象在地成形變化見矣變化非)
(因形象而後有也變化流行非形象則无以見故因形/象而變化之迹可見也日月星辰象也山川動植形也)
(象陽氣所為形陰氣所為然陽中有陰則日星陽也月/辰陰也陰中有陽則山陰而川陽然陰陽又未嘗不相)
(雜而各自為陰陽細推之可見矣不知是否荅云亦是/銖上是天地之變化下是易之變化董録變化流行非)
(形象无以見某解變化二字下章說得最分曉變是自/隂而陽化是自陽而陰易中說變化唯此處最親切文)
(蔚自天尊地卑至變化見矣是舉天地事理以明易自/是故以下却舉易以明天地間事人傑問繫辭首章之)
(義曰天尊地卑乾坤定矣上句是言造化之實體以明/下句易中之事天尊地卑故易中之乾坤定矣龜山說)
(得深了易中固有言屈伸往來之乾坤處然此只是說/乾坤之卦卑髙以陳貴賤位矣上句是說天地間有卑)
(有髙故易之六爻有貴賤之位也故曰列貴賤者存乎/位方以類聚物以羣分伊川說是亦是言天下事物各)
(以類分故存乎易者吉有吉類凶有凶類在天成象在/地成形變化見矣變化是易中陰陽二爻之變化故又)
(曰變化者進退/之象也易說)纂註(錢氏曰无畫之易在太極先有畫/之易自兩儀始葢下文所謂貴賤)
(剛柔吉凶變化自乾坤而始著非自乾坤而始有也故/曰乾坤成列而易立乎其中矣上言尊卑而下言卑髙)
(莫張子曰先分天地之位乾坤立則方見易故其事則/  非易也所以先言天地乾坤易之門也不言髙卑而)
(曰卑髙者亦有義髙以下為基亦是人先見卑處然後/見髙也又曰静専動直不為物累則其動静可常不牽)
(制於物也然則乾為剛果斷然不疑矣又曰天地自然/之理天圓則須轉動地方則須安静又曰有形有象然)
(後知變化之驗下魏氏曰卦畫自下始也位六位也貴/賤觀屯言以貴  賤訟言以下訟上可見天圓而動地)
(方而静故有常剛爻一三五柔爻二四六也斷因九六/之得位失位而斷之也觀位正當也位不當也之類可)
(見矣語楊氏萬里曰南方之人喜聞楚語北方之人喜/聞燕  方以類聚也鵲之巢无烏之子馬之廐无狐之)
(穴物以羣分也善惡之分聚亦然聚散異嚮好惡相攻/由是吉凶生焉  蘇氏曰方本異也而以類而聚此同)
(之生於異也物羣則其勢不得不分此異之生於同也/象者其精華之發於上形者其體質之留於下蓋雷電)
(日月之類象也水火山澤之類形也天地所以變化而/既成萬物者也  柴氏曰沖漠无朕之中萬象森然乾)
(實成之一氣之感萬象畢著坤實成之變化之神於此/始見  朱氏曰陽為貴乾也陰為賤坤也在天成象陰)
(陽也在地成形剛柔也陰陽極而相變陰陽之氣變於/上剛柔之形化於下陰陽交錯剛柔互分天地變化之)
(道乾坤之交也爻或得朋或失類或逺而相應或近而/不相得或睽而通或異而同此吉凶所由生也  楊氏)
(時曰天地者乾坤之象一也一闔一闢往來不窮其孰/為乾孰為坤也觀乎天地則乾坤定矣故乾為君為父)
(以天尊故也坤為臣為子為妻地卑故也又曰六爻自/初而至於上則尊卑陳矣五為君二為臣則貴賤位矣)
(又曰乾道成男自坎至震東北方也坤道成女自巽至/兊西南方也此方以類聚也則凡麗乎陰陽者无物不)
(然矣八卦類萬物之情而不相通此物以羣分也以其/所言推其所未言亦无物不然矣有聚有分則同異交)
(錯而吉凶之所由分也道游氏曰在天成象則鳥與火/虛與昴四時迭見者天  之變也在地成形則作而長)
(斂而藏四時異形者地道之變也至於成象者莫測其/進退之機成形者莫見其生成之迹則天地之化也)
(司馬公曰象有隱見形有死生易皆效之是也然則乾/坤定於天地貴賤陳於尊卑剛柔斷於動静吉凶生於)
(方物變化見於形象皆非聖人為之也天地之判陰陽/之交本自有之而聖人準之以為敎爾  雙湖先生曰)
(天尊地卑陰陽固有自然尊卑之象然於易上欲見其/尊卑處何者為最親切曰自太極生兩儀象卦最可見)
(太極動而生陽静而生陰則陽已居先矣至於陽儀之/上生一陽一陰先陽固宜也陰儀上當以陰為主矣其)
(生一陽一陰亦以陽居先焉以至於六畫莫不先陽而/後陰於是首乾終坤乾不期尊而自尊坤不期卑而自)
(卑於此見尊陽卑陰非聖人之私意卦畫自然之象而/亦造化自然之位也又曰案朱子訓方義葢本程子而)
(諸說訓為四方亦不可不備龜山與南軒徑就後天八/卦論方物南軒曰如乾位西北坎艮震陽皆以類聚坤)
(位西南巽離兊陰皆以類聚此方以類聚也乾為天而/坎水艮山震雷皆羣分於此坤為地而離火兊澤巽木)
(皆羣分於此此物以羣分也或聚或分而得者為吉失/者為凶吉凶生矣愚意方物聚分本只就四方萬物說)
(吉凶生方是易然萬物之類聚羣分其具列於八卦亦/有如二先生所言矣若就先天八卦論乾兊離震生於)
(陽儀故類聚於東南巽坎艮坤生於陰儀故類聚於西/北而八卦之物亦皆隨卦而羣分焉亦未有不可要之)
(繫辭首章是說作易事作易莫先扵伏/羲則方物之聚散是論先天八卦矣)是故剛柔相摩
八卦相盪(吕音訓摩陸氏曰本又作磨末何反京云相/磑切也馬云磨切也盪陸氏曰衆家作蕩王)
(肅音唐黨反馬云除也桓/云動也唯韓云相推盪)集解(朱子曰此言易卦之變/化也六十四卦之初剛)
(柔兩畫而已两相摩而為四四相/摩而為八八相盪而為六十四)附録(朱子語繫辭中/說是故都是喚)
(那下文起也有相連處也有不相連處淵問剛柔相摩/八卦相盪竊謂六十四卦之初剛柔兩畫而已兩而四)
(四而八八而十六十六而三十二三十二而六十四皆/是自然生生而不已而謂之摩盪何也先生曰摩如物)
(在一物上面摩旋底意思亦是相交意思如今人磨子/相以下面一片不動上面一片只管摩旋推盪不曽住)
(自兩儀生四象則老陽老陰不動而少陰少陽則交自/四象生八卦則乾坤震巽不動而兊離坎艮則交自八)
(卦而生六十四皆是從上加去下體不動每一卦生八/卦故謂之摩盪銖摩是兩箇物事相摩戛盪是圓轉推)
(盪出來摩是八卦以前事盪是有那八卦了圓轉推盪/那六十四卦出來漢書所謂盪軍是圓轉去殺它摩轉)
(它底意思淵相盪只是相/摩易說盪比摩便闊了煇)纂註(張子曰以人言之喘息/是剛柔相摩一出一入)
(是上下相摩錯也於鼻息見之鼻息相/摩以盪於腹中物既銷鑠氣復昇騰)鼓之以雷霆潤
之以風雨日月運行一寒一暑(吕音訓鼓陸氏曰動也/霆陸氏曰王呂音庭徐)
(又徒鼎反又音定運/行陸氏曰姚違行)集解(朱子曰此變/化之成象者)附録(程子語問/明則有禮)
(樂幽則有鬼神何也曰鬼神只是一箇造化天尊地卑/乾坤定矣鼔之以雷霆潤之以風雨是也語録  朱子)
(語鼓之以雷霆以下四/句是說易中所有淵)纂註(丘氏曰前以乾坤貴賤剛/柔吉凶變化言是對待之)
(陰陽交易之體也此以摩盪鼓潤運行言是流行之陰/陽變易之用也至下文則言乾坤之德行而繼以人體)
(乾坤者/終之)乾道成男坤道成女集解(朱子曰此變化之成/形者此兩節又明易)
(之見於實體者與/上文相發明也)附録(朱子語此以上是將造化之實/體對易中之理此下便是說易)
(中却有許多物事淵天地父母分明是一理乾道成男/坤道成女則凡天下之男皆乾之氣天下之女皆坤之)
(氣從這裏便徹上徹下即是一箇氣都透了賀孫乾道/成男坤道成女通人物而言之在動物如牝馬之類在)
(植物亦有男女如麻有牡麻及竹有雌雄之類皆離陰/陽剛柔不得淵如乾道成男坤道成女豈得男便都无)
(陰女便都无陽這般須錯看淳剛柔相摩八卦相盪方/是說做這卦做這卦了那鼓之以雷霆與風雨日月寒)
(暑之變化皆在這卦中那成男成女之變化也在這卦/中見造化關棙子才動那許多物事都出來易只是模)
(寫他這箇淵游氣紛擾合而成質者生人物之萬殊隂/陽兩端循環不息者立天地之大義陰陽循環如磨游)
(氣紛擾如磨中出者易曰剛柔相摩八卦相盪鼓之以/雷霆潤之以風雨日月運行一寒一暑此隂陽之循環)
(立天地之大義也乾道成男坤道成女/此游氣紛擾生人物之萬殊也□祖)纂註(楊氏時曰/此一動一)
(静天地之間理之所不能已者其相摩相盪非有機緘/綱維而然也至於乾道成男坤道成女蓋變化之見而)
(形象之著也艮朱氏曰六子致用萬物化生然不越乎/乾坤也震坎  之為三男得乾之道也巽離兊之為三)
(女得坤之道也又曰乾陽物也得乎乾者皆陽物也乾/道成男是也坤陰物也得乎坤者皆陰物也坤道成女)
(是也錯楊氏萬里曰自是故剛柔相摩至坤道成女言/乾坤  綜而生六子之妙也以乾之剛摩坤之柔以坤)
(之柔摩乾之剛一剛一柔相推相盪鼓之以雷霆而為/震離莫之鼓而鼓也潤之以風雨而為巽坎莫之潤而)
(潤也日月運行夫寒暑而為坎離莫之運而運也得乾/之剛者為長男中男少男得坤之柔者為長女中女少)
(女亦莫之成而成也/易之乾坤其神乎)乾知大始坤作成物(吕音訓大陸/氏曰音泰王)
(肅作泰坤作陸氏曰虞姚/作坤化姚云化當為作)集解(朱子曰知猶主也乾主/始物而坤作成之承上)
(文男女而言乾坤之理葢凡物之屬乎陰陽者莫不如/此大抵陽先陰後陽施陰受陽之輕清未形而陰之重)
(濁有/迹也)附録(程子語坤作成物是積學處乾知大始是成/德處籲  朱子語乾知大始坤作成物知者)
(管也乾管却大始大始則生物之始乾始物而坤成之/也  乾知大始知主之意也如知州知縣乾為其初為)
(其萌芽坤作成物坤管下面一截有所作為節知訓管/字不當解作知見之知大始是萬物資始成物是萬物)
(資生大始未有形知之而已成物乃流形之時故有為/蓋卿大始是萬物資始乾以易故管之成物是萬物資)
(生坤以簡故能之董知猶管也作猶為也乾始物而坤/成之記曰樂著大始坤作成物先儒讀為附著之著則)
(此之謂也集解乾只是氣之統體无所不包但自其氣/之動而言則為陽自其氣之静而言則為陰所以陽常)
(兼陰陰不得兼陽陽大陰小陽全隂半陽饒陰乏而陰/必附陽皆此意也邵子曰陽不能獨立必得陰而後立)
(故陽以陰為基陰不能自見必待陽而後見故陰以陽/為倡陽知其始而享其成陰效其法而終其勞也胡鉟)
纂註(張子曰天地雖一物須從此分别大始者物之始/乾全體之而不遺故无不知也知之者葢莫如乾)
(成物者物既形矣故言作已入於形器也初未嘗有自/地而斬形不謂之作謂之何哉  柴氏曰一氣之動則)
(自有知覺而生意所始乾實為之一氣既感則妙合而/凝其形乃著有作成之意坤實為之  余氏曰乾道成)
(男坤道成女以兩物之雌雄觀乾坤也乾知大始坤作/成物以一物之首尾觀乾坤也男固屬乾女固屬坤而)
(男女之始皆稟於乾/其成皆育於坤也)乾以易知坤以簡能(吕音訓易陸/氏曰以䜴反)
(下同鄭荀董音亦能陸氏/曰如字姚云能當作從)集解(朱子曰乾健而動即其/所知便能始物而无所)
(難故為以易而知大始坤順而静凡其所能/皆從乎陽而不自作故為以簡而能成物)附録(朱子/語乾)
(以易知蓋乾惟行健其所施為自是容易觀造化生長/則可見只是這氣一過時萬物皆生了可見其易僴乾)
(德剛健做時便通透徹達攔截障蔽它不得人剛健者/亦如此乾以易知只是說它恁地做得不費力淵健則)
(自是易這如龍興而雲從虎嘯而風生鴻毛之遇順風/巨魚之縱大壑都不費力劉礪坤以簡能者坤最省事)
(更无勞攘它只承受那乾底生將出來便見得是順若/不順如何配陽而生物簡只順從而已木之問乾坤易)
(簡之理曰易簡只是健順可見且以人論之健底人遇/事時自然覺易易只是不難又如人稟得順性及其作)
(事便自然簡簡只是不煩然乾之易只簡得上一截事/到下一截却屬坤故易坤只是承乾故不着做上一截)
(事只做下面一截故簡如乾以易知坤以簡能知便是/做起頭能便是做了只觀隤然確然亦可見得易簡之)
(理坤乾以易知乾陽物也陽剛健故作為易成坤以簡/能  因乾先發得有頭腦特因而為之故簡節簡字却)
(難理㑹易字却難說他是健了是自然恁地都不勞氣/力才從這裏過要生便生所謂因行不妨掉臂便是這)
(様話繫辭有數處說易簡皆是這意子細看便見煇方/伯謨問乾坤易簡曰易只是一箇要做便做簡只是一)
(箇恁地都不入自家思惟意思惟順他乾道做將去賀/孫乾以易知坤以簡能以上是言乾坤之德易則易知)
(以下是就人而言言人兼體乾坤之德也乾以易知者/乾健不息惟主於生物都无許多艱深險阻故能以易)
(而知大始坤順承天惟以成物都无許多繁擾作為故/能以簡而作成物大抵陽施陰受乾之生物如瓶盛水)
(其道至易坤惟承天以成物别无作為故其理至簡在/人則无艱阻而白直故人易知順理而不煩擾故人易)
(從易知則人皆同心親之易/從則人皆協力而有功矣銖)纂註(張子曰乾至健无體/為感速故易知坤至)
(順不煩其施普故簡能代楊氏時曰乾始萬物莫之為/而為也以易知而已坤  終其作之也以其簡而能之)
(故成物而已動朱氏曰乾確然不易无為而為萬物宗/以易知也天  地隨坤順乎乾其作萬物也以簡能也)
(賛楊氏萬里曰自乾知大始至坤以簡能何謂也曰此/  乾坤之功雖至漙而无際而乾坤之德實至要而不)
(繁/也)易則易知簡則易從易知則有親易從則有功有親
則可久有功則可大可久則賢人之德可大則賢人之
業集解(朱子曰人之所為如乾之易則其心明白而人/易知如坤之簡則其事要約而人易從易知則)
(與之同心者多故有親易從則與之叶力者衆故有功/有親則一於内故可久有功則兼於外故可大德謂得)
(於己者業謂成於事者上言乾坤之德不同/此言人法乾坤之道至此則可以為賢矣)附録(朱子/語乾)
(以易知坤以簡能易簡在乾坤易則易知簡則易從却/以人事言之兩箇易字又自不同一箇是簡易之易一)
(箇是難易之易要之只是一箇字但微有毫釐之間文/蔚易知易從不必皆指聖人但易時人自然易知簡時)
(人自然易從董可久可大則為賢人之德業而今工夫/易得間斷便是不能久見道理偏滯不開展便是不能)
(大須是兩頭齊着工夫方始得周僴有親可久為賢人/之德是就存主處言有功可大為賢人之業是就做事)
(處言蓋自乾以易知便是指存主處坤以簡能便是指/做事處故易簡而天下之理得則與天地參矣銖德者)
(得之於心謂之德如得這孝則為孝之德業是做得成/頭緒有次第不然汎汎做只是俗事更无可守處必大)
(先生曰鵝湖之會子静作詩云易簡工夫終久大佊所/謂易簡者苟簡容易耳全看得不子細乾以易知者乾)
(是至健要做便做直是易坤是至順順理而為故曰簡/此言造化之理至於可久則賢人之德可久者日新而)
(不已可大則賢人之業可大者富有而无疆易簡有幾/多事在豈容易苟簡之云乎人傑問可久可大只說是)
(賢人之德業楊氏曰可而已非其至也如何曰其說亦/是此雖不說是聖人至成位乎中亦是聖人也  問本)
(義云知則同心從則叶力如何曰易知底人人心自然/去親他若其中險深不可測則人誰親之做事不繁碎)
(人所易從有人從之功便可成若是頭項多做得來艱/難底必无人從之如何得有功謨問知則同心從則叶)
(力一扵内故可久兼扵外故可大如何曰既易知則人/皆可同心既易從則人皆可叶力一扵内故可久者謂)
(可久是賢人之德德則得於己者兼於外故可大/者謂可大是賢人之業事業則見於外者故爾董)纂註
(項氏曰稱賢人者明乾坤之德業人皆可充而至也若/但言聖人則嫌於必生知安行而後可而進修之路絶)
(矣坤丘氏曰知猶識也與上文易知之知異著朱氏曰/乾  之道觀乎天地萬物之變化其道較然  見矣然)
(反觀吾身善端所起者乾也身行之而作成之者坤也/人皆有善端不亦易知乎行其所知不亦簡能乎饑而)
(食渴而飲晝作而夜止豈不簡且易哉蓋以此推天下/耒有不知而從者也我知之人亦知之故有親我行之)
(人皆行之故有功有親則俟百世而不惑有功則放諸/四海而準可久者謂之德可大者謂之業賢人之德業)
(至於配天地成位乎兩間可謂久且大矣然不過健順/而已而健順者在反求諸已而已知此則天尊地卑八)
(卦相盪在乎中矣古之傳此/者唯曽子子思孟軻則然)易簡而天下之理得矣天
下之理得而成位乎其中矣(吕音訓而成位乎其中今/本有矣字陸氏曰馬王肅)
(作而易成/位乎其中)集解(程子曰天尊地卑尊卑之位定而乾坤/之義明矣尊卑既判貴賤之位分矣陽)
(動陰静各有其常則剛柔判矣事有理一作方事理也/物有形也事則有類形則有羣善惡分而吉凶生矣象)
(見於天形成於地變化之跡見矣陰陽之交相摩軋八/方之氣相推盪雷霆以動之風雨以潤之日月運行寒)
(暑相推而成造化之功得乾者成男得坤者成女乾當/始物坤當成物乾坤之道易簡而已乾始物之道易坤)
(成物之能簡平易故人易知簡直故人易從易知則可/親就而奉順易從則可取法而成功親合則可以常久)
(成事則可以廣大聖賢德業久大得易簡之道也天下/之理易簡而已有理而後有象成位在乎中也  朱子)
(曰成位謂成人之位其中謂天地之中至此則體道之/極功聖人之能事可以與天地參矣  此第一章以造)
(化之實明作經之理又言乾坤之/理分見於天地而人兼體之也)附録(朱子語自天尊/地卑至變化見)
(矣是舉天地事理以明易自是故以下是舉易以明天/地間事胡張子所謂盡人道並立乎中以成三才以盡)
(人道非聖人不能程子之說不可曉大問程子云乾當/始物當字如何形容曰乾便是物之  始故以當字言)
(之得為切密/荅呂祖儉)纂註(張子曰易簡得而成位乎天地之中/蓋盡人道並立乎天地以成三才則)
(是與天地參矣蓋盡得人道理自當爾不必受命仲尼/之道豈不可參天地  朱氏曰乾坤之理盡扵易簡易)
(簡而天下之理得矣則上下與之同流德業既成乃位/乎兩間與天地為一  柴氏曰人心一造乎易簡而天)
(下之理舉不外此是理也三才之道也人得之與天地/並立矣  雙湖先生曰第一章専論伏羲體造化以作)
(易之事重在乾坤二卦生八卦以至六十四卦蓋先天/易首乾終坤包六十四卦於其中凡陽皆乾凡陰皆坤)
(也末歸結乾坤易簡之德賢人/體之造其極聖人之能事畢矣)聖人設卦觀象繫辭焉
而明吉凶(吕音訓吉凶陸氏曰/虞本更有悔吝二字)集解(朱子曰象者物之/似也此言聖人作)
(易觀卦爻之象/而繫以辭也)附録(朱子語自伏羲而上但有此六爻/而无文字可傅到得文王周公乃)
(繫以辭故曰聖人設卦觀象繫辭焉而明吉凶葢是卦/之未畫也因觀天地自然之法象而畫及其既畫也一)
(卦自有一卦之象象謂有箇形似也故聖人即其象而命之/名以爻之進退而言則如剥復之類以形之肖似而言則如)
(井鼎之類此是伏羲即卦體之全而立箇名如此及文/王觀卦體之象而為之彖辭周公視卦爻之變而為之)
(爻辭而吉凶之象益著矣賀孫易當來只是為卜筮而/作文言彖象却是推說做義理上去觀乾坤二卦便可)
(見孔子曰聖人設卦觀象繫辭焉而/明吉凶不是占筮如何明吉凶文蔚)纂註(楊氏時曰緫/言易之為書)
(也至朱氏曰聖人設卦本以觀象不言而見吉凶自伏/羲  于堯舜文王觀象而自得也聖人懼觀之者其智)
(有不足以知此於是繫之卦辭又繫之爻辭/以明告之非得已也為觀象而未知者設也)剛柔相推
而生變化集解(朱子曰言卦爻陰陽迭相推盪而陰或/變陽陽或化陰聖人所以觀象而繫辭)
(衆人所以因蓍/而求卦者也)附録(朱子語易中說卦爻多只是說剛/柔不全就陰陽上說卦爻是有形)
(質了陰陽全是氣又曰健順剛柔之精者剛柔健順之/粗者胡聖人設卦觀象繫辭焉而明吉凶剛柔相推而)
(生變化三句是題目下面是解說這箇吉凶悔吝自大/說去小處變化剛柔自小說去大處吉凶悔吝説人事)
(變化剛柔說卦畫從剛柔而為變化又自變化而為剛/柔所以下箇變化之極者未到極處時未成這箇物事)
(變似那一物變時從萌芽變來成枝成葉化時/是那消化了底意思淵此吉凶所由出集解)纂註(楊/氏)
(時曰緫言爻之變動也道柴氏曰剛柔/之爻推移不常以發易  變化之理)是故吉凶者失
得之象也悔吝者憂虞之象也集解(朱子曰吉凶悔吝/者易之辭也得失)
(憂虞者事之變也得則吉失則凶憂虞雖未至凶然已/足以致悔而取羞矣蓋吉凶相對而悔吝居其中間悔)
(自凶而趨吉吝自吉而向凶也故聖人觀/卦爻之中或有此象則繫之以此辭也)附録(朱子語/悔者將)
(趨於吉而未至於吉凶者將趨於凶而未至於凶必大/悔吝小於吉凶而將至於吉凶者也董悔吝便是吉凶)
(底交互處悔是吉之漸吝是凶之端文蔚剛過當為悔/柔過當為吝節悔屬陽吝屬陰悔是逞快做出事來了)
(有錯失處這便生悔所以屬陽吝則是那猥猥裒裒不/分明底所以屬陰亦猶驕是氣盈吝是氣歉易說過便)
(悔不及便吝必大吉凶悔吝四者正如剛柔變化相以/四者循環周而復始悔了便吉吉了便吝吝了便凶凶)
(了便悔正如生於憂患死於安樂相似蓋憂苦患難中/必悔悔便是吉之漸及至吉了少聞便安意肆志必至)
(做出不好可羞吝底事出來這便是吝吝便是凶之漸/矣又至凶矣又却悔只管循環不已正如剛柔變化剛)
(了化化了柔柔了變變便是剛亦循環不已僴問本義/說悔吝者憂虞之象以為悔自凶而趨吉吝自吉而向)
(凶曰不然吉凶悔吝正是對那剛柔變化說剛極便柔/柔極便剛這四箇循環如春夏秋冬相似凶便是冬悔)
(便是春吉便是夏吝便是秋秋又是冬去曰此以配陰/陽則其屬當如此於人事上說則如何曰天下事未嘗)
(不生於憂患死於安樂若這吉中不知戒懼自是生出/吝來雖未至於凶畢竟是向那凶路去又曰日中則是)
(月盈則食自古極亂未/有不生於極治學蒙)纂註(朱氏曰得失之初微於毫/髪及有吉凶則得失之象)
(見憂慮虞度躊躇而不決者得失未判之時也及有悔/吝而憂虞之象見凡此明人道也  蔡氏曰象者有其)
(仿彿而未形之謂其辭之吉者則得之象可由之而見/其辭悔吝者則憂虞之象可由之而見憂慮也虞度也)
(能慮能度則可免失而致得矣此/言上文觀象繫辭明吉凶之義)變化者進退之象也
剛柔者晝夜之象也六爻之動三極之道也(吕音訓剛/柔者晝夜)
(之象陸氏曰虞本作晝夜者剛柔/之象三極陸氏曰鄭韓云三才也)集解(朱子曰柔變而/趨扵剛者退極)
(而進也剛化而趨於柔者進極而退也既變而剛則晝/而陽矣既化而柔則夜而陰矣六爻初二為地三四為)
(人五上為天動即變化也極至也三極天地人之至理/三才各一太極也此明剛柔相推以生變化而變化之)
(極復為剛柔流行於一卦六爻之/間而占者得因所值以斷吉凶也)附録(朱子語變化者/進退之象是言)
(剛化為柔柔變為剛蓋變是自无而有化是自有而无/也  變化只進退便是進者陰變而為陽如自坤而乾)
(退者陽變而為陰如自乾而坤方變而未定故曰進退/若已定則便是剛柔也  問變化者進退之象如此則)
(變是自微而著化是自盛而衰曰固是變是自陰而陽/化是自陽而陰易中說變化惟此處最親切如言剛柔)
(者立本者也變通者趣時者也剛柔是體變通不過是/二者盈虚消息而已此所謂變化此章剛柔者晝夜之)
(象所謂立本變化者進退之象所謂趣時象變化者進/退之象是剛柔之未定者剛柔者晝夜之  是剛柔之)
(已成者蓋柔變而趨於剛是退極而進既變而剛則晝/而陽既化而柔則夜而陰如子午卯酉卯酉是陰陽未)
(定子午是陰陽已定又如四象之有老少故此兩句惟/以子午卯酉言之則明矣然陽化為柔只恁地消縮去)
(无痕迹故曰化陰變為剛是其勢浸長有頭面故曰變/又曰剛柔便是箇骨子只管恁地變化並董問變者化)
(之漸化者變之成蓋化无痕跡變有頭面逐漸消縮去/无痕跡以至於无者化也陽化為陰剛化為柔暖化為)
(寒是也其勢浸長突然改換有頭而者變也陰變為陽/柔變為剛寒變為暖是也陽化為陰是進極而囘故為)
(退陰變為陽則退極而上故為進故曰變化者進退之/象也先生云得之銖變是進化是退便與悔吝相似且)
(以一歲言之自冬至至春分是進到一半所以謂之分/自春分至夏至是進到極處故謂之至進之過則退至)
(秋分是退到一半處到冬至也是退到極處天下事物/皆有此兩箇賀孫繫辭一字也不胡亂下只人不子細)
(看易說吉凶者失得之象也止剛柔者晝夜之象也四/句皆互換往來乍讀似不貫穿細看來不勝其密吉凶)
(與悔吝相貫悔自凶而趨吉進退與晝夜相貫進自陰/而趨乎陽退自陽而趨乎陰也謨言易之所有皆人事)
(天理之常以釋上文之意謂三畫成卦三才之道/也兼而兩之則為六爻動  九六之變並集解)纂註
(朱氏曰陰陽進退於子午孰知其然哉萬物繁鮮而搖/落則進退之象見所謂變化者不盡於是也此特其凡)
(耳糾察相分死生相纒无非其變化也故曰變化者進/退之象也日升降於太虛之中本无晝夜由地上而觀)
(之則出乎地為晝入乎地為夜然南極大暑北極大寒/東西出入之際晝夜長短中國自不同故剛柔之象亦)
(然凡此明天/地之道也)是故君子所居而安者易之序也所樂而
玩者爻之辭也(吕音訓序陸氏曰陸績云序象也京云/次也虞本作象晁氏曰虞作象舊讀序)
(作原或作序者非說之案作象乃與下義合樂陸氏曰/音岳適㑹也虞本作所變晁氏曰虞云舊作樂誤玩陸)
(氏曰五亂反研玩也/馬云貪也鄭作翫)集解(朱子曰易之序謂卦爻所著/事理當然之次第玩者觀之)
(詳/)附録(朱子語問所居而安者易之序何謂也曰序是/次序謂卦爻之初終如潛見飛躍循其序則安)
(又問所樂而玩者爻之辭曰横渠謂毎讀毎/有益所以可樂蓋有契於心則自然樂必大)纂註(張子/曰序)
(猶言分也易中有貴賤吉凶皆自然之分也所居皆安/之君子安分也  蔡氏曰序次序也自卦言否泰剥復)
(之類自爻言潛見飛躍之類皆序也知其序之有常故/居其位而安樂樂其理也玩習猒也辭者聖人所繫所)
(以明理知其理之无窮故樂而玩第齊氏曰序作象則/與上下文義合易唯序卦専言次  故不若作象居處)
(也象言吉凶悔吝葢其理之自然勢之必然也君子窮/理盡性以至於命知其合必如此悖必如彼而唯易之)
(聽焉所謂安也而南軒張氏曰爻辭雖/吉凶得失之類  性命道德之奥寓焉)是故君子居則
觀其象而玩其辭動則觀其變而玩其占是以自天祐
之吉无不利集解(程子曰聖人既設卦觀卦之象而繫/之辭明其吉凶之理以剛柔相推而)
(知變化之道吉凶之生由失得也悔吝者可憂虞也進/退消長所以成變化也剛柔相易而成晝夜觀晝夜則)
(知剛柔之道矣三極上中下也極中也皆其時中也三/才以物言也三極以位言也六爻之動以位為義乃其)
(序也得其序則安矣辭所以明義玩其辭義則知其可/樂也觀象玩辭而能通其意觀變玩占而能順其時動)
(不違於天矣其朱子曰象辭變已見上凡單言變者化/在其中占謂  所值吉凶之決也  此第二章言聖人)
(作易君子/學易之事)附録(朱子語居則玩其辭有不待占而自顯/者董問居則觀其象而玩其辭動則觀)
(其變而玩其占如何曰若是平時理會不得却如何理/會得占聞常理㑹得此道理動時則可以此占決必大)
(居則玩其辭如潛龍勿用其理當此時只是潛晦不當/用若占得此爻凡事便未可做所謂君子動則觀其變)
(而玩其占亦當知其理如此賀孫問所居而安與居則/觀其象之居不同上居字是緫就身之所處而言下居)
(字是對動而言先生曰然董易有象然後有辭筮有變/然後有占象之變也在理而未形於事者也辭則各因)
(象而指其吉凶占則又因吾所值之辭而决焉其示人/也益以詳矣故君子居而學易則既觀象矣又玩辭以)
(考其所處之當否動而諏筮則既觀變矣又玩占以考/其所值之吉凶善而吉者則行否而凶者則止是以動)
(静之間舉无違理而自天祐之吉无不利也蓋觀/者一見而决玩者反覆而不舍之辭也荅丘子野)纂註
(楊氏時曰觀象玩辭故能明吉凶之變觀變玩占故能/識時措之宜所以盡三極之道也  柴氏曰居者静而)
(未涉於事也動者涉於事也居則觀卦之象而玩其辭/以探其隱賾動則觀其剛柔之變而玩其辭之所占以)
(求不悖其道一動一静不違天理則俯仰无愧心逸日/休德進業長用无不利蓋言道之所寓人當體之也)
(蔡氏曰觀象玩辭學易也觀變玩占用易也學易則无/所不盡其理用易則唯盡乎一爻之時居既盡乎天之)
(理動必合乎天之道故曰自天祐之吉无不利也悔項/氏曰吉凶者失得之已定者也其憂虞之初謂之  吝)
(變化者易之用也其所以變化則剛柔二物而已故觀/吉凶者必自悔吝始觀變化者必自剛柔始文王觀此)
(四者而繫之以辭讀易者亦當觀此四者而玩文王之/辭則静居動作无不利矣  雙湖先生曰上言君子居)
(觀樂玩皆是居之事下文以居對動言重在行之事矣/其曰觀象玩辭申上文義也嘗觀此第二章専論文王)
(周公繫辭以明伏羲卦象剛柔變化吉凶悔吝凡三極/之道皆見辭中而君子學易必當合伏羲卦象文王周)
(公卦爻辭兼得之末歸結在/卜筮上以獲自天之祐也)彖者言乎象者也爻者言
乎變者也(吕音訓爻陸氏曰户/交反說文云交也)集解(朱子曰彖謂卦辭/文王所作者爻謂)
(爻辭周公所作者象指全/體而言變指一節而言)附録(朱子語爻是兩箇交乂/看來只是交變之義變)
(謂剛柔相推而生者卦分明似將/一片木畫掛於壁上所以為卦董)纂註(張子曰象謂一/卦之質  楊氏)
(時曰彖緫言一卦之象若坤言牝馬之類是也六爻變/動不可為典要故曰言乎變  蔡氏曰爻言剛柔變化)
吉凶者言乎其失得也悔吝者言乎其小疵也无咎者
善補過也(吕音訓疵陸氏曰徐/才斯反馬云瑕也)集解(朱子曰此卦/爻辭之通例)附録
(朱子語問悔吝所以謂之小疵者只是以其未便至於/吉凶否曰悔是知道是錯便有進善之理吝只是心下)
(不足又不肯說只管隱惡芘護没/分曉然未至大過故曰小疵必大)纂註(南軒張氏曰悔/吝雖未為大過)
(然悔未純吉吝未純凶如物有瑕疵也无咎本有咎能/以善補其過惡故无咎也  朱氏曰易有言又誰咎者)
(其咎實自取自咎可也有言不可咎者義所當為才不/足也君子度德量力折之以中道則无咎矣吉凶悔吝)
(一也其實悔吝无咎所以明吉凶也彖不言无咎无咎/則悔可知矣吉凶而不言吝吝不足言也  愚案西山)
(真氏歴舉易中无咎之文以釋補過之說而記其後云/予友湯伯紀曰无咎之所以善補過者蓋謂卦爻中有)
(時位之難處本當有咎以其善處故免所謂轉禍為福/易危為安故謂之善補過耳非真以為某卦某爻先有)
(過而後能改也今之所取本為改過而无咎之辭取之/太汎但當取豫上六臨六三復六三離初九損六四夬)
(九五六條皆改過之親切者餘爻可削伯紀之說是矣/然當處難之時而處之善乃可以无過尤學者所冝盡)
(心故存而不削/因并記其說云)是故列貴賤者存乎位齊小大者存乎
卦辨吉凶者存乎辭(吕音訓辨陸氏曰如字京云明/也虞董姚顧懽蜀才並云别也)集
解(朱子曰位謂六爻之位齊/猶定也小謂陰大謂陽)附録(朱子語問上下貴賤/之位何也曰二四則)
(四貴而二賤五三則五貴而三賤上初則上貴而初賤/上雖无位然本是貴重所謂貴而无位髙而无民在人)
(君則為天子父為天子師在它人則清髙而在物外不/與事者此所以為貴也銖問齊小大者存乎卦龜山曰)
(陽大陰小如何曰齊如分辨之義一云猶斷也小謂否/暌之類大謂泰謙之類必大齊又不是整齊如叶字是)
(分辨/字董)纂註(楊氏時曰陽大而陰小陽卦多陰則陽為之/主陰卦多陽則陰為之主雖小大不齊而剛)
(柔得位為一卦之主則均可錢氏曰存字與上文言字/正相應言易中皆已具而  求也  雙湖先生曰自乾)
(坤外雖皆陰陽之雜然伏羲畫卦生於陽儀者三十二/生於陰儀者亦三十二陰陽均齊意其以此齊之也)
憂悔吝者存乎介震无咎者存乎悔(吕音訓介陸氏曰/音界王肅干韓云)
(纎介也震陸氏曰馬云震驚也鄭/云懼也王韓云動也周云救也)集解(朱子曰介謂辨/别之端蓋善惡)
(已動而未形之時也於此憂之則不至於悔吝矣震/動也知悔則有以動其補過之心而可以无咎矣)附
録(朱子語問憂悔吝者存乎介悔吝未至於吉凶是那/初萌動可以向吉凶之微處介又是悔吝之微處介)
(字如所謂界至界限之界是善惡初分界處於此憂之/則不至於悔吝矣曰然煇悔吝固是吉凶之小者介又)
(是幾微之間慮悔吝之來當察之幾微之際无咎者本/是有咎善補過則為无咎董震動也欲動而无咎當存)
(乎悔/耳漠)纂註(祁氏曰寛讀繫辭至憂悔吝者存乎介因書/以銘坐右先生曰汝謂介何也寛曰至纎至)
(細處也先生曰栁下惠不以三公易其介諸儒說異同/吾謂介者謂細微不以三公易其介是毫毛无動其心)
(也者楊氏時曰介者始萬物之時震者動之將形憂悔/吝  當在交物之初而善補過者當悔於將動之際過)
(此則无及矣及龍氏仁夫曰震動也不能察於其介事/既震動咎將  之欲使轉而无咎又當致力於悔時所)
(謂補過也與雙湖先生曰祁/氏之說可  煇録互相發矣)是故卦有小大辭有險易
辭也者各指其所之(吕音訓險易陸氏曰以豉/反京云險惡也易善也)集解(程/子)
(曰彖言卦之象爻隨時之變因得失而有吉凶能如是/則得无咎位有貴賤之分卦兼小大之義吉凶之道於)
(辭可見以悔吝為防則存意於微小震懼而得无咎者/以能悔也卦有小大於時之中有小大也有小大則辭)
(之險易殊矣辭各隨其事也卦朱子曰小險大/易各隨所向  此第三章釋  爻辭之通例)附録(朱/子)
(語問卦有小大舊說謂大畜小畜大過小過如此則只/說得四卦不知如何先生曰看來只是好底卦便是大)
(不好底卦便是小如復如泰如大有如夬之類盡是好/底卦如睽如团如小過之類盡是不好底卦譬如人光)
(明磊落底便是好人昏昧迷暗㡳便不是好人所以謂卦/有小大辭有險易大卦辭易小卦辭險即此可見矣易)
(説遇好卦便說得平易如泰謙之類是也凶卦便說得/艱險如困睽之類是也董問卦有小大辭有險易陽為)
(大陰為小觀其爻之所向而為之辭如休復吉㡳辭自/是平易如困于葛藟底辭自是險曰這般處依約看也)
(是恁地自是不曽見得它底透只是依衆說如所謂吉/凶失得者之象一段却是徹㡳見得聖人當初作易時)
(意似這處更移易一字不得只是其它處不能/盡見得如此所以不能盡見得聖人之心煇)纂註(張/氏)
(曰辭各指其所之聖人之情也指之使趨時順性命之/理臻三極之道也能從則不陷於凶悔矣  柴氏曰卦)
(之義雖无小大之用其辭可見辭有凶吉故險易以分/險辭憂懼戒謹之辭也易辭安平休美之辭也之適也)
(謂朱氏曰辭有易者之于吉也辭有險者之于凶也所/  能研諸慮有憂慮悔吝非險辭不足以盡之  龍氏)
(仁夫曰卦有管得義理闊如乾坤坎離否泰剥復之類/謂之大卦有主一事一物管得義理挾如家人歸妹困)
(漸睽蹇之類謂之小卦辭之易凡平易可通者是也辭/之險如見斗見沬窺户无人輿曳牛掣負塗載鬼之類)
(是也上文齊小大與此義同人雙湖先生曰第一章夫/子論伏羲畫卦而有望於賢  之體易第二章論文王)
(周公繫辭而有望於君子之體易至此三章專論彖爻/之辭汎示夫衆人之用易也意若曰彖辭言象使人知)
(卦之統體爻辭言變使人知爻之推遷吉凶之辭以明/人事之得失悔吝之辭以明人事之小疵无咎之辭以)
(明人事之補過此自是一節敎人知得失小疵補過之/道也自是故以下又論夫位者使人知有貴賤也卦者)
(使人知有小大也人知即辭以辨吉凶則失得亦可免/矣人知介然之頃憂悔吝則小疵亦可免矣人知萌悔)
(心自可无咎則亦自无過之可補矣此又自是一節敎/人辨吉凶憂悔吝震无咎之道至此則失得小疵補過)
(又不足言矣然後緫結之以是故以下之辭謂卦所以/有小大辭所以有險易无非各指夫人所之也三章之)
(意庶在/此乎)易與天地準故能彌綸天地之道(吕音訓準陸/氏曰京云準)
(等也鄭云中也卑也彌陸氏曰本又作彌綸陸氏曰音/倫京云彌遍綸知也王肅云綸纒襄也苟云彌終也綸)
(迹也天下之道今本作天地/之道陸氏曰一本作天地)集解(朱子曰易書卦爻具/有天地之道與之齊)
(準彌如彌縫之彌有終竟聯/合之意綸有選擇條理之意)附録(朱子語彌若今所謂/封彌之彌是恁地糊)
(合之使泯无縫罅㡳意思綸如絡絲之綸自有條理董/綸謂兩條絲相合各有條理言雖是彌得外面无縫罅)
(而中則事事物物各有條理彌則有脗合不滲漏之意/綸有條理精密之意彌如大德敦化綸如小德川流彌)
(而非綸則空疎无物綸而非彌則判然不相干此二字/見得聖人下字甚密也義剛如天地之化雖是周密渾)
(然无有縫罅而其中萬事萬物莫不各有條理此易彌/綸之理然也聖人用易彌綸天地之道亦是如此淵易)
(道本與天地準所以能彌綸之凡天地有許多道理易/上皆有所以與天地準而能彌綸天地之道又曰天地)
(有未至處易却/能彌綸得他)纂註(朱氏曰聖人觀天地以作易其道/甚大與天地均故能用天地之道)
(故楊氏萬里曰易之未作也法天地之道以為易之道/  曰準準法也如太𤣥準易之準也易之既作也以易)
(之道而理天地之道故曰綸綸經理也如君子經綸之綸彌滿/也惟準則乎天地故能彌綸乎天地非以易理天地以)
(天地理天地也統㳺氏曰彌之使不虧其體則覆燾者/統元氣持載者  元形陽敷而能生陰肅而能成綸之)
(使无失其敘則日月代明寒/暑迭運將來者進成功者退)仰以觀於天文俯以察於
地理是故知幽明之故原始反終故知死生之說精氣
為物游魂為變是故知鬼神之情狀(吕音訓察於陸氏/曰一本作觀於反)
(終陸氏曰鄭虞作及終說陸氏/曰如字宋衷始銳反云舍也)集解(朱子曰此窮理之/事以者聖人以易)
(之書也易者陰陽而已幽明死生鬼神皆陰陽之變天/地之道也天文則有晝夜上下地理則有南北髙深原)
(者推之於前反者要之於後陰精陽氣聚而成/物神之伸也魂游魄降散而為變鬼之歸也)附録(程/子)
(語原始反終故知死生之說但窮得則自知死生之說/不須將死生便做一箇道理求入闗録人能原始知得)
(生理一作所以生便能要終知得死理一作所以死若/不明得便雖千萬般安排着亦不濟事安節原始則足)
(以知其終反終則足以知其始死生之說如是而已矣/故以春為始而原之其必有冬以冬為終而反之其必)
(有春死生者其與是類也大隱夫子曰未知生焉知死/知生則知死矣能原始則能要終矣荅鮑苦兩魂謂精)
(魂其死也歸乎天消散之意呂氏精義鬼是往而不反/之義  問易言知鬼神之情狀果有情狀否曰有之又)
(問既有情狀必有鬼神曰易說鬼神便是造化也棣問/如名山大川能興雲致雨何也曰氣之烝成爾又問既)
(有祭莫須有神否曰只氣便是神也今人不知此理才/有水旱便去廟中祈禱不知雨露是甚物從何處出復)
(從廟中求邪名山大川能興雲致雨却都不說著只於/山川外土木人身上討雨露土木人身上有雨露邪又)
(問莫是人興妖曰只妖亦无人心興之也世人只因祈/禱而有雨遂指為靈驗爾豈知適然精義問世言鬼神)
(之事雖知其无然不能无疑懼何也曰此只是自疑爾/曰如何可曉悟其理曰理㑹得精氣為物㳺魂為變與)
(原始反終之說便能知也須是於原字上用工夫或曰/游魂為變是變化之變否曰既是變則堅者腐存者亡)
(更无物也鬼神之道只恁說與賢雖㑹得亦信不過須/是自得也或曰何以得无恐懼曰須是氣定自然不惑)
(氣未充要强不得安節生朱子語觀察天地之文理是/就這裏地盤上言始終  死是以循環言精氣鬼神以)
(聚散言其實不過陰陽兩端而已人傑仰觀天俯察地/只足一箇陰陽聖人看許多般物事都不出陰陽兩字)
(便做河圖洛書也只足隂陽顯子問天文為陽地理為/陰是否曰然然天亦具陰陽日是陽月是陰晝是陽夜)
(是陰地東南是陽西北是陰平坦是陽險阻是隂髙者/是陽下者是隂必大先生因舉正蒙方其形也有以知)
(幽之因方其不形也有以知明之故葢以形之時幽之/因己在此不形之際其明之故己在此聚者散之因散)
(者聚之故寓問天文則有晝夜上下地理則有南北髙夜/深故是幽明之所以然者曰晝明夜幽上明下幽觀晝)
(之運日月星辰之上下可見天文幽明之所以然也南/明北幽髙明深幽觀南北髙深可見地理幽明之所以)
(然也人傑問原始反終曰反只如折轉來謂方推原其/始却折轉來看其終原字反字皆就人說反如囘頭之)
(意必大問天地之化雖生生不窮然而有聚必有散有/生必有死能原姑而知其聚之生則必知其後之必散)
(而死能知其生也得於氣化之自然初无精神寄寓於/太虛之中則知其死也與氣而俱散无復更有形象尚)
(留於㝠漠之内曰死便是都散了易說精氣為物游魂/為變天地陰陽之氣交合便成人物到得魂氣歸于天)
(體魄降于地是為鬼便是變了賀孫精氣為物是合精/與氣而成物精魄而氣魂也㳺魂為變變則是魂魄相)
(離獨說㳺魂而不言魄魂離魄之意自可見矣義剛死/則謂之魂魄生則謂之精氣天地公共底謂之鬼神䕫)
(孫精聚則魄聚氣聚則魂聚是以為人物之體至於精/竭魄降則氣散魂游而无所知矣降者屈而无形故謂)
(之鬼游者伸而不測故謂之神辨蘇易陰陽之始交天/一生水物生始化曰魄既生魄煖者為魂先有魂而後)
(有魄故魂常為主為幹僴若以精氣言則是有精氣者/方有魂魄但出底氣便是魂精便是魄譬如燒香燒得)
(出來底汁子便是魄那成煙後香底便是魂魂者魄之/光燄魄者魂之根本義剛魂氣升扵天體魄歸於地魂)
(氣上升體魄下降不特人也凡物之枯敗其香氣騰上/物則腐於下推此可見寓問精氣為物㳺魂為變曰此)
(只是聚散聚而為物神也散而為變鬼也神屬陽鬼屬/陰又錯綜而横看之則精為陰氣為陽就人身而言雖)
(是屬陽然體魄已屬陰蓋生之巾已帶箇死底道理變徂/雖屬陽然魂氣上游體魄下降亦是具陰陽如言徂落)
(升也便是魂之游落即魄之降古人祭祀求諸陽所以/求其魂求諸陰所以求其魄必大陽魂為神陰魄為鬼)
(鬼陰之靈神陽之靈此以二氣言也然二氣之分實一/氣之運故凡氣之來而方伸者為神氣之往而既屈者)
(為鬼陽主伸陰主屈此以一氣言也故以二氣言則陰/為鬼陽為神以一氣言則方伸之氣亦有伸有屈其方)
(伸者神之神其既屈者神之鬼既屈之氣亦有屈有伸/其既屈者鬼之鬼其來格者鬼之神天地人物皆然不)
(離此氣之往來屈伸合散而已此所謂可錯綜者也因/問精氣為物陰精陽氣聚而成物此緫言神遊魂為變)
(魂游魄降散而成變此緫言鬼疑錯綜而言曰然此所/謂人者鬼神之㑹也銖宰我曰吾聞鬼神之名不知其)
(所謂子曰氣也者神之盛也魄也者鬼之盛也合鬼與/神敎之至也注謂口鼻嘘吸為氣耳目聰明為魄氣屬)
(陽魄屬隂而今有人說眼光落這便是魄降今人將死/有云魄落若氣則升而散故云魂氣歸于天體魂歸于)
(地雜書云魂人陽神也魄人陰神也亦可取賀孫横渠/云物之初生氣日至而滋息物主既盈氣日反而游散)
(至之謂神以其伸也反之謂鬼以其歸也天下萬事萬/物自古及今只是箇陰陽消息屈伸横渠將屈伸說得)
(貫通賀孫横渠說精氣自无而有游魂自有而无其說/亦自分曉必大賀孫問游魂為變間有為妖孽者是如)
(何得未散曰游字是漸漸散者是為妖孽者多是不得/其死其氣未散故鬱結而成妖孽若是尫羸病死底人)
(這氣消耗盡了方死豈復更鬱結成妖孽然不得其死/者久之亦散如今打麵做糊中間自有成小塊核不散)
(底久之漸漸也自㑹散又如其取精多其用物𢎞如伯/有者亦是卒未散也賀孫觀文察變以至知鬼神之情)
(狀皆是言窮理之事直是要/知得許多然後謂之窮理)纂註(楊氏時曰天地之間/一氣而萬形一息而)
(成古今達觀之士㑹物於一已通晝夜而知則雖死生/之變无恒矣  張子曰動物本乎矢以呼吸為聚散之)
(漸植物本諸地以陰陽升降為聚散之漸又曰陰陽之/氣散則萬殊人莫知其一也合則渾然人莫知其殊也)
(形聚為物形潰反原反原者其游魂為變歟所謂變者/對聚散存亡為文非如螢雀之化指前後身而為說也)
(知晝夜陰陽則能知性命能知性命則能知鬼神又曰/精氣者自无而有游魂者自有而无自无而有神之情)
(也自有而无鬼之情也自无而有故顯而為物神之狀/也自有而无故隱而為變鬼之狀也  尹氏曰精氣為)
(物游魂為變是死生之意否曰然是知鬼神之情狀只/是說游魂一句  朱氏曰陰陽之精五行之氣氣聚為)
(精精聚為物及其散也五行陰陽各還其本故魂陽反/於天魄陰歸於地又曰形始化曰魄氣能動曰魂傳曰)
(心之精爽是謂魂魄子產曰人生始化曰魄既生魄陽/曰魂及其散也形散而魄散故季札曰魂氣則无不之)
(也神伸也其氣息而日息鬼歸也其氣散而日消物其/形也散其情也然則氣何從而生乎曰太虚氣之本體)
(人之形也動則聚而為氣静則散而為太虛動静聚散/有形无形其鬼神之情狀乎  楊氏萬里曰鬼神无聲)
(无臭何為而有狀狀且无也何為而有情曰物者具是/形者也魂者使是形者也魂止則物存魂游則物亡游)
(者止之變也亡者存之變也觀其聚散則鬼神之情狀/可知矣記曰鬼神之德其盛矣乎視之不見聽之不間)
(體物而不可遺洋洋乎如在其上如在其左右此其狀/也易曰與鬼神合其吉凶又曰鬼神害盈而福謙此其)
(情也而柴氏曰萬物皆有始故生有終故死有不倚於/生死  死生不能違之者出乎震而成乎艮之說也)
(鄭氏原善曰易大傳言原始反終故知死生之說原者/推究其本也反猶覆也謂以其始者而覆觀之也生者)
(物之始死者物之終推究其始而知所以生則反觀其/終而知所以死矣夫子荅季路之問死雖不質言之然)
(味其語實所以直季路之問而不隱也理蔡氏曰/自仰觀天文至鬼神情狀三者以易窮  之事也)與天
地相似故不違知周乎萬物而道濟天下故不過旁行
而不流樂天知命故不憂安土敦乎仁故能愛(吕音訓/知陸音)
(智道陸氏曰如字鄭云道當作導流陸氏/曰如字京作留樂天陸氏曰虞作變天)集解(朱子曰/此聖人)
(盡性之事也天地之道知仁而已知周萬物者天也道/濟天下者地也知且仁則知而不過矣旁行者行權之)
(知也不流者守正之仁也既樂天理而又知天命故能/无憂而其知益深隨處皆安而无一息之不仁故能不)
(忘其濟物之心而仁益篤蓋仁者愛之/理愛者仁之用故其相為表裏如此)附録(程子語今/語道則須)
(待要寂㓕湛静形使如槁木心使為死灰豈有直做墻/壁木石而謂之道所貴乎智周天地萬物而不遺人幾)
(時要如死灰所貴乎動大臨樂天知命通上下而言也/聖人樂天則不須言知命而信之者爾不知命无以為)
(君子是矣命者所以輔義一循於義則何庸斷之以命/哉若夫聖人之知天命則異於此大臨仁者不憂樂天)
(者也絢仁者在已何憂之有凡不在已逐物在外皆憂/也樂天知命故不憂此之謂也若顔子簞瓢在它人則)
(憂而顏子獨樂者仁而已光庭相朱子語與天地相似/故不違凡其不違以其與天地  似若此心有外必其)
(與天地不相似矣僴與天地相似方且无外凡事都不/出這天地範圍之内所以方始得知周乎萬物而道又)
(能濟天下旁行便也不走作易說此下數句皆是與天/地相似之事人傑與天地相似是說聖人第一句汎說)
(知周乎萬物而道濟天下是細密底工夫知便直要周/乎萬物无一物之遺道直要盡濟天下董知周乎萬物)
(便只是知幽明死生鬼神之理易說知周萬物是體旁/行是可與權乃推行處樂天知命是自處三節各說一)
(理淵旁行而不流此小變而不失其大常然前後却有/故字又相對此一句突然易中自有恁地處頗難曉必)
(大問安土敦乎仁故能愛曰此是與上文樂天知命對/說樂天知命是知崇安土敦仁是禮卑安是隨所居而)
(安在在處處皆安若自家不安何以能愛敦只是篤厚/去盡己私純是天理更无夾雜充足盈滿方有箇敦厚)
(之意只是仁而又仁敦原於仁故能愛惟安土敦仁則/其愛自廣又曰樂天知命主知言是崇德事安土敦仁)
(主禮言是廣業事又曰敦是仁體能愛是及物處必大/安土者隨所寓而安也敦乎仁者不失其天地生物之)
(心也安土而敦乎仁則无適而非仁矣所以能愛也仁/者樂山之意於此可見荅何鐫安土者隨所寓而安若)
(擇安處便只知有已不知有物也此厚於仁者之事故/能愛也去偽安土敦乎仁故能愛聖人說仁是恁地說)
(不似江西人說知覺相似又曰此語說仁最密淵上文/易與天地準是言易之道與天地準此言與天地相似)
(故不違是言聖人之道與天地相似此下數句皆是與/天地相似之事上文易與天地準下數句皆是與天地)
(準之事人傑問本義云知周萬物者天也道濟天下者/地也是如何曰此與後段仁者見之謂之仁知者見之)
(謂之知又自不同此以清濁言彼以動静言知之先知/得之地又言旁行而不流樂天知命故不憂此兩句本)
(皆是知之事蓋不流便是貞也不流自旁行是應變處/无本則不能應變能應變而无其本則流而入於變詐)
(矣細分之則旁行是知不流屬仁其實皆是知之事/對下文安土敦乎仁故能愛一句専說仁也人傑)纂
註(楊氏時曰天地與聖人无二道也列而為三則相似/而已故先後天而不違知周乎萬物而道不足以濟)
(天下則過矣道不足以濟天下則知亦有不周者若佛/老之徒則過之者也縱心之所為而各當於道則不流)
(矣莫之為而為者天也莫之致而致者命也苟能樂之/安之則事變之來猶風雨寒暑之序夫何憂素富貴止)
(行乎患難隨所寓而安之則无惡於物矣又能敦乎仁/則天下无一物之非我也尚何所憂之有  柴氏曰極)
(髙明故周盡萬物之理道中庸故能濟天下敦仁者以/萬物為一體以體物之心安不擇之地愛无息時也)
(雙湖先生曰與天地相似故不違此統論聖人之體段/知周萬物道濟天下故不過此指知仁與天地相似之)
(實處不過對不違而言惟其相似則配合无間所以不/違推其周萬物濟天下則廣大无外所以不過旁行而)
(不流樂天知命故不憂即周萬物之知而似乎天也安/土敦乎仁故能愛即道濟天下之仁而似乎地也不憂)
(對能愛而言惟知與天相似則極其髙明矣隨其所行/汎應曲當此動而樂天之事也何憂之有惟仁與地相)
(似則極其傅厚矣隨其所處厚重不遷此静而安土之/事也何所不愛之有此聖人仁智盡性之學而上下與)
(天地同流/者蓋如此)範圍天地之化而不過曲成萬物而不遺通
乎晝夜之道而知故神无方而易无體(吕音訓範圍陸/氏曰鄭云範法)
(也馬王肅張作犯違張云範違猶裁成也/知陸氏曰如字荀爽柔之明僧紹音智)集解(朱子曰/此聖人)
(至命之事也範如鑄金之有模範圍匡郭也天地之化/无窮而聖人為之範圍不使過於中道所謂裁成者也)
(通猶兼也晝夜即幽明生死鬼神之謂如此然後可見/至神之妙无有方所易之變化无有形體也  此第四)
(章言易道之大/聖人用之如此)附録(程子語範圍天地之化而不過者/模範出一天地爾非在外也如此)
(曲成萬物豈有遺哉絢範圍天地之化天本廓然无窮/但人以目力所及見其寒暑之序日月之行立此規模)
(以窺則它天地之化不是天地之化其體有如城郭之/類都盛其氣假使言日升降於三萬里不可道三萬里)
(外更无物又言天地升降於八萬里中不可道八萬里/外天地盡學者要黙體天地之化如此言之甚與天地)
(不相似其卒必有窒礙入關録通乎晝夜之道而知晝/夜死生之道也大隱晝夜死生之道盡事人之道則盡)
(事鬼之道死生生死一而二二而一者也精義冬寒夏/暑陰陽也所以運動變化者神也神无方故易无體若)
(如或者别立一天謂人不可以包天則有方矣是二本/也絢  朱子語天地之化滔滔无窮如一爐金汁鎔化)
(不息聖人則為之鑄㵼成器使人模範匡郭不使過於/中道也曲成萬物而不遺此又就事物之分量形質隨)
(其大小闊狹長短方圓无不各成就此物之理无有遺/闕範圍天地是極其大而言曲成萬物是極其小而言)
(範圍如大德敦化曲成如小德川流人傑範圍天地之/化範是鑄金作範圍是圍裏如天地之化都没箇遮欄)
(聖人便將天地之道一如用範來範成箇物包裹了試/舉一端有如一歲分四時節候之類以此做箇塗轍更)
(无過差此特其一爾人問範圍天地之化而不過如天/之生物至秋而成聖  則為之斂藏人之生也欲動情)
(勝聖人則為之敎化防範此皆是範圍而使之不過之/事否曰範圍之事闊大此亦其一事也今且就身上看)
(如何或曰如視聽言動皆當存養使不過差此便是否/曰事事物物无非天地之化皆當有以範圍之就喜怒)
(哀樂而言喜其所當喜怒其所當怒哀其所當哀樂其/所當樂皆範圍也又曰能範圍之而不過曲成之而不)
(遺方始見得神无方易无體若範圍有不盡曲成有所/遺神便有方易便有體矣易說通乎晝夜之道而知既)
(曰通又曰知似不可曉通是兼通乎晝夜之道若通畫/而不通夜通生而不通死便是不知便是神有方易有)
(體了易説兼通乎晝夜之道而知其所以然也必大神/无方而易无體神便是在陰底又忽然在陽在陽底又)
(忽然在陰易便是或為陽或又為陰如為春又為夏為/秋又為冬交錯代換而不可以形體拘也易說易无體)
(這箇物事逐日各自是箇頭面日異而時不同淵无體/與那其體則謂之易不同各自一箇道理若恁地衮將)
(來說少間都說不去它那箇說上天之載无聲无臭其/體則謂之易這只說箇陰陽動静闔闢剛柔消長不着)
(這七八箇字說不了若喚做易只是一字便了又曰此/體是箇了淵窮理是知字上說盡性是仁字上說言能)
(造其極也於範圍天地是/至命言與造化一般董)纂註(南軒張氏曰天地之化/陰陽之氣也萬物陰陽)
(之形也晝夜陰陽之理也此三者不外乎陰陽惟易則/能陰能陽故无體神則陰陽不測故无方聖人盡神易)
(之道故於天地之化能範圍之萬物能曲成之晝夜之/道能通之  蔡氏曰天地之化雨暘寒煥之類常雨常)
(暘化之過也聖人則能範圍之而使之不過一動一植/不得其遂則為有遺矣聖人則能委曲成就而使之不)
(遺夜張子曰體不偏滯乃所謂无方无體偏滯於隂陽/晝  者物也若道則兼體而无累也以其兼體也故曰)
(一陰一陽又曰陰陽不測又曰一闔一闢又曰通乎晝/夜語其推行故曰道語其不測故曰神語其生生故曰)
(易其實一物指事而異名耳一項氏曰易與天地準故/能彌綸天地之道此二句者  章之主意也自仰以觀)
(於天文至鬼神之情狀此三知者言易之所知與天地/準也伏羲觀天見陰陽之象察地見剛柔之形畫奇偶)
(以準其象使萬物之情皆以類從而天文地理遂與人/事物情相通為一而幽明之故可得而知矣原畫之所)
(由始二分四揲之變皆起於至一无朕之中要畫之所/以終三變六扐之餘復歸於至一无朕之始而死生之)
(說可得而知矣氣聚而為物奇偶之畫所以有象魂游/而為變九六之化所以為无迹而鬼神之情狀可得而)
(知矣自與天地相似至故能愛此四故者言易之所能/與天地準也奇偶之象正與天地相似故能於天下之)
(理无所違奇偶之變通於萬物之情故知雖崇而不失/之於過當於萬民之用故道雖廣而不失於流樂時位)
(之推移而知其卒歸於有數故能乗化而不憂隨時位/之險易而常遂其濟物之心故能无往而不用其愛夫)
(能具其理故能通其變能通其變故能極其數能極其/數故能用其利凡易之所能備於此四者也自範圍天)
(地至易无體此三而者緫結一章之義以見其彌綸之/功也蓋易有奇偶二畫所以匡括天地之變化而天地)
(不能越乎其外所謂彌也曲成萬物之始終而无一物/之或遺此所謂綸也此即上文四故之所能也通乎幽)
(明死生鬼神之道而知无所不至此所謂道也此即上/文三知之所知也是故天地之神无陰陽之定方而奇)
(偶之變亦與之周流无定體此所謂易與天地/準也此一節正以明始初之意而極言之也)一陰一
陽之謂道集解(朱子曰陰陽迭運者/氣也其理則所謂道)附録(程子語一陰/一陽之謂道)
(此理固深說則无可說所以陰陽者道既曰深則便是/一作有二言開闔便是感既二則便有感所以開闔者)
(道開闔便是陰陽老氏言虚而生氣非也陰陽開闔本/无先後不可道今日有陰明日有陽如人言形影蓋形)
(影一時不可言今日有形明日有影有便齊有是離了/陰陽更无道所以陰陽者是道也陰陽氣也氣  形而)
(下者道是形而上者形而上者則是密也並入闗録一/陰一陽之謂道道非陰陽也所以一陰一陽者道也如)
(一闔一闢謂之變良佐之朱子語一陰一陽往來不息/則是道之全體非陰陽  外别有道也胡問一陰一陽)
(之謂道陰陽氣也所以陰陽道也道也者陰陽之理也/此說得之荅石􁂘銖問一陰一陽之謂道曰此與下文)
(一闔一闢謂之變語意相似陰陽非道也一陰又一陽/循環不已乃道也往來循環不已之意此理即道也銖)
(陰陽之端動静之機而已動極而静静極而動故陰中/有陽陽中有陰未有獨立而孤居者此一陰一陽所以)
(為道也辨蘇易大傳既曰形而上者謂之道矣而又曰/一陰一陽之謂道此豈真以陰陽為形而上者哉正所)
(以見一陰一陽雖屬形器然其所以為一陰而一陽者/乃道體之所為也荅陸九淵一陰一陽之謂道陰陽何)
(以謂之道當離合看董一陰一陽之謂道則陰陽是氣/不是道所以為陰陽者乃道也若只言陰陽之謂道則)
(陰是道今曰一陰一陽不是道所以循環者乃道也一/闔一闢謂之變亦然楊驤理則一而形者則謂之器其)
(不形者則謂之道然而道非器不形器非道不立蓋陰/陽亦器也而所以陰陽者道也是以一陰一陽往來不)
(息而聖人指是以明道之全體也此一陰一陽之謂道/之說也  問一陰一陽之謂道便是太極否曰陰陽只)
(是陰陽道便是太極程子說所以一陰一陽者道也並/董或問一陰一陽之謂道曰以一日言之則晝陽而夜)
(陰以一月言之則望前為陽望後為陰以一歲言之則/春夏為陽秋冬為陰從古至今恁地衮將去只是這箇)
(陰陽孰使之然哉乃道也從此句下又分兩脚此氣之/動為人物渾是一箇道理故人未生以前此理本善所)
(以謂繼之者善此則屬陽氣質既定為人為物所以謂/成之者性此則屬陰學蒙一陰一陽此是天地之理如)
(大哉乾元萬物資始乃繼之者善也乾道變化各正性/命此成之者性也這一段是說天地生成萬物之意不)
(是說人性上事謨謂之/名之也之謂直為也董)纂註(楊氏時曰通天下一氣耳/誰能出不由户乎道者即)
(此而已又曰斯於穆不已純亦不已之意皆在其中矣/  胡氏曰陽中有陰隂中有陽一陰一陽此太極之所)
(以為/道也)繼之者善也成之者性也集解(朱子曰道具於陰/而行乎陽繼言其)
(發也善謂化育之功陽之事也成言其具也性謂物之/所受言物生則有性而各具是道也陰之事也周子程)
(子之書言/之備矣)附録(程子語止於至善不明乎善此言善者/義理之精微无可得名且以至善目之)
(繼之者善此言善却言得輕但謂繼斯道者莫非善也/不可謂之惡入關録生生之謂易是天之所以為道也)
(灭只是以生為道繼此生理者即是善也善便有一箇/元底意思元者善之長萬物皆有春意便是繼之者善)
(也成之者性也成却待萬物自成其一作甚性須得大/臨  朱子語問繼之者善繼則是此理之流行未賦與)
(在萬物曰如兩箇輪只管推流動不已萬化皆從此出/來某嘗喻之如兩片磨中間一箇磨心只管推轉不已)
(榖米四散撒出求所以為繼之者善顯子化育流行未/有定質者為陽此繼之者善附着成形不可變易者為)
(陰此成之者性大凡已成形後即漸衰息以至於盡所/以屬陰董繼之者善也元亨是氣之方行而未着於物)
(也是上一截事成之者性也利貞是氣之結成一物也/是下一截事節問妙合之始便是繼乾道成男坤道成)
(女便是成曰動而生陽之時便有繼底意至静而成陰/方是成  繼之者善便是公共底成之首性便是自家)
(底並董繼之者善如水之流行成之者性如水之止而/成潭也易説問繼之者善成之者性是道是器曰繼之)
(成之是器善與性是道人傑繼之者善易中本是就造/化上說到下句成之者性方以人物而言黄灝陳淳問)
(繼之者善成之者性曰這箇理在天地間只是善无有/不善者生物得來方始名曰性只是這箇理在天則曰)
(命在人則曰性胡流行於造化處是善凝成於我即是/性繼是接續綿綿不息之意成是凝成有主之意大雅)
(造化所以發育萬物者為繼善萬物各正其性命者為/成性榦繼善是動處成性是静處繼善是流行出來成)
(性則各自成箇物事繼善便是元亨成性便是利貞及/至成之者性各自成箇物事恰似造化都无可做了及)
(至春來又流行出來又是繼善譬如禾穀一般到秋斂/冬藏千條萬穟各自成一箇物事了及至春又各自發)
(生出以至人物以至禽獸皆是如此義剛孟子言性善/繫辭云一陰一陽之謂道繼之者善也成之者性也如)
(此則性善却是二事曰一陰一陽是緫名繼之者善是/二氣五行之事成之者性是氣化後事謨問孔子已說)
(繼善成性如何人尚未知性到得孟子方說出到周先/生方說得盡曰孔子說得細膩孟子說得疎略孟子不)
(曽推原源頭不曽說上面一截只是說成之者性也易/說周子通書誠上第一曰誠者聖人之本大哉乾元萬)
(物資始誠之源也乾道變化各正性命誠斯立焉純粹/至善者也故曰一陰一陽之謂道繼之者善也成之者)
(性也元亨誠之通利貞誠之復大哉易也其性命之源/乎先生釋之曰此書與太極圖相表裏誠即所謂太極)
(也言乾坤之元萬物所取以為始者乃實理流出而賦/於人之本如水之有源即圖之陽動也天所賦為命物)
(所受為性言乾道變化而萬物各得受其所賦之正則/實理於是而各為一物之主矣即圖之陰静也純不雜)
(也粹无疵也言天之所賦物之所受皆實理之本然无/不善之雜陰陽氣也形而下者也所以一陰一陽者理)
(也形而上者也道即理之謂也繼之者氣之方出而未/有所成之謂也善即理之方行而未有所立之名也陽)
(之屬也誠之源也成則物之已成性則理之已立者也/陰之屬也誠之立也元始亨通利遂貞正乾之四德也)
(通者方出而賦於物善之繼也復者各得而藏於已性/之成也易者交錯代换之名卦爻之立由是而已天地)
(之間陰陽交錯而實理流行一賦一受於其中亦猶是/也又通書後録曰善之與性固不可謂有二物也然繼)
(之者善自其陰陽變化而言也成之者性自夫人物稟/受而言也陰陽變化流行而未有窮陽之動也人物稟)
(受一定而不可復易陰之静也以此辨之亦安得无二/者之分哉然性善形而上者也陰陽形而下者也周子)
(之意亦豈直指善為陽而性為陰哉但語其分則以為/當屬之此耳荅人傑繼善成性分屬陰陽乃通書首章)
(之意但熟之自可見矣蓋天地變化不為无陰然物之/未形則屬乎陽物正其性不為无陽然形器已定則屬)
(乎陰荅德明問明道先生曰人生而静以上不容說才/說性時便已不是性也凡人說性只是說繼之者善也)
(孟子言人性善是也夫所謂繼之者善也者猶水流而/就下也先生曰此繼之者善也指發處而言之也性之)
(在人猶水之在山其清不可得而見也流出而見其清/然後知其本清也所以孟子只就見孺子入井皆有怵)
(惕惻隱之心處指以示人使知性之本善也易所謂繼/之者善也在性之先此所引繼之者善也在性之後蓋)
(易以天道之流行者言此以人性之發見者言惟天道/流行如此所以人性發見亦如此閔祖繼之者善也周)
(子是說生生之善程子說作人/性之善用處各自不同荅人傑)纂註(齊氏曰道太極也/陰陽所乗之機也)
(動而生陽静而生陰今不先言陽而先言陰將就所繼/而言也朱子曰繼者静之後而動之端也若静極之後)
(不繼之以動造化便從此合殺了豈道也哉一陰一陽/此生生之機所謂道也  楊氏時曰繼之者善无間也)
(成之者性无虧也者丘氏曰一陰一陽之謂道是就造/化流行上說繼之  善是就天所賦人所受中間過接)
(上說成之者性是就人心稟受上說如帝降/之衷天命之性所謂降所謂命即繼之之義)仁者見之
謂之仁知者見之謂之知百姓日用而不知故君子之
道鮮矣(吕音訓鮮陸氏曰悉淺反師說云/盡也鄭作尟馬鄭王肅云少也)集解(程子曰/聖人作)
(易以準則天地之道易之義天地之道也故能彌綸天/地之道彌徧也綸理也在事為倫治絲為綸彌綸徧理)
(也徧理天地之道而復仰觀天文俯察地理驗之著見/之跡故能知幽明之故在理為幽成象為明知幽明之)
(故知理與物之所以然也原究其始要考其終則可以/見死生之理聚為精氣散為游魂聚則為物散則為變)
(觀聚散則見鬼神之情狀萬物始終聚散而已鬼神造/化之功也以幽明之故死生之理鬼神之情狀觀之則)
(可以見天地之道易之義與天地之道相似故无差違/相似謂同也知周乎萬物而道濟天下故不過義之所)
(包如也其義周盡萬物之理其道足以濟天下故无過/差旁行而不流旁通逺及而不流失正理順乎理樂天)
(也安其分知命也順理安分故无所憂安土安所止也/敦乎仁存乎同也是以能愛範圍俗語謂之模量模量)
(天地之運化而不過差委曲成就萬物之理而无遺失/通晝夜闔闢屈伸之道而知其所以然如此則得天地)
(之妙用知道德之本源所以見至神之妙无有方所而/易之準道无有形體道者一陰一陽也動静无端陰陽)
(无始非知道者孰能識之動静相因而成變化順繼此/道則為善也成之在人則謂之性也在衆人則不能識)
(隨其所知故仁者謂之仁知者謂之知百姓則由之而/不知故君子之道人鮮克知也  朱子曰仁陽知陰各)
(得是道之一隅故隨其所見而目為全體也日用不知/則莫不飲食鮮能知味者又其毎下者也然亦莫不有)
(是道焉或曰上章以知屬乎天仁屬乎地與/此不同何也曰彼以清濁言此以動静言)附録(程子/語一)
(陰一陽之謂道自然之道也繼之者善也出道則有用/元者善之長也成之者却只是性各正性命者也故曰)
(仁者見之謂之仁知者見之謂之知百姓日用而不知/故君子之道鮮矣如此則亦无始亦无終亦无因甚有)
(亦无因甚无亦无有處有亦无无處无絢這箇義理仁/者又看做仁了也知者又看做知了也百姓日用而不)
(知此所以君子之道鮮矣此箇義理亦不少亦不剩只/是人看它不見大臨  朱子語問仁者見之謂之仁知)
(者見之謂之知百姓日用而不知故君子之道鮮矣此/言萬物各具是性但氣稟不同各以其性之所近者闚)
(之故仁者只見得它發生流動處而以為仁知者只見/得它貞静處便以為知下此一等百姓日用之閒習矣)
(不著行矣不察所以君子之道鮮矣煇此章自易與天/地凖以下只是言箇陰陽至仁者見之謂之仁知者見)
(之謂之知謂各隨人氣稟偏處見仁亦屬陽知亦屬陰/此又分著陰陽如繼之者善成之者性便是於造化流)
(行處分陰陽此是指人氣稟有偏處分屬陰陽耳義或/問程子知周乎萬物而道濟天下故不過釋之曰  之)
(所包知也文意如何曰程子說易與天地準故能彌綸/天地之道此固指書而言自仰觀俯察以下須是有人)
(始得蓋聖人因易之書而窮理盡性之事也荅呂伯恭/太極動極而静静而生陰不成動以前便无静程子言)
(動静无端陰陽无始葢此亦且從那動處說起若論那/動以前又有静静以前又有動如云一陰一陽之謂道)
(繼之者善也這繼字便是動之頭若只一闔一闢而无/繼便是合殺了又問繼是動静之間否曰是静之終動)
(之始也且如四時到得冬月萬物都歸窠了若不生來/年便都息了蓋是貞而復生元无窮如此義剛太極之)
(有動静是天命之流行也所以一陰一陽之謂道誠者/聖人之本物之終始而命之道也其動者誠之通也繼)
(之者善萬物之所資以始也其静也誠之復也成之者/性萬物各正其性命也動極而静静極而動一動一静)
(互為其根命之所以流行而不已也動而生陽静而生/陰分陰分陽兩儀立焉分之所以一定而不移也葢太)
(極有本然之妙也動静有所乗之機也太極形而上之/道也陰陽形而下之器也是以自其著者而觀之則動)
(静不同時陰陽不同位而太極无不存焉自其微者而/觀之則沖漠无朕而動静陰陽之理已悉備於其中矣)
(雖然推之於前而不見其始之合引之於後而不見其/終之離也故程子曰動静无端陰陽无始非知道者孰)
(能識之/集解)纂註(齊氏曰仁者見之於已動之後而識其動/而及物之機故曰仁知者見之於未動之)
(先而識其復而幹事之體故曰知百姓則又行不著習/不察而全未有見者也百姓固未見道仁者知者亦未)
(見道之全故曰君子之道鮮矣君子何道也一陰一陽/之道也上文所謂天地之道也故必有知幽明之故知)
(死生之說知鬼神之情狀與天地相似之聖人而後可/以成位乎其中矣不然仁者知者之知其視百姓之日)
(用而不知亦何以大相逺哉耳尹氏曰百姓日用而不/知何以與知與能天地同體  天地之有陰陽晝夜人)
(之有生死進退知/此則與天地同功)顯諸仁藏諸用鼓萬物而不與聖人
同憂盛德大業至矣哉(吕音訓藏陸氏曰才剛反鄭作/臧云善也晁氏曰案篆无臧字)
(鄭訓/非耳)集解(朱子曰顯自内而外也仁謂造化之功德之/發也藏自外而内也用謂機緘之妙業之本)
(也程子曰天地无心而/成化聖人有心而无為)附録(程子語天地之大德曰生/其生可見也所以生之者)
(用也故曰顯諸仁藏諸用集解鼓萬物而不與聖人同/憂聖人人也故不得无憂天則不為堯存不為桀亡者)
(也絢天地鼓萬物如此聖人循天理而欲萬物同之所/以有憂患酢天地以无心故不憂聖人致有為之事故)
(憂尹焞聖人有為之功天地不宰之功游氏拾遺此天/地與人異處聖人有不能為天之所為處大臨鼓動萬)
(物聖人之神知則不可名仁或問老子言天地不仁聖/人不仁如何曰謂天地不  以萬物為芻狗是也謂聖)
(人不仁以百姓為芻狗非也聖人豈有不仁所患者不/仁也天地何意於仁鼓舞萬物而不與聖人同憂聖人)
(則仁此其為能𢎞道也時氏拾遺是朱子語顯諸仁是/用底迹藏諸用是仁底心顯諸仁  流行發見處藏諸)
(用是流行發見底物事顯諸仁千頭萬緒藏諸用只是/一箇物事作顯諸仁底骨子顯諸仁是繼之者善也藏)
(諸用是成之者性也天下萬事萬物其粲然發見處皆/是顯然者然一事自是一事一物自成一物便是用藏)
(在這裏如元亨利貞元亨是流行處利貞是流行底骨/子流行箇甚麽是流行這貞而已此顯諸仁藏諸用之)
(謂也又云顯諸仁似忠藏諸用似恕顯諸仁似以貫藏/諸用似一易說顯諸仁如春生夏長其發生彰露可見)
(者藏諸用是所以生長者藏在裏面而不可見又這箇/有作先後說如元亨利貞之類有作表裏說處便是這)
(裏又曰譬之仁發出來便是惻隱之心便是顯諸仁仁/便藏在惻隱之心裏面便是骨子人傑顯諸仁是元亨)
(誠之通藏諸用是利貞誠之復董顯諸仁如惻隱藏諸/用似仁也惻隱羞惡辭遜是非顯諸仁也仁義禮智藏)
(諸用也只是這一箇惻隱隨事發見及至成那事時一/事各成一仁此便是藏諸用其發用時在這道理中發)
(去及至成這事時又只是這一箇道理此便是業業是/事之已成處易說顯諸仁似隱而費藏諸用似費而隱)
(董顯諸仁易說藏諸用極難說這用字如横渠說一故/神神字用字一様人傑顯諸仁者德之所以盛藏諸用)
(者業之所以成譬如一樹一根生許多枝葉花實此是/顯諸仁處及至結實一枝成一箇種子此是藏諸用處)
(生生不已所謂日新也萬物无不具此理所謂富有也/董又曰如此一大穗禾其始只用一箇母子少間成榖)
(一箇各自成得一箇將去種植一箇又自成一穗又開/枝開葉去所以下文謂富有之謂大業人傑鼓萬物而)
(不與聖人同憂此正是顯諸仁藏諸用底時節盛德大/業便是顯諸仁藏諸用成就處也天地造化是自然聖)
(人雖生知安行然畢竟是有心去做所以說不與聖人/同憂淵盛德大業至矣哉是賛歎上面顯諸仁藏諸用)
(又曰盛德大業至矣哉只是說易之理非指聖人而言/董明道二語最好天地无心而成化聖人有心而无為)
(无心便是不憂成化便是鼓萬物/天地鼓萬物亦何嘗有心來謨)纂註(邵子曰若日月/之照臨四時成)
(歲顯諸仁也不知其所以然而然藏諸用也曰張子曰/鼓舞萬物道也故不與聖人同憂  楊氏時  其生也)
(其殺也咸其自取天地不能加毫末於其間也尚何與/聖人同憂哉蓋聖人與人羣也其憂樂以天下則與天)
(地異矣仁與用天地之德業也其盛大孰加焉之朱氏/曰天理自動萬物聽之鼓萬物也此天道无心  妙猶)
(不與聖人同憂者聖人有相之道不以其可憂者同乎/无憂以為配天地立人道者存乎已易之道是已則聖)
(人盛德大業豈不至矣乎者蔡氏曰用者神運无迹仁/者庶物露生故在天則生  為仁而所以生者為用在)
(聖人則發者為仁而所以發者為知天不可以知言也/知不離乎心有心則有憂此天人之道所以分也故曰)
(鼓萬物而不與聖人同憂仁與用天地之德業而其盛/大又有非聖人所能至者故曰至矣哉  勉齋黄氏曰)
(或問本義云顯自内而外藏自外而内竊疑造化之功/固有自内而外機緘之妙何以見其自外而内荅曰仁)
(本是在内以其發出在外故謂之自内而外用本是在/外以其收藏歸内故謂之自外而内如春夏之生長萬)
(物便是顯諸仁至秋冬則收斂成實便是藏諸用春/夏是顯秋冬所藏之仁秋冬是藏春夏所顯之用)富
有之謂大業日新之謂盛德集解(朱子曰張子曰富有/者大而无外日新者)
(久而/无窮)附録(程子語君子之學必日新日新者日進也不/日新者必日退未有不進而不退者唯聖人)
(之道无所進退以其所造者極也大隱問日新有進意/抑只是无弊意曰有進意學者求有益須是日新廸)
(朱子語先說箇富有方始說日新此與說宇宙相似先/是有這箇物事了方始相連相續去淵富有之謂大業)
(言萬物萬事无非得此理所謂富有也日新是只管運/用流行生生不已富有之謂大業以人言之須是天下)
(事无不理㑹方得若才工夫不到業无由得/大少間措置事業便有欠闕此便有病僴)纂註(蔡氏/曰富)
(有廣大不禦日新悠久无疆天髙地下萬物散殊其富/有之謂歟陰陽升降變化不窮其日新之謂歟  真氏)
(曰此雖言易之理然易也天地也聖人也一而已矣生/物无窮天地之大業也運行不息天地之盛德也功及)
(萬世聖人之大業也終始日新聖人之盛德也學者有/志於進德修業者亦必以天地聖人為法蓋非富有不)
(可以言大業非日/新不可以言盛德)生生之謂易集解(朱子曰陰生陽陽/生陰其變无窮理)
(與書皆/然也)附録(程子語所以謂萬物一體者皆有此理只/為從那裏來生生之謂易生則一時生皆)
(完此理人則能推物則氣昏推不得不可謂他物不與/有也  生生之謂易生生之用則神也絢生生之謂易)
(是天之所以為道也天只是以生為道大臨天地陰陽/其勢髙下甚相背然必相須而為用也有陰便有陽有)
(陽便有陰有一便有二才有一二便有一二之間便是/三已往便无窮老子亦言三生萬物此之謂生生之謂)
(易理自然如此之維天之命於穆不已自是理之相續/不已非是人為  如使可為雖使百萬般安排也須是)
(有息時只為无窮故不息中庸言不見而章不動/而變无為而成天地之道可一言而盡也並安節)纂註
(朱氏曰陽生陰陰生陽陽復生陰陰復生陽生生不窮/如環无端此之謂易  程氏鉅夫曰生生之謂易剥初)
(盡而復已生生生不息靡有間絶象辭變占雖其别/有四生生之理則一而已外此二字不足以知易)成
象之謂乾效法之謂坤(吕音訓成象陸氏曰蜀才作盛/象爻法今本作效法陸氏曰故)
(孝反馬韓如字云放也蜀才/作效晁氏曰案爻占文效字)集解(朱子曰效呈也法謂/造化之詳密而可見)
(者/)附録(朱子語既說盛德大業又說它只管恁地生去/所以接之以生生之謂易是斬說入易上去成)
(象之謂乾效法之謂坤乾只略成一箇形象到得坤便/都呈見出許多法來又曰到坤處都細了萬物一齊出)
(見可象謂風霆雨露日星只是箇象效法則效其形法/而  見也人傑成象之謂乾效法之謂坤依舊只是陰)
(陽凡屬陽底便只有箇象是方做未成形之意已成形/便屬陰成象便如日月星辰風霆之類亦无箇實體只)
(有箇懸象如此效者陳也呈也如禮記中效羊效犬效/馬今人言效力之效法是一成已定之物可以形狀見)
(者如條法亦是實有一定已成之法乾便略坤便備必/大成象之謂乾此造化方有些顯露處效法之謂坤則)
(效其形法而可見以法言之大段詳密矣效字難看如/效順效忠效成之效有陳獻底意思乾坤只是理理本)
(无心自人而觀猶必待乾之成象而後坤能效法然理/自如此本无相待大槩乾底只是成得這箇大象到得)
(坤底則漸次詳密資/始資生於此可見淵)纂註(柴氏曰朕兆之可見者皆成/象所以為乾感而遂通成法)
(著見所以為坤言齊氏曰見乃謂之象成象其生而可/見者也觀下文  大生可見成象則可法矣效因其成)
(象而法之也觀下文言乾静也専而坤/為之翕乾動也直而坤為之闢可見)極數知來之謂
占通變之謂事集解(朱子曰占筮也事之未定者屬乎/陽也事行事也占之已決者屬乎)
(陰也極數知來所以通事之變張/忠定公言公事有陰陽意葢如此)附録(朱子語占出這/事人便依它這)
(箇做便是通變之謂事看來聖人說到至處便說在占/上去則此書分明是要做占用矣學蒙張乖崖說公事)
(未判時屬陽已判後屬陰便是此意公事未判生殺輕/重都未定今已判了更不可易又曰乖崖曽見希夷來)
(其言亦自太極圖淵自富有至效法是說其理如此用/處却在那極數知來與通變謂事上面蓋說上面許多)
(道理要做這/般用顯子)纂註(朱氏曰天數二十有五地數三十極/天地之數而吉凶可以前知此之謂)
(占君張子曰極數知來前知也前知其變有道術以通/之  子之所以措於民者逺矣  蔡氏曰極數極蓍數)
(也通變通卦變也言齊氏曰下文一闔一闢謂之變往/來不窮謂之通彼  其自通也故曰變通此言聖人通)
(之也故/曰通變)陰陽不測之謂神集解(程子曰運行之跡生育/之功顯諸仁也神妙无)
(方變化无迹藏諸用也天地不與聖人同憂天地不宰/聖人之心也天地无心而成化聖人有心而无為天地)
(聖人之盛德大業可謂至矣富有溥博也日新无窮也/生生相續變易而不窮也乾始物而有象坤成物而體)
(備法象著矣推數可以知來物通變不窮事之理也天/下之有不離乎陰陽惟神也莫知其鄉不測其為剛柔)
(動静也用朱子曰張子曰兩在故不測則此第五章言/道之體  不外乎陰陽而其所以然者  未嘗倚於陰)
(陽/也)附録(程子語游定夫問陰陽不測之謂神先生曰賢/是疑了問是揀難底問晁氏客語仲尼於論語)
(中未嘗說神字只於易中言數處而已入關録日新之/謂盛德生生之謂易陰陽不測之謂神要思得之絢)
(朱子語陰陽不測之謂神是緫結這一段不測者是在/這裏又在那裏便只是這一箇物事走來走去无處不)
(在六十四卦都說了這又說三百八十四爻許多變化/都只是這一箇物事周流其間學蒙問日新之謂盛德)
(生生之謂易陰陽不測之謂神要思得之明道提此三/句是如何曰此三句也是𦂳要須是看本文方得問德)
(是得於己底業是發出來底德便是本生生之謂易便/是體成象謂乾效法謂坤便只是裏面交錯底曰乾坤)
(其易之緼易是一塊乾坤是裏面往來底聖人作易便/是如此又問陰陽不測之謂神便是妙用處曰便是包)
(括許多道理董横渠說得極好一故神横渠親注云兩/在故不測只是這一物却周行事物之間如所謂陰陽)
(屈信往來上下以至行乎什百千萬之中/无非這一箇物事所謂兩在故不測淵)纂註(張子曰/一物兩)
(體一故神兩在故不測兩故化推行乎一又曰氣有陰/陽推行有漸為化合一不測為神  楊氏時曰以其富)
(有則謂之大業以其日新則謂之盛德至於不測之神/皆若是而已其實一物也知所謂一物則凡散殊不一)
(物者皆源源自見矣所丘氏曰上章言易无體此言生/生之謂易惟其生生  以无體上章言神无方此言陰)
(陽不測之謂神惟其不測所以无方言易而以乾坤繼/之乾坤毁則无以見易也言卦而以占事先之占事則)
(神所托而顯者也神易用而變化无窮其實則不越乎/陰陽兩端而已  雙湖先生曰此章専論陰陽之道在)
(造化與易書其在造化者生而為人則自繼善成性之/後而有仁知百姓之分生而為物則自顯仁藏用之後)
(而有鼓萬物之妙君子之道鮮聖人所憂也造化不預/焉而自極其德業富有日新之至其在易書者自生儀)
(象以至生卦成象而為乾陽之為也效法而為坤陰之/為也此陰陽之在卦者極七八九六之數而占以知來)
(通陰陽老少之變而因以作事此陰陽之在蓍者故首/之以一陰一陽之謂道終之以陰陽不測之謂神其體)
(則謂之道其用則謂之神在造化者以體言在易書者/以用言也聖人其殆假易書之陰陽以洗其憂世之心)
(望天下為君子之歸而成/造化所不及之能者歟)夫易廣矣大矣以言乎逺則
不禦以言乎邇則静而正以言乎天地之間則備矣(吕/音)
(訓禦陸氏曰魚吕反禁止也邇今/本作迩陸氏曰本又作邇音尒)集解(朱子曰不禦言/无盡静而正言)
(即物而理存備/言无所不有)附録(朱子語易不是象乾坤乾坤乃是/易之子日下面一壁子是乾一壁)
(子是坤葢說易之廣大是這乾便做它那大坤便做它/那廣淵問以言乎逺則不禦以言乎邇則静而正曰无)
(小无大无物不包然當體便各具此道理所謂静而正/者冝着工夫看徐又曰未動時便都有此道理都是真)
(實所以下箇正字必大静而正謂觸處皆見有此道不/待安排不待措置雖至小至近至鄙至陋之事无不見)
(有隨處皆見足无所欠/闕只觀之人便見人傑)纂註(楊氏時曰以言乎逺則无/外故不禦以言其邇則非)
(求諸外也取諸身而已反而隱之於吾心則所謂静而/正者黙可識矣  蔡氏曰正不偏備徧也言乎逺其理)
(不以逺而窮言乎邇其理不以邇而偏/言乎天地之間不以事物之多而不備)夫乾其静也専
其動也直是以大生焉夫坤其静也翕其動也闢是以
廣生焉(吕音訓専陸氏曰陸績作塼音同翕陸氏/曰虚級反斂也闢陸氏曰婢亦反開也)集解
(朱子曰乾坤各有動静於其四德見之静體而動用静/别而動交也乾一而實故以質言而曰夫坤二而虛故)
(以量言而曰廣葢天之形雖包於地之外而其/氣常行乎地之中也易之所以廣大者以此)附録(程/子)
(語乾陽一有物字也不動則不剛其静也専專一其動/也直直□不専一則不能直遂坤陰一有物字也不静)
(則不柔不柔一作蹂其静也翕翕聚其動也闢發散不/翕聚則不能發散絢  朱子語乾不専一則不能直遂)
(坤不翕聚則不能發散荅胡廣仲乾静専動直而大生/坤静翕動聞而廣生這說陰陽禮性如此卦畫也仿佛)
(似恁地淵以乾坤二卦觀之亦可見乾畫奇便見得其/静也専其動也直坤畫偶便見得其静也翕其動也闢)
(董這箇只是說理然也是說畫有這理便有是畫畫是/載得那理底淵天之性情健而无息其静也専是性其)
(動也直是情坤亦然是問陽奇陰偶就天地之實形上/看如何見得曰大生  渾淪无所不包廣生是廣闊能)
(容受得那天之氣専直則只是一物直去翕闢則是兩/箇翕則合闢則開此奇偶之形也易説地到冬間都翕)
(聚不開至春則天氣入地地氣開以迎之僴天自是一/地自是二凡物皆然蓋天之形雖包乎地之外而其氣)
(實透乎地之中地雖是一塊物事在天之中實虚容得/天許多氣乾静専動直大生都是一底意思大而无間)
(斷故曰大生坤得静翕動闢便是兩箇物事其翕也兩/箇之聚其闢也兩箇之開它中間盡容得天許多氣所)
(以說廣生又曰陰自虧不可盈只得一半兩箇方做得/一箇煇大抵陰是兩件如陰爻兩畫闢是兩開去翕是)
(兩合如地皮上生出物來地皮須開今天固包着地然/天之氣却貫在地中地却虛有以受天之氣下文大生)
(廣生云者大是一箇大抵物事廣便容得許多物事大/字實廣字虚必大地却是有空闕處天却四方上下都)
(周匝无空闕偪塞滿皆是天地之四向底下却靠着那/天天包地其氣无不通恁地看來渾只是天了氣却從)
(地中迸出又見地廣處横渠云地對天不過淵問本義/云乾一而實故以質言而曰大坤二而虚故以董言而)
(曰廣曰此兩句解得極分曉蓋曰以形言之則天包地/外地在天中所以說天之質大以理與氣言之則天之)
(氣却盡在地之中地盡承受得那天之氣所以說其量/廣天只是一箇物事一故實從這裏面便實出來流行)
(發生只是一箇物事所以說乾一而實地形雖是堅實/然却虛天之氣流行乎地之中皆從地裏面發出來所)
(以說坤二而虛用之云地如人之肺形質雖硬而中本/虚故陽氣升降乎其中无所障礙雖金石也透過去地)
(便承受得這氣育萬物曰然要之天之形如一箇鼓鞴/中間包得許多氣開闔消長中閒盡是這氣升降往來)
(緣中間虚所以容得天以其包地所以說其質之大地/以其容得天之氣所以說其量之廣非是說地之形有)
(盡故以量言也只是說地盡容得天之氣所以說其量之/廣耳今治厯家用律吕候氣其法最精氣之至也分寸)
(不差是這氣都在地中透上來如十一月冬至黄鍾管/距地九寸以葭灰實其中至之日氣至灰去晷刻不差)
(人/傑)纂註(楊氏時曰乾君道也故其静而専専故能直直/猶所謂方正於天下也故大生焉大則无外坤)
(承順乎乾者也故其静也翕翕受乾之施也故/其動也闢受而施生也故廣生焉廣則有方也)廣大配
天地變通配四時陰陽之義配日月易簡之善配至德
(吕音訓易/陸以豉反)集解(程子曰易道廣大推逺則无窮近言則/安静而正天地之間萬物之理无有不)
(同乾静也専動也直専専一也直直遂也惟其専直故/其生物之功大坤静翕動闢坤體動則開應乾開闔而)
(廣生萬物廣大天地之功也變通四時之運也一陰一/陽日月之行也乾坤易簡之功乃至善之德也  朱子)
(曰易之廣大變通與其所言陰陽之說易簡/之德配之天道人事則如此  此第六章)附録(朱子/語欲)
(見廣太則於天地乎觀之欲見其變通則於四時乎觀/之欲知陰陽之義則觀於日月可見欲知易簡之善則)
(觀人之善可見易說林學履問廣大配天地莫是配合/否曰配只是似下句云變通配四時四時如何配合四)
(時是流行不息所謂變通者如此又問易簡之善配至/德至德亦如何配合曰易簡是常行之理至德是自家)
(所得者義剛問這配字是配合底意思否曰是相似之/意也是易上有這道理如人心之至德也易說廣大配)
(天地變通配四時陰陽之義配日月是以易配天易簡/之善配至德是以易配人之至德人傑開簡易之善配)
(至德曰此是將易中之理取外面一事來對謂易之廣/大便配天地易之變通便如四時寒暑之往來如老陽)
(變陰老陰變陽陰陽之義便與日月相似易簡之善便/如在人之至德必大上面幾句是虛說底這箇配天地)
(四時日月至德/是說它實處董)纂註(朱氏曰夫子於泰伯之讓文王之/德孝也皆謂之至德德至於是无)
(以復加矣大楊氏萬里曰此章聖人所以賛易之道其/極至於廣  之二言其原生於乾坤之二卦也  項氏)
(曰夫易廣矣大矣此章之總目也逺而不禦即直與闢/也邇而静正即専與翕也天地之間備矣即大生廣生)
(也易之為道一與兩而已乾即一也静而守一則其事/專而无不閉動而用一則其行直而无不開此乾所以)
(為萬物之父坤即兩也兩閉者為翕言與乾俱閉也兩/開者為闢言與乾俱開也此坤所以為萬物之母大者)
(无不統也廣者无不承也自廣大而至易簡其言之序/自博而趨約也天地之間至大者天地至變者四時至)
(精者日月至善者至德易之書具此四者豈不謂之備/乎  雙湖先生曰此章大旨誠齋已得之又觀以廣大)
(賛易而其所謂廣大者乃生於乾坤則夫所謂賛易者/乃所以賛乾坤也然必及於變通陰陽之義易簡之善)
(則非特廣大不淪於空虛无用且可以見乾坤有至精/至粹之實者矣謂易為卜筮書流於伎藝曷不觀諸此)
子曰易其至矣乎夫易聖人所以崇德而廣業也知崇
禮卑崇效天卑法地(吕音訓知陸音智禮陸氏曰蜀才/禮作體卑陸氏曰必彌反本又作)
(婢徐音/婢下同)集解(朱子曰十翼皆夫子所作不應自著子曰/字疑皆後人所加也窮理則知崇如天而)
(德崇循理則禮卑如地而業/廣此其取類又以清濁言也)附録(程子語問知崇禮卑/曰崇底便是知卑底)
(便是禮游氏拾遺兵法逺交近攻須是審行此道知崇/禮卑之意精義  朱子語知是知處禮是行處知儘要)
(髙行却自近起董知崇者德之所以崇禮卑者業之所/以廣禮才有些子不到處這業便有所欠闕便不廣矣)
(地惟其極卑无所欠闕所以廣人傑知崇天也是致知/事要得髙明禮卑地也是事事都要踐履過卑便業廣)
(必大知却要極於髙明禮却要極於卑順如禮儀三百/威儀三千纖悉委曲无非至卑之事如羹之有菜者用)
(梜其无菜者不用梜主人升東階客上自西階皆不可/亂然不是强安排皆是天理之自然人傑所謂德言盛)
(禮言恭禮便是要極卑故无物事无箇禮雖於至微至/細厎事皆當是謹戒懼惟恐失之這便是禮之卑處禮)
(儀三百威儀三千无非卑厎事然又不是强安排皆是/天理合如此知識日多則知益髙又曰這事也合禮那)
(事也合禮積累得多業便廣易説知崇天也是致知事/禮卑地也是踐履事知識貴乎髙明踐履貴乎着實知)
(既髙明須是放低着實做去顔子以能問於不能以多/問於寡有若无實若虛犯而不校與曽子三省其身惟)
(恐謀之不忠交之不信傳之不習其知之崇如彼而禮/之卑如此豈有一毫自滿自是强辨取勝之心乎銖禮)
(卑是卑順之意卑便廣地卑便廣髙則狹了人若㨂取/髙厎做便狹兩脚踏地做方得若是着件物事填一二)
(尺髙便不穩了如何㑹廣地卑便會廣世上更无卑似/地厎又曰禮卑是從貼厎謹細處做去所以能廣  林)
(宰問卑字如何解曰只是卑約意須常本卑約之意方/可行禮若知則超越流通无往不可也並淵知崇禮卑)
(這是兩截知崇是知識超邁禮卑是須就切實處行若/知不髙則識見淺陋若履不切則所行不實知識髙便)
(是象天所行實便是法地識見髙於上所行實於下中/間便生生而不窮故說易行乎其中成性存存道義之)
(門大學所說格物致知是知崇之事所說誠意正心修/身齊家治國平天下是禮卑之事賀孫人之知識不可)
(不髙明而行之在乎小心如大學之格物致知是知崇/處誠意正心修身是禮卑處有開學只是知與禮它這)
(意思却好禮便細密中庸致廣大/盡精微等語皆只是說知禮淵)纂註(齊氏曰就天地/言曰盛德大業)
(就聖人言曰崇德廣業崇欲其盛廣欲其大也知屬水/内陽而外陰故欲崇禮屬火内陰而外陽故欲卑葢亦)
(各矯其質也天下莫有崇於天者故欲/效天天下莫有卑於地者故欲法地)天地設位而易
行乎其中矣成性存存道義之門集解(程子曰易之道/其至矣乎聖人)
(以易之道崇大其德業也知則崇髙禮則卑下髙卑順/理合天地之道也髙卑之位設則易在其中矣斯理也)
(成之在人則為性成之者性也人心存乎此理之所存/乃道義之門也  朱子曰天地設位而變化行猶知禮)
(存性而道義出也成性本成之性也存存/謂存而又存不已之意也  此第七章)附録(程子語/天地設)
(位而易行其中何不言人行其中葢人亦物也若言神/行乎其中則人只於鬼神上求矣若言理言誠亦可也)
(而特言易者欲使黙識而自得之也物天地設位而易/行乎其中只是敬也敬則无間斷體  而不可遺者誠)
(敬而已矣不誠則无物也詩曰維天之命於穆不已扵/乎不顯文王之德之純純亦不已純則无間斷矣  且)
(喚做中若以四方之中為中則四邊无中乎若以中外/之中為中則外面无中乎如生生之謂易天地設位而)
(易行乎其中豈可只以今之易書為易乎中者且謂之/中不可捉一箇中來為中  天地只是設位易行乎其)
(中者神也並絢天地設位而易行乎其中矣乾坤毁則/无以見易易不可見則乾坤或幾乎息矣易是箇甚易)
(又不只是這一部書是易之道也不要將易又是一箇/事即事一作唯一作只是盡天理便是易也大臨天位)
(乎上地位乎下人位乎中无人則无以見天地書曰惟/天地萬物父母惟人萬物之靈易曰天地設位而易行)
(乎其中矣成性存存便是道義之門並絢成性存存道/義之門亦是萬物各有成性存存亦是生生不已之意)
(天只是以生為道大臨成性存存道義之門道无體義/有方也絢  朱子語天地設位而易行乎其中以造化)
(言之也乾坤成列而易立乎其中以卦位言之也荅連/□卿天地設位而易行乎其中陰陽升降便是易易者)
(陰陽是也董成性猶言見成底性這性元自好了但知/崇禮卑則成性便存存易說成性是不曽作環底存謂)
(常在這裏存之又存湯□或問成性存存是不忘其所/存否曰衆人多是說到聖人處方是性之成看來不如)
(此成性只是一箇渾淪之性存而不失便是道義之門/便是生生不已處有開存存是生生不已之意當以伊)
(川說為是必大成性與成之者性止爭些子不同成之/者性便從上說來言成這一箇物成性是說已成底性)
(如成德成說之成然亦爭些子也如正心心正誠意意/誠相似賀孫成之者性是成就之意如言成已成物之)
(類也堯舜性之是其性本渾然學者學之須是以知禮/做  到得他成性處道義出謂這裏流出道體也義用)
(也又曰性是自家所以得於天底道義是衆人公共厎/夔孫問天地設位而易行乎其中矣成性存存道義之)
(門荅曰上文言知崇禮卑崇效天卑法地人崇其知須/如天之髙卑其禮須如地之下天地設位一句只是引)
(起要說知崇禮卑人之知禮能如天地便能成其性存/其存道義便自此出所以道義便是易也成性存存不)
(必專主聖人而言謨問程子曰天地設位而易行乎其/中只是敬如何曰易是自然造化聖人本意只說自然)
(造化流行程子是將來就人身上說敬則是這道理流/行不敬便斷了前輩引經文多是借來說己意  問天)
(地設位而易行乎其中只是敬也敬則无間斷天地人/只是一箇道理天地設位而變易之理不窮所以天地)
(生生不息人亦全得此理只是氣稟物欲所昏故須持/敬治之則本然之理自无間斷曰也是如此天地也似)
(有箇主宰方始恁地變易/便是天地底敬並易說)纂註(錢氏曰設先未有而始/陳也天地設位易已行)
(矣非謂行於設位之後也崇張子曰知崇天也形而上/也通晝夜之道而知其知  矣知及之而不以禮性之)
(非已有也故知禮成性而道義出如天地設位而易行/又曰成性則不勉而中不思而得從容中道  蔡氏曰)
(道義之在造化則謂之易易之在人則謂之道義位謂/有位可行門謂有門可出存存謂存之又存使之有體)
(如天地也故有天地之位而後易行有知禮之門而後/道義出  雙湖先生曰此章賛易道之至聖人所以崇)
(廣其德業而麥天地也竊意聖人之稱非汎蓋指作易/聖人也崇德乾之事廣業坤之事知崇效天而乾畫成)
(矣禮卑法地而坤畫成矣天地設位而易行乎其中即/天尊地卑乾坤定矣之義也成性存存道義之門聖人)
(畫易亦无非所以敎民卜筮決嫌疑定猶豫俾得以存/存其已成之性而由乎道義之門耳夫子之意或者在)
(此/乎)聖人有以見天下之賾而擬諸其形容象其物冝是
故謂之象(吕音訓賾陸氏曰仕責反下/同九家作册京作嘖云情也)集解(朱子曰賾/雜亂也象)
(卦之象如說/卦所列者)附録(朱子語問聖人有以見天下之賾而/擬諸其形容葢聖人見陰陽變化雜)
(亂於是比度其形容而象其物冝是故謂之象曰也是/如此嘗得郭子和書云其先人云不獨是天地風雷水)
(火山澤謂之象只是畫卦便是象也說得好董問聖人/有以見天下之賾是說卦畫之初否曰正是說卦畫之)
(初聖人只是見陰陽之變化雜見便畫出一畫便有一/箇象只管生去只管不同六十四卦自六十四様更生)
(到千以上卦亦自一卦一様學蒙擬諸其形容未便是/說那水火風雷之形容方擬這卦看是甚形容始去象)
(那物之冝而名之一陽在二陰之下則象以雷一陰在/二陽之下則象以風擬是比度之義易說聖人有以見)
(天下之賾止故謂之象象言卦也下截言爻也僴說文/賾雜亂也古无此字只作嘖今從臣亦口之義必大與)
(左傳嘖有煩言之嘖同那從口這從臣是箇口裏說話/多雜亂厎意思所以下面說不可惡若喚做好字不應)
(說箇可惡字也探賾索隱若與人說話時也須/聽它雜亂說將出來底方可索他那隱底淵)纂註(齊/氏)
(曰朱子云探賾索隱謂如聽人說話須聽它雜亂說出/來底方可索它幽隱底最於程子說有發明葢六爻之)
(中或以本體或以各體或以互體或以飛伏體各連上/下二體雜然取之非可以一律拘也聖人於諸卦諸爻)
(各擬度其物以形容之而象其所冝蓋所謂惟其時物/也故雖鄙細及於覆餗塗豕之類而不可惡  楊氏時)
(曰形容者乾為圜坤為大輿之類是也/物冝者若乾稱龍坤稱牝馬之類是也)聖人有以見天
下之動而觀其會通以行其典禮繫辭焉以斷其吉凶
是故謂之爻(吕音訓典禮陸氏曰京典作/等姚禮作體斷陸丁亂反)集解(朱子曰/會謂理)
(之所聚而不可遺處通謂理之可行而无所/礙處如庖丁解牛㑹則其族而通則其虛也)附録(朱子/語聖)
(人有以見天下之動言事若未動時不見得道理是如/何人平不語水平不流須是動方見得觀㑹通行典禮)
(只是說道觀他㑹通處後却求箇道理來區處它所謂/卦爻之動便是法象這箇故曰爻也者效天下之動者)
(也動亦未便說事之動只是事到面前自家一念之動/要求處置它便是動也淵會便是四邊合聚來處通便)
(是空處行得去便是通道夫一卦之中自有會通六爻/又各自有會通且如屯卦初九在卦之下未可以進為)
(屯之義乾坤始交而遇險陷亦屯之義似草穿地而未/申亦屯之義凡此數義皆是屯之會聚處若盤桓利居)
(貞便是一个合行底却是通處也學蒙㑹是衆理聚處/便有許多難易窒碍必於其中得其通處乃可行耳如)
(庖丁解牛於族處却批大卻導大窽此是於其筋骨叢/雜之所得其可通之理故十九年而刃若新發於硎且)
(如事理間若不於㑹處理會却只見得一偏如何行得/通須是於會處都理會其間却自有箇通處便如脉理)
(相似到得多處自然貫通又曰㑹而不通則窒碍而不/可行通而不會亦不知許多曲直錯雜處故必觀㑹通)
(而後可行典禮必大㑹通者觀衆理之㑹擇其通者而/行且如有一事闕着許多道理也有父子之倫也有君)
(臣之倫也有夫婦之倫若是父子重則就父子行將去/而他有所不暇訃若君臣重則行君臣之義而他不暇)
(計若父母之恩重則便得身體髮膚受之父母不敢毁/傷之義而委致其身之說不可行若君臣之義重則當)
(委致其身而不敢毁傷之說不暇顧此之謂觀㑹通僴/典禮猶常禮常法又曰禮便是節文也升降揖遜是禮)
(之節文這禮字又說得闊凡事物之常皆是典劉礪問/典禮曰如堯舜揖遜湯武征伐皆是典禮處  禮只是)
(常事辭辭謂卦/爻之  並董)纂註(錢氏曰人事百千萬變而莫木各/有一定不易之則其所謂冝所謂)
(典禮者歟已柴氏曰動非紛擾可見者也凡消息進退/屈伸往來  然未然之謂也㑹通謂事與理合而通行)
(處典禮猶典常法度也聖人黙識天下之動觀其事理/之㑹合通行處欲常行法度不廢於天下則繫辭以明)
(其爻而斷之曰如此則為吉如此則為凶人知/避凶趨吉則常法不廢之矣此易所以有爻也)言天下
之至賾而不可惡也言天下之至動而不可亂也(吕音/訓惡)
(陸氏曰烏嫁反荀作亞亞次也又烏路反馬鄭烏洛反/晁氏曰案亞古文善惡字至動陸氏曰衆家本並然鄭)
(本作至賾云賾當為動九家作册/晁氏曰案虞作動云舊誤作賾)集解(朱子曰惡/猶厭也)附録
(朱子語先儒多以賾字為至妙之意若如此說則何以/謂之不可惡賾只是箇雜亂冗閙底意思言之而不惡)
(者精麤本末无不盡也謨義剛云惡字有三音或亞或/如字或烏故反曰烏故切於義為近只是說雖是如此)
(勞攘事多然也不可厭惡百問賾是說事物如此不是/說卦上否曰卦亦如此三  八十四爻是多少雜亂學)
(蒙不可惡者言雖是雜亂聖人却於雜亂中見其不雜/亂之理便與下句天下之至動而不可亂之義一般必)
(大雜亂處人易得厭惡然而這都是道理合有底事自/合理會故不可惡動亦是合有底事然上面各自有道)
(理故自不/可亂煇)擬之而後言議之而後動擬議以成其變化
(吕音訓議之陸氏曰陸績/姚桓𤣥荀柔之作儀之)集解(程子曰聖人見天下深/逺之事賾深逺也而比)
(擬其形容體象其事類故謂之象天下之動无窮也故/觀其會通會通綱要也乃以行其典禮典禮法度也物)
(之則也繫之辭以斷其吉凶者爻也言天下之深逺難/知也而理所有不可厭也言天下之動无窮也而物有)
(有其方不可紊也擬度而設其辭商議以察其動擬議/以成其變化也變化爻之時義擬議議而言之也舉鳴)
(鶴在陰以下七爻擬議而言者也餘爻皆然也其朱子/曰觀象玩辭觀變玩占而法行之此下七爻則  例也)
附録(程子語至誠則動動則變變則化故曰擬之而後/言議之而後動擬議以成其變化精義  朱子語)
(問擬之而後言議之而後動凡一言一動皆即易而擬/議之否曰然必大擬議以成其變化只就人事說擬議)
(只是裁度自家言動使合此理變易以從道之意如擬/議得是便吉擬議未善則為凶夷謨這變化是就人動)
(作處說如下所舉七/爻皆變化也易說)纂註(項氏曰學易者擬其所立之/象以出言則言之淺深詳畧)
(必各當其理議其所合之爻以制動則動之久速仕止/必各當於時而易之變化成於吾身矣故曰以言者尚)
(其辭以動者尚其變此之謂也末章亦有此段其下文/則亦歸於人之德行正與此同自此以下引爻辭七章)
(皆敎人擬議之方姚大老曰自天祐之一爻亦當在此/章之末脫簡在後耳  雙湖先生曰章首聖人有以見)
(天下之賾文王也所謂彖者言乎象是也聖人有以見/天下之動周公也所謂爻者言乎變是也不可惡不可)
(亂復釋上文擬之而後言以下即極天下之賾者存乎/卦鼓天下之動者存乎辭之事此卦爻所以能成其變)
(化斯人/之功也)鳴鶴在陰其子和之我有好爵吾與爾靡之子
曰君子居其室出其言善則千里之外應之況其邇者
乎居其室出其言不善則千里之外違之況其邇者乎
言出乎身加乎民行發乎邇見乎逺言行君子之樞機
樞機之發榮辱之主也言行君子之所以動天地也可
不慎乎(吕音訓和陸胡卧反靡陸氏曰本又作縻亡池/反徐又亡彼反京作劘行陸夏孟反見陸賢遍)
(反樞陸氏曰尺朱反王廙云户樞一/云門臼機陸氏曰王廙云弩牙也)集解(朱子曰釋中/孚九二爻義)
附録(朱子語鳴鹤子和好爵爾靡此本是說誠信感通/之理夫子却專以言行論之蓋誠信感通莫大於)
(言行謨鳴鶴好爵皆卦中有此象諸爻立象聖人皆有/所據非是白撰但今不可考耳到孔子方不說象董言)
(行樞機是言所發者至近而所應者甚逺否曰樞機便/是鳴鶴在陰下面大槩只說這意都不解着我有好爵)
(二句/學蒙)纂註(柴氏曰鳴鶴在陰而其子必和情之所同无/隱顯之間也我有好爵而爾亦靡於此心之)
(所欲无物我之間也言之善人皆以為善故應言之不/善天下亦皆以為不善故違人心之於善惡豈異其所)
(趨哉極言行之至可以動天地則三才一理又可見也/  蔡氏曰萬化不窮感應二端而已故夫子取中孚九)
(二之辭而推廣其理也居其室即在陰之義出其言即/鳴鶴之義千里之外應之即其子和之之義持主乎人)
(而為言耳感應者心也言者心之聲行者心之迹言行/乃感應之樞機也善者至善之理也不善則悖理矣人)
(以善而感應則感應同/乎天矣故曰動天地)同人先號咷而後笑子曰君子
之道或出或處或黙或語二人同心其利斷金同心之
言其臭如蘭(吕音訓黙陸氏曰字或作嘿斷/陸氏曰丁亂反王肅丁管反)集解(朱子/曰釋)
(同人九五爻義言君子之道初若不同而後實/无間斷金如蘭言物莫能閒而其言有味也)附録(朱/子)
(語同心之利雖金石之堅亦被他斷決將去斷是斷做/兩段又曰同人先號咷而後笑聖人却恁地解學蒙)
纂註(余氏曰以出處語黙發明號笑之義聖人讀易不/滯於故而知其新有如此者  楊氏時曰君子之)
(學求仁而已夷清惠和伊尹之任皆聖人也其道不同/而趨同者何曰仁而已故古之君子雖相去千里相望)
(異世出處語黙未嘗同及攷其所歸若合符契同歸於/仁而止  楊氏萬里曰君子之道于其心不于其迹心)
(同迹異君子不以迹閒心心異迹同君子不以心混迹/故同人之先悲後喜與君子之甲出乙處此黙彼語皆)
(所不計也出處同道則禹顯顏晦同一情語黙同道則/史直蘧卷同一意心同故也金石至堅也然不堅於人)
(心故二人一心則石可裂金可折薰蕕同器一童子能/辨之臭味不同故也取南山之蘭雜北山之蘭十黄帝)
(不能分臭味同故也遇雙湖先生曰二人九五六二也/先號咷後笑先隔後  也不取君臣義者特借爻辭論)
(同心之/利耳)初六藉用白茅无咎子曰苟錯諸地而可矣藉
之用茅何咎之有慎之至也夫茅之為物薄而用可重
也慎斯術也以往其无所失矣(吕音訓藉陸在夜反錯/陸氏曰七故反本亦作)
(措重陸直勇反慎斯術陸氏曰一本慎/作順鄭云術道晁氏曰案順慎多誤)集解(朱子曰釋/大過初六)
(爻/義)纂註(蔡氏曰物之置扵地也亦可安矣而又藉之以/茅過於慎也凡天下之事過則有失惟過於慎)
(則无所失/故无咎)勞謙君子有終吉子曰勞而不伐有功而不
德厚之至也語以其功下人者也德言盛禮言恭謙也
者致恭以存其位者也(吕音訓德陸氏鄭陸績蜀才作/置鄭云置當為德晁氏曰案德)
(古文類置字因相亂/下陸遐嫁反下同)集解(朱子曰釋謙九三爻義德言/盛禮言恭言德欲其盛禮欲)
(其恭/也)纂註(齊氏曰三下卦之終也以九居三諸侯而有/功者也六五方用侵伐以裒多益寡故謙則)
(有終勞而不伐兩句正釋謙字存其位正釋有終字謙/者致恭以存其位者也一不朝則貶再不朝則削吾未)
(見其存矣大朱氏曰能致恭而不出其位分乃所謂謙/有君人之  德有事君之小心是也  南軒張氏曰風)
(不厚不能負大翼水不厚不能負大舟君子處心不厚/則恃勞而傲物耀功而忽人安能以其功而下人乎竊)
(觀地中有山之象夫德之盛而充實如山焉禮之恭而/接下如地焉夫内之德盛而外之禮恭所以處上而人)
(不忌處前而人不怨此/謙所以長保其位也)亢龍有悔子曰貴而无位髙而
无民賢人在下位而无輔是以動而有悔也集解(朱子/曰釋)
(乾上九爻義當屬/文言此蓋重出)不出户庭无咎子曰亂之所生也則
言語以為階君不密則失臣臣不密則失身幾事不密
則害成是以君子慎密而不出也(吕音訓階陸/氏曰姚作機)集解(朱/子)
(曰釋節初/九爻義)纂註(蔡氏曰不言則是非不形人之招禍惟/言為甚故言所當節也密於言語即不)
(出户庭之義兊有言象故於節之初爻重明之身丘氏/曰口舌乃人一身之門户一語不謹則失臣失  殃禍)
(立至此尤君子之所重也故夫子因明謹行而又推之/謹言也  楊氏萬里曰唐髙宗告武后以上官儀敎我)
(廢汝此君不密而失臣也陳蕃乞宣/臣章以示宦者此臣不密而失身也)子曰作易者其知
盜乎易曰負且乗致宼至負也者小人之事也乗也者
君子之器也小人而乗君子之器盜思奪之矣上慢下
暴盜思伐之矣慢藏誨盜冶容誨淫易曰負且乗致宼
至盜之招也(吕音訓為易者今本作作易者陸氏曰本/又云作易者晁氏曰虞作為宼陸氏曰徐)
(或作戎宋衷云戎誤乗也陸如字一讀繩證反藏陸才/浪反誨陸氏曰如字敎也虞作悔謂悔恨冶容陸氏曰)
(音也鄭陸績姚虞王肅作野言妖野/容儀敎誨淫佚也王肅云作野音也)集解(朱子曰釋解/六三爻義)
(此第八章言/卦爻之用)附録(朱子語六居三大率少有好底負且/乗聖人這裏又見得有這箇小人乗)
(君子之器底象故又於/此發出這箇道理來淵)纂註(柴氏曰六三以不正小人/據非其位故有此象人據)
(非其義之所當有則啓謀利者攘奪之心作易者明義/利之分故於六三不正之小人居有德之位知其必有)
(盜乗其後而奪之天下之大盜未有不乗隙而動也里/司馬公曰上慢下暴慢其上而暴其下也  楊氏萬)
(曰司馬氏安能盜魏曹操敎之也蕭衍安能盜齊蕭道/成敎之也蓋盜非能盗小人之有也小人實敎盜以盜)
(已之有也所謂知盜非知奪伐之盜也知敎奪伐者之/盜也故又終之曰誨盜曰盗之招者以此  蔡氏曰自)
(中孚初爻至此乃夫子擬議之辭而為三百八十四爻/之凡例也爻之有義非辭不明而天下之事變化无窮)
(又豈辭之所能備哉苟玩之者拘而不通則一爻不過/一事而已擬議以成其變化其所以示人者詳矣然夫)
(子之辭又特發其端耳學易者當玩而有得也言項氏/曰七爻皆欲人畏謹也鳴鶴言處隱之誠同人  同心)
(之一白茅貴慎有終尚謙亢龍惡亢户庭以教密負乗/以戒慢皆所以養人之敬心也若從姚氏說移自天祐)
(之於此則終之以信順之福於義亦不相悖之胡氏炳/文曰夫子於乾坤皆有文言以申彖傳象傳  意其餘)
(彖傳亦有文言如履與豫釋卦辭已畢復曰剛中正至/光明也天地以順動至豫之時義大矣哉此類皆是也)
(然則繫辭此數卦即象傳之文言也/善學易者可以觸類而通其餘矣)天一地二天三地
四天五地六天七地八天九地十(吕音訓天一至地十/今本在十一章首案)
(前漢律厯志引易曰天一地二天三地四天五地六天/七地八天九地十天數五地數五五位相得而各有合)
(天數二十有五地數三十凡天地之數五十有五此所/以成變化而行鬼神也又案程氏張氏說並云自天一)
(至地十合在天/數五地數五上)集解(程子曰自天一至地十合在天數/五地數五上簡編失其次也天一)
(生數地六成數才有上五者便有下五者二五合而成/陰陽之功萬物變化鬼神之用也  朱子曰此簡木在)
(第十一章之首程子曰冝在此今從之此言天地之數/陽奇陰隅即所謂河圖者也其位一六居下二七居上)
(三八居左四九居右五十居中就此章而言之則中五/為衍母次十為衍子次一二三四為四象之位次六七)
(八九為四象之數二老位於西北二少位/於東南其數則各以其類交錯於外也)附録(程子語/五行只)
(古人說迭王字說盡了只是盛衰自然之理也人多言/木得土方生得火火得土方生得金某以為不然木生)
(火火生土土生金金生水只是迭盛衰也或曰五行是/一氣人以為一物某道是五物既謂之五行豈不是五)
(物也五物備然後能生且如五常人誰不知是一箇道/理既謂之五常安可混而為一也天之生數地之成數)
(才有上五者便有下五者語録此朱子語來諭謂某不/當以大衍之數參乎河圖之數  亦有說矣數之為數)
(雖各主於一義然其三五錯綜无所不通則有非人之/所能為者其所不合固不容以强合其所必合則縱横)
(反覆如合符契亦非人之所能强離也若於此見得自/然契合不假安排底道理方知造化工夫神妙巧密直)
(是好笑說不得也若論易文則自大衍之數五十至再/扐而後掛便接乾之策二百一十有六至可與祐神矣)
(為一節是論大衍之數自天一至地十却連天數五至/行鬼神也為一節是論河圖五十五之數今其文開斷)
(差錯不相連接舛誤甚明伊川先生已嘗釐正啓蒙雖/依此冩而不曽推論其所以然者故覽者不之察耳荅)
(袁機/仲)纂註(項氏曰姚大老云天一至地十班固律厯志/及衛元嵩元包運蓍篇皆在天數五之上新)
(安朱先生亦用此說今從之為是然張子曰夫混然一/物无有終始首尾其中何數之有  此言特示有漸耳)
(理須先數天一必須先言一次乃至於十也且天下之/數止於十窮則自十而反一又當止於九其言十者九)
(之偶也又曰陽極於九陰終扵十數乃成五行奇偶乃/備過此周而復始滋至无筭不越於是  蔡氏曰天地)
(者陰陽對待之定體也一至十者陰陽流行之次序也/然對待非流行則不能變化流行非對待則不能自行)
(而五十五者則/流行之細分也)天數五地數五五位相得而各有合天
數二十有五地數三十凡天地之數五十有五此所以
成變化而行鬼神也集解(程子曰有理則有氣有氣則/有數行鬼神者數也數氣之)
(用也大衍之數五十數始於一備於五小衍之而成十/大衍之則為五十五十數之成也成則不動故損一以)
(為用天地之數五十有五成變化而行鬼神者也變化/言功鬼神言用  朱子曰此簡本在大衍之後今案冝)
(在此天數五者一三五七九皆奇也地數五者二四六/八十皆偶也相得謂一與二三與四五與六七與八九)
(與十皆兩相合二十有五者五奇之積也三十者五偶/之積也變化謂一變生水而六化成之二化生火而七)
(變成之三變生木而八化成之四化生金而九變成之/五變生土而十化成之鬼神謂凡奇偶生成之屈伸往)
(來/者)附録(朱子語所以成變化而行鬼神也先生舉程子/曰變化言功鬼神言用張子曰成行鬼神之氣)
(而已數只是氣變化鬼神亦只是氣天地之/數五十有五變化鬼神皆不越乎其中必大)纂註(朱氏/曰十)
(即五也十盈數不可衍也又曰大衍之數五十而策數/六七八九何也曰六者一五也七者二五也八者三五)
(也九者四五也舉六七八九則一二三四具所謂五與/十者未始離也五與十中也中不可離也考之於厯四)
(時迭王而土王四季凡七十有五日與金木水火等退/藏於密是也故六七八九而五十之數具五十之數具)
(而天地五十有五之數具奇偶相合也故能成變化相/合而有升降也故能行鬼神變化鬼神者天地也行之)
(成之者人也又曰老者變小者不變易以變為占者也/變則成化變化則鬼神行矣管子曰流行於天地之間)
(者謂之鬼神化南軒張氏曰天地自然之數盈虛消息/往來不停變  雖妙而數有以成之若月令所謂鳩化)
(為鷹雀化為鴿草木乃茂草木黄落可以厯數推而迎/之此天地之數有以成其變化也鬼神雖幽而數有以)
(行之若其神勾芒其神祝融其神蓐收其神𤣥㝠各/司其時各治其職者此天地之數有以行乎鬼神也)大
衍之數五十其用四十有九分而為二以象兩掛一以
象三揲之以四以象四時歸奇於扐以象閏五歲再閏
故再扐而後掛(吕音訓衍陸氏曰延善反鄭云衍演也/干云合也王廙蜀才云廣也掛一陸氏)
(曰卦買反别也王肅音卦揲陸氏曰時設反案揲猶數/也說文云閱持也一音思頰反徐音息列反鄭云取也)
(奇陸紀冝反扐陸氏曰郎得反下同馬云指間也荀/柔之云别也後掛陸氏曰京作卦云再扐而後布卦)集
解(朱子曰大衍之數五十葢以河圖中宮天五乗地十/而得之至用以筮則又止用四十有九蓋皆出扵理)
(勢之自然而非人之知力所能損益也兩謂天地也掛/懸其一於左手小指之間也三三才也揲間而數之也)
(奇所揲四數之餘也扐勒於左手中三指之兩間也閏/積月之餘日而成月者也五歲之間再積日而再成月)
(故五歲之中凡有再閏然後别起積分如一掛之後左/右各一揲而一扐故五者之中凡有再扐然後别起一)
(掛/也)附録(朱子語河圖洛書之中數皆五衍之而各極其/數以至於十則合為五十矣河圖積數五十五)
(其五十者皆因五而後得獨五為五十所因而自无所/因故虛之則但為五十又五十五之中其四十者分為)
(陰陽老少之數而其五與十者无所為則又以五乗十/十乗五而亦皆為五十矣洛書積數四十五其四十者)
(散布於外而分陰陽老少之數唯五居中而无所為則/亦自含五數而并為五十矣啓蒙中數五衍之而各極)
(其數以至於十者一箇衍成十箇五箇便是五十聖人/說這箇不只是說得一路他說出這箇物事自然有許)
(多様通透去如五奇五偶成五十五又一說六七八九/十因五得數也董河圖五十五是天地自然之數大衍)
(五十是聖人去這河圖裏面取那天五地十衍出這箇/數大槩河圖是自然底大衍是用以揲蓍求卦底淵或)
(問大衍之義曰天地之數五十有五虛其中金木水火/土五數便是五十又虛天一故用四十有九此一說也)
(三天兩地便是虛去天一只用天三對地二耳又五為/生數之極十為成數之極以五乗十以十乗五亦為五)
(十此一說也又數始於一成於五小衍之成十大衍之/成五十此又一說也數家之說雖多不同某謂此說却)
(分曉必大銖問竊謂大衍之數不過五而已五者數之/祖也河圖洛書皆五居中而為數祖宗大衍之數五十)
(者即此五數衍而乗之各極其數而合為五十也是五/也於五行為土於五常為信水火木金不得土不能各)
(成一器仁義禮智不實有之亦不能各成一德此五所/以為數之宗也不知是否先生曰此說是  奇者左右)
(四揲之餘也扐指間也謂四揲左手之策而歸其餘於/无名指間四揲右手之策而歸其餘於中指之間也與)
(郭子和聖人下字皆有義掛者挂也扐者扐於二指之/中也賀孫掛一一歲揲右二歲扐右三歲一閏揲左四)
(歲扐左五歲再閏也人傑一掛之間凡再扐即五歲之/間凡再閏之象也與郭子和大衍之數五十其用四十)
(有九者五十之内去其一但用四十九策合同未分是/象太一也分而為二者以四十九策分置左右兩手象)
(兩者左手象天右手象地是象兩儀也掛一者掛猶懸/也於右手之中取一策懸於左手小指之間象三者所)
(掛之策所以象人而配天地是象三才揲之以四者揲/數之也謂先置右手之策扵一處而以右手四四而數)
(左手之策又置左手之策於一處而左手四四而數右/手之策也象四時者皆以四數是象四時也歸奇於扐)
(者奇零也扐勒也謂既四數兩手之策則其四四之後/必有零數或一或二或三或四左手者歸之於第四第)
(三指之間右手者歸之於第三第二指之間而扐之也/象閏者積分而成閏月也五歲再閏故再扐而後掛者)
(凡前後閏相去大略三十二月在五歲之中此掛一揲/四歸奇之法亦一爕之間凡一掛兩揲兩扐為五歲之)
(象其間凡兩扐以象閏是五歲之中凡有再閏然後置/前掛扐之策復以見存之策分二掛一而為第二變也)
(蓍卦考誤大衍之數五十蓍之籌乃其策也策中乘除/則直謂之數耳易說蓍卦當初聖人用之亦須有箇見)
(成圖筭後自失其傳所僅存者只有這幾句其間已自/是添入字去說他了想得古人无許多解須别有箇全)
(文說賀孫繫辭言蓍法大抵只是解其大略想别有文/字今不可見但如天數五地數五此是舊文五位相得)
(而各有合是孔子解文天數二十有五地數三十凡天/地之數五十有五此是舊文此所以成變化而行鬼神)
(此是孔子解文分而為二是本文以象兩是解掛一揲/之以四歸奇於扐皆是本文以象三以象四時以象閏)
(之類皆是解文也乾之策二百一十有六坤之策百四/十有四孔子則斷之以當期之日二篇之策萬有一千)
(五百二十孔子則斷之以當萬物之數於此可見誤看/繫辭須先看自大衍之數以下皆是說卜筮若不是說)
(卜筮却是說一箇无頭底/物今人誠不知易可學)纂註(朱氏曰小衍之五參兩/也大衍之五十則小衍)
(在其中矣一者體也太極不動之數四十有九者用也/兩儀四象分太極之數總之則一散之則四十有九非)
(四十有九之外復有一而其一不用也方其一也兩儀/四象未始不具及其散也太極未始或亡體用不相離)
(也常項氏曰大衍之數五十其用四十有九然而十與/五  藏於七八九六之中九六合而為十五七八合亦)
(為十五七八九六當一月之日數也又曰今之言揲蓍/者謂初一揲掛第二第三揲不掛於象閏之說皆不可)
(通若以扐象閏則每揲必有扐三扐凡三閏不得為再/閏也若以掛象閏則每爻三扐而後一掛止為三歲一)
(閏不得為五歲再閏也朱先生曰初扐謂左手之扐再/扐謂右手之扐故止有再扐而无三扐也後掛謂次揲)
(亦掛也聖人止言一揲之法明一卦十八揲皆然无掛/與不掛之分也  西山蔡氏曰五歲再閏者一變之中)
(自有五節掛為一節揲左為二節歸左奇於扐為三節/揲右為四節歸右之奇於扐為五節一節象一歲三節)
(一歸奇象三歲一閏五節再歸奇象五歲再閏天地之/數三百六十每歲氣盈六日朔虛六日一歲餘十二日)
(三歲餘三十六日以三十日為一月更餘六日又二歲/餘二十四日合前所餘六日為三十為再閏又曰後掛)
(者再掛之後復以所餘之蓍合而為一為第二變再分/再掛再揲也不言分二不言揲四獨言掛一者明第二)
(變不可不掛也又曰或曰揲蓍之法虛一分二掛一揲/四歸奇其第一揲不五則九第二揲不四則八計其奇)
(數以定陰陽老少去其初掛之一何也曰虛一分二掛/一揲四歸奇乃天地四時之生萬物也其奇數策數以)
(定陰陽老少乃萬物正性命於天地也生蓍以分二掛/一為體揲四歸奇為用立卦以奇數為體策數為用在)
(天地則虛其一而用四十九在萬物則掛其一而用四/十八此聖人所以知變化之道也又曰或曰第一揲掛)
(一以四十九其奇一也第二揲非四十四則四十第三/揲非四十則二十六不復有奇矣其掛何也曰人與天)
(地並立為三天地非人則无以財成輔相故分二必掛/一也初掛者人極所以立天地因乎人也再揲三揲之)
(掛者人因天地以為用也奇郭氏雍曰正義以左右兩/手之餘為再扐而前後三  謂四揲之餘者則是既以)
(奇為餘又以扐為餘奇與扐異名而同一事矣繫辭言/歸奇於扐則奇與扐為二事也又言再扐而後掛則扐)
(與掛亦二事也由是知正義誤以奇為扐又誤以左右/兩揲為再扐如曰再末之餘歸之合於扐掛之一處則)
(是又以扐為奇而扐為掛亦不復為二事也其說自相/牴牾莫知所從惟當從横渠先生之說曰奇所掛之一)
(也扐左右兩揲之/餘也以此為正)乾之策二百一十有六坤之策百四
十有四凡三百有六十當期之日(吕音訓策陸氏曰初/革反字亦作筴期陸)
(氏曰本又作/朞音基同)集解(朱子曰凡此策數生於四象蓋河圖/四面太陽居一而連九少陰居二而)
(連八少陽居三而連七太陰居四而連六揲蓍之法則/通計三變之餘去其初掛之一凡四為奇凡八為偶奇)
(圓圍三偶方圍四三用其全四用其半積而數之則為/六七八九而第三變揲數策數亦皆符會蓋餘三奇則)
(九而其揲亦九策亦四九三十六是為居一之太陽餘/二奇一偶則八而其揲亦八策亦四八三十二是為居)
(二之少陰二偶一奇則七而其揲亦七策亦四七二十/八是為居三之少陽三偶則六而其揲亦六策亦四六)
(二十四是為居四之老陰是其變化往來進退離合之/妙皆出自然非人之所能為也少陰退而未極乎虛少)
(陽進而未極乎盈故此獨以老陽老陰計乾坤六爻之/策數餘可推而知也期周一歲也凡三百六十五日四)
(分日之一此特舉/成數而槩言之耳)附録(朱子語策者蓍之莖數曲禮所/謂策為筮者是也大傳所謂乾)
(坤二篇之策者正以其掛扐之外見存蓍數為言耳盖揲蓍/之法凡三揲掛扐通十三策而見存三十六䇿則為老陽之)
(爻三揲掛扐通十七䇿而見存三十二䇿則為少陰之爻三/揲掛扐通二十一䇿而見存二十八䇿則為少陽之爻三揲)
(掛扐通二十五䇿而見存二十四䇿則為老陰之爻大傳專四/以六爻乗二老而言故曰乾之䇿二百一十有六坤之䇿百)
(十有四凡三百有六十其實六爻之為陰陽者老少錯雜其/積而為乾者未必皆老陽其積而為坤者未必皆老陰其為)
(六子諸卦者或陽或陰亦互有老少焉葢老少之别本所以/生爻而非所以名卦今但以乾有老陽之象坤有老陰之象)
(六子有少陰陽之象且均其策數又偶合焉而因假此/以明彼則可若便以乾六爻皆為老陽坤六爻皆為老)
(陰六子皆為少陽少陰則恐其未安也但三百六十者/陰陽之合其數必齊若乾坤之爻而皆得於少陰陽也)
(則乾之策六其二十八而為百六十八坤之策六其三/十二而為百九十二其合亦為三百六十此則不可易)
(也荅程可久蓍之一籌謂之一策策中乗除之數則直/謂之數策數云者凡手中之數皆是如禮曰倒策側龜)
(於君前有誅龜策弊則埋之不可以既揲餘數不為策/也必大此凡言策數雖指掛扐之外過揲見存之蓍數)
(而言然不以掛扐之内所餘之蓍不為策也蓍卦考誤/當期之日者毎月三十日合十二月為三百六十也葢)
(以氣言之則有三百六十有六日以朔言之則有三百/五十四日今舉氣盈朔虛之中數而言故曰三百有六)
(十也啓蒙此獨以老陰陽之策為言者以易用九/六不用七八也然二少之合亦三百有六十必大)纂註
(郭氏忠孝曰或曰乾坤稱九六而六子不稱七八何也/曰九六有象七八无象也以卦則六子之卦七八隱於)
(其中而无象也以畫則雖六子亦皆乾坤之畫而六子/无畫也唯乾坤有用九用六之道諸卦得奇者皆用乾)
(之九得偶者皆用坤之六終无用七用八之道故曰九/六有象七八无象也  蔡氏曰天地之運大小皆極于)
(三百六十大衍乾坤之策當期之日真所謂與天地相/似也  郭氏雍曰天地謂之數乾坤謂之策則數者策)
(之所宗而策為/已定之數也)二篇之策萬有一千五百二十當萬物
之數也集解(朱子曰二篇謂上下經凡陽爻百九十二/得六千九百一十二策陰爻百九十二得)
(四千六百八策/合之得此數)附録(朱子語二篇之策當萬物之數亦/是取象之辭不是萬物恰有此數)
(必大二篇之策當萬物之數不是萬物盡於此數只是/取象自一而萬數萬數來當萬物之數爾  正義曰乾)
(之策二百一十有六者以乾老陽一爻有三十六策六/爻凡有二百一十有六策也乾之少陽一爻有二十八)
(策六爻則有一百六十八策此經據乾之老陽之策也/坤之策百四十有四者坤之老陰一爻有二十四策六)
(爻故一百四十有四策也若坤少陰一爻有三十二策/六爻則有一百九十二此經據坤之老陰之策也凡三)
(百有六十當期之日者舉合乾坤兩策有三百六十當/期之數三百六十舉其大略不數五日四分日之一也)
(二篇之策萬有一千五百二十當萬物之數者二篇之/爻緫有三百八十四爻陰陽各半陽爻一百九十二爻)
(爻别三十六緫有六千九百一十二也陰爻亦一百九/十二爻爻别二十四緫有四千六百八也陰陽緫合萬)
(有一千五百二十當萬物之數也今攷凡言策者即謂/蓍也禮曰龜為卜策為筮又曰倒策側龜皆以策對龜)
(而言則可知矣儀禮亦言筮人執筴尤為明驗故此凡/言策數雖指掛扐之外過揲見存之蓍數而言然不以)
(掛扐之内所餘之蓍不為策也疏議及其解說皆已得/之且其并以乾坤二少之爻為言則固不専以乾坤為)
(老六子為少矣但乾坤皆少而其合亦為三百六十兩/篇皆少而其合亦為萬一千五百二十則數未有及而)
(學者不可不知/耳蓍卦考誤)纂註(郭氏雍曰聖人畫卦初未有以陰/陽老少為異然卜史之象欲取動)
(爻之後卦故分别老少之象/與聖人畫卦之意已不同矣)是故四營而成易十有八
變而成卦集解(朱子曰四營謂分二掛一揲四歸奇也/易變易也謂一變也三變成爻卜八變)
(則成六/爻也)附録(朱子語四營而成易易字只是箇變字四/度經營方成一變若說易之一變却不可)
(這處未下得卦字亦未下得爻字只下得易字淵四營/而成易者營謂經營即變易也謂分二掛一揲四歸奇)
(凡四度經營蓍策乃成一變也十有八變而成卦者謂/既三變而成一爻復合四十九策如前經營以為一變)
(積十八變則成六爻而為一掛也其法初一變兩揲之/餘為掛扐者不五則九第二變兩揲之餘  為掛扐者)
(不四則八第三變兩揲之餘為掛扐者亦不四則八五/四為少九八為多若三變之間一五兩四則謂之三少)
(一九兩八則謂之三多或一九一八而一四或一五而/二八則謂之兩多一少或一九而二四或一五一四而)
(一八則謂之兩少一多葢四十九策去其初掛之一而/存者四十八以四揲之為十二揲之數四五為少者一)
(揲之數也八九為多者兩揲之數也一揲為奇兩揲為/偶奇者屬陽而象圓偶者屬陰而象方圓者一圓三而)
(用全故一奇而含三方者一圓四而用半故一偶而含/二也若四象之次則一曰太陽二曰少陰三曰少陽四)
(曰太陰□以十分之則居一者含九居二者含八居三/者含七居四者含六其相為對待而具於洛書者亦可)
(見也故二少為老陽者三變各得其一揲之數而三二/為九也其存者三十六而以四數之復得九揲之數也)
(左數右策則左右皆九左右皆策則一而圍三也三多/為老陰者三雙各得兩揲之數而三二為六也其存者)
(二十四而以四數之復得六揲之數也左數右䇿則左/右皆六左右皆䇿則圍四用半也兩多一少為少陽者)
(三變之中再得兩揲之數一得一揲之數而兩二一三/為七也其存者二十八而以四數之復得七揲之數也)
(左數右策則左右皆七左右皆策則方二圓一也方二/謂兩八圓一謂一十二兩少一多為少陰者三變之中)
(再得一揲之數一得兩揲之數而二三一二為八也其/存者三十二而以四數之復得八揲之數也左數右策)
(則左右皆八左右皆策則圓二方一也圓二謂兩十二/方一謂一八蓍卦考誤多少之說雖不經見然其實以)
(一約四以竒為少以偶為多而已九八者兩其四也陰/之偶也故謂之多五四者一其四也陽之竒也故謂之)
(少奇陽體圓其法徑一圍三而用其全故少之數三偶/陰體方其法徑一圍四而用其半故多之數二歸奇積)
(三三而為九則其過揲者四之而為三十六矣歸奇積/三二而為六則其過揲者四之而為二十四矣歸竒積)
(二三一二而為八則其過揲者四之而為三十二矣歸/奇積二二一三而為七則其過揲者四之而為二十八)
(矣過揲之數雖先得之然其數衆而繁歸竒之數雖後/得之然其數寡而約紀數之法以約御繁不以衆制寡)
(故先儒舊說専以多少决陰陽之老少而過/揲之數亦㝠㑹焉初非有異說也荅郭子和)纂註(朱氏/曰四)
(時行而後萬物生无非四也故曰四營而成易又曰引/而伸之觸類而長之不越乎此  項氏曰此一節以是)
(故發辭蓋接上文二篇之策而論揲蓍求卦之法于以/緫括夫一章之事也自下文八卦小成以下乃言得卦)
(之後占象推演之法/而一章之事備矣)八卦而小成集解(朱子曰謂九變/而成三畫得内)
(卦/也)引而伸之觸類而長之天下之能事畢矣(吕音訓伸/陸氏曰本)
(又作信音身/長陸丁丈反)集解(朱子曰謂已成六爻而視其爻之變/與不變以為動静則一卦可變而為)
(六十四卦以定吉凶/凡四千九十六卦也)附録(朱子語引而仲之觸類而長/之是占得這卦則就上而推)
(看如乾則推其為圜為/君為父之類是也易說)纂註(朱氏曰引而伸之觸類而/長之不越乎此是故聖人)
(語小天下莫能破語大天下莫能載謂八卦而小成者/舉中而言也  雙湖先生曰案四千九十六卦乃焦延)
(夀變卦之法詳見/啓蒙原卦畫篇)顯道神德行是故可與酬酢可與祐
神矣(吕音訓行陸下孟反酬陸氏曰市由反徐又音疇/酢陸氏曰在洛反京作醋祐陸氏曰音又助也馬)
(云配也/荀作侑)集解(程子曰顯明於道而見其功用之神故可/與應對萬變可賛祐於神道矣謂合德也)
(人為順理以成功乃賛天地之化育也助朱子曰道/因辭顯行以數神酬酢謂應對祐神謂  神化之功)附
録(朱子語問顯道神德行曰道較微妙又曰道是箇无/形影底物事因卦辭說出來道這是吉這是凶這可)
(為這不可為德行是人做底事因數推出來方知得這/不是人硬恁地做都是神之所為也又曰須知得是天)
(理合如此學蒙神德行是說人事那麄做底只是人為/若決之於鬼神德行便神淵此說蓍龜之用道理因此)
(顯蓍德行是人事却須取決於蓍既知吉凶而後可以/酬酢事變夫神不能自說吉凶與人必侯易始著見是)
(易能祐助於神也必大易惟其顯道神德行故能與人/酬酢而祐助夫神化之功也易說酬酢言幽明之相應)
(如賔主之/交接也董)纂註(朱氏曰德行者卦之德行神者變而通/之  蔡氏曰顯道闡幽也神德行微顯)
(也如是則可以應變而助神矣之項氏曰天道雖幽可/闡之以示乎人人事雖顯可推  以合乎天明可以酬)
(酢事物之冝幽可/以賛出鬼神之命)子曰知變化之道者其知神之所為
乎集解(程子曰知變之道則知神之所為也合與上文/相連不合在下董  朱子曰變化之道即上文)
(數法是也皆非人之所能為故夫子嘆之而門人加子/曰以别上文也  此第九章言天地大衍之數揲蓍求)
(卦之法然亦略矣意其詳具於太卜筮人之/官而今不可考耳其可推者啓䝉備言之)附録(朱子/語銖)
(問陽化為陰陰變為陽者變化也所以變化者道也道/者本然之妙變化者所乗之機故陰變陽化而道无不)
(在兩在故不測故曰知變化之道者其知神之/所為乎不審可如此看否先生荅云亦得之銖)纂註(南/軒)
(張氏曰變者不能自變有神以變之化者不能自化有/神以化之故知變化之道者疑若窺測其妙也  游氏)
(曰春作夏長秋斂冬藏皆神之所為也神之所以異於/人為者以其從道而已此四時所以不忒也  雙湖先)
(生曰此章首論天地之數次論蓍策之數末論卦畫之/數天地數之原也蓍策數之衍也卦畫數之鍾聚也葢)
(至於卦畫足以濟生人之用矣故始之以成變化而行/鬼神明數之體段原於天地者將必有如是之功用終)
(之以變化之道神之所為明數之功用達於蓍卦者原/其初已有如是之體段也變化之道即成變化之事揲)
(蓍中老陽變為少陰老陰變為少陽是也神之所為即/行鬼神之事卦畫既立吉凶禍福皆可得而前知所謂)
(定天下之吉凶成天下之亹/亹是也簡編釐正之功大矣)易有聖人之道四焉以言
者尚其辭以動者尚其變以制器者尚其象以卜筮者
尚其占(吕音訓聖人之道陸氏曰明僧紹作君子之道/以言今本下三句皆有以字陸氏曰下三句无)
(以字一本/四句皆有)集解(朱子曰四者皆變化/之道神之所為者也)附録(朱子語易有/君子之道四)
(至精至變則合做兩箇是它裏面各有這箇淵問以言/者尚其辭以言是取其言以明理斷事如論語上舉不)
(恒其德或承之羞之類否曰是學蒙劉礪問以制器者/尚其象曰這都難說如取諸離益不是先有見乎離而)
(後為綱罟先有見乎益而為耒耜之屬聖人亦只是見/魚鱉之屬欲有以取之遂做一箇物事去攔截它須得)
(耕種見地土硬遂做一箇物事去剔起它却合扵離之/象合於益之意又曰有取其象者有取其意者賀孫問)
(以卜筮者尚其占卜用龜亦使易占否曰不用只是文/勢如此  問以言以動以制器以卜筮這以字是指以)
(易而言否曰然又問辭占是一類變象是一類動制是/一類所以下文至精合辭占說至變合變象說曰然占)
(得辭是一類者曉得辭方能知得占若與說話曉得它/言語方見它胷中底藴變是事始象是事之已形者故)
(亦是一類/也並學蒙)纂註(南軒張氏曰易有聖人之道四焉故指/其所之者易之辭也以言者尚之則言)
(无不當矣化而栽之者易之變也以動者尚之則動无/不時矣象其物冝者易之象也制器者象之則可以盡)
(創物之智極數知來者易之占也卜筮者尚之則可以/窮先知之神  龍氏仁夫曰四者皆是用易然有言動)
(時取用者有制器卜筮時取用者四句惟尚變難通變/雖在辭象占之外實不出辭象占之間凡舉動必合易)
(之變唯心與/理會者能之)是以君子將有為也將有行也問焉而以
言其受命也如響无有逺近幽深遂知來物非天下之
至精其孰能與於此(吕音訓嚮今本作響陸氏曰許兩/反又作響晁氏曰案嚮古文響字)
(與陸音/預下同)集解(程子曰言所以述理以言者尚其辭謂於/言求理者則存意於辭也以動者尚其變)
(動則變也順變而動乃合道也制器作事當體乎象卜/筮吉凶當考乎占受命如響遂知來物非神乎曰感而)
(通求而得精之至也之朱子曰此尚辭尚占之事言人/以蓍問易求其卦爻  辭而以之發言處事則易受人)
(之命而有以告之如響之應聲以決其未來之吉凶也/以言與以言者尚其辭之以言義同命則將筮而告蓍)
(之語冠禮筮日宰/自右賛命是也)附録(程子語卜筮之能應祭祀之能/亨亦只是一箇理蓍龜雖无情)
(然所以為卦而卦有吉凶莫非是此理以其有是理也/故以是問焉其應也如響若以私心及錯卦象而問之)
(便不應蓋没此理今日之理與前日已定之理只是一/箇理故應也大臨  朱子語問君子將有為也將有行)
(也問焉而以言其受命也如響曰此是說君子作事問/於蓍龜言是命龜受命如響龜受命也抱龜南面是也)
(謨問焉而以言若以上下文義推之而以言則是命筮/之辭古人亦大段重筮但而以言三字義拗若作以易)
(之言如所謂不恒其德或承之羞不占/只是以其言言又於上下文不順學蒙)纂註(張子曰易/无思无為)
(受命乃如響又曰此言易之為書也至精者謂聖人窮/理極盡精微處也  耿氏曰物之來者逺在八荒之上)
(深在六極之下吾能知之則/天地之鑑也萬物之照也)參伍以變錯綜其數通其
變遂成天地之文極其數遂定天下之象非天下之至
變其孰能與於此(吕音訓參陸七南反錯陸七各反綜/陸宗統反天地陸氏曰一本作天下)
(晁氏曰王昭素云諸本多作下/之文陸氏曰虞陸績本作之爻)集解(朱子曰此尚象之/事變則象之未定)
(者也參者三數之也伍者五數之也既參以變又伍以/變一先一後更相考覈以審其多寡之實也錯者交而)
(互之一左一右之謂也綜者緫而挈之一低一昻之謂/也此亦皆是揲蓍求卦之事葢通三揲兩手之策以成)
(陰陽老少之畫究七八九六之數以定卦爻動静之象/也參伍錯綜皆古語而參伍尤難曉案荀子云窺敵制)
(變欲伍以參韓非曰省同異之言以知明黨之分偶參/伍之驗以責陳言之實又曰參之以此物伍之以合參)
(史記曰必參而伍之又曰參五不失漢書/曰參伍其賈以類相準此足以相發明矣)附録(朱子語/問參伍)
(以變先生云既三以數之又伍以數之譬之三十錢以/三數之看得幾箇三了又以五數之看得幾箇五兩數)
(參合方可看得箇成數曰也是如此或問也不獨是以/數筭大㮣只是參合底意如趙廣漢欲問馬先問牛便)
(只是以彼數來參此數否曰是又曰是恁地數了又恁/地數又曰是將這去比那箇又曰是其他數猶可湊三)
(與五兩數自是參差不齊所以舉以為言又曰這箇是/三箇將五來比之便是多了兩箇是伍箇將三來比之)
(便是少了兩箇又曰兵家謂窺敵制變欲伍以參今欲/覘敵人之事敎一人探來恁地說又差一箇去探來說)
(得不同便將這兩人說相參看是如何以求其實所以/謂之欲伍以參易說若三箇兩是六箇便多了一箇三)
(箇三是九箇又少一箇三箇四又是十二箇也未是必/三箇五方是十五箇大略如此更子細看  或問錯綜)
(之義曰錯是往來底綜是上下㡳綜便是織機上㡳古/人下這字極子細又曰錯綜其數便又是七八九六九)
(對八便是東西相錯六上生七為陽九下生八為陰便/是上下為綜義剛錯綜是兩樣錯是往來交錯之義有)
(迭相為用之意綜者條而理之也如機上織底綜一箇/上去一箇下來陽上去做陰陰下來做陽如綜相似淵)
(揲蓍本无參數五數之法只言交互參考皆有自然之/數如三三為九三二為六之類雖不用以揲蓍而推考)
(變通則未嘗不用也謨參以三數之也伍以五數之也/如云什伍其民如云或相什伯非直為參與伍而已也)
(蓋紀數之法以三數之則遇五而齊以五數之則遇三/而㑹故荀子曰至以類相準見集解皆其義也易所謂)
(參伍以變者蓋言或以三數而變之或以五數而變之/前後多寡多相反復以不齊而要其齊如河圖洛書大)
(衍之數伏羲文王之卦厯象之日月五星章蔀紀元是/皆各為一法不相依附而不害其相通也錯綜之義沙)
(隨得之然錯綜自是兩事錯者雜互之也綜者條而理/之也參伍錯綜又各是一事參伍所以通之其冶之也)
(簡而疎錯綜所以極之其治之也繁而密僴荀子說參/伍處楊倞解之為詳漢書所謂欲問馬先問牛參伍之)
(以得其實綜如織綜之綜大抵陰陽奇偶變化无窮天/下之事不出諸此成天地之文者若卦爻之陳列變態)
(者是也定天下之象者物象皆有定理足以經綸天下/之事也人傑本義云錯者交而互之一左一右之謂也)
(問莫是揲蓍之左揲右右揲左否曰不特此如乾對坤/坎對離自是交錯綜者緫而挈之且以七八九六明之)
(六七八九便是次序然而七是陽六壓他不得便當挨/上七生八八生九九又須挨上便是一低一昻學蒙)
纂註(程氏曰易之為書十有八變而成六爻故參以變/所以畫乾坤相雜之文葢錯其數而通之也五位)
(相得而有合故伍以變所以行乎卦爻之間蓋綜其數/而極之也經曰八卦相錯則參以變者可知織者之用)
(綜葢以經相間而低昻之如天一地二之類是也則伍/以變者可知  朱氏曰參伍以變者縱横十五天地五)
(十有五之數也錯之為六七八九綜之為三百六十通/六七八九之變則剛柔相易遂成天地之文極五十有)
(五之數則剛柔有體遂定天下之象非成文不足以成/物非受象不足以制器變之又變謂之至變  雙湖先)
(生曰案楊倞荀子註伍參猶雜也使間諜或參之或伍/之於敵間而盡知其事史記引周書曰必參而伍之註)
(三卿五大夫/欲更議也)易无思也无為也寂然不動感而遂通天下之故
非天下之至神其孰能與於此集解(朱子曰此四者之體所/以立而用所以行者也)
(易指蓍卦无思无為言其无心也寂然者感之/體感通者寂之用人心之妙其動静亦如此)附録(程/子)
(語老子曰无為又曰无為而无不為當有為而以无為/為之是乃有為為也聖人作易未嘗言无為惟曰无思)
(也无為也此戒夫作為也然下則曰寂然不動感而遂/通天下之故是動静之理未嘗為一偏之說矣酢寂然)
(不動感而遂通者天理具備元无少欠不為堯存不為/桀亡父子君臣常理不易何曽動來因不動故言寂然)
(雖不動感便通感非自外來也大臨寂然不動萬象森/然已具在感而遂通感則只是自内感不是外面將一)
(件物來感于此也入關錄寂然不動感而遂通此只言/人分上事若論道則萬理皆具更不說感與未感入關)
(録心一也有指體而言者寂然不動是也有指用而言/者感而遂通天下之故是也荅大臨感而遂通天下之)
(故以其寂然不動小則事物之至大則无時而不感良/佐寂然不動者誠也感而遂通者神也動而未形有无)
(之間者幾也誠精故明神應故妙幾微故幽誠神幾曰/聖人遺書  朱子語易无思也无為也寂然不動忠也)
(敬也立大本也感而遂通天下之故恕也義也行達道/也荅張敬夫易无思也无為也易是箇无情底物事故)
(寂然不動占之吉凶善惡隨時著見乃感而遂通也時/舉陳厚之問寂然不動感而遂通曰寂然是體感是用)
(當其寂時理固在此必感而後發如仁感為惻隱未感/時只是仁義感為羞惡未感時只是義可學問胡氏說)
(多指心作已發曰便是錯了縱使已發感之體固在所/謂動中未嘗不静如此則流行發見而卓然有不可移)
(今只指作已發一齊无本了終日只得奔波急迫大錯/了可學看來寂然不動衆人皆有是心至感而遂通處)
(獨聖人能之衆人却不然葢它雖具此心未發時已自/汨亂了思慮紛擾夢寐顛倒可見若无聖人操存之道)
(至感發處如何㑹得如聖人中節㝢寂然不動感而遂/通天下之故與窮理盡性以主扵命本只是說易不是)
(說人諸家皆是借來就人上說亦通閎祖感而遂通感/著它卦卦便應它如人來問底善便與說善來問底惡)
(便與說惡所以先儒說道潔静精微這般句說得有些/意思淵凡言易者多只是指蓍卦而言蓍卦何嘗有思)
(有為但只是扣着便應无不通所以為神耳非是别有/至神在蓍卦之外也荅呂祖儉人之一身知覺運用莫)
(非神之所為則心者固所以主於身而无動静語黙之/間者也然方其静也事物未至思慮未萌而一忙渾然)
(道義全具其所謂中是乃心之所以為體而寂然不動/者也及其動也事物交至思慮萌焉則七情迭用各有)
(攸主其所謂和是乃心之所以為用感而遂通者也然/性之静也而不能不動情之動也而必有節焉是則心)
(之所以寂然感通周流貫徹而體用未始相離也又曰/方其存也思慮木萌而知覺不昧是則静中之動復之)
(所以見天地之心也及其察也事物紛糾而品節不差/是則動中之静艮之所以不獲其身不見其人也有以)
(主乎静中之動是以寂而未嘗不感有以察乎動中之/静是以感而未嘗不寂寂而常感感而常寂此心之所)
(以周流貫徹而无一息之不仁也荅敬夫易曰无思也/无為也寂然不動感而遂通天下之故者何也曰无思)
(慮也无作為也其寂然者无時而不感其感通者无時/而不寂也是乃天命之全體用之一源流行而不息者)
(疑若不可以時處分矣然於其未發也見其感通之體/於其已發也見其寂然之用亦各有當而實未嘗分焉)
(故程子曰中者言寂然不動者也和者言感而遂通者/也然中和以情性言者也寂感以心言者也中和蓋所)
(以為寂感/也雜著)纂註(楊氏時曰惟无思惟足以感通天下之/故而謂无思土木可乎此非窮神知化)
(未足與議也鐘吕氏曰寂然之中天機常動感應之際/本原常静洪  在簴叩與不叩鳴未嘗已寳鑑在手照)
(與不照明未嘗息不張子曰一故神譬之人身四體皆/一物故觸之而无  覺此所謂感而遂通不疾而速不)
(行而/至也)夫易聖人之所以極深而研幾也(吕音訓研陸氏/曰蜀才作揅幾)
(陸氏曰如字本或作機/鄭云機當作幾幾微也)集解(朱子曰研猶審也幾微也/所以極深者至精也所以)
(研幾者/至變也)附録(朱子語問如何是極深曰聖人都曉得至/深難見底道理都就易中見得問如所謂)
(幽明之故死生之說鬼神之情狀之類否曰然問如何/是研幾曰便是研磨出那幾微處且如一箇卦在這裏)
(便有吉凶有悔吝幾微毫釐處都研出來又問如此說/正與本義所謂所以極深者至精也所以研幾者至變)
(也正相發明曰然道夫易便有那深有那幾聖人便用/極出那深研出那幾研是研磨到底之意詩書禮樂皆)
(是說那已有底事惟是易說那未有底事研幾是不待/他顯著只在那茫昧時都處置了淵知至如極深能慮)
(便是研幾夔孫知至能慮/與極深研幾句略相似董)唯深也故能通天下之志唯
幾也故能成天下之務唯神也故不疾而速不行而至
集解(朱子曰所以通志而/成務者神之所為也)附録(程子語神无速亦无至/須如此言者不如是不)
(足以形容故也絢若朱子語深是幽深通是開通人所/以閉塞只為它淺  是深後便能開通人志道理若淺)
(如何開通得人所謂通天下之志亦只似開物相似所/以下一句也說箇成務易是說那未有底六十四卦皆)
(是如此淵深就心上說幾就事上說幾便是有那事了/雖是微畢竟是有深在心甚𤣥奥幾在事半微半顯通)
(天下之志猶言開物開通其閉塞故其下對成務淵極/出那深故能通天下之志研出那幾故能成天下之務)
(淵問惟深也惟幾也惟神也此是說聖人能如此否曰/此是說聖人亦是易如此若不深如何通得天下之志)
(又曰它恁黒窣地深疑若不可測然其中却事事有又/曰事事都有一箇端緒可尋又曰各有箇路脉線索在)
(裏面所以曰惟幾也故能成天下之務研者便是研窮/它或問幾曰這便是周子所謂動而未形有无之間者)
(也學蒙所謂通天下之志者通是開通之意葢當時之/民遇事多閉塞不知所為故聖人作易示以此理敎它)
(恁地做便㑹吉如此做便㑹凶必恁地則吉而可為如/此則凶而不可為所謂通天下之志開物亦只是如此)
纂註(楊氏萬里曰天下之理惟疾故速惟行故至未有/不疾而速不行而至者也葢不如是不足以為神)
(也然則聖人之神果何物也心之精也豈惟心之能神/哉物理亦有之銅山東傾而洛鐘西應豈惟物理哉人)
(氣亦有之其母齧指而其子心動此一物之理一人之/氣相應相同有不疾而速不行而至者也况聖心之神)
(乎是故範圍天地而一念不踰時經緯萬方而半武不/出户豈假疾而後速行而後至何為其然也心之神也)
子曰易有聖人之道四焉者此之謂也集解(朱子曰此/第十章承)
(上章之意言易/之用有此四者)附録(朱子語變化之道莫非神之所為/也故知變化之道則知神之所為)
(矣易有聖人之道四焉所謂變化之道也觀變玩占可/以見其精之至矣玩辭觀象可以見其變之至矣然非)
(有寂然感通之神則亦何以為精為變而成變化之道/哉此變化之道所以為神之所為也所以極深者以其)
(精也所以研幾者以其變也極深研幾所以不疾而速/不行而至者以其神也此又覆明上文之意復以易有)
(聖人之道四焉者結之也或曰至精至變皆以書言之/矣至神之妙亦以書言可乎曰至神之妙固无不在詳)
(考之文意則實亦以書言之也所謂无思无為寂然不/動云者言在册象在畫蓍在櫝而變未形也至於玩辭)
(觀象而揲蓍以變則感而遂通天下之故矣推而極於/天地之大反而驗諸心術之微其一動一静循環始終)
(之際至神之妙亦如此而已矣鳴呼此其/所以不疾而速不行而至也與精變神說)纂註(項氏曰/四者雖)
(云辭變象占而其下文所諭則皆占也自是以君子將/有為也至天下之至精言所占之事也自參伍以變至)
(天下之至變言占之法也自易无思也至天下之至神/言占之理也凡占之法有數有變毎爻三揲為三變每)
(揲有象兩象三象四時象閏象再閏為五小變此參伍/以變也三揲之奇分而計之則得三少三多一少兩多)
(一多兩少之數去三揲之奇以左右手之正策合而計/之則得四九四六四七四八之數此錯綜其數也錯謂)
(分而間之綜謂合而綜之此兩句止論一爻之法通六/爻之變得十有八遂成初二三四五上以為剛柔相雜)
(之文極六爻之數得七八九六遂定重單交拆以為内/外兩卦之象此兩句成卦之法故曰此言占法也蓍之)
(變策之數爻之文卦之象皆寂然不動之物初不能如/人之有思亦不能如人之有為皆純乎天者也及問焉)
(而以言則其受命也如響无有逺近幽深逐知來物則/感而遂通天下之故皆同乎人者也故曰此言占理也)
(至精至變至神易之體也惟深惟幾惟神易之用也故/曰夫易聖人所以極深而研幾也立此一句以承上體)
(起下用也物情難盡惟精於占者能極逺近幽深之情/而繫其辭故雖深而无不至也事變至微人所易忽惟)
(明於變者能推分合錯綜之文而見其象故雖微而无/不察也至於神則无所用其力矣研極之至義精用利)
(以至於神此則夫子耳順心從之事非於深幾之外復/有所謂神也或指精變深幾為四者精主占而言深則)
(占之辭變主變而言幾則變之象亦不出於四事也自/將有為以下専論占一事猶以四道終之者占則有辭)
(變則有象舉其一則/四事皆在其中矣)子曰夫易何為者也夫易開物成
務冒天下之道如斯而已者也是故聖人以通天下之
志以定天下之業以斷天下之疑(吕音訓夫易開物陸/氏曰一本无夫易二)
(字開王肅作闓音同冒陸氏曰/莫報反覆也斷陸丁亂反下同)集解(朱子曰開物成務/謂使人卜筮以知)
(吉凶而成事業冒天下之道謂卦/爻既設而天下之道皆在其中)附録(程子語開物成/務有濟時之才)
(酢書朱子語夫易何為者也至以斷天下之疑此言易/之  其用如此易說問開物成務者上古之時民淳俗)
(朴風氣未開於天下事全未知識故聖人立龜與之卜/作易與之筮使之趨吉避害以成天下之事故曰開物)
(成務物只是人物務只是事務冒只是罩得天下許多/道理在裏出不得它箇道夫問易開物成務冒天下之)
(道是易之理能恁地而人以之卜筮又能開物成務否/曰然學䝉易本欲定天下之志斷天下之疑不是要說)
(道理也謨以通天下之志以定天下之業以斷天下之/疑此是說蓍龜若不指蓍龜何以言通之定之斷之必)
(大聖人作易敎它占吉則為凶則否所謂通志定業斷/疑者則此也  讀繫辭者須見得如何是開物如何是)
(成務如何是冒天下之道須要就卦中一一見得許多/道理然後可讀繫辭也葢易之為書大抵皆因卜筮以)
(設敎逐爻開示吉凶包括无遺如將天下許多道理包/藏在其中故曰冒天下之道繫辭自大衍以下皆是說)
(卜筮事若不曉它盡是說爻變中道理則如所謂變動/不居周流六虛之類有何憑着今人說易所以不將卜)
(筮為主者只是怕小却這箇道理故憑虛失實茫昧臆/度而已殊不知由卜筮而推上通鬼神下通事物精及)
(於无形麤及於有象如包罩在此隨取隨得居則觀其/象而玩其辭動則觀其變而玩其占者又不待卜而後)
(見只是體察便自見吉凶之理謨易本為卜筮而作古/人淳質初无文義故畫卦爻以開物成務故曰夫易何)
(為者也夫易開物成務冒天下之道如斯而已者也是/故以通天下之志以定天下之業以斷天下之疑是故)
(蓍之德圓而神卦之德方以知六爻之義易以貢/聖人以此洗心退藏於密此易之大意在此謨)纂註
(張子曰物凡物也務事也開明之也成處之也事无大/小不能明則何由能處雖至麤至小之事亦莫非開物)
(成務譬如不深耕易耨則稼穡烏得而立唯深也故能/通天下之志唯幾也故能成天下之務是則開物成務)
(者必也有濟時之才不朱氏曰萬物在天地間不離五/十有五之數聖人雖  言其能逃乎然則易之為書何)
(為者也物有理易則開之事有時易則成之聖人冐天/下之道所謂易者如斯而已者也冒天下之道日月所)
(照霜露所隊舟車所至凡有血氣者必待此道而後覆/冒關子明曰象生有定數吉凶有前期變而能通則治)
(亂有可易之理天命人事其同歸乎故聖人以此通天/下之志謂其極深也以此定天下之業謂其成務也以)
(此斷天下之疑謂/其受命如響也)是故蓍之德圓而神卦之德方以知
六爻之義易以貢聖人以此洗心退藏於密吉凶與民
同患神以知來知以藏往其孰能與於此哉古之聦明
叡知神武而不殺者夫(吕音訓蓍陸音尸圓陸氏曰本/又作貟音同晁氏曰案貟古文)
(以知陸音智下知以叡知皆同易陸氏曰以䜴反韓音/亦謂變易貢陸氏如字告也京陸績虞作工荀作功洗)
(陸氏曰劉瓛悉殄反盡也王肅韓悉禮反京荀虞董張/蜀才作先晁氏曰石經作先心案先古文冼字藏陸氏)
(曰如字劉作臧善也晁氏曰案篆无臧字劉訓誤爾殺/陸氏曰馬鄭王肅干所戒反師同徐所例反陸績韓如)
(字晁氏曰鄭虞云不意/殺也夫陸音符下同)集解(朱子曰圎神謂變化无方/方知謂事有定理易以貢)
(謂變易以告人聖人體具三者之德而无一塵之累无/事則其心寂然人莫能窺有事則神知之用隨感而應)
(所謂无卜筮而知吉凶也神武/不殺得其理而不假其物之謂)附録(程子語安有識得/易後不知退藏於)
(密密是用之源聖人之妙處河南語録退藏於密密是/甚入關録生生之謂易天地設位而易行乎其中乾坤)
(毁則无以見易易不可見乾坤或幾乎息矣易畢竟是/甚又指而言曰聖人以此洗心退藏於密聖人示人之)
(意至此深且明矣終无人理㑹易者此也密也是甚物/人能至此深思當自得之絢知不専為藏往易言知來)
(藏往主蓍卦而言入關録卦朱子語蓍以七為數故七/七四十九而屬陽是未成  時所用未有定體故其德)
(圓而神所以知來卦以八為數故八八六十四而屬陰/是因蓍之變而成已有定體故其德方以知所以藏往)
(荅何鎬蓍之德圎而神卦之德方以知六爻之義易以/貢是變易以告人貢字只作告字說但上面神字知字)
(下得重不知此字又却下得輕却曉不得學蒙聖人之/心渾只是圎神方知易貢三箇物事更无别物一似洗)
(得來潔静了淵聖人以此洗心此字指蓍卦之德六爻/之義而言洗心言聖人玩此理而黙契其妙也荅王遇)
(退藏於密時固不用這物事吉凶與民同患也不用這/物事用神而不用蓍用知而不用卦全不犯手退藏於)
(密是不用事時到它用事也不犯手事未到時先安排/在這裏了事到恁地來恁地應淵聖人以此洗心退藏)
(於密是以那易之理來洗濯自家心了更没些私意小/智在裏許聖人便似那易了不假卜筮而知吉凶所以)
(說神武而不殺這是有那神以知來知以藏往又說箇/齋戒以神明其德皆是得其理不假其物淵一卦之中)
(凡爻辭所載皆具已著底道理此藏往也占得此爻却/因已見底道理以推未來之事便是知來必大神以知)
(來如明鏡然事物來都看見知以藏往只是見在有底/事他都識得又曰都藏得在這裏面又曰如揲蓍然當)
(其未揲也都不知成卦了則事都絣定在上面了便是/藏往聖人於天下自是所當者摧所向者伏然而他都)
(不費手脚這便是神武不殺學蒙蓍之德以下三句蓍/與卦以德言爻以義言但只是具這箇道理在此而已)
(所謂以此冼心者心中渾然此理别无它物退藏扵密/只是未見於用所謂寂然不動也下文說神以知來便)
(是以蓍之德知來知以藏往便是以卦之德藏往洗心/退藏言體知來藏往言用然亦只言體用具矣而未及)
(使出來處到下文是興神物以前民用方發揮許多道/理以盡見於用也然前段必結之以聦明叡知神武而)
(不殺者只是譬喻蓍龜雖未用而神靈之理具在猶武/雖殺人底事聖人却存此神武而不殺也謨是故蓍之)
(德至殺者夫此言聖人所以作易之本也蓍動卦静而/爻之變易无窮未畫之前此理已具於聖人之心矣然)
(物之未感則寂然不動而无朕兆之可名及其出而應/物則憂以天下而圎神方知者各見於功用之實聦明)
(叡知神武而不殺言其/體用之妙也荅張敬夫)纂註(張子曰圎神故能通天下/之志方知故能定天下之)
(業易貢故能斷天下之疑易書成三者備民患明聖人/得以洗濯其心而退藏於密矣又曰吉凶可以正勝非)
(聖人之患也又曰開物於幾先故曰知來明憂患而弭/其故故曰藏往又曰示人吉凶其道顯矣知來藏往其)
(德行神矣語蓍龜之用也神武而不殺神之大者使懼而不犯/神武者也  孔氏曰吉凶同患者凶雖民之所患吉亦民之所)
(患也既得其吉又患其凶故老子寵辱若驚也斷項氏/曰自子曰夫易何為者也至定之以吉凶所以  也朱)
(子合為一大章専言卜筮之事而其間節目有四第一/節自夫易何為者也至神武而不殺者夫統言易中有)
(蓍卦爻三德章首先設問荅次以是故發辭開物者知/其未然也陽之始物也成務者定其當然也陰之終物)
(也天下之始終皆備於此書之内矣是故聖人用之以/通人之志所謂開物也以定人之事所謂成務也以決)
(人之疑即志與事之決也此三者皆蓍卦爻之所能也/是故蓍用七故其德圎卦用八故其德方爻用九六故)
(其義易貢蓍開於无卦之先所以為神卦定於有象之/後所以為知爻決之先者也所以為貢聖人以此三者)
(洗心以存其神退藏以定其體同患以賛其決故其知/幾即神之開物也其畜德則知之成務也此所謂聦明)
(叡知也其斷吉凶即神武之決也其與民同患即不殺/之仁也古之人有能備是德者即伏羲聖人是也故自)
(此以下始言建/立卜筮之人焉)是以明於天之道而察於民之故是興
神物以前民用聖人以此齊戒以神明其德夫(齊音訓/  陸側)
(階反其德夫陸氏曰荀虞顧絶句/衆皆以夫字為下句一本无夫字)集解(朱子曰神物謂/蓍龜湛然純一)
(之謂齊肅然警惕之謂戒明天道故知神物之可興察/民故故知其用之不可不有以開其先是以作為卜筮)
(以敎人而於此焉齊戒以考其占使/其心神明不測如鬼神之能知來也)附録(程子語易要/玩索齊戒以)
(神明其德夫絢聖人齊戒敬也以神明其德惡人齊戒/示敬也故可以事上帝光庇聖人以此洗心退藏於密)
(聖人以此齊戒以神明其德夫絢是朱子語問天之道/便是民之故否曰到得極處固只  一箇道理看時須)
(做兩處看方看得周匝无虧欠處問天之道只是福善/禍淫之類否曰如陰陽變化春何為而生秋何為而殺)
(夏何為而暑冬何為而寒皆要理會得問民之故如君/臣父子之類否曰故只是事凡民曰用皆是若只理㑹)
(得民之故却理會不得天之道便即民之故亦未是在/到得極時固只是一理要之須是都理㑹周匝始得道)
(夫問明察之義有淺深否曰察深於明明只是大槩明/得這道理耳孟子所言明察與易明於天道察於民故)
(同去偽問是以明於天之道而察於民之故曰聖人見/得天道知得人事都是這箇道理看見蓍龜之靈都包)
(得這道理於是作為卜筮使民因卜筮皆知得道理都/在這裏面了學蒙是興神物以前民用此言有以開民)
(使民都知前時民昬塞吉凶利害是非都不知因這箇/開了便能如神明然此使是神明其德又曰民用之則)
(民神明聖人用之則自神明其德淵齊戒敬也聖人无/一時一事而不敬此特因卜筮而言尢見其精誠之至)
(如孔子所慎齊戰疾之意也答敬夫聖人於卜筮其齊/戒之心虛静純一戒謹恐懼却只是退聽於鬼神學蒙)
(便是聖人也要神明這箇本是一箇靈聖底物事自家/齊戒便㑹靈聖不齊戒便不靈聖古人所以七日戒三)
(曰齊義剛設為卜筮以為民之嚮導聖人於此又要以/卜筮而齊戒以神明其德顯道神德行便似這神字猶)
(言凶吉若有神陰相之相似都不是自家做得却都若/神之所為學蒙是以明於天之道至以前民用此言作)
(易之事也聖人以此齊戒以神明其德夫此言用易之/事也荅敬夫是以明於天之道以下言敎民卜筮之事)
(而聖人亦未嘗不敬而信之以神明其德也葢蓍之德/圎而神以下却是從源頭說却未是說卜筮  聖人之)
(心自有易之三德故渾然是此道理不煩用一毫之私/便是洗心即是退藏於密所謂密者只是它人自无可)
(捉摸處便是寂然不動處吉凶與民同患神以知來知/以藏往皆已具此理但却未用於蓍龜故曰古之聦明)
(叡知神武而不殺者夫神武不殺之言只是譬喻謂聖/人已具此理却不犯手耳明於天之道以下方說蓍龜)
(乃是發用處是興神物以前民用葢聖人既具此理又/將此理就蓍龜上發明出來使民亦得前知而用之也)
(聖人以此齊戒以神明其德德則聖人之德又即卜筮/以神明之聖人自有此理亦用蓍龜之理以神明之必)
(大但方其退藏而與民同患之用已具及其應變則又/以齊戒而神明其德此則非聖人不能與荅蔡李通洗)
(心聖人玩辭觀象理與心會也齊戒聖人觀變玩占臨/事而敬也荅何鎬聖人此心虚明自然具衆理卦爻許)
(多不是安排對副與人看是甚人來自然撞着易如此/聖人也如此所以說个蓍之德卦之德明其德淵明道)
(變舉聖人以此齊戒以神明其德夫一句雖不是本文/意思要之意思自好道夫湛然純一之謂齊肅然警惕)
(之謂戒玩此則知所以神明其德之意也胡叔器問齊/戒只是敬否曰也是敬但齊較詳扵戒到湛然純一時)
(那肅然警惕/也无了義剛)纂註(張子曰言天之變遷禍福之道由民/逆順取舍之故故作易以先之  柴)
(氏曰齊戒以致其誠以自神明其德人心誠則神神則/與理无間斷  項氏曰此第二節言始立蓍筮之人以)
(是以發辭惟其聦明叡知也是以明於天道之逺而察/於民事之近惟其神武不殺也是以建立蓍策以開斯)
(民占決之用聖人又以卜筮之法所以齊心而戒事問/之於神而貢之於明者以自齊戒以自神明其齊則洗)
(心也其戒則藏密也其神明其德則與民同患也自/此以卞遂言畫爻布卦之法以見神明其德之事也)是
故闔户謂之坤闢户謂之乾一闔一闢謂之變往來不
窮謂之通見乃謂之象形乃謂之器制而用之謂之法
利用出入民咸用之謂之神(吕音訓闔陸胡臘反闢/陸婢亦反見陸賢遍反)集
解(朱子曰闔闢動静之機也先言坤者由静而動也乾/坤變通者化育之功也見象形器者生物之序也法)
(者聖人修道之所為而神/者百姓自然之日用也)附録(程子語闔闢便是易一/闔一闢謂之變羅氏拾)
(遺真元之氣氣之所生不與外氣相雜但以外氣函養/而已若魚在水魚之性命非是水為之但必水涵養魚)
(乃得生爾人居天地氣中與魚在水无異至於飲食之/養皆是外氣涵養之道出入之息者闔闢之機而已所)
(出之息非入之氣但真元自能生氣所入之氣止當闔/時隨之而入非假此氣以助真元也精義  未子語闔)
(闢乾坤理與事皆如此書亦如此這箇則說理㡳意思/多淵問易中多言變通之意如何曰處得恰好處便是)
(通問往來不窮謂之通如何曰處得好便不窮不通便/窮道夫見乃謂象只是說動而未形有无之間者幾底)
(意思幾雖是未形然畢竟是有箇物了淵問闔戸謂之/坤一段只是這一箇物以其闔謂之坤以其闢謂之乾)
(以其闔闢謂之變以其不窮謂之通以其發見而未成/形謂之象以其成形則謂之器聖人修明以立敎則謂)
(之法百姓日用則謂之神曰是如此又曰利用出入者/便是人生日用都離它不得又曰民之於易隨取而各)
(足易之於民周徧而不窮所以謂之神/所以謂之活潑潑地便是這處學蒙)纂註(朱氏曰坤/自夏至一)
(陰右行萬物由之而入故曰闔户乾自冬至一陽右行/萬物從之而出故曰闢戸又曰无闔則无闢无静則无)
(動此歸藏所以先坤歟羣徐氏曰天道流行有動有静/猶戸之闔闢陽之嘘也  蟄由是而作是謂之乾陰之)
(翕也羣動由是而息是謂之坤先坤後乾陰陽之義也/  余氏曰户一而已闔斯為坤闢斯為乾且闔且闢為)
(變可往可來為通見此户之象也户則器也制之於棟/字之初者法也千萬世由之而不能離者神也皆言户)
(也知户之說則知乾坤之說聖人偶有觸於一物而發/明乾坤之妙如此知此者謂之知易觀天地則圖書與)
(得諸此戸无異也先儒觀兔及斷公事之說亦然温張/子曰夫氣本一所以為陰陽者闔闢而已氣闢則  燠)
(發生闔則收斂肅殺但一體二用不可以二物分之分/之則闔闢之機露而生生之用息矣又曰闔闢二機无)
(時止息則陰陽二氣安得而離陽極則陰生陰勝則陽/復消長陵奪无俄頃之問此天道之所以運行不息入)
(于地道則為剛柔入于人道則為仁義才雖三而道則/一體雖兩而用則一  項氏曰第三節言畫卦布爻之)
(法以是故發辭闔户謂之坤言畫偶爻也凡偶皆屬陰/闢户謂之乾言畫奇爻也凡奇皆屬乾一闔一闢謂之)
(變六畫既成剛柔相雜言成卦也往來不窮謂之通九/六之動交相往來言之卦也皆自神而明之也案其迹)
(而言見於蓍策謂象形於卦爻謂器制用之謂卜筮之/法可謂明矣究其用言之枯莖敗槧而内外静作之務)
(皆資於利用王公皁𨽻之人皆用以決疑極深研幾其/妙如此豈非天下至神乎此自明而神也此下復推明)
(制作/之本)是故易有大極是生兩儀兩儀生四象四象生八
卦(吕音訓大/陸音泰)集解(朱子曰一每生二自然之理也易者/陰陽之變大極者其理也兩儀者始)
(為一畫以分陰陽四象者次為二畫以分太少八卦者/次為三畫而三才之象始備此數言者實聖人作易自)
(然之次第有不假絲毫智力而成者/畫卦揲蓍其序皆然詳見序例啓蒙)附録(程子語范文/甫問四象曰)
(左右前後楊中立問四象曰四方時氏拾遺間朱子語/易者陰陽之變太極其理也真氏記天地之  只有動)
(静兩端循環不已更无餘事此所謂易而其動其静必/有所以動静之理焉是則所謂太極也董易有太極是)
(生兩儀即所謂易也但倒說此一句故曰易有太極砥/太極十全是具一箇善若三百八十四爻中有善有惡)
(皆陰陽變化後方有八卦列於六經為萬世文字之祖/荅呂伯恭易有太極便是下面兩儀四象八卦自三百)
(八十四爻緫為六十四自六十四緫為八卦自八卦緫/為四象自四象緫為兩儀自兩儀緫為太極以物論之)
(易之有太極如木之有根浮圖之有頂但木之根浮圖/之頂是有形之極故周子曰无極而太極是它說得有)
(功處然太極之所以為太極却不離乎兩儀四象八卦/如一陰一陽之謂道指一陰一陽之謂道固不可而道)
(則不離乎陰陽也必大周子康節說太極是和陰陽衮/說易中便擡起說周子言太極動而生陽静而生陰動)
(時便是陽之太極静時便是陰之太極葢太極即在陰/陽裏如易有太極是生兩儀則先從實理處說若說其)
(生則俱生太極依舊在陰陽裏但言其次序須有這實/理方始有陰陽也其理則一雖然自見在事物而觀之)
(則陰陽函太極推其本則太極生陰陽謹兩儀者兩箇/儀象也非是指天地之形而言伏羲初畫陰陽指言此)
(二畫為陰陽之象故曰兩儀也砥龜山過黄亭詹季魯/家季魯問易龜山取一張紙畫箇圈用墨塗其半云這)
(便是易此說最好只是一陰一陽做出許多般樣顯子/闔闢往來乃是易之道易有太極則承上文而言所以)
(往來闔闢而无窮者以其有是理耳有是理則天地設/位而易行乎其中矣兩而生四四而生八至於八則三)
(變相因而三才可見故聖人因之畫為八卦以形變易/之妙而定吉凶至此然後可以言書耳荅蔡季通太極)
(兩儀四象八卦者伏羲所畫八卦之法也說卦天地定/位至坤以藏之以前伏羲所畫八卦之位也帝出乎震)
(以下文王即伏羲已成之卦/而推其義類之辭也木之)纂註(南軒張氏曰易者生/生之妙而太極者所)
(以生生者也不程氏珙曰太者至大而无所不包極者/至極而无所  備太極之道大化同流屈信消長萬類)
(一本至理兼該莫不包舉而悉備也天地之所以為天/地人物之所以為人物皆本於太極自然之理周子曰)
(无極而太極也蓋謂是理至神至妙動静互根陽變陰/合循環无始焉有終極形而上者之謂也易曰天地絪)
(緼萬物化醇男女構精萬物化生故物物各具一太極/而萬物同此一太極也  真氏曰案古書言太極自易)
(之外如老子曰有物混成先天地生寂兮寥兮獨立而/不改周行而不殆可以為天下母吾不知其名字之曰)
(道强名之曰大佛氏因之亦曰有物先天地无形本寂/寥能為萬象主不逐四時凋夫太極理而已矣二氏乃)
(以物言可乎又老子曰道生一一生二二生三三生萬/物莊子曰夫道有情有性无為无形可𫝊而不可見自)
(本自根未有天地自古以固存神鬼神帝生天生地在/太極之先而不為髙在太極之下而不為深先天地生)
(而不為久長於上古而不為老列子曰氣形質具而未/相離故曰渾淪凡此皆指太極而言也朱子嘗荅學者)
(曰太極之義正謂理之極致耳有是理即有是物无先/後次序之可言故曰易有太極則是太極乃在陰陽之)
(中而非在陰陽之外也今以乾坤未判大衍未分之時/論之恐未安也形而上者謂之道形而下者謂之器今)
(論太極而以天地未分元氣合而為一者言之亦恐未/安也有是理即有是氣理一而己氣則无不兩者故易)
(曰太極生兩儀而老子乃謂道先生一而後乃生二則/其察理亦不精矣朱子所辨可謂有功於學者大抵自)
(周子以前凡論太極皆以氣言莊子以道在太極之先/所謂太極乃是指作天地人三者氣形已具而渾淪未)
(判者之名而道又别是一懸空底物在太極之先則道/與太極為二矣不知道即太極太極即道以其通行而)
(言則曰道以其極致而言則曰極又何嘗有二邪若列/子渾淪之云漢志函三為一之說所指皆同倘非周子)
(啓其秘而朱子又闡而明之孰知太極之為理而非氣/也哉或謂古書有所謂太一有所謂太易太初太始太)
(素其與太極同乎異乎曰太一者即太極之異名也禮/曰禮必本於太一分而為天地以其極至則曰極以其)
(无二則曰一所謂名殊而義一者也若所謂太易未見/氣太初氣之始太始形之始太素質之始也則以氣形)
(質言之而非指乎此理/矣不必引以為類也)八卦定吉凶吉凶生大業集解
(朱子曰有吉有/凶是生大業)附録(朱子語卦畫既立便有吉凶在裏/蓋是陰陽往來交錯於其間時則)
(有消長之不同長者便為主消者便為客事則有當否/之或異當者便為善否者便為惡即其主客善惡之辨)
(而吉凶見矣故曰八卦定吉凶吉凶既決定而不差則/以之立事而大業自此生矣此聖人作易敎民卜筮以)
(開天下之愚以定天下之志/以成天下之事者如此賀孫)纂註(項氏曰自太極以至/末章為第四節極言)
(聖人制作之本然制作之本有三易有太極以下六句/言成器之所由立天生神物以下四者為易書之所由)
(作好雙湖先生曰案項氏分節目/甚  但其間語未盡純難全纂爾)是故法象莫大乎天
地變通莫大乎四時縣象著明莫大乎日月崇髙莫大
乎富貴備物致用立成器以為天下利莫大乎聖人探
賾索隱鈎深致逺以定天下之吉凶成天下之亹亹者
莫大乎蓍龜(吕音訓縣陸音𤣥探陸吐南反賾陸氏曰/九家作册亹陸亡偉反莫善乎蓍龜今本)
(作莫大陸氏曰/本亦作莫大)集解(朱子曰富貴謂有天下履帝位立/下疑有闕文亹亹猶勉勉也疑則)
(怠決/故勉)附録(朱子語賾是雜亂不是妙字本從口是喧闡/意從臣亦然學蒙問定吉凶成亹亹莫大乎)
(蓍龜如何曰人到疑而不能决處便放倒了不肯向前/既得卜筮知其吉凶自然勉勉住不得則其所以亹亹)
(者是卜筮成之也必大易占不用/龜而每言蓍龜皆具此理也董)纂註(柴氏曰六者莫/大皆易之中興)
(易无乎不在天地四時日月其最著者也非富貴之位/則易之道不行非聖人之作則易之用不備非蓍龜之)
(神則易之理不顯然易道之行豈必富貴然聖人之道/以及物為本心又下接備物致用為天下利為言故有)
(取於富貴也故曰廣土衆民君子欲之所樂不存焉法/徐氏曰法謂效法象謂成象萬物之生有顯有微皆)
(象也而莫大乎天地萬物之運終則有始皆變通也而/莫大乎四時天文煥爛皆懸象著明也而莫大乎日月)
(崇髙以位言而貴為天子富有四海者為尤大智者創/物巧者𫐠之皆足以為利而物无不備用无不致立成)
(器以為天下利者惟聖人為大賾隱以物象言深逺以/事理言探之索之則賾者陳而隱者顯矣鈎謂曲而取)
(之致謂推而極之則深者出而逺者至矣卦爻示人者/明若觀火則有以決其吉凶而勉其有成也故曰成天)
(下之亹亹者莫大乎蓍龜上三言以易之在造化者言/也下三言以易之在人事者言也天地有自然之法象)
(非崇髙富貴位與天地並何以修道而立敎四時有自/然之變通非聖人作易變通盡利何以神化而冝民日)
(月之明旁燭幽遐非易之示人本隱之顯何以開物成/務是三言者各有所合也  蔡氏曰立字下當有象字)
是故天生神物聖人則之天地變化聖人效之天垂象
見吉凶聖人象之河出圖洛出書聖人則之(吕音訓見/陸賢遍反)
(出陸如字又尺遂反下同洛陸氏曰/王肅作雒漢家以火德王故從各佳)集解(朱子曰此四/者聖人作易)
(之所由也河圖/洛書詳見啓蒙)附録(程子語因見賣兎者聖人見河圖/洛書而畫八卦然何必圖書只有)
(此兎亦可作八卦數便在中可起古之聖人只取神物/之至著者爾只如樹木亦可見數兎何以无尾有血无)
(脂只為是陰物大扺陽物尾長陽盛者尾愈長如雉是/盛陽之物故尾極長又其身文明今之行軍者多植尾)
(車上以候雨晴如天將雨則先垂向下才晴便直上安/節孔子感麟而作春秋或謂不然如何曰春秋因感麟)
(而作然麟不出春秋豈不作孔子之意蓋亦有素因此/一事乃作故其書之成復以此終大抵須有發端處如)
(畫八卦因見河圖洛書果无/河圖八卦亦須作入關録)纂註(朱氏曰蓍一根百莖/龜具八卦五行天地)
(之數神物也故聖人則之天地變化四時行焉百物生/焉故聖人效之日月五星天象也天不言示人以象吉)
(凶見矣故聖人象之河圖九宮洛書五行聖人則之又/曰效之者效之以立爻之動故曰爻也者效天下之動)
(者也象之者象也於蓍龜圖書言則之者大衍之數八/卦五行作易者則之故乾坤坎離震巽艮兌三畫之卦)
(爻皆合九六七八數皆十五水六火七木八金九五行/之數具焉𫝊曰聖人以蓍龜而信天地四時日月之象)
(數以河圖洛書而信蓍龜之象數信矣其不疑也於是/乎作易  蔡氏曰效學也象形像也變化垂象天地造)
(化之可考者聖人效象之而易道以明神物圖書天地/生物而備數者聖人則之而易法以著此乃作易之旨)
(也化雙湖先生曰神物謂蓍則之而四十九之用以行/變  謂陰陽效之而卦爻動静備象謂日月星辰循度)
(失度而吉凶見象之而卦爻有以斷吉凶圖書則金木/水火土生成克制數則之而卦畫方位定皆作易之本)
(也/)易有四象所以示也繫辭焉所以告也定之以吉凶
所以斷也集解(朱子曰四象謂陰陽老少示謂示人以/所值之卦爻  此第十一章專言卜筮)
纂註(錢氏藻曰有其象亡其辭則示人以其意而已聖/人懼後世不能與知也於是繫之辭以告之定其)
(辭以斷之曰示則使人有所見曰告則使人有所知曰/斷則使人无所疑  朱氏曰聖人所以示人吉凶也易)
(於吉凶有以利言者有以情遷者有義命當吉當凶當/亨當否者一以貞勝而不顧非聖人不能定之也定之)
(者所以斷之告雙湖先生曰此章凡八稱聖人皆指伏/羲只繫辭以  是文王周公事首揭夫易何為者也一)
(句為問辭喚起一章大意而以夫易開物以下為荅辭/盡說歸卜筮其下六箇是故一箇是以皆發明卜筮事)
(第一箇是故說聖人以通以定以斷緫言卜筮之綱也/第二箇是以言聖人以此冼心第三箇是故言聖人以)
(此齊戒此即卜筮以用卜筮也第五箇是故再提起易/有太極論生儀象卦之法亦揲蓍求卦之事第六箇是)
(故雖論天地四時日月實歸重聖人有富貴之位能致/用立器以利天下而必以蓍龜成亹亹者結之亦聖人)
(事也至第七箇是故四致意於聖人則之效之象之則/之而未及文王周公之辭焉故本義謂此章專言卜筮)
(然雖專言卜筮而伏羲畫卦之法其綱顉已備見於是/而圖書為作易之原亦因是而發焉此皆不可不知也)
易曰自天祐之吉无不利子曰祐者助也天之所助者
順也人之所助者信也履信思乎順又以尚賢也是以
自天祐之吉无不利也(吕音訓又以陸氏曰鄭本作有/以晁氏曰案又古文有字今文)
(當作/有)集解(朱子曰釋大有上九爻義然在此无/所屬或恐是錯簡冝在第八章之末)附録(朱/子)
(語引大有上九爻以明上文之/義或曰此一節冝在八章之末)纂註(朱氏曰天之所助/者順也人之所助)
(者信也六五履信而思乎順又自下以尚賢是以自天/祐之吉无不利言此明獲天人之理然後吉无不利聖)
(人明於天之道而察於民之故合天人者也辭柴氏曰/聖人興易以示天下欲居則觀其象而玩其  動則觀)
(其變而玩其占捨逆取順避凶趨吉而已六十四卦中/如大有上九爻辭之順道而獲吉者多矣夫子於此再)
(三舉之者以自天祐之吉无不利之/辭深見人順道而行自與吉㑹之意)子曰書不盡言言
不盡意然則聖人之意其不可見乎子曰聖人立象以
盡意設卦以盡情偽繫辭焉以盡其言變而通之以盡
利鼓之舞之以盡神(吕音訓書不盡陸如/字又津忍反下同)集解(朱子曰/言之所)
(𫝊者淺象之所示者深觀奇偶二畫包含變化无有窮/盡則可見矣變通鼓舞以事而言兩子曰字冝衍其一)
(葢子曰字皆後人所加故有此誤如近世通書乃周子/所自作亦為後人每章加以周子曰字其設問荅處正)
(如此/也)附録(程子語言貴簡言愈多於道未必明杜元凱/却有此語云言髙則旨逺辭約則義微大率)
(言語須是涵養而有餘意所謂書不盡言言不盡意精/義  朱子語問書不盡言言不盡意一章曰立象盡意)
(是觀一奇一偶兩畫包含變化无窮盡設卦以盡情偽/則有一奇一偶設之於卦自是盡得天下情偽繫辭焉)
(便斷其吉凶變而通之以盡利此言占得此卦陰陽老/少交變因其變便有通之理鼓之舞之以盡神未占得)
(則有所疑既占則无所疑自然使人脚輕手快行得順/便如大衍之後言顯道神德行是故可與酬酢可與祐)
(神定天下之吉凶成天下之亹亹皆是鼓之舞之之意/范元裕問書不盡言言不盡意是聖人設問之辭曰也)
(是如此言是不足以盡意故立象以盡意書是不足以/盡言故繫辭以盡言又曰書不盡言言不盡意是元舊)
(有此語又曰立象以盡意不獨聖人有這意思寫出來/自是他象上有這意設卦以盡情偽不成聖人有情又)
(有偽自是卦上有這情偽但今不曉那處是偽沈思久/之曰看來情偽只是箇好與不好如剥五陰只是要害)
(一箇陽這是不好底情便是偽如復如臨便是好底卦/便是真情學蒙問立象設卦繫辭是聖人發其情意見)
(於書變通鼓舞是聖人推而見扵事否曰是學蒙變通/盡利鼓舞盡神是言立象設卦繫辭皆為卜筮之用而)
(天下之人方知所以趨吉避凶奮然有所興作不知手/之舞之足之蹈之之意故曰定天下之吉凶成天下之)
(亹亹者莫大乎蓍龜猶懼迫天下之人勉之為善相似/謨問鼓之舞之蓋有以作興振起之使人遷善而不自)
(知否曰鼔之舞之便无所用力自是聖人敎化如此鼓/舞於占上分數較多自是樂㑹得而不自知因舉横渠)
(云巫風其鼓舞之盡神者與巫字從工兩邊人字是取/象其舉袖巫者祀神如舞雩之類皆須舞葢以通暢其)
(和氣達于神明僴問鼓舞恐是振揚發明㡳意思否曰/然葢提撕警覺使人各為其所當為也道夫鼔之舞之)
(以盡神亦只如成天下亹亹之義鼓舞有發動之意鼓/天下之動者存乎辭是因易之辭而知吉凶後如此必)
(大歐公謂書不盡言言不盡意者非葢它不曾看立象/以盡意一句惟其言不盡意故立象以盡之學者於言)
(上㑹得者淺於/象上會得者深)纂註(楊氏萬里曰以一卦言之天地交/者泰之象也天地不交者否之象)
(也通塞之象立冶亂之意盡矣以一爻言之初而潜者/勿用之象也上而亢者不知進退之象也上下之象立)
(而潛退之意盡矣卦設而天地萬物之情可得而見鬼/神之情狀可得而知而況於人之情偽乎元亨利貞者)
(卦之辭也潛龍勿用者爻之辭也繫之以卦辭不足又/繫之以爻辭則盡其言矣  丘氏曰書以記言言有非)
(書所能述言以道意意有非言所能達於是聖人為之/立象以示人使之觀象而意自得為之繫辭以斷吉凶)
(使之玩辭而言以明情實也偽虛也人之情偽何啻萬/端自六十四卦既陳而是非得失居然可見故足以盡)
(情偽變通以事言謂因其卦之變而通之使人凡有所/為知所趨避故足以盡利鼓舞以心言謂其奮然有所)
(興起也方其未占則人心有疑而不敢為既占則自然/作興亹亹而不厭故足以盡神立象設卦繫辭三者言)
(作易之體變通鼓舞/二首言用易之事)乾坤其易之緼邪乾坤成列而易
立乎其中矣乾坤毁則無以見易易不可見則乾坤或
幾乎息矣(吕音訓緼陸氏曰於粉反/徐於憤反王肅又於問反)集解(朱子曰緼所/包畜者猶衣)
(之著也易之所有陰陽而已凡陽皆乾凡陰皆坤畫卦/定位則二者成列而易之體立矣乾坤毁謂卦畫不立)
(乾坤息謂/變化不行)附録(程子語乾健坤順人亦不曽果是體認/得乾坤毁則无以見易精義  朱子語)
(乾坤其易之緼緼如緼袍之緼是箇胎骨子人傑向論/衣敝緼袍緼是綿絮胎今看此緼字正是如此取義易)
(已著此理乾坤則是體骨必大易之言乾坤者多以卦/言易立乎其中只是言乾坤之卦既成而易立矣乾坤)
(成列便是乾一至坤八都成列了其變易方立乎其中/若只是一陰一陽則未有變易在又曰有這卦則有變)
(易无這卦便无這易了又曰易有太極則以易主此一/段别以乾坤為主學蒙問乾坤成列是說兩畫之列是)
(説八卦之列曰兩畫也是列八卦也是列六十四卦也/是列學蒙乾坤其易之緼邪乾坤成列而易立乎其中)
(這又只是言立象以盡意設卦以盡情偽易不過只是/一箇陰陽奇偶千變萬變則易之體立若奇偶不交變)
(奇純是奇偶純是偶去那裏見易易不可見則陰陽奇/偶之用亦何自而辨問在天上如何曰關天地什麽事)
(此皆說易不外竒偶兩物而已元裕自易道體統而言/則乾陽坤陰一動一静乃其緼也自乾坤成列而觀則)
(易之為道又不在乾坤之外惟不在外故曰乾坤毁則/无以見易然易不可見則乾自乾坤自坤故又曰易不)
(可見則乾坤或幾乎息矣荅敬夫乾坤毁則无以見易/易只是陰陽卦畫没這幾箇卦畫憑箇甚寫出那陰陽)
(造化何處更得易來這只是反覆說易不可見則乾坤/或幾乎息只是說揲蓍求卦别更推不去說做造化之)
(理息也得不若前說較平淵乾坤成列易立乎其中只/足說乾坤二卦易只足說易之書與天地設位而易行)
(乎其中之易不同行乎其中/者却是說易之道理必大)纂註(余氏曰既曰乾坤易/之緼又曰乾坤易之)
(門徹内外只如此變張子曰乾坤既列則其間六十四/卦爻位錯綜以為  易乾坤不列則何以見易易不見)
(則是无乾坤乾坤天地也易造化也聖人之意莫先乎/要識造化既識造化然後有理可窮彼惟不識造化以)
(為幻妄也不見易則何以知天道不知道則何以語性/又曰陰陽剛柔仁義之本立而後知趨時應變故乾坤)
(毁則无以見易感而後通不有兩則有一故聖人以剛/柔立本乾坤毁則无以見易  楊氏時曰或問乾坤毁)
(則无以見易如此則易不屬无矣曰易固非无張横渠/深□老子有无之論莫有見於此否曰然才說无便成)
(斷滅去如/釋氏說空)是故形而上者謂之道形而下者謂之器化
而裁之謂之變推而行之謂之通舉而措之天下之民
謂之事業(吕音訓上陸時掌反錯陸/氏曰七故反本又作措)集解(朱子曰卦爻/陰陽皆形而)
(下者其理則道也因其自然之化而裁制之變/之義也變通二字上章以天言此章以人言)附録(程/子)
(語形而上為道形而下為器須着如此說器亦道道亦/器但得道在不係今與後已與人籲有形皆器也无形)
(為道絢形而上者天地之道形而下者陰陽之功真氏/記如形而上者謂之道不可移謂字在之字下此孔子)
(文章光庭形而上者謂之道形而下者謂之器若如或/者以清虛一大為天道則一作此乃以器言而非道也)
(絢佛氏不識陰陽晝夜生死古今安得謂形而上者與/聖人同乎  繫辭曰形而上者謂之道形而下者謂之)
(器又曰立天之道曰陰與陽立地之道曰柔與剛立人/之道曰仁與義又曰一陰一陽之謂道陰陽亦形而下)
(者也而曰道者唯此語截得上下最分明元來只此是/道要在人黙而識之也並絢  朱子語問形而上者謂)
(之道形而下者謂之器如何分形器曰形而上者是理/才有作用便是形而下者問陰陽如何是形而下者曰)
(一物便有陰陽便有作用寒暖生殺皆見得是形而下/者事物雖大皆形而下者理雖小皆形而上者木之道)
(是道理事事物物皆有箇道理器是形跡事事物物亦/皆有箇形跡有道須有器有器須有道有物必有則賀)
(孫可見底是器不可見㡳是道理是道物是器董道非/器不形器非道不立蘷孫凡有形有象者皆器也其所)
(以為是器之理者則道也如所謂始終晦明奇偶之屬/皆陰陽所為之器獨其所以為是氣之理如目之眀耳)
(之聦父之慈子之孝乃為道耳荅陸九淵形而上者指/理形而下者指事物事事物物皆有理事物可見而其)
(理難知即事即物便要見得此理只是如此看但要真/實於事物上見得這道理然後於已有益謨問形而上)
(下如何以形言曰此言最的當設若以有形无形言之/便是物與理相間斷了所以謂攔截得分明者只是上)
(下之間分别得一箇界至分明器亦道道亦器有分别/而不相離也  化是漸漸消化亹亹地去有漸底意思)
(不見其化之迹且如而今天氣漸漸化涼將去到得立/秋便截斷這以後是秋便是變又曰只就那化中截截)
(取便是變道夫化是因其自然而化裁是人為變是變/了他且如自初一至三十日便是化到這三十日截斷)
(做一月明日便屬後月便是變又如今年三百六十日/須待日日漸次進去到那滿時這便是化自春而夏夏)
(而秋秋而冬聖人去這裏截做四時這便是變化不是/一日内便頓然恁地人之進德亦如此三十而立不到)
(那三十時便立須從十五志學漸漸化去方到淵如子/丑寅卯十二時皆以漸而化不見其化之迹及亥子時)
(便截取子屬明日所謂變也人傑又如星辰運行无頃/刻停息若逐時記之自不勝其記以昏旦紀之則一日)
(差一度然亦記不得所以只於逐月截斷道昏某中旦/某中逐日便是化到這一月處便是變化而裁之方是)
(分下頭項推而行之便是見於事如堯典分命羲和許/多事便是化而裁之到敬授人時便是推而行之學蒙)
(化而裁之謂之變推而行之謂之通裁是裁截之義謂/如一歲裁為四時一時裁為三月一月裁為三十日一)
(日裁為十二時此是變也如陰陽兩爻自此之彼自彼/之此若不截斷則豈有定體通是通其變將已截斷者)
(推而行之便是通謂如占得乾之履便是九三如乾乾/不息則我所行者以此而措之於民則謂之事業也必)
(大化而裁之屬前項事謂漸漸化去裁制成變則謂之/變推而行之屬後項事謂推而為别一卦了則通行无)
(礙故為通舉而措之天下謂之事業便只是定天下吉/凶成天下亹亹者元裕問形而上者謂之道一段只是)
(這一箇道理但即形器之本體而不離乎形器則謂之/道就形器而言則謂之器聖人因其自然化而裁之則)
(謂之變推而行之則謂之通舉而措之則謂之事業裁/也行也措也都只是裁行措這道曰是董問易中多言)
(變通通字之意如何曰處得恰好處便是通問往來不/窮謂之通如何曰處得好便不窮通便不窮不通便窮)
(推而行之謂之通如何曰推而行之便就這上行將去/且如亢龍有悔是不通了處得來无悔便是通變是就)
(時就事上說通是就上面處得行處說故曰通其變只/要常敎流通不窮問如富貴貧賤夷狄患難這是變行)
(乎富貴行乎貧賤行乎夷狄行乎患難至於无入而不/自得便是通否曰然道夫形而上底虛渾是道理形而)
(下底實便是器這箇分說得極精切故明道云惟此語/截得上下最分明佐伊川云形而上謂道形而下謂器)
(須著如此說曰這是伊川見得分明故云須如此說形/而上者是理形而下者是物如此開說方見得分明如)
(此子方說得道不離乎器器不違乎道處如為君須止/於仁為臣須止於敬為子須止於孝為父須止於慈這)
(皆道理合如此今人不解恁地說便不索性兩邊說怎/生說得通賀孫問明道云陰陽亦形而下者而曰道只)
(此兩句截得上下分明截字莫是斷字誤曰正是截字/形而上形而下即就形處離合分别此正界至處若只)
(說作在上在下/便是兩截矣董)纂註(張子曰形而上者是无形體故謂/之道形而下者是有形體故謂之)
(器无形迹者即道也如大德敦化是也有形迹者即器/也見於事實是也又曰聖人因天地之化截節而立法)
(使民知寒暑之變故為之春夏秋冬亦化裁之一端爾/  楊氏萬里曰此一節所以别言易道之體極言易道)
(之用也何謂體曰道曰器是也何謂用曰變曰通曰事/業是也  項氏曰自奇偶未形以上則謂之太極不可)
(以陰陽名也自奇偶既形以下則謂之兩儀四象八卦/而陰陽之體定矣體定而變化行故乾本健也初爻化)
(為入中爻化為麗末爻化為說坤本順也初爻化為動/中爻化為陷末爻化為止六十四象皆示人以化裁之)
(變也當其變也順而推之則通違而執之則窮乾之災/變而无首則吉坤之傷變而永貞則利此皆敎人以推)
(而行之通也于以通天下之志以定天下之/業以斷天下之疑此舉而措之謂之事業也)是故夫象
聖人有以見天下之賾而擬諸其形容象其物冝是故
謂之象聖人有以見天下之動而觀其會通以行其典
禮繫辭焉以斷其吉凶是故謂之爻(吕音訓是故夫象陸/此四字衍文之賾)
(氏曰本亦/作之至賾)集解(朱子曰重出/以起下文)纂註(郭氏京曰是故聖人/有以見天下之賾是)
(故字下誤増夫象字此節本是第六章首於此引之者/為極天下之賾者以下為引文成義之勢驗第六章足)
(見誤/矣)極天下之賾者存乎卦鼓天下之動者存乎辭集
解(朱子曰卦即象/也辭即爻也)附録(朱子語極天下之賾者存乎卦/卦體之中備陰陽變易之形容)
(鼓天下之動者存乎辭是說出這天下之動如鼓之舞/之相似如初九當潛則鼓之以勿用九二當見則鼓之)
(以利見大人若无辭則都發不出了必大卦即象也辭/則爻也大抵易只是一箇陰陽奇偶而已此外更有何)
(物/董)化而裁之存乎變推而行之存乎通神而明之存乎
其人黙而成之不言而信存乎德行(吕音訓裁陸氏曰/本又作財黙而成)
(今本有之字陸氏曰本或作黙而成之/晁氏曰案九家无之字行陸下孟反)集解(朱子曰卦/爻所以變)
(通者在人人之所以能神而/明之者在德  此第十二章)附録(程子語易因爻象論/變因變化論神因神)
(論人因人論德行大體通論易而終於黙而成之不言/而信存乎德行全集拾遺學者要得不錯須是學顏子)
(學顏子便有準的參也魯竟以魯得之黙而成之不言/而信存乎德行也要語或問繫辭自天道言中庸自人)
(事言似不同曰同繫辭雖從天地陰陽鬼神言之然卒/曰黙而成之不言而信存乎德行中庸亦曰鬼神之為)
(德其盛矣乎視之而不見聽之而不聞體物而不可遺/使天下之人齊明盛服以承祭祀洋洋乎如在其上如)
(在其左右詩曰神之格思不可度思矧可射思夫微之/顯誠之不可揜如此夫是豈不同絢昨日之會大率談)
(禪持國之為此學者三十年矣其所說者儘說得知有/這道理然至於反身而誠却竟无得處他有一箇覺之)
(理可以敬以直内矣然无義以方外其直内者要之其/本亦不是譬之賛易前後貫穿却說得是有此道理然)
(須黙而成之不言而信存乎德行一再有德行字處是/所謂自得也談禪者雖說得蓋未之有得大臨  朱子)
(語問化而裁之謂之變化而裁之存乎變如何分曰上/文化而裁之喚做變下是就這變處見得化而裁之學)
(蒙變化字多相對說化裁之變又說得來重如云幽則/有鬼神鬼神本皆屬幽然以鬼神二字相對說則鬼屬)
(幽神又自屬明變化相對說則變是長化是消綱神而/明之一段却與形而上謂之道相對說自形而上謂之)
(道說至於變通事業是自至約處說入至麤處自極天/下之賾者存乎卦至神而明之又自至麤上說入至約)
(處黙而成之不言而信/則說得又微矣元裕)纂註(張子曰化而裁之存乎變/存四時之變則周歲之化)
(可裁存晝夜之變則百刻之化可裁推而行之存乎通/推四時而行則能存周歲之通推晝夜而行則能存百)
(刻之通又曰道至有難明處而能明之此則在人也凡/言神亦必待形然後著不得形神何以見神而明之存)
(乎其人然則須待人然後能明乎神又蔡氏曰神明之/化能使天下自成而不待乎告敎者  在乎德行之至)
(而感之耳故曰存乎德行中庸曰聲色之化民末也上/天之載无聲无臭正謂此也神而明之者德行之本黙)
(而成之者德行之效聖丘氏曰上文五謂者皆聖人作/易之用此六存者則  人之用夫易也前言變通而歸)
(之事業推易道於民也此言變通而歸之德行存易道/於已也  楊氏萬里曰此章言聖人作易之意其散在)
(六十四卦之爻章其聚在乾坤之二卦聖人用易之道/其散在天下之事業其聚在一身之德行也又曰易有)
(三一曰天易二曰竹易三曰人易天尊地卑乾坤定矣/天易也書不盡言言不盡意竹易也存乎其人存乎德)
(行人易也有聖人焉能行易之道神而明之/黙而成之則易不在天不在竹而在人矣)
　
　
　
　
　
　
　
　
　
　
　
　
　
　
　周易會通卷十二
欽定四庫全書
　周易會通卷十三
　　　　　　　　　　　　元　董真卿　撰
繫辭下𫝊(吕音訓下繫凡十一章自八卦成列至禁民/為非曰義為第一章自古者包犧氏之王天)
　(下也至吉凶生而悔吝著也為第二章陽卦多陰至/立心勿恒凶為第三章子曰乾坤其易之門邪至其)
　(衰世之意邪為第四章夫易彰往而察來至以明失/得之報為第五章易之興也其中古乎至巽以行權)
　(為第六章易之為書也不可逺至道不虛行為第七/章易之為書也原始要終至其剛勝邪為第八章易)
　(之為書也廣大悉備主故吉凶生焉為第九章易之/興也其當殷之末世至此之謂易之道也為第十章)
　(夫乾天下之至健也至失其守者其辭屈為第十一/章  第一章從孔氏第二章從晁氏第三章從晁氏)
　(朱氏第四章第五章從晁氏第六章從孔氏晁氏朱/氏第七章從晁氏朱氏第九章第十章從晁氏第十)
　(一章從孔/氏朱氏)
八卦成列象在其中矣因而重之爻在其中矣(吕音訓/重陸直)
(龍/反)集解(朱子曰成列謂乾一兊二離三震四巽五坎六/艮七坤八之類象謂卦之形體也因而重之謂)
(各因一卦而以八卦次第加之為六十/四也爻六爻也既重而後卦有六爻也)附録(朱子語問/八卦成列)
(象在其中矣象只是乾兊離震之象未說到天地雷風/處否曰是然八卦成列是做一項看象在其中又是逐)
(箇看又問曰成列是自一奇一耦畫到三畫處便是成/列其中逐一分便有乾兊離震之象否曰是學蒙八卦)
(所以成列乃是從太極兩儀四象漸次生出以至於此/畫成之後方見其有三才之象非聖人因見三才遂以)
(已意思惟而連畫三爻以象之也因而重之亦是因八/卦之已成各就上面接次生出逐爻則更加三變方成)
(六十四卦若待生全卦則只用一變便成六十四卦雖/有遲速之不同然皆自然漸次生出各有行列次第畫)
(成之後然後見其可盡天下之變不是聖人見下三爻/不足以盡天下之變然後别生計較又并畫上三爻以)
(盡之也此等皆是作易妙處方其畫時雖是聖人亦自/不知裏面有許多巧妙奇特直是要人細心體認不可)
(草草立說荅袁樞問八卦成列只是說乾兊離震巽坎/艮坤先生解更云之類如何曰所謂成列者不止只論)
(此横圖若乾南坤北又是/一列所以云之類學蒙)纂註(柴氏曰八卦列成則凡/天下之象舉在其中不)
(止八物如說卦中所列皆是此指三畫之卦言也故蔡/氏曰象謂天地山澤雷風水火八卦所用者在象  曰)
(象爻謂剛柔之畫六十四卦所用者在爻故曰爻在楊/氏萬里曰八卦未畫萬象在天下八卦既畫萬象  易)
(卦未重象備而爻未/傋卦既重爻始備矣)剛柔相推變在其中矣繫辭焉而
命之動在其中矣(吕音訓命之陸/氏曰孟作明之)集解(朱子曰剛柔相/推而卦爻之變)
(往來交錯无不可見聖人因其如此而皆繫之辭以/命其吉凶則占者所值當動之爻象亦不出乎此矣)附
録(朱子語問變字是緫卦爻之有往來交錯者言動字/是專指占者所值當動㡳爻象言否先生云變是就)
(剛柔相錯而成卦爻上言動是專主當占之爻言如二/爻變則占者以上爻為主這上爻便是動處如五爻變)
(一爻不變則占者以不變之爻為/主則這不變㡳便是動處也學蒙)纂註(蔡氏曰剛柔爻/之體相推謂剛)
(推柔柔推剛也惟其相推故能成其變繫辭爻象之辭/即其變而命之故能鼓其動  南軒張氏曰謂在其中)
(者言非自/外至者也)吉凶悔吝者生乎動者也集解(朱子曰吉凶/悔吝皆辭之)
(所命也然必因卦/爻之動而後見)纂註(柴氏曰吉凶悔吝生乎動者主/動爻而言也如情偽相感逺近)
(相取愛惡相攻皆是動也動周子曰吉凶/悔吝生乎動噫吉一而已  可不慎乎)剛柔者立本
者也變通者趣時者也(吕音訓趣/陸七樹反)集解(朱子曰一剛一柔各/有定位自此而彼變)
(以從/時)附録(朱子語此兩句亦相對説剛柔者隂陽之質是移易/不得之定體故謂之本若剛變為柔柔變為剛便是)
(變通之用必大剛柔者立本者也變通者趣時者也便與變化/者進退之象也剛柔者晝夜之象也是一樣剛柔兩箇是本變)
(通便只是其往來者學蒙剛柔者晝夜之象/所謂立本變化者進退之象所謂趣時文蔚)纂註(朱氏曰爻有/剛柔不有兩)
(則一不立所以立本也剛柔相變通其變以盡利者趨時也趨/時者時中也故曰乾坤毁則无以見易矣  柴氏曰六爻有剛)
(柔為之本體然後消息進退隨時而變通故乾六爻既/以為本則潛飛躍皆欲趨時之類  蔡氏曰剛柔者變)
(通之本體變通/者剛柔之時用)吉凶者貞勝者也(吕音訓貞勝陸/氏曰姚作貞稱)集解
(朱子曰貞正也常也物以其所正為常者也天/下之事非吉則凶非凶則吉常相勝而不已也)附録(朱/子)
(語貞只是說它體處常常如此子貞常也陰陽常只是/箇相勝如子以前便是夜勝晝  以後便是晝勝夜並)
(董問貞字便是性之骨子曰常恁地便是他本如此猶/言附子者貞熱者也龍腦者貞寒者也天下只有箇吉)
(凶常相往來學蒙吉凶者貞勝者也這一句最好看這/兩箇物事常在這裏相勝一箇吉便有一箇凶在後面)
(來這兩箇不是一定住在這裏底物各以其所正為常/正是說他當然之理葢言其本相如此也與利貞之貞)
(一般所以說利貞者性情也横渠說得這箇别他說道/貞便能勝得他如此則下文三箇貞字說不通這箇只)
(是說吉凶相勝天地間一陰一陽如環无端便是相勝/㡳道理易說張子貞勝之說雖非經意然其說亦自好)
(便只行得他此說有甚不可大凡看人解經雖有與經/稍逺然其說是㡳自是一說不可廢他必大吉凶以貞)
(勝有雖得凶而不可避者縱貧賤窮困死亡却非悔/吝故横渠云不可避凶趨吉一以貞勝者是也必大)纂
註(張子曰有義命當吉當凶當亨當否者聖人不使避/凶趨吉一以貞勝而不顧如大人否亨有隕自天過)
(涉滅頂凶无咎損益龜弗克違及其命亂之類三者情/異不可不察  南軒張氏曰夫變動以利言吉凶以情)
(遷此吉凶所以生乎動也若夫得正固之道則寂然不/動確乎不拔禍亦不屈福亦不求吉凶无得而動之者)
(此吉凶以貞勝者也動徐氏曰先言變動而後獨言吉/凶悔吝生乎動者以  詳於變故也此言吉凶悔吝而)
(後止言吉凶者以吉/凶有悔吝之積也)天地之道貞觀者也日月之道貞
明者也天下之動貞夫一者也(吕音訓觀陸官/喚反又音官)集解(朱/子)
(曰觀示也天下之動其變无窮然順理則吉/逆理則凶則其所正而常者亦一理而已矣)附録(程子/語天)
(地之道常垂象以示人故曰貞觀日月常明而不息故/曰貞明大臨  朱子語吉凶常相勝不是吉勝凶便是)
(凶勝吉二者常相勝故曰貞勝天地之道則常示日月/之道則常明天下之動貞夫一者也天下之動雖不齊)
(常有一箇是㡳故曰貞夫一陰符經云自然之道静故/天地萬物生天地之道浸故剛柔勝若不是極静則天)
(地萬物不生浸者漸也天地之道漸漸消長故剛柔勝/此便是吉凶貞勝之理這必是一箇識道理人說文蔚)
(陰符經云云此語極道得妙静能生動浸是漸漸恁地/消去了又漸漸恁地長天地之道便是常恁地示人易)
(說問貞勝貞觀貞明張程之說孰是曰伊川解貞作常/者為是吉凶二者不是吉便是凶常須一件勝故曰貞)
(勝貞所以訓常者易𫝊解此字處多云正固固乃常也/為正字盡貞字義不得故又着一固字謂此雖是正又)
(須常固守之然後為貞必/大伊川說常字甚佳胡)纂註(張子曰天地日月其變/不能遷夫正天地之道)
(至大至廣貞乃能觀日月之明貞乃能明天下之動貞/乃能一  楊氏時曰貞正也正者静一之性雖天地日)
(月聖人有所不能外天運乎上地處乎下終古不息者/以正觀也日顯乎晝月顯乎夜其明不已者以正明也)
(天下之動紛至沓來皆有以一之者以/正幹也經曰貞者事之幹非此之謂歃)夫乾確然示人
易矣夫坤隤然示人簡矣(吕音訓確陸氏曰苦角反馬/韓云剛貌說文云髙至易陸)
(以豉反隤陸氏曰大囘反馬韓/云柔貌孟作退陸績董姚作妥)集解(朱子曰確然健貌/隤然順貌所謂貞)
(觀者/也)纂註(朱氏曰八卦乾坤者也夫乾陽至剛確然不/易示人為君為父為夫之道不亦易乎夫坤)
(陰至柔隤然而順示人為子為臣為婦/之道不亦簡乎乾剛坤柔以立本者也)爻也者效此者
也象也者像此者也(吕音訓像/陸音象)集解(朱子曰此謂上文/乾坤所示之理爻)
(之奇偶卦之消息/所以效而象之)附録(朱子語問效此是效乾坤之變/化而分六爻像此是像乾坤之)
(虛實而為竒偶曰效此便是乾/坤之理象只是像其奇偶學蒙)纂註(柴氏曰爻者所以/效乾坤剛柔之義)
(也象者所以像乾/坤所冝之物也)爻象動乎内吉凶見乎外功業見乎
變聖人之情見乎辭(賢音訓見陸/  遍反下同)集解(朱子曰内謂蓍/卦之中外謂蓍)
(卦之外變即動乎内之/變辭即見乎外之辭)附録(朱子語先生問曰如何是/爻象動乎内吉凶見乎外)
(如何分或曰陰陽老少在分掛揲歸之時而吉凶乃見/於成卦之後曰也是如此然内外字猶言先後顯微學)
(蒙功業見乎變是就那動㡳爻見得這功業字/似吉凶生大業之業猶言事變庶事相似學蒙)纂註(柴/氏)
(曰内以理言外以事言乎張子曰因爻象之既動明吉/凶於未形故曰爻象動  内吉凶見乎外隨爻象之變)
(以通其利故功業見也在項氏曰爻象動乎内即所謂/象在其中爻在其中變  其中動在其中也吉凶見乎)
(外即所謂吉凶悔吝生乎動者也功業見乎變即所謂/吉凶生大業也所謂善惡分萬事出也吉凶者功業之)
(緫名廢興存亡成敗得失皆吉凶也此變即指動言之/因變動而有吉凶因吉凶而有功業觀爻象之變動則)
(吉凶功業俱可見矣以見者為外故以動為内動者易/之象也見之者人也  南軒張氏曰乾坤示人以易簡)
(人不能明乎乾坤之易簡轉而為繁難者有之聖人所/謂見天下之動而立爻者乃效乾坤之易簡以示人也)
(所謂見天下之賾而立象者乃像乾坤之易簡以示人/也爻象動乎内者謂指其易簡於幽隱之中吉凶見乎)
(外者謂示其易簡於失得之際功業見乎變者謂成其/易簡之功業於從權聖人之情見乎辭者謂命其易簡)
(而見於/言者也)天地之大德曰生聖人之大寶曰位何以守位
曰仁何以聚人曰財理財正辭禁民為非曰義(吕音訓/寶陸氏)
(曰孟作保曰人今本作仁陸氏曰王肅卞伯/玉桓𤣥明僧紹作仁禁陸音金又金鴆反)集解(朱子/曰曰)
(人之人今本作仁吕氏從古蓋所謂非衆罔/與守邦  此第一章言卦爻吉凶造化功業)附録(朱子/語聖)
(人之情見乎辭下連接說天地大德曰生此不是相連/乃各自說去聖人之大寳曰位後世只為這兩箇不相)
(對有位㡳无德有德㡳无位有位則事事做得淵天地/以生物為心葢天地之間品物萬形各有所事唯天確)
(然於上地隤然於下一无所為只以生物為事故易曰/天地之大德曰生而程子亦曰天只是以生為道荅敬)
(夫守位曰仁釋文仁作人伯恭欲擔當此以為當從釋/文淵問人君臨天下大事小事只是理財正辭如何曰)
(理財是因上文而言聚得許多人在這裏无財何以養/之有財不能理却也不得正辭便只是分别是非又曰)
(敎化在正辭裏面了學蒙理財正辭禁民為非是三事/大槩是辨别是非理財言你㡳還你我㡳還我正辭言)
(是㡳說是不是㡳說/不是猶所謂正名淵)纂註(郭氏雍曰天地以生物為德/故人以大德歸之聖人得崇)
(髙之位然後成位乎中而賛化育故以位為大寳也大/寳者亦非聖人自以為寳也天下有生幸聖人之得位)
(以蒙其澤故天下以為寶也法柴氏曰天地之德雖生/生不窮然非聖人建綱紀立  度拔生人於禽獸異類)
(之中以立人極使各遂其性各由其分亦豈能使萬物/安於覆載之間與化育為无終窮哉此天地聖人所以)
(並立於域中也聖人非得位不能繼天地故位者聖人/之大寳仁者天地之心也天地位乎上下者以其於萬)
(物有生生之心聖人位乎中非有天地生生之心豈足/以稱其位而有之在心為仁以是心而處事為義理財)
(也正辭也禁民為非也皆是心之發用也賤項氏曰財/者百物緫名皆民之所利也正辭謂殊貴  使有度明)
(取予使有義辨名實使有信葢利之所在不可不導之/使知義也禁民為非謂憲禁令致刑罰以齊其不可導)
(者也葢養之敎之而後齊之聖人不忍之政盡於此三/者矣理財則易之備物致用也正辭則易之辨物正言)
(也禁民為非則易之斷吉凶明失得外内使知懼也易/之事業盡於此三者矣而其德意所發則主於仁民而)
(已義者仁之見於合冝者也故名之曰義財蔡氏曰使/榖與魚鼈不可勝食材木不可勝用者理  之事制為)
(命令使上下守之而不敢違者正辭禁非之事也孟子/言保民而王者守位之仁也言王道之始者理財正辭)
(禁民為非之義也章真氏曰案易之並言仁義者此章/及說卦立天之道  而已在天地則曰生在聖人則曰)
(仁仁之義蓋可識矣又小人不耻不仁不畏不義是亦/並言仁義之一也  龍氏仁夫曰案此五句恐是它經)
(誤入故與上下文不相屬者雙湖先生曰案此章首論/重卦繫辭有爻象變動四  其下文皆是覆說上面爻)
(畫剛柔之變繫辭之動兩股其曰吉凶悔吝生乎動者/所以明繫辭焉而命之動在其中之意其曰剛柔立本)
(變通趨時者所以明剛柔相推變在其中之意而自吉/凶貞勝以下又申明吉凶悔吝生乎動一句謂天地之)
(道以貞而勝日月之道以貞而明天下之動亦惟當一/以貞而勝之而已大抵易為斯人作卦爻辭无非所以)
(明失得之報故說吉凶為甚詳也次論乾坤易簡對天/地德生說作易聖人以憂世之情發明易簡於卦爻之)
(辭用易聖人有御世之位推行德生於仁義之道前一/股是易後一股是用易要之乾坤即天地也易簡即大)
(德之生也作易聖人之情見乎辭用易聖人以仁守其/位无非所以為斯人而已耳合兩節而觀一章之旨可)
(見/矣)古者包犧氏之王天下也仰則觀象於天俯則觀法
於地觀鳥獸之文與地之冝近取諸身逺取諸物於是
始作八卦以通神明之德以類萬物之情(吕音訓包陸/氏曰本又作)
(庖白交反鄭云取也孟京作伏犧陸氏曰許冝反字又/作羲鄭云鳥獸全具曰犧孟京作戲云伏服也戲化也)
(氏陸氏曰包犧氏大昊三皇之最先王陸于況反與/地晁氏曰王昭素云印本地上脫一天字諸本多有)集
解(朱子曰王昭素曰與地之冝諸本多有天字俯仰逺/近所取不一然不過以騐陰陽消息兩端而已神明)
(之德如健順動止之性萬/物之情如雷風山澤之象)附録(程子語近取諸身一身/之上百理具備甚物是)
(沒底背在上故為陽胷在下故為陰至如男女之生已/有此象天有五行亦有五藏心火也着些天地間熱氣)
(乗之則便須發燥肝木也着些天地風氣乗之則便須/怒推之五藏亦然孟子將四端便為四體仁便有箇木)
(㡳氣象惻隱之心便是生物春氣之象羞惡之心便有/箇義㡳氣象只有箇去就割制㡳氣象便是義也大臨)
(鳥朱子語仰則觀象於天一段只是陰陽奇偶閑祖觀/  獸之文與地之冝近取諸身逺取諸物仰觀天俯察)
(地只是箇陰陽聖人看這許多般事物都不出陰陽兩/字便是河圖洛書也只陰陽麤說時則是奇偶聖人却)
(看見這箇上面都有那陰陽㡳道理故說道讀易不可/恁地逼拶它歐公只是執定那仰觀俯察之說便與河)
(圖相碍遂至不信它淵聖人作易之初葢是仰觀俯察/見得盈乎天地之間者无非一陰一陽之理有是理則)
(有是象有是象則其數便自在這裏非特圖書為然葢/所謂數者祗是氣之分限節度處得陽必奇得陰必偶)
(凡物皆然而圖書特為巧而著耳賀孫古者伏羲觀鳥/獸之文與地之冝那時未有文字只是仰觀俯察而已)
(想得聖人心細雖以鳥獸羽毛之微也盡察得有陰陽/今人心麤如何察得或曰伊川見兔曰察此亦可以畫)
(卦便是此義曰就這一端上亦可以見耳凡草木禽獸/无不有陰陽鯉魚脊上有三十六鱗陰數龍八十一鱗)
(陽數龍不曽見鯉魚必有之又龜背上文中間一簇成/五段文兩邊各插四段共成八文又八文之外兩邊周)
(圍共二十四段中間五段者五行也兩邊插八段者八/卦也周圍二十四段者二十四氣也箇箇如此又如草)
(木之有雌雄銀杏桐楮牝牡麻竹之類皆然又樹木向/陽處則堅實其背陰處必虚軟男生必伏女生必偃蓋)
(男陽氣在背女陽氣在腹僴以通神明之德以類萬物/之情盡於八卦而震巽坎離艮兌又緫於乾坤曰動曰)
(陷曰止皆健㡳意思曰麗曰說曰入皆順㡳意思聖人/下此八字極狀得八卦情盡必大文蔚曰先生易中謂)
(伏羲作易驗陰陽消息兩端而已此語最盡曰陰陽雖/是兩箇字然却是一氣之消息一進一退一消一長進)
(處便是陽退處便是陰長處便是陽消處便是陰只是/這一氣之消息做出古今天地間无限事來所以陰陽)
(佽一箇說亦得/做兩箇說亦得)纂註(朱氏曰自此以下明備物致用立/成器以為天下利者无非有取於)
(易皆仁也曰王天下者明守位也所謂崇髙莫大乎富/貴也  柴氏曰仰觀象於天而參驗於鳥獸之文於是)
(得陰陽之理俯觀法於地而參驗於地冝於是得剛柔/之情近取諸身逺取諸物而知理之所在物我无二三)
(才之道黙會於心要不出乎陰陽二端相變而已天項/氏曰象以氣言屬陽法以形言屬陰鳥獸之文謂  產)
(之物飛陽而走陰也土地所冝謂地產之物木陽而草/陰也  蔡氏曰聖人偏觀乎物故所畫之卦精可以通)
(神明之德麤可以類萬物之情神明之德不可見者也/故曰通萬物之情可見者也故曰類  愚案朱子深取)
(魏伯陽參同契嘗隱名而為之注此語録中所論男伏/女偃乃本之程子而不用魏說何也豈以其言之近褻)
(而捨之乎抑亦未究/其書以前之言乎)作結繩而為罔罟以佃以漁葢取
諸離(吕音訓為罟今本作為罔罟陸氏曰音古馬姚云/猶网也黄本作网罟云取獸曰网取魚曰罟佃陸)
(氏曰音田亦作田漁陸氏曰音魚本亦作/漁又言庶反馬曰取獸曰田取魚曰漁)集解(朱子曰/兩目相)
(承而物/麗焉)附録(朱子語葢取等字乃模樣是恁地葢字便/是一箇半間半界底字賀孫  潘子善問)
(據十三卦取象葢取之離者言繩為銖/罔罟有離之象非覩離而始有此也)纂註(張子曰柔附/於物飲血茹)
(毛故古所先㒺南軒張氏曰古者禽獸多而人民少故/包犧氏為之  罟以佃以漁非徒使民皆知鮮食之利)
(抑亦去其害而安其居也羲楊/氏萬里曰敎民食肉自包  始)包犧氏沒神農氏作斵
木為耜揉木為耒耒耨之利以敎天下蓋取諸益(吕音/訓斵)
(陸陟角反耜陸氏曰音似京云耒下耓也陸績云廣五/寸耓勑丁反耒陸氏曰力對反京云耜上曲木也說文)
(云耜曲木垂所作字林同力佳反徐力猥反本或作揉/木為耒耨非耨陸氏曰奴豆反馬云鋤也孟云耘除草)
(晁氏曰王昭素云諸/本或作耜乃合上文)集解(朱子曰二體皆木上入下/動天下之益莫大於此)附
録(朱子語問本義上入下動於卦義則是於取象有所/未曉曰耜乃今之鏵胡瓜切鍫七消切耒乃鏵柄雖)
(是下入畢竟是上而/用力方得入學蒙)纂註(蔡氏曰耜耒首也斵木之銳/而為之耒耜柄也揉木使曲)
(為之也謝氏曰耒耜者今謂之犂曲木在上俗名犂衝/即耒  斵削二片在下以承鐡二片俗呼犂壁即耜也)
(巽木在震上陰柔之木可以矯揉而為曲有耒象互艮/手執之象震為足行於坤地之下泥塗之中震為田耕)
(田象之錢氏曰耨芸除草也粒張子曰天施地生故播/種次    楊氏萬里曰敎民  食自神農始  程氏曰)
(飛走之類實害禾稼唯罔罟田漁之制立然後耒耜之/利見於天下  朱氏曰炎帝時民厭鮮食而食草木之)
(實於是始為耒耜以敎天下故曰神農犂愚案耒耜之/說諸儒所論惟謝氏以為今之犂耒即  衝及巽木取)
(象皆是而以耜為犂壁則非也朱子以耜為鏵鍫耒為/鍫柄閩人多用之但於揉木為柄无所取考之十三卦)
(取象皆以兩物合為一事之用如衣裳舟楫門柝之類/則耒耜亦兩木合為一器耳葢犂衝别用一曲木前首)
(趨下施横木縳軛以駕牛者犂壁則以木承一片曲鐵/加於耜上使耕起之土翻轉向身外者而緫名之曰犂)
(農為天下之大本犂乃農器之大者聖人/以之取象於易則學者固冝麤知其制也)日中為市致
天下之民聚天下之貨交易而退各得其所葢取諸噬
嗑(吕音訓為市陸氏曰世本/云祝融為市說文時止反)集解(朱子曰日中為市上/明而下動又借噬為)
(市嗑為/合也)纂註(張子曰聚而通貨交相有无又次之同蔡/氏曰天下之民不同業天下之貨不  用)
(致而聚者噬而嗑之義也之謝氏曰噬嗑上離下震震/大塗艮小俓有市井街巷  象故日中為市二三五坤)
(爻故曰致天下之民初四上乾爻為金為玉二三五坤/爻為廩為裳故曰聚天下之貨互艮手下震亦艮手之)
(反如兩人相交易之象二上互旅商旅藏於市井之象/震伏巽巽為利市三倍亦各得其所之象  鄭氏東卿)
(曰十三卦始離次益次噬嗑所取/者食貨而已食貨者生民之本也)神農氏沒黄帝堯舜
氏作通其變使民不倦神而化之使民冝之易窮則變
變則通通則久是以自天祐之吉无不利黄帝堯舜垂
衣裳而天下治葢取諸乾坤(吕音訓易窮則變變則通/通則久陸氏曰一本作易)
(窮則變通則久祐陸氏曰本/亦作佑治陸直吏反章末同)集解(朱子曰乾坤/變化而无為)附録(程/子)
(語聖人主化如禹之治水順則當順之治則順治之古/之伏羲豈不龍垂衣裳必待堯舜而後垂衣裳據如此)
(事只是一箇聖人都做得了然必須數世而後成亦因/時而已所謂溥博淵泉而時出之也須是先有溥博淵)
(泉方能時出自无溥博淵泉豈能時出之入關録識變/知化為難古今風氣不同故器用亦異是以聖人通變)
(使民不倦各隨其時而已矣後世雖有作者虞舜為弗/可及矣葢當是時風氣未開而虞舜之德又如此故後)
(世莫可及也故三代之治後世決可復不以三代為治/者終苟道也絢  朱子語黄帝堯舜氏到這時候合當)
(如此變易窮則變道理亦如此垂衣裳而天下治是大/變他以前㡳事了十三卦是大槩說則這幾箇卦也自)
(難曉淵通其變須是得一箇人通/其變若聽其自變如何得賀孫)纂註(耿氏曰莊子云神/不離於精謂之)
(人兆於變化謂之聖人以神農稱神則黄帝者聖人之/事也然則自神農而上則神人之事所謂不離於精者)
(也自神農而下則聖人之事所謂兆於變化者也兆於/變故通於變兆於化故神而化之通其變使之不弊則)
(民固不倦矣神而化之順其自然則民固冝之矣在謝/氏曰乾天在上衣象衣上盖而貟有陽奇象坤地  下)
(裳象裳下兩股有陰偶象上衣下裳不可顛倒使民知/尊卑上下不可亂則民志定天下治矣  南軒張氏曰)
(作衣裳以被之於身垂綃為衣其色𤣥而象道襞幅為/裳其色纁而象事法乾坤以示人使民知君臣父子尊)
(卑貴賤莫不各安其分也服楊氏萬里曰所謂衣裳即/舜所謂古人之象五色作  者是已葢始於黄帝備於)
(堯舜黄丘氏曰十三卦制器而尚象皆通變冝民之事/特於  帝堯舜氏言之者犧農之時人害雖消而人文)
(未著衣食雖足而禮義未興為之君者方且與民並耕/而食饔飱而治蚩蚩蠢蠢葢未識所謂上下尊卑之分)
(於是三聖人者仰觀俯察體乾坤之象正衣裳之儀使/君臣分義截然於天髙地下之間天下其有不治乎斯)
(時也其世道一新之㑹/而黎民於變之機也)刳木為舟剡木為楫舟楫之利
以濟不通致逺以利天下葢取諸渙(吕音訓挎今本作/刳陸氏曰本又作)
(刳口孤反徐又曰口溝反掞今本作剡陸氏曰本又作/剡以冉反楫陸氏曰本又作檝將輙反下同徐音集又)
(子入反方言云楫謂之橈或謂之櫂說文云楫/舟櫂也致逺以利天下陸氏曰一本无此句)集解(朱/子)
(曰木在水上也致/逺以利天下疑衍)纂註(謝氏曰刳木虚為舟剡木薄銳/為櫓槳通謂之楫渙二四互震)
(木三五互艮亦木四上巽又木木在坎水上有舟楫象/合六爻觀初偶如船頭櫓三四偶如船左右四槳初二)
(為船頭二五船腹二四間船倉五上船尾乾三爻金在/震巽木中有刳剡之象  南軒張氏曰衣裳之垂葢欲)
(逺近之民下觀而化然川途之險阻則有所不通惟夫/舟楫之利既興則日月所照霜露所隊莫不拭目觀化)
(天下如一家中/國如一人矣)服牛乘馬引重致逺以利天下葢取諸
隨(吕音訓服牛晁氏曰說文作犕牛音備引重致/逺以利天下陸氏曰一本无以利天下一句)集解
(朱子曰下/動上說)附録(程子語服牛乗馬皆因其性而為之/胡不服馬而乗牛乎理之所不可絢)纂
註(司馬公曰服牛乘馬附物而行隨之象也氏朱氏曰/上古牛未穿馬未絡至是始服乗之  謝  曰隨本)
(否卦乾上為馬坤下為牛初上易成隨有服牛乗馬象/服牛者置牛於箱下以牽車乗馬者人在馬上跨鞍也)
(初三震木三五互巽木二三坤牛在兩木中如在車箱/下故曰服牛三五互巽股四上反巽亦股四五乾為馬)
(馬在兩股間如人在馬上跨鞍故曰乗馬古者大車多/用牛牽故曰引重車馬可萬里故曰致逺  愚謂平地)
(任載之大車載物之多者則服牛以引重田車兵車乗/車之小車載人而輕者則乗馬以致逺左𫝊晉伯宗辟)
(重曰辟𫝊重則用牛𫝊則用馬葢牛以順為道而力在/肩故服而馴之以引重馬以健為道而力在足故乗而)
(駕之以致逺服牛乗馬穿鼻絡頭雖人/為也亦各因其天而任之故取諸隨)重門擊柝以待
暴客蓋取諸豫(吕音訓重陸直龍反柝陸氏曰他洛反/馬云兩木相擊以行夜說文作柝晁氏)
(曰今說文又出此􁁰字非古/本說文也暴陸氏曰鄭作虣)集解(朱子曰豫/備之意)纂註(徐氏/曰内)
(坤為闔户互艮為門闕重門之象一謝氏曰艮為門闕/豫二四互艮四上震反亦艮一正  反兩艮也故曰重)
(門震為木為聲柝也艮手擊之有擊柝象柝俗呼梆子/擊以警夜三五互坎為盜暴客也豫豫備有豫防之義)
(也之朱氏曰上古外户不閉禦風氣而已至是始有暴/客  防  司馬公曰豫者怠惰之意擊柝者所以警怠)
(惰/也)斷木為杵掘地為臼臼杵之利萬民以濟葢取諸小
過(吕音訓斷陸氏曰下緩反又徒緩反斷絶杵陸/昌呂反掘陸其月反又其勿反臼陸求酉反)集解
(朱子曰下/止上動)纂註(楊氏萬里曰耒耜耕稼之始臼杵脫粟/之始  南軒張氏曰聖人敎人知艱食)
(矣復為之臼杵以治其五穀此小有所過者乎巽雙湖/先生曰震木互兊金斷之有為杵之象艮土互  木入)
(之有掘臼之象其義/則下止而上動也)弦木為弧剡木為矢弧矢之利以
威天下葢取諸睽(剡音訓弧陸氏曰音胡說文云木弓/  陸氏曰以冉反字林曰銳也因冉)
(反睽陸苦圭/反又音圭)集解(朱子曰睽乖然/後威以服之)纂註(朱氏曰知門柝/而不知弧矢之)
(利則威天下者有未盡故敎之以弧矢之利方謝氏曰/睽二至五互既濟三至上互未濟皆有伐鬼  象故曰)
(威天下坎雙湖先生曰睽所以取弧矢者以其有互坎/也說卦  為弓睽上九張弧說弧皆取互坎象坎又為)
(堅多心之木兊反為巽繩則弦之為弧兊為金則剡之/為矢而其義則取睽乖之時不可无弧矢以威不服使)
(之不至扵/離散也)上古穴居而野處後世聖人易之以宮室上
棟下宇以待風雨葢取諸大壯集解(朱子曰壯/固之意)附録(程/子)
(語上古之時民皆巢居而穴處後世易之以棟宇而/不以巢居穴處為可變者以棟宇之利故也語録)纂
註(蔡氏曰棟屋脊檁也宇椽也棟直承而上故曰上棟/宇兩垂而下故曰下宇棟取四剛義宇取二柔義)
(雙湖先生曰震木在上而為棟乾天在下而為宇兊澤/雨象震伏巽風象  司馬公曰風雨動物也風雨動於)
(上棟宇健於下大壯之象也震徐氏曰穴居而野處无/以待風雨故宮室不得不興  風凌雨然後知厦屋之)
(為帡幪故棟宇不可/不固大壯之義也)古之葬者厚衣之以薪葬之中野
不封不樹喪期无數後世聖人易之以棺椁葢取諸大
過(吕音訓衣陸於既反/□陸如字今本作喪)集解(朱子曰送死大/事而過於厚)纂註(謝氏/曰大)
(過巽下為木上兊反巽亦為木棺椁皆木為之木皆四/片大過全體又有坎穴皆埋葬象初上坤爻為土上下)
(皆土而木四片在土之中故象棺椁也南軒張氏曰君/子不以天下儉其親於此而過无害    余氏曰棟宇)
(棺椁皆取四陽非此无以抗風雨水泉之陰也大壯象/兊陰在上也大過象坎表裏皆陰也又曰卜筮之說詳)
(於上繫制器之說詳於下繋依都氏曰杵臼棺椁所以/使民養生送死无憾也所以  於人者過厚也然養生)
(不足以當大事故取小過之義而已/送死足以當大事故取大過之義焉)上古結繩而治後
世聖人易之以書契百官以治萬民以察葢取諸夬(吕/音)
(訓治陸直吏反/契陸苦計反)集解(朱子曰明決之意象此第二/章言聖人制器尚  之事)附録
(朱子語上古結繩而治後世聖人易之以書契天下事/有古未之為而後人為之因不可无者此類是也如年)
(號一事古所未有後來既置便不可廢胡文定却以後/世建年號為非以為年號之美有時而窮不若只作元)
(年二年三年也此殊不然三代以前事迹多有不可考/者正縁无年號所以无統紀難記如云某年王某月箇)
(箇相似更无理會處及漢既建年號於是事乃各有所/紀屬而可記而今有年號猶自姦偽百出若只寫一年)
(兩年三年則官司詞訴簿厯憑何而決少間更无討理/會處嘗見前輩說有兩家爭田地甲家賣在元祐幾年)
(乙家買在其先甲家遂將元字改擦作嘉字乙家别將/出文字又在嘉祐之先甲家遂又將嘉祐字塗擦作皇)
(祐有年號猶自被人如此无後如何僴結繩今溪洞諸/蠻猶有此俗又有刻板者年月日時以至人馬糧草之)
(數皆刻板為記都不相亂僴如十三卦後人解說便多/牽强如重門擊柝以待暴客只是豫備之意却須用互)
(體推艮為門闕雷震乎外之意剡木為矢弦木為弧只/為睽乖故有威天下之象亦必待穿鑿附會就中推出)
(制器之義殊不知卦中但有此理而已故孔子各以葢/取諸某卦言之亦曰其大意云爾漢書所謂獲一角獸)
(葢麟云皆/疑辭也謨)纂註(蔡氏曰言有所不能記者則造書以記/之事有所不能信者則造契以信之取)
(明决之義齒雙湖先生曰案黄公紹韻會韓子宋人得/契密數其  謂以刀分之有相入之齒縫也刀判缺之)
(故曰契又曲禮執右契兩書一札同而别之又鄭𤣥云/書契以書書木邊言其事刻其木謂之書契今夬取書)
(契之象何也意者乾兊本同生於太陽分之則為乾一/兊二合之則為夬有判合之象又兊為口舌為言有書)
(之象又為金反體為巽木乾亦金也又有刻木為契之/象故書契有取諸夬此夫子述五聖人雖不假卜筮而)
(用易所謂制器尚象之事也氏柴氏曰在顯著之地而/情不可揜以治以察也  徐  曰夬乃君子決小人之)
(卦書契者亦所以決去小人之偽而防其欺也不耿氏/曰十三卦之辭或言利或不言利何也蓋罔罟  如耒)
(耜杵臼之裕萬民之食門柝能保其内不如弧矢之能/威天下舟楫牛馬无所不通故得言利也又曰以前不)
(云上古以下三事或言上古或言古與上不同者葢未/造此器之前更无餘物之用非是後世以替前物故不)
(言上古也此以下三事皆是未造此物之前已更别有/所用今將後用而代前用故本之云上古及古者  程)
(氏龍曰右十三卦之取象雖各不同然皆制器尚象聖/人立成器以為天下利之象也罔罟耒耜所以足民食)
(交易舟車所以通民財杵臼弧矢所以利民用衣裳以/華其身宮室以定其居門柝以衛其生棺椁以送其死)
(凡所以為民生利用安身養生送死之道已无遺憾矣/然百官以治萬民以察卒歸之夬之書契何也葢器利)
(用便則巧偽生憂患作聖人憂之故終之以書契之取/象書契可以代忘言之兊乾天可以防書契之偽其視)
(罔罟等象雖非一時之利實萬世之大利也故結繩初/易為罔罟終易為書契聖人以定大業斷大疑悉於書)
(契乎觀百官治萬民察誠非書契不可也十三卦終以/夬卦之取象聖人之意深矣  楊氏萬里曰嗚呼鴻荒)
(之世民之初生非若今日之備器用便起居具服食也/自斯人之飢而未知佃漁也聖人於是乎作罔罟自斯)
(人之肉食而未知粒食也聖人於是乎作耒耜自斯人/之食貨或有餘或不足之偏匱也聖人於是乎作市易)
(自斯人之寒而衣皮未知織紝之制也聖人扵是乎作/衣裳自斯人之出入厄於川隔而道斷也聖人於是乎)
(作舟楫自斯人之疲於負擔而趼於逺塗也聖人於是/乎作輪轡自斯人之虞於宼攘而懈於守禦也聖人於)
(是乎作門柝自斯人之知有耕耨而未知有舂揄也聖/人於是乎作杵臼自斯人之无爪牙以自濟而憂於摶)
(噬也聖人於是乎作弧矢自斯人之穴處而病於濕墊/也聖人於是乎作宮室自斯人之死而感於虆梩之掩)
(也聖人於是乎作棺椁自斯人之窮於結繩而相欺无/藉也聖人於是乎作書契然非聖人之私知也取於十)
(三卦之象然後成亦非一聖人之能為也歴五聖人而/後備蓋斯人生生之道若此其難而聖人所以生生斯)
(人者若此其勞也故韓愈曰如古之无聖人人之類滅/久矣又曰今吾與汝安居而暇食優游以生死與禽獸)
(異者寧可不知其所自邪又曰易未作聖人取諸天地/人物以作易易既作聖人復取易以制器  真氏曰案)
(此所列卦象之意葢離之中虛而物麗乾坤之上下風/之行水上此皆物象之自然者也有自然之象則有自)
(然之理人之所共覩也然常人見其象而昧其理惟聖/人見是象則知是理知是理則制是器人皆謂備物致)
(用立成器以利天下出於聖人之心思不知聖人亦因/其所固有而已葢天地之間昭布森列莫非至理之所)
(存故曰春秋冬夏風雨霜露无非敎也又曰天何言哉/四時行焉百物生焉天豈有隱乎哉百姓日用而不知)
(耳學者誠能虛心以體天下之物則精義妙道莫不昭/昭然接於吾之心目然後真知道器之相合而顯微之)
(无間也又後漢志上古聖人見轉蓬始知為輪輪行可/載因物智生復為之轝轝輪相乗流運罔極任重致逺)
(天下獲其利後世聖人觀於天視斗周旋魁方杓曲以/攜龍角為帝車於是乃曲其輈乗牛駕馬登險赴難周)
(覽八極故易震乗龍謂之壯言器莫有尚之者也此志/所云即十三卦之意故附焉  龍氏仁夫曰案六卜四)
(卦自包犧畫卦時俱有邵子朱子說甚明十三卦取象/无可疑者但如互卦變卦等處意中古演易以來方有)
(之炎黄堯舜時未必有也諸儒求十三卦象義不可得/則穿鑿變互為說似非經㫖  昌黎韓子原道曰云云)
(古之時人之害多矣至人之類滅久矣斯胡氏家皇王/大紀曰余讀五帝書而後知聖人澤及  民之逺也後)
(世有立功於一時興利於一邦者人猶追思而把之是/數聖人者曽不得推苗裔立宗子建廟庭春秋四時享)
(天下之報也有天下者端拱九重之内治其國家上之/天文下之地理中之人倫衣食之原器用之利法度之)
(章禮樂之則誰推明制作之也而忘之乎戎狄之人駕/一偏空說失事理之正而其神像乃得蟠據中華名山)
(巍業相望又聽其雕梁畫棟羣淪滅三綱之人而豢飬/之此何道也其不耕不植侵漁民利耗蠧民財乃細事)
(耳為政者恬不以為慮中華无人可悲之甚矣紀愚案/韓胡與此相發明原道人所常讀故不具載大  以伏)
(羲神農黄帝堯舜為五帝故云今三聖之大/道而俾専一藝者報之則又不知其何說也)是故易者
象也象也者像也(吕音訓象也者像也陸氏曰衆本/並云像擬也孟京虞董姚還作象)集
解(朱子曰易卦之/形理之似也)附録(朱子語易者象也象也者像也/只是仿彿說不可求得太深佐)
(易者象也是緫說起言易不過只言陰陽之象下云/像也材也天下之動也則皆是說那上面象字學履)纂
註(蔡氏攸上東卿助周易物象釋疑而論之曰昔者聖/人之作易也始畫八卦而象在其中象與卦並生以)
(寓天下之賾故曰易者象也葢俯仰以觀逺近以取神/明之德可通鬼神之情狀可得而況於人乎况於萬物)
(乎及因而重之發揮於剛柔而生爻則擬諸其形容者/其變不一而象亦為之滋矣故邑屋宮庭舟車器械服)
(帶簪履下至鳥獸蟲魚金石草木之類皆在所擬至纎/至悉无所不有所謂其道甚大百物不廢者此也其在)
(上古尚此以制器其在中古觀此以繫辭而後世之言/易者乃曰得意在忘象得象在忘言一切指為魚兎筌)
(蹄殆非聖人作易前民/用以敎天下之意也)彖者材也集解(朱子曰彖言/一卦之材)爻
也者效天下之動者也集解(朱子曰/效放也)是故吉凶生而悔
吝著也集解(朱子曰悔吝本微因/此而著  此第三章)附録(朱子語林學履/問易者象也象)
(也者像也四句莫只是解箇象字否曰是解易字/像又是解象字材又是解彖字末句意亦然義剛)纂註
(南軒張氏曰易者象也象也者像此者也謂之彖則言/其象之材而已謂之爻則言其象之變而已至於吉凶)
(則悔吝著也故悔者有改過之意至吉則悔之著也吝/者有文過之意至凶則吝之著也  雙湖先生曰此章)
(說卦象及彖辭爻辭論人事之悔吝至吉凶而始著葢/卦爻辭无非所以明失得之報欲人觀象玩辭之際知)
(有悔心而不吝於改過庶幾有吉而无凶耳刻朱氏曰/易之有象擬諸其形容而已猶繪畫之事雕  之工一)
(毫損益則不相似矣象之辭又謂之彖者言乎其材也/卦有剛柔才也有是時有是象必有是才以濟之才與)
(時會斯足以成務矣然天下之動其微難知有同處一/時有同處一事所當之位有不同焉則趨舎進退殊塗)
(矣故曰爻者效天下之動也是以卦同爻異趨時之變/不得而同然所歸則若合符節故自伏羲神農黄帝堯)
(舜凡六萬一千四百有餘歲而行十三卦而已夫爻動/有吉凶悔吝吉凶者所以生大業也吉凶生而悔吝著)
(其動可/不謹乎)陽卦多陰陰卦多陽集解(朱子曰震坎艮為陽/卦皆一陽二陰巽離)
(兊為陰卦皆/一陰二陽)其故何也陽卦奇陰卦耦(吕音訓奇/陸紀冝反)集解
(朱子曰凡陽卦皆五/畫凡陰卦皆四畫)附録(朱子語問陽卦多陰至陰卦/偶曰陽卦五畫所以多陰陰)
(卦四畫所以多陽因為之說曰陽卦冝多陽而多陰陰/卦冝多陰而多陽其故何也葢陽卦之數必五奇數也)
(奇則陰畫自多陰卦之數必四偶數也偶則陽畫自多/其多陰多陽皆自然而然非人力所能參也先生曰是)
(學/蒙)纂註(雙湖先生曰嘗因語録而推八卦奇耦之畫每/卦雖各得其三而合之則為六乾坤合為六震)
(巽合亦六坎離合亦六艮兊合亦六適符老陰掛扐之/用數緫之則四六二十四畫而成老陰過揲之數若无)
(與於老陽之數矣然以陽卦五畫陰卦四畫觀之奇耦/之合又皆老陽掛扐之用數故乾坤合為九震巽合亦)
(九坎離合亦九艮兊合亦九悉數之實成三十六而為/老陽過揲之數焉此乾坤用九用六其數黙見於卦畫)
(之可推者如此雖出於偶然其實亦/莫非自然之妙也豈可以人力參哉)其德行何也陽一
君而二民君子之道也陰二君而一民小人之道也(吕/音)
(訓行陸下/孟反下同)集解(朱子曰君謂陽民/謂陰  此第四章)附録(朱子語二君一/民試敎一箇民)
(而有兩箇君看/是甚模樣淵)纂註(徐氏曰君謂陽民謂陰君子之道/以陽統陰小人之道以陰統陽)
(錢氏曰陽卦君子之道陰卦小人之道亦舉大槩巽離/兊非一於小人也  雙湖先生曰此章専以八卦陰陽)
(畫數分君子小人之道道柴氏曰一君二民道大而公/君子之道也二君一民  小而私小人之道也卦體乎)
(君子小人之道而象彖爻所以發明此道者也然在諸/卦為陽卦者未必皆君子之道為陰卦者未必皆小人)
(之道葢此特借陰陽二卦之體以明君子小人之道不/同耳非可一例成卦也爻彖象乃是發明此道非發明)
(此卦/也)易曰憧憧往來朋從爾思子曰天下何思何慮天
下同歸而殊塗一致而百慮天下何思何慮(吕音訓憧/憧陸氏曰)
(本又作􁀖/􁀖昌容反)集解(朱子曰引咸九四爻辭而釋之言理本/无二而殊塗百慮莫非自然何以思慮)
(為哉必思而從則/所從者亦狹矣)附録(朱子語憧憧往來自不妨如暑/往寒來日往月來皆是常理只)
(着箇憧憧便閙了德明所謂天下何思何慮正謂雖萬/變之紛紜而所以應之各有定理不假思慮而知也董)
(問天下同歸而殊塗一致而百慮何故不云殊塗而同/歸百慮而一致曰也只一般但他是從上說下自合如)
(此說易說感應之理本不消思慮空費思量/空費計較空費安排只順其自然而已僴)纂註(蔡氏/曰天)
(下萬殊何思何慮而能感之以其迹而言則歸雖同而/塗則殊以其心而言則志雖一而慮則百殊塗百慮紛)
(然並作果何從而思何從而慮也是真氏曰案上蔡對/程子曰天下何思何慮子曰是則  有此理賢却發得)
(太早在却云恰好着工夫上蔡以為善煆煉豈非何思/何慮非學者所可遽及要必由思而入歟  張子曰何)
(思何慮行其所无事而已下文皆是此一意行其所无/事惟務崇德但无意有意則非行其所无事行其所无)
(事則是意必固我已絶今天下无窮動静情偽止一屈/信而已在我先行其所无事則復何事之有日月寒暑)
(之往來尺蠖之屈龍蛇之蟄莫非行其所无事是以惡/其鑿也百慮而一致先得此一致之理則何用百慮慮)
(雖百卒歸乎理而已欲柴氏曰言天地萬物皆本扵天/理之自然人當棄私  而循天理也所謂理夫子之一)
(貫子思之誠曾子之守約是也同歸而殊塗天下无二/理也一致而百慮天下无二心也致謂極致明其所同)
(歸極其所一致則天下雖塗殊/慮百无不應者何思慮為哉)日往則月來月往則日
來日月相推而明生焉寒往則暑來暑往則寒來寒暑
相推而歲成焉往者屈也來者信也屈信相感而利生
焉(吕音訓屈陸丘勿反下同信陸/氏曰本又作伸同音申下同)集解(朱子曰言往來/屈信皆感應自)
(然之常理加憧憧焉則入於/私矣所以必思而後有從也)附録(朱子語日往則月來/一段乃承上文憧憧)
(往來而言往來皆人所不能/无者但憧憧則不可學蒙)纂註(楊氏萬里曰吾觀諸/日今夕之往所以為)
(來朝之來吾觀諸月今夕之來所以為來朝之往葢前/之屈乃後之信也吾觀諸寒暑折膠之寒不生於寒而)
(生於烈日流金之暑不生於暑而生於堅氷葢今之信/乃昔之屈也  張子曰屈信相感而利生焉感以誠也)
(情偽相感而利/害生雜以偽也)尺蠖之屈以求信也龍蛇之蟄以存身
也精義入神以致用也利用安身以崇德也(吕音訓尺/蠖陸氏曰)
(紆縛反蟲名也徐又烏郭反蛇陸氏曰本又作虵同/蟄陸直立反全身今本作存身陸氏曰本亦作存身)集
解(朱子曰因言屈信往來之理而又推以言學亦有自/然之機也精研其義至於入神屈之至也然乃所以)
(為出而致用之本利其施用无適不安信之極也然/乃所以為入而崇德之資内外交相養互相發也)附
録(程子語聖人之道更无精麤從灑掃應對至精義入/神通貫只一理雖灑掃應對只看所以然者如何入)
(關録信朱子語尺蠖之屈以求信也龍蛇之蟄以存身/也屈  消長闔闢往來其機不曽停息大處有大闔闢)
(小處有小闔闢大處有大消息小處有小消息此理萬/古不易如目有瞬時亦豈能常瞬定又須開不能常開)
(定又須瞬瞬了又開開了又瞬至纎至微无時不然㝢/且如精義入神如何不思那致用底却不必思致用㡳)
(是事功是效驗淵義至於精則應事接物之間无一非/義不問小事大事千變萬化改頭換面出來自家應副)
(他如利刃快劒相似迎刃而解件件判作兩邊去賀孫/精義入神以致用也蓋唯如此然後可以應務未至於)
(此則凡所作為皆出於私意之鑿㝠行而已雖使或中/君子不貴也荅程洵利用安身今人循理則自然安利)
(不循理則自然不安利大雅問利者義之和也順利此/道以安此身則德亦從而進矣曰孔子遭許多困厄身)
(亦危矣而德亦進何也大雅云身安而後德進者君子/之常孔子遭變權之以冝寧身不安德則須進曰然大)
(雅精義二字聞諸長者所謂義者冝而已矣物之有冝/有不宜事之有可有不可吾心處之知其各有定分而)
(不可易所謂義也精義者精諸此而已所謂精云者猶/曰察之云耳精之之至而入於神則於事物所冝毫釐)
(委曲之間无所不悉有不可容言之妙矣此所以致用/而用无不利也  精義入神正與利用安身為對其曰)
(精此義而入於神猶曰利其用以安身耳並荅江元通/天下何思何慮一段此是言自然如精義入神自然致)
(用利用安身自然崇德節問此章止言萬變雖不同然/皆一理之中所自有㡳不用安排曰此只說得一頭尺)
(蠖若不屈則信不得龍蛇若不螯便不伏得氣如何存/得身精義入神疑其與行處不相關然而見得道理通)
(徹乃所以致用利用安身與崇德不相關然而動作得其/理則德自崇天下萬事萬變无有不感通往來之理學)
(蒙尺蠖屈便要求信龍蛇蟄便要存身精研義理无毫/釐絲忽之差入那神妙處這便是要出來致用外面)
(用得利而安身乃所以入來自崇已德致用之用即是/利用之用所以横渠云精義入神事豫吾内求利吾外)
(利用安身素利吾外致養吾内事豫吾内言曽到這裏/面來淵問横渠說精義入神一條曰入神是入至於微)
(妙處此却似向内做工夫非是作用/於外然乃所以致用於外也賀孫)纂註(余氏曰既曰/屈信相感而)
(利生矣恐人知信之利而不知屈之所以/利也故以尺蠖龍蛇明之其為人切矣)過此以往未
之或知也窮神知化德之盛也集解(朱子曰下學之事/盡力於精義利用)
(而交養互發之機自不能已自是以上則亦无所用其/力矣至於窮神知化乃德盛仁熟而自致耳然不知者)
(往而屈也自致者來而信也是亦感應自然之理而已/張子曰氣有陰陽推行有漸為化合一不測為神此上)
(四節皆以釋/咸九四爻義)附録(程子語易聖人所以立道窮神則无/易矣酢窮神知化化之妙者神也絢)
(窮神至命必本於孝悌窮神知化必本於孝悌窮神知/化由通於禮樂劉安節曰孝悌之行何以能盡性至命)
(也世之言通以性命為髙逺孝悌為淺近而不知其一/說道无本末精麤之别灑掃應對形而上者存焉世豈)
(无孝悌之人而不能盡性至命亦由之而不知也人見/禮壞樂崩則曰禮樂亡矣然未嘗亡也夫盜賊人之至)
(不道者必有統屬必有聽順然後能羣處而謂禮樂一/日亡乎知禮樂之无所不在而未嘗亡也則於窮神知)
(化也何有安節釋道所見偏非不窮深極微也至窮神/知化則不得與矣柄  朱子語過此以往未之或知亦)
(只是雖欲從之未由也已之意德明窮神知化德之盛/這德字只是上面崇德之德德盛後便能窮神知化便)
(如聰明叡知皆由此出自誠而明相似淵夫子之敎顏/子只是博文約禮二事至於欲罷不能既竭吾才如有)
(所立卓爾處只欠箇熟所謂過此以往未之或知也窮/神知化德之盛也人傑未之或知是到這裏不可奈何)
(窮神知化雖不從這裏出來然也有這箇意思淵精義/入神以致用也利用安身以崇德也過此以往未之或)
(知也窮神知化德之盛也只是這一箇非於崇德之外/别有箇德之盛也做來做去做到徹處便是廣尺蠖蟲)
(子屈得一寸便能信得一寸來許他之屈乃所以為信/龍蛇於冬若不蟄則凍殺了其蟄也乃所以存身也精)
(義入神乃所以致用也利用安身乃所以崇德也欲罷/不能如人行步左脚起了不由得右脚不起所謂過此)
(以往未之或知也若到那窮神知化則須是德之盛也/方能義剛天下何思何慮一句便是先打破那思字却)
(說同歸殊塗一致百慮又再說天下何思何慮謂何用/如此憧憧往來而為此朋從之思也日月寒暑之往來)
(尺蠖龍蛇之屈信皆是自然㡳道理不往則不來不屈/則亦不能信也今之為學亦只是如此精義入神用力)
(於内乃所以致乎外利用安身求利於外乃所以崇德/於内只是如此做將去雖至於窮神知化地位亦只是)
(德盛仁熟之所致何思何慮之有謨繫辭解咸九四據/爻義看上文說貞吉悔亡貞字甚重程子謂聖人感天)
(下如雨𤾉寒暑无不通无不應者貞而已矣所以感人/者果貞矣則吉而悔亡葢天下本无二理果同歸矣何)
(患乎殊塗果一致矣何患乎百慮所以重言何思何慮/也如日月寒暑之往來皆是自然感應如此日不往則)
(月不來月不往則日不來寒暑亦然往來只是一般往/來但憧憧之往來者患得患失既要感這箇又要感那)
(箇便是憧憧忙亂用其私心而已屈信相感而利生焉/者有晝必有夜設使長為晝而不夜則何以息夜而不)
(晝安得有此光明春氣固是和好只有春夏而无秋冬/則物何以成一向秋冬而无春夏又何以生屈信往來)
(之理所以必待疊相為用而後利所由生春秋冬夏只/是一箇感應所應復為感所感復為應也春夏是一箇)
(大感秋冬則必應之而秋冬又為春夏之感以細言之/則春為夏之感夏則應春而又為秋之感秋為冬之感)
(冬則應秋而又為春之感所以不窮也尺蠖不屈則不/可以信龍蛇不蟄則不可以藏身今山林冬煖而蛇出)
(者往往多死此即屈信往來感應必然之理夫子因往/來二字說得許多大又推而言學所以内外交相養亦)
(只是此理而已横渠曰事豫吾内求利吾外素利吾外/致養吾内此下學所當致力處過此以上則不容計較)
(所謂窮神知化乃養盛自致非思勉所及此則聖人事/矣  神化二字雖程子說得亦不甚明惟是横渠推出)
(來推行有漸為化合一不測為神又曰一故神兩在故/不測兩故化並董窮神知化化是逐些子挨將去㡳一)
(日復一日一月復一月節節挨將去便成一年這是化/神是一箇物事或在彼或在此當其在陰時全體在陰)
(在陽時全體在陽都只是這一物兩處都在不可測故/謂神横渠言一故神兩故化又注云兩在故不測這說)
(得甚是分曉淵林問正蒙形而上者得辭斯得象矣神/為不測故緩辭不足以盡神化為難知故急辭不足以)
(盡化如何是緩辭急辭曰神自是急辭/化是漸漸而化若急辭形容之不可㝢)易曰困于石據
于蒺藜入于其宮不見其妻凶子曰非所困而困焉名
必辱非所據而據焉身必危既辱且危死期將至妻其
可得見邪(吕音訓死其今本作/期陸氏曰亦作期)集解(朱子曰釋困/六三爻義)附録
(朱子語問非所困而困焉名必辱大意指困于石說石/是挨動不得㡳物事自是不須去動他若只管去用力)
(徒自困耳又曰且以人事言之有着力不得處若只管/着力去做少間去做不成他人便道自家无能便是辱)
(了名或曰若在其位則做得曰自是如此爻/意義謂不可做㡳事便不可入頭去做學蒙)纂註(南軒/張氏)
(曰有應於上將以求名今困于石此非所困而困焉名/必辱也有依於下得以安身今據於蒺藜此非所據而)
(據焉身必危也在困之時名辱身危有死之理此身不/行道雖妻且不可見冝乎凶也  楊氏萬里曰君子有)
(不幸之困无以致之在陳畏匡是已故名不辱而身不/危小人无幸免之困為不善以致之以其非所據而據)
(是以非所困而困尚可得而保其名保其身保其家保/其妻子乎  柴氏曰此言困之小人不知義以危身)
易曰公用射隼于髙墉之上獲之无不利子曰隼者禽
也弓矢者器也射之者人也君子藏器於身待時而動
何不利之有動而不括是以出而有獲語成器而動者
也(吕音訓射隼陸上食亦反下恤/允反括陸氏曰古活反結也)集解(朱子曰括結礙/也此釋解上六)
(爻/義)附録(朱子語張敬夫說易謂只依孔子繫辭說便了/如說公用射隼至成器而動者也只如此說便)
(了固是如此聖人之意只恁地說不得緣在當時只理/會得象數故聖人明之以理賀孫公用射準孔子自是)
(發出言外/意學蒙)纂註(朱氏曰藏可用之器待可為之時動无/結閡出則有獲唯乗屈信之理而其用)
(利者/能之)子曰小人不恥不仁不畏不義不見利不勸不威
不懲小懲而大誡此小人之福也易曰屨校滅趾无咎
此之謂也(吕音訓校陸胡孝反下同止/今本作趾陸氏曰本亦作趾)集解(朱子曰此/釋噬嗑初)
(九爻/義)纂註(馮氏椅曰不以不仁為耻故見利而後勸於/為仁不以不義為畏故畏威而後懲於不義)
(其朱氏曰小人不耻不仁故不畏不義陷於死亡辱及/  先耻孰大焉雖愚也而就利避害與人同故見義而)
(後勸威之而後懲小懲大誡猶為小人之福况真知義/乎  張子曰暗於事幾者也  郭氏京曰不見利不動)
(案動字誤作勸字凡悔吝所生生乎動者是小人見利/而動若勸勉之義皆是善道故季康子問使民敬忠以)
(勸/也)善不積不足以成名惡不積不足以滅身小人以小
善為无益而弗為也以小惡為无傷而弗去也故惡積
而不可掩罪大而不可解易曰何校滅耳凶(吕音訓去/陸羌呂反)
(何陸河可/反又音河)集解(朱子曰此釋噬/嗑上九爻義)纂註(朱氏曰精於義者/豈一日積哉彼積)
(不善而滅其身者不知小善者大善之積也過楊氏萬/里曰夫子釋噬嗑初上之辭謂懲惡在初改  在小)
(錢氏曰積字冝玩凡善惡未/有不由積而成也盍謹諸)子曰危者安其位者也亡
者保其存者也亂者有其治者也是故君子安而不忘
危存而不忘亡治而不忘亂是以身安而國家可保也
易曰其亡其亡繫于包桑集解(朱子曰此釋/否九五爻義)附録(朱子/語問)
(危者以其位為安而不知戒懼故危亡者以存為可常/保是以亡亂者有其治是自有其治如有其善之有是)
(以亂曰某舊也如此說看來保字說得較牽强只是常/有危亡興亂之慮可以安其位保其存有其治學蒙)
纂註(朱氏曰君子兢兢業業不恃其有故身安而國家/可保國家保而德崇矣  張子曰明君子之見幾)
子曰德薄而位尊知小而謀大力小而任重鮮不及矣
易曰鼎折足覆公餗其形渥凶言不勝其任也(吕音訓/知陸音)
(智尟今本作鮮陸氏曰本亦作鮮仙善反少也折陸之/設反餗陸氏曰音速馬作粥渥陸於角反勝陸音升)
集解(朱子曰此釋/鼎九四爻義)纂註(朱氏曰位欲當德謀欲量知任/欲稱力三者各得其實則利用)
(而安身小人志在於得而巳以人之國徼倖萬一鮮不/及禍自古一敗塗地殺身不足以塞其責者本於不知)
(義而已臣錢氏曰古之人君必量力度德而後授之官/古之人  亦必量力度德而後居其任雖百工胥史且)
(猶不苟況三公乎為君不明於所擇為臣不審於自擇/以至亡身危主誤國亂天下皆由不勝任之故可不戒)
(哉皆楊氏萬里曰聖人亦豈責天下之人皆德厚而不/薄  知大而不小皆力多而不少哉亦責其貪位而不)
(量已過分而不勝任以至/覆人之餗敗己之身爾)子曰知幾其神乎君子上交
不諂下交不瀆其知幾乎幾者動之微吉之先見者也
君子見幾而作不俟終日易曰介于石不終日貞吉介
如石焉寧用終日斷可識矣君子知微知彰知柔知剛
萬夫之望(吕音訓先見陸賢遍反介于陸氏曰徐音戒/衆家作介徐云王廙古黠反斷陸丁亂反)
集解(朱子曰此釋豫六二爻義/漢書吉之之間有凶字)附録(程子語先見則吉/可知不見故致凶)
(光庭見幾而作不俟終日智之圓也並介如石理素定/也理素定故見幾而作何俟終日哉  籲  朱子語易)
(曰知幾其神乎便是這事難如邦有道危言危行邦无/道危行言遜今有一様人其不畏者又言過於直其畏)
(謹者又縮做一團更不敢說一句話此便是曉不得那/幾若知幾則自中節无此病矣君子上交不諂下交不)
(凟葢上交貴於恭遜恭則便近於諂下交貴於和易和/則近於瀆恭與諂相近和與凟相近只爭些子便至於)
(流也僴上交近於諂下交近於凟於此當知幾才過些/子便不是知幾周子所謂幾善惡者此也董君子上交)
(不諂下交不瀆他這下面說幾最要看箇幾字只争些/子凡事未至而空說道理易見事已至而顯然道理也)
(易見惟事之方萌而動之微處此最難見或問幾者動/之微何以獨於上下言之曰上交要恭遜才恭遜便不)
(知不覺有箇諂㡳意思在裏頭下交不凟亦是如此所/謂幾者只才覺得近諂近凟便勿令如此此便是幾僴)
(凡人上交必有些小取奉底心下交必有些小簡傲底/心所争只是些子能於此而察之非知幾者莫能董幾)
(是動之微是欲動未動之間便有善惡便須就這處理/會若至於發著之甚則亦不濟事矣更怎生理㑹所以)
(聖賢說戒謹乎其所不睹恐懼乎其所不聞葢幾微之/際大是要切道夫魏問幾者動之微吉之先見者也曰)
(似是漏字漢書上引此句說幾者動之微吉凶之先見/者也似說得是幾自是有善有惡君子見幾亦是方舍)
(惡從善賀孫問知微知彰知柔知剛伊川作見微則知/彰矣見柔則知剛矣其說如何曰也好看來只作四件)
(事亦自好既知微又知彰既知柔又知剛焉/盖言其无所不知所以為萬民之望也學蒙)纂註(張/子)
(曰幾者象見而未形者也形則涉乎明不待神而後/知也吉之先見云者順性命則所先皆吉也  朱氏)
(曰神難言也精義入神其惟知幾乎知幾其神矣幾者/動之微吉之先見者也譬如陽生而井溫雨降而雲出)
(衆人不識而君子見之夫雙湖先生曰豫六二爻惟曰/介于石不終日貞吉而  子發明幾學以敎人葢介有)
(幾義祁寬謂至纎至細處者深為得之上交謂五下交/謂初惟當豫時不諂不凟不沈溺於豫此其所以為知)
(幾/也)子曰顏氏之子其殆庶幾乎有不善未嘗不知知之
未嘗復行也易曰不逺復无祇悔元吉(吕音訓復行陸/扶又反祇陸氏)
(曰韓音祈支反/王廙輔嗣音支)集解(朱子曰殆危也庶幾近意言/近道也此釋復初九爻義)附録
(程子語祗與底通使底至也无至於悔自大學之道在/明其明德明德乃止於至善也知既至  然意誠顏子)
(有不善未嘗不知知之至也知之至故未嘗復行他人/復行知之不至也並光庭顏子有不善未嘗不知知之)
(未嘗復行如顏子地位豈有不善所謂不善者只是微/有差失才差失便能知之知之便更不萌作顏子大率)
(與聖人皆同只這便有分别若无則便是聖人曽子三/省只是𦂳約束顏子便能三月之久到這些地位工夫)
(尤難直是峻絶又大段着力不得馮氏拾遺殆朱子語/其殆庶幾乎殆是幾字之義又曰是近義又  是危殆)
(者是爭些子㡳意思又曰或以幾為因上文幾字而言/但左𫝊與孟子庶幾兩字都只做近字說學蒙有不善)
(未嘗不知知之未嘗復行直是顏子/天資好如至凊之水纎芥必見葢卿)纂註(李氏椿年曰/聖人无不善)
(賢人則容有不善但未嘗不知知之未嘗復行也子丘/氏曰庶近也與庶乎屢空之庶同義夫子知幾顔  庶)
(幾此其去聖所以未達一間爾也張/子曰知不善未嘗復行不貳過)天地絪緼萬物化
醇男女構精萬物化生易曰三人行則損一人一人行
則得其友言致一也(吕音訓絪緼陸氏曰本又作氤氲/上音因下紆云反晁氏曰說文作)
(壹㚃不得泄内也說之案壹/㚃篆文絪緼古文氤氲𨽻文)集解(朱子曰絪緼交密之/狀醇謂厚而凝也言)
(氣化者也化生形化者/也此釋損六三爻義)附録(朱子語天地絪緼萬物化/醇致一専一也惟専一所)
(以能絪緼若不専一則各自相離矣化醇是已化後化/生指氣化而言草木是也僴横渠云艮三索得男乾道)
(之所成兊三索得女坤道之所成所以有天地絪緼男/女構精之義亦有此理易說致一是専一之義程先生)
(言之詳矣天地男女都兩箇方得専一若三箇便亂了/三人行減了一箇則兩箇便専一一人行得其友成兩)
(箇便専一程先生說初與二三與上四與五皆兩箇相/與自說得好初二二陽四五二陰同德相比三與上應)
(皆兩相/與學蒙)纂註(朱氏曰天地萬物其本一也天地升降其/氣絪緼萬物化矣醇而未雜言其一而未)
(始離也天地既生萬物萬物各有陰陽精氣相交化生/无窮男女曰化生者言有兩則有一也  柴氏曰天地)
(男女皆二而一者也地丘氏曰損自泰來以未成卦言/之下乾為天上坤為  以乾上三爻交坤下三爻而為)
(損有天地絪緼之象以既成卦言之上坤變艮為少男/下乾變兊為少女有男女構精之象  張子曰始陳上)
(下交以盡接人之道卒具男女一致之戒而人之道畢/矣又曰虛則受盈則虧陰陽之義也故陰得陽則為益)
(以其虛也陽得陰則為損以其盈也艮三索而得男乾/道之所以成也兊三索而得女坤道之所以成也故三)
(之於上則有天地絪/緼男女構精之義也)子曰君子安其身而後動易其心
而後語定其交而後求君子脩此三者故全也危以動
則民不與也懼以語則民不應也无交而求則民不與
也莫之與則傷之者至矣易曰莫益之或擊之立心勿
恒凶(吕音訓易其/陸以豉反)集解(朱子曰此釋益上九/爻義  此第五章)附録(朱子/語夫)
(子云不學詩无以言先儒以為心平氣和則能言易繫/辭曰易其心而後語也荅劉玶上下繫辭說那許多爻)
(直如此分明它人說得分明便淺近聖人說來却不淺/近有含蓄所以分在上下繫也别无意義聖人偶然去)
(這處說又去/那處說爾董)纂註(郭氏京曰危以動則民不輔也案輔/字誤作與字輔輔助之義況无交而)
(求則民不與二字義甚明然錢氏曰安其身易其心定/其交非立心有恒者不能  立心有恒種種周密缺一)
(便不謂全則項氏曰危以動則民不與者黨與之與也/无交而求  民不與者取與之與也  柴氏曰身順道)
(則安悖道則危心无險陂則易有險陂則懼以義相與/為交定以利相與為无交動而與語而應求而與者物)
(我一心而无間之者也小人反是獨言莫之與則傷之/者至矣以益之上九専利自益故也  雙湖先生曰夫)
(子於繫辭上𫝊既舉七卦爻辭以發明易道今於此第/五章又復舉十卦十一爻之辭以論之看來亦只是隨)
(一時意之所欲言者則舉之逐爻各自有意義皆足為/學者取法未必先立主意却以卦實之或盡分配上精)
(義致用說竊/恐未然也)子曰乾坤其易之門邪乾陽物也坤陰物
也陰陽合德而剛柔有體以體天地之撰以通神明之
德(吕音訓易之門邪陸氏曰本又作易之門户邪撰陸/氏曰仕勉反下章同數也廣雅云定也王肅土眷反)
集解(程子曰或曰乾坤易之門其義難知餘卦則易知/也曰乾坤天地也萬物烏有出天地之外者乎知)
(道者統之有宗則然也而在卦觀之乾坤之道簡易故/其辭平直餘卦隨時應變取舎无常至為難知也知乾)
(坤之道者以為易則可也乾朱子曰諸卦剛柔之體/皆以乾坤合德而成故曰  坤易之門撰猶事也)附
録(朱子語乾坤易之門不是乾坤外别有易只易便是/乾坤乾坤便是易似那兩扇門相似一扇開便一扇)
(閉只是一箇陰陽做㡳如闔戸謂之坤闢戸謂之乾淵/乾坤易之門門者是六十四卦皆由此出如兩儀生四)
(象只管生出故曰門為復是取闔闢之義邪曰只是取/闔闢之義六十四卦只是這一箇陰陽闔闢而成但看)
(它下文云乾陽物也坤陰物也陰陽合德而剛柔有體/便見得只是這兩箇學蒙乾陽物坤陰物陰陽形而下)
(者乾坤形而上者道夫天地之撰撰/是所為必大撰即是說它做處淵)纂註(徐氏曰陽畫/為乾陰畫為)
(坤門猶闔户闢户之義一闔一闢為易之門其變无窮/皆二物也陰陽合德謂二物交錯而相得有合剛柔有)
(體謂成卦爻之體也天地之撰陰陽造化之迹也有形/可擬故曰體體天地之撰言聖人作易皆以體法造化)
(之事而效其至著者也神明之德陰陽健順之性也有/理可推故曰通通神明之德言易書既作又以通知造)
(化之理而極於至微者也又曰自形而上者言之故先/陰而後陽自形而下者言之故先剛而後柔  凌氏曰)
(乾坤物於陰陽而由陰陽以闔闢故曰乾陽物也坤陰/物也  蔡氏曰乾坤合而後成衆卦爻之體如剛來而)
(下柔剛上而柔下此類皆由乾坤相合/而成所謂陰陽合德而剛柔有體也)其稱名也雜而
不越於稽其類其衰世之意邪(吕音訓越晁氏曰說文/作􁂢易雜而不􁂢越說)
(文訓/度)集解(朱子曰萬物雖多无不出於陰陽之變故卦/爻之義雖雜出而不差繆然非上古淳質之)
(時思慮所及也故以為衰世/之意葢指文王與紂之時也)附録(朱子語問其稱名也/雜而不越是指繫辭)
(而言是指卦名而言曰它後兩三畨說名後又舉起九/卦說看來只是為卦名又曰繫辭自此以後皆難曉學)
(蒙於稽其類一本作於稽音啓其顙又一本於作烏不/知如何但不過說稽考其事類淵其衰世之意邪伏羲)
(畫卦這般事都已有了只是未曽經歴到文王時世變/不好古來未曽有㡳事都有了它一一經歴這崎嶇萬)
(變過來所以說出那卦辭如箕子之明夷如入于左腹/獲明夷之心于出門庭此若不是經歴如何說得淵)
纂註(楊氏萬里曰乾之所名或為龍或為馬或為玉金/其所稱雖雜而不越乎陽物也坤之所名或為牛)
(或為牝馬或為輿釡其所稱雖雜而不越乎陰物也不/柴氏曰乾坤足以盡天下之道萬物由之足矣何用)
(一之名世衰道微人之情偽滋熾聖人不得不明其道/以示天下  徐氏曰上古之世俗朴民淳迷于吉凶之)
(塗而莫知所趨故伏羲畫卦以敎之占而吉凶以明斯/民由之而无疑也雖乾陽坤陰剛柔交錯顯而體天地)
(之撰微而通神明之德然剛勝則吉柔勝則凶亦未嘗/費辭也中古以來人心變詐迷謬愈甚文王周公於是)
(繫卦爻之辭稱名辨物稽類考占以開示陰陽之義易/之道雖无餘藴而聖人憂患後世之意葢亦有不得已)
(焉者故下文/又申言之)夫易彰往而察來而微顯闡幽開而當名
辯物正言斷辭則備矣(吕音訓闡陸氏曰昌善反明也/辯物陸氏曰如字徐扶勉反别)
(也斷陸/丁亂反)集解(朱子曰而微顯恐當作微/顯而開而之而亦疑有誤)附録(朱子語問/彰往察來)
(如神以知來知以藏往相似往是已定㡳如天地陰陽/之變皆已見在這卦上了來謂方來之變亦皆在這上)
(了曰是學蒙往者如陰消陽長來者事之未來吉凶淵/微顯闡幽幽者不可見便就這顯處說出來顯者便就)
(上面尋出這不可見㡳敎人知學蒙微顯闡幽便是顯/道神德行德行顯然可見者道不可見者微顯闡幽是)
(將這道來事上看言那箇雖是麤㡳然皆出於道義之/藴微顯所以闡幽闡幽所以微顯只是一箇物事僴又)
(曰將這道理來事物上與人看就那事物/上推出那裏面有這道理是微顯闡幽董)其稱名也小
其取類也大其旨逺其辭文其言曲而中其事肆而隱
因貳以濟民行以明失得之報(吕音訓文陸如字一音/問中陸丁仲反貳陸氏)
(曰音二鄭云當為弍/晁氏曰案弍古文)集解(朱子曰肆陳也貳疑也可此/第六章多闕文疑字不  盡)
(通後皆/放此)纂註(徐氏曰往謂陰陽消長剛柔變化卦爻所藏/著易皆著而明之故曰彰往來謂吉凶未定)
(事之方來者占筮中所告可以前知故曰察來顯者微/之使求其原故曰微顯幽者闡之使見其端故曰闡幽)
(當名謂父子君臣之分貴賤上下之等各當其位也辨/物謂乾馬坤牛離火坎水碩果莧陸之類悉辨其似也)
(正言謂元亨利貞直方大之辭正其言以曉人也斷辭/謂利涉大川不利涉大川可小事不可大事之語有以)
(決其疑也負乗往來事名之小者也茅棘豕雉物名之/小者也所稱雖小而其所取之類皆本於陰陽非稱名)
(也小取類也大乎旨謂所示之理文謂經緯錯綜也極/天下之賾凡天地陰陽道德性命之奥象皆示之而其)
(所係之辭經緯錯綜皆有自然之文非其旨逺其辭文/乎曲委曲也凡委曲其文者未必皆中乎理易則言雖)
(曲而无不中也肆陳也凡敷陳其事者无有隱而不彰/易則事雖肆而其理未嘗不隱也貳疑也報猶應也尖)
(得之報吉凶之應也因民之疑貳而決其疑以濟其所/行有以明著其吉凶之應也  雙湖先生曰此一節上)
(六句皆是抑揚說易書所載名雖小而類則大旨雖逺/而辭則文言雖曲而理則中事雖肆而理則隱正與書)
(直而温寬而栗等語同意凡此者无非因民心之疑貳/而欲濟其所行以易而明示其失得之報故然也逺深)
(逺文文章曲偏曲朱子釋中庸致曲亦謂偏曲失得謂/吉凶也此章専論乾坤為易之門六十四卦之所從出)
(乃易之關鍵也其究則无非/所以斷民疑明吉凶之報耳)易之興也其於中古乎作
易者其有憂患乎集解(朱子曰夏商之末易道中微文/王拘於羑里而繫彖辭易道復)
(興/)附録(程子語如言仁者不憂又却言作易者其有夏/患須要知用處各别也天下只有一箇憂字一)
(箇患字既有此二字/聖人安得无之安節)是故履德之基也謙德之柄也復
德之本也恒德之固也損德之脩也益德之裕也困德
之辯也井德之地也巽德之制也(吕音訓柄陸兵病反/脩陸氏曰如字馬作)
(循辯陸氏曰如/字王肅卜勉反)集解(朱子曰履禮也上天下凙定分不/易必謹乎此然後其德有以為基)
(而立也謙者自卑而尊人又為禮者之所當執持而不/可失者也九卦皆反身修德以處憂患之事也而有序)
(焉基所以立柄所以持復者心不外而善端存恒者守/不變而常且久懲忿窒慾以修身遷善改過以長善困)
(以自驗其力井以不變其所然/後能巽順於理以制事變也)附録(朱子語履德之基/只是要以踐履為)
(本謙德之柄只是要謙退若處患難而矯亢自髙取禍/必矣復德之本如孟子所謂自反困德之辯其處困而)
(通則可以辨其是困而不通則可以辨其非損是懲忿/窒欲益是修德益令廣大巽德之制巽以行權巽只是)
(低心下意要制事須是將心入那事裏去順他道理方/能制事方能行權若心麤只從事皮上綽過如此權便)
(錯了巽伏也入也學蒙問井德之地曰井有本故凙及/於物而井未嘗動故曰居其所而遷如人有德而後能)
(施以及人然其德性未嘗動也井以辨義如人有德其/施而見於物自有斟酌裁度銖井居其所而遷又云井)
(德之地也葢井冇定體不動然水流出去而不窮猶人/心有守不動而應變於外則不窮也德之地地是那不)
(動地頭學蒙問巽何以為德之制曰巽為資斧所以多/作斷制之義葢巽之義非順字所能盡順而能入之謂)
(巽一陰入在二陽之下是入細直徹到底不只到皮子/上者如此方斷得殺若不見得盡如何可以行權必大)
纂註(程氏曰履德之基也千里之行始於足下古者名/臣盛烈暴炙在人耳目者未嘗不始於近而後寝)
(以光懿乎徐氏曰履踐也基猶基址禮卑如地人之踐/履一循  禮是從實地上立歩步步皆實則德有其基)
(自下積累而上故曰德之基復為反善之義人非聖人/不能不流於惡能於念慮之萌人所不知已所獨知之)
(處審其幾而復於善焉是德有其本也人處困窮出處/語黙之間取予辭受之際最可觀德當義則為君子違)
(理則為小人明辨於私所以自驗其所守也處雙湖先/生曰此初陳九卦之德雖未說到聖人用易  然以文)
(王之聖之德純亦不已其於九卦/之德固自統會於其心也久矣)履和而至謙尊而光
復小而辯於物恒雜而不厭損先難而後易益長裕而
不設困窮而通井居其所而遷巽稱而隱(吕音訓厭陸/於艷反易陸)
(以䜴反長陸丁文反稱/陸尺證反又尺升反)集解(朱子曰此如書之九德禮/非强世然事皆至極謙以)
(自卑而尊且光復陽徴而不亂於羣陰恒處雜而常德/不厭捐欲先難習熟則易益但充長而不造作困身困)
(而道亨井不動而及物巽/稱物之冝而潛隱不露)附録(程子語益長裕而不設/謂固有此理而就上充)
(長之設是撰造也撰造則為偽也語録也朱子語履之/為卦君臣上下各履其位而得其和者  和則疑於平)
(易而非極至之義然各得其所而不亂是乃所以為至/也又曰履和而至以下皆是反說謙尊而光若秦人尊)
(君卑臣則雖尊而不光故謙則尊而又光復是一陽生/於羣陰之下如幽暗中一㸃白便是小而辨也復雖一)
(陽生然而與衆陰却不相亂人之善端方萌雖小然而/衆惡却遏他不得學蒙損先難而後易不探虎穴不得)
(虎子須是捨身入裏面去如搏宼讎方得之若輕可地/說得不濟事顯子如子產為政鄭人歌之曰孰殺子產)
(吾其與之及三年人復歌而頌之葢事之初在我亦有/所勉强在人亦有所難堪久之當事理順人心這裏方)
(易便如利者義之和一般義是一箇制斷物事恰似不/和久之事得其冝乃所以為利如萬物到秋許多嚴凝)
(肅殺之氣似可畏然萬物到這裏若不得此氣收斂凝/結許多生意又无所成就其難者乃所以為易也  益)
(長裕而不設長裕只是一事但充長自家物事敎寛裕/而已困窮而通此因困卦說澤无水困君子以致命遂)
(志葢此是致命遂志之時所以困彖曰險以說困而不/失其所亨其惟君子乎葢取困而能說也井居其所而)
(遷井是掇不動之物然其水却流行出去利物□繫辭/既說井以辨義又說井居其所而遷井是不可動物事)
(水却可隨所汲而往如道之正體却一定扵此而隨事/制冝自莫不當所以說井以辨義又云井居其所而遷)
(賀孫巽稱而隱巽是箇卑巽㡳物事如兊見而巽伏也/自是箇隱伏㡳物事葢巽一陰在下二陽在上陰初生)
(時已自稱量得箇道理了不待顯而後見如事到面前/自家便有一箇道理處置它不待發露出來又曰稱而)
(隱是巽順恰好㡳道理有隱而不能稱量者有能稱量/而不能隱伏至露形迹者皆非巽之道也巽德之制也)
(巽以行權都是此意僴陳才卿問隱字何訓曰隱不見/如風之動物无物不入但見其動而不見其形權之為)
(用亦猶是也僴巽稱而隱以行權觀之則稱字冝音/去聲為稱物之義某前以為稱揚之說錯了學蒙)纂
註(徐氏曰設施為也自然充長不待施為以求其益也/益之道當俟其涵養從容自然有得不可萌欲速助)
(長之心設謂有所安排布置要如何也開真氏曰案損/先難而後易葢忿心易發難制欲心易  難塞故其始)
(也懲之塞之為甚難然天理既明人欲自熄其為力又/有所不難者故曰後易益長裕而不設葢主利物而言)
(長裕者謂充廣吾寛裕之德則其利益自然及物不待/安排做作也故曰不設  蔡氏曰和則不能必至而履)
(之和則能至尊者不能必光而謙之尊則能光微昧者/不辨於物而復之小則能辨雜者人厭之而恒之雜則)
(不厭難者不易而損之先難則能通遷謂養物不窮也/居其所則不遷而井之居則能遷稱輕重等也稱則形)
(著而巽之稱則能隱此如書之九德葢兼體用而言也/  雙湖先生曰此再陳九卦之材亦未說到聖人用易)
(處然聖人既有九卦之德亦必有九卦/之材其和而至稱而隱固其餘事矣)履以和行謙以
制禮復以自知恒以一德損以逺害益以興利困以寡
怨井以辯義巽以行權(吕音訓和行陸下/孟反逺陸于萬反)集解(朱子曰/寡怨謂)
(少所怨尤辨義謂安而能慮之此第/七章三陳九卦以明處憂患  道)附録(程子語巽以行/權義理所順處)
(所以行權光庭自朱子語禮主卑下履也是那踐履處/所行若不由履  是乖戾所以曰履以和行謙又更卑)
(下所以節制乎禮又曰禮是自家恁地卑下謙是應物/而言學蒙困以寡怨是得其處困之道故无所怨於天)
(无所尤於人若不得其道則有所怨尤矣僴井以辨義/謂安而能慮葢守得自家心先定方能辨事之是非若)
(自家心先不定事到而前安能辨其義邪僴問井以辨/義是大小多寡所施各當如上文居其所而遷是否曰)
(然必大巽以行權兊見而巽伏權是隱然做㡳物事若/顯然地做却不成行權淵鄭仲履問巽以行權恐是神)
(道曰不須如此說巽只柔順低心下意㡳意義人至行/權處不少巽順如何行得蓋卿  權是見得道理精熟)
(後於物之精微委曲處无處不入但見其動而不見其/形權之用亦猶是也銖問巽有優游巽入之義權是仁)
(精義熟於事能優游以入之意曰是又曰巽是入細㡳/意這說在九卦之後是這八卦是了方可以行權學蒙)
(鄭仲履問作易者其有憂患乎如何只取九卦先生云/聖人論處憂患偶然說此九卦耳天下道理只在聖人)
(口頭開口便是道理偶說此九卦意思自足若更添一/卦也不妨更不說一卦也不妨只就此九卦中亦自儘)
(有道理且易中儅有處憂患㡳卦非謂九卦之外皆非/所以處憂患也若以困為處憂患底卦則屯蹇非處憂)
(患而何觀聖人之經正不當如此後世拘於象數之學/乃以為九陽數聖人之舉九卦葢合此數也尤泥而不)
(通矣葢卿易之為書如行雲流水本无定相確定他說/不得顯子三陳九卦初无它意觀上面其有憂患一句)
(便見得是聖人說處憂患之道聖人去這裏偶然看得/這幾卦有這箇道理所以就這箇說去若論到㡳如睽)
(蹇皆是憂禍患㡳事何故却不說聖人視/易如雲行水流初无定相不可確定也淵)纂註(邵子曰/人道不)
(能无怨故言寡怨所謂怨是用希是也為柴氏曰道始/於踐履而終以知權故孔子以可與權  學之至  雙)
(湖先生曰三陳九卦自有次第第一節論九卦之德第/二節論九卦之材第三節方論聖人用九卦以處憂患)
(之道故皆以以字明之亦如六十四卦大象必着一以/字以明用易也然文王之聖心與易會居平時處憂患)
(无一非易況演易羑里即身是易豈待逐卦而以之乎/夫子亦姑論其處憂患之道以其近似者言之而為萬)
(世學易者法耳膠焉非易又曰九卦於三畫八卦内七/卦有取獨无取於離以為聖人晦明之意然有互體離)
(在焉實未嘗不明也所真氏曰九卦之義更當各就全/卦反復觀之以求其  謂處憂患者庶乎得之又此章)
(之下云易之為書也不可逺云云又明於憂患與故/則易之一書无非明於憂患又不特九卦為然也)易
之為書也不可逺為道也屢遷變動不居周流六虛上
下无常剛柔相易不可為典要唯變所適(吕音訓逺陸/氏曰馬王韓)
(袁萬反師如字/上陸時掌反)集解(朱子曰逺猶忘也周流六虛/謂陰陽流行於卦之六位)附録
(朱子語謂易之所言无非天地自然之理人生日用之/所不能須臾離者故曰不可逺曰是學蒙易不可為典)
(要易不是確定硬本子揚雄太𤣥却是可為典要它排/定三百五十四賛當晝三百五十四賛當夜晝㡳吉夜)
(㡳凶吉之中又自分輕重凶之中又自分輕重易却不/然有陽居陽爻而吉㡳又有凶㡳有陰居陰爻而吉底)
(又有凶㡳有有應而吉㡳有有應而凶㡳是不可為典/要之書這箇是有許多變所以如此淵大𫝊說上下无)
(常唯變所適便見得易人人可用不是死法雖道是二/五是中却其間有位二五而不吉者有當位而吉亦有)
(當位而不吉者若揚雄太𤣥皆排定了/第幾爻吉第幾爻凶此便是死法賀孫)纂註(張子曰心/不存之是)
(逺也不觀其書亦是逺也至蔡氏曰屢遷謂為道變通/而不滯乎物自易之為書  屢遷此總言為書為道以)
(起下文之意也自變動不居至唯變所適言易道之屢/遷也不居猶不止位未有爻曰虛卦雖六位而剛柔爻)
(畫往來如寄非實有也故以虚言或自上而降或由下/而升上下无常也柔來文剛分剛上而文柔剛柔相易)
(也典常也要約也其屢變无常不可為典要唯變所適/而已  朱氏曰位謂之虛者虛其位以待變動也故太)
(𤣥九位亦/曰九虛)其出入以度外内使知懼集解(朱子曰此句/未詳疑有脫)
(誤/)附録(朱子語問外内使知懼據文勢合作使内外知懼始/得曰是如此不知這兩句是如何上下文意都不)
(相屬硬解也解得但不/曉其意是說甚㡳學蒙)纂註(司馬公曰自内適外為出/自外來内為入易出入六)
(爻為人内外之法度入朱氏曰出入者以卦内外體言/出者自内之外往也  者自外之内來也以是觀消息)
(虚盈之變出處進退之理使知成/懼當出而入當入而出其患一也)又明於憂患與故无
有師保如臨父母集解(朱子曰雖无師保而常/若父母臨之戒懼之至)附録(朱/子)
(語使知懼便是使人有戒懼之意易中說如此則吉如/此則凶是也既知懼則雖无師保一似臨父母相似常)
(恁地戒/懼淵)纂註(朱氏曰又此書明於已之所當憂患與所/以致憂患之故无有師保敎訓而嚴憚之)
(明失得之報也有如父母親臨而愛敬之見聖人之情/也  南軒張氏曰師者敎之道保者輔其躬  蔡氏曰)
(雖尤師保如臨父母易書可親如此信乎不可逺也造/余氏曰上繋雖言與民同患而必以洗心先之又發)
(化不與聖人同憂之意/下繫則多言憂患矣)初率其辭而揆其方既有典常
苟非其人道不虛行(吕音訓撥陸氏曰葵癸反度/也方陸氏曰馬云方道也)集解
(朱子曰方道也始由辭以度其理則見其有典/常矣然神而明之則存乎其人也  此第八章)附録(朱/子)
(語既有典常是一定了占得他這爻了吉凶自定這便/是有典常淵上文說不可為典要下文又說既有典常)
(這都不可曉常/猶言常理學蒙)纂註(胡氏曰方道也人能初率循大易/之辭則可以揆度夫大易之道)
(凌氏曰率其辭之所指而揆其方之所向則其道雖不/可為典要而其書則有典可循有常可蹈也然非得其)
(人亦何以行之哉有雙湖先生曰此章專論玩辭觀變/為學易之事而深  望於其人也書者卦爻之辭也道)
(之屢遷者卦爻之變也此二句一章綱領變動不居以/下言其變也明於憂患以下言其辭也自其變觀之則)
(九六之爻周流於虛位之間或上或下而无常皆一剛上/一柔之相易不可為典要而惟變所適然其剛柔之或)
(而出於外也既足為斯人之法度使知懼於外其剛柔/之或下而入於内也亦足為斯人之法度使知懼於内)
(豈徒變之云乎自其辭觀之則明憂患而如父母之臨/率辭揆方而有典常之可法而後緫之以苟非其人道)
(不虛行則玩辭觀變之學誠有/望於其人也聖人之意可見矣)易之為書也原始要終
以為質也六爻相雜唯其時物也(吕音訓要陸/一遥反下同)集解(朱/子)
(曰質謂卦體卦必舉其始終而/後成體爻則唯其時物而已)纂註(錢氏藻曰六爻相/雜唯其時之不同)
(而其事物亦異如乾之取龍一物也或潛或見或躍或/飛之不同者時也如漸之取鴻亦一物也而于干于盤)
(于陸于木之不同者亦時也又徐氏曰此緫言聖人作/易所以立卦生爻之義下文  逐爻分說而申明之也)
(質謂卦體時謂六位之時物謂陰陽二物也原其事之/始要其事之終以為一卦之體質卦有六爻剛柔錯雜)
(隨其時辨其物言卦雖有/全體而爻亦无定用也)其初難知其上易知本末也
初辭擬之卒成之終(吕音訓易/陸以豉反)集解(朱子曰此言/初上二爻)纂註
(蔡氏曰初爻者卦之本本則其質未明故難知上爻者/卦之末末則其質已著故易知難知則所繫之辭必擬)
(議而後得易知但卒其卦/之辭而成其卦之終也)若夫雜物撰德辯是與非則
非其中爻不備(吕音訓撰陸氏曰/鄭作筭云數也)集解(朱子曰此謂/卦中四爻)附
録(朱子語問雜物撰德云云曰這様處曉不得常疑有/闕文先儒解此多以為互體如屯震下坎上就中間)
(四爻觀之自二至四則為坤自三至五則為艮故曰非/其中爻不備互體說漢儒多用之左𫝊中一處說占得)
(觀卦處亦舉得分明看來此說亦不可廢學蒙問易中/互體之說或以雜物撰德辨是與非則非其中爻不備)
(此是說互體曰今人言互體皆以此為說但亦有取不/得處如頤大過之類是也王輔嗣又言納甲飛伏尤更)
(難理此等不必深泥董其初難知至非其中爻不備若/解也硬解了但都曉他意不得這下面却說一箇噫字)
(都不成文章不/知是如何學蒙)纂註(潘氏夢旂曰雜物者剛柔相雜而/有等也撰德者撰述之也物之所)
(以相雜者撰其德而已物之相雜也正則德之所撰者/吉物之相雜也不正則德之所撰者凶然而不言吉凶)
(而曰辨是與非則吉凶可知矣而洪氏曰中爻者謂二/三四與三四五也如坤坎為師  六五之爻曰長子帥)
(師以正應九二而言葢指二至四為震也坤艮為謙而/初六之爻曰用涉大川葢自二而上則六二九三六四)
(為坎也爻雙湖先生曰物謂内外卦陰陽二物雜謂自/其中四  雜而互之又自成兩卦之德也故謂之撰是)
(非者當位不當位中不中正不正也内外卦既足以示/人矣復自互體而辨之則是是非非於是乎益可見焉)
噫亦要存亡吉凶則居可知矣知者觀其彖辭則思過
半矣(吕音訓噫陸氏曰於其反王肅於力反辭也馬同/要陸氏曰一妙反絶句又一遥反則句至吉凶居)
(陸氏曰馬如字處也鄭王肅作其辭知者陸音智彖辭/陸氏曰吐貫反馬云彖辭卦辭也鄭云爻辭也思陸息)
(吏/反)集解(朱子曰彖統論/一卦六爻之體)纂註(朱氏曰噫重卦六爻之意亦/要諸吉凶存亡之辭而已)
(有同位而異物同物而異象同象而異辭要諸辭則四/者不同居然易見可指掌而知矣六爻變動相錯而有)
(吉凶存亡者也彖辭者合内外二體以一爻相變而有/者也知者明於理則觀諸彖辭而爻義已知其過半矣)
(吉耿氏曰雜物撰徳辨是與非大致所歸不出乎存亡/  凶而已所以觀是非之要在要存亡吉凶所以觀存)
(亡吉凶之要在觀彖辭而已所龔氏曰以彖為要知者/觀之无待於爻葢所要愈約  知愈易中爻者六爻之)
(要而彖者又/一卦之要也)二與四同功而異位其善不同二多譽四
多懼近也柔之為道不利逺者其要无咎其用柔中也
集解(朱子曰此以下論中爻同功謂皆陰位異位謂逺/近不同四近君故多懼柔不利逺而二多譽者以)
(其柔/中也)附録(朱子語問其要无咎其用柔中也近君則當/柔和逺去則當有强毅剛正之象始得此二)
(之所以不利然而居中所以无咎曰也是恁地說又曰/其要无咎若作去聲則是要約之義若作平聲則是要)
(其歸之之意又曰要去聲是要恁地要平聲/是這裏取那裏意思又曰其只欲无咎易說)纂註(郭氏/京曰)
(註云懼近也今本誤以近也字為正文近字上仍脫懼/字  許氏曰二與四皆陰位也四雖得正而猶有不中)
(之累況不得其正者乎二雖不正猶有得中之美況正/而得中者乎四近君之臣也二逺君之臣也其勢又不)
(同此二之所以多譽/四之所以多懼也)三與五同功而異位三多凶五多
功貴賤之等也其柔危其剛勝邪(吕音訓勝陸升/證反一音升)集解
(朱子曰三五同陽位而貴賤不同然以柔/居之則危唯剛則能勝之  此第九章)附録(朱子語/二與四)
(同功三與五同功却說得好但/利不利逺者也曉不得易說)纂註(潘氏夢旂曰三與/五功同乎陽而位)
(有貴賤之異三以臣之賤而居下卦之上故多凶五以/君之貴而居上體之中故多功然五君位也柔居之則)
(危剛居之則能勝其事故六居五多危九居五多吉也/  許氏曰上卦之中乃人君之位也一爻之德莫精於)
(此在乾則剛健而斷在坤則重厚而順未或有先之者/至於坎險之孚誠離麗之文明巽順於理艮篤於實皆)
(能首出乎庶物不問何時克濟大事𫝊謂五多功者此/也獨震忌强輔兊比小人於君道為未善觀其戒之之)
(辭則可知始雙湖先生曰案此章専論爻畫以示人首/論六爻之  終次論爻之初上又次論中四爻因及彖)
(辭末則申論中四爻分二四三五陰陽而論以見逺近/貴賤安危之不同而剛柔之用亦異其致意在中四爻)
(而四爻之中所主又在/二五居二體之中也)易之為書也廣大悉備有天道焉有
人道焉有地道焉兼三才而兩之故六六者非他也三才之
道也集解(朱子曰三畫已具三才重之故六而以/上二爻為天中二爻為人下二爻為地)附録
(程子語唯人氣最清可以輔相裁成天地設位聖人成/能直行乎天地之中所以為三才天地本一物地亦天)
(也只是人為天地心是心之動則分了天/為上地為下兼三才而兩之故六也大臨)纂註(朱氏曰/天地人)
(三者一物而兩體陰陽也而謂之天剛柔也而謂之地/仁義也而謂之人故曰三才兼三才而兩之故六兼之)
(者天之道兼陰與陽也地之道兼柔與剛也人之道兼/仁與義也六者非它即三才之道也是故三畫有重卦)
(六即三三即一也為楊氏萬里曰重卦之後則兼三才/而兩之是一三才  兩三才也合為一卦則陰或居上)
(安知地之不為天陽或居下安知天之不為地五/為君則天道為人道矣二為臣則地道為人道矣)道有
變動故曰爻爻有等故曰物物相雜故曰文文不當故
吉凶生焉集解(朱子曰道有變動謂卦之一體等謂逺/近貴賤之差相雜謂剛柔之位相間不)
(當謂爻不當位/  此第十章)附録(朱子語問道有變動至故曰文曰/道有變動不是指那陰陽老少之)
(變是說卦中變動如乾卦六畫初潛二見三惕四躍這/箇便是有變動所以謂之爻爻中自有等差或髙或低)
(或逺或近或貴或賤皆謂之等易中便可見如說逺近/相取而悔吝生近而不相得則凶二與四同功而異位)
(二多譽四多懼近也三與五同功而異位三多凶五多/功貴賤之等也又曰列貴賤者存乎位皆是等也物者)
(想見古人占卦必有箇物事名為物而今亡矣這箇物/是那别貴賤辨尊卑㡳物相雜故曰文如有君又有臣)
(便為君臣之文是兩物相對待在這裏故有文若相離/去不相干便不成文矣卦中有陰爻又有陽爻相間錯)
(則為文若有陰无陽有陽/无陰如何得有文學蒙)纂註(徐氏曰卦之全體三才/之道也道則變動不居)
(如潛見躍飛之類皆道之變動而謂之爻爻也者效天/下之動也或剛或柔而小大有等故謂之物物即陰陽)
(二物也一不獨立二則為文陰陽兩物交相錯雜故謂/之文陽居陽位陰居陰位當也陽居陰位陰居陽位不)
(當也吉凶由是而生則可以觀變玩占而見其文之著/矣  雙湖先生曰此章論易不徒爻畫有天地人之道)
(具焉惟其有是道所以變動不居即其為道也屢遷之/義使徒有是爻而非有道寓於其間則亦何變動之有)
(若物相雜則是因六爻中陰陽二物自相雜/居而成文以生吉凶而為人事失得之象耳)易之興也
其當殷之末世周之盛德邪當文王與紂之事邪是故
其辭危危者使平易者使傾其道甚大百物不廢懼以
終始其要无咎此之謂易之道也(吕音訓紂陸直又/反易者陸以豉反)集
解(朱子曰危懼故得平安慢易則必/傾覆易之道也  此第十一章)附録(朱子語其辭/危是有危懼)
(之意故危懼者使之平安慢易者使之傾覆易之/書於萬物之理无所不具故曰百物不廢學蒙)纂註
(柴氏曰非末世則情偽不如是之滋熾也非盛德則易/道无自而𫝊也末世紂之事也盛德文王之事也文王)
(之心憂患天下後世故其辭危懼此因文王危辭而論/易道能使如此豈易使之邪殖有禮覆昏暴天之道也)
(道徐氏曰知易之道而有所恐懼可使安平也不由其/  而有所慢易必至傾覆也故曰危者使平易者使傾)
(然非有使之也天之生物必因材而篤焉故栽者培之/傾者覆之亦自然之理也  南軒張氏曰文王囚羑里)
(以小心翼翼而遵夫易故危者使平也紂貴為天子以/殺戮无辜而悖於易故易者使傾也  蔡氏曰易之道)
(大百物皆不能廢也懼則憂危之謂苟能懼以終而猶/始焉則要其終而无咎矣  楊氏萬里曰前言易興於)
(中古作於憂患仲尼之意已屬之文王矣以為未足也/此章又明言易興於殷之末世周之盛德猶以為未足)
(也又指而名之曰當文王與紂之事則无復秋毫隱情/矣嗟夫千載之屈有幸逢一朝之伸一家之私有不没)
(天下之公文王无遇於紂而有遇於仲尼其千載之屈/一朝之伸與紂殷王也仲尼殷後也而仲尼貶殷為末)
(世襃周為盛德指紂之名而不諱稱文王之王而不抑/其不以一家之私没天下之公與大哉文王之聖與大)
(哉仲尼之公與指雙湖先生曰夫子原易之作明指伏/羲原易之興明  文王曰畫卦因重辭危可謂萬世之)
(日月獨少一言以及周公之爻/卒不免後世紛紛之疑難惜哉)夫乾天下之至健也德
行恒易以知險夫坤天下之至順也德行恒簡以知阻
(吕音訓行陸下孟反易/陸以䜴反阻陸莊呂反)集解(朱子曰至健則所行无難/故易至順則所行不煩故)
(簡然其於事皆有以知其難而不敢易以處之也是以/其有憂患則健者如自髙臨下而知其險順者如自下)
(趨上而知其阻葢雖易而能知險則不陷於險矣既簡/而又知阻則不困於阻矣所以能危能懼而无易者之)
(傾/也)附録(朱子語乾天下之至健更着思量看來聖人无/冒險之事須是知險便不進向前去又曰他只)
(是不直撞向前自别有一箇路去如舜知子之不肖則/以天下授禹相似賀孫乾健而以易臨下故知下之險)
(險㡳意思在下坤順而以簡承上故知上之阻阻是自/家低他却髙㡳意思自上面下來到那去不得處便是)
(險自下而上上到那去不得處便是阻淵自山下上山/為阻故指坤而言自山上觀山下為險故指乾而言因)
(登山而明險阻之義游儆乾雖至健知得險了却不下/去坤雖至順知得阻了便不上去以人事言之若健了)
(一向進去做甚收殺煇問乾至健也至恒簡以知阻見/得乾是至健不息之物經歴艱險處多雖有險處皆不)
(足為他之病足以進之而无難㡳意思否曰不然舊亦/嘗如此說覺得終是硬說易之書本意不如此正要人)
(知險而不進不說是我至健了凡有險阻只恁冒進而/无雖如此大非聖人作易之意觀其上文云易之興也)
(其於中古乎至其要尤咎此之謂易之道也看它此語/是什麽恐懼危險不敢輕進之意乾之道便是如此卦)
(中皆然所以多說見險而能止如需卦之類可見易之/道正是要人知進退存亡之道若是冒險前進必陷於)
(險知進而不知退知存而不知亡豈乾之道邪惟其至/健而知險故止於險而不陷於險也又曰此是就人事)
(上說險與阻不同險是自上視下見下之險故不敢行/阻是自下觀上為上所阻故不敢進又曰易之為書大)
(槩要人謹密戒懼以免患難若恃其至健而不恤險難/豈易之道邪周僴問夫乾至知阻曰此段専是以憂患)
(之際而言且如健當憂患之際則知險之不可乘順當/憂患之際便知阻之不可越信都是當憂患之際處憂)
(患之道當如此因憂患方生那知險知阻若只就健順/上看便不相似如上下文說危者使平易者使傾能說)
(諸心能研諸慮皆因憂患說大要乾坤只是循理而已/他若知得前有險之不可乗而不去則不陷於險知得)
(前有阻之不可冒而不去則不困於阻若人不循理以/私意行乎其間其過剛者雖知險之不可乗却硬要乗)
(則陷於險矣雖知阻之不可越却硬要越則困於阻矣/只是順理便无事又問在人固是如此以天地言之則)
(如何曰在天地自是无險阻這只是大綱說箇乾坤㡳/意思是如此又曰順自是畏謹冝其不越夫險如健却)
(疑其不畏險然却知險而不去葢他當憂患之際故也/又問簡易曰若長是易時更有甚麽險他便不知險矣)
(若長是簡時更有甚麽阻他便不知/阻矣只是當憂患之際方見得同上)纂註(南軒張氏曰/健者疑若不)
(知險也今乾至健而德行恒易故知險而不為陰所陷/順者疑若不知阻也今坤至順而德行恒簡而不為陽)
(所拒易朱氏曰上繫言易簡而天下之理得下繫終/之以  簡而知險阻故曰殊塗而同歸一致而百慮)能
說諸心能研諸侯之慮定天下之吉凶成天下之亹亹
者(吕音訓說陸音恱諸侯之慮晁氏曰王昭素云剰侯/之二字必是王輔嗣以後韓康伯以前錯温公曰王)
(輔嗣略例曰能研諸慮則侯之衍字也說之案虞翻亦/作諸侯則其謬已久矣亹亹陸氏曰亡偉反鄭云沒沒)
(也王肅/云勉也)集解(朱子曰侯之二字衍說諸心者心與理會/乾之事也研諸慮者理因慮審坤之事也)
(說諸心故有以定吉凶/研諸慮故有以成亹亹)附録(朱子語說諸心只是見過/了便說這箇屬陽研諸慮)
(是研窮到㡳似那安而能慮直是子細了這箇屬陰淵/能說諸心乾也能研諸慮坤也說諸心有自然㡳意思)
(故屬陽研諸慮有作為㡳意思故屬陰定吉凶乾也成/亹亹坤也事之未定者屬乎陽定吉凶所以為乾事之)
(已為者屬乎陰成亹亹者所以為坤大抵言語兩端處/皆有陰陽如開物成務開物是陽成務是陰如致知力)
(行致知是陽力行是陰周子之書屢發此意推之可見/謨且以做事言之吉凶未定時人自意思懶散不肯做)
(去吉凶定了他自勉勉做將去所以屬陰大率陽是輕/清㡳物事之輕清㡳屬陽陰是重濁㡳物事之重濁㡳)
(屬陰淵能說諸心能研諸慮方始能定天下之吉凶成/天下之亹亹者凡事見得通透了自是懽恱既說諸心)
(是都理會得了於事上更審一畨便是研諸慮研是更/去研磨他定天下之吉凶是割判得這事成天下之亹)
(亹是做得/事業學蒙)纂註(項氏曰惟乾坤知之明故能道占者之/心使之說能因占者之慮為之研說心)
(故能定其吉凶研慮故能成其亹亹易朱氏曰易簡也/故能說諸心知險阻也故能研諸慮  簡者我心之所)
(固有反而得之能无說乎以我所有慮其不然反覆不/捨能无研乎天下之吉凶藏於无形至難定也天下之)
(亹亹來而不已至難成也/定之成之者易簡而已)是故變化云為吉事有祥象
事知器占事知來集解(朱子曰變化云為故象事可以/知器吉事有祥故占事可以知)
(來/)附録(朱子語問變化云為主於人而言否曰變化者/陰陽之所為云為者人事之所作上兩句只說)
(理如此下兩句是人就理上知得在陰陽則為變化在/人事則為云為吉事自有祥兆惟其理如此故於變化)
(云為則象之而知已有之器於吉事有祥則占之而知/未然之事也問器字則是凡於有形之實事者皆為器)
(否先生云易中器字是恁地說又曰變化云為是明吉/事有祥是幽象事知器是人事占事知來是筮象事知)
(器是人做這事去占事知來是它方有禎祥見乎蓍龜/之類吉事有凶事亦有淵問易書中有許多變化云為)
(又吉事皆有休祥之應所以象事者於此/而知器占事者於此而知來曰是易說)纂註(余氏曰/變化云)
(為吉事有祥不假象占者也象事知器占事知來求諸/象占者也不假象占百姓之所以與能也  項氏曰云)
(為即言動也人之言動即易之變化也故曰變化云為/此四句即上繋之四道也變化云為即尚其辭尚其變)
(也象事占事即尚其象尚其占也精於變化云為則知/動之微見吉之先有擬議之功无諂瀆之禍故曰吉事)
(有祥此以辭與變體之於身也精於觀象可知制器之/理如十三卦是也精於占卜可知方來之事如遂知來)
(物是也此以占/與象措於事也)天地設位聖人成能人謀鬼謀百姓與
能集解(朱子曰天地設位而聖人作易以成其功於/是人謀鬼謀雖百姓之愚皆得以與其能)附
録(朱子語天地設位四句說天人合處天地設位使聖/人成其功能人謀鬼謀則雖百姓亦可以與其能成)
(能與能雖大小不同然亦是小小㡳造化之功用然百/姓與能却須因蓍龜而方知得人謀鬼謀與洪範之謀)
(及乃心謀及卜筮謀及卿士謀及庶人相似淵百姓/與能它无知因卜筮便會做得事便是與能學蒙)纂
註(南軒張氏曰天能天而不能地地能地而不能天所/賴聖人成其能其能可謂大矣然又且明謀之人幽)
(謀之鬼神不自認以為能故/百姓莫不歸美以與其能矣)八卦以象告爻彖以情言
剛柔雜居而吉凶可見矣集解(朱子曰象謂卦畫/爻彖謂卦爻辭)附録
(朱子語八卦以象告以後/說得叢雜不知如何學蒙)纂註(張子曰八卦有體故象/在其中錯綜為六十四)
(卦爻彖所趨各異故曰情言人南軒張氏曰八卦成列/象在其中矣此八卦所以告  以象至於爻者變也彖)
(者材也皆有辭者此聖人以情而言於人也剛柔/雜居則交通以趨時而或失或得故吉凶見焉)變動
以利言吉凶以情遷是故愛惡相攻而吉凶生逺近相
取而悔吝生情偽相感而利害生凡易之情近而不相
得則凶或害之悔且吝(吕音訓惡陸氏曰/烏路反鄭烏洛反)集解(朱子曰/不相得)
(謂相惡也凶害/悔吝皆由此生)附録(程子語易爻應則有時而應又逺/近相取而悔吝生酢  朱子語問)
(易之情近而不相得則凶或害之悔且吝如何先生云/此疑是指占法而言想古人占法今不見得蓋逺而不)
(相得則安能為害惟切近不相得則凶害便能相及也/一箇凶人在五湖四海之外安能害自家若與之為鄰)
(近則有害矣又問云此如今人占火珠林課底若是凶/神動與世不相關不能為害惟是克世則方能為害否)
(先生云恐是這/様意思易說)纂註(徐氏曰易道變動開物成物以利/言也而卦爻之辭有吉有凶以其)
(情之有所遷耳愛惡相攻如訟九四不克訟復即命以/與四相愛也謙六五利用侵伐上六利用行師以與九)
(三相愛也同人九三伏戎于莽惡九五也九五大師克/相遇惡三四也逺近相取如姤九五以把包𤓰上九姤)
(其角逺取初六也解六三負且乗近取二四也豫六三/盱豫近取九四也情偽相感如中孚九二鳴鶴在陰以)
(情感乎五也屯六四求婚媾往以情感乎初也蒙六三/見金夫不有躬以偽感乎二也漸九三夫征不復婦孕)
(不育以偽感乎四也凡此皆以情遷者也者項氏曰變/動以利言吉凶以情遷此再言辭之諭人  殊也是故)
(愛惡相攻以下皆言吉凶以情遷之事而以六爻之情/與辭明之吉凶悔吝利害之三辭分出於相攻相取相)
(感之三情而緫屬於相近之一情此四相者爻之情也/下六辭者爻之辭也  雙湖先生曰變動即上文爻有)
(變動是已以利言者爻之變動本皆敎人趨吉避凶而/歸於利耳然不免吉凶殊分者由情而遷也情有善有)
(不善善則遷於吉不善則遷於凶至是不能皆歸於利/矣是故以下愛惡逺近情偽所謂情也相攻相取相感)
(遷之由也吉凶悔吝利害緫名之曰吉凶也愛惡相攻/因於逺近相取逺近相取因於情偽相感者情之始交)
(利害之開端也相取者迹之已著悔吝之途分也相攻/則事之已極吉凶之不可移也此三言皆吉凶以情遷)
(之事凡易之情以下獨舉近者緫言之近而相取其情/乃不相得此必其初之以偽感終至於惡而相攻是以)
(凶耳既至於凶其於害悔吝可知矣即此一條備三者/而明之大要欲人警省悔心生而吉利隨之終歸夫變)
(動之利不墮於情遷之/凶耳易之道固如此也)將叛者其辭慙中心疑者其辭
枝吉人之辭寡躁人之辭多誣善之人其辭游失其守
者其辭屈集解(朱子曰卦爻之辭亦猶/是也  此第十二章)附録(朱子語中/心疑者其)
(辭枝中心疑故不敢說殺其辭枝者如木之有枝開兩/岐去董問八卦以象告至失其守者其辭屈竊疑自吉)
(凶可見矣而上只是緫說易書所載如此自變動/以利言而下就人占時上說如何先生曰然銖)纂註
(徐氏曰叛背叛也背叛正理其中有歉則發於言辭自/然慚怍也枝如木之有枝開兩岐疑者可否未決則其)
(辭不直截或兩岐也誣善者謂謗善為惡言語不實如/物在水上浮游不定失其守者言見理不定无所操執)
(其辭多屈而不伸也言心之聲由乎中而見乎外孟子/詖淫邪遁一章意亦如此  項氏曰六辭之中吉一而)
(躁叛疑誣失居其五叛非叛逆但背實棄信皆是也言/與實相背故慚吉者静躁者動叛者无信疑者不自信)
(誣者敗人失守者自敗皆相反對也守謂其所依據吴/王失國故辭屈於晉夷之失對故辭屈於孟子皆失其)
(所據也以類推之艮吉也震躁也兊叛也巽疑也坎喜/陷為誣善離喜麗為失守人情大約不出乎六者仁者)
(黙勇者譁能言者寡信善巽者少決智人多險文士罕/守剛柔之變其盡於此矣  雙湖先生曰六辭與易誠)
(不相關意者指尚占命筮之辭上𫝊曰君子將有為也/將有行也問焉而以言其受命也如響夫子於此又發)
(其情以見命筮之際本諸中形諸外自有不可掩者神/物之蓍顧不能前知吉凶以告之乎亦欲人謹其事而)
(重其筮也下余氏曰上繋以黙而成之不言而信存乎/德行為結  繋以諸辭之不同者為結義相發也吉人)
(辭寡其黙/成之次歟)
　
　
　
　
　
　周易會通卷十三
欽定四庫全書
　周易會通卷十四
　　　　　　　　　　　　元　董眞卿　撰
說卦𫝊(吕音訓說卦凡十八章自昔者聖人之作易也/至以至於命為第一章昔者聖人之作易也將)
　(以順性命之理至故易六位而成章為第二章天地/定位至是故易逆數也為第三章雷以動之至坤以)
　(藏之為第四章帝出乎震至成言乎艮為第五章神/也者妙萬物而為言者也至既成萬物也為第六章)
　(乾健也至兊說也為第七章乾為馬至兊為羊為第/八章乾為首至兊為口為第九章乾天也至故謂之)
　(少女為第十章乾為天至為木果為第十一章坤為/地至為黒為第十二章震為雷至為蕃鮮為第十三)
　(章巽為木至為躁卦為第十四章坎為水至為堅多/心為第十五章離為火至為科上槁為第十六章艮)
　(為山至為堅多節為第十七章兊為/澤至為羊為第十八章並從唐孔氏)纂註(雙湖先生/曰說卦首)
　(論幽賛於神明而生蓍立卦次及伏羲文王卦位不/同次論八卦之象甚備其象多是夫子所自取不盡)
　(同於先聖漢儒以来千五百餘年未能勘破此義以/為夫子只是櫽括前聖所取之象求之於經又不同)
　(是以言象多牽合𫝊會而不得其說愚甞謂數聖人/取象各有不同故說卦言象求之於經不盡合蓋夫)
　(子自取之象為多不必盡同於先聖若分文王周公/之易各自求之坦然明白矣此說自足以祛古今之)
　(惑又案漢上云秦漢之間易亡說卦孝宣時河内女/子發老屋得說卦至後漢荀爽集解又得八卦逸象)
　(三十有一東萊吕氏論云隋經籍志序云秦後惟失/說卦三篇後河内女子得之今韓康伯說卦乃止一)
　(篇而别出序卦雜卦愚謂隋志疑是蓋費直所傳不/及說卦以後而所謂三篇恐并序雜言也  愚案朱)
　(子只分為十一章/不盡同於吕氏也)
昔者聖人之作易也幽賛於神明而生蓍(吕音訓幽賛/陸氏曰本或)
(作讃子旦反幽深也賛明也蓍陸音尸說文云蒿屬生/千嵗三百莖易以為數天子九尺諸侯七尺大夫五尺)
(士三尺毛詩草木疏/云似藾蕭青色科生)集解(朱子曰幽賛神明猶言賛化/育龜筴傳曰天下和平王道)
(得而蓍莖長丈/其叢生滿百莖)附録(程子語幽賛於神明而生蓍用蓍/以求卦非謂冇蓍而後畫卦尤庭)
(便朱子語能賛化育和氣充塞所以生出這物淵生蓍/  是大衍之數五十如何恰限生出百莖物事教人做)
(筮用到那參天兩地方是取數處淵或曰生蓍本義引/龜筴傳蓍生滿百莖為證某謂生字似只當與下面立)
(卦立字生爻生字同例看所謂生蓍者猶言立蓍而用/之耳未知是否荅曰卦爻是人所畫蓍是天地所生不)
(可作一例說兼以立蓍而用/之為生蓍亦不成文理易說)纂註(張子曰方其將有謀/也將有問焉命於蓍)
(此所謂生蓍非謂在野而生蓍也事在未来之前吉凶/在方册之上蓍在手中卒歸一處一時合豈非幽賛於)
(神明而得爾也蓍朱氏曰神明天地也聖人賛天地以/立人道於是生  之法以起數其用起數一及其究也)
(上下與天地同流/而无迹故曰幽賛)參天兩地而倚數(吕音訓參陸七南/反又音三倚陸氏)
(曰於騎反馬云依也王肅其綺反立/也蜀才作竒晁氏曰案竒古文)集解(朱子曰天圎地/方圓者一而圍)
(三三各一竒故參天而為三方者一而圍四四合二偶/故兩地而為二數皆倚此而起故揲蓍三變之末其餘)
(三竒則三三而九三偶則三二而六/兩二一三則為七兩三一二則為八)附録(朱子語問參/天兩地舊説)
(以為五生數中天參地兩不知其説如何曰如此却只/是三天二地不見參兩之意又曰這却是積數不是倚)
(數參天者參之以三兩地者兩之以二也以方圓而言/參兩如天之圎徑一則以圍三而參之地之方徑一則)
(以圍四而兩之否曰是道夫天一而圍三地一而圍四/然天全用而地半用如參天為三兩地為二也銖參天)
(兩地而倚數一箇天參之而為三一箇地兩之而為二/三三為九三二為六兩其二一其三為七兩其三一其)
(二為八二老為隂陽二少為柔剛参不是三之數是无/往參焉之參高問參天兩地而倚數曰天圍得數之三)
(地方得數之四一畫中有三畫三畫中三之則為九此/天數也陽道常饒隂道常乏地之數不能為三止於兩)
(而已三而兩之為六故六為坤去偽參天兩地而倚數/此在揲蓍上説參者元是箇三數㡳物事自家從而三)
(之兩者元是箇兩數㡳物事自家從而兩之雖然却只/是說得箇三兩在未見得成何數倚數云者似把幾件)
(物事挨放這裏且如先得箇三冄得箇三只成六又得/箇三方成九若得箇二却成八恁地倚得數出来有人)
(說參作三謂一三五兩謂二四一三五固是天數二四/固是地數然而這却是積數不是倚數淵一箇天參之)
(則三一箇地兩之則二數便從此起此與大衍之數五/十各自說一箇道理不須合来看然要合也合得一箇)
(三一箇二成五衍之/則成十便是五十淵)纂註(張子曰地所以兩分剛柔男/女而效之法也天所以參一)
(太極兩儀而象之性也又曰兩不立則一不可見一不/可見則兩之用息  潘氏夢旂曰蓍數卦爻易之□也)
(道徳性命易之妙也參天兩地謂五也數數者必/以五雖窮乎十百千萬必以五數之所以倚數也)觀變
於隂陽而立卦發揮於剛柔而生爻(吕音訓觀變陸氏/曰一本作觀變化)
(揮陸氏曰音輝晁氏曰/揚也王廙韓云散也)附録(朱子語問觀變於隂陽而/立卦觀變是就蓍數上觀)
(否曰恐只是就隂陽上觀未用說到蓍數處學蒙觀變/於隂陽且統說道有㡬畫陽㡬畫隂成箇甚卦發揮剛)
(柔却就七八九六上說初間做這箇卦時未曉得是變/與不變及至發揮出剛柔了方知這老隂少隂那是老)
(陽少陽淵分竒偶便是畫積畫便成卦卦中看畫便是/爻學蒙問既冇卦則有爻矣先有卦而後言爻何也曰)
(自作易而言之則有爻而後有卦此却是以後人觀易/而言方其立卦時只見得是卦及細别之則有六爻問)
(隂陽剛柔一也而别言之何也曰觀變於隂陽近於造/化而言發揮剛柔近於人事而言且如泰卦以卦言之)
(只見得小往大来隂陽消長之/意爻裏面便有包荒之類道夫)纂註(蔡氏曰隂陽七八/九六也觀七八九)
(六之變則卦可得而立矣隂陽之變即可以為爻後言/發揮剛柔而生爻者蓋未入用則謂之隂陽已入用則)
(謂之剛/柔也)和順於道徳而理於義窮理盡性以至於命(吕/音)
(訓盡陸/津忍反)集解(朱子曰和順從容无所乖逆統言之也理/謂隨事得其條理析言之也窮天下之理)
(盡人物之性而合於天道此聖/人作易之極功也  此第一章)附録(程子語和順於道/德而理於義者體)
(用也絢和順於道徳而理於義義則是天道也易言理/於義一也求是即為理義言理義不如且求是易曉求)
(是之心俄頃不可忘理於義此理云者猶人言語之間/常所謂理者非同窮理之理凡觀書不可以相類而泥)
(其義不爾則字相梗當觀其文勢上下如充實之美與/詩之言美輕重不同精義所務於窮理者非道須盡窮)
(了天下萬物之理又不道是窮得一理便到只是要積/累多後自然見去大臨窮理盡性矣曰以至於命則全)
(无着力處如成於樂樂則生矣之意同絢窮理盡性以/至於命三事一時並了元无次序不可將窮理作知之)
(事若實窮得理即性命亦可了大臨如言窮理以至於/命以序言之不得不然其實只是窮理便是盡性至命)
(也棣窮理盡性至命一事也才窮理便盡性盡性便至/命因指樹曰此木可以為柱理也其曲直者性也其所)
(以曲直者命也理性命一而已時氏拾遺理也性也命/也三者未嘗有異窮理則盡性盡性則知天命矣天命)
(猶天道也以其用言之則謂之命命者造化之謂也□/窮理盡性以至於命只窮理便是至於命子厚亦是失)
(於太快此義儘有次序須是窮是便能盡得已之性則/推類又盡人之性既盡得人性須盡併萬物之性一□)
(盡得如此然後至於天道也其間煞有事豈有當下便/理會了學者須是窮理為先如此則方覺有合言知命)
(與至於命儘冇逺近豈可以知便謂之至也精義理則/須窮性則須盡命則不可言窮與盡只是至於命也横)
(渠昔常譬命是原窮理與盡性如穿渠引源然渠與源/是兩物後来此議必改大臨  朱子語問和順道德而)
(理於義是就聖人上說是就易上說曰是說易又問和/順是聖人和順不曰是易之和順道德而理於義如吉)
(凶消長之道順而无逆是和順道徳也理於義則又極/其細而言隨事各得其冝之謂也和順道徳如極髙明)
(理於義如道中庸學蒙和順道徳而理於義是統說㡳/窮理盡性至命是分說㡳上一句是離合言之下一句)
(以淺深言之凡卦中所說莫非和順那道徳不悖了他/理於義是細分它逐事上各有箇義理和順字理字最)
(好看聖人這般改移不得淵和順道徳是黙契本原處/理於義是應變合冝處物物皆有理須一一推窮性則)
(是理之極處故云盡命則性之所自来處故云至荅許/昇窮理是理會得道理窮盡盡性是做到盡處如能事)
(父然後盡仁之性能事君然後盡義之性閎雅窮理是/知上說盡性是仁上說言能造其極也至於範圍天地)
(是至命事言與造化一般又問窮理盡性至於命曰此/本是就易上說易上盡具許多道理直是窮得物理盡)
(得人性到得那天命所以通書說易者性命之原此只/言作易者如此後来不合將做學者事看淵窮理盡性)
(至命本是就易上說易上皆說物理便是窮理盡性即/此便是至命也諸先生把来就人上說能窮理了方至)
(於命聖人作易時固是具得許多道理人能體之而盡/則便似那易它說那吉凶悔吝處莫非和順道徳理於)
(義窮理盡性之事這一句本是說易之書如此後人說/去學問上却是借它底然這上也有這意思皆是自淺)
(至深淳問窮理盡性以至於命程張之說孰是曰各是/一說程子皆以見言不如張子冇作用窮理是知盡性)
(是行覺程子是說得快了如為子知所以為孝為臣知/所以為忠此窮理也為子能孝為臣能忠此盡性也能)
(窮其理而充其性之所有方謂之盡以至於命是拖脚/說得於天者蓋性是我之所至者命是天之所以與我)
(者也昔嘗與人論舜事舜盡事親之道至天下之為/父子者定知此者窮理者也能此者盡性者也必大)纂
註(胡氏宏曰命有窮通性无加損盡其性則至於命性/勉齋黄氏曰性命一也天所賦為命物所受為性)
(命係於氣則天之所賦吾之所受者剛柔通塞受制於/不齊性命純乎徳則天所賦吾之所受者中正純粹皆)
(原於固有之徳窮理盡性則不但徳勝其氣而已且將/性命於天矣天徳天理徳以所得者而言理以本然者)
(而言故性曰天徳命曰天理亦一而已非二物也如此/則氣之偏者變而正柔者變而強昏者變而明矣其不)
(可變者死生夀夭有定數也命南軒張氏曰義在我也/命在天也天下之人皆知義  則聖人之易不作矣惟)
(夫不知義不知命此聖人不得已而生蓍倚數立卦生/爻凡以為天下不知義命者設也  朱氏曰昔者聖人)
(至倚數說䇿數也觀變於隂陽而立卦說揲蓍分卦也/發揮於剛柔而生爻說爻有變動也和順至至於命說)
(所繋爻彖之辭也世雙湖先生曰此章大抵論伏羲作/易後欲教天下後  用易故示人以因蓍求卦之法无)
(非欲使斯人安於義命之天而已聖人雖專指伏羲/然文王周公繫辭初不出義命之教亦在其中矣)昔
者聖人之作易也將以順性命之理是以立天之道曰
隂與陽立地之道曰柔與剛立人之道曰仁與義兼三
才而兩之故易六畫而成卦分隂分陽迭用柔剛故易
六位而成章(吕音訓迭陸田節反六/位陸氏曰本又作六畫)集解(朱子曰兼三/才而兩之總)
(言六畫又細分之則隂陽之位/間雜而成文章也  此第二章)附録(程子語立天之道/曰隂與陽立地之)
(道曰柔與剛立人之道曰仁與義兼三才一之也而兩/之不雨則无用絢有道者亦一作言自分明只作尋常)
(本分事說了孟子言堯舜性之舜由仁義行豈不是尋/常說話至於易只道箇立人之道曰仁與義則和性字)
(由字也不消道自己分明隂陽剛柔仁義只是一箇道/理籲昔者聖人立人之道曰仁曰義中庸曰仁者人也)
(親親為大義者冝也尊賢為大唯能親親故老吾老以/及人之老幼吾幼以及人之幼唯能尊賢故賢者在位)
(能者在職唯仁與義盡人之道則謂之聖人大隠仲尼/言仁未嘗兼義於易曰立人之道曰仁與義而孟子言)
(仁必以義配蓋仁者體也義者用也知義之為用而不/外焉者可與語道矣世之所論於義者多外之不然則)
(混而无别非知仁義之說者也酢立人之道曰仁與義/據今日合人道廢則是今尚不廢者猶只是有那些秉)
(彞卒珍滅不得以此思之天壤間可謂孤立其將誰告/邪大臨  朱子語昔者聖人之作易將以順性命之理)
(聖人作易只是要發揮性命之理模寫那箇物事下文/所說隂陽剛柔仁義便是性中有這箇物事順性命之)
(理只是要發揮性命之理淵問立天之道曰隂陽道理/也隂陽氣也何故以隂陽為道曰形而上者謂之道形)
(而下者謂之器明道以為須着如此說然器亦道道亦/器也道未嘗離乎器道只是器之理如這交椅是器可)
(坐便是交椅之理如這人身是器語言動作便是人之/理理只在器上理與器未嘗相離所以一隂一陽之謂)
(道淳問隂陽以氣言剛柔則有形質可見矣隂仁與義/則又合氣與形而理具焉然亦一而已矣蓋  陽者陽)
(中之隂陽柔剛者隂中之隂陽也仁義者隂陽合氣剛/柔成質而是理始為人道之極也然仁為陽剛義為隂)
(柔仁主發生義主收斂故其分屬如此或謂揚子雲說/君子於仁也柔於義也剛蓋取其相濟而相為用之意)
(曰仁體剛而用柔義體柔而用剛銖隂陽柔剛仁義看/來當曰義與仁當以仁對陽仁若不是陽剛如何做得)
(許多造化義雖剛却主於收斂仁却主發舒這也是陽/中之隂隂中之陽互藏其根之意且如今人用賞罰到)
(賜與人自是无疑便做將去若是刑殺時便遲疑不肯/果决做這見得陽舒隂斂仁屬陽義屬隂處淵仁禮屬)
(陽義智屬隂袁機仲却說義是剛底物合屬陽仁是柔/底物合屬隂殊不知舒暢發逹便是那剛底意思收斂)
(藏縮便是那柔底意思它只念得於仁也柔於義也剛/兩句便如此說殊不知正不如此又云以氣之呼吸言)
(之則呼為陽吸為隂吸便是收斂底意郷飲酒義云温/厚之氣盛於東南此天地之仁氣也嚴凝之氣盛於西)
(北此天地之氣氣也僴蓋嘗論之陽主進而隂主退陽/主息而隂主消進而息者其氣强消而退者其氣弱此)
(隂陽之所以為柔剛也陽剛温厚居東南主春夏而以/作長為事隂柔嚴凝居西北主秋冬而以斂藏為事作)
(長為生斂藏為殺此剛柔之所以為仁義也以此觀之/則隂陽剛柔仁義之位豈不曉然而揚子雲之所謂於)
(仁也柔於義也剛者乃自其用處之末流言之蓋亦所/謂陽中之隂隂中之陽固不妨自為一義但不可以雜)
(乎此而論之耳荅袁樞若揚子雲於仁也柔於義也剛/又自是一義便是這箇物事不可以一定名之看它用)
(處如何隂陽是陽中之隂陽剛柔是隂中之隂陽剛柔/以質言是有箇物了見得是剛底柔底隂陽以氣言□)
(子仁義禮知既知得界限分曉又須知四者之中仁義/是箇對立底闗鍵蓋仁仁也而禮則仁之著義義也而)
(知則義之藏春夏秋冬雖為四時然春夏皆陽之屬也/秋冬皆隂之屬也故曰立天之道曰隂與陽立地之道)
(曰柔與剛立人之道曰仁與義是知天地之道不兩則/不能以立故端雖有四而立之者則兩耳埴隂陽成象)
(天道之所以立也剛柔成質地道之所以立也仁義成/徳人道之所以立也道一而已隨事著見故有三才之)
(别於其中又各有體用之分焉其實則一太極也董陽/也剛也仁也物之始也隂也柔也義也物之終也  亞)
(夫問仁如何比剛曰如春生則氣舒自是剛秋殺則氣/收斂而漸衰自是柔佐立天之道曰隂與陽是以氣言)
(立地之道曰柔與剛是以質言立人之道曰仁與義是/以理言董兼三才而兩之初剛而二柔三仁而四義五)
(陽而上隂兩之如言加一倍本是一箇各加一箇為兩/顯子天下道理只是一箇包兩箇五行五箇便是十箇)
(甲乙便是兩箇木丙丁便是兩箇火戊己便是兩箇王/金水亦然所謂兼三才而兩之便都是如此義剛問將)
(以順性命之理而下言立天地人之道乃繼以兼三才/而兩之此恐是言聖人作易之由如觀鳥獸之文與地)
(之冝始作八卦相似蓋聖人見得三才之理只是隂陽/剛柔仁義故為兩儀四象八卦也只是這道理六畫而)
(成卦也不知如何曰聖人見得天下只是這兩箇物事/故作易只是模寫出這㡳問模寫出來便所謂性命之)
(理性命之理便是隂陽剛柔仁義否曰便是順性命之/理問兼三才如何分曰以一卦言之上兩畫是天中兩)
(畫是人下兩畫是地初剛而二柔三仁而四義五陽而/上隂兩卦各自看則上與三為天五與二為人四與初)
(為地問以八卦言之則九三者天之陽六三者天之隂/九二者人之仁六二者人之義初九者地之剛初六者)
(地之柔不知是否曰恁地看也得如上便是天之隂三/便是天之陽五便是人之仁二是人之義四是地之柔)
(初是地之剛道夫問分隂分陽迭用剛柔隂/陽剛柔只是一理兼而舉之否曰然道夫)纂註(張子/曰易)
(一物而合三才隂陽氣也而謂之天剛柔質也而謂之/地仁義徳也而謂之人又曰隂陽天道象之成也剛柔)
(地道法之效也仁義人道性之立也又曰隂陽其氣剛/柔其形仁義其性  游氏曰立天之道至仁與義夫道)
(一而已其立於天下則有兩端故君子有剛克焉執其/義之端也有柔克焉執其仁之端也執其兩端而用之)
(以時中此九德之所以有常而三徳所以用又也而程/氏珙曰範圍成化上下同流蓋原於至理之自然  然)
(者也謂如天經星著天體之廣運而无外日月運行次/之五緯旋次於内天道乾行生生化化此隂陽卦象之)
(所以立也謂如地山岳峻峙原野坦夷河海汙下地道/承天而時行此剛柔之所以立也謂如人天覆於上地)
(載於下人生其間而父子君臣彞倫攸叙此人道之所/以立也  勉齋黄氏曰天之道不外乎隂陽寒暑往來)
(之類是也地之道不外乎柔剛山川流峙之類是也人/之道不外乎仁義事親從兄之類是也隂陽以氣言剛)
(柔以質言仁義以理言雖若有所不同然仁者陽剛之/理也義者隂柔之理也其實只一而已天地亦大矣人)
(以藐然之身乃與天地並立而為三至其為道則又與/天地混然而无間其可不知所自立哉非陽剛隂柔則)
(雖天地不能以自立不仁不義則亦不可謂之人矣不/謂之人則與禽獸奚異哉由仁義則與天地並立而无)
(間由不仁不義則无以自别於禽獸學者具亦知所擇/矣  雙湖先生曰易為斯人作也性命之理天所賦於)
(人人所受於天之理也聖人將以順人心性命之理是/以兼三而兩六畫成卦以立天地人之道三才之道雖)
(有隂陽剛柔仁義之殊大抵以立人道仁義為主蓋人/負隂陽之氣以有生肖剛柔之質以有形具仁義之理)
(以成性莫不有三才之道焉仁義之道立即所以使之/隂陽合徳剛柔有體以順性命之理也故下文惟曰分)
(隂分陽迭用柔剛以成六位之章而不復言仁義者豈/不以使斯人皆得以揲著求卦分隂陽用柔剛以斷吉)
(凶而成亹亹則仁義之道固在其中矣上章由易說上/人此章由人說上易倒上章文勢先說順人心性命之)
(理而以將以是以之辭相為喚荅義則昭然兄曰性命/之理非指仁義之道而何畫則有九六之爻三才之爻)
(各兩故至六畫而卦成位則初二三四五上分初三五/為位之陽分二四上為位之隂陽為剛隂為柔一柔一)
(剛迭用於一卦六位之間以相間錯而成文章伏羲/畫六十四卦如此教人因蓍求卦之法其象亦如此)天
地定位山澤通氣雷風相薄水火不相射八卦相錯(吕/音)
(訓薄陸氏曰旁各反陸績云相附薄也馬鄭顧云薄入/也射陸氏曰食亦反虞陸績董姚王肅音亦云厭也)
集解(朱子曰邵子曰此伏羲八卦之位乾南坤北離東/坎西兊居東南震居東北巽居西南艮居西北於)
(是八卦相交而成六十/四卦所謂先天之學也)附録(程子語易八卦之位无不/曽有說先儒以為乾位西)
(北坤位西南乾坤任六子而自處无為之地此大故无/義理雷風山澤之類便是天地之用豈天地外别有六)
(子如人生六子則有各任其事而父母自閒風雷之類/於天地間如人身之有耳目手足便是人之用也豈可)
(謂手足耳目皆用而身无為乎安節氣朱子語問山澤/通氣只為兩卦相對所以氣通曰澤  升於山為雲為)
(雨是山通澤之氣山之泉脉流為澤為泉為水是澤通/山之氣是兩箇之氣相通道夫山澤通氣水火不相射)
(山澤一髙一下而水脉相為灌輸也水火下然上沸而/不相滅息也或曰射音亦與斁同言相為用而不相厭)
(也僴問水火不相射或音石或音亦孰是曰音石水火/與雷風山澤不相類本是相克底物事今却相應而不)
(相害問若以不相厭射而言則與上文相類如何曰不/相射乃下文不相悖之意不相悖乃不相害也水火本)
(相害之物便如未濟之水火亦是中間有物隔之若无/物隔之則相害矣此乃以其不相害而明其相應也道)
(夫問八卦相錯曰乾坤自是箇不動底物事動是隂陽/如一隂對一陽一陽對一隂六十四卦圎轉皆如此相)
(錯煇先天圖更不可易以象言之天居上地居下艮為/山故居西北兊為澤故居東南離為日故居于東坎為)
(月故居于西震為雷居/東北巽為風居西南)纂註(朱氏曰天地定位乾上坤/下也山澤通氣艮兊三相)
(易也雷風相薄震巽初相易也日月不相射坎離中相變/易也  柴氏曰不言八卦而言八物非物无以見相與)
(化之/理)數往者順知來者逆是故易逆數也(吕音訓數往/陸色具反又)
(色主反逆數/陸色主反)集解(朱氏曰起震而歴離兊以至於乾數/已生之卦也自巽而歴坎艮以至於)
(坤推未生之卦也易之生卦則以乾兊離震/巽坎艮坤為次故皆逆數也  此第三章)附録(朱子/語數)
(往者順這一段是從卦氣上看/來也是從卦畫生處看來淵)纂註(雙湖先生曰一逆/一順此是從卦氣)
(上看有逆无順此是從卦畫生處看數往者順知來者/逆此兩句說先天圓圖且以卦畫初生之序而觀本自)
(乾一而兊二離三震四以至巽五坎六艮七坤八今即/圓圖左方之序而觀之則自震北當冬至子半離東當)
(春分卯半乾南當夏至午半是順天而左旋皆已生之/卦也所以數其生之已往者豈非順乎又即圓圖右方)
(之序而觀之則自巽南當夏至午半坎西當秋分酉半/坤北當冬至子半是逆天右轉皆未生之卦也所以知)
(其生之方來者豈非逆乎是故易逆數也一句是說先/天横圖自太極生兩儀四象八卦以至六十四卦由乾)
(一至坤八則皆以逆而數矣詳見前九圖内數南軒張/氏曰易之於天下皆逆數而察其來故易逆  也逆如)
(逆暑逆寒預為之主者也方丘氏曰易言藏往知來彰/往察來又言數往知來則  來已往之事易皆有以知)
(之然往者已過而易知來者未形而難見易之占筮為/知來設故曰易逆數也正如所謂占事知來所謂遂知)
(來物所謂前民用皆逆數之謂也暗尹氏曰易之道如/日星但患於理未精失其幾會則  於理者也未到泰)
(之上六便知泰將及未到否之上九便知否欲傾此謂/幾會易之為書要知測未萌事若已往事何用知之數)
(亦不必逆籌筭蓋數者理也理有必然如政在大/夫五世希不失陪臣執國命三世希不失故也)雷以
動之風以散之雨以潤之日以烜之艮以止之兊以說
之乾以君之坤以藏之(吕音訓晅今本作烜陸氏曰況/晚反京云乾也本又作暅徐古)
(鄧反又香元反无烜/字說陸音恱後皆同)集解(朱子曰此卦位相對與/上章同  此第四章)附録
(程子語古言乾坤退處不用之地而用六子若人則便/分君道无為臣道有為若夫則誰與安排它如是須有)
(箇道理故如八卦之義須要玩索大臨之朱子語雷以/動之四句取象義多故以象言艮以止  四句取卦義)
(多故以卦言又曰喚山以止之又不得只得云艮以止/之  後四卦不言象也只是偶然到後兩句說乾以君)
(之坤以藏之却恁/説得好並學蒙)纂註(蔡氏曰動則物萌散則物具二/者言生物之功也潤則物滋烜)
(則物舒二者言長物之功也止則物成説則物遂二者/言收物之功也君則物有所歸藏則物有所息二者言)
(藏物之功也又曰此章卦位相對與上章同而上章則/言卦象自相為用此章則言八卦造物流行有生長收)
(藏之事也説朱氏曰前説乾坤而至六子无形者聚而/有形也此  六子而歸乾坤有形者散而入於无形也)
(終始循環不見首尾易之道也之潘氏夢旂曰上文先/言乎天地之无為後言乎六子  相為用言天地之用)
(六子也此章先言乎六子之職後言乎乾坤之道言六/子非乾坤无以主之藏之  郭氏京曰乾以居之居字)
(誤作君字夫子於此一節明長/養萬物之功不及君臣之義)帝出乎震齊乎巽相見
乎離致役乎坤説言乎兊戰乎乾勞乎坎成言乎艮集
解(朱子曰帝者天之主宰邵子曰此卦/位乃文王所定所謂後天之學也)附録(朱子語問/戰乎乾何)
(也曰恐是箇肅殺收成底時節故曰戰乎乾道問勞乎/坎恐是萬物有所歸有箇勞徠安定他之意  夫問勞)
(乎坎據下文萬物之所歸也故曰勞乎坎竊意勞字當/作去聲讀未知是否荅云恐或如此然此一節多難曉)
(處時舉勞乎坎是説萬物休息底意成言乎艮在東北/是説萬物終始處易説帝出乎震萬物發生便是它主)
(宰從這裏出齊乎巽曉不得離中虗明可以為南方之/卦坤安在西南不成西北无地西方肅殺之地如何云)
(萬物之所説乾西北也不可曉如隂陽只在這裏相薄/勞乎坎勞字去聲似乎慰勞之意言萬物皆歸藏于此)
(用慰勞/他道夫)纂註(蔡氏曰帝者以主宰乎物為言也出者發/露之謂震居東方於時為春齊者畢達之)
(謂巽居東南於時為春夏之交也相見物形明盛皆相見/也離居南方於時為夏致猶委也委役於萬物无不養)
(也坤居西南於時為秋夏之交也説言者物形至此充/足而說也兊居西南於時為秋戰者陽氣始萌隂疑而)
(戰也乾居西北於時為秋冬之交也勞者陽方脫乎戰/故勞坎居北方於時為冬成言者陽氣至此物之所成)
(終而成始也艮居東北於時為冬春之交也必雙湖先/生曰自巽至兊皆隂卦忽與乾遇隂疑於陽  戰故曰)
(戰乎乾止楊氏時曰成言乎艮艮者萬物之所成終而/成始也  於此矣復出乎震不終止也故艮曰時止則)
(止時行/則行)萬物出乎震震東方也齊乎巽巽東南也齊也
者言萬物之潔齊也離也者明也萬物皆相見南方之
卦也聖人南面而聽天下嚮明而治蓋取諸此也坤也
者地也萬物皆致養焉故曰致役乎坤兊正秋也萬物
之所說也故曰說言乎兊戰乎乾乾西北之卦也言隂
陽相薄也坎者水也正北方之卦也勞卦也萬物之所
歸也故曰勞乎坎艮東北之卦也萬物之所成終而所
成始也故曰成言乎艮(吕音訓嚮陸許亮/反治陸直吏反)集解(朱子曰/上言帝)
(此言萬物隨帝以出入也詳此第/五章所推卦位之説多未  者)附録(程子語南北之/位豈可不定下)
(所以定南北者在坎離也坎離又不是人安排得来莫/非自然也籲艮止也生也止則便生不止則不生此艮)
(終始萬物酢冬至一陽生每逢至後則倍寒何也隂陽/消長之際无截然斷絶之理故相攙掩過如天將曉復)
(至隂黑亦是理也大抵終始萬物萬物盛乎艮此儘神/妙須研窮此理大臨  朱子語問何以謂之隂陽相薄)
(曰乾陽也乃居西北故曰隂陽相薄恐是如此也見端/的未得  艮者萬物之所以成終而成始也猶春冬之)
(交故其位在東北南文王八卦不可曉處多如離南坎/北離坎却不應在  北且做水火居南北兊也不屬金)
(如今只是見它底慣了一似合當恁地相似方文王八/卦坎艮震在東北離坤兊在西南所以分隂  陽方)
(文王八卦有些似京房卦氣不取卦畫只取卦名京房/卦氣以復中孚屯為次復陽氣之始也中孚陽實在内)
(而未發也屯始發而艱難也只取名義文王八卦配四/方四時若卦畫則不可移換並董帝出乎震與萬物出)
(乎震這兩段説文王卦問何以知為文王卦曰邵子之/説如此問子細看此數叚前兩叚第三第四章説伏羲)
(卦位後兩段自帝出乎震以下説文王卦位自神也者/妙萬物而為言下有兩段共第六章前一段乃文王卦)
(位後一段乃伏羲底恐夫子之意以為伏羲文王所定/方位不同如此然生育萬物既如文王所次則其方位)
(非如伏羲所定不能能變化既成萬物无伏羲底則做/文王底不出竊恐文義如此説較分明曰如是則其歸)
(却在伏羲上恁地説也好但後兩段第六章却除了乾/坤何也荅曰竊恐着一句神也者妙萬物而為言引起)
(則乾坤在其中矣曰/恐是如此荅黄幹)纂註(柴氏曰此言八卦見於一嵗/之造化  蔡氏曰帝之出入)
(不可見而為物者可見故又以物言焉氣无物不行物/无氣不生然氣之生也有漸不能遽遍乎物自帝出乎)
(震至成言乎艮一氣流行之漸生成之功也震巽離乾/坎艮皆以方言兊以時言坤以地言所以然者夫子欲)
(備三者之義互言之耳是雖有三又足以見其未嘗相/離之義也  程氏曰言兊正秋則四時可推言坎正北)
(方則四方可推言坎者水也坤者地也則八物可推坤/不言西南坤之用不止於西南也乾不言萬物隂陽不)
(止於在物者也聖人於離有所取則它卦可以通其類/焉  項氏曰兊為口舌艮有伏兊皆得用言字  徐氏)
(曰坎離天地之大用也得乾坤之中氣故離火居南坎/水居北也震動也物生之初也故居東兊説也物成之)
(後也故居西此四者各居四位也震屬木巽亦屬木震/陽木也巽隂木也故巽居東南已之位也兊屬金乾亦)
(屬金兊隂金也故居西北亥之方也坤艮皆土也坤隂/土艮陽土坤居西南艮居東北者皆所以均旺乎四時)
(也此四者分居四隅也後天八卦以震巽離坤兊乾坎/艮為次者震巽屬木木生火故離次之離火生土故坤)
(次之坤土生金故兊乾次之金生水故坎次之水非土/亦不能以生木故艮次之水土又生木木又生火八卦)
(之用五行之生循環无窮此所以為造化流行之序也/  雙湖先生曰邵子以此兩段屬之文王八卦意其本)
(之文王卦辭坤卦西南得朋東北喪朋正北兩段之方/位也蹇解卦辭亦然又嘗謂帝出乎震至成言乎艮八)
(句疑是八卦圎圖之題日萬物出乎震以下皆/是解說或如朱子論天一地二章未可知也)神也者
妙萬物而為言者也動萬物者莫疾乎雷橈萬物者莫
疾乎風燥萬物者莫熯乎火說萬物者莫說乎澤潤萬
物者莫潤乎水終萬物始萬物者莫盛乎艮故水火不
相逮雷風不相悖山澤通氣然後能變化既成萬物也
(吕音訓妙陸氏曰如字王肅作眇音妙董云眇成也晁/氏曰眇古文妙字橈陸氏曰徐乃飽反王肅乃教反又)
(呼勞反熯陸氏曰王肅呼但反火氣也徐作暵音漢云/熟暵也晁氐曰說文作暵字乾也易燥萬物者莫暵乎)
(離火晁氏曰説文作離盛陸鄭又作成裏也水火不相/逮今本作火火相逮陸氏曰鄭宋陸二王无不字逮音)
(代一音大計反悖陸/氏曰必内反逆也)集解(朱子曰此去乾坤而專言六/子以見神之所為然其位序)
(亦用上章之説未詳/其義  此章六章)附録(程子語神是極妙之語良佐/天者理也神者妙萬物而為)
(言者也帝者以主宰事而名絢神也者妙萬物而為言/若上竿弄瓶至于斵輪誠至不可得而知上竿初習數)
(尺而後至於百尺習化其髙矧聖人誠至之事豈可得/而知河南語錄  朱子語水火不相逮又似與上靣水)
(火不相射同又似是伏羲卦易説問如雷風水火山澤/自不可喚做神曰神者乃其所以動所以橈者是也荅)
(幹神也者妙萬物而為言者也至既成萬物也本義云/云竊謂上言六子用文王八卦之位者以六子之主時)
(成用而言故以四時為序而用文王後天之序下言六/子用伏羲入卦之位者推六子之所以主時成用其言)
(故以隂陽交合為義而用伏羲八卦之序蓋隂陽各以/其偶合而六子之用行所以能變化盡成萬物也文王)
(八卦則兊震以長男而合少女艮巽長女而合少男皆/非其偶故自動萬物者莫疾乎雷至終萬物始萬物者)
(莫盛乎艮皆别言六子之用故以四時之次言之而用/文王八卦之序下則推其所以成用於隂陽各得其偶)
(故用伏羲八卦若上用伏羲卦次則四時失其序下用文/王八卦則兊震艮巽皆非其偶矣伏羲卦序與今卦序)
(不同不知孔子創為之而作序卦邪抑自文王周公繫/辭之後已更伏羲之序如此而孔子特以序卦明義邪)
(鉢/)纂註(朱氏曰上說天地定位六子致用此說六子合/而為乾坤乾坤合而生神妙萬物而為言者物)
(物自妙也鄭康成曰共成萬物不可得而分故合謂之/神横渠曰一則神兩則化妙萬物者一則神也  南軒)
(張氏曰夫八卦各有所在也而神則无在而无不在八/卦各有所為也而神則无為而无不為強名之曰神者)
(即其妙萬物而為言也有程氏曰始言六子之材各有/所長終言六子之情各  所合  楊氏時曰前論震離)
(坎兊艮巽之屬則兼乾坤而言之此不言乾坤而言六/子者豈非乾坤其始任六子以成功及其終也六子成)
(其功以歸於乾坤乾坤則有所不與乎孔子曰天何言/哉四時行焉百物生焉  徐氏曰伏羲八卦方位主造)
(化對待之體而言文王八卦方位主造化流行之用而/言對待非流行則不能變化流行非對待則不能自行)
(化項氏曰上陳八卦辨其分治之迹此引八物明其氣/  之神惟艮獨不言山者崔景曰山於終始萬物之義)
(不若艮字之明也不言乾坤者乾主變坤主化言變化/則乾坤備矣此虞翻之說也又曰動橈燥說潤盛皆據)
(後天分治之序而相逮不相悖通氣變化復據先天相/合之位者明五氣順布四季分王之時而无極之真二)
(五之精所以妙合而凝者未始有戾於先天之事也苟/无此章則文王為无體而伏羲為无用矣故讀易者於)
(此不可不深玩也相逮與不相射/相薄與不相悖此皆互言之也)乾健也坤順也震動
也巽入也坎陷也離麗也艮止也兊說也集解(朱子曰/此言八)
(卦之性情/此第七章)　附録(朱子語八卦之性情謂之性者言其/本性如此謂之情者言其發用亦如)
(此如乾之健本性如此用時亦如此淵伏羲八卦只此/數畫該盡天下萬物之理陽在下為震震動也在上為)
(艮艮止也陽在下/自動在上自止廣)纂註(蔡氏曰乾純陽剛故健坤純陰/柔故順震坎艮陽卦陽生乎二)
(陰之下則剛而進故動在二陰之中則剛為陰所溺故/陷出二陰之上雖剛則亦无所往矣故止巽離兊陰卦)
(隂成乎二陽之下以順而伏故入在二陽之中以順而/附故麗在二陽之上以順而見故說  柴氏曰此言八)
(卦之才葢下欲言八卦之象先舉其才使人知象雖萬/變要不離此然見於諸彖巽止言巽不言入坎多言險)
(不言陷離多言文明或言麗天雙湖先生/曰自第七章至篇末皆言先  對待之易)乾為馬坤為
牛震為龍巽為雞坎為豕離為雉艮為狗兊為羊(吕音/訓豕)
(陸氏曰京作/彘狗陸音苟)集解(朱子曰逺取諸物/如此  此第八章)附録(朱子語問易/之象曰便是)
(理會不得如乾為馬而乾之象却専說龍如此之類皆/不通恪易中占辭其取象亦有來歴不是假說譬喻但)
(今以說卦求之多所不通故不得已而闕之或且從先/儒之說耳可學程德夫說徐彦章說先生易只說得箇)
(占其說不然說象牽合不得如坤為牛遍求諸卦必要/尋箇牛或以一體取或以一爻取如坤牛不可見便於)
(離一盡是牛頤之龜人虎視更說不得因曰易象也須/有此理但恁地零零碎碎去牽合附會得來不濟事須)
(是見它一箇大原許多名物件/數皆貫通在裏面方是顯子)纂註(蔡氏曰馬善行而/健牛能載而順)
(鄭氏正夫曰馬火畜也而乾之時在夏牛土畜也而坤/以土為質  項氏曰造化權輿云馬乾象故蹄圜牛坤)
(象故蹄拆而龔氏曰雞者羽屬也而能飛其性則為入/為伏知時  善應故巽為雞  南軒張氏曰豕主汙濕)
(其性趨下故坎為豕雉性耿介而外文明故離為雉艮/為狗言其止於人而能止人也  朱氏曰馬於辰為午)
(故為馬又火畜牽牛在丑丑土也亦坤也震動於重陰/之下而善變化者龍也動極必反故龍以春分升秋分)
(降艮止也搏噬者前剛也戌為狗者直婁也羊内狠著/二陽伏於一陰之下也  雙湖先生曰案說卦八物皆)
(先天卦序諸家乃以後天卦位釋之故雖詳悉如朱漢/上亦多所不纂又嘗妄論夫子於八卦取象有括文王)
(周公彖爻之例者有自括大象之例者又有於說卦别/取者如上章天地山澤雷風水火是括大象之例如此)
(章乾馬兊羊巽雞離雉是括周公爻例周公於大畜乾/爻稱馬大壯似兊稱羊中孚巽爻稱雞睽互坎卦稱豕)
(至若坤牛震龍艮狗實夫子於說卦又有所取而前聖/未有其例者也下章皆然數聖人取象本各不同如必)
(欲執彖爻之象盡求合於說卦則多不通矣嘗作易象/圖并說附于卷末庶幾於數聖人取象各有所得不至)
(滯而不/通也)乾為首坤為腹震為足巽為股坎為耳離為目
艮為手兌為口集解(朱子曰近取諸身/如此  此第九章)附録(朱子語楊/至問艮何)
(以為手先生曰手去捉定那物便是艮又問捉物乃手/之用不見取象正意先生曰也只是大槩略恁地義剛)
纂註(蔡氏曰首實而居上腹虛而容物股居下而善隨/  朱氏曰人之經脉十有二其六動於足其六動)
(於手動於足者震之陽自下而升動於手者艮之陽自/上而止震艮相反疾走者掉臂束手者緩行坎為耳陽)
(陷乎陰也輪偶者陰也竅奇者坎中之陽也精脫睛水/竭則槁離陰麗乎陽陽中有陰故肉白陰中有陽故睛)
(黑精竭者目盲離火无所麗也離為日寐者神棲於心/其日昃乎寤者神見於目其日出乎故寐者形閉坤之)
(闔也寤者形開乾之闢也一闔一闢目瞑耳聽唯善用/者能達耳目於外唯善養者能反耳目於内  項氏曰)
(首㑹諸陽屬乾腹藏諸陰屬坤巽下開為股耳輪陷内/為坎目睛射外為離兊為口者兊上開為口也足動股)
(隨雷風相與也耳目通竅水火相逮也口與鼻通山澤/通氣也  雙湖先生曰夫子於此章取象坤為腹與明)
(夷六四同巽為股與咸九三互體同兊為口與咸上六/輔頰舌同外餘皆自取  余氏曰八卦之象近取諸身)
(者六子以反對逺取諸物者六子以序對四者易而坎/離不易  也首以君之腹以藏之足履於下為動手持)
(於上為止股下岐而伏口上竅而見耳外虛目内虚各一/以反對也其在物乾坤與二少皆取走二長二中一走)
(飛龍者走之飛雞者/飛之走各以序對也)乾天也故稱乎父坤地也故稱乎
母震一索而得男故謂之長男巽一索而得女故謂之
長女坎再索而得男故謂之中男離再索而得女故謂
之中女艮三索而得男故謂之少男兊三索而得女故
謂之少女(吕音訓索陸氏曰色白反下同馬云數也王/肅云求長陸丁丈反中陸丁仲反少陸詩照)
(反三字/下並同)集解(朱子曰索求也謂揲蓍以求爻也男女指/卦中一陰一陽之爻而言  此第十章)
附録(朱子語震一索而得男索字訓求字否曰是又曰/非震一索而得男乃是一索得陽爻而後成震故)
(謂之長男又曰一說是就變體上說是就坤上求得一/陽爻而成震卦一說乃是揲蓍求卦求到一陽後面二)
(陰便是震卦求得一陰後面二陽便是巽卦學蒙看來/不當専作揲蓍看揲蓍有依不得這序時便說不通大)
(槩只是乾求於坤而得震坎艮坤求於乾而得巽離兊/一二三者以其畫之次序言也顯子如此一索再索之)
(說初間畫卦時也不恁地只是畫成八卦後便見有此/象耳義剛又曰是已有此卦了就此卦生出此義所謂)
(後天之學胡八卦次序是伏羲底此時未有文王次/序三索而為六子這自是文王底各自有箇道理淵)纂
註(蔡氏曰乾坤交而生震巽坎離艮兊故以能生者為/父母而生者為子一索再索三索者以初中終三畫)
(而取此長中少之序也震坎艮皆陽故曰男巽離兊皆/陰故曰女  項氏曰乾坤六子初為氣末為形中為精)
(雷風氣也山澤形也水火精也羲雙湖先生曰父母六/子之象亦夫子所自取參之伏  八卦乾居南而稱父)
(坤居北而稱母乾一索於坤得坤初爻而生巽坤一索/於乾得乾初爻而生震即邵子所謂母孕長男而為復)
(父生長女而為姤之義乾再索於坤得坤中爻而生離/三索於坤得坤上爻而生兊坤再索於乾得乾中爻而)
(生坎三索於乾得乾上爻而生艮巽離兊雖各得坤一/爻而生然本乾體故皆從父扵東南震坎艮雖各得乾)
(一爻而生然本坤體故皆從母於西北至若文王八卦/乾統三男扵西北坤統三女於東南是既生之後男皆)
(從父女皆從母又自不同也先天卦配父母六子之義/夫子觀伏羲對待之卦推其未明之象以為說實先儒)
(所未發而愚偶有見焉耳為朱氏曰將說天地生萬物/而先言人者天地之性人  貴萬物皆備於人也乾天)
(也為陰之父坤地也為陽之母萬物分天地也男女分/萬物也察乎此則天地與我並生萬物與我同體是故)
(聖人親其親長其長而天下平伐一草木殺一禽獸非/其時謂之不孝  柴氏曰先儒不以此章並於諸象是)
(惑於謂之之語而未循本以求之也又但知男女之為/人而未知物物有男女之象天地之性人為貴故以人)
(言之耳不然何以别象中有為父為長子為長女為中/女為少女等語與此章所稱无異此葢以男女分八卦)
(言也物皆有雌雄牝牡之異則父母男女之象也其生/皆有先後次序之異則長中少之象也或曰乾坤生萬)
(物有男女之别固也其生也皆生孰見其長中少之異/有長中少之異者物自為父母而生也殊不知父母之)
(生即天地之生也豈於父/母之外别有天地之生乎)乾為天為圜為君為父為玉
為金為寒為氷為大赤為良馬為老馬為瘠馬為駁馬
為木果(吕音訓圜陸音圎瘠陸氏曰在亦反下同王廙/云健之甚者為多骨也京荀作柴云多筋幹駁)
(陸邦角反晁氏曰荀爽九家集解乾後更/有四為龍為直為衣為言陸氏緫附章末)集解(朱子曰/荀九家)
(此下有為龍為/直為衣為言)附録(程子語說卦於乾雖言為天又言/為金為玉以至為駁馬良馬為木)
(果之類豈盡言天若此者所謂類萬物之情也故孔子/推明之曰此卦於天文地理則為某物於鳥獸草木則)
(為某物於身於物則為某物各以例舉不盡言也學者/觸類而求之則思過半矣不然說卦所叙何所用之楊)
(時所朱子語卦象指文王卦/言  以乾言為寒為氷淵)纂註(程氏曰君尊而萬物/資始為父  朱氏曰)
(乾剛不變者為玉變者為金為寒坤交乾也為氷坎交/乾也  錢氏曰大赤純陽色也  項氏曰良馬德莫加)
(焉駁馬鋸牙食虎力莫加焉老馬智最髙瘠馬筋骨至/峻  孔氏曰乾陽得位為良馬陰消陽為老馬為瘠馬)
(駁馬𤣥黄也乾變離也食宋史曰劉敞奉使契丹時順/州山中有異獸如馬而  虎豹虜人不識以問公曰此)
(駁也為言形狀聲音皆是虜歎服在蔡氏曰積陽為天/陽體動為圜尊而在上為君圎而  上為木果  余氏)
(曰乾為寒者陰不生於陰而生於陽也冰者陰之變而/剛者也健極則老且瘠隨之純極則駁生焉乾之駁與)
(坤之交相似陽質而雜陰則曰駁惜之也陰質而加陽/則曰文喜之也  雙湖先生曰荀爽有九家集解嘗謂)
(乾无所不統為君變生六子為父爻剛位間柔相濟為/玉爻純剛為金金故為寒金生水水極寒為氷又乾為)
(天而貫四時故在秋冬為寒為氷在夏為大赤純陽而/健為馬在春為良夏為老秋為瘠冬為駁乾取象无所)
(不包不可與諸卦例論故發其義又觀夫子取乾象稱/馬本之大畜爻外餘皆所自取如乾天坤地之類亦夫)
(子彖傳大象所取也有郭氏雍曰孔氏謂駁馬有牙如/鋸能食虎豹誤矣未  蹄物能搏虎豹者也或言有獸)
(名駁食虎豹事非經見亦非馬類色愚案韻會駮獸如/馬鋸牙食虎豹從馬交聲又駁馬  不純從馬爻聲易)
(乾為駁馬係作兩字訓/則郭氏之疑為是矣)坤為地為母為布為釡為吝嗇
為均為子母牛為大輿為文為衆為柄其于地也為黒
(吕音訓釡陸房甫反吝陸氏曰京作遴嗇陸音色柄陸/彼病反晁氏曰九家本坤後更有八為牝為迷為方為)
(囊為裳為黄/為帛為漿)集解(朱子曰荀九家有為牝為迷為/方為囊為裳為黄為帛為漿)纂註
(朱氏曰乾坤言天地者黄帝書天地在太虛中大氣舉/之天地未始相離也又曰天在地外水在天外表裏皆)
(水兩儀運轉乗氣而浮載水而行考之天西河中九星/曰鉤星鉤星伸則地動者以水動也辰星赤黄而小則)
(地大動土勝水也鈎鈐者天之筦鑰鈎鈐拆則地動者/天之筦鑰動也以三者觀之水動則地動氣无涯水亦)
(无涯水亦氣也釡有範金者有合土者其象有腹有耳/无足皆自坤變為均乾獨陽也坤陰均之寒均暑夜均)
(晝適得其平故蔡氏曰坤積陰故為地動闢而廣故為/布虛而聚物  為釡静而翕故為吝嗇為衆數偶故為)
(衆純陰故其色為黒六項氏曰古者泉貨為布能隨百/物貴賤賦之坤象也  十四升為釡坤包六十四卦如)
(釡之包六十四升也坤卦半為乾全為坤乾與坤交為/六十四故唯坤為能具六十四卦之體陶人制物之形)
(謂之均亦此義大輿取其載之廣文錢氏曰吝嗇至陰/之性女子小人未有不吝嗇者為  正蒙曰坤為文衆)
(色也又曰物之生扵地至雜而文為柄柄者生物之權/  南軒張氏曰均者其勢均平而无偏陂者也為子母)
(牛善載而生生也為大輿方而下載者也冶余氏曰玉/金自然之寳布釡皆出於金然受變於模  而成此所)
(以為效法之坤歟布謂泉也又曰吝嗇者翕之守也均/者闢之敷也又曰柄也者勤於造事而不名其功者歟)
(是雙湖先生曰漢上論天地所引黄帝書大氣舉之說/  水在天外之說非天大无外天外有水不知天外更)
(有何物載此水乎而末云地乗氣載水却是葢天積氣/而運行不息天一生水故水為最多天地同在太虚中)
(固同為大氣所舉天包地外地又乗氣載水而囿於天/中也又嘗觀夫子取坤象稱輿本之剥上九爻稱衆本)
(之晉六三爻/餘皆所自取)震為雷為龍為𤣥黄為旉為大塗為長子
為決躁為蒼筤竹為雈葦其于馬也為善鳴為馵足為
作足為的顙其於稼也為反生其究為健為蕃鮮(吕音/訓龍)
(陸氏曰如字虞干作駹虞云蒼色干云雜色晁氏曰虞/云作龍非旉陸氏曰王肅音孚干云花之通名鋪為花)
(貌謂之􁁋本又作尃如字姚云專一也晁氏曰虞作專/乾静也專延叔堅說以專為旉大布也非也筤陸氏曰)
(音郎本或作琅通萑陸氏曰音丸廣雅云藡也藡音狄/葦陸氏曰韋鬼反蘆馵陸氏曰主樹反京荀作朱云陽)
(在下的陸氏曰丁厯反說文作馰明也易為馰顙顙陸/氏曰桑黨反的顙白顛為反生陸氏麻豆之屬反生戴)
(莩甲而出也虞作阪云陵阪也陸績云阪當為反蕃陸/音煩鮮陸息連反晁氏曰九家本震後更有三為玉為)
(鵠為/鼓)集解(朱子曰荀九家有/為玉為鵠為鼓)纂註(張子曰陰氣凝聚陽/在内者不得出則奮)
(擊而為雷畢蔡氏曰陰陽始交故為𤣥黄陽氣始施故/為旉萬物  出故為大塗的白赤而顙在上也剛反動)
(於稼為反生長必終於乾故其究為健險錢氏曰旉說/文布也又花之通名大塗陽闢乎陰无  阻也在野曰)
(稼子墜苗抽陽反而生扵下也孔朱氏曰陰體凝聚震/陽旉之蒼筤竹蒼青色震之色  穎達云春生之美也)
(竹草類而有木氣於五行為木故蒼筤竹乃盡震象雈/葦震之廢氣也故竹堅而雈葦脆竹久而雈葦易枯稼)
(反生宋衷曰陰在上陽在下故為反生男程氏曰震一/索而得男故為長子坎艮不列中男少  尊嫡之義也)
(決躁陰乗陽必决兊陽中故決而和震剛動不中故決/而躁震分乾一體故為馬得陽之聲故善鳴馬後左足)
(白為馵實在下而陰色見也作足震下實也與薄蹄反/的顙上見陰色也陽色蒼𤣥赤陰色白黄黒因純駁而)
(辨焉氏徐氏曰作足雙舉也盤龔氏曰葭曰萑蒹曰葦/  項  曰蒼筤萑葦二物下  固而上虛脆亦陽在下)
(之象氣鄭氏正夫曰蒼以言色之青筤以言性之善蕃/鮮春  發草木美盛之貎  雙湖先生曰案詩注云萑)
(之未秀曰蒹葦之未秀曰葭稍大為蘆蒹至秋成為萑/葦可以為曲薄又觀夫子取震卦象稱雷本彖辭震驚)
(百里稱長子本師六五爻互震/體稱馬本屯卦諸爻餘皆自取)巽為木為風為長女為
繩直為工為白為長為髙為進退為不果為臭其于人
也為寡髮為廣顙為多白眼為近利市三倍其究為躁
卦(吕音訓工晁氏曰鄭作墨臭陸氏曰昌又反王肅作/為香臭寡髪陸氏曰如字本又作宣黑白雜為宣髪)
(晁氏曰案虞作宣云為白故宣髮馬君以宣髪為寡髪/非也廣陸氏曰如字鄭作黄近陸音附近之近晁氏曰)
(九家本巽後更/有二為楊為鸛)集解(朱子曰荀九家/有為楊為鸛)附録(朱子語為乾/音干卦其究)
(為躁卦此卦是巽下一爻變則為乾便是純陽而躁動/此葢言巽反為震震為決躁故為躁卦亦不繫大綱領)
(處无得工夫去㸃檢他這般處若/恁地逐段理會來也无意思淵)纂註(錢氏曰為木者/榦陽而根隂也)
(為長者風行也為髙者木性也寡髮者陰血不升廣顙/者陽氣上盛也  蔡氏曰下入而上升故為木為進退)
(不果者一陰盤旋于二陽之下也為臭者陰氣迴旋而/不散也其究為躁卦者三爻皆變則為震人巽反亦為)
(震震為决躁故也不張子曰為風者陰氣凝聚陽在外/者不得入則周旋  舍而為風  南軒張氏曰善入而)
(无形故為風為寡髪者髪者血之餘也陰為血一陰在/内其氣耗也為廣顙者二陽在上昭明顯白也為近利)
(市三倍者離為日中之市而巽不逺也直程氏曰為長/女者巽一索而得女也  朱氏曰為繩  者巽一柔而)
(二剛所糾有股而合繩也其剛爻則為直繩所以直者/以剛糾柔也草木風之類皆長風髙至者也飛鳥有背)
(蒼天皆所為也若鄭氏正夫曰為工者德之制也傳曰/大直若詘大巧  拙繩能屈者也物資之以為直工巧)
(者也而巽為之此其意歟中項氏曰繩以曲制直工以/曲直成器多白眼者遷離  爻於下故不成中虚之眼)
(又曰白眼者肝之風也有龔氏曰為白者无所不及白/能變采而善入也故染  一入再入之差故為白  雙)
(湖先生曰案南軒張氏釋為近利市三倍謂離南方卦/而巽近之以後天言矣愚謂乾一變巽二變離巽亦與)
(離近離謂日中之市又為寳貝明月之屬滿離三爻為/三倍亦可也又觀夫子扵巽卦取象稱木本之漸六四)
(爻外餘/皆自取)坎為水為溝瀆為隱伏為矯輮為弓輪其于人
也為加憂為心病為耳痛為血卦為赤其于馬也為美
脊為亟心為下首為薄蹄為曳其于輿也為多眚為通
為月為盜其于木也為堅多心(吕音訓矯陸氏曰紀表/反一本作撟同輮陸氏)
(曰如九反王肅奴又反又女九反又如又反馬鄭陸績/王肅夲作此宋衷王廙作揉宋云使曲者直直者曲為)
(揉京作柔荀作橈晁氏曰案柔古文輮篆文揉俗文輪/陸氏曰姚作倫脊陸精亦反亟陸氏曰紀力反王肅去)
(記反荀作極云中也晁氏曰案亟古文薄陸旁博反蹄/陸徒低反曳陸以制反眚陸氏曰生領反王廙云病晁)
(氏曰九家本坎後更有八為宮為律為/可為棟為叢棘為狐為蒺藜為桎梏)集解(木子曰荀/九家有為)
(宮為律為可為棟為叢/棘為狐為蒺藜為桎梏)纂註(閻氏曰坎一陽在内而明/二陰在外而陷内明外陷)
(故為水溝瀆所以行水水流而不盈故為溝瀆在鄭氏/正夫曰陽居中而无陰以蔽之則見而不隱陽  下而)
(動得時則起而不伏坎則陰陷陽而包之故為隱伏素/問金在志為憂水在志為恐恐則甚於憂故為加憂火)
(藏在心坎水勝之故為心病水藏在腎開竅於耳而水/在志為恐恐則傷腎故為耳痛氣為陽運動常顯血為)
(陰流行常幽血在形如水在天地間故為血卦盈科而/後進故為曳  孔氏曰隱伏取水藏在中也  蔡氏曰)
(隱伏陽匿陰中也坎陽卦故其色為赤下柔故於輿為/多眚内明外暗故為月剛中故木為堅多心  朱氏曰)
(輮宋衷王廙作揉矯曲為直揉者揉直為曲乾為大赤/坎得乾中畫故為赤乾為馬震得下畫為馵足坎得中)
(畫為美脊水決為江河升為雨露周流不窮故為通水/潛行伺隙而入故為盗  王氏安石曰水之勢一曲一)
(直一方一圓皆順其勢之所利而因其人之所導故為/矯輮  南軒張氏曰弓葢二十八所以蔽車輪輻三十)
(六所以載車實程氏曰弓以覆輪以行取其流而能通/也心冝中虛  則病耳體虛實則病為亟心中健躁也)
(為下首陽不上統也為薄蹄下弱也陽卦四獨艮不為/馬止非馬象也為曳陷則失健也  龔氏曰陽陷而不)
(虚故為心病陽塞而不通故為耳痛為錢氏曰中滿卜/无力故多眚  凌氏曰以陰陷陽故  盗  雙湖先生)
(曰夫子取坎卦象如輪本既未濟爻如心本坎卦彖如/血本需卦爻如馬本屯卦爻如輿本睽卦爻如盜本蒙)
(賁等卦爻此/外皆自取)離為火為日為電為中女為甲胄為戈兵
其于人也為大腹為乾卦為鱉為蟹為蠃為蚌為龜其
于木也為科上槁(吕音訓胄陸直又反乾陸氏曰古丹/及鄭云乾當作幹陽在外能幹正也)
(董作幹鱉陸氏曰卑列反本又作鼈同蟹陸户賣反蠃/陸氏曰力禾反京作螺姚作蠡晁氏曰案三字皆不見)
(篆文蚌陸氏曰步項反本又作蜯同晁氏曰案蚌篆文/科陸氏曰苦禾反空也虞作折晁氏曰虞云巽蟲食心)
(則折槁陸氏曰苦老反鄭作槀干作熇/晁氏曰九家本離後更有一為牝牛)集解(朱子曰荀/九家有為)
(牝/牛)纂註(蔡氏曰内暗外明者火與日也離内陰外陽則/光故為電外剛内柔故為鱉蟹蠃蚌龜  程氏)
(曰離再索而得女故為中女以南軒張氏曰甲胄外堅/所以象乾之畫戈兵上銳所  象離之性腹陰而有容)
(坤為腹離得坤中爻亦為腹金朱氏曰在上為胄在下/為甲皆外實内虚之象乾為  離火煆之火銳戈兵也)
(陽為大離之卦内虛外堅實故為大腹故鄭氏正夫曰/夫物趨下則濕炎上則燥離炎上之卦  為乾卦乾與)
(濕相反血與氣相須離言乾而坎不言濕坎言血而離/不言氣互相備也  張子曰離為乾卦於木為科上槁)
(附而燥也子龔氏曰科上槁中虚而外乾也水雙湖先/生曰案張  謂附而燥是不以科為木科為  盈科之)
(科謂科巢之附於木上者也科中虚有離象燥則科上/之木乾燥耳如鵲巢之類皆是以木枝結構而成也又)
(案夫子取離卦象如日本離晉革豐彖/辭如龜本頤損益似體此外皆所自取)艮為山為徑路
為小石為門闕為果蓏為閽寺為指為狗為鼠為黔喙
之屬其于木也為堅多節(吕音訓果蓏陸氏曰力火反/馬云果桃李之屬蓏𤓰瓠之)
(屬應劭云木實曰果草實曰蓏說文云在木曰果在地/曰蓏張晏云有核曰果无核曰蓏京本作果墮之字晁)
(氏曰案墮古文閽陸音昏寺陸氏曰如字徐音侍亦作/䦙字為指晁氏曰鄭作為小指狗晁氏曰虞作拘云狗)
(非黔陸氏曰其廉反徐音禽王肅其嚴反陸作黚謂虎/豹之屬貪冒之類􁁉今本作喙陸氏曰􁁉況廢反徐丁)
(遘反晁氏曰陸无喙字說之案􁁉奇字堅陸氏曰一本/无堅字晁氏曰九家本艮後更有三為鼻為虎為狐)
集解(朱子曰荀九家有/為鼻為虎為狐)附録(朱子語陳安卿說麻衣易/以艮為鼻先生曰鼻者面)
(之山晉管輅已/如此說義剛)纂註(鄭氏正夫曰静以止者山也故南/軒張氏曰一陽上而止其所  為)
(山閽人譏其出人而為之啓閉寺人相導出入之事而/糾之閽人掌其奇服􁁣民不入此司外者也寺人掌女)
(宮之戒令此司内者也陰錢氏曰一陽在下二陰在上/則為大塗一陽在上二  在下則為徑路陽阻而狹陰)
(不能闢也堅而止故為小石木生為果在上而核堅陽/也蔓生為蓏在下而脆柔陰也狗鼠利於牙黔喙之屬)
(利扵喙皆剛在上也喙蔡氏曰上實下虛故為門闕前於/剛故為狗為鼠為黔  之屬  朱氏曰止於上為果止)
(下為蓏蓏𤓰瓠之屬閽守門者也寺守巷者也黔程氏/曰為指手之杪也  冷氏曰鳥善以喙止物者  喙之)
(屬也巽能曲直故為木之全材坎陽内故堅多心艮陽/上故堅多節離為火於木生盛則藏於本生衰則顯於)
(末故為科上槁亦余氏曰艮止也止必有通故為山而/又為徑路門闕  止而通之象閽寺與狗皆止於門闕)
(者又曰震為旉為蕃鮮華也至乾則成果矣以震對艮/則震初而艮終故艮亦為果蓏也  雙湖先生曰艮為)
(山一陽髙出二陰之上而止其所也為指艮為手而所/用以止物者又在指也又案夫子取艮卦象如石本之)
(豫互體之爻如鼠本之晉互體之爻/如果本之剥上爻此外皆所自取)兌為澤為少女為
巫為口舌為毁折為附決其于地也為剛鹵為妾為羊
(吕音訓巫陸亡符反決陸氏曰如字徐音穴鹵陸氏曰/力杜反鹹土也羊陸氏曰虞作羔此六子依求索而為)
(次第也本亦有三男居前三女後從晁氏曰虞作羔云/羔女使皆取位賤作羊非鄭作陽云此陽謂養无家女)
(行賃炊㸑今時有之賤於妾也九家本/兊後更有二為常為輔頰常西方神也)集解(朱子曰荀/九家有為)
(常為輔頰曉此第十一章廣八卦之象其/間多不可  者求之於經亦不盡合也)纂註(朱氏曰/澤者水)
(之聚二陽沈於下一陰見於上坎兊一也故坎壅成澤/澤決成川口者說見於外也舌者動於内也  王氏安)
(石曰為巫為口舌皆以口取說之象者鄭氏正夫曰通/乎幽者以言說乎神故為巫交乎顯  以言說乎人故)
(為口舌聚錢氏曰為毁折上柔象為剛鹵水本柔也凝/而鹵陽  扵下也  項氏曰剛鹵之地不能生物鹵者)
(水之死氣也坎水絶於下而澤見于上則足以為鹵而/已又曰地之鹵非不潤也暫熯而乾已而復潤天下之)
(潤者莫久焉然不生物以其潤氣之在外也見於外者/其上則甘而為露露之凝為霜其下則醎而為鹵鹵之)
(凝也為鹽二者皆殺物之具也鄭少梅謂剛者出金鹵/者出鹽雖不生五穀而寳藏興焉此天地之仁也  蔡)
(氏曰少女從姊為娣故為妾内狠外說故為羊決余氏/曰陰在上皆有決義震陽動故躁兊陰說故附  躁者)
(有所去以逹其怒也附決者始雖親而動不免於去也/  程氏曰為少女兊三索而得女也為附決陰善附乗)
(剛必決也又曰八卦之象八物而已充其類則有所謂/百物不廢者極其說又可以類萬物之情然說卦之象)
(有與卦爻相符者如乾為馬坤為地之類是也有不與/卦相符者如乾稱龍而不必在震坤屯稱馬而不必在)
(乾之類是也有見於卦爻而說卦不載者如漸之鴻屯/之鹿之類是也有見於說卦而卦爻无之者如為釡為)
(布為蠃為蚌之類是也若夫大琴之謂離小罍之謂坎/此它書所記而易與說卦俱无之又可以類推矣大抵)
(有象可見有數可數者无非易也本雙湖先生曰夫子/取兊卦象如巫本巽互體如口舌  咸上六如羊本大)
(壯夬歸妹此外皆所自取說卦之象夫子自取為多括/前聖之例為少故求之於經不盡合也嘗考之說卦所)
(論八卦方位之不同夫子初未嘗有先後天之分也自/邵子發明之朱子表章之然後羲文之易辨明於世而)
(夫子所論八卦方位之不同始各有歸着俾學者觀於/卦位之對待流行而先後天之分較然矣今觀第六章)
(自神也者妙萬物而為言至莫盛乎艮是承前章論後/天八卦之位自水火不相逮至既成萬物也仍是先天)
(八卦位次啓蒙亦已言之矣若自第七章至第十章啓/蒙引之以為文王觀已成之卦推未明之象以為說而)
(謂之後天之學入用之位竊謂自七章至篇末十一章/皆先天八卦位次而夫子推未明之象以為說故其卦)
(次與第三章第四章同姑附臆說于此馬柴氏曰易自/太極而分陰陽變化在物莫非象也為  為首稱乎父)
(三章正象也為天以下八章别象也今以一物言之使/人以類觀則八卦何物而不具且乾為馬為首以下亦)
(馬一體象也男女之分亦馬牝牡象也别而言之於乾/又有良老瘠駁之不同於震又有善鳴馵足作足的顙)
(之各異於坎又有美瘠亟心下首薄蹄之别坤之象又/為牝馬自此推之豈一端哉又曰此八卦别象然自坤)
(而降或曰其於地其於人其於馬其於輿其於稼其於/木唯軫无之何也葢物不足以盡卦則正言為天為地)
(之類卦不足以盡物則有其於人其於木之類至於乾/之為道无不周徧萬物皆不足以盡之故无所言焉八)
(卦之象反而求之皆不出吾身而已精之為道德性命/麤之為形色聲容内之為視聽言動外之為君臣父子)
(大而至於手足微而至於爪髪皆不越乎八卦八卦何/物也太極也太極何物也至中至正不偏不倚道之大)
(原也人徒知以七尺之軀戴天履地飢食渴飲與造化/日夜運轉消息盈虛屈伸往來之中孰知自項至踵天)
(之與我者有如是至精至妙至廣至大之理是吾身也/大而天地微而蟲魚草木幽而鬼神之理明而事變之)
(迹亦然也上極天地之始下極天地之終亦然也吾能/反身而誠黙而識之不言而信則大足以參天地微足)
(以育庶物幽无愧於神明无怍於人直與天地相為/終始是則豈直侯不惑而已至所謂象者真筌蹄耳)
序卦傳附録(程子語序卦非易之藴此不合道韓康伯/注遺書  朱子語問序卦或以為非聖人)
　(之書信乎曰此沙隨程氏之說也先儒亦以為非聖人/之藴某以為謂之非易之精則可謂非易之藴則不)
　(可周子分精與藴字甚分明序卦却正是易之藴事/事夾雜都有在裏面問何謂易之精曰如易有太極)
　(是生兩儀兩儀生四象四象生八卦這便是易之精/問如序卦中亦見消長進退之義喚做不是精不得)
　(曰此正是事事夾雜有在裏面正是藴須是自一箇/生出來以至於无窮便是精道夫序卦首言天地萬)
　(物男女夫婦是因咸恒為夫婦之道說起非如舊人/分天道人事之說大率上經用乾坤坎離為始終下)
　(經便當用艮兊/巽震為始終淵)纂註(孔氏曰序卦者文王既繇六十/四卦分為上下二篇先後之次)
　(其理不見故孔子各序其相次之義故謂之序卦焉/  雙湖先生曰文王演易羑里取伏羲六十四卦分)
　(為上下經二篇大扺本先天圓圖以東西南北四方/正卦乾坤坎離為上經之終始以西北隅艮東南隅)
　(兊合而為咸西南隅巽東北隅震合而為恒四隅反/卦為下經之始以既未濟則亦坎離之交不交也故)
　(乾坤坎離四純卦皆居上經震艮巽兊四純卦皆居/下經又以反對為次非復先聖之舊夫子序卦直以)
　(卦名發其次第之義它則未及又案吕氏要指曰易/變易也天下有可變之理聖人有能變之道反需為)
　(訟泰為否隨為蠱晉為明夷家人為暌此不善變者/也反剥為復遯為壯蹇為解損為益困為井此善變)
　(者也文王示人以可變之機則危可安亂可治特在/一轉移間爾後天之學其以人事賛天地之妙歟又)
　(嘗合上下經始終而論之乾坤天地也坎離水火也/以體言也咸恒夫婦也既未濟水火之交不交也以)
　(用言也上經以天道為主具人道於其中下經以人/道為主具天道於其内三才之間坎離最為切用日)
　(月不運寒暑不成矣民非水火不生活矣心火炎燥/而不降腎水涸竭而不升百病侵陵矣故上下經皆)
　(以坎離/為終焉)
有天地然後萬物生焉纂註(雙湖先生曰乾坤為上經/主自坎離外諸卦皆乾坤)
(會/遇)盈天地之間者唯萬物故受之以屯屯者盈也屯者
物之始生也纂註(張子曰聚而不得出故盈雖雷亦然/  項氏曰屯不訓盈剛柔始交雷雨)
(動盪其氣充盈故謂之盈耳謂物之始生/者其時也若屯之訓紛紜盤錯之義耳)物生必蒙故
受之以蒙纂註(郭氏京曰始生必蒙始字誤作物字艮/雙湖先生曰乾坤後次屯蒙者震坎)
(以三男代父母用事雖无乾坤正體然三男實坤/三索於乾而得有互體之坤亦是坤與三男會也)蒙者
蒙也物之穉也物穉不可不養也故受之以需需者飲
食之道也(吕音訓穉陸氏曰/直吏反本或作稚)纂註(郭氏京曰蒙者蒙昧/也脫昧字  朱氏曰)
(幼稚而无以養之則夭閼不遂舊德養才者亦然雙南/軒張氏曰需者乃養之以中正為飲食之道也    湖)
(先生曰中正取五爻象然需待/亦有從容不迫後其食之道)飲食必有訟故受之以
訟纂註(朱氏曰乾餱以愆豕酒生禍有/血氣者必有争心故次以訟)訟必有衆起故
受之以師師者衆也衆必有所比故受之以比(吕音訓/比陸毗)
(至反/下同)纂註(雙湖先生曰需訟之後坤遇坎而為師比自/屯至比三男卦震艮各一用坎獨六用者亦)
(見天地間水為最多猶人/一身无非血脉之流轉也)比者比也比必有所畜故受
之以小畜物畜然後有禮故受之以履(吕音訓畜陸氏/曰敕六反本亦)
(作蓄下及雜卦同故受之以履晁氏曰案王輔嗣略/例所引下有履者禮也一句誤入註中如巽之彖)纂
註(郭氏京曰比者親比也脫親字氏張子曰德積則行/必有方物積則散必有道  項  曰履不訓禮人之)
(所履未有外於禮者故以履為有禮也少雙湖先生曰/師比後乾方與巽兊會成小畜履此長  二女代兄從)
(父始入用惟離中女未用耳乾坤至/此十變十成數也陰陽之氣一周矣)履而泰(吕音訓履/而泰晁氏)
(曰鄭无而/泰二字)集解(朱子曰晁氏云/鄭无而泰二字)然後安故受之以泰纂
註(朱氏曰禮者履而行之者也所履者君子之大道故/其心泰然而安故次之以泰  愚謂人有禮則安无)
(禮則危正/此意也)泰者通也物不可以終通故受之以否(吕音/訓否)
(陸偏鄙/反下同)纂註(南軒張氏曰治亂相仍如環无端物安有/久通者乎故受之以否夫泰而驕所以致)
(否否而畏所以復泰十雙湖先生曰小畜履後乾坤自/相遇成泰否然乾坤  變方泰何其難泰一變即否何)
(其易履其交處其會者冝知/警戒為變化持守之道可也)物不可以終否故受之以
同人與人同者物必歸焉故受之以大有纂註(司馬公/曰否者)
(物不相交之卦不相交則異異則爭爭則窮故受之以/同人同人者所以通之也物通則大有矣  雙湖先生)
(曰泰否而後乾坤異處乾自與離相遇為同人/大有至此則離始入用而三女之卦全用矣)有大者
不可以盈故受之以謙(吕音訓有大者晁/氏曰鄭作有大有)纂註(朱氏曰/認物之)
(歸為已有者必驕驕則亢滿大復/為累矣有大者不可盈故次以謙)有大而能謙必豫故
受之以豫纂註(雙湖先生曰同人大有後坤又自與艮/震相遇成謙豫亦為長少二男之從母)
(也至此震艮二/男復用事矣)豫必有隨故受之以隨以喜隨人者必
有事故受之以蠱纂註(朱氏曰以喜隨人必有所事臣/事君子事父婦事夫弟子事師)
(非樂於所事者其肯隨乎若雙湖先生曰謙豫後震兊/巽艮㑹男女長少成隨蠱  无預乾坤其實乾坤三陰)
(三陽雜居隨自否初上變蠱自泰/初爻上變謂非由於乾坤可乎)蠱者事也纂註(項氏/曰蠱)
(者壞也物壞則萬物生矣事/因壞而起故以蠱為事之元)有事而後可大故受之以
臨纂註(韓氏曰可大之/業由事以生)臨者大也纂註(項氏曰臨不訓/大大者以上臨)
(下以大臨小凡稱臨者皆大者之事故以大稱之若豐/者大也則真訓大也是以六十四卦有二大而不相妨)
(焉而南軒張氏曰臨者二陽/進  四陰退駸駸向於大矣)物大然後可觀故受之以
觀(吕音訓以觀/陸官喚反)纂註(南軒張氏曰天下皆山也唯泰山/可觀天下皆水也唯東海可觀葢)
(物大然後可觀況於人乎問閻氏曰物大然後可觀昔/孔子觀於東海之水子貢  曰君子之所以見大水必)
(觀焉者何也孔子告之以似德似義似道似勇似法似/正似察似善化似志可觀之說  雙湖先生曰隨蠱而)
(後坤與兊巽相遇而為臨觀/亦為長少二女之從母也)可觀而後有所合故受之
以噬嗑纂註(朱氏曰在上无可觀在下引/而去矣非可觀而能有嗑乎)嗑者合也物
不可以苟合而已故受之以賁纂註(楊氏時曰物不可/以苟合无故而合)
(者必无故而離又在乎賁以飾之行蘇氏曰君臣父子/夫婦朋友之際所謂合也直情而  之謂之苟禮以飾)
(情謂之賁苟則易合合則相瀆相瀆則易以離賁則難/合難合則相敬敬則久矣  雙湖先生曰臨觀而後噬)
(賁雖震離艮相遇而成實亦乾坤三陰三陽分布隨蠱/由泰否變噬賁由隨蠱變隨五上易為噬嗑蠱初二易)
(為賁/也)賁者飾也致飾然後亨則盡矣故受之以剥(吕音/訓亨)
(陸氏曰許庚反鄭/許兩反徐向音同)纂註(南軒張氏曰賁飾則貴扵文文/之太過則又滅其質而有所不)
(通故致飾則亨有所盡/言其不通故受之以剥)剥者剥也物不可以終盡剥窮
上反下故受之以復纂註(朱氏曰此周末所以不勝其/弊文之末流也物窮則反不)
(可終盡剥陽窮於上而終反於下故次之以復少雙湖/先生曰噬嗑賁後坤遇艮震而成剥復亦為長  二男)
(之從/母也)復則不妄矣故受之以无妄纂註(朱氏曰復天理/則无妄无妄則)
(其動也天謂余氏曰自有事而大大而可觀可觀而合/合而飾所  忠信之薄而偽之始也故一變而為剥剥)
(而復則真實獨/存而不妄矣)有无妄然後可畜故受之以大畜(吕音/訓然)
(後可畜晁氏曰鄚/作物然後可畜)纂註(朱氏曰前曰比必有所畜者比而後/畜其畜也小故次以小畜无妄然後)
(物物循理乃可大畜故次之以大畜曰閻氏曰无妄然後可/畜所畜者在徳故曰大  雙湖先生  剥復而後乾遇震艮)
(而成无妄大畜亦為/長少二男之從父也)物畜然後可養故受之以頤纂註(南軒/張氏)
(曰畜然後可推以/養人故受之以頤)頤者養也不養則不可動故受之以大過
附録(朱子語問不養則不可動故受之以大過何也曰動則/過矣故小過亦曰有其信者必行之故受之以小過道)
(夫/)纂註(閻氏曰養者君子所以成已動者君子所以應物然/君子處則中正動則中行豈求勝物哉及其應變則)
(有時或過故受之以大過頤雙湖先生曰无妄大畜後震艮/巽兊雖男女長少自合成  大過然頤互兩坤大過互兩乾)
(謂之无乾坤不可也自乾坤/至此无一卦无乾坤信矣)物不可以終過故受之以坎纂
註(雙湖先生曰愚觀物不可終過故受以坎之辭盖以中為/貴以坎之陽中而節其過則无過矣下文又以陷言之)
坎者陷也陷必有所麗故受之以離離者麗也(吕音訓晁氏/曰王昭素云)
(諸本更有三句云麗必有所/感故受之以咸咸者感也)集解(朱子曰/右上篇)纂註(張子曰一陷/溺而不得出)
(為坎一附麗而得出為離所楊氏時曰坎者陽也必有所麗/則庶可以扶危拯溺不有  麗而一於陷者不可也作易者)
(於坎後必繼以離豈无仁民愛物之心哉也雙湖先生曰頤/大過而後坎離終焉頤似離大過似坎固  頤初二五上變)
(則為重體之坎大過初二/五上變亦為重體之離矣)　有天地然後有萬物有萬
物然後有男女有男女然後有夫婦有夫婦然後有父
子有父子然後有君臣有君臣然後有上下有上下然
後禮義有所錯(吕音訓錯陸氏曰/七各反徐七路反)附録(朱子語或問太/極圖下二圏固)
(是乾道成男坤道成女是各有一太極也如曰乾道成/男坤道成女方始萬物化生易中却云有天地然後有)
(萬物有萬物然後有男女是如何先生曰太極所說乃/生物之初陰陽之精自凝結成兩箇後來方漸漸生去)
(萬物皆然如牛羊草木皆牝牡一為陽一為陰萬物有/生之初亦各自有兩箇故曰二五之精妙合而凝賀孫)
(問序卦中有一二處不可曉如六十四卦獨不言咸何/也曰夫婦之道即咸也曰亦如上經不言乾坤但言天)
(地則乾坤可見否曰然道夫問錯字陸氏直/兩音曰只是作措字謂禮義有所施設耳董)纂註(南軒/張氏)
(曰上經不言乾坤下經不言咸者蓋乾坤與咸初无所/受故也  楊氏時曰乾坤者萬物父母咸恒人之父母)
(之項氏曰上下既具則拜趨坐立之節形而宮室車旗/  制設其行之必有文故謂之禮辨之必有理故謂之)
(羲禮義者非能制為人倫也/有人倫而後禮義行其間耳)夫婦之道不可以不久也
故受之以恒纂註(雙湖先生曰咸恒為下經之主自既/未濟外諸卦皆艮兊巽震之會遇)
恒者久也物不可以久居其所故受之以遯(吕音訓物/不可以久)
(居其所晁氏曰鄭作物/不可以終久扵其所)纂註(閻氏曰不可以久居其所/此以物言之也  雙湖先)
(生曰此又借恒之名汎論物義若夫/婦之道豈可以不久居其所者乎)遯者退也物不可
以終遯故受之以大壯纂註(雙湖先生曰咸恒而後艮/震遇乾而為遯壯亦為父)
(之臨二/男也)物不可以終壯故受之以晉附録(朱子語問壯/與晉何别曰)
(不但如此壯而已又/更須進一步也道夫)晉者進也進必有所傷故受之以
明夷纂註(閻氏曰知進而已不知消息盈虛與時偕行/則傷之者至矣故受之以明夷  雙湖先生)
(曰遯壯而後為晉明夷由離坤而成為母之臨中女雖/无震巽艮兊然有互艮互震亦猶上經屯蒙雖无乾坤)
(正體而實未/嘗不互坤也)夷者傷也傷於外者必反其家故受之以
家人纂註(閻氏曰以利合者迫窮禍患害相棄也以天/屬者迫窮禍患害相收也明夷之傷豈得不)
(反於家/人乎)家道窮必乖故受之以睽纂註(南軒張氏曰夫/家有父子之親)
(夫婦之愛然身不行道則父子夫婦无/復親矣此家道窮則乖離所以次睽也)睽者乖也乖必
有難故受之以蹇(吕音訓難陸/乃旦反下同)纂註(項氏曰凡言屯者/皆以為難而蹇又)
(稱難者卦皆有坎也然屯動乎險中行乎患難者也蹇/見險而止但為所阻難而不得前耳非患難之難也故)
(居屯者必以經綸濟之遇蹇者待/其解緩而後前難易固不侔矣)蹇者難也物不可以
終難故受之以解(吕音訓解陸/音蟹下同)纂註(雙湖先生曰家人/睽而後艮震遇坎)
(而為蹇解自遯至解八卦艮震巽/兊之遇乾坤離坎也自成一局)解者緩也緩必有所
失故受之以損附録(朱子語問序卦中如所謂緩必有/所失似此等事恐後人道不到曰)
(然問緩字恐不是遲緩之緩乃是解怠之意故曰解/緩也曰緩字是散意問如縱弛之類否曰然道夫)損
而不已必益故受之以益纂註(雙湖先生曰蹇解而後/損益次之者咸十卦變)
(之盡為損而艮上兊下恒十卦變之盡為益而/巽上震下亦猶上經乾坤十變而有否泰也)益而不
已必決故受之以夬纂註(朱氏曰益久則盈盈/則必決隄防故次决)夬者決
也決必有所遇故受之以姤纂註(雙湖先生曰上決一/陰下復一陽猶可也)
(今上決一陰下遇一陰姑論卦名相次又曰損益而後/兊巽遇乾而成夬姤亦為父之臨二女也乾體止於此)
姤者遇也物相遇而後聚故受之以萃萃者聚也聚而
上者謂之升故受之以升(吕音訓上/陸時掌反)纂註(南軒張氏曰/天下之物散)
(之則小合而聚之則積小以成其髙大故聚而上者為/升也  雙湖先生曰夬姤而後兊巽遇坤而成萃升亦)
(為母之臨二女/也坤體止於此)升而不已必困故受之以困困乎上者
必反下故受之以井纂註(雙湖先生曰萃升而後/兊巽遇坎而成困井)井道
不可不革故受之以革纂註(朱氏曰井久則穢濁不食/治井之道革去其害井者)
(而/已)革物者莫若鼎故受之以鼎纂註(雙湖先生曰困井/而後兊巽遇離而)
(成革鼎自夬至鼎八卦皆兊巽/之遇乾坤坎離也又自成一局)主器者莫若長子故受
之以震(吕音訓長/陸丁丈反)纂註(朱氏曰鼎者宗廟之器主/之者莫如震震長子也)震者
動也物不可以終動止之故受之以艮纂註(朱氏曰震/一陽動於)
(下艮一陽止於上動極則止故受之以艮/  雙湖先生曰革鼎而後震艮純卦次之)艮者止也物
不可以終止故受之以漸纂註(南軒張氏曰漸者止於/下而漸於上不終於止)
(而有所/進也)漸者進也進必有所歸故受之以歸妹纂註(閻/氏)
(曰晉者進也晉必有所傷漸者進也進必有所歸何也/曰晉所謂進者有進而已此進必有傷也漸之所謂進)
(者漸進而已烏有不得所歸者乎卦雙湖先生曰夫子/特借歸之一字以論其序非以明  旨也又曰震艮而)
(後艮巽兊震又自相遇而為漸歸妹亦咸/恒下二體合為漸上二體合為歸妹也)得其所歸者
必大故受之以豐纂註(朱氏曰前曰與人同者物必歸/焉故受之以大有此曰得其所)
(歸者必大大有次同人者處大之道也豐次歸妹者致/大之道也  雙湖先生曰亦借歸字汎論致豐之由非)
(取歸妹/義也)豐者大也窮大者必失其居故受之以旅纂註
(雙湖先生曰漸歸妹/後震艮遇離成豐旅)旅而无所容故受之以巽巽者入
也入而後說之故受之以兊(吕音訓說陸/音悅下同)纂註(項氏曰/人之情)
(相拒則怒相入則說故入而後說之之/雙湖先生曰豐旅而後巽兊純卦次)兊者說也說而
後散之故受之以渙渙者離也物不可以終離故受之
以節纂註(雙湖先生曰巽兊又自/出而遇坎以成渙節)節而信之故受之以
中孚有其信者必行之故受之以小過纂註(朱氏曰行/者足相過)
(也小過以陰過陽有行之象亦雙湖先生曰渙節後兊/巽艮震自相遇為中孚小過  咸恒上下二體交互相)
(重成卦也咸恒一變損益再變斬歸/妹三變中孚小過陰陽各從其類焉)有過物者必濟故
受之以既濟纂註(南軒張氏曰能髙於人而/過之然後可以濟天下)物不可窮
也故受之以未濟終焉(吕音訓未濟終焉晁氏曰趙蕤/謂終焉二字疑非仲尼之辭後)
(人傳之/誤也)集解(朱子曰/右下篇)纂註(項氏曰坎離之交謂之既濟/此生生不窮之所從出也而)
(聖人猶以為有窮也又分之以為未濟此即咸感之後/繼之以常久之義也葢情之交者不可以久而无弊故)
(必分之正者終之人之心腎其氣何嘗不交而心必在/上腎必在下不可易也觀此可以知既濟未濟之象矣)
(之雙湖先生曰中孚小過後離坎重為既未濟為下經/  終中孚小過似離坎固也中孚二三四五各易位則)
(為離小過二三四五/各易位亦為坎矣)
雜卦傳(吕音訓雜卦陸氏曰/韓云雜揉衆卦也)附録(朱子語雜卦反對之/義只是反覆則其吉)
　(凶禍福動静剛柔皆相反也荅虞大中易上經始乾/坤而終坎離下經始艮兊震巽而終坎離楊至之云)
　(上經反對凡十八卦下經反對亦十八卦說序卦雜/卦聖人去這裏見有那无𦂳要底道理也  則箇然)
　(雜卦中亦有說/得極精處並董)纂註(南軒張氏曰序卦所以言易道/之常雜卦所以言易道之變此)
　(古有是言也殊不知易之雜卦乃言其卦畫反對各/以類而言之非雜也於雜之中而有不雜者存焉)
　(雙湖先生曰雜卦自乾至困非但當上經三十卦實/雜下經十二卦於其中咸至夬非但當下經三十四)
　(卦亦雜上經十二卦於其中雜中不雜必有至理又/嘗觀雜卦以乾為首不終之以它卦而必終之以夬)
　(者蓋夬以五陽決一陰决去一陰則復為純乾矣故/曰君子道長小人道憂也張子曰易為君子謀大哉)
　(言矣而余氏曰雜卦一篇乃序卦之變通也序卦自/乾坤  下三十自咸恒而下三十四雜卦亦然序卦)
　(反對雜卦亦多反對此其所同也序卦以乾坤頤大/過坎離在上篇中孚小過在下篇故二篇反對皆成)
　(十八卦雜卦但以乾坤在上篇餘盡在下篇又自大/過以下不復反對此其所異也  龍氏仁夫曰案春)
　(秋傳釋繇辭所謂屯固比入坤安震殺之屬以一字/斷卦義往往古筮書多有之雜卦此類是也夫子存)
　(之為經羽翼/非創作也)
乾剛坤柔附録(朱子語剛柔雖若各有所偏必相錯而/後得中然在乾坤二卦之全體當剛而)
(剛當柔而柔則不待相錯而不害其全矣其爻位之无/過不及者如乾坤之二五亦不待相錯而不害其為中)
(矣陰陽變化而太極之妙无不在焉於此葢可見也今/謂乾剛坤柔便有所偏恐於二卦之彖及二五之爻有)
(不通者荅/虞大中)纂註(朱氏曰乾坤易之門剛皆乾柔皆/坤剛柔雜成諸卦故曰乾剛坤柔)比樂
師憂(吕音訓比樂陸上/毗志反下音洛)纂註(蘇氏曰有親則樂動衆則/憂  閻氏曰比順從故樂)
(師行險故憂而余氏曰在上而得衆故樂居下而任重/故憂中天下  立定四海之民比之樂也鞠躬盡力死)
(而後已成敗利鈍非/所逆覩師之憂也)臨觀之義或與或求(吕音訓觀/陸古亂反)集
解(朱子曰以我求物曰與物來觀我/曰求或曰二卦互有與求之義)附録(朱子語臨觀/更有與求之)
(義臨之二陽言之則二陽可以臨上四陰以卦中爻言/之則六五上六又以上而臨下觀自下而觀上則為觀)
(是平聲自上而為物/之觀是去聲道夫)屯見而不失其居蒙雜而著(吕音/訓見)
(陸賢遍反下兊/見同鄭如字)集解(朱子曰屯震遇坎震動故見坎險/不行也䝉坎遇艮坎幽昧艮光明)
(也或曰屯以初/言蒙以二言)纂註(蔡氏曰屯物之始生故見主初也/未得位而利居貞故不失其居䝉)
(然而生故雜二為蒙主而能治之使明故著氏柴氏曰/在蒙昧之中雖未有識别而善理昭著  郭  京曰䝉)
(稚而著稚字誤作雜字䝉之為義當䝉/昧幼稚之時心无所定非叢雜之義矣)震起也艮止也
損益盛衰之始也(吕音訓盛衰陸氏/曰鄭虞作衰盛)纂註(蔡氏曰震陽/起于下艮陽)
(止于上損者盛之始益者衰之始之余氏曰損益盛衰/之始泰否之變也  愚謂損者人  所憂也而乃為盛)
(之始益者人之所喜也而乃為衰之始則是扵吉/凶消長之幾進退存亡之理其可迷而不悟哉)大畜
時也无妄災也集解(朱子曰止健者時有適/然无妄而災自外至)纂註(蔡氏/曰剛)
(健者難畜當剛止之時故能畜莫非災也无妄之災乃/所謂災也  余氏曰止有静中之得故大畜曰時動有)
(慮外之失故无妄曰災/柴氏曰禍非自取曰災)　萃聚而升不來也纂註(蔡氏/曰澤)
(聚而下木/升而上)謙輕而豫怠也(吕音訓怠陸氏如字京作冶/虞作怡晁氏曰虞云豫樂祖)
(考故/怡)附録(朱子語謙輕是自謙抑不自尊重道夫問謙/何以為輕曰輕是自卑小之義說豫之極便)
(放倒了如上爻/㝠豫是也去偽)纂註(柴氏曰謙者視已若甚輕豫則有/滿盈之志而怠矣  項氏曰怠或)
(為詒葢以韻叶然怠字自叶四聲/之分自沈約始賛易時未分也)噬嗑食也賁无色也
(吕音訓食晁/氏曰一作合)集解(朱子曰/白受采)纂註(蔡氏曰頤中有物故食/賁則其色不常故无色)
(至郭氏雍曰賁以白賁无咎故无色則質全有天下之/  賁存焉  余氏曰食色人情所不免噬嗑曰食而賁)
(曰无色者蓋色至於/賁則易過矣故戒之)兊見而巽伏也(吕音訓見晁/氏曰鄭作說)集解
(朱子曰兊陰外/見巽陰内伏)隨无故也蠱則飭也(吕音訓飭陸氏曰/音敕整治也鄭本)
(王肅/作飾)集解(朱子曰隨前无/故蠱後當飭)纂註(柴氏曰隨以无故為善/有欲皆利心也又曰不)
(主於故隨時而行也不項氏曰隨以无故而偷安蠱以/有故而修飭故聖人  畏多難而畏无難也  余氏曰)
(隨從否變欲捨其故/蠱從泰變欲飭其後)剥爛也復反也(吕音訓爛/陸老旦反)纂註(朱/氏)
(曰剥爛五陰潰扵内也之徐氏曰剥爛則陽窮於上/復反則陽生於下猶果  爛墜于下則可種而生矣)晉
晝也明夷誅也(吕音訓晝陸竹又反誅陸氏曰/荀云誅滅也陸績韓云傷也)集解(朱子/曰誅)
(傷/也)纂註(蔡氏曰晉離在上而明著夷離在下而明傷地/郭氏雍曰晉與明夷朝暮之象也故言明出)
(上明入地中大孫氏奕曰晉晝也明夷誅也以誅對晝/非反對之義  象傳曰明入地中明夷則知明出地上)
(為晝明入地中為昧當作明夷昧/也若以為誅豈聖人雜卦之㫖邪)井通而困相遇也集
解(朱子曰剛柔相/遇而剛見揜也)纂註(郭氏雍曰往來井井則其道通/困遇剛揜所以為困  項氏曰)
(以通與遇為反對則遇為相扺而不通之象矣巽之上/爻主塞坎水之上源而井之坎乃出其上葢塞而復通)
(者也故謂之通兊之下爻主塞坎水之下流而困之坎/適在其下正遇其塞所以困也自乾坤至此三十卦正)
(與上經之/數相當)咸速也恒久也集解(朱子曰咸/速恒久)纂註(郭氏雍/曰感為)
(天下至速之道所謂不疾而速者也/  蔡氏曰有感則應故速常故能久)渙離也節止也纂
註(蔡氏曰風散水故離澤防水故止而項氏曰渙節止/與井困相反井以木出水故居塞  能通渙則以水)
(浮木故通之極而至於散也節以澤上之水故居/通而能塞困為澤下之水故塞之極而至於困也)解緩
也蹇難也(吕音訓解陸音/蟹難陸乃旦反)纂註(張子曰天下之難既解/故安於佚樂每失於緩)
(蹇者見險而/止故為難)睽外也家人内也否泰反其類也大壯則
止遯則退也集解(朱子曰止/謂不進)纂註(蔡氏曰大壯陰止遯/陽退  徐氏曰雜卦)
(言止者三艮止也謂陽升於上止而不進天之道也節/止也謂其所限節而遏止之人之力也大壯則止謂四)
(陽方壯止而不/退亦天道也)大有衆也同人親也(吕音訓衆陸/氏曰荀作終)纂註
(朱氏曰大有六五柔得尊位而有其衆衆亦歸之故曰/大有衆也同人六二得中得位而同乎人人亦親之故)
(曰同人/親也)革去故也鼎取新也(吕音訓去/陸起呂反)纂註(朱氏曰水/火相革革)
(已廢也故革去故以木巽火火方興也故鼎取新新項/氏曰革以火鎔金故為去故鼎以木鑚火故為取  亦)
(以離為/主也)小過過也中孚信也纂註(蔡氏曰莫非過也小/過之過乃所謂過也)
(小者能過夫豈常理哉莫非信也中孚之信乃/所謂信也信出于中夫豈邀約之所能致哉)豐多故
也親寡旅也(吕音訓豐多故今本有也字陸氏曰衆家/以此絶句晁氏曰荀本无也字親寡旅也)
(陸氏曰荀木豐多故親/絶句寡旅也别為句)集解(朱子曰既明且/動其故多矣)纂註(項氏/曰卦)
(名皆在句上旅獨在下者取韻協也以多故對寡親則/故非事故之故矣凡物之情豐盛則故舊合羇旅則親)
(戚離作易者其知之矣二卦皆主離言之雷與電俱至/其為黨不亦盛乎山上有火其為勢不亦孤乎  愚案)
(朱子本義多從古文/如故下无也字之類)離上而坎下也(吕音訓上/陸時掌反)集解(朱/子)
(曰火炎上/水潤下)小畜寡也履不處也集解(朱子曰不處/行進之義)纂註
(雙湖先生曰寡一陰/小義不處行履之義)需不進也訟不親也集解(朱氏曰/闗子明)
(云履而不處者其周公乎需而不進者其仲尼乎險在/下而陽上行相過者也故曰訟不親也  項氏曰需訟)
(皆主乾言止坎下故/不進違坎去故不親)大過顛也(吕音訓晁氏曰鄭云自/此以下卦旨不協似錯)
(亂失正弗/敢改耳)纂註(徐氏曰本/末弱故顛)姤遇也(吕音訓姤遇今/本或作遘遇)柔遇
剛也漸女歸待男行也附録(朱子語女待男而/行所以為漸淵)頤養正
也既濟定也纂註(蔡氏曰六位/皆當故定)歸妹女之終也纂註(雙/湖)
(先生曰女未嫁之稱既/嫁為婦則女之終矣)未濟男之窮也夬決也剛決柔
也君子道長小人道憂也(吕音訓憂晁/氏曰鄭作消)集解(朱子曰自/大過以下)
(卦不反對或疑其錯簡今以/韻協之又似非誤未詳何義)附録(朱子語卦有反有對/乾坤坎離是反艮兊)
(震巽是對乾坤坎離倒轉也只是四卦艮兊震巽倒轉/則為中孚頤小過大過其餘皆是對卦淵問乾坤大過)
(頤坎離中孚小過八卦畨覆不成别卦是如何曰八卦/便只是六卦乾坤坎離是四正卦兊便是翻轉底巽震)
(便是翻轉底艮六十四卦只八卦是正卦餘便只二十/四卦翻轉為五十六卦中孚便是箇大㡳離小過是箇)
(大㡳坎又曰中孚是箇雙夾㡳離小過是箇雙夾㡳坎/大過是箇厚畫㡳坎頤是箇厚畫㡳離  三畫之卦只)
(是六卦即六畫二卦以正卦八加反卦二十有八為三/十有六六六三十六也邵子謂之暗卦小成之卦八即)
(大成之卦六十四八八六十四/也二十六與六十四同並董)纂註(蔡氏曰自大過以/下有亂簡案雜卦)
(例皆反對協韻為序今以其例改正大過顛也頤養正/也既濟定也未濟男之窮也歸妹女之終也漸女歸侍)
(男行也姤遇也柔遇剛也夬決也剛决柔也君子道長/小人道憂也  丘氏曰今依蔡易讀之則八卦既得以)
(類從而韻亦叶但不當僣改經文爾若愚案蘇氏/亦有改正自頣大過而下數卦然不  蔡氏之妥)
　
　周易會通卷十四
欽定四庫全書
　朱子啓蒙五賛
　　　　　　　　　　　元　董真卿　撰
　附録(朱子語所論易是聖人模寫陰陽造化此説甚/善但恐於盡其言處未免多着道理說殺了耳)
　(此非面論未易窮竟然向於啓蒙後載所述四言數/章說得似已分明卒章尤切不知曽細看否幸試考)
　(之有所未安却望/見敎也荅呂祖儉)纂註(雙湖先生曰案五賛大要皆/敎人以象占之學首篇原奇)
　(偶之象推象之由也次篇述作者之旨為占而作也/三篇明筮以發其占四篇稽類以考其象五篇以警)
　(學名欲人讀易之際常如卜筮之臨假象辭以為儀/則而終趨於吉是又㑹象占而一之也先生嘗曰某)
　(解易只作卜筮之書今五賛/皆以象占示敎其旨深矣)
　　　原象
太一肇判陰降陽升陽一以施陰兩而承纂註(胡氏炳/文曰此)
(畫前之易也太一即太極以其未分則曰太一以其極/至則曰太極陽實則能施陰虛則能承乾曰雲行雨施)
(曰德施普坤曰乃順承天曰承天時行施與承雖見扵乾/坤已畫之後此所言則未畫之前天地間陰陽之象與)
(數凡陽皆一以施凡陰皆兩而承其理固如此太/極判而生陰陽一每生兩此天地自然之易也)惟皇
昊羲仰觀俯察奇偶既陳兩儀斯設既榦乃支一各生
兩陰陽交錯以立四象奇加以奇曰陽之陽奇而加偶
陽陰以章偶而加奇陰内陽外偶復加偶陰與陰會兩
一既分一復生兩三才在目八卦指掌奇奇而奇初一
曰乾奇奇而偶兊次二焉奇偶而奇次三曰離奇偶而
偶四震以隨偶奇而奇巽居次五偶奇而偶坎六斯覩
偶偶而奇艮居次七偶偶而偶坤八以畢初畫為儀中
畫為象上畫卦成人文斯朗因而重之一貞八悔六十
四卦由内達外附録(朱子語胡叔器問内卦為悔先生/曰貞晦出洪範貞是正㡳便是體)
(悔是過㡳動則有悔又問一貞八悔先生曰如乾夬大/有大壯小畜需大畜泰内體皆乾是一貞外體八卦是)
(八悔餘放此義剛問内卦為貞外卦為悔何如曰此出/於洪範貞看來是止悔是過意凡悔字都是過了方悔)
(這悔字是過㡳意思亦是多㡳意思下三爻便是正卦/工三爻似是過多了恐是如此這貞悔亦似今占卜分)
(甚主客賀孫貞是事之始悔是事之終貞是事之主悔/是事之客貞是在我㡳悔是應人㡳義剛問貞悔之說)
(曰本卦是貞支卦是悔後十卦又自有貞悔貞便是一/箇静之本體悔是動用之意顯子問卦爻凡内者多吉)
(上者多凶先生曰時運之窮自是如此内卦為貞外/卦為悔貞是正㡳意悔是事過有追不及之意董)交
易為體往此來彼附録(朱子語先天圖一邊本都是陽/一邊本都是陰陽中有陰陰中)
(有陽便是陽往交易陰陰來交易陽兩邊各/各相對其實非此往彼來只其象如此僴)變易為用
時静時動附録(朱子語問易中交易變易之義如何先/生曰交易是陽交於陰陰交於陽是卦)
(圖上㡳如天地定位山澤通氣云云者是也變易是陽/變陰陰變陽老陽變為少陰老陰變為少陽此是占筮)
(之法如晝夜寒暑屈/信往來者是也煇)降帝而王傳夏歴商有占无文民
用弗章文王繫彖周公繫爻視此八卦二純六交乃乾
斯父乃坤斯母震坎艮男巽離兊女離南坎北震東兊
西乾坤艮巽位以四維建官立師命曰同易孔聖傳之
是為十翼遭秦弗燼及宋而明邵傳羲畫程演周經象
陳數列言盡理得彌億萬年永著常式
　　　述旨
昔在上古世質民淳是非莫别利害不分風氣既開乃
生聖人聦明叡知出類超羣仰觀俯察始畫奇偶敎之
卜筮以斷可否附録(朱子語問啓蒙述旨篇云仰觀俯察/始畫奇偶敎之卜筮以斷可否不知)
(伏羲之後文王周公之前未有卦及辭何以定吉凶荅/曰此无可考但周禮三易經卦皆八别皆六十有四則)
(疑已有辭/矣時舉)作為君師開鑿户牖民用不迷以有常守降
及中古世變風移淳澆質喪民偽日滋穆穆文王身蒙
大難安土樂天惟世之患乃本卦義繫此彖辭爰及周
公六爻是資因事設敎丁寧詳密必中必正乃亨乃吉
語子惟孝語臣則忠鈎深闡微如日之中爰暨末流淫
于術數僂句成欺黄裳亦誤纂註(左傳昭公二十五年/臧昭伯如晉臧㑹竊)
(其寳龜僂句以卜為信與僣僣吉後平子立㑹㑹曰僂/句不余欺也註僂句龜所出地名僣不信也謂求立為)
(臧氏後也僂力主力具二反句居具反欲胡氏炳文曰/臧㑹本有僣上之心曰僂句成欺者㑹  以欺人不過)
(借龜以成其欺也南蒯有叛志得黄裳之占以為大吉/殊不知其舉事正反乎黄之中裳之下其大敗也固冝)
(曰黄裳亦誤者非易之誤/南蒯南蒯用易之誤也)大哉孔子晚好是書韋編既
絶八索以祛乃作彖象十翼之篇専用義理發揮經言
居省象辭動察變占存亡進退陟降飛潛曰毫曰釐匪
差匪繆假我數年庶无大咎恭惟三古四聖一心垂象
炳明千載是臨惟是學者不本其初文辭象數或肆或
拘嗟予小子既微且陋鑚仰没身奚測奚究匪警滋荒
匪識滋陋維用存疑敢曰垂後
　　　明筮
倚數之元參天兩地衍而極之五十乃備是曰大衍虛
一无為其為用者四十九蓍信手平分置右於几取右
一蓍掛左小指乃以右手揲左之策四四之餘歸之于
扐初扐左手无名指間右策左揲將指是安再扐之奇
通掛之筭不五則九是謂一變置此掛扐再用存策分
掛揲歸復準前式三亦如之奇皆四八三變既備數斯
可察數之可察其辨伊何四五為少八九為多三少為
九是曰老陽三多為六老陰是當一少兩多少陽之七
孰八少陰少兩多一附録(朱子語老陰老陽所以變者/无他到極處了无去處只得)
(變囘來做八六下來便是五生數了也去不得所以却/去做七  七八九六雖是逐爻之數然全用七八則當)
(占本卦辭三爻七八則當占兩卦/辭全用九六則當占支卦辭並董)既得初爻復合前蓍
四十有九如前之為三變一爻通十八變六爻發揮卦
體可見老極而變少守其常六爻皆守彖辭是當變視
其爻兩兼首尾變及三爻占兩卦體或四或五視彼所
存四二五一二分一専皆變而他新成舊毁消息盈虚
舍此視彼乾占用九坤占用六泰愕匪人姤喜來復附
録(朱子語凡卦六爻皆不變則占本卦彖辭而以内卦/為貞外卦為悔一爻變則以本卦變爻辭占二爻變)
(則以本卦二變爻辭占仍以上爻為主三爻變則占本/卦及之卦之彖辭而以本卦為貞支卦為悔前十卦主)
(貞後十卦主悔四爻變則以之卦二不變爻占仍以下/爻為主五爻變則以之卦不變爻占六爻變則乾坤占)
(二用餘卦占之/卦彖辭啓蒙)纂註(劉氏爚曰筮法占卦爻之辭然其/辭或有不相應者吉凶何自而决)
(蓋人於辭上㑹者淺扵象上㑹者深伏羲敎人卜筮亦/有卦而已隨其所遇求之卦體卦象卦變无不應矣文)
(王周公之辭所該終有限故有時而不應必如左傳國/語所載占卦體卦象卦變而推互體始足以濟辭之所)
(不及而為吉凶之前知耳讀易者不可不察也可愚案/劉氏之說與䝉卦内汪氏不同然此說又自不  廢也)
(附録中餘卦占之卦彖/辭即所謂新成舊毁也)
　　　稽𩔖
八卦之象說卦詳焉考之於經其用弗專彖以情言象
以象告唯是之求斯得其要乾健天行坤順地從震動
為雷巽入木風坎險水泉亦雲亦雨離麗文明電日而
火艮止為山兊說為澤以是舉之其要斯得凡卦六虚
奇偶殊位奇陽偶陰各以其類得位為正二五為中二
臣五君初始上終貞悔體分爻以位應陰陽相求乃得
其正纂註(胡氏炳文曰須有兩正字不同得位為正主/一爻而論陽居陽位陰居陰位是之謂正乃)
(得其正分上下兩爻而論陰與/陽應陽與陰應是之謂正也)凡陽斯淑君子居之凡
陰斯慝小人是為常可類求變非例測非常曷變謹此
為則
　　　警學
讀易之法先正其心肅容端席有翼其臨附録(朱子語/翼敬也)
(易/説)于卦于爻如筮斯得假彼象辭為我儀則字從其訓
句逆其情事因其理意適其平曰否曰臧如目斯見曰
止曰行如足斯踐毋寛以略毋密以窮毋固而可毋必
而通平易從容自表而裏及其貫之萬事一理理定既
實事來尚虚用應始有體該本无稽實待虚存體應用
執古御今由静制動附録(朱子語問啓蒙警學篇云理/定既實事來尚虚用應始有)
(體該本无便可見易只是虛設之辭冇事如何應耳未/知如此見得否先生頷之時舉敬之問理定既實至由)
(静制動曰聖人作易只是說一箇理都未曽有許多事/却待它甚麽事來凑所謂事來尚虚葢謂事之方來尚)
(虚而未有若論其理則先自定固已實矣用應始有謂/理之用實故有體該本无謂理之體該萬物又初无形)
(迹之可見故无下而云稽考實理以待物事之來存此/理之體以應无窮之用執古古便是易書裏面文字言)
(語御今今便是今日之事以静制動理便是静㡳事便/是動㡳且如即鹿无虞唯入于林中君子幾不如舎往)
(吝其理謂將即鹿而无虞人必陷于林中若不舎而往/是取吝之道這箇道理若後人做事如求官爵者求之)
(不已便是取吝之道求財利者求之不已亦是取吝之/道又如潛龍勿用其理謂當此時只當潛晦不當用若)
(占得此爻凡事便未可做所謂君子動則觀其變而玩/其占若是无事之時觀其象而玩其辭亦當知其理如)
(此某每見前輩說易止把一事說某之說易所以異於/前輩者正謂其理人人皆可用之不問君臣上下大事)
(小事皆可用前輩止縁不把做/占說了故此易竟无用處賀孫)纂註(勉齋黄氏曰理定/既實以下皆深指)
(學易者而言理則體也事則用也理之為體雖甚實而/所該者无形事之為用雖本虛而因應乃有稽實存體)
(所以玩理待虛應用所以制事當潛而潛當見而見皆/理之自然而不可易者非實乎然求其所謂當然者則)
(无形之可見非本无乎未有潛見之事非虛乎處/陋巷三過其門而不入則有迹之可覩非始有乎)潔静
精微是之謂易體之在我動有常吉在昔程氏繼周紹
孔奥指宏綱星陳極拱唯斯未啓以俟後人小子狂簡
敢述而申附録(朱子語近又作一小卜筮書亦以附呈/葢縁近世說易者扵象數全然闊略其)
(不然者又太拘滯支離不可究詰故推本聖人經傳中/說象數者只此數條以意推之以為是足以上究聖人)
(作易之本旨下濟生人觀變玩占之實用學易者决不/可以不知而凡說象數之過乎此者皆可以束之髙閣)
(而不必問矣/荅陸九韶)纂註(愚案本集申字下或有之字然朱子/自謂所述四言則有之字為不叶故)
(它本多无之字否/則特為此變文耳)
欽定四庫全書
　周易㑹通
　　朱子筮儀附録纂註
擇地潔處為蓍室南户置牀于室中央(牀大約長五尺/廣三尺毋太近)
(壁/)蓍五十莖韜以纁帛貯以皂囊納之櫝中置于牀北
(櫝以竹筒或堅木或布漆為之圓徑三寸如蓍/之長半為㡳半為葢下别為臺函之使不偃仆)設木格
于櫝南居牀二分之北(格以横木板為之髙一尺長竟/牀當中為兩大刻相距一尺大)
(刻之西為三小刻相距各五/寸許下施横足側立案上)置香爐一于格南香合一
于爐南日炷香致敬將筮則灑掃拂拭滌硯一注水及
筆一墨一黄漆板一于爐東東上筮者齊潔衣冠北面
盥手焚香致敬(筮者北面見儀禮若使人筮則主人焚/香畢少退北面立筮者進立於牀前少)
(西南向受命主人直述所占之事筮者許/諾主人右還西向立筮者右還北向立)兩手奉櫝葢
置于格南爐北出蓍于櫝去囊解韜置于櫝東合五十
策兩手執之熏於爐上(此後所用蓍策之/數其說並見啓蒙)命之曰假爾
泰筮有常假爾泰筮有常某官姓名今以某事云云未
知可否爰質所疑于神于靈吉凶得失悔吝憂虞惟爾
有神尚明告之乃以右手取其一策反于櫝中而以左
右手中分四十九策置格之左右兩大刻(此第一營所/謂分而為二)
(以象兩/者也)次以左手取左大刻之策執之而以右手取右
大刻之一策掛于左手之小指間(此第二營所謂掛/一以象三者也)次
以右手四揲左手之策(此第三營之半所謂揲/之以四以象四時者也)次歸其
所餘之策或一或二或三或四而扐之左手无名指間
(此第四營之半所謂歸/奇於扐以象閏者也)次以右手反過揲之䇿於左大
刻遂取右大刻之策執之而以左手四揲之(此第三/營之半)次
歸其所餘之䇿如前而扐之左手中指之間(此第四營/之半所謂)
(再扐以象再閏者也一變所餘之䇿左一則右必三左/二則右亦二左三則右必一左四則右亦四通掛一之)
(策不五則九五以一其四而為奇九以/兩其四而為偶奇者三而偶者□也)次以右手反過
揲之䇿於右大刻而以左手一掛二扐之䇿置于格上
第一小刻(以東為上/後放此)是為一變再以兩手取左右大刻
之蓍合之(或四十四䇿/或四十䇿)復四營如第一變之儀而置其
掛扐之䇿於格上第二小刻是為二變(二變所餘之䇿/左一則右必二)
(左二則右必一左三則右必四左四則右必三通掛一/之䇿不四則八四以一其四而為奇八以兩其四而為)
(偶奇偶各得/四之二焉)又再取左右大刻之蓍合之(或四十䇿或/三十六䇿或)
(三十/二䇿)復四營如第二變之儀而置其掛扐之䇿於格上
第三小刻是為三變(三變餘䇿/與二變司)三變既畢乃視其三變
所得掛扐過揲之䇿而畫其爻於版(掛扐之數五四為/奇九八為偶掛扐)
(三奇合十三䇿則過揲三十六䇿而為老陽其畫為口/所謂重也掛扐兩奇一偶合十七䇿則過揲三十二䇿)
(而為少陰其畫為一所謂拆也掛扐兩偶一奇合二十/一䇿則過揲二十八篆而為少陽其畫為一所謂單也)
(掛扐三偶合二卜五䇿則過揲二十/四策而為老陰其畫為㐅所謂交也)如是每三變而成
爻(第一第四第七第十第十三第十六凡六變並同但/第三變以下不命而但用四十九蓍耳第二第五第)
(八第十一第十四第十七凡六變亦同第三第/六第九第十二第十五第十八凡六變亦同)凡十有
八變而成卦乃考其卦之變而占其事之吉凶(卦變别/有圖說)
(見啓/蒙)禮畢韜蓍襲之以囊入櫝加葢斂筆研墨版再焚
香致敬而退(如使人筮則主人/焚香揖筮者而退)附録(朱子語揲蓍之法/周禮領於太卜之)
(官其法度必甚詳密今皆不可見獨賴大𫝊有此數句/可以略見彷彿而今推之亦无不可通處學者既不得)
(見當時舊法則亦且當守此不當妄以私意横起計度/也蒿固非蓍然亦是其類若木棊行筭金錢當之則去)
(蓍益逺矣又如所言交重之論交者拆之聚故為老陰/重者單之積則為老陽亦何疑之有然此六爻既成而)
(畫地以記之象耳於揲法初无預也荅曽三異今之說/易者先掊擊了卜筮如下繫說卜筮是甚次第熹所恨)
(者不深曉古人卜筮之法故今說處多是想象古人如/此若更曉得須更有奥義可推或曰布蓍求卦即其法)
(也曰爻卦與事不相應則推不去古人於此須有變通/或以支干推之顯子筮短龜長近得其說是筮有箇病)
(子才一畫定便只有三十二卦永不到是那三十二卦/到二畫便只有十六卦又到三畫便只有八卦又到四)
(畫便只有四卦又五畫便只有二卦這二卦便可以着/意揣度了不似龜才鑚坼便无救處全不可容心賀孫)
(廣因言浙人多尚龜卜雖盗賊亦取決於此曰左傳載/臧會卜信與僣僣吉此其法所以不傳聖人作易示人)
(以吉凶却无此弊故言利貞不言利不貞言貞/吉不言不貞吉言利禦寇不言利為寇也廣)纂註(雙/湖)
(先生曰朱子筮法雖備見於啓䝉而筮儀則莫要切於/此蓋蓍必有室則神有所寓而人心亦日有致敬之所)
(惟人神相接於平居閒暇之時一旦臨事質疑自然有/如響斯荅之效其與倉卒冒瀆者有間矣又況其制度)
(儀物曲盡其誠敬乎此誠尚占者所不可忽也又曰朱/子嘗謂易只是卜筮之書本非以設敎然今凡讀一卦)
(一爻便如筮斯得觀象玩辭觀變玩占而又求其理之/所以然者方為善讀是故扵乾坤當識君臣父母之分)
(於咸恒當識夫婦之别於震坎艮巽離兊當識長幼之/序於麗澤兊當識朋友之講習以至慎言語節飲食當)
(有得於頤懲忿窒欲遷善改過當有得於損益不諂不/瀆以謹上下之交安其身之數語以為全身之道當有)
(得於大𫝊即此而推隨讀而受用焉是則君平依孝依/忠之微意也雖日端䇿而筮其根柢所在亦何以尚此)
(單愚謂㐅者偶之欲合中已實而未純乎一耳一則為/  矣口者奇之欲分中已虛而未離乎二耳二則為拆)
(矣此老陰老陽之所以為變爻也葢嘗學揲蓍于胡先/生既悟初揲不五則九次揲不四則八之法因問先生)
(欲只揲左策既得其餘策即徑取右揲之餘以合五九/四八之數似為便㨗先生曰固可但不誠耳因併記之)
(又竊妄謂朱子於易既因東萊呂氏所定經傳十二篇/而為之本義矣又十年而復成啓蒙四篇何哉葢憂後)
(學之讀本義而不得其門者設也朱子嘗云易經最難/讀葢未開卷時已有一重象數大槩工夫愚於是編遂)
(因朱子九圖而備本圖書原卦畫二篇之說因繫辭說/卦五賛筮儀而備明蓍策考變占二篇之說由是以求)
(朱子象數之易得其旨矣又因朱子象數之易以求程/子理義之易諸家之易又相與發明之學者苟能絶韋)
(編而熟玩焉得之心而體之身因陰陽之變化推見夫/吉凶消長之理進退存亡之道而著於日用時措之冝)
(將與天地參而四時同庶幾施之家國天下事事皆/有所用希賢希聖之功業盡在於是捨吾易奚適哉)
