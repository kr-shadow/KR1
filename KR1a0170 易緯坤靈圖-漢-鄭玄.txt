#+TITLE: 易緯坤靈圖-漢-鄭玄
#+DATE: 2016-06-11 12:19:58
#+SOURCE: github.com/kanripo/KR1a0170 master 5067a9aa                
　易緯坤靈圖
邱序曰天經曰乾元亨利貞爻曰飛龍在天利見大人
(謂易爲天經者聖人所制作乾有四徳飛龍在天/此聖人以至徳居天子位也序此之言說之也)故徳
配天地天地不私公位稱之曰帝(古者聖人徳如此也/不私公位不傳之子)
(孫禅於能者與天/同故以天稱之也)故堯天之精陽萬物莫不從者故乾
居西北乾用事萬物蟄伏致乎萬物蟄伏故能致乎萬
人之化(立天之道曰隂與陽言堯乃天之陽精所生所/以能爲明君而能假人也萬物蟄伏象施化功)
(成人人化/故然也)經曰用九(堯時賢聖爲聖徳化於天下故/耳天之所首之故經以明之)經
曰震下乾上旡妄天精起(起猶立乾爲天震爲長子天/生長子聖人立爲天子天下)
(之人各得所天/所獲旡妄也)帝必有洪水之災天生聖人使殺之故
言乃統天也(初九震在子坎爲水又年與艮同體艮爲/山水而漸山是大水爲人害天故生聖君)
(堯求命之是亦堯辜/也與乾統天之功同)邱括義因象助類辭曰天無雲而
雷先王以茂對時育萬物(茂勉也對遂育長也天之將/雨先必興雲而後雷今乾在)
(上下無坎而有震是以雷行天下無雲而雷洪水之時/人苦雨之多故堯於是茂勉遂其教令以養萬物以是)
(衆庶艱食得/以餬口焉)經曰乾下艮上大畜天災將至預畜而待
之人免於飢故曰元亨(按乾元序制記内賢子孫繼/世而立云云疑此處注文)上
下皆通各載其性故曰利貞(載之時言得值也言待堯/養萬物将嵗不飢長幼情)
(性人自各/得如此也)至徳之萌五星若連珠日月如合璧天精起
㪷口有位雞鳴斗運行復始莫敢當之黄星笰于北斗
必以戊巳日其先無芒行文元武動事莫之敢距(按繹/史引)
(坤靈圖云伏羲立九部而民易理又云𧖟陽者火火惡/水故食不飲桑者上之液木生火故𧖟以三月草頰會)
(精合相食隋書引坤靈圖云河龍以正月辰見白龍與/五黑龍鬬白龍陵故泰人有命鄭康成云陵當爲除今)
(皆無其文葢此本非完書且/有錯入乾元序制記萹内者)
