#+TITLE: 尚書句解-元-朱祖義
#+DATE: 2018-05-12 10:13:37
#+SOURCE: github.com/kanripo/KR1b0035 master d878b72d                
欽定四庫全書　　　　　經部二
　尚書句解　　　　　　　書類
　　提要
　　　　(臣/)等謹案尚書句解十三卷元朱祖義撰祖
　　　　義字子由廬陵人於諸經皆有句解今多散
　　　　佚此書僅存元延祐中定經義取士之制尚
　　　　書以古註疏及蔡沈集傳為宗故王充耘書
　　　　義矜式尚兼用孔傳迨其末流病古註疏之
　　　　繁而蔡傳遂獨立於學官業科舉者童而習
　　　　之莫或出入祖義是書專為啟迪幼學而設
　　　　故多宗蔡義不復考證舊文於訓詁名物之
　　　　間亦罕所引據然隨文詮釋詞意顯明使殷
　　　　盤周誥誥屈聱牙之句皆可於展卷之下了
　　　　然於心口其亦古者離經辨志之意歟以視
　　　　附㑹穿鑿浮文妨要反以晦蝕經義者此猶
　　　　有先儒篤實之遺矣亦未可以其淺近廢也
　　　　乾隆四十六年七月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官　(臣/)　陸　費　墀
尚書序
　(此序孔安國所作以其上古帝王之書為後世所慕/尚故曰尚書序中言伏生年過九十失其本經口以)
　(傳授裁二十餘篇以其上古之書謂之/尚書是知書是本名尚是伏生所加也)
古者伏犧氏之王天下也(古者有伏犧氏即太/皥也以木德王天下)始畫八
卦(始畫乾坤艮巽/震離坎兑八卦)造書契(造作書契謂書之於木刻其/側為契各持其一以相考合)
以代結繩之政(以代上古洪荒之世結繩以識其/政事事大大其繩事小小其繩)由是
文籍生焉(因此而三墳五典/之文籍以生焉)伏犧神農黄帝之書(三皇/之書)
謂之三墳(名謂之三/墳墳大也)言大道也(是其書之所/言皆大道也)少昊顓頊
髙辛唐虞之書(五帝/之書)謂之五典(名謂之五/典典常也)言常道也(是/其)
(書之所言者/皆常行之道)至於夏啇周之書(至於三/代之書)雖設教不倫(雖/禹)
(湯文武設教/不見倫類)雅誥奥義(要之雅正之誥/皆有深奥之義)其歸一揆(如人/之於)
(射其歸於一揆/度其的而已)是故(此所/以)歴代寳之(經歴萬代莫不珍/惜墳典訓誥之書)
以為大訓(以之為/大訓)八卦之說(如八卦/之說文)謂之八索(其書名/謂八索)
(索求/也)求其義也(所以求索八/卦之義理也)九州之志(九州/所說)謂之九丘
(其書名謂/之九丘)丘聚也(丘者聚/集也)言九州所有(言九州所/有之物)土地
所生(土地所/生之物)風氣所宜(風氣所/宜之物)皆聚此書也(皆聚載於/九丘之書)
春秋左氏傳曰(春秋左氏/傳有言)楚左史倚相(楚靈王時有左史/倚相史官居左)
(故曰左/史也)能讀三墳五典八索九丘(號為能讀三墳五典/八索九丘之書也)
即謂上世帝王遺書也(即以謂上世帝王/遺書不知其混殽)先君孔子(安/國)
(是孔子十一世孫/尊其祖故曰先君)生於周末(孔子生於/周衰之末)覩史籍之繁文
(見八索九丘之書/皆史籍之繁文)懼覽之者不一(恐覧而觀之/者無所統一)遂乃定
禮樂明舊章(述而不改曰定遂乃定禮樂制度/之舛錯以發明先世舊章典法)刪詩為
三百篇(就而减削曰刪詩本三千篇削其不合於禮義/者特存三百一十篇止言三百以成數言之者)
(也/)約史記而修春秋(凖依其事曰約依/魯史而修春秋)讃易道以黜八
索(因而佐成曰讃因伏羲畫之文王重之不可強改特/佐成十翼則易道以明而八索之書不必用矣是以)
(黜而棄/之焉)述職方以除九丘(顯而明之曰述盖職方者即/周禮職方氏所掌皆九州所)
(有夫子述其所職而載之於經則/九丘之書亦不必用故刪除之)討論墳典(墳典之書/傳之既乆)
(不無淆亂孔子/討論而整理之)斷自唐虞以下訖於周(上至三墳五典/之書斷自唐虞)
(獨取二典/下至有周)芟夷煩亂(其間有雜亂難考之處皆/芟除之而使至於平夷也)翦截浮
辭(浮華無實之言皆/剪截而剔去之)舉其宏綱(綱綱之索但舉大/綱而衆目自張)撮其
機要(機弩之括但撮機括之至/要非泛無所統撮七括反)足以垂世立教(誠足以/垂示後)
(世而立/教於人)典謨訓誥誓命之文(其典謨訓誥/誓命之書)凡百篇(凡有/百篇)
所以恢𢎞至道(皆所以發明張大二/帝三王至治之要道)示人主以軌範也
(以明後世人君出治之軌範如車之有軌所/行皆由乎是如器之有範所為不外乎是也)帝王之制
(二帝三王/之制作)坦然明白(平易/明白)可舉而行(後世可舉/而見於行)三千之
徒(孔子三/千徒弟)並受其義(皆傳受百/篇之義)及秦始皇(及至秦王名/政尊為皇帝)
(以初併天下/號為始皇)滅先代典籍(滅除先代/經典文籍)焚書坑儒(焚古書/坑儒士)
天下學士(天下/儒者)逃難解散(率皆隐身避世以逃患/難分散於四方解音蟹)我先
人用藏其家書於屋壁(時孔子七世孫子襄安國以為/先祖故稱我先人慮家書之不)
(傳乃以藏於/屋壁中也)漢室龍興(漢家繼秦/如龍之興)開設學校(開設學校/之乆廢者)
旁求儒雅(遍求儒之/雅正者)以闡大猷(以闡明/大道)濟南伏生(濟南/有伏)
(生名勝為秦/二世博士)年過九十(年過九十餘老不能/行文帝詔晁錯受之)失其本經
(奈何遭秦火之餘/散失其百篇本經)口以傳授(幸伏生記誦之熟/以口傳授於晁錯)裁二十
餘篇(僅得堯典舜典臯陶謨益稷禹貢甘誓湯誓盤庚/三篇髙宗肜日西伯戡黎㣲子牧誓洪範金縢大)
(誥康誥酒誥梓材召誥洛誥多士無逸君奭多方立政/顧命康王之誥吕刑文侯之命秦誓費誓凡三十三篇)
(除堯典舜典合為一臯陶謨益稷合為一盤庚三篇合/為一顧命康王之誥合為一此二十八篇故謂之二十)
(餘/篇)以其上古之書(以其為上古/帝王之書)謂之尚書(名謂之尚書/以其為後世)
(所慕尚是知書是本/名尚是伏生所加)百篇之義(百篇之/文義)世莫得聞(世不/得而)
(聞/)至魯共王(至漢景帝之子共王名/餘封為魯王死諡曰共)好治宫室(存曰居/魯近孔)
(子宅好修/治宫室)壊孔子舊宅(毁壊孔子/舊宅壊怪)以廣其居(以廣大/其所居)於
壁中得先人所藏古文(於所壊壁内得安國先人/子襄所藏上古帝王之文)虞夏
啇周之書(乃虞夏商/周之書)及傳論語孝經(及孔子所傳/論語孝經)皆科
斗文字(皆以科斗文其字科斗蝦蟇子也字/形多頭麤尾細肚腹團圓似科斗)王又升孔
子堂(共王又登/孔子廟堂)聞金石絲竹之音(聞金鐘石罄絲琴竹/管之聲以此神異)
乃不壊宅(乃不敢/毁其居)悉以書還孔氏(盡以其所得古文虞/夏商周之書與傳論)
(孝經還/孔氏)科斗書廢已乆(科斗之書始於倉頡其文至三/代不改經秦火廢而不用至漢)
(則其廢/已乆)時人無能知者(漢時人無有/能知之者)以所聞伏生之書
(安國乃以前所聞/伏生口授之書)考論文義(考校論說/古文之義)定其可知者(定/其)
(可知/識者)為𨽻古定(為𨽻以寫古/文而後定)更以竹簡寫之(又别更以/竹簡寫之)
(簡一尺二寸竹簡者以竹/長一尺二寸為之更音庚)増多伏生二十五篇(至此復/以屋壁)
(古文校定乃得大禹謨五子之歌𦙍征仲虺之誥湯誥伊/訓太甲三篇咸有一徳説命三篇泰誓三篇武成旅獒微)
(子之命蔡仲之命周官君陳畢命君牙冏命凡二十五篇/伏生初得二十八篇今又増多此二十五篇是已得五十)
(三篇/矣)伏生又以舜典合於堯典(於五十三篇之中伏生/又以舜典合堯典為一)
益稷合於臯陶謨(益稷合臯陶/謨為一篇)盤庚三篇合為一(盤庚/三篇)
(合為/一篇)康王之誥合於顧命(康王之誥合/顧命為一篇)復出此篇并序
(今依古經分堯典舜典為二篇益稷臯陶謨為三篇盤/庚為三篇康王之誥顧命為二篇是於三篇復出此五)
(篇并孔子所作/書序自作一篇)凡五十九篇(總得五/十九篇)為四十六卷(除序/在外)
(不以卷計由五十八篇同序者同卷異序者異卷如太/甲盤庚說命泰誓皆一篇同卷是减八卷矣又大禹謨)
(臯陶謨益稷三篇同序共一卷康誥酒誥梓材三篇同/序共一卷是又減四卷矣前減八卷後減四卷共十二)
(卷以五十八卷除十/二是為四十六卷)其餘錯亂摩滅弗可復知(其餘如/汨作九)
(共九篇槖飫帝告釐沃湯征汝鳩汝方夏社疑至臣扈/典寶明居肆命徂后沃丁咸乂四篇伊陟原命仲丁河)
(亶甲祖乙髙宗之訓分器旅巢命歸禾嘉禾成王政将/蒲姑賄肅慎之命亳姑凡四十二篇亡皆錯亂而無序)
(摩滅而不明/不可復通知)悉上送官(安國乃并與竹簡所冩五/十八篇盡以上送於官)藏之
書府(藏於/秘府)以待能者(以待後世有能/整理而讀之者)承詔為五十九篇
作傳(安國時為武帝博士既考正古文以聞於帝又/承詔旨為五十九篇之傳傳通釋解其意也)於
是遂研精覃思(於是遂研覈精專/覃静思求其理)博考經籍(廣博推考/羣經六籍)
採摭羣言(於經籍中採摭衆/言互相参考摭隻)以立訓傳(作為詁訓/傳通其意)約文
由義(其作傳之體則貴于約省/其文而申明一書之義也)敷暢厥㫖(以敷布宣/暢其㫖意)庻
幾有補於将米(庶幾天下後世即其所傳以/求聖經之㫖有所補益耳)書序(即孔/子所)
(序/)序所以為作者之意(序述所以為/作書者之意)昭然義見(言其意/義昭明)
(無/隐)宜相附近(但作序者不敢厠於正經故以序自作一/篇列於百篇之後今安國從宜以序附近)
(於正/經)故引之各冠其篇首(故引而分之各/冠其本篇之首)定五十八篇
既畢(書本連序五十九篇今序既分則是/損其一篇則定為五十八篇既畢)會國有巫蠱
事(㑹值武帝末年淫惑鬼神崇信巫術有巫蠱事蠱者/怪惑之名謂以藥毒害人與行符厭俗為魅令人蠱)
(惑夭年傷性謂之巫蠱以蠱皆巫之所行也奸人江充/因行其詐先於太子宫埋桐人告上云太子宫有蠱氣)
(上使充治之於太子宫果得桐人太子知充䧟已/乃殺充武帝詔討之太子走奔壺闗自殺蠱音古)經籍
道息(故武帝好經籍/之道至此滅息)用不復以聞(用是不復以/所傳聞於上)傳之子
孫(惟自傳於/已之子孫)以貽後代(使之貽於後/世之人行之)若好古博雅君子
(後世若有好愛古道廣博/學問志懐雅正之君子)與我同志(與我同慕/古之意)亦所不
隐也(亦發明吾道庶㡬傳/而不至於隐蔽也)
　
　
　
　
　
　尚書序
欽定四庫全書
　尚書句解卷一
　　　　　　　　　　　　　元　朱祖義　撰
堯典第一
　(堯書謂之典孔氏曰五典言常道也是以典訓常盖/謂一書之中所載皆堯之常行也堯典於篇次實居)
　(第一然篇次之數非孔子之舊乃安國所定何以知/之孔子所作書序舜典之後有汨作一篇九共九篇)
　(槀飫一篇其十一篇而後乃大禹謨堯典既第一舜/典既第二又如此十一篇為孔子所定則大禹謨當)
　(第十四今乃云第三是/知篇次之數安國所定)
　虞書(堯唐帝也書應謂之唐今云虞書者盖其初堯/典實題為唐舜典實題為虞禹謨實題為夏今)
　(三篇俱謂之虞書者非史之舊乃孔子定書之後序/正也何以知之左傳莊八年引夏書曰臯陶邁種德)
　(僖二十四年引夏書曰地平天成襄二十八年引夏/書曰與其殺不辜寜失不經是莊襄之時夫子未序)
　(正禹謨實謂之夏書則堯典於孔子未序正前亦謂/之唐書明矣雖然孔子於三聖之書雖不仍舊貫而)
　(必為之序正不俱謂之唐不俱謂之夏必謂之虞者/盖堯授舜舜授禹三聖相授實守一道故序正其書)
　(使同其題號者書同則道同也夫舜上承於堯下授/於禹以虞名書則上可以該堯下可以該禹三聖之)
　(道混然一致略無間斷/夫子之意顧不深歟)
　孔氏傳(孔安國孔子十一代孫也武帝時古文尚書厄/於秦火而復出帝以其家書詔安國作傳其所)
　(注解謂/之傳也)
昔在帝堯(古者在於/帝堯之時)聰明文思(其聼聰其視明其文/煥然其思湛然思笥)光
宅天下(以其有是四德故居天/萬民之上而甚光顯也)　將遜於位(將退遜/于位也)讓
於虞舜(禪於/虞舜)作堯典(於是作堯典書書序本自作一篇/列於百篇之後鄭𤣥馬融王肅皆)
(以為孔子所作然觀其領略大意而盡於數言至於一/字不可増損盖聖人之文非吾夫子莫能為也本在百)
(篇之後今冠於每篇之/首者安國之所分也)堯典(此二字史臣之舊題古者/序自為一篇故毎篇首揭)
(其題以為一篇之目孔安國引序冠篇首/因存而不去故今書諸篇皆重言本目也)曰(史臣/言)若稽
古帝堯(順考古道而/行之者帝堯)曰放勲(謂能依倣/上古之功)欽明文思(其行/已也)
(敬其遇事也明發于政事而其/文煥然運于心術而其思湛然)安安(堯乃安安然初不矜耀/其有是功有是四徳)允恭
克讓(方且信于盡恭而非/偽誠于遜譲而非假)光被四表(故其功徳之光輝/被及于四方之外)格於上
下(格而至于塞/乎天地之間)克明俊徳(能明一己/之大徳)以親九族(以是徳親睦九族/如父族四父五屬)
(之内一也父之女昆弟適人及其子二也已之女昆弟/適人及其子三也已之女子適人及其子四也母族三)
(母之父姓一也母之母姓二也母之女昆弟適人及其/子三也妻族二妻之父姓一也妻之母姓二也兹其所)
(以為九族也若以髙祖至𤣥孫為九族則髙祖非已/所逮事元孫亦非已所及見果何以親而睦之耶)九
族既睦(則九族/盡和睦)平章百姓(以是德平和章顯百官族姓/自其分職率屬而言之曰百)
(官自其分姓受氏/而言之曰百姓)百姓昭明(百官族姓皆精白以/承休德而名揚乃職)協和
萬邦(以是德合和天/下萬邦之民)黎民於變時雍(衆民大變於/善時臻雍和)乃命
羲和(堯乃總命處羲和之職者林少頴以謂下文言咨/汝羲暨和則羲和似人名余以經考之𦙍征言羲)
(和廢厥職夫堯與仲康之時相去如此其逺若果人名/豈有堯時人名羲和仲康時人亦名羲和耶要之羲和)
(乃官職名世掌天地四時之官也在顓帝時其職名重/黎自堯以至夏其職名羲和故楊子雲法言云羲近重)
(和近黎是羲和即重黎也然下文又言羲仲和仲羲叔/和叔蓋分掌四時相繼相承如伯仲叔季也以此别其)
(次/序)欽若昊天(使之敬順昊天/之日月星辰)厯象日月星辰(厯以步其/數厯者書)
(也如洪範之厯數以紀日月星辰之先後者象以占其/象象者器也如舜典之璣衡以参考日月星辰之行度)
(者/)敬授人時(以考究天時/以敬授於人)分命羲仲(又分命處羲仲/之職者掌春也)宅
嵎夷曰暘谷(居正東嵎夷之地禹貢嵎夷既略亦在青/州之正東謂之暘谷以日出於東山谷皆)
(明也/嵎隅)寅賔出日(寅敬賔迎出日於東若帝嚳/厯日月而迎送之即此法也)平秩東作
(春屬於東必均平秩/序春時農作之事)日中星鳥(春分之時晝五十刻夜/五十刻晝夜相半而鶉)
(火見於南方正午之位不言/鶉火而言星鳥舉四象也)以殷仲春(以此可以正仲/春之氣曰孟曰)
(仲曰季舉仲而言盖/取中氣之得其正)厥民析(其民於此時分析在/田以耕以耨析音昔)鳥獸
孳尾(鳥獸於此時孔/化而交接孳字)申命羲叔(申命處羲叔/之職者掌夏)宅南交(居/正)
(南交趾之地史記五帝紀言/黄帝之地南至交趾是也)平秩南訛(夏屬於南必均/平秩序夏時化)
(育之事自苗而/實即物之變化)敬致(敬以致其日之至周官言春夏致/日左氏言日官居卿以致日盖聖)
(人南靣視因其夏至之日至/而致之以驗時氣之中也)日永星火(夏至之日晝長/夜短晝六十刻)
(夜四十刻大火星見於南方正午之/位謂之日永星火此舉十二次也)以正仲夏(以之可/以正仲)
(夏之氣曰孟曰仲曰季舉仲/而言盖取中氣之得其正也)厥民因(其民於此時因春/所耕以耘以耔)
鳥獸希革(鳥獸於此時毛/羽希少而改革)分命和仲(分命處和仲/之職者掌秋)宅西
曰昧谷(居正西隴西之縣謂之昧/谷以日出於西山谷皆暗)寅餞納日(寅敬餞送/入日於西)
(若帝嚳厯日月/而迎送之是也)平秩西成(秋屬於西必均平秩/序秋時成熟之事)宵中星
虚(秋分之時晝夜相半各五十位/刻而虚星見於南方正午之)以殷仲秋(以此可以正/仲秋之氣曰)
(孟曰仲曰季舉仲而言/盖取中氣之得其正也)厥民夷(其民於此時已見收/成其心和平而樂易)鳥
獸毛毨(鳥獸於此時毛羽/更生而整理毨銑)申命和叔(重命處和叔/之職者掌冬)宅朔
方曰幽都(居正北之方而謂之幽都即幽州也史記五/帝紀言黄帝之地北至幽陵亦是此地共工)
(亦流/於此)平在朔易(冬屬於北必均平考/察冬窮改歳之事)日短星昴(冬至之/時畫短)
(夜長晝四十刻夜六十刻昂星見於南方正/午之位謂之日短星昴此舉二十八宿也)以正仲冬
(以此可以正仲冬之氣曰孟曰仲曰/季舉仲而言蓋取中氣之得其正也)厥民隩(其民於此/時入居於)
(隩暖/之處)鳥獸氄毛(鳥獸於此時又生氄/細之毛以自温氄冗)帝曰(堯/言)咨汝羲暨
和(咨命汝羲仲羲/叔與和仲和叔)朞三百有六旬有六日以閏月定四
時成歳(周一年計三百有六十有六日號為三百六十日積分餘六/日有十二箇月六箇月小又餘六日一年實有三百)
(五十四日共餘十二日第二年又餘十二日第三年又/餘十二日共餘三十六日以三十日閏一月猶餘六日)
(所謂三年一閏是也第四年又餘十二日第五年又餘/十二日連前所餘六日共三十日又閏一月所謂五年)
(再閏是也而四時由此/而定嵗功由此而成)允釐百工(然後百官/信以治事)庶績咸熈
(故衆官之功績/皆熈然而廣大)帝曰(堯/言)疇咨若時登庸(有誰可命順是/登庸之任將登)
(而用之使/居帝位)放齊曰(放齊/言)𦙍子朱啟明(嗣子丹朱開明敏/悟可授以天下史)
(記亦云嗣/子丹朱)帝曰吁(堯言吁而/怪疑之)嚚訟可乎(謂丹朱口不道/忠信之言而好)
(争訟具可授以/天下乎嚚音銀)帝曰(堯/言)疇咨若予采(有誰可命順我百/揆之事將用為相)
驩兠曰都(驩兠言都/而歎美之)共工方鳩僝功(謂今為共工之官/者方始鳩聚著見)
(其功可選用也/共恭僝仕簡反)帝曰吁(堯言吁而/疑怪之)静言庸違(謂為共工/者言不顧)
(行静則能言/用則違之)象恭滔天(又象貌恭敬而心則傲狠/自大如水之滔滔漫天)帝曰
(堯/言)咨四岳(命主四方/方岳之職)湯湯洪水方割(大水湯湯逆流/沸騰方為世害)蕩
蕩懐山襄陵(蕩蕩然泛濫山之髙者懐而/包之陵之卑者襄而上之)浩浩滔天(其/聲)
(浩浩然有/滔天之勢)下民其咨(天下之民皆/咨嗟困苦)有能俾乂(有能治水/者将使治)
(之/)僉曰於(四岳於是采衆人之/言先歎而美之於烏)鯀哉(然後薦鯀謂其/才可用鰥音衮)帝
曰吁(堯吁而疑/怪之曰)咈哉(言其違戾/而不可用)方命圯族(孟子云方命/虐民趙氏注)
(方猶放放棄教命圯壊族類/傾䧟忌刻之人也圯音痞)岳曰(四岳/言)异哉(然則已矣/乎异音異)
試可乃已(但試其可治水/則已無求其他)帝曰(堯姑順四岳之/意而戒之曰)往欽哉
(可往治水當/處之以敬)九載績用弗成(其功用果厯/九年而弗成)帝曰(堯/言)咨四
岳(命主四方/方岳之官)朕在位士十載(堯年十六自唐侯陟天子/之位在位七十年時年八)
(十/六)汝能庸命(汝四岳能/用我之命)巽朕位(我将巽汝/以朕位)岳曰(四岳/言)否
德忝帝位(己之不德適所/以忝辱帝位)曰(堯/言)明明揚側陋(如此則汝/當明明然)
(舉揚僻側淺/陋之處賢者)師錫帝曰(四岳遂率衆人/共與帝堯言之)有鰥在下曰虞
舜(有無妻而鰥者在下謂之虞舜可以當/帝位虞其氏舜其名後因以虞為國號)帝曰俞(堯荅/曰然)
予聞如何(我亦聞其名但/未知為人何如)岳曰(四岳/言)瞽子(舜乃瞽者之/子舜父本有)
(目以其不能分别/善惡時人謂之瞽)父頑(舜父心不則/德義之經)母嚚(舜母口不道/忠信之言)
象傲(舜弟名象又/傲慢而不恭)克諧以孝(舜皆能諧和/之以孝道)烝烝乂(使之/進進)
(以善而/自治)不格姦(不至於為姦/惡以害舜)帝曰(堯/言)我其試哉(我且試/舜以考)
(其行/績)女于時(於是以二女女之以/女適人謂之女女去)觀厥刑于二女(觀其/如何)
(以禮法刑/制二女)釐降二女于媯汭(舜果能以禮法制之降下/二女於媯水北而居之媯)
(龜汭/音芮)嬪于虞(帝女雖貴從夫而居行/婦道於有虞之族也)帝曰(堯羙/之曰)欽哉(果/能)
(相敬/也)
舜典第二(此書所載皆舜之常行可以/為萬世之常法故謂之舜典)
虞舜側微(虞其氏舜其名後因以虞為國/號舜初處僻側之地微賤之中)堯聞之聰明
(堯間其聽/聰其視明)將使嗣位(將使繼/帝位)歴試諸難(歴歴以諸難/行之事試之)作
舜典(於是作/舜典書)舜典(此二字史/官之舊題)曰(史官/之言)若稽古帝舜(順考/占道)
(而行之/者帝舜)曰(又/言)重華協于帝(堯有此光華之德舜能重之/亦有此光華之德合協于堯)
(而無/異)濬哲文明(其德濬深宏也哲睿哲/也文文章也明聰明也)温恭允塞(温粹/和也)
(恭恭敬也允信/當也塞充實也)𤣥德升聞(凡八者即元德也舜雖潜/幽逺處而實升聞於天朝)乃
命以位(堯乃命之/以官位)慎徽五典(以之任司徒之職而謹夫/慎徽美君臣父子兄弟)
(婦朋友五/常之教)五典克從(五典之教皆能順從/初無違教之人也)納于百揆(納/之)
(於宰相之職而/揆度百官之事)百揆時叙(百揆之事一時皆得/其次序而無廢事)賔于四
門(以之賔迎諸/侯于四門)四門穆穆(四方諸侯來朝者/皆和穆而又穆)納于大麓(堯以/水為)
(患使舜入山林/相視原隰也)烈風雷雨弗迷(暴風雷雨大至而舜不/迷惑天地鬼神亦或有)
(相之者太史公亦謂山林/川澤烈風雷雨舜行弗迷)帝曰(堯/言)格汝舜(至汝/舜)詢事考
言(謀汝以事而/察汝之言)乃言厎可績(汝之言皆能致/行而可以立功)三載汝陟
帝位(三年使汝/舜升帝位)舜譲于德弗嗣(舜乃遜于有德之人/不冐陟帝位以繼堯)正
月上日(舜既譲而堯不許舜/乃以正月初一日)受終於文祖(受堯終帝位/之事於堯文)
(德之祖/宗廟)在璿璣玉衡(以璿玉為璣以玉為衡璣畫天文/於其上可以運轉衡如簫管之狀)
(舜察/璣衡)以齊七政(以齊上天日月五星之七事使如璣衡/所畫之軌度不如則為變異而不齊也)
肆類于上帝(遂以物之類天者祀上天而告以陟位之/事如天之色蒼則祀以蒼璧天之體圓則)
(祀以/圜丘)禋于六宗(精意以享四時也寒暑也日也月/也星辰也水旱也六者之可尊者)望于
山川(山川既逺則/望而祭之)徧於羣神(以至祀典不/載皆徧及之)輯五瑞(輯歛/收聚)
(五等諸侯/所執之玉)既月(盡正月/一月)乃日覲四岳羣牧(乃日朝覲四/岳羣諸侯以)
(觀其/能否)班瑞于羣后(果皆賢無所貶黜然/後以五瑞復還諸侯)嵗二月東巡狩
(舜乃於一年之間二月春之仲月/春之中也往東方巡省守土諸侯)至于岱宗柴(至于東/岳岱山)
(為衆山之尊者燔柴/以告至所以告天也)望秩于山川(又望東方山川之/神以序而祭之)肆
覲東后(肆覲見東/方之諸侯)協時月正日(因而於四時之節氣月/之小大必以王朝之正)
(朔考而合之日之甲乙必以王朝/之正朔辨而正之則厯法定矣)同律度量衡(然後律/度量衡)
(可考而知度量衡生乎律而律之卜二如黄鍾太簇姑/洗蕤賔夷則無射林鍾南吕應鍾大吕夾鍾中吕又生)
(乎律之十二辰班孟堅律厯志云推厯生律故舜欲律/之十二度之分寸丈尺量之龠合升斗衡之銖兩斤釣)
(考而校之使逺近内外均同/如一必先協時月正日也)修五禮(修明吉凶賔/軍嘉之五禮)五玉
(公執桓圭九寸侯執信圭伯執躬圭/各七寸子執榖璧男執蒲璧各五寸)三帛(諸侯世子執/纁公之孤執)
(𤣥附庸之/君執黄)二生(卿執羔取其羣而不失其類大/夫執鴈取其候時而不失其時)一死(士/執)
(雉取其守死/而不失其節)贄(五等諸侯與其國之卿大夫士各以其/所執贄見於天子贄猶言至執之以自)
(至也/贄至)如五器(亦如輯五/瑞之器)卒乃復(終乃復/還之)五月南巡守(五/月)
(夏時之中舜往南/方巡省守土諸侯)至于南岳(至于南/岳衡山)如岱禮(其燔柴以/至於諸侯)
(卿大夫士贄見於方岳/之下皆如岱宗之禮)八月西巡守(八月秋時之中舜/往西方巡省守土)
(之諸/侯)至于西岳(至于西/岳華山)如初(如其初岱/宗之所行)十有一月朔巡
守(十一月冬時之中舜往/北方巡省守上之諸侯)至于北岳(至於北/岳恒山)如西禮(又/知)
(西岳/之禮)歸格于藝祖用特(巡守四岳既畢然後歸還京師/至于文祖之廟其牲用牛以告)
(至/也)五載一巡守(五年之間天子以一年/出巡守四岳之諸侯)羣后四朝(由四/年侯)
(綏要荒之諸侯各以一年朝天子于京師惟畿内/甸服之諸侯執事于王庭朝夕見焉故無俟於朝)敷奏
以言(諸侯來朝者各/敷陳進奏其言)明試以功(因其言而明審/以試其果有功)車服以
庸(然後錫之車與服以顯其可用如采菽之詩曰/君子來朝何以予之路車乘馬𤣥衮及黼是也)肇十
有二州(洪水之初禹别九州水土既平舜始/分為十二分冀為豳為并分青為營)封十有二
山(取十二州之山至髙大/者以為彊域之表識)濬川(深十二州之川以/通其流使無壅塞)象以
典刑(象者垂以示人盖示民以常刑使/知所避即周官垂刑象于象魏)流宥五刑(人有/罪據)
(其狀合刑而情差可恕全赦則太輕致刑則太重不忍/依例刑殺故完全其體流之逺方以寛墨劓剕宫大辟)
(之五/刑)鞭作官刑(官事不治則立鞭箠之法以為治官之刑/即周禮滌狼氏誓大夫曰敢不闗鞭五)
(百是/也)扑作教刑(有學校之間不勤學道則扑之以為教/導之刑記曰夏楚二物収其威也扑普)
(卜/反)金作贖刑(人有過誤又作贖刑使入金以贖罪若吕/刑所謂大辟疑赦其罰千鍰等所罰之金)
(即今之銅古者金銀銅鐵總號為金周官攻金/之工六其所為者有銅有鐵是皆金名贖音蜀)眚災肆
赦(已所誤為為眚因人致罪為災縱緩自/怠於為事為肆三者情輕舜赦之眚省)怙終賊刑(怙/恃)
(其惡終於為惡賊害其人/此三者情重舜刑之怙户)欽哉欽哉(敬而/又敬)惟刑之恤哉
(惟刑之憂恤/惟恐其或濫)流共工于幽洲(共工象恭滔天故放流之/幽洲之地流者移其居處)
(若水/之流)放驩兜于崇山(驩兜黨共工其罪同故放/之崇山放者使之自治)竄三苗
于三危(三苗貪冒無厭故竄之三/危之地竄者投弃之名)殛鯀于羽山(鯀九載/績用不)
(成故殛/之羽山)四罪而天下咸服(罰此四罪而得其/當故天下皆心服)二十有八
載(堯年十六即位在位七十年求禪試舜三年一在七/十年之中自正月上日舜居攝至堯崩又二十八年)
(凡夀一百/二十四嵗)帝乃殂落(堯乃魂氣升于天而/殂體魄降于地而落)百姓如䘮考
妣(百姓思之/如失父母)三載(三年/之間)四海遏密八音(四海之内皆遏/絶金石絲竹匏)
(土革木/之八音)月正元日(舜服堯䘮三年已畢/乃於正月初一日)舜格于文祖(舜/至)
(文德之祖廟/告以即位)詢于四岳(有事則詢問於在/内四岳之大臣)闢四門(闢四/方之)
(門以來四/方之賢者)明四目(明四方之目以/視四方之事)達四聰(達四方之聰/以聽四方之)
(言/)咨十有二牧(咨命在外十有二/牧養民之諸侯)曰(告之/曰)食哉惟時(欲/民)
(之粒食足當使/之因時以趨農)柔逺能邇(以柔道懐逺人/則能治邇人)敦德允元(敦/崇)
(有德之人信/任元善之人)而難任人(以難任用人材/不敢輕易也)蠻夷率服(則南/蠻東)
(夷莫不相/率而來朝)舜曰(舜/言)咨四岳(咨言四岳/之大臣)有能奮庸熈帝之
載(有人能奮起其/功廣堯之事者)使宅百揆(使之居宰相之職/以揆度百官之事)亮采惠
疇(明其掌治掌教掌禮者/之事各順其類而率屬)僉曰(衆人同/詞而言)伯禹作司空(禹/作)
(司空主平水土已有功可用案國語云有崇伯鯀賈禹/逵云崇國名伯爵也必是禹代鯀為崇伯故謂之伯)帝
曰俞(舜言俞以/然其舉)咨禹(於是咨/命禹)汝平水土(汝平治水土/實有成績)惟
時懋哉(今居是百揆/之職必能勉)禹拜稽首(禹乃首至地/為稽首而拜)讓于稷契
暨臯陶(讓于稷契與/臯陶契音薛)帝曰俞(舜言俞/以然之)汝往哉(汝可往居/百揆之職)
帝曰棄(棄稷之名因其生時棄之隘巷/寒氷平林故名以棄舜命曰)黎民阻飢(黎民/之艱)
(阻者在/於飢餒)汝后稷播時百榖(汝居稷官當教/民播種是百榖)帝曰契(舜命/契曰)
百姓不親(百姓不/相親睦)五品不遜(父子君臣夫婦朋友長幼/五者尊卑品秩之序皆不)
(相/順)汝作司徒(命汝為司/徒之官)敬敷五教在寛(以敬敷布五常/之教於天下在)
(於以寛待之/不可急迫)帝曰臯陶(舜命臯/陶曰)蠻夷猾夏(今蠻夷猾/亂華夏)宼
賊姦宄(肆為攻刼之宼殺人之/賊在内曰姦在外曰宄)汝作士(汝為士師之官/掌刑以治之)
五刑有服(墨劓剕宫大辟之五刑各/有所從犯某罪者從某刑)五服三就(五刑既/各有所)
(從則就所在者有三大罪/就原野大夫就朝士就市)五流有宅(有情可恕者又制/為五等流法以宥)
(之而各/有所處)五宅二居(五流之所處有三居大罪居四裔其/次居九州之外其次居千里之外)
惟明克允(惟能審其刑而後/能允當人之罪)帝曰(舜/言)疇若予工(誰能順/我百工)
(之/事)僉曰(衆人同/辭而舉)垂哉(垂可/勝任)帝曰俞(舜言俞/以然之)咨垂(於是/命垂)汝
共工(汝當恭謹/百工之事)垂拜稽首(垂乃首至地/為稽首而拜)讓于殳斨暨伯
與(讓于殳斨與伯與/二臣殳殊斨鎗)帝曰俞(舜然/之曰)往哉汝諧(垂可往居/此職汝能)
(諧和/其事)帝曰(舜/言)疇若予上下草木鳥獸(誰/木)　(順/獸)　(山澤草/事順者)
(以時而/取之也)僉曰(衆人同/辭而舉)益哉帝曰俞(舜然/之)咨益(於是/命益)汝作
朕虞(汝可為/我虞官)益拜稽首(益首至地/稽首而拜)讓于朱虎熊羆(譲于/二臣)
帝曰俞(舜然/之曰)往哉汝諧(益可往居此職/汝能諧和其事)帝曰(舜/言)咨四岳
(命四岳/大臣)有能典朕三禮(有能主我祀天神祭地祗/享人鬼之三禮者我命之)僉曰
(衆人同/辭而舉)伯夷(伯夷可/勝任)帝曰俞(舜然/之)咨伯(於是/命伯)汝作秩宗
(汝為秩宗之官謂以/序祭祀而尊崇三禮)夙夜惟寅(惟早夜/寅敬)直哉惟清(正直/而不)
(溺清潔/而不汙)伯拜稽首(伯夷首至地/為稽首而拜)譲于夔龍(譲于/二臣)帝曰俞
(舜然/之曰)往欽哉(汝可往居此/職敬以處之)帝曰䕫(舜命/夔)命汝典樂敎胄
子(命汝主樂教長子王制王太子王子羣后之太子卿/大夫元士之適子是也周官人司樂以樂德教國子)
(中和祗庸孝友以樂語教國/子興道諷誦言語即此職也)直而温(此下即教以樂德/盖直者常勁正而)
(不温和故因直/而教以温也)寛而栗(寛者常怠緩而不莊/栗故因寛而教以栗)剛而無虐
(剛強常失於苛虐/故因剛教以無虐)簡而無傲(簡易常失於傲慢/故因簡教以無傲)詩言志
(此下即教以樂語也盖詩者志之所之/在心為志發言為詩是詩所以言志)歌永言(言不足/而嗟歎)
(永歌是歌所/以永長其言)聲依永(人聲有洪纎髙下樂聲有宫商角/徵羽故樂聲常依隨永言而作)
律和聲(又以十二律/和樂之五聲)八音克諧(然後金石絲竹匏土革/木之八音單出為聲雜)
(出為音莫/不諧和)無相奪倫(無相奪/其倫理)神人以和(足以感人與神/之和則胄子之)
(德安得不/歸於中和)䕫曰(䕫自述作樂/之效而言)於予擊石拊石(石磬樂之/難和也詩)
(曰鞉鼓淵淵嘒嘒管聲既和且平依我磬聲以此知樂/之和由石聲而依之也於我大以繫之小以拊之和其)
(所難/和)百獸率舞(則百獸之難感也今也聞樂之聲/率舞于前自有以感物之所難感)帝曰
龍(舜命/龍曰)朕堲讒說殄行(我疾惡小人為讒邪之言殄絶君/子之行聖情入殄田上行去聲)
震驚朕師(震動驚/恐我衆)命汝作納言(命汝為納/言之官)夙夜出納(早/夜)
(之間出上之言於下使臣民於人君之德意志慮無不/畢達納下之言於上使人臣於下之缺  諷刺無不周)
(知上下情通/則䜛說自止)朕命惟允(我以是命汝汝/惟信以行之)帝曰(舜/言)咨汝二
十有二人(命汝禹垂益伯夷䕫龍六人新命居/職者合四岳十二牧為二卜二人)欽哉(敬/哉)
惟時亮天功(惟因時而明天之事如典曰天叙/禮曰天秩刑曰天討無非天命也)三載考
績(三年之後/考爾之功)三考黜陟幽明(至於三考九年升陟有功/者以顯明其功退黜無功)
(者於幽隐之地使/不得顯揚於世)庶績咸熈(如此則衆/功皆廣矣)分北三苗(其時/惟三)
(苗弗即功已竄其君於三危今又乆/而不悛於是分别北背其黨北音背)舜生三十(舜生三/十年在)
(側㣲/之中)徵庸三十(堯召用厯試三年/攝位二十八年)在位五十載(堯崩服/䘮三年)
(其一年已在三十之數又在位為天/子五十年是為舜夀一百一十二嵗)陟方乃死(然後升/遐而死)
帝釐下土(此下乃十一篇亡書序/謂舜經理天下之土)方設居方(隨方而設/其居方之)
(法量地制邑/度地居民)别生分類(别其族姓之生使知尊祖分/其合族之類使知相從別鼈)作
汨作(於是作汨作之書其書雖亡/大意言治民之功興汨骨)九共九篇(於是作九/共之書九)
(篇其書雖亡大意言九州土地/所生不同其貢物亦異共音㳟)稾飫(於是作槀飫之書其/書雖亡大意言勞賜)
(斯民亦/厚稾犒)
　
　
　
　
　
　
　尚書句解卷一
欽定四庫全書
　尚書句解卷二
　　　　　　　　　　　　元　朱祖義　撰
大禹謨第三(序書者曰臯陶矢厥謨禹成厥功君子亦/曰禹以功臯陶以謨不聞禹有謨也今此)
　(篇以大禹謨名詳觀所載又皆非大禹之言大禹不/過克艱與六府三事數語而已何也禹非不能言所)
　(謂謨者即言其所能行臯陶非無功所謂功者/即行其所能言聖賢之德其可以一端求歟)
臯陶矢厥謨(臯陶矢陳/其謨陶摇)禹成厥功(禹成/其功)帝舜申之(帝舜/重美)
(二/子)作大禹臯陶謨益稷(於是作此/二篇之書)大禹謨(舊竹簡所/標之題)曰
若稽古大禹(史官言順考古道/而行之者大禹)曰文命敷于四海(謂其/有文)
(德之教命/布于四海)祗承于帝(能祗敬繼承/帝舜之治)曰(禹/言)后克艱厥后(君/盡)
(君之道而能/難於為君)臣克艱厥臣(臣盡臣之道而/能難於為臣)政乃人(則政/乃治)
(而政教禮/刑無不理)黎民敏德(由是衆人皆/敏疾於修德)帝曰俞(舜言俞所/以然之)允
若兹(惟堯信/能如此)嘉言罔攸伏(故人有嘉謨嘉猷皆入/告于上而無所隐伏)野無
遺賢(草野中有賢皆得仕/於朝而無所遺弃也)萬邦咸寜(萬邦以/此皆安)稽于衆(堯/猶)
(稽考於衆人以/訪政治之得失)舍己從人(舎己所謀以/從人所謀)不虐無告(民窮/而無)
(告者堯則哀/矜之而不虐)不廢困窮(士之失職困窮在下/者堯則任用而不廢)惟帝時克
(凡此惟/堯是能)益曰都(益於是言都/以申美帝堯)帝德廣運(謂堯德大於運/用其於前數者)
(亦優/為之)乃聖乃神(故自大而化之而言乃謂之聖/自聖不可知而言乃謂之神)乃武乃
文(自武之可畏而言乃謂之武/自英華外發而言乃謂之文)皇天眷命(由是皇天眷/佑而命之)
奄有四海為天下君(盡有四海之廣/而為天下之君)禹曰(禹乃/言)惠迪吉
(信乎順道而行/則天應以吉)從逆凶(從逆而行則/吉變為凶)惟影響(吉凶之來/如影隨形)
(響應/聲)益曰吁(益遂吁/嗟而言)戒哉(謂人君所以順道而不/從逆者亦自儆戒而得)儆戒
無虞(當儆戒於無/事可度之時)罔失法度(無失法度而/紛更舊章)罔遊于逸(無/遊)
(于安/逸)罔淫于樂(無過/于樂)任賢勿貳(知其賢而任之必/專不可有所貳)去邪
勿疑(知其邪而去之必/决不可有所疑)疑謀勿成(去邪而疑必待謀之/於人則勿成之矣)
百志惟熈(儆戒如此則百為之志/既廣且明何向不濟)罔違道以干百姓之
譽(無違道以干/求百姓之譽)罔咈百姓以從己之欲(無逆百姓以從/己所欲咈音弗)
無怠無荒(惟無怠惰/無荒忽)四夷來王(則是聖君在上四夷莫/不來朝享而尊為王)
禹曰於(禹於是歎美/而言於音烏)帝念哉(舜其念於心而/不忘者無他)德惟善政
(以德為政/斯為善政)政在養民(所謂善政/惟在養民)水火金木土榖惟修(六/者)
(所以養民之身也䟽鑿鑚灼使水火適其用冶鑄矯操/使金木成其材墾闢播種使上榖全其利而六府無不)
(修/矣)正德利用厚生惟和(三者所以養民之心也正民之/德使無偏而無黨利民之用使)
(求得而欲從厚民之生使家/給而人足而三事無不和矣)九功惟叙(合之為九功修/和而得其叙)
九叙惟歌(九者得其叙則民/皆頌而歌舞之)戒之用休(然後警戒之以/休美使知勤於)
(此者有無/窮之美利)董之用威(董督之以威使知怠於/此者有可畏之刑威)勸之以九
歌(復以前日九叙之歌勉之/使之歌詠其事樂而忘勞)俾勿壊(凡此皆所以使民/共起修和九功而)
(勿/壊)帝曰俞(舜聞禹言/信而然之)地平天成(謂在地之水土既/平在天之時既成)六府
三事允治(六府三事/信乎其治)萬世永賴(為萬世永賴/而無所終窮)時乃功(皆/是)
(汝治平水/功致之)帝曰(舜/言)格汝禹(至汝/禹)朕宅帝位(我居/帝位)三十有
三載(舜至六十二始即位至此/三十三年夀九十五矣)耄期倦于勤(禮記八十/九十曰耄)
(百年曰期頤期要也頤養也謂年老不知衣/服食味惟要孝子頤養實倦怠於勤勞之事)汝惟不怠
(汝惟不/倦怠)總朕(師總攝我/  衆民)禹曰(禹答/云)朕德罔克(我德不/能勝任)民
不依(民不依/附我)臯陶邁種德(臯陶逺種其德/如農之種植)德乃降(德乃/下及)
(於/民)黎民懐之(衆民皆/懐歸之)帝念哉(舜當念念於/臯陶而不忘)念兹在兹(念/其)
(可受此位者/惟在此臯陶)釋兹在兹(捨臯陶之外求之餘人無有及/於臯陶則可受此位者亦在此)
(臯/陶)名言兹在兹(名言於口以/為在此臯陶)允出兹在兹(信出於心亦/以為在此臯)
(陶/)惟帝念功(惟舜當於此念/其功而用之)帝曰臯陶(舜於是稱羙臯/陶而命之曰)
惟兹臣庶(惟此羣/臣庶民)罔或干予正(無或有一人敢犯/干五常之正理者)汝作
士(實惟汝臯陶/作士師之官)明于五刑(能明審于墨劓剕/宫大辟之五刑)以弼五教
(以佐五常之/教所不逮)期于予治(其所期望者直/期如我之欲治)刑期于無刑(施/刑)
(之際必欲天下皆為君子長/者之歸可以致無刑之效)民協于中(民皆合於中道/無一夫犯法者)
時乃功(是汝臯/陶之功)懋哉(可不/勉哉)臯陶曰(臯陶又復歸/功於舜而言)帝德罔
愆(叶中之效實本於帝/德無愆過而適中)臨下以簡(欲能臨涖其/下以簡略)御衆以
寛(御治其衆/以寛恕)罰弗及嗣(罰止其身/不及其嗣)賞延于世(賞不止一/身而延及)
(後/世)宥過無大(過誤而犯雖大/罪亦在所宥)刑故無小(故意而犯雖小/罪亦在所刑)
罪疑惟輕(可以刑可以無刑罪之可/疑也罰疑從去故惟輕)功疑惟重(可以賞/可以無)
(賞功之疑也賞/疑從予故惟重)與其失不辜寜失不經(與其殺無罪之/人寧可失不常)
(之罪而/不及誅)好生之德(由是帝舜好/生惡殺之德)洽于民心(浹洽于/民心)兹用
不犯於有司(於此民皆知自愛/用不犯有司之法)帝曰(帝再申美臯/陶之功而言)俾予
從欲以治(使我得以從/所欲而治)四方風動(四方之民如風動/而草偃日趋於善)惟
乃之休(實汝/之美)帝曰來禹(舜命/禹來)洚水儆予(天以洪水為/灾儆戒於我)成
允成功(汝之治水自信/其必能成功)惟汝賢(所以惟/有汝賢)克勤于邦(能勤/勞于)
(邦/)克儉于家(能節儉/于家)不自滿假(不自盈/且大)惟汝賢(惟有/汝賢)汝
惟不矜(汝惟不以其/能誇耀於人)天下莫與汝争能(則天下自莫/有與汝争能)汝
惟不伐(汝惟不以其/功誇大於人)天下莫與汝爭功(則天下自莫/有與汝爭功)予
懋乃德(此我所以懋勉汝/之德而使汝不已)嘉乃丕績(嘉美汝之大/功不敢少忘)天之
厯數在汝躬(以天之厯數推之/君位當在汝之身)汝終陟元后(汝終升大/君之位)
人心惟危(奈何人君惟有一心人欲/之役於心者既危而難安)道心惟微(則天理/之存於)
(心者遂微/而易泯)惟精惟一(吾惟精專而不/雜純一而不二)允執厥中(信以執/其中道)
(斯可/矣)無稽之言勿聽(然無所考合於古而言者謂之私/言亦足以惑吾之中也吾則不聽)
弗詢之謀勿庸(無所詢訪於衆而謀者謂之私謀/亦足以惑吾之中也吾則不用)可愛
非君(可愛者/非君乎)可畏非民(可畏者/非民乎)衆非元后何戴(苟民不/愛君則)
(衆非長君/何所奉戴)后非衆罔與守邦(君不愛民則君/非衆人無與守)欽哉(君民/相須)
(如此汝不/可不欽敬)慎乃有位(以謹守汝/所有之位)敬修其可願(以敬修汝/之所可願)
(欲/者)四海困窮(苟四海之民至于/困窮無告而不恤)天禄永終(則人君所享/之天禄長絶)
(矣/)惟口出好興戎(惟口之所發或出好以賞善或/興戎以罰惡一定而不可變)朕言
不再(則我之所以命禹者亦一/定而不可易豈可再乎)禹曰(禹乃/辭曰)枚卜功臣(更/可)
(歴歴以有功之臣/卜之若杖數然)惟吉之從(惟其吉/者從之)帝曰禹(舜命/禹)官占
(且帝王立卜筮之/官於卜占之際)惟先蔽志(惟先蔽以/在己之志)昆命于元龜(然/後)
(始命于大/龜以卜之)朕志先定(今我之志其欲禪禹/者己先定於中矣)詢謀僉同(又/詢)
(謀咨問於衆人其致意/於禹者衆皆同辭矣)鬼神其依(鬼神依隨/其所謀)龜筮協從
(故見於卜龜筮筴/之際無不合從)卜不習吉(汝又欲使我枚卜夫再三/瀆瀆則不告豈有重卜重)
(吉/哉)禹拜稽首固辭(禹首至地為稽首/而拜堅以辭之)帝曰毋(舜言毋以/禁止之毋)
(音/無)惟汝諧(惟汝能諧/和其事)正月朔旦(乃以明年/正月一日)受命於神宗
(禹受命於堯廟祭法曰有夏氏祖/顓頊而宗堯則神宗為堯明矣)率百官若帝之初(率/百)
(官若舜攝位之初/在璿璣而下是也)帝曰(舜/言)咨禹(命/禹)惟時有苗弗率(向者/已遷)
(有苗之君于三危惟是/有苗之惡黨又不率教)汝徂征(汝禹可/往征之)禹乃㑹羣后(禹/乃)
(㑹聚羣/諸侯兵)誓于師曰(誓于/衆曰)濟濟有衆(有衆濟/濟而盛)咸聽朕命(皆/聽)
(我/命)誓蠢兹有苗(今蠢動作亂者惟/此有苗蠢春允反)昬迷不恭(昬昧迷惑/不敬上帝)
侮慢自賢(輕忽上之教命/而自以為己賢)反道敗德(反正道而從邪道/敗棄在己之德而)
(不/修)君子在野(君子則/弃在野)小人在位(小人則/用在位)民棄不保(民既/棄之)
(而不與/守國)天降之咎(天亦降下災/咎而不恤)肆予以爾衆士(故我以/爾等衆)
(士/)奉辭伐罪(奉其可伐之辭以/伐彼可伐之罪)爾尚一乃心力(爾庶㡬/一爾心)
(力/)其克有勲(則能有/成功矣)三旬苗民逆命(禹奉帝命討罪以/師臨之一月有苗)
(之民乃奉迎帝命而來服如金縢惟朕小子其新逆顧/命逆子釗於南門之外皆解逆為迎是有苗之民雖迎)
(迓順從其命令有苗/之國君黨惡則未服)益賛于禹曰(故益乃賛/佐于禹曰)惟德動天
(天雖逺矣惟/德可以感動)無逺弗届(德無逺而不/至况有苗乎)滿招損(苟自滿則/適以招損)
謙受益(惟自謙則/可以受益)時乃天道(虧盈益謙是乃天道之常/禹宜以謙沖為德不與苗)
(較則苖/自服)帝初于歴山(且如舜初以/側㣲居厯山)往于田(往耕/于田)日號泣
于旻天于父母(日日號泣哀籲于旻/天以不得意于父母)負罪引慝(惟自負/荷其罪)
(引咎/于己)祗載見瞽瞍(一旦舜敬以/其事見瞽瞍)䕫䕫齋慄(䕫䕫然恐懼/而有齋莊嚴)
(慄之/容)瞽亦允若(故雖瞽瞍之頑亦/信順之况有苗乎)至諴感神(且幽而莫/測為神可)
(以至諴/而感動)矧兹有苗(況此有苗小人耳反/而自修何憂不格)禹拜昌言曰俞
(禹於是拜受益之/善言俞以然之)班師振旅(遂還師於有苗之/國整理其衆而歸)帝乃誕
敷文德(舜乃大布文/德以懐來之)舞干羽于兩階(舞干羽於賔主之/兩階即文德也所)
(以示偃武修文之意干楯也羽/翳也皆舞者執之以修闡文教)七旬有苗格(故有苖國/君之惡黨)
(知舜待我之厚其退省/至乎七旬乃舉國而至)
臯陶謨第四(此篇其初因禹之問答其後皆臯陶所陳/之謀謨可為萬世帝王之法故名之以臯)
　(陶/謨)
臯陶謨(孔子於大禹謨總序此篇故此/篇只從古書所揭之題起陶摇)曰若稽古臯陶
(史官言順考古道/而行之者臯陶)曰允迪厥德(臯陶告大禹曰凡為臣/欲以至誠啟迪人君之)
(德/者)謨明弼諧(必須所進之謨明然後其所輔弼自/然諧和於人主之前不至詆訐太甚)禹曰
俞(禹於是/信其言)如何(問其當/如何)臯陶曰都(臯陶言都/以美其問)慎厥身修
(謂不過告人君/詳其身之所修)　思永(思為長/逺之計)惇叙九族(厚以次叙九/族則家齊矣)
庶明勵翼(衆明之臣勉勵/輔翼則國治矣)邇可逺在兹(夫近而吾身以/至家國既可如)
(是而治然後逺而治天下/不外乎此道則天下平矣)禹拜昌言曰俞(禹於是拜臯/陶之善言俞)
(以然/之)臯陶曰都(臯陶又推廣其/義先美而後言)在知人(為治之道在於/知人而無一賢)
(之不/察)在安民(在於安民而無/一民不得其所)禹曰吁(禹於是嗟/歎而言)咸若時
(知人與安民皆/順是二者而行)惟帝其難之(雖堯尚/以為難)和人則哲(蓋知人/則在於)
(明/哲)能官人(然後能官/使人才)安民則惠(安民則在/於恩惠)黎民懐之(然/後)
(衆民懐/歸之)能哲而惠(惟帝堯能盡己之哲以知人善任使/如孟子所謂為天下得人謂之仁將)
(見承流宣化者各任其職/而恩惠足感黎民之懐)何憂乎驩兜(則黨惡如驩/兜何必憂之)何
遷乎有苗(頑如三苗/何必遷之)何畏乎巧言令色孔壬(巧言令色/静言庸違)
(其憸壬如共/工何必畏之)臯陶曰都(臯陶又先/美而後言)亦行有九德(知人雖/難在於)
(知其人所行/之行有九德)亦言其人有德(然後言論其/人有九德)乃言曰(乃敢/言論)
(曰/)載采采(此人之德見於行某事行/某事厯厯指實而言之)禹曰何(禹問何/謂九德)臯
陶曰(臯陶/言)寛而栗(寛者易失之縱/必貴於莊栗)柔而立(柔者易失之/懦必貴於有)
(立/志)愿而恭(淳朴謹愿者常略於/外貎必貴於恭肅)亂而敬(有治亂之才者/常恃才輕物必)
(貴於/莊敬)擾而毅(循理安分之人多失/於無斷必濟以果毅)直而温(直情徑行之/人多失於不)
(能容物必/濟以温和)簡而亷(簡率之人常不謹細行/不修亷隅故貴於亷)剛而塞(剛者/當行)
(而行無所避忌然多色/厲而内荏故貴于塞實)彊而義(強者執己所是不為衆/撓然多動不合宜故在)
(於/義)彰厥有常吉哉(人君當彰顯擢用九德之中有常善/而不變者即立政庶常吉士是也)
日宣二德(治一家者其事略卿大夫當/日宣達夫人有九德之三者)夙夜浚明有家
(使之夙夜深明所/有一家之事浚峻)日嚴祗敬六德(治一國者其事詳諸侯/當日日嚴之祗之敬)
(之以用夫人有/九德之六者)亮采有邦(使明其事於/所有之邦)翕受敷施(至於/天子)
(有天下比侯國又詳故必合衆人之有/九德者受之以敷布施於列職之間)九德咸事(如此/則九)
(德之人皆/趋於事)俊乂在官(俊而有德乂而/有才者皆在官)百僚師師(百官僚/屬皆相)
(師/法)百工惟時(以之冶百事/皆得其時)撫于五辰(故能順金木水火/土之五辰木王春)
(火王夏金王秋水王冬土/王四季百事皆因時而作)庶績其凝(宜衆功/之有成)無教逸欲
有邦(人君所為諸侯所法無教/安逸縱欲於有邦之諸侯)兢兢業業(惟當兢兢而/戒謹業業而)
(恐/懼)一日二日萬㡬(誠以一日二日之間而有萬事之繁/安危治亂之機常存於細㣲之際)
無曠庶官(不可曠/廢衆官)天工人其代之(以人君所治皆天之/事必須人以代治之)
天叙有典(天次叙人所有父子君臣/夫婦長幼朋友五常之道)勅我五典五惇哉
(天雖序之必須人以代天勅正我/之五典然後五典有惇厚之風)天秩有禮(天秩叙人/有吉凶軍)
(賔嘉之/五禮)自我五禮有庸哉(天雖秩之必須人以代天因/我之五禮然後可以常行而)
(不/惑)同寅協恭和衷哉(君臣可不同其寅畏叶其恭謹/和其衷善相與共成典禮哉)天
命有徳(以至有徳/者天所命)五服五章哉(必人代天彰之/以五等之服)天討有
罪(有罪者/天所討)五刑五用哉(必人代天用之/以五等之刑)政事懋哉懋哉
(如是則人君於刑賞之/政事可不勉而又勉哉)天聰明(况天至/聰明)自我民聰明(乃/因)
(我民視聽/為聰明)天明畏(天至/明畏)自我民明威(因我民好/惡為明威)達于上
下(天位乎上民位/乎下當相通達)敬哉有土(有土之君位乎天/民兩間可不敬哉)臯陶曰
(臯陶又/告禹曰)朕言惠(我言/順理)可厎行(可致/而行)禹曰俞(然/之)乃言厎可
績(汝言豈但可行致/而行之必有成功)臯陶曰(臯陶/又言)予未有知(行我之言/成功實在)
(禹我未/有所知)思日賛賛襄哉(但心之所思口之所言/惟欲相成禹之功而已)
益稷第五(書之名篇未嘗有以二臣共一篇者以益/與稷道同德合無有異志故以名其篇)
益稷(二字史/官舊題)帝曰(舜/曰)來禹(呼禹/來)汝亦昌言(汝亦陳/善言)禹拜
曰都(拜而/歎美)帝予何言(先稱帝而後謂臯陶之/謨既已盡善我復何言)予思日孜
孜(我但思念日日孜孜/以盡躬行之力耳)臯陶曰吁(吁嗟而/疑怪之)如何(問禹孜/孜者何)
(事/)禹曰(禹乃/言)洪水滔天(洪大之水/其勢漫天)浩浩懐山襄陵(浩浩/然盛)
(大包山/過陵)下民昬墊(在下之民精神昬惑雖/墊陷沉溺不自知墊玷)予乘四載(我/乘)
(此四種之載水乘舟陸乘車泥乘輴以板為之其狀如/箕以板行泥上山乘樏以鐵為之其利如錐長半寸施)
(之履下以/上山不跌)隨山刋木(隨山勢刋除其木/開通障蔽以致功)暨益奏庶鮮食
(與益因其焚烈助我治水所得新/殺鳥獸之鮮者進之庶民以充食)予决九川(我决九州/川澤之水)
距四海(使至於海則/大小有所歸)濬畎澮距川(濬導畎澮之水使至/川則水有所歸案考)
(工記匠人為溝洫廣尺深尺謂之畎廣二尋深/二仭謂之澮乃田間水道以正疆界備旱潦者)暨稷播
奏庶艱食鮮食(洪水既平與稷播種而進衆民以稼穡/艱難而後成食又以决川所得魚鼈殺)
(而鮮者充/民食之乏)懋遷有無化居(然後懋勉斯民使遷有之無/變化其物之居積者如魚鼈)
(徙山林林木/徙川澤是也)烝民乃粒(衆民乃享/粒食之利)萬邦作乂(萬邦之氏/皆趋於治)
臯陶曰俞(臯陶/言然)師汝昌言(謂我當師/法汝昌言)禹曰都(禹又先/美後戒)帝
慎乃在位(謂舜謹慎/乃可在位)帝曰俞(舜言/然)禹曰(禹/言)安汝止(謂當/安行)
(汝之所當止謂人/君止於仁是也)惟㡬惟康其弼直(又慮事之微於未/著圖國之安於未)
(危然後輔弼之臣/敢於盡正直之義)惟動丕應傒志(一有動作已為而人/大應之未為而人待)
(其/志)以昭受上帝(宜其以此而明/受上天之眷)天其申命用休(天其重/命之以)
(休美之命/而不已)帝曰吁(舜言吁以歎其如/此實賴人臣之助)臣哉鄰哉(欲盡臣/之職者)
(必有以/親於君)鄰哉臣哉(能親於君者斯/可盡臣之職)禹曰俞(禹言俞/以然之)帝曰
(舜乃/言)臣作朕股肱耳目(君有動作視聽實須臣/以為股肱耳目之助)予欲左
右有民(我欲左右扶/持所有之民)汝翼(汝禹當為朕股/肱以輔翼之)予欲宣力四
方(我欲布治/功於天下)汝為(汝禹為朕股/肱代我為之)予欲觀古人之象(我欲/觀古)
(人取象於物以作服易曰黄帝堯舜垂衣裳而天下/治盖取諸乾坤是上衣下裳制自黄帝堯舜因之)日
月星辰(此下即十有二章取象於物也/日月星辰謂之三辰取其明)山(取其/静)龍(取其/變)
華蟲(雉也取/其文)作㑹(讀為繪謂以五色/繪畫前六者於衣)宗彛(宗廟彛尊/取其孝)藻
(水草取/其潔)火(取其/能照)粉米(取其/養人)黼(如斧形取/能斷音甫)黻(為兩已相背/取其能辨音)
(弗/)絺繡(絺讀為黹展里反黹綟謂縫也以/前六者絺以繡施之於裳絺蚩)以五采彰施
于五色作服(取象十二章之物以五采明施青黄白黒/赤五色或繪畫或刺繡以為上衣下裳以)
(質言之則曰采以所/施者言之則曰色)汝明(汝禹當為朕/目以明制度)予欲聞六律(我/欲)
(聞六律即黄鍾大簇/姑洗蕤賔夷則無射)五聲(單出為聲即/宫啇角徵羽)八音(雜出為音/即金石絲)
(竹匏土革木以律和聲/而播之於八音以為樂)在治忽(以是樂察政/事之治亂)以出納五
言(以是樂出五言謂受君之言以播於樂使其言合於/宫啇角徵羽之五聲民聞之者皆洞曉上意以是樂)
(納五言謂采民之言以播於樂使其/言亦合於五聲君聞之足以為戒)汝聽(汝禹當為朕/耳以聽之)
予違汝弼(我有違失汝/禹當弼正之)汝無靣從(汝無面從其/君以為是)退有後
言(退則背議其/君以為非)欽四鄰(故我欽敬左右前後鄰近/之臣忠於弼違紏過者)庶頑
讒説(或有不以弼違為意多為是/心不則德義肆其巧言謗丄)若不在時(意本在是/而言似不)
(在是/者)侯以明之(汝當講射侯之/禮以明其賢否)撻以記之(若果頑然不/可化必鞭撻)
(之使記過/而不㤀)書用識哉(又書其過於册以記其/事為他日格不格之驗)欲並生哉
(惟欲與之並生於/世而為善之歸耳)工以納言(又使樂工採/其言以納之)時而颺之(時/以)
(舉颺於上觀/其格不格者)格則承之庸之(至於善則/受而用之)否則威之(不至/於善)
(則威之/以刑)禹曰俞哉(案春秋傳太子欲殺渾良夫公曰諾/哉諾哉云者口諾而心未諾然也今)
(禹言俞所以然舜之言俞哉/又未敢全以舜之言為然者)帝光天之下(盖謂堯德之/光為能及於)
(天/下)至于海隅蒼生(又至於四海之隅草/木蒼然而生之處)萬邦黎獻(則萬/邦衆)
(賢/)共惟帝臣(皆欲共為/帝者之臣)惟帝時舉(惟帝舜一時舉而用/之是矣又安有庶頑)
(讒説勞帝刑/威之用耶)敷納以言(賢者既舉必使之敷/陳嘉言以納於上)明庶以功
(明其衆庶之賢/否者又當以功)車服以庸(有功則旌以/車服而用之)誰敢不譲(若然/則誰)
(敢不謙遜其志不/矜不伐以立功耶)敢不敬應(又誰敢不以敬而應/上之命以立功耶)帝不
時(帝苟不/如是)敷同日奏罔功(則布同天下皆日/進於無功之地)無若丹朱
傲(無如堯之子丹朱傲狠漢書溝洫志云堯禪/舜朱處丹為諸侯則朱是名丹是所封之國)惟慢遊
是好(惟怠慢之/遊是好)傲虐是作(所作者傲/而至于虐)罔晝夜頟頟(無有/晝夜)
(慢遊傲虐額額然/未嘗休息頟音額)罔水行舟(又矜其勇力/陸地行舟)朋淫于家(多/聚)
(朋黨而淫/亂于家)用殄厥世(所以用絶于世/不得以有天下)予創若時(我懲創/丹朱如)
(是/)娶于塗山(故娶塗山/氏之女)辛壬癸甲(辛日娶至甲日即/往治水甫及四日)啓
􁀾􁀾而泣(其後有子名啓/􁀾􁀾然泣􁀾孤)予弗子(禹過其門亦不以子/故而留以撫字之孟)
(子言禹八年於外三/過其門而不入是也)惟荒度土功(惟大謀度乎/水土之功)弼成五
服(水土既平然後五服之制古有/成法禹於是輔成之使復其舊)至于五千(毎服五百/里五五共)
(二千五百里東西相距為五千里/南北相距為五千里直方為萬里)州十有二師(甸侯綏/方二千)
(里是九州之内也毎州/立十二人為諸侯師)外薄四海(要荒各一千里是九/州之外也薄近四海)
咸建五長(毎一服皆/五人為長)各迪有功(故内外相維蹈迪/其職而各厎成功)苗頑
弗即工(獨有苖頑不率/不肯就官立功)帝其念哉(舜當以苗/民為念)帝曰(舜聞/禹言)
(乃歸美其/功而言)迪朕德(内外所以各迪/我徳而有功者)時乃功惟叙(皆是汝/治水能)
(致九功/之惟叙)臯陶方祗厥叙(臯陶方始得以敬/承汝功之有其叙)方施象刑惟
明(方始施象刑而明以示人如周官垂刑/象于象魏使人知畏而保其功於無窮)䕫曰(䕫乃自/述其作)
(樂之功/而言)戛擊鳴球(鳴球玉磬也戛/擊之則鳴戛秸)搏拊琴瑟以詠(搏拊/琴與)
(瑟以歌詠燕禮曰堂/上之樂以歌為主)祖考來格(祖考感樂之/和而來至)虞賔在位
(丹朱雖頑以堯之後為/賔於虞亦在助祭之位)羣后德讓(與羣諸/侯相譲)下管鼗鼓(燕/禮)
(曰堂下之樂以管為主鼗鼓如皷而/小持其柄而摇耳旁自擊以出音)合止柷敔(柷狀如/漆桶方)
(一尺四寸深一尺八寸中有錐柄左右擊以合樂於始/也敔狀如虎背上有二十七鉏鋙刻以木長二尺櫟之)
(以止樂於/終敔語)笙鏞以間(笙以匏為之列管於匏上而施簧/於管端鏞大鍾也吹笙擊鏞以次)
(迭/作)鳥獸蹌蹌(雖鳥獸微物亦感至和/蹌蹌然而率舞蹌音鏘)簫韶九成(簫韶舜/樂總名)
(合奏九變而樂成/以象九功之成)鳯凰來儀(至靈如鳯凰亦感其和/而來有容儀之可觀)䕫
曰(䕫又自述作/樂之功而言)於予擊石拊石(石磬也八音之中石為/難和於我大擊小附)
百獸率舞(百獸感其/和而皆舞)庻尹允諧(衆正官之長亦冇/所感信皆諧和)帝庸
作歌曰(舜乃用功成作/樂之意作歌曰)勅天之命惟時惟㡬(今雖天命/眷顧常當)
(警勅不可以治功成而自忽/惟時以趋事惟㡬以察㣲)乃歌曰(乃歌/云)股肱喜哉(股/肱)
(喻臣也大臣喜/而樂於赴功)元首起哉(元首喻君也人君/之治功翕然奮起)百工熈哉
(百工之職業/自然廣大)臯陶拜手稽首颺言曰(手至首為拜手首/至地為稽首大言)
(宣於/庭)念哉(我等當思/念帝歌)率作興事(相率作/興政事)慎乃憲(謹慎汝/之常法)
欽哉(敬/哉)屢省乃成(再三循省汝/治功之成)欽哉(敬/哉)乃賡載歌曰(臯/陶)
(乃又賡續帝歌有未/盡者載成其歌云)元首明哉(君明/於上)股肱良哉(則臣忠/於下)
庶事康哉(然後庶事安/康而無紊亂)又歌曰(臯陶又歌/以為戒云)元首叢脞哉
(人君親細碎不務大略/屑屑侵臣職脞取果反)股肱惰哉(則人臣怠惰/不共乃職事)萬事墮
哉(然後萬事從而/隳廢矣墮音隳)帝拜曰俞(舜乃拜受其言/俞以然之云)往欽哉(自/今)
(以往君臣皆當/敬其事而行之)
　
　
　
　
　
　
　
　
　
　
　
　
　
　
　
　尚書句解卷二
欽定四庫全書
　尚書句解卷三
　　　　　　　　　　　　元　朱祖義　撰
禹貢第一(禹貢之書雖曰治水之後任土作貢在堯舜/授受之時以禹有天下實本乎此孔子所以)
　(因其舊而冠於夏書之首然是書之作首别九州次/言治水又次言田賦土貢終言朝覲達帝都之道其)
　(事非一獨以貢名篇者誠以禹治水之功既成條陳/九州所有以為貢賦之法用以告成功於上使上之)
　(人案此為取民常制實以任/土作貢為上故特以貢名焉)
禹别九州(禹分别九州/之疆界別鼈)隨山濬川(隨山之勢/深濬川流)任土作貢
(任土地所宜制/為貢之等差)禹貢(此二字作書者/揭本篇之題首)禹敷土(禹敷布其/土而敬之)
(使水/通流)隨山刋木(隨山之勢/斬木通道)奠髙山大川(定九州之髙山/大川表其疆域)
冀州(帝堯所都故禹/治水首從冀起)既載壺口(壺口山在冀州河之東/北屈縣東南禹始有事)
(於壺口之西鑿/為龍門以通河)治梁及岐(梁山在雍州左馮翊夏陽縣/西北岐山在雍州扶風美陽)
(縣西北苟禹不於梁岐之東鑿為龍門/以通河則冀州河水為患無有平寧)既修太原(髙平/曰原)
(漢以為太原郡汾水所/出禹導汾水故治太原)至于岳陽(然後至于岳山之南/在太原西南屬河東)
(郡汾水所經/自東入河)覃懐厎績(河内郡有懷縣即此/覃懐也自覃懐致功)至于衡漳
(然後至于北導漳水衡/即横字漳水横流入河)厥土惟白壤(其土色白性/壤而太柔)厥賦
惟上上錯(賦出於田其賦第一/或有凶荒雜出第二)厥田惟中中(其田第/五等)恒
衛既從(恒水出恒山曲陽縣東入冦水衛水出常山靈/壽縣東北入滹沱河今二水既從故道而流)
大陸既作(廣平曰陸大陸地最卑/而河所經今既可耕作)島夷皮服(海曲曰島/居島之夷)
(今皆得食鳥獸/肉而以皮為服)夾右碣石入于河(碣石海畔山在北平/驪城縣西南海在其)
(南河又其南禹自海入河逆流而西以/歸帝都方其入河時碣石在夾掖之右)濟河惟兖州(兖州疆/界東南)
(據濟據跨也西/北距河距至也)九河既道(河自冀大陸北流入兖分為/九道徒駭太史馬頰覆釡胡)
(蘇簡潔鈎盤鬲/津今復故道)雷夏既澤(雷夏在濟隂城南西北其陂/東西二十里南北十五里即)
(舜所漁之澤昔嘗散/漫今既聚而為澤)灉沮㑹同(二水㑹同/入雷澤)桑土既蠶(然/後)
(宜植桑於土以/享蠶柔之利)是降丘宅土(洪水之初民皆升髙丘避/水今水旣平兖民於此得)
(下丘以/居平土)厥土黒墳(其土色黒性/墳起墳音憤)厥草惟繇(厥草/繇茂)厥木惟
條(其木條/而長)厥田惟中下(田第/六等)厥賦貞(賦正與田相/當亦是六等)作十
有三載乃同(洪水之害河為甚兖又河之下流比餘州/其害又甚故耕作十有三年其賦法乃與)
(他州/同)厥貢漆絲(貢出於土其/所貢漆與絲)厥篚織文(可以篚盛以貢/者有織而成文)
(錦綺/之屬)浮于濟漯(以舟行水曰浮浮/于濟漯之水漯塌)達于河(以水入水曰/逹入河以通)
(帝/都)海岱惟青州(青州疆界東北/據海西南距岱)嵎夷既略(即堯典宅嵎/夷東方極地)
(也旣為之封略者/恐其有猾夏之變)濰淄其道(濰水在琅邪箕屋山北至/都昌縣入海淄水出泰山)
(莱蕪縣原山東北至千乘博/昌縣入海皆順其故道而流)厥土白墳(其土色白/性墳起)海濵
廣斥(青州在海之濵其地逈闊/土斥鹵而鹹可煑為鹽)厥田惟上下(三/等)厥賦中
上(賦第/四等)厥貢鹽絺(具貢鹽即廣斥之地/所出貢絺細葛也)海物惟錯(貢海/物魚)
(類錯雜/非一)岱畎絲枲(岱山之谷宜桑貢絲/宜麻貢枲枲西上聲)鉛松怪石(以金/則産)
(鉛以木則産松/怪石石似玉者)莱夷作牧(萊山之夷水/退可牧牛馬)厥篚檿絲(可篚/盛以)
(貢者檿蠶絲也其/絲可為琴瑟絃)浮于汶(汶水出泰山萊蕪/縣今以舟浮于汶)逹于濟(從/西)
(南入于濟濟水出河東垣縣王屋山/東南至河内武德縣入河以至冀都)海岱及淮惟徐州
(東至海北至岱南及/淮此徐州之境也)淮沂其乂(淮水出桐柏山在豫州/南陽平氏縣東南沂水)
(出太山盖縣臨樂子山二水發源雖不在徐/境而經流徐州大為徐州之害今其已治)蒙羽其藝
(則蒙羽二山其可種藝矣蒙山在太山/蒙隂縣西南羽山在東海祝其縣南)大野旣瀦(人野/澤名)
(在山陽距野縣北水所停/曰瀦大野既足以停水)東原厎平(則廣平曰原必致/功而後地平可耕)
(即今之東平/郡在徐之西)厥土赤埴墳(土色赤性埴/而粘墳以起)草木漸包(草木/進長)
(而叢/生)厥田惟上中(二/等)厥賦中中(五/等)厥貢惟土五色(貢青/黄白)
(黒赤五色土王者封五色土為社/建諸侯則割方色與之歸國立社)羽畎夏翟(羽山即蒙/羽其畎谷)
(出夏翟雉也其/羽為旌旂之飾)嶧陽孤桐(東海下邳縣有葛嶧山其南/産特生之桐可中琴瑟之用)
泗濵浮磬(泗水出濟隂乘氏縣東南至睢陵縣/入淮泗水之旁出石浮水上可為磬)淮夷蠙
珠曁魚(淮水上夷民獻蚌/出珠與魚蠙音駢)厥篚𤣥纎縞(可篚盛而貢者/纎細黒繒纎細)
(白/㑹)浮于淮泗(浮舟于泗/以入淮)達于河(然後達河/至帝都)淮海惟揚州
(北據淮南距海/揚州之界也)彭蠡既瀦(彭蠡澤在揚州境内豫章郡/彭蠡縣東乃江漢水所㑹即)
(今鄱陽湖在南康軍星子縣南江/州彭澤縣西今既足瀦停其水)陽鳥攸居(陽鳥近澤/地名水退)
(其地/可居)三江旣入(豫章之川如彭水鄱水塗水之類凡九/水合於湖漢東至彭蠡入江乃南江也)
(其後禹導漢水入焉與舊江合流而水之派分為南北/乃北江也又其後導岷山之江入焉其流介乎三江之)
(中乃中江也此/三江既入于海)震澤厎定(震澤之水多震動/而難定者致定矣)篠簜旣敷
(竹小曰篠大者曰/簜既敷布而生)厥草惟夭(其草/少長)厥木惟喬(其木/惟喬)厥土
惟塗泥(上卑/濕)厥田惟下下(第/九)厥賦下上上錯(其賦第七/雜出第六)
厥貢惟金三品(其貢惟金/銀銅三品)瑶琨篠簜(瑶玉之次琨石之/似玉篠竹之小簜)
(竹之/大)齒革羽毛惟木(齒象牙革犀皮羽孔雀翡翠之羽/毛旄牛尾可為旌旗之飾木楩楠)
(豫章/之屬)島夷卉服(南海之島有夷人/水退得以草為服)厥篚織貝(以篚盛而/貢者染絲)
(織成貝錦/貝是錦名)厥包橘柚錫貢(包裹而貢者小曰橘大曰柚/柚似橘而大味酸二者不常)
(用皆待錫命/而後貢之)沿于江海(順流而下曰/沿自江下海)達于淮泗(自海達/淮自淮)
(達泗自泗入/河以至冀都)荆及衡陽惟荆州(北據荆山南及衡山/之陽荆州之疆界)江漢
朝宗于海(江出岷山漢出嶓冢發於梁州經於荆州入/海乃在揚州先未有入海之道荆州實被其)
(害惟禹導之以海水大江漢/小以小就大似諸侯朝至尊)九江孔殷(九江今洞庭也/沅水漸水元水)
(辰水叙水酉水醴水湘水資水/皆合洞庭中甚得地勢之中正)沱潛旣道(自江别出為/沱自漢别出)
(為潛二水發原於梁入於荆故/二州皆有沱潛禹治之復故道)雲土夢作乂(雲夢澤中/有平土丘)
(一水去可/耕作修治)厥土惟塗泥(其土/卑濕)厥田惟下中(第/八)厥賦上下
(第/三)厥貢羽毛齒革惟金三品(皆與/揚同)杶榦栝柏(杶似樗而/實榦柘也)
(可為弓榦栝柏葉/松身柏即今之柏)礪砥砮丹(礪砥皆磨石砥細密而礪粗/糲砮石之中矢鏃者丹丹砂)
(也或云可/為采砮奴)惟箘簵楛(箘簵美竹楛木名三者皆可為/矢産於雲夢澤箘窘簵路楛戸)三
邦厎貢厥名(以其非常用之物雲夢澤之三國致貢/其名庶朝廷知所産之地有用則須)包
匭菁茅(菁茅祭祀之用匭匣也旣/包裹之又匭盛之以貢)厥篚𤣥纁璣組(篚盛/而貢)
(者三染謂之纁綘色也此則善染𤣥纁之色璣/珠之不圓者組綬之類三物皆充冕服之用)九江納
錫大龜(九江産尺有二寸之大龜國有大事則卜之其/龜不可常得必蓄以待上之錫命然後納焉)
浮于江沱潛漢(浮舟而行先自江入沱/自沱入潛自潛入漢)逾于洛(至漢則舍舟/陸行以過洛)至于
南河(然後至于南河以達兾都/河在兾之南故曰南河)荆河惟豫州(此州界西南至/荆山北距河水)伊洛瀍
澗(伊出今汝州南陽縣荀渠山洛出今商州洛陽東北瀍/出今西京新安縣榖城山澗出今西京龜池縣白石山)既入于河
(四水既/入于河)滎波既瀦(滎自河溢波自洛出/二者既有所瀦蓄)導荷澤(荷澤在今廣濟軍定/陶縣東北然後導荷)
(澤之水/荷音何)被孟瀦(以荷澤水盛乃覆被于孟瀦/澤孟瀦在梁國睢陽縣東北)厥土惟壤(其土髙者/無塊曰壤)下土
墳壚(土之下者/墳起壚䟽)厥田惟中上(第/四)厥賦錯上中(賦第二雜/出第一)
厥貢漆枲絺紵(土所産者貢漆貢枲/絺葛之精紵布之精)厥篚纎纊(篚盛貢/者細綿)
錫貢磬錯(治玉之石曰錯治玉磬則用此/石非常用也待錫命而後貢)浮于洛(浮舟/于洛)
達于河(達于南河即/可以逹帝都)華陽黒水惟梁州(東據太華山之/南西距黒水)
岷嶓旣藝(岷山在西徼外江所出嶓冢山在/隴西郡漢所出二山皆可種藝)沱潛旣道
(自江别出為沱自漢别出/為潛二水既復故道而流)蔡蒙旅平(蔡蒙二山可以刋/木旅祭而後得其)
(平矣蔡山在今雅州嚴道/縣蒙山在今雅州名山縣)和夷厎績(又自嚴道而西地/名和川夷人所居)
(之地亦可致/功而藝矣)厥土青黎(土色青黒/而壌沃)厥田惟下上(第/七)厥賦
下中三錯(賦第八雜出/第七第九)厥貢璆鐵銀鏤砮磬(貢璆美玉/也鐵今鐵)
(銀今銀鏤剛鐵可刻鏤物者砮石/可中矢鏃者磬石磬也璆求鏤陋)熊羆狐貍織皮(四獸皮/制之可)
(為裘毛織之可/為罽罽紀例反)西傾因桓是來(西傾山在隴西臨洮縣/西南桓水出焉西傾本)
(屬雍州在梁北境梁逹帝都别無/水道故必循自西傾因桓水而來)浮于潛(自桓水以舟/浮于潛水)
逾于沔(自潛則舎舟/陸行以過沔)入于渭(然後入/于渭水)亂于河(自渭絶流/至河乃達)
(帝/都)黒水西河惟雍州(西據黒水/東距西河)弱水旣西(弱水之勢利/於西流禹因)
(其地旣導之使/西以順其勢)涇屬渭汭(涇水自涇陽縣來/得以北至渭矣)漆沮旣從
(漆水自岐山縣來沮水/自北地來旣從而入渭)灃水攸同(灃水自扶風縣/來又同入渭)荆岐
旣旅(荆岐二山水退皆可旅祭荆在馮/翊懐德縣岐在扶風美陽縣西北)終南惇物(二山/皆在)
(扶風武/功縣東)至于鳥鼠(至于鳥鼠山水退皆可旅祭/鳥鼠在隴西首陽縣西南)原隰厎
績(髙平原下濕隰詩度其隰原此/地在豳水退可以致功而藝)至于豬野(以至豬野/亦可致功)
(豬野在武/威縣東北)三危旣宅(三危山在河之南舜竄三/苗于此水退其地旣可居)三苗丕
叙(三苗之族於/是大得其叙)厥土惟黄壤(土色黄/性壤沃)厥田惟上上(第/一)厥
賦中下(第/六)厥貢惟球琳琅玕(球琳皆美玉琅/玕皆石之似珠)浮于積石
(積石山在漢金城縣西南河/從西流禹自積石浮舟于河)至于龍門西河(浮舟/而至)㑹于
渭汭(又㑹于渭水之北以/達于河而至帝都)織皮崑崙析支渠搜(制獸之/皮為裘)
(織獸之毛為罽缺國在河闗西者有三國崑崙/國在臨缺    支          渠搜國近朔方)西戎即叙
(此三國皆西戎之種/缺)導岍及岐(禹導雍州扶風岍山旁之/積水及扶風美陽縣西北)
(岐山之/水岍牽)至于荆山(使下流至于雍州左/馮翊懐徳縣荆山)逾于河(自荆山而/越于河)
壺口雷首(然後自冀州河東北屈縣東南壺口/山河東蒲坂縣南雷首山導積水)至于太岳
(使下流至兾州河/東彘縣東太岳山)厎柱析城(然後自兾州陜縣東北厎柱/山河東護澤縣西析城山導)
(積/水)至于王屋(使下流至兾州缺山/垣縣東缺至王屋)太行恒山(然後自冀州/河南山陽縣)
(西北太行山曲陽/縣北恒山導積水)至于碣石(使下流至兾州北平/驪城縣西南碣石山)入于海
(然後水東/北流入海)西傾朱圉鳥鼠(又導雍州隴西臨洮縣西南西傾/山天水兾南朱圍山隴西首陽縣)
(西南鳥鼠/山之積水)至于太華(使下流至豫州京兆/華隂縣南太華山)熊耳外方桐
柏(然後自豫州𢎞農盧氏縣東熊耳山嵩髙/山即外方山南陽王氏縣東南桐柏山)至于陪尾
(導積水使下流至於豫州/江夏安陸縣東北陪尾山)導嶓冢(導梁州隴西縣嶓/冢山旁之積水)至
于荆山(使下流至于荆州/南郡臨沮縣荆山)内方至于大别(然後自荆州/江夏竟陵縣)
(東内方山導水使/至于漢上大别江)岷山之陽(又自梁州蜀郡導/岷山之南積水)至于衡
山(使下流至荆州長沙/湘南縣東南衡山)過九江(然後過洞庭/湖之九江)至于敷淺
原(使下流至揚州豫章東陵/縣東南博陽山之敷淺原)導弱水(導雍州張掖删丹/縣西南弱水向西)
至于合黎(下流至于酒泉/㑹水縣合黎水)餘波入于流沙(合黎餘波溢/泛入於張掖)
(郡居缺縣東北居/缺  中即流沙)導黒水(導雍梁之間黒水向西而流/在滇池縣為梁州界在張掖)
(郡為雍/州界)至于三危(下流至雍州/河南三危山)入于南海(從南入/蒲類海)導河
積石(河出崑崙山隠缺河中在河闗西羗/中積石山出禹導  始此顔師古言)至于龍門(從/東)
(北流至於雍冀二/州界上龍門山)南至于華隂(折而南流至冀雍梁/豫四州界上華山也)東
至于厎柱(又折而東流至虢城東南缺陽城北厎柱/山河水分流包山而過山見水中若柱)又東
至于孟津(又迤邐而東至于/孟地有津可渡)東過洛汭(又從河南鞏縣/東過洛水之北)
至于大伾(又東行至修武武/德縣界上大伾山)北過洚水(自大伾北流過/信都縣之洚水)
至于大陸(又北流至冀州鉅鹿縣/北之大陸廣平曰陸)又北播為九河(又北/流過)
(兖州分為九/河名見前解)同為逆河(九河將入海又合為/一大河名為逆河)入于海(從/東)
(入/海)嶓冢導漾(自梁州隴西郡西/縣嶓冢山導漾水)東流為漢(從東流至漢/中為漢水)
又東為滄浪之水(又東流過荆州/為滄浪之水)過三澨(又東過荆州/江夏竟陵縣)
(三澨/之水)至于大别(至于大别/山水觸山)南入于江(乃折而南/與江合)東匯澤
為彭蠡(然後復東流/回于彭蠡澤)東為北江(從東為/北江)入于海(以入/于海)岷
山導江(自蜀郡前道西/之岷山導江水)東别為沱(東流分為蜀/郡郫縣之沱)又東至
于澧(又東流至荆州今長沙澧/陵地髙曰陵澧乃陵名)過九江(迤邐過荆州九/江今洞庭也)
至于東陵(下流至廬江全箘/縣西北東陵之地)東迤北會于匯(自東迤邐/邪行稍稍)
(而北㑹于揚州之彭澤不言㑹于彭澤而言㑹于匯者/蒙上東匯澤為彭蠡之文且見其與漢水共注此澤也)
(即彭/蠡澤)東為中江(又向東而/流為中江)入于海(以入/于海)導沇水(又於冀/州河東)
(垣縣王屋山/導沇水沇兖)東流為濟(沇東/為濟)入于河(至鞏縣/南入河)溢為滎(其/流)
(浸大遂至滎陽縣北溢為/滎澤滎澤在敖倉東南)東出于陶丘北(滎澤不足以/容遂决而東)
(出於定陶縣西/南陶丘山之北)又東至于菏(又東流至山陽胡陵縣濟/隂定陶兩縣之間菏澤)
又東北㑹于汶(又東流折歸北至東/平夀張縣與汶水合)又北東入于海(又/北)
(流折歸東/以入于海)導淮自桐柏(淮水雖出豫州南陽平氏縣東/南胎簪山東北禹導淮水實自)
(南陽平氏縣東/南之桐柏山始)東㑹于泗沂(東流㑹于沂沂水出太山/孟縣南至下邳入泗泗水)
(出濟隂乘氏縣至臨淮/睢陵縣與淮㑹沂宜)東入于海(向東/入海)導渭自鳥鼠同
穴(渭水雖出雍州隴西首陽縣渭首亭南谷禹導渭水/實自首陽山縣鳥鼠同穴山始其鳥為鵌其鼠為鼷)
(共處一穴故/以此為名)東會于灃(東則灃水㑹焉上/文灃水攸同是也)又東㑹于涇
(又東則涇水㑹焉上/文涇屬渭汭是也)又東過漆沮(又東則過漆沮上/文漆沮旣從是也)入
于河(從京兆北沿/司空縣入河)導洛自熊耳(洛水出冠舉山禹導洛/自豫州𢎞農盧氏縣東)
(之熊耳/山始)東北㑹于澗瀍(遂東北㑹/澗瀍二水)又東㑹于伊(又東㑹/伊水三)
(水與洛在河/南城南㑹)又東北入于河(又東流而北入河即豫州/伊洛瀍澗旣入于河是也)
九州攸同(九州所同者無他/當洪水既平之後)四隩旣宅(四方深逺/處皆可居)九山
刋旅(九州山皆可刋/木通道而旅祭)九川滌源(九州之川皆滌/其泉源無壅塞)九澤旣
陂(澤皆已陂/障無决溢)四海㑹同(四海之水皆/㑹合同入海)六府孔修(水火金/木土穀)
(六府甚修/而不廢)庶土交正(九州衆土壤墳壚埴之異性青/黄赤白之異色交相参考而正)厎
慎財賦(致謹財賦責其/有不責其無)咸則三壤(九州皆準則上中下/三等之壤以分輕重)
(而成/賦法)成賦中邦(所成賦法止於/中國不及夷狄)錫土姓(可以建國親侯/錫之土以為社)
(錫之姓/以為宗)祗台德先(缺徳率先之/之)不距朕行(天下順從之不/暇何距違之有)五
百里甸服(方千里為王畿其中為王城王城之外四靣/各五百里皆為天子治甸下文所納是也)
百里賦納總(甸服内第一節之百里所貢賦/使納總謂藳與穗並納以飼馬)二百里納
銍(第二節之百里納銍銍刈禾/鐵謂刈禾穗缺納不缺)三百里納秸服(第三節之百/里納藁并有)
(役則/服之)四百里粟(第四節之/百里納穀)五百里米(第五節之/百里納米)五百里
侯服(甸服外五百里天子將/以建侯立屏藩衞王室)百里采(第一節百里建卿/大夫所食之米地)
二百里男邦(第二節百里/建諸男之邦)三百里諸侯(由三百里之/地衆建諸侯)五
百里綏服(侯服之外五百里内近王室外接要荒/名曰綏服使之綏安邉境守衛中國)三百
里揆文教(内之三百里使之/揆度文教而行之)二百里奮武衞(外之二百/里使之奮)
(武事以/衛天子)五百里要服(綏服之外五百里皆夷狄之地名/曰要服特存其典要約覊縻而已)
三百里夷(要服内三百里/乃蠻夷之服)二百里蔡(由二百里中國有/惡積罪大之人先)
(王不忍殺之則放於此左傳/定四年蔡蔡叔注云蔡放也)五百里荒服(要荒外五百/里亦是蠻夷)
(之地名曰荒服以其荒忽無常王者但/以若有若無來不拒去不追待之而已)三百里蠻(荒服/内三)
(百里乃蠻/夷之地)二百里流(由二百里先王以罪人不可以中/國畜之故流於此流共工是也)
東漸于海(禹之功成風聲文/教東入于海而極)西被于流沙(西覆于流/沙而極)朔
南暨聲教(北與南亦及之/以風聲文教)訖于四海(四方皆至/于海而極)禹錫𤣥圭
(洪水之初禹八年于外事從其宜不由中覆堯以𤣥圭/命之故禹常執圭以馭衆今水既退則前之所假當與)
(於/君)告厥成功(告君以治水/之功成也)
甘誓第二(啓禹之子因征有扈氏將戰于甘之野/先於其野以誓衆故其書謂之甘誓)
啓與有扈戰于甘之野(有扈氏夏同姓諸侯之國跋扈/不臣天子有征無戰今啟乃與)
(有扈戰于甘之野/郊其罪惡可知也)作甘誓(誓師于甘遂/作甘誓之書)甘誓(此二字竹/簡所標題)
大戰于甘(大戰于/甘之野)乃召六卿(天子六鄉每鄉卿一人有/事則各率其鄉之萬二千)
(五百人出征今啓召六/卿是合七萬五千人)王曰(啓/言)嗟六事之人(嗟嘆六卿/之軍吏士)
(卒有事於/征戰之人)予誓告汝(我誓/告汝)有扈氏威侮五行(在天五行/五常也有)
(扈恃威虐/而侮慢之)怠棄三正(天地人之正理三綱也/有扈則怠慢而廢絶之)天用勦絶
其命(故天用勦戮/絶滅其命)今予惟恭行天之罰(今我惟敬/行天之罰)左不
攻于左(古者車戰毎車甲士三人歩卒七十二人其三/人一居左主射一居右主擊刺一居中主執馭)
(或有居左主射/而不治左之事)汝不恭命(是汝不敬奉/君之命下同)右不攻于右(居/右)
(主擊刺而不/治右之事)汝不恭命(見/上)御非其馬之正(居中之馬不/以正御而以)
(詭/御)汝不恭命(見/上)用命賞于祖(古者天子親征必載遷廟/之主于齊車是行軍未嘗)
(不載祖也汝用君命則/功成之日賞之于祖廟)不用命戮于社(左定公四年云/軍行祓社釁鼓)
(是行軍未嘗不載社也/汝不用君命則戮于社)予則孥戮汝(戮辱也我則以汝/為孥而戮汝非殺)
(之謂孥戮者秋官司厲所謂其孥男子入于罪隷女子/入于舂藁是也漢書王莽舉此言顔師古注曰夏書甘)
(誓之辭孥戮戮之所以為孥也說者以謂孥子也戮/及其子非也泰誓曰囚孥正士豈戮子之謂孥奴)
五子之歌第三(聲詩之作雖詳見於三百篇原其所起/實本於虞夏之世舜與臯陶之賡歌元)
　(首股肱相資以治其言安以樂所謂治世之音也大/康失邦五子咸怨述大禹之戒以作歌其言怨以怒)
　(所謂亂世之音也此二歌雖/載於書其實詩之淵源也)
太康失邦(太康繼啓而立盤于遊/畋為羿所距遂至失邦)昆弟五人(兄弟/五人)須于
洛汭(得太康于/洛水之北)作五子之歌(遂作五子歌之書/以五人皆有歌也)五子之
歌(舊竹簡/所標題)太康尸位(太康主/尊位)以逸豫滅厥德(乃以滛逸/遊豫滅其)
(德/)黎民咸貳(黎民皆/懷二心)乃盤遊無度(乃樂為逸豫之/事無有節度)畋于
有洛之表(夏都冀州在河之北洛在河南方/且縱為田獵逾河至洛之外)十旬弗反
(一百日而/猶不反)有窮后羿(有窮國/君名羿)因民弗忍(因民心怨/叛不能忍)距于
河(遂發兵距之/河使不得歸)于厥弟五人(其弟/五人)御其母以從(侍其母/以從田)
(獵/)徯于洛之汭(待太康于/洛水之北)五子咸怨(五子/皆怨)述大禹之戒
以作歌(述大禹之明/謨定訓作歌)其一曰(其一/章云)皇祖有訓(大祖有/明訓)民
可近(民可親/而近之)不可下(不可踈/而下之)民惟邦本(民為國/之根本)本固邦
寧(根本牢固/然後國安)予視天下(予觀/天下)愚夫愚婦一(至愚之夫/至愚之婦)　一能
勝予(雖一人亦/能勝予)一人三失(今我一人失至于三/積之多而不知改之)怨豈在
明(民怨豈可待其/明見而後圖之)不見是圖(未見之先/圖之可也)予臨兆民(我臨/治兆)
(民/)凛乎若朽索之馭六馬(凛凛乎如以朽索之馭六馬/朽索喻君六馬喻民六馬奔)
(突豈朽索/之能馭哉)為人上者奈何不敬(奈何不能/處之以敬)其二曰(其二/章云)
訓有之(禹訓/有言)内作色荒(内迷亂/于寵嬖)外作禽荒(外迷亂/于遊畋)甘酒
嗜音(耽於酒好/樂音甘酣)峻宇雕牆(髙大其屋宇/飾繪其垣牆)有一于此(人君/於六)
(者之中有/一於此)未或不亡(無或不亡况/兼有之乎)其三曰(三章/言)惟彼陶
唐(帝/堯)有此冀方(堯都平陽舜都蒲坂禹都安/邑在冀州有此方實自堯始)今失厥道
(今太康以逸/豫失君道)亂其紀綱(亂天下/之紀綱)乃厎滅亡(乃致/滅亡)其四曰
(其四/章言)明明我祖(有明明之德/者我祖大禹)萬邦之君(萬邦/之君)有典有則
(有典章/法則)貽厥子孫(貽遺其/子孫)闗石和鈞(至於權衡缺石之微/三千斤為鈞四釣)
(為石禹關而通之和/而平之使天下如一)王府則有(王之府庫亦有以示後/世貽遺子孫詳宻如此)
荒墜厥緒(豈謂今日子孫荒廢/隕墜其已成之緒)覆宗絶祀(遂至覆夏之/宗絶禹之祀)
其五曰(五章/言)嗚呼曷歸(嗟太康為羿所距今/與母倀倀然何所歸)予懐之悲
(我懐念於心/悲傷不能已)萬姓仇予(萬姓咸有二心/而結仇怨於我)予將疇依(我將/托誰)
(為/依)鬱陶乎予心(非特憤結積聚/悲憂於我中心)顔厚有忸怩(外而見於/顔靣間亦)
(覺皮厚有忸/怩愧耻之色)弗慎厥德(不能謹慎以修德/反以逸豫而滅德)雖悔可追(今/雖)
(欲改悔可/追及乎)
𦙍征第四(羲和世掌天地四時之官今乃沈湎于酒廢/時亂日仲康命𦙍國之諸侯掌六師以征之)
　(征者正其罪也/故作𦙍征之書)
羲和湎淫(羲和沈湎于酒/過荒失度湎沔)廢時亂日(廢其時之春夏秋/冬亂其日之甲乙)
𦙍往征之(仲康命𦙍/侯往征之)作𦙍征(遂作𦙍/征之書)𦙍征(古史/所題)惟仲康
肇位四海(羿逐太康其弟仲康始/居天子之位君臨四海)𦙍侯命掌六師(即命/𦙍國)
(諸侯掌六師/為大司馬)羲和廢厥職(羲和廢其/所治之職)酒荒于厥邑(以耽/酒荒)
(亂于/其邑)𦙍后承王命徂征(𦙍侯奉仲康/之命往征之)告于衆曰(乃誓告/于衆曰)
嗟予有衆(嗟嗟我所/有之衆士)聖有謨訓(上古聖人有謨/訓之言垂後世)明徵定
保(皆所以為明明之證/驗定保天下之常法)先王克謹天戒(日月蝕五星變/皆天所以戒勅)
(人君先王之時/能敬畏天戒)臣人克有常憲(為之臣者皆守常法各/司其局不敢荒棄其職)
百官修輔(然後百官皆竭力盡/心交修輔相其君)厥后惟明明(是以其君/之德明而)
(又/明)毎嵗孟春(毎嵗首/孟春月)遒人以木鐸徇于路(命遒人之官/以金口木舌)
(之木鐸徇于道/路以宣布號令)官師相規(欲在官之衆交相/規正人君之得失)工執藝事
以諌(百工各執其技藝之事以諌爭/如輪扁以斵輪諌齊威公是也)其或不恭(倘既令/之或有)
(不/敬)邦有常刑(在國有常/刑之誅)惟時羲和(惟是居羲/和之職者)顛覆厥德
(如木之顛如苗/之覆以䘮其德)沈亂于酒(沈湎徒/亂于酒)畔官離次(叛所掌之/官離所居)
(之/次)俶擾天紀(始擾亂在天嵗日月/星辰厯數之五紀)遐棄厥司(逺棄其所/主之司)
乃季秋月朔(乃至於九/月初一日)辰弗集于房(日月相㑹謂之辰/辰當集合於房之)
(次舎今乃不合於/房則日蝕可知)瞽奏鼓(瞽者樂官進鼓而伐之以日/蝕隂侵陽也鼓陽聲所以助)
(陽儆/隂)嗇夫馳(嗇夫主幣之官馳/取幣以禮天神)庶人走(衆人奔走以/供救日之役)羲
和尸厥官(羲和於此/時主其官)罔聞知(若無所/聞知)昏迷于天象(昏蒙/迷惑)
(于天象/如此)以干先王之誅(以犯先王/誅戮之刑)政典曰(周官政典司/馬掌之𦙍侯)
(掌六師為大司言/馬故舉政典為)先時者殺無赦(先時而進是邀/功也殺之無赦)不及時
者殺無赦(後時而至是逗/留也殺之無赦)今予以爾有衆(今我以爾/等衆士)奉
將天罰(奉行/天罰)爾衆士同力王室(爾衆士當并其/力為王室討賊)尚弼予
欽承天子威命(庶㡬輔我敬奉行/天子可畏之威命)火炎崑岡(且火之炎/於崑山之)
(脊/)玉石俱焚(不擇玉石/而皆焚之)天吏逸德(至於奉行天討之天/吏其行師用兵或有)
(過逸之德不擇/良善兼誅並戮)烈于猛火(則威風烈熖又甚/於猛火之焚崑山)殱厥渠魁
(今當止於殱滅/羲和渠魁殱纎)脅從罔治(其脅從者/皆赦勿治)舊染汙俗(舊染羲/和之惡)
(為汙穢/之俗者)咸與惟新(皆使赦/過自新)嗚呼(𦙍侯又嗟/歎告衆士)威克厥愛允
濟(軍事以嚴終誠以嚴毅之威/勝姑息之愛其功信有所成)愛克厥威允罔功(以姑/息勝)
(嚴毅則/信無功)其爾衆士懋戒哉(當敬勉戒飭/無棄我命)自契至於成湯
八遷(此非𦙍征文乃孔子作逸書序/自契至成湯十四世而八建都)湯始居亳(至湯始/居亳邑)
從先王居(以契父帝嚳嘗都亳/所以從先王而居)作帝告釐沃(於是作帝/嚳釐沃書)
(書亡所言皆湯始居/亳之事釐治沃土也)湯征諸侯(湯之征/伐諸侯)葛伯不祀(葛伯/以不)
(祀宗廟神/祗之故)湯始征之(湯始/伐之)作湯征(於是作湯/征一篇亡)伊尹去亳
適夏(湯得伊尹於莘野薦之夏/所以離去亳而往夏也)旣醜有夏(伊尹五就桀/而醜惡之)
復歸于亳(復自夏/歸于亳)入自北門(入自亳/之北門)乃遇汝鳩汝方(乃/遇)
(見湯之汝鳩/汝方二賢臣)作汝鳩汝方(遂作汝鳩汝方二篇書亡/意其所言必夏之事也)
　
　
　
　
　
　
　
　
　
　尚書句解卷三
欽定四庫全書
　尚書句解卷四
　　　　　　　　　　　　元　朱祖義　撰
湯誓第一(讀此篇見聖人處君臣之變時中之義不可/以常理論也有天地男女而後有君臣名分)
　(確乎不可踰越一有踰越人紀不立矣然天生民而/立之君正為司牧吾民設乃有怙冨貴之權謂天下)
　(莫吾敵借是以肆其惡使生民塗炭無所告訴則人/紀不立抑又甚焉是則湯伐桀之舉本於應天順人)
　(誠有所不容巳/也故作湯誓書)
伊尹相湯伐桀(伊尹輔相/湯伐桀)升自陑(升道從/陑陑而)遂與桀戰于
鳴條之野(遂與桀戰于桀所都/安邑之旁鳴條之野)作湯誓(湯於此誓師/故作湯誓書)湯
誓王曰格爾衆庶(至爾亳/邑衆庶)悉聽朕言(盡聽我/之誓言)非台小子
敢行稱亂(不是我小子/敢行舉亂)有夏多罪(桀之/多罪)天命殛之(天命/我誅)
(殛/之)今爾有衆(今爾亳邑所有衆民安/於無事憚伐桀之勞)汝曰(汝等/乃言)我后不
恤我衆(我君湯不矜恤/我亳邑衆民)舍我穡事(舍我稼/穡之事)而割正夏(而/割)
(我以正有/夏之罪)予惟聞汝衆言(我惟聞亳邑/衆言如此)予畏上帝(我實/畏懼)
(上/帝)不敢不正(不敢不往正/夏桀之罪)今汝其曰(今汝亳邑之人/恃我自固乃曰)夏
罪其如台(夏桀罪惡/其如我何)夏玉率遏衆力(殊不知夏桀方且/與其臣相率遏絶)
(衆民之力以/征役之煩)率割夏邑(又相率割剥/夏邑之賦税)有衆率怠弗協(故/有)
(夏之衆皆相率/怠惰而不和叶)曰(相語/曰)時日曷喪(桀何時何/日喪亡乎)予及汝皆
亡(我欲與汝殺/身與之俱亡)夏徳若兹(夏王惡/徳如此)今朕必往(今我必往/伐之無疑)
爾尚輔予一人(爾亳邑之民庶/幾輔佐我一人)致天之罰(行天/之罰)予其大
賚汝(功成事畢我/其大賚賜汝)爾無不信(爾無以朕/言不可信)朕不食言(我不/食其)
(言謂非空言無實以言/之不行如食之消盡也)爾不從誓言(爾或不從/我誓言)予則孥
戮汝(我則囚孥汝/而戮辱之)罔有攸赦(無有/所赦)湯旣勝夏(此乃夏社/疑至臣扈)
(三篇亡書序湯/旣勝夏為天子)欲遷其社(欲遷夏社/稷為商都)不可(臣扈謂湯必/以夏之後為)
(商賔則夏之社稷可遷於夏/後所封之地不可遷於商都)作夏社疑至臣扈(始作夏/社言其)
(欲遷中作疑至疑其不可終/作臣扈以臣扈之言而止)夏師敗績(此又典寳亡篇/序夏師旣大崩)
(曰敗/績)湯遂從之(湯遂任其所/往從而迫之)遂伐三朡(桀走三朡國在/定陶湯遂伐三)
(朡/)俘厥寶玉(取其祭天地/諸神之寶玉)誼伯仲伯作典寶(誼伯仲伯/之臣作典)
(寳之書言寶玉若非/國之常寶湯亦不取)
仲虺之誥第二(湯旣勝夏而歸念堯舜禹揖遜授受而/已始以征伐得天下恐後世以為口實)
　(仲虺慮其憂愧無已必有自沮之心而無日新之徳/故作誥以釋湯之慙始言天厭夏徳而眷湯不容釋)
　(中言民之懐商而戴商為已舊終言成湯創業垂統/必思所以永保天命無非所以釋湯之慙也此正仲)
　(虺作誥/之意也)
湯歸自夏(湯自夏/歸商)至于大坰(至于大/坰之地)仲虺作誥(仲虺作/誥以告)
(湯虺/音卉)仲虺之誥(古史之/所題)成湯放桀于南巢(伐桀功成故/號成湯南巢)
(地名在廬江六縣東有居巢城成湯/伐桀不遂殺之故放之於南巢之地)惟有慙徳(以臣伐/君遂慙)
(其徳之/不及古)曰(乃/言)予恐來世以台為口實(我恐後世亂臣賊/子借我以藉口)
仲虺乃作誥曰(仲虺乃作誥/以開釋湯曰)嗚呼(嗟歎/之辭)惟天生民有欲
(天生民皆有/性情而有欲)無主乃亂(苟無主以治之則人人務足/其欲而爭端生必至於亂)惟
天生聦明時乂(天將生聦明/之君是治之)有夏昬徳(桀昬蒙其徳/虐用其民)民
墜塗炭(民危險若/陷泥墜火)天乃錫王勇智(天乃與湯以勇使足/有㫁以知使足有謀)
表正萬邦(為儀表以/正萬邦)纉禹舊服(繼禹有舊日/弼成之五服)茲率厥典
(於此率循/大禹舊典)奉若天命(奉順天命/以為之主)夏王有罪(桀有罪惡/民心棄之)矯
誣上天(矯詐誣罔/以天命我)以布命于下(布命令/于天下)帝用不臧(上帝/不善)
(其所/為)式商受命(用商王/受天命)用爽厥師(用開明其衆使知/矯誣之言不足信)簡
賢附勢(奈何時人忽湯之賢/依桀之勢猶不之悟)寔繁有徒(實繁衆其/所有徒黨)肈我
邦于有夏(我商家始有邦國於有/夏之時其徒黨欲害之)若苗之有莠(如苗有/莠皆欲)
(耡/去)若粟之有秕(粟有秕皆欲簸/揚而去之秕比)小大戰戰(我商小大之/人戰戰憂恐)
罔不懼于非辜(無不懼桀以/非罪見滅)矧予之徳言足聽聞(况我/盛徳)
(之言足聽聞于天下宜/其尤疾之而欲去之也)惟王不邇聲色(惟王不邇/聲樂女色)不殖
貨利(不生殖貨/賄財利)徳懋懋官(人能勉於修徳/我則勉勵以官)功懋懋賞(人/能)
(勉於立功我/則勸勉以賞)用人惟已(用人之權/專於己)改過不吝(過失則改/初不吝惜)
克寛克仁(能寛容/能仁愛)彰信兆民(此所以能明信於天/下兆民皆願其為君)乃葛
伯仇餉(乃有葛國伯爵諸侯不祀湯使亳衆往為之耕/童子以黍肉餉耕者葛伯乃殺而奪之與餉田)
(之人為仇讎/餉式亮反)初征自葛(故湯初征/伐自葛始)東征西夷怨(東面往/征則西)
(夷怨其/來之後)南征北狄怨(南面往征則北/狄怨其來之後)曰(其怨/詞曰)奚獨後予
(何先彼而/獨後於我)攸徂之民(湯所往/之民)室家相慶(室家皆/相慶賀)曰(喜而/言)
徯予后(待我/君)后來其蘇(我君旣來則/自此可蘇醒)民之戴商(由此觀/民歸戴)
(商/家)厥惟舊哉(其來舊哉/非一日也)佑賢輔徳(大抵天下常理興亡/皆自取賢者人佑之)
(徳者人/輔之)顯忠遂良(忠者人顯之良者人遂之/是為善者自取其所推尊)兼弱攻昧
(弱者人兼之/昧者人攻之)取亂侮亡(亂者人取之亡者人侮之/是不善自取其所侵陵)推亡
固存(人君惟能順理之常因其有可亡之道則/推而亡之因其有可存之道則固而存之)邦乃其
昌(則邦國必/昌盛矣)徳日親(徳苟日新/而無斁)萬邦惟懷(則萬邦皆/懷慕我徳)志
自滿(苟有自足之志以為/徳止此而不復修)九族乃離(故雖親親而/九族亦離散)王懋
昭大徳(今王當懋勉昭/明其盛大之徳)建中于民(建立大中之/道以示民)以義制
事(事各有義以義/制事事得其冝)以禮制心(心自有禮以禮/制心心得其正)垂裕後昆
(以禮義垂法於後嗣豈/不綽綽然有餘裕哉)予聞曰(仲虺謂我聞/古人之言曰)能自得師
者王(能自強不息克自抑畏/而得師法者可以為王)謂人莫已若者亡(矜己以/忌人亡)
(之道/也)好問則裕(有疑好問則/徳優裕有餘)自用則小(自用己善訑訑/拒人所見狹小)
嗚呼(仲虺又/嗟歎云)愼厥終(今日惟當/謹慎其終)惟其始(亦如/其始)殖有禮(於/有)
(禮者封/殖之)覆昏暴(昏暴者/覆亡之)欽崇天道(天道福善禍滛湯/能欽崇體而行之)永
保天命(斯可以長/保天之命)
湯誥第三(此篇成湯勝夏而歸至亳邑四方畢朝新/君故湯誕誥所以伐夏之意故作此書)
湯旣黜夏命(旣勝夏而/黜廢其命)復歸于亳(復歸于新/都亳邑)作湯誥(作/湯)
(誥以誕/告多方)湯誥(竹簡/標題)王歸自克夏(湯旣勝夏/自彼而歸)至于亳(至亳/邑)
誕告萬方(大告萬/方諸侯)王曰(湯/言)嗟爾萬方有衆(嗟歎爾萬/方有衆)明
聽予一人誥(明聽我/一人誥)惟皇上帝(惟至大/之上天)降𠂻于下民(降/生)
(𠂻善之性于/天下之民)若有恒性(順民所有/常善之性)克綏厥猷惟后(使安/於其)
(道無勉強之/態者惟在君)夏王滅徳作威(夏桀喪滅己/徳造作威惡)以敷虐于爾
萬方百姓(以布虐政于/爾萬方百姓)爾萬方百姓罹其凶害(爾等被/其凶暴)
(之/虐)弗忍荼毒(不能堪忍如/荼苦螫毒)並告無辜于上下神祇(並皆/稱寃)
(以告無罪於/天地神祇)天道福善禍淫(天之常道善/則福淫則禍)降災于夏(故/天)
(降下災/異于桀)以彰厥罪(以彰顯/其罪)肆台小子(故我/小子)將天命明威
(奉將天所/命之明威)不敢赦(討桀罪/不敢赦)敢用𤣥牡(用黒色/元牡牛)敢昭告于
上天神后(敢以是告于上帝/神后神后地祇也)請罪有夏(請加罪/于有夏)聿求元
聖(於是遂求大/聖如伊尹)與之戮力(與之/勉力)以與爾有衆請命(以與/爾有)
(生之衆告天/伐桀乞生命)上天孚佑下民(上天果然信/而佑助下民)罪人黜伏(桀/知)
(其為有罪之人退/伏逺屏竄于南巢)天命弗僭(天命福善禍/淫無有僭差)賁若草木(賁/飾)
(光華如草木天/且生殖之如此)兆民允殖(則天下兆民信/上天生殖之矣)俾予一人(今/使)
(我一/人)輯寧爾邦家(綏輯安寧爾/邦家之衆)兹朕未知獲戾于上下
(此我未知得罪/于天地神祇否)慄慄危懼(我所以慄慄/然憂危恐懼)若將隕于深淵
(如將隕墜/于深淵中)凡我造邦(凡我今日始新造/爾衆邦之諸侯)無從匪彞(無從/非常)
(法/者)無即慆淫(無就慆淫而/至於過慆絛)各守爾典(各守爾/常法)以承天休
(以受上/天休福)爾有善(爾有善/可稱)朕弗敢蔽(朕當懋官懋賞以/旌爾善不敢隱蔽)罪
當朕躬(罪當在/朕一身)不敢自赦(不敢/自恕)惟簡在上帝之心(言簡/別又)
(在乎上/天之心)其爾萬方有罪在予一人(在我一人不能/率爾衆歸善)予一
人有罪無以爾萬方(我罪乃自取非/爾萬方之事)嗚呼(湯又嗟/歎言)尚克
時忱(爾萬方有衆庶幾/能惟我此言是信)乃亦有終(非特我國家可保有/終汝亦可終享安榮)
(之/福)咎單作明居(咎單臣名作明居之書亡此篇正次湯/誥之下百篇之序此類有四周公作無)
(逸伊尹作咸有一徳周公作立政皆直言所作之人不/言所作之意以經文分明故略之漢孔氏以意度此篇)
(謂咎單主土地之官作書明居民之/法此亦因字以求文也故存之單善)
伊訓第四(太甲初即位伊尹告以乃祖成湯之成徳故/作是書謂之訓者以其有諄諄儆戒之意也)
成湯旣没(成湯/旣崩)太甲元年(太甲繼湯而/立之元年)伊尹作伊訓(伊/尹)
(乃作伊訓之/書以告太甲)肆命(又作肆命/之書亡)徂后(亦/亡)伊訓(舊簡/標題)惟元祀
(太甲即/位元年)十有二月乙丑(日/辰)伊尹祠于先王(禱祠於/先王廟)奉嗣
王祗見厥祖(奉太甲敬見其祖/成湯告即位之事)侯甸羣后咸在(侯服甸/服諸侯)
(皆在奔喪同/欲覲見新君)百官緫己(時太甲宅憂不言故百/官皆緫其己之職事)以聽冢
宰(聽命於太/宰伊尹)伊尹乃明言烈祖之成徳(明言有功烈之/祖成湯艱難創)
(業之/成徳)以訓于王曰(以訓告/于王曰)嗚呼(嗟/歎)古有夏先后(古者有/夏先君)
(禹/)方懋厥徳(方勉其/徳未㡬)罔有天災(已見無有日月/薄蝕之天災)山川鬼
神(山川之/間鬼神)亦莫不寧(亦無不/安其居)曁鳥獸魚鼈咸若(及微物/皆得以)
(順其/性)于其子孫弗率(于其子孫桀一不/率循乃祖之徳)皇天降災(皇天/旣降)
(下灾/咎)假手于我有命(借手于我有/天命之成湯)造攻自鳴條(始攻戰/自鳴條)
(桀於此/始亡)朕哉自亳(朕始自亳邑/湯於此始興)惟我商王(成/湯)布昭聖武
(顯然示人以大而/化之之武而不殺)代虐以寛(代夏虐政/以吾至寛)兆民允懷(兆民/信而)
(懷/之)今王嗣厥徳(今太甲繼/湯修徳)罔不在初(無不在其/初而謹之)立愛惟
親(立愛親之教使天下無不/愛親惟在上之人愛親始)立敬惟長(立敬長之教使/天下無不敬其)
(長惟在上/之敬長始)始于家邦(愛敬之道始/于家及于國)終于四海(終至于/四海矣)嗚
呼(嗟/歎)先王肈修人紀(先王成湯始修明君臣父子夫婦/長幼朋友之人紀至桀而廢之)
從諫弗咈(故從諫言而不咈逆/所以修明人紀之道)先民時若(先賢之言是/順所以參求)
(人紀/之道)居上克明(出就國則居上/能明於修人紀)為下克忠(入朝桀則為/下能忠於盡)
(人/紀)與人不求備(緩以待其/歸於人紀)檢身若不及(急以責其/歸於人紀)以至
于有萬邦(由是自七十里以至/於有萬邦而為君)兹惟艱哉(此事豈/不艱難)敷求
哲人(敷布廣求/賢哲之人)俾輔于爾後嗣(使輔弼于爾/後世子孫)制官刑(又/制)
(為誅責有官/君子之刑)儆于有位(以儆戒于/有位之人)曰(其刑/曰)敢有恒舞于
宫(敢有常舞于宫窒/中而無節約者)酣歌于室(沈湎于酒狂歌/于家而無忌憚)時謂巫
風(是名巫/覡風俗)敢有殉于貨色(敢有以身從貨/從色不知有身)恒于遊畋(常/于)
(遊遨常于畋/獵無有窮已)時謂淫風(是名淫過/之風俗)敢有侮聖言(侮玩聖/人之言)
(而不/敬)逆忠直(逆拒忠直之/人不從其言)逺耆徳(踈逺耆/老有徳)比頑童(親比/頑愚)
(小/童)時謂亂風(是謂悖/亂之風)惟兹三風十愆(惟此三風緫有十/愆過巫風二淫風)
(亂風/各四)卿士有一于身家必喪(卿士有一在其/身家必至于喪)邦君有一
于身國必亡(邦君有一在/身其國必亡)臣下不匡(為臣見君有此愆/過坐視不能匡正)
其刑墨(則以墨/刑刑之)具訓于蒙士(豈特以此訓有官君子亦/且以此訓童蒙之士可也)
嗚呼(尹又/歎言)嗣王祗厥身(太甲繼湯為王/當祗敬其身)念哉(以乃祖/為念)聖
謨洋洋(乃祖聖謀之垂後/者洋洋乎其大)嘉言孔彰(乃祖善言示於後/者甚至於彰明)
惟上帝不常(天之去/就不常)作善降之百祥(為善則天降百/祥治可常享)作
不善降之百殃(苟為不善天降/百殃禍亂隨之)爾惟徳罔小萬邦惟慶
(爾為徳無所謂小雖/小萬邦皆頼其休慶)爾惟不徳罔大墜厥宗(不徳無所/謂大雖大)
(亦覆墜/宗祀)肆命徂后(肆命伊尹陳上天之命以為戒徂后/伊尹陳往古之君以為戒二書亡於)
(秦火其次/當在此)
太甲上第五(餘篇皆因事名篇獨太甲非作於一日所/主又非一事自初立至放逐至歸亳終始)
　(三年皆伊尹太甲反復之言史官/於歸亳後緫敘其終始作此三篇)
太甲旣立(旣立/為王)不明(昏迷不明不能/用伊尹之訓)伊尹放諸桐(伊尹/放之)
(於湯所葬之桐宫使朝夕密邇先王而思所以貽我後/人之意然湯於桀則放之伊尹於太甲豈亦放之哉蓋)
(非有摧折激厲以生其憂患之心則終不可止遷之桐/而命之曰放乃示以將廢而不得立彼必憤悱而入於)
(善此放之所/以訓之也)三年(終喪/三年)復歸于亳(果能悔過遷善於是/自桐宫復歸亳邑)
思庸(思用伊/尹之言)伊尹作太甲三篇(故伊尹作/此三篇)太甲(古文自/此起)
惟嗣王不惠于阿衡(惟太甲不順于阿衡之言伊尹時/為冢宰尊曰阿衡言為人君所倚)
(以取/平也)伊尹作書曰(伊尹作/書進戒)先王顧諟天之明命(先王成/湯顧省)
(是天之/明命)以承上下神祇(以承天/地神祇)社稷宗廟(以至社/稷宗廟)罔不
祗肅(無不致其/祗敬嚴肅)天監厥徳(故天監觀/成湯之徳)用集大命(用集大/命于湯)
(之/身)撫綏萬方(俾之撫安萬/邦為民之主)惟尹躬克左右厥辟宅師(尹/之)
(身又能左右輔翼其君/成湯奄宅此天下之衆)肆嗣王丕承基緒(故太甲得以/大繼承基業)
惟尹躬先見于西邑夏(尹之身先見亳之西/所都安邑有夏之君)自周有終
(自周備其治身治/國之道能保其終)相亦惟終(輔相亦/保其終)其後嗣王(桀/也)罔克
有終(無能保/其終)相亦罔終(輔相亦/無善終)嗣王戒哉(太甲不可/不以為戒)祗
爾厥辟(當敬爾/君道)辟不辟(苟為君不/盡君道)忝厥祖(忝辱其/祖成湯)王惟
庸(奈何太甲惟以/尹言為常談)罔念聞(而心未嘗念/耳未嘗聞)伊尹乃言曰(尹/乃)
(復/言)先王昧爽丕顯(湯每當晦而未明/之時大明其徳)坐以待旦(坐以待/明旦)
旁求俊彦(廣求賢俊/美彦之士)啓迪後人(使之開啓道/進後世子孫)無越厥命
以自覆(今無逺越湯付託/之命自取覆亡)愼乃儉徳(惟謹修汝/節儉之徳)惟懷永
圖(懐念長/久之圖)若虞機張(譬如虞人取/獸弩牙旣張)往省括于度則釋(必/退)
(而省察矢末合於準望之處/然後釋放之則發無不中)欽厥止(太甲常敬/所止之處)率乃祖
攸行(止在率循爾/祖成湯所行)惟朕以懌(則我心喜悦其/無負先王付託)萬世有辭
(王亦可萬世/有稱美之辭)王未克變(太甲猶安於不/善未能變於善)伊尹曰(伊尹/乃言)兹
乃不義(此乃悠行/不義之事)習與性成(循習不改其與性俱/成所謂習慣成自然)予不
狎于弗順(我今不可使狎/於不順之人)營于桐宫(於是營造桐宫於/成湯所葬之地)
密邇先王其訓(使密邇成湯之訓起/其哀思而絶其私慾)無俾世迷(無使終/其世迷)
(而不/反)王徂桐宫居憂(太甲往桐/宫居喪)克終允徳(果能修其誠/信之徳以自)
(終/)
太甲中第六
惟三祀(三年/喪畢)十有二月朔(初一/日)伊尹以冕服奉嗣王歸
于亳(尹以衮冕吉服奉太甲/自桐歸亳踐天子位)作書曰(喜而/作書)民非后(民非/君)
罔克胥匡以生(無能相守/其正以生)后非民罔以辟四方(君非民/無以君)
(臨四/方)皇天眷佑有商(皇天眷顧/佑助我商)俾嗣王克終厥徳(使大/甲能)
(終其/徳)實萬世無疆之休(實為萬世/無窮休美)王拜手稽首曰(太甲/於是)
(手至首為拜手首至地/為稽首以謝前過曰)予小子不明于徳(我小子不明/于徳喪其良)
(心/)自厎不類(自至於/不善)欲敗度(以私欲敗/壞其法度)縱敗禮(以縱肆/敗壞其)
(禮/節)以速戾于厥躬(以自速罪/戻于其身)天作孽(天作/災孽)猶可違(違/避)自
作孽(自作/災孽)不可逭(逭/逃)旣往背師保之訓(往者違背/伊尹教訓)弗克
于厥初(不能修/徳於初)尚賴匡救之徳(今庶㡬賴伊/尹正救之徳)圖惟厥終
(圖謀以/善其終)伊尹拜手稽首曰(尹亦拜手稽首荅/其致恭之禮曰)修厥身(人/君)
(誠能正心誠意/以修其身體)允徳協于下(信其有徳合/于羣下之心)惟明后(然後/可為)
(明徳/之君)先王子惠困窮(湯推父母愛子之情/惠愛困窮無告之民)民服厥命(民/服)
(其命/令)罔有不恱(無不/喜恱)並其有邦厥鄰(以至與湯相並/有國為鄰之人)乃
曰(亦/言)徯我后(待我/君湯)后來無罰(湯來可免/刑罰之苦)王懋乃徳(今太/甲欲)
(懋勉/其徳)視乃厥祖(當觀乃祖/湯之已行)無時豫怠(無時敢有逸/豫怠惰之心)奉先
思孝(奉先必思盡孝/所以不忘祖也)接下思恭(接下必思盡恭/所以不絶物也)視逺惟
明(欲視逺/惟盡明)聽徳惟聦(欲聽徳/惟盡聦)朕承王之休無斁(是則我/承王之)
(休美無厭/斁矣斁亦)
太甲下第七
伊尹申誥于王曰(尹重誥/于太甲)嗚呼(嗟/難)惟天無親克敬惟親
(天無私親能/敬則天親之)民罔常懷懷于有仁(民本無常懷歸/于有仁徳之王)鬼神
無常享(鬼神本/無常享)享于克誠(享于克/誠之人)天位艱哉(以是數者/而觀則君)
(處天位豈/不難哉)徳惟治(有徳/則治)否徳亂(無徳/則亂)與治同道罔不興
(人君與治世同/道則無有不興)與亂同事罔不亡(與亂世同事/無有不亡)終始慎
厥與(終始所為能謹其所與/與治同道不與亂同事)惟明明后(斯為明/明之君)先王惟
時懋敬厥徳(湯惟是懋勉/恭敬修其徳)克配上帝(故其徳能配合/上帝與天同大)今
王嗣有令緒(今太甲繼湯有/令善之基緒)尚監兹哉(庶㡬監視乎/此率而行之)若
升髙(譬欲/升髙)必自下(自下/而升)若陟遐(譬欲/陟逺)必自邇(必自近而/陟莫不以)
(漸/進)無輕民事惟難(無輕忽民事/必思其難)無安厥位惟危(無安處/其位必)
(思其/危)愼終于始(謹終/如始)有言逆于汝心(有言拂逆汝/心不可遽怒)必求
諸道(必以其言而求諸道果合於道則/固忠直之言也雖逆心則當從之)有言遜于汝志
(有言遜順汝/志不可遽喜)必求諸非道(必以其言求諸非道果非道/則固謟諛之言也雖順志當)
(拒/之)嗚呼(尹又/歎言)弗慮胡獲(事而不思/何所得)弗為胡成(事而不為/何所成)
一人元良萬邦以貞(所以一人大善/則萬邦以正)君罔以辯言亂舊
政(惟君不以人臣辯口之/言紊亂先王之舊政)臣罔以寵利居成功(人臣不/以寵禄)
(為可貪以成功/自居而不知退)邦其永孚于休(則君盡君道臣盡臣道/我商家可以信有休羙)
(於無/窮矣)
咸有一徳第八(伊尹示太甲以𫝊心之要故咸有一徳/之書作焉太甲克終允徳徳固一矣然)
　(人心無常一念苟差則前日之尤徳安保其不變苟/伊尹告歸之際猶以為慮一徳其大矣乎在堯舜為)
　(執中武王為皇極夫子為一貫子思為中庸孟子為/浩然之氣實一物也明乎一徳之理推而為用人已)
　(一也君民一也幽明古今終始無適非一伊/尹心欲太甲君臣咸有純一之徳故以名篇)
伊尹作咸有一徳(作史者旣言伊尹復政厥辟將告歸/乃陳戒于徳紀之已顯矣故夫子直)
(敘之曰伊尹/作咸有一徳)咸有一徳(書於序下皆揭/篇名蓋常體也)伊尹旣復政厥
辟(尹以冕服奉太甲歸亳/旣復還政事於其君)將告歸(將告老/而歸)乃陳戒于徳
(乃陳戒之以一徳/欲其終始不變)曰嗚呼(言而至/嗟歎)天難諶命靡常(天難/信者)
(以禍福興亡/之命無常)常厥徳保厥位(惟常其在己之徳一而/不變可永保其天位)厥
徳匪常九有以亡(苟其徳無常則九域/我所有者亦亡矣)夏王弗克庸徳
(桀不常/其徳)慢神虐民(幽則慢忽其神/明則虐害其民)皇天弗保(故天棄/而不保)監
于萬方(於是監觀/四方之衆)啓迪有命(將擇其足以有天/命者開啓導迪之)眷求一
徳(眷顧求其/有一徳者)俾作神主(使為神/天之主)惟尹躬曁湯(尹之身/與湯)咸
有一徳(皆有/一徳)克享天心(能當/天心)受天明命(故湯受/天明命)以有九
有之師(以有九/州之衆)爰革夏正(遂改革夏之/命以歸于正)非天私我有商
(非天私/我商家)惟天佑于一徳(天所助/在一徳)非商求于下民(非商家/求于下)
(民/)惟民歸于一徳(民所歸/在一徳)徳惟一(一而/不變)動罔不吉(則動/作無)
(不/吉)徳二三動罔不凶(多變則動/作無不凶)惟吉凶不僭在人(或吉/或凶)
(之不差在人/所修如何)惟天降災祥在徳(天或降災或降祥/在徳之一與二三)今嗣
王新服厥命(今太甲繼湯為王新服/天命如衣被其服在身)惟新厥徳(惟當新/己之徳)
終始惟一(誠能終始/惟一不變)時乃日新(是乃所以/日新之道)任官惟賢材
(任官以輔徳惟/在擇賢材而用)左右惟其人(朝夕親密在左/右惟在得其人)臣為上為
徳(然後臣之所以為上者以其為君/之徳期於致君者也為上去聲)為下為民(臣之所/以為下)
(以其為民/期於澤民)其難其愼(人君任君民之責如此則君之擇/人當難於未用之先不可以為易)
(而妄進也謹於己用之後不/可以為忽而小人或間之也)惟和惟一(惟所用皆君子/則自然君臣之)
(間可否相濟而惟和/道同志合而為一矣)徳無常師(徳有仁義禮智信不/同固無一定之師也)主
善為師(然有似仁不仁似義不義/惟主於善者可以為師)善無常主(人有長於/仁而短於)
(義工於禮而拙於/智固無一定之主)協于克一(惟合於純一不變/者可以為善之主)俾萬姓
咸曰(由是發號施令可/使萬姓皆稱誦曰)大哉王言(大哉王/者之言)又曰(又稱誦/不己曰)
一哉王心(純一不變是/為王者之心)克綏先王之禄(冝其宗廟饗之/子孫保之而先)
(王之禄自吾/一徳而安)永厎烝民之生(各安居樂業而烝民/之生自吾一徳而致)嗚呼
(嗟/歎)七世之廟(天子七廟三昭/三穆與太祖廟)可以觀徳(親盡則毁其廟/所以親盡不毁)
(者以其有徳也/非可以觀徳乎)萬夫之長(君一身為萬民/之長長上聲)可以觀政(萬/民)
(心悦誠服無敢異議者以其/政之善也非可以觀政乎)后非民罔使(君不得民/則無所使)民
非后罔事(民不得君/則無所事)無自廣以狹人(人君無自以己為/廣大而狹乎人苟)
(以下民之微/而狹小之)匹夫匹婦(則一夫一婦苟/有寸善可使)不獲自盡(不得/自盡)
(其能/矣)民主罔與成厥功(將見人主孤立寡聞/誰與共成其功乎)沃丁旣𦵏
伊尹于亳(此下皆逸書書亡序存沃丁太甲子/伊尹旣没沃丁以三公禮𦵏于亳邑)咎單遂
訓伊尹事(其臣咎單遂訓述/伊尹平生之事)作沃丁(亡/)伊陟相太戊(伊/陟)
(伊尹子太戊沃丁/弟伊陟相佑太戊)亳有祥(亳邑有/殀祥)桑榖共生于朝(二木/共生)
(于朝朝非/生木之處)伊陟賛于巫咸(伊陟怪之以/賛告于巫咸)作咸乂四篇(亡/蓋)
(告巫咸以/自治之說)太戊賛于伊陟(太戊又以喿榖之/災賛告于伊陟)作伊陟原
命(二篇書亡原是臣/名以言命原也)仲丁遷于嚻(仲丁太戊子/自亳遷嚻)作仲丁
(述遷都之義作/仲丁之書亡)河亶甲居相(又仲丁之弟/自嚻遷于相)作河亶甲(亡/𫐠)
(遷都/之義)祖乙圮于耿(祖乙乂河亶甲之子遷居耿/其後耿地為水所毁圮音痞)作祖乙
(言為水所圮壞之/事作祖乙之書亡)
　尚書句解卷四
欽定四庫全書
　尚書句解卷五
　　　　　　　　　　　　元　朱祖義　撰
盤庚上第九(堯舜未施信而民信之動則丕應徯志有/不待言而自從者商徳之衰盤庚欲為遷)
　(都之舉而民敢出怨言以咎其上其君從而諄複告/語之上篇告於未遷之時中篇告於將遷之際已遷)
　(之後又為下篇以安慰之亦足以見風俗之/薄矣又足以見盤庚之於民忠厚之至也歟)
盤庚五遷(湯遷亳仲丁遷嚻河亶甲居相祖乙/遷耿盤庚又遷亳自湯至盤庚五遷)將治亳
殷(將修治亳邑之別名殷商/人稱殷自盤庚遷殷始)民咨胥怨(民皆咨/嗟相怨)作盤度
三篇盤庚盤庚遷于殷民不適有居(民不肯往亳殷/所有之邑居)率
籲衆戚(盤庚皆呼/衆憂之人)出矢言(出陳誓言/以告之)曰我王來(言我王/祖乙自)
(相/來)旣爰宅于兹(旣於是居/于此耿地)重我民(亦惟愛/重我民)無盡劉(無盡/殺害)
(之置之/死地也)不能胥匡以生(豈意耿邑復有河患汝民/不能相正以生生之理)卜稽
曰(我乃考之龜卜/卜之所言果曰)其如台(其如我所/欲遷殷者)先王有服(况我商/自湯以)
(來凡有/所事)恪謹天命(無不誠恪/敬謹天命)兹猶不常寧(於此猶不/能常安居)不
常厥邑(不常處/其都邑)于今五邦(自湯至今/五遷都矣)今不承於古(倘今/不能)
(順古先王/之事以遷)罔知天之斷命(則是不知天之斷絶汝/命於此耿地斷上聲)矧曰
(況/曰)其克從先王之烈(其能從湯成/功故地而居)若顚木之有由蘖(如/顚)
(仆之木尚有萌/蘖再生之理)天其永我命于兹新邑(今天將長我商/家社稷無窮之)
(命於此/新邑)紹復先王之大業(使我繼紹復/興先王大業)厎綏四方(致安/四方)
盤庚斆于民(故今盤庚教/民以遷斆效)由乃在位(必自汝在/位人臣始)以常舊
服(使人臣用先王/常行遷都故事)正法度(正其法度/率民以遷)曰(所言/惟曰)無或敢伏
小人之攸箴(自今以往無或敢隱伏小人所/以箴規人君之心欲遷都者)王命衆悉
至於庭(盤庚命羣臣及/庶民盡至於庭)王若曰(盤庚順其/事告之曰)格汝衆(至汝/衆人)
予告汝訓(我告汝以/教訓之言)汝猷黜乃心(汝謀去/汝私心)無傲從康(無/敖)
(慢上命不肯往/遷從康安之志)古我先王亦惟圖任舊人共政(古我先/王自湯)
(而下亦惟圖謀任用老/成舊臣與之共行政事)王播告之修(故先王有號令/播告之修為)不
匿厥指(皆言達於下未/嘗隱匿其旨意)王用丕欽(先王亦/欲大敬)罔有逸言(無/有)
(過逸之言/惑亂衆聽)民用丕變(是以民用大變其/所為從上所為)今汝聒聒(今汝/等人)
(臣聒聒然/肆為多言)起信險膚(務為險峻膚淺之/言以起信於人)予弗知乃所訟
(我竟不知汝/所爭者何事)非予自荒兹徳(非我自失此/徳以為必遷)惟汝含徳(若/從)
(汝言惟汝含/容以為徳)不惕予一人(使汝終不/畏我一人)予若觀火(我若觀/火燎原)
(坐視/不救)予亦拙謀(則我亦/拙謀)作乃逸(成汝之/過矣)若網在綱(民從/上如)
(網之/在綱)有條而不紊(舉其綱則網之目/皆有條理不紊亂)若農服田力穡(今/民)
(誠體網從綱之義不憚勞而從遷正/如農夫有事於田畆盡力於稼穡也)乃亦有秋(汝亦有/秋成之)
(利孰謂遷都不/享安居之利邪)汝克黜乃心(汝犀臣誠能去汝/傲上從康之心)施實徳
于民(施其實徳惠于民/使享安居之利)至于婚友(以至汝婚姻朋友他/日皆有生生之樂)
丕乃敢大言(我於此時方敢/丕大其言語)汝有積徳(稱揚汝祖父在/先王時能率民)
(以遷今汝又能率民以/遷是有積世之徳在民)乃不畏戎毒于逺邇(汝若不知/畏懼大為)
(害於逺/近之民)惰農自安(如惰農偷/一時之安)不昬作勞(不知敏勉以/作勞苦之事)不
服田畝(不肯服事/田畝之間)越其罔有黍稷(於汝無有黍/稷之利矣)汝不和
吉言于百姓(汝不能調和善言/以曉諭百姓使遷)惟汝自生毒(他日民不/安居是汝)
(生/毒)乃敗禍姦宄(乃至敗/禍姦宄)以自災于厥身(以自取災/害于其身)乃旣
先惡于民(汝旣率民以不遷/是以惡先為之倡)乃奉其恫(乃自奉其/災痛恫通)汝悔
身何及(至是汝雖悔/之何所及乎)相時憸民(今我相視/一時小民)猶胥顧于箴
言(或事不如意猶相/顧於箴勉之言)其發有逸口(惟恐言之妄發/則以口過取禍)矧予
制乃短長之命(况我制生殺之權/實操汝短長之命)汝曷弗告朕(汝苟以/遷都非)
(利何不/入告我)而胥動以浮言(而乃相摇動/以不實之言)恐沈于衆(恐動沈/溺衆人)
若火之燎于原(如火之焚/燎于原野)不可嚮邇(火雖不/可向近)其猶可撲
滅(其猶可撲而滅之今汝肆浮言/於下我一旦用刑以撲滅之)則惟汝衆(則是汝/衆臣)自
作弗靖(自為/不安)非予有咎(非我一/人咎惡)遲任有言曰(盤庚又舉/古賢遲任)
(有/言)人惟求舊(人求舊則/所見審)器非求舊惟新(器舊則弊弊/則必易新者)古
我先王(自成湯/以下)曁乃祖乃父(與汝祖/汝父)胥及逸勤(安則相/與同其)
(安勞則相/與同其勞)予敢動用非罰(我豈今日不念其子孫敢/動用非祖之罰加爾乎)世
選爾勞(世世選用/爾之勞績)予不掩爾善(我不敢掩/蔽爾善)兹予大享于
先王(此我有烝嘗之/祭大享于先王)爾祖其從與享之(爾之祖亦/從而與享)作福
作災(今汝或為善或/為惡皆汝自取)予亦不敢動用非徳(我亦豈敢以/非徳賞汝乎)
予告汝于難(我告汝以行事/之難不可輕易)若射之有志(如射之志於/的必詳審而)
(後/發)汝無侮老成人(老成慮逺必欲遷也/汝無侮之不從其言)無弱孤有幼(幼/無)
(父罹其害亦欲遷也/汝無弱之不聽其言)各長于厥居(各思乆/長所居)勉出乃力(勉/出)
(汝之/心力)聽予一人之作猷(聽我一人/所作之謀)無有逺邇(無有逺邇/踈近而親)
用罪伐厥死(不能率民以遷是用罪也/吾必有罰以伐汝趨死路)用徳彰厥善(能/率)
(民遷是用徳也吾必有/賞以彰汝向善之心)邦之臧(旣遷之後國之臧/善得以去害趨利)惟汝
衆(皆出汝/衆之謀)邦之不臧(旣遷之後/國之不善)惟予一人有佚罰(惟我/一人)
(有過失/之罰)凡爾衆(凡爾/衆臣)其惟致告(其惟以吾言/致告戒於民)自今至于
後日(自今日/至後日)各恭爾事(各自恭敬/汝所治事)齊乃位(整齊汝所/居之位)度
乃口(以法度制節/汝口無浮言)罰及爾身弗可悔(不然吾有罰以加/爾之身汝欲悔之)
(而不/及矣)
盤庚中第十
盤庚作(盤庚率/民而起)惟涉河以民遷(涉河而南/以民遷亳)乃話民之弗
率(乃以話言陳述/向來不率之民)誕告用亶其有衆(大告以言用誠信/以孚于衆人之心)
咸造弗褻在王庭(臣民咸至王庭亦皆以誠/信應上命無敢冇褻狎者)盤庚乃登
進厥民(盤庚乃升其/民而進至前)曰(諭之/曰)明聽朕言(汝當明明/聽我之言)無荒
失朕命(無復如前日之荒/怠遺棄我之教命)嗚呼(嗟/歎)古我前后(盤庚己/前諸君)罔
不惟民之承(凡有施為無/不惟民是順)保后胥慼(民亦保衞其君/相與同其憂戚)鮮
以不浮于天時(少有不先天/時以趨事者)殷降大虐(以天於殷家屢/降大虐罰如囂)
(與相皆/有水患)先王不懷(是以先王不/敢懷安故邑)厥攸作(其所/作為)視民利用
遷(必視民所利/而用之以遷)汝曷弗念我古后之聞(汝民何不念我/先王遷都之事)
(聞之後/世者)承汝俾汝惟喜康共(我今日遷不過順汝民情/使汝惟喜樂康安之是共)
非汝有咎(非汝有/罪咎)比于罰(故遂遷徙勞頓/使汝比近于罰)予若籲懷兹
新邑(我所以順呼汝民使/懷安于此新邑者)亦惟汝故(亦皆緣/汝之故)以丕從厥
志(所以大從/汝之志願)今予將試以汝遷(今我將用/以汝遷)安定厥邦(安/定)
(綏懷於/其邦)汝不憂朕心之攸困(汝民乃不憂我心之/所困者在於欲遷)乃咸
大不宣乃心(乃皆大不宣/布汝之腹心)欽念以忱(敬念以/忱誠)動予一人
(感動我/一人)爾惟自鞠自苦(是汝自取困/窮自取病苦)若乗舟(譬如/乘舟)汝弗
濟(汝不以/時而濟)臭厥載(將臭敗其/所載之物)爾忱不屬(今汝忱誠有所/不逮不能從我)
(遷/)惟胥以沈(惟相與及/於沈溺矣)不其或稽(爾乃不能稽考/是非利害所在)自怒
曷瘳(他日罹其禍患雖/自怒何所瘳瘥乎)汝不謀長(汝不謀為/長乆之計)以思乃災
(以思汝不/遷之災)汝誕勸憂(是汝大勤勉/於憂愁之道)今其有今罔後(今但/有目)
(前無長/久之計)汝何生在上(汝何以得久/生在世上乎)今予命汝一(今我命/汝遷亳)
(之言一/定不易)無起穢以自臭(無鼓浮言惑衆如起横惡之物/非特臭及他人適所以自臭也)
恐人倚乃身(恐奸人好生事/者倚托汝之身)迂乃心(以迂曲汝之心倡/浮言以惑衆遂文)
(其説以謂衆人之情皆如/此有此等人汝不可輕信)予迓續乃命于天(我所以將/汝遷者但)
(欲迎迓接續/汝命于天)予豈汝威(我豈以威/脅汝哉)用奉畜汝衆(欲奉養/汝衆民)
(而/已)予念我先神后之勞爾先(因念我先神后自湯至祖/乙諸君勞動爾先祖率民)
(以/遷)予丕克羞爾用懷爾然(使我今日大能進用爾於列/位者用懷爾祖之勞所以如)
(此/)失于政(苟今日爾臣不能率/民以遷是失其政也)陳于兹(不當久居於耿/而欲居之是陳)
(於兹/也)髙后丕乃崇降罪疾曰(我啇髙后乃赫然震怒于/上天大重降其罪疾於我)
(曰/)曷虐朕民(耿地圮壞如此汝何/虐害我民而不遷乎)汝萬民乃不生生(汝/萬)
(民乃不以/生生為念)曁予一人猷同心(與我一人謀/同其心以遷)先后丕降與
汝罪疾曰(則我先后又將大/降與汝以罪疾曰)曷不曁朕幼孫有比(耿地/如此)
(汝何不與我幼小之孫/有所親比相與共遷乎)故有爽徳(此皆我先王有明爽/之徳在天見汝衆民)
(傲慢不從/有此罪疾)自上其罰汝(乃自上天/降罰於汝)汝罔能廸(汝將何道/以辭其責)
古我先后(自成湯/至祖乙)旣勞乃祖乃父(旣以遷都之/故勞爾祖父)汝共作
我畜民(故我用汝共為/吾民畜養之官)汝有戕則在乃心(汝乃有戕賊/吾民之象在)
(汝之/心)我先后綏乃祖乃父(則我先王必先有/以安慰汝祖汝父)乃祖乃父
乃㫁棄汝(使汝祖父乃/㫁絶遺棄汝)不救乃死(坐視汝受先王之/罪疾而不救汝死)兹
予有亂政同位(於此衆有亂政之臣/締交立黨同在列位)具乃貝玉(眷戀取/邑沃饒)
(備具貝玉貝水蟲古人取其/甲為寳如今用錢玉亦寳也)乃祖乃父丕乃告我髙后
曰(汝祖父將大/告我先王曰)作丕刑于朕孫(可作為大刑罰以/及於我子孫)迪髙
后(又開導啓/迪我先王)丕乃崇降弗祥(大重降不祥之事/於汝身而不汝赦)嗚呼(盤/庚)
(嗟/歎)今予告汝不易(今我告汝/不可改易)永敬大恤無胥絶逺汝分
猷念以相從(汝分其謀分其念各自為謀念以/相從我無同謀合辭以為不可遷)各設中
于乃心(各設中正于汝心無/狥私情而忘公理)乃有不吉不迪(乃或有不/善不道之)
(人/)顚越不恭(顚覆違越我/言不恭我命)暫遇姦宄(徒欲耿邑時暫逢/人而為奸宄之事)
我乃劓殄滅之(我乃輕則割其鼻/重則殄滅之至死)無遺育(無使遺漏再/得生育於世)
無俾易種于兹新邑(無使移其種/類於此新邑)往哉生生(往新邑則/可厚生生)
(之/理)今予將試以汝遷(今我將試與汝/衆遷于亳都)永建乃家(以永長/建立爾)
(之/家)
盤庚下第十一
盤庚旣遷(旣渡河以/遷于亳邑)奠厥攸居(君民各/定所居)乃正厥位(正其/宗廟)
(社稷朝/廷之位)綏爰有衆(慰安有衆之/情使無疑)曰無戲怠(言旣遷之後/無遊戲怠惰)
懋建大命(當勉立汝之大/命長為生生計)今予其敷心腹腎腸(今我其/布心腹)
(腎腸/所藴)歴告爾百姓于朕志(歴歴告以/所遷之志)罔罪爾衆(今日旣/遷無罪)
(爾/衆)爾無共怒(爾衆無共/為忿怒)協比讒言予一人(相與恊比肆/讒言以毁我)
(一/人)古我先王(湯/)將多于前功(契始居亳湯欲廣/前功於是復居亳)適于山
(往亳依/山而居)用降我凶徳(用降凶徳/而升吉徳)嘉績于朕邦(湯所以能/成美功於)
(我國/家)今我民用蕩析離居(今我民在耿地用摇/蕩分析離其所居)罔有定
極(無有/定止)爾謂朕曷震動萬民以遷(爾臣民乃謂我何無/故震動萬民以遷都)
(之/勞)肆上帝將復我髙祖之徳(殊不知我遷乃天將復/我髙祖成湯盛徳大業)亂
越我家(致治於/我國家)朕及篤敬(朕於是及篤/厚欽敬之臣)恭承民命(敬承/民之)
(命/)用永地于新邑(用長其宅地/于此新邑)肆予沖人(故我幼/沖之人)非廢
厥謀(非敢廢爾卿士大夫/不遷之謀而不用)弔由靈(惟至誠用善謀及/去爾不善之謀)各
非敢違卜(爾不欲遷而我必/遷蓋不敢違吉卜)用宏兹賁(將恢𢎞増大商/業賁餙其治耳)
嗚呼(盤庚/嗟歎)邦伯師長(一邦之伯諸侯/衆官之長六卿)百執事之人(百執/事小)
(臣皆呼/而告之)尚皆隱哉(爾等庶㡬皆/加惻隱之心)予其懋簡相爾(我其勸/勉簡擇)
(使爾為/我輔相)念敬我衆(思念欽敬/我之衆民)朕不肩好貨(我不任好/貨財之人)敢
恭生生(有能果於恭敬/生民之生者)鞠人謀人之保居(能鞠養人者/又能圖謀使)
(人保安/其居者)敘欽(吾則敘其勞績而用/之加其禮貌而敬之)今我旣羞告爾于朕
志若否(今我旣進爾告爾以/我志所順與不順者)罔有弗欽(無有/不敬)無緫于貨
寶(爾無以緫聚/貨寳為心)生生自庸(惟以厚民生生/之業自用其心)式敷民徳(用/布)
(其愛民/之徳)永肩一心(長任此心/而不變)
說命上第十二(嘗怪傅說以匹夫而登相位不由薦舉/不由人望不由勲業不由資序田野之)
　(夫一旦得君如此然有髙宗有傅說則可君非髙宗/臣非傅說而欲效其所為未必不以私意用人也若)
　(漢文以夢得鄧通光武以䜟用王梁豈足以為憑哉/後之君欲用人者當如堯之試舜則可以無失矣)
髙宗夢得說(髙宗思想賢相之功遂於/夢中得傅說之形象說曰)使百工營求諸
野(使百官經營/而求諸田野)得諸傅巖(果得說於/傅氏之巖)作說命三篇說命
(舊簡/所標)王宅憂(髙宗/宅憂)亮隂三祀(誠信淵黙不/言已三年)旣免喪(已除/喪)
其惟弗言(其猶/不言)羣臣咸諫于王曰(羣臣皆進諫/于髙宗曰)嗚呼(嗟/歎)
知之曰明哲(事無不知/謂之明哲)明哲實作則(有明哲之徳則所/言實可為天下之)
(法/則)天子惟君萬邦(髙宗以天子之/尊君臨萬邦)百官承式(百官遵承/其言以為)
(法/式)王言惟作命(人君有言則/可以為教命)不言(無/言)臣下罔攸稟令(則/臣)
(下無所稟/受其號令)王庸作書以誥曰(髙宗用臣下進諫/之故作書以誥曰)以台正
于四方(以我表/正四方)台恐徳弗類(我恐徳之不善/無以率天下)兹故弗言
(此所以/不言)恭黙思道(但恭敬淵黙/沈思治道)夢帝賚予良弼(已而思/之旣深)
(誠感上天於夢寐間見上/帝賚賜以忠良輔弼之人)其代予言(將以代我出/言令四方)乃審
厥象(乃審度思念夢/中所見之形象)俾以形旁求于天下(使以夢中所/見圖為形以)
(此形徧/求天下)說築傅巖之野惟肖(果於傅巖得築隄人/名說者與此形相肖)爰立
作相(於是立/以為相)王置諸其左右(髙宗處之左右/使兼師保之職)命之曰(遂/命)
(之/言)朝夕納誨(朝夕之閒/納其誨言)以輔台徳(以輔翼/我之徳)若金(若金欲/成利器)
(不可/無礪)用汝作礪(今用汝說作礪欲/其體此義以治己)若濟巨川(若濟渡大/川不可無)
(舟/楫)用汝作舟楫(用汝說作舟楫欲/體其義以濟難)若歳大旱(若年歳大/旱不可無)
(霖/雨)用汝作霖雨(用汝說作霖雨欲/體此義以澤民)啓乃心(啓發汝/心所藴)沃朕
心(以沃/我心)若藥弗瞑眩(如藥不能/使人昏潰)厥疾弗瘳(則病不愈言/不能使人難)
(受則非/心不格)若跣弗視地(如徒跣而/行不視地)厥足用傷(則足用傷不/資說為視聽)
(則必至/於害事)惟曁乃僚(欲說率/其僚屬)罔不同心以匡乃辟(同心以/匡正其)
(君/心)俾率先王(使其君率/循古先王)迪我髙后(道迪我髙后/成湯之所行)以康兆
民(以安/兆民)嗚呼(髙宗/又歎)欽予時命(汝當敬/我是命)其惟有終(其惟有/終如始)
說復于王曰(說於是/荅髙宗)惟木從繩則正(木有曲直惟從繩/墨作為器用則正)
后從諫則聖(君所行有善否惟能從/諫弗咈斯足以成聖徳)后克聖(惟君能/成聖徳)臣
不命其承(則在朝之臣不待君/命皆承上意以納諫)疇敢不祗若王之休命
(如是則誰敢不/敬順王之美命)
說命中第十三
惟說命(惟傅說/承王命)緫百官(居冢宰之職/以緫百官)乃進于王曰(進戒/于王)
嗚呼明王奉若天道(天有日星之布列尊卑相正小大/相維故明哲之王奉順天道而體)
(之/)建邦設都(建諸侯之邦於外/設天子之都於内)樹后王君公(於都立天/子以治之)
(謂之后王於邦立諸/侯以治之謂之君公)承以大夫師長(又各為之命大夫/與衆官之長以承)
(奉於諸/侯天子)不惟逸豫(豈欲逸豫/以位為樂)惟以亂民(惟欲體天道叶/心勠力以治民)
惟天聦明(天之聦自我民聽天之明自/我民視出於自然至公無私)惟聖時憲(聖人/法天)
(聦明無一/毫之私意)惟臣欽若(則臣下/皆敬順)惟民從乂(斯民敢/不自治)惟口起
羞(言出於口為命一命受爵再命受服三命/受位苟口之所命非人則適以自取羞辱)惟甲胄起
戎(身被甲胄以禦寇若無故/被甲胄則適以自致冦戎)惟衣裳在笥(惟口起羞也/故衣裳寧藏)
(在笥不可/輕以予人)惟干戈省厥躬(惟甲胄起戎也故用干戈/必省於躬不可輕以加人)王
惟戒兹(王惟以/此為戒)允兹克明(言此不可輕用/而能明其所為)乃罔不休(惟/能)
(賞當功罰當/罪無不善矣)惟治亂在庶官(惟天下之治亂在庶/官得人與不得人爾)官不
及私昵(欲官其人不可/以私愛而官之)惟其能(惟有才能/然後官之)爵罔及惡徳
(欲賜以爵不可/以惡徳而進之)惟其賢(惟有賢徳/然後爵之)慮善以動(審慮其事/合於善然)
(後可/以動)動惟厥時(旣善而動又必/其時以立功)有其善(苟慮善而動遂/以善為已有)
喪厥善(適所以/失其善)矜其能(動而有功/遂矜其能)喪厥功(適所以/失其功)惟事
事乃其有備(惟事事皆/為之預備)有備無患(有備則/無憂患)無啓寵納侮
(無開寵嬖之門/納小人之侮)無恥過作非(無羞恥有過/而作成其非)惟厥攸居(思/慮)
(於所居無/事之時)政事惟醇(則政事皆醇/粹無有駮雜)黷于祭祀(祭祀數/則黷)時
謂弗欽(是謂之/不敬)禮煩則亂(祀禮煩/則紛亂)事神則難(施於事神/難以格其)
(來/享)王曰旨哉(髙宗味/其言羙)說(呼/說)乃言惟服(爾所言我惟/佩服而行之)乃不
良于言(苟爾不善/於所言)予罔聞于行(則我無所聞/而厎於行)說拜稽首
曰(說於是手至首而拜君/首至地而稽首言曰)非知之艱(非徒知其言/之善者為難)行之
惟艱(能行其言/之善為難)王忱不艱(髙宗誠能不以行之/為難而盡躬行之實)允恊于
先王成徳(信能合先王成/湯已全之成徳)惟說不言有厥咎(有君如此/而說不言)
(當自負其/咎罪也)
說命下第十四
王曰來汝說(髙宗言/來汝說)台小子舊學于甘盤(我小子舊日/學于賢臣甘)
(盤/)旣乃遯于荒野(旣而廢業乃/隱遯居田野)入宅于河(後入居/于河濵)自河
徂亳(自河往亳/邑即位)曁厥終罔顯(及其終無/顯明之徳)爾惟訓于朕志
(故今日有望於/傅說訓迪我志)若作酒醴(如作酒醴/必用麯糵)爾惟麯糵(資爾說/體麯糵)
(之義以輔成我/之徳使之醇正)若作和羮(如作和羮/必用鹽梅)爾惟鹽梅(資爾說/體鹽梅)
(之義以調和我/之性使之温柔)爾交修予罔予棄(爾說能交迭修治/我之徳而不我棄)予
惟克邁乃訓(則我亦能/行汝訓言)說曰(說/言)王(稱王/而告)人求多聞(人之/為人)
(所貴多/聞之冨)時惟建事(將以是建/立政事也)學于古訓(又必學于古訓/多識前言往行)
乃有獲(然後發於政/事有得於善)事不師古(苟為政事/不法乎古)以克永世(而/能)
(享長世/之祚者)匪說攸聞(非說/所聞)惟學遜志(惟學當謙/遜其志)務時敏(務/要)
(時時敏疾/以求之)厥修乃來(則其所修乃來/欲仁而仁至也)允懷于兹(信能懐/念此遜)
(志時敏之/誠而不怠)道積于厥躬(則道積/於其身)惟斆學半(然以道教我/者特學之半)
念終始典于學(惟因其所教而自思/念終始有常於學)厥徳修罔覺(則其/徳之)
(修日益/不自知)監于先王成憲其永無愆(又能監視先王成湯/為學成法而躬行之)
(其永無失/徳之愆也)惟說式克欽承(有君如此惟說/用能敬承其徳)旁招俊乂(廣/求)
(俊而有徳乂/而有才者)列于庶位(以列于庶位共/致其修輔之功)王曰嗚呼(髙宗/歎言)
說(呼說/告之)四海之内咸仰朕徳(今四海之間/皆仰慕我徳)時乃風(皆是/汝之)
(風化有以鼓/舞而動蕩之)股肱惟人(信有股肱之/助方可為人)良臣惟聖(有良臣/之助方)
(可成/聖徳)昔先正保衡(昔者伊尹為先代百官之正長謂/之保衡言為人君所保以為平者)作
我先王(作成我先/王湯之徳)乃曰(乃/言)予弗克俾厥后惟堯舜(我若/不能)
(使其君為/堯舜之君)其心愧恥若撻于市(心愧恥若鞭/撻于市井閒)一夫不獲
(其民有一夫/不得其所)則曰時予之辜(言是我/之罪)佑我烈祖(故能佐/佑我功)
(烈之/祖湯)格于皇天(其徳足感格/于皇天也)爾尚明保予(爾說庶㡬體/伊尹致君澤)
(民之志明白/其心以安我)罔俾阿衡專美有商(無使伊尹為君所倚/以取平者得以獨擅)
(美名/於商)惟后非賢不乂(惟君非得賢人/不使以治天下)惟賢非后不食(賢/人)
(非得賢君則寜退而不食天禄君臣之/相擇如此今日我君臣可謂明良慶㑹)其爾克紹乃辟
于先王(爾說當輔乃君之徳/使足以仰繼於先王)永綏民(永妥天/下之民)說拜稽首
曰(解見/前篇)敢對揚天子之休命(天子揚此美命於上而公/卿大夫知之大臣揚此美)
(命於下而百執事與天下/之人知之是謂對揚也)
髙宗肜日第十五(此篇祖己作以訓髙宗見君臣遇災/警戒之意夫以髙宗之聖精誠上通)
　(於天而四海仰徳於下冝祥瑞屢見可也胡為肜祭/之日有雉升鼎耳之異蓋天心之愛君猶父母之愛)
　(子故凡加之以鞭撻警之以詞責者必其可教之子/若夫子之不肖為父母所棄絶者則無事鞭撻訶責)
　(矣肜/容)
髙宗祭成湯有飛雉升鼎耳而雊(絲衣繹賔尸之詩言/自羊徂牛鼎鼎及鼒)
(則繹祭亦陳鼎鼐明矣髙宗祭湯之明日方陳鼎鼐乃/有雉自外來入其廟中升鼎耳而鳴蓋髙宗之祀常豐)
(于昵祖則必殺於逺者其祭湯/時必多闕不備故有此異雊構)祖己訓諸王(賢臣祖己/怪之遂訓)
(王欲其修/己以應天)作髙宗肜日(作此/篇書)髙宗之訓(又作髙宗/之訓篇亡)髙宗
肜日(史官題/篇目)髙宗肜日(又言髙宗肜日史官推本祖己/所言之由肜者祭之明日又祭)
(也商謂之肜周謂之繹蓋有相承不絶之意取其尋繹/而復祭也故春秋宣八年辛巳有事于大廟仲遂卒于)
(垂壬午猶繹穀梁傳之曰繹者祭/之明日又祭也髙宗於肜祭之日)越有雊雉(於此有雊/雉之異夫)
(雉之為禽飛鳴於野今乃於宗廟行/禮之時升鼎耳而鳴其為災異明矣)祖己曰惟先格王
(祖己言惟先/格王之非心)正厥事(正其敬父/薄祖之事)乃訓于王曰(然後訓/于王曰)惟
天監下民(上天監/視下民)典厥義(以義/為主)降年有永有不永(故降/年於)
(人有永/有不永)非天夭民(非天固欲夭/民而絶之)民中絶命(民之不義自/中絶其命也)
民有不若徳(民有不/順其徳)不聽罪(又不服罪而/恣行不義者)天旣孚命正
厥徳(天旣以可信之命降之災異/以格正其徳使之恐懼修省)乃曰其如台(民乃頑/無知曰)
(天命其/如我何)嗚呼(嗟/歎)王司敬民(君所司者/代天敬民)罔非天𦙍(若祖若/父代天)
(敬民無/非天嗣)典祀無豐于昵(凡祀之常典不可豐於父而薄/於祖豐之於近廟而薄於踈逺)
(也故髙宗有飛雉/之異豈無自而然)
西伯戡黎第十六(史記曰文王脫羑里之囚而獻洛西/之地然後紂賜之弓矢斧鉞使專征)
　(伐為西伯文王旣受命於紂故諸侯有為不道文王/誅之黎諸侯之國在上黨壺闗乃朝歌之西境其地)
　(密邇王畿其君黨惡於紂虐用其民故文王為民稱/兵伐之祖伊知周徳及黎則天下之困於虐政者皆)
　(將去商歸周於/是震恐作此篇)
殷始咎周(史官言祖伊聞而始咎/周蓋殷始咎惡周者)周人乗黎(以周人勝/黎則舉天)
(下困於虐政皆將歸之/紂雖欲不亡不可得也)祖伊恐(祖伊/震恐)奔告于受(奔告/殷受)作
西伯戡黎(遂作此/書戡堪)西伯戡黎(竹簡所/標題)西伯旣戡黎(又言/西伯)
(旣戡黎乃史官推本祖己所言之由蓋黎侯不道文王/戡伐之祖伊知戡黎之後代虐以寛民必去商歸周)
祖伊恐(於是/震恐)奔告于王(奔走告/商王受)曰天子(稱受為/天之子)天旣訖
我殷命(天旣訖絶/我殷之命)格人元龜(稽於正人之言/考於大龜之占)罔敢知吉
(皆無敢言/商家之吉)非先王不相我後人(非我商先代諸賢/王不相助我後人)惟王
淫戲用自絶(惟王自以滛亂戲/怠之事自絶于天)故天棄我(故天因而/棄絶我商)不
有康食(喪亡無日不/得安坐而食)不虞天性(倫於惡徳不知/虞度天性之善)不迪率
典(父子兄弟無以相/養不知蹈循常典)今我民罔弗欲喪(今我商民無/不欲其喪亡)曰
天曷不降威(言天何不降/威罰於紂)大命不摯(受天大命伐商/者又何為不至)今
王其如台(今紂雖尚處君位民/心已離其如我何)王曰(紂恬不以為/意方且言曰)嗚呼
我生不有命在天(我生於世不有修短之命/在天乎民雖怨我如我何)祖伊反(祖/伊)
(知其不可以言語感動/反身而退語於人曰)曰嗚呼乃罪多參在上(歎紂罪/惡多參)
(列著見於上天/天已誅絶之矣)乃能責命于天(今乃不自責已責命于/天謂我生修短自有天)
(命/)殷之即喪(觀此知殷/即日喪亡)指乃功(指汝之政事/皆喪亡之兆)不無戮于
爾邦(不能無誅戮之/禍於爾殷邦)
微子第十七(吕氏春秋曰紂母生微子時尚為妾改為/妻生紂紂父欲立微子太史曰有妻之子)
　(不可立妾子乃立紂微者圻内國名子爵入為/卿士微子傷國將亡作此篇以告箕子比干)
殷旣錯天命(殷旣錯亂天/命逆天命也)微子作誥父師少師(父帥箕/子少師)
(比/干)微子微子若曰(意若/曰)父師少師(呼箕子比/干而告之)殷其弗或
亂正四方(殷家危亡之證已成/不復能治正四方矣)我祖厎遂陳于上(我祖/成湯)
(致力而行遂成其/功昭然陳列在上)我用沈酗于酒(我紂沈湎酒而迷/溺酗酒而醉怒)用
亂敗厥徳于下(用亂敗湯/徳于下)殷罔不小大好草竊姦宄(殷/之)
(臣民染紂之惡無有小大好為草/野竊盗以至為奸於外為宄於内)卿士師師非度(以至/上而)
(六卿與庶士亦皆相/師效為非法度之事)凡有辜罪(凡下有/辜罪者)乃罔恒獲(乃上/下相)
(蒙常不/獲罪)小民方興(小民之被害/者方將興起)相為敵讎(共為/敵讎)今殷其
淪喪(喪/亡)若涉大水(洪/水)其無津涯(無有津涯畔/岸不復可救)殷遂喪越
至于今(殷遂喪亡顚/越必在今日)曰父師少師(微子又呼箕子/比干而與之謀)我其
發出狂(我念商家危亡/不覺發出狂疾)吾家耄(我一家皆/老耄不堪)遜于荒(欲遯/走于)
(荒/野)今爾無指告予(今我父師少師/乃無指意告我)顚隮若之何其(不知/商家)
(顚越隕墜/將若之何)父師若曰(箕子荅㣲/子意若曰)王子(呼微子/為王子)天毒降災
荒殷邦(天降酷毒之/災荒亂殷邦)方興沈酗于酒(紂方且興起/沈酗于酒)乃罔
畏畏(乃不畏其/所可畏)咈其耇長(咈戾其老/成長上)舊有位人(舊有職/位之人)
今殷民乃攘竊神祗之犧牷牲用(今殷民化之亦無所/畏乃攘竊祭天神地)
(祗色純之犧體全之牷/牛羊豕之牲器實之用)以容將食無災(逓相容隱將而/食之略無災罪)
降監殷民(故我下/視殷民)用乂讎斂(紂所用以治者皆重/斂之人與民為仇讎)召敵
讎不怠(故民仇之皆自召/敵仇曽不解怠)罪合于一(君臣上下恣行/不義罪合為一)多
瘠罔詔(善良之人多有瘠/病無有詔而救之)商今其有災(商家今有/喪亡之災)我興
受其敗(我若興起諫紂人必/不聽徒受禍敗而已)商其淪喪我罔為臣僕(商/若)
(没亡我當守節不事/他國之主以為臣僕)詔王子出迪(但詔微子/出而逃遯)我舊云刻
子(我舊日常云立微子繼帝乙微子/旣不立而紂立未免刻害於子)王子弗出(微子不/出紂必)
(戮/之)我乃顚隮(我商家乃顚越/隮隕不可復存)自靖(為今之計不/過人自為謀)人自獻
于先王(人自為謀/獻于先王)我不顧行遯(如我所謀誓與商為依/豈復顧為遯走之計乎)
　
　
　
　
　
　
　
　尚書句解卷五
欽定四庫全書
　尚書句解卷六
　　　　　　　　　　　　元　朱祖義　撰
泰誓上第一(泰誓三篇者是武王代紂大㑹誓衆之辭/史官隨其先後而記之上篇序旣言一月)
　(戊午中篇又言戊午王次于河朔則知上中二篇同/日而作上篇作於河南諸侯方大會孟津將渡之時)
　(中篇作於河朔孟津已渡之後至下篇作/於戊午之明日故篇首以時厥明别之)
惟十有一年(周自虞芮質成諸侯並附文王遂受命稱/王至九年大統未集而卒武王三年服畢)
(乃於十/有一年)武王伐殷(武王喪畢始伐殷觀兵孟津以卜諸/侯伐殷之心諸侯僉同乃退以示弱)
一月戊午(至十三年正月/二十八日戊午)師渡孟津(更與諸侯期㑹以/師衆渡孟津而共)
(伐/紂)作泰誓三篇(誓衆將渡作上篇已渡作/中篇渡之明日作下篇)泰誓(舊簡/標題)惟
十有三年春(正月戊午即是序所謂十有一年一月戊/午也前言十一此言十三蓋傳冩之誤也)
(周以十一月建子為正月言春者/蓋紀改正朔以所建之月為春也)大㑹于孟津(大㑹諸/侯於孟)
(津而/將渡)王曰(武王誓/衆言)嗟我友邦冢君(嗟歎我同志之/邦大君諸侯)越我
御事庶事(及我周治事之臣/與衆士之賤者)明聽誓(明聽我/誓言)惟天地萬
物父母(惟天地化生萬/物為之父母)惟人萬物之靈(人稟五行之秀/氣格五常之正)
(性為萬物/之最虛)亶聦明(天地於人之中又擇/誠有此聦明之資者)作元后(使為大/君司牧)
(生/民)元后作民父母(大君又為/民之父母)今商王受弗敬上天(武王/數紂)
(之罪以見上天之意/紂不敬上天之付托)降災下民(降災罪/於下民)沈湎冒色(溺淫/於酒)
(貪冒/于色)敢行暴虐(敢行凶暴/虐殺無辜)罪人以族(以罪加人/誅及族類)官人以
世(以官使人/延及于世)惟宫室臺榭陂池侈服(修所居宫室臺則/積土為之榭又臺)
(上有屋者陂則障水使不流池則掘地以停水侈/服則華其躬凡此皆役民之力斂民之財以為之)以殘
害于爾萬姓(以此殘害/于爾萬民)焚炙忠良(忠良加以炮烙/之刑使不敢言)刳剔
孕婦(孕婦則刲刳其腹剔/去肉至骨以視其胎)皇天震怒(惟紂惡積不可掩/罪大不可解故天)
(怒其/所為)命我文考(乃命我文徳/之父文王)肅將天威(敬行天威/命以伐之)大勲
未集(大功未/有所成)肆予小子發(武王自稱小子發武王/名故我於十有一年)以爾
友邦冢君(與爾同志曰/友長君諸侯)觀政于商(共觀商政欲紂/改過而歸於善)惟受
罔有悛心(惟受遲至十二年/之乆無悛改之心)乃夷居弗事上帝神祇(乃/平)
(居不祀天/地神祇)遺厥先宗廟弗祀(又遺弃先世/宗廟而不祀)犧牲粢盛(凡/國)
(家所蓄色純之犧牛羊豕/之牲黍稷曰粢在器曰盛)旣于凶盜(盡為凶/人所盜)乃曰(方且/自肆)
(而/言)吾有民有命(我下有人民可賴以安/上有天命可恃以存)罔懲其侮(更不/懲創)
(侮慢/之心)天佑下民(武王旣數紂罪故遂言我今日所以/伐罪救民之意於是上天佑助下民)作
之君作之師(命我作君以治/之作師以教之)惟其克相上帝(惟我今日/能相助上)
(天/)寵綏四方(寵愛綏安/四方之民)有罪無罪(紂之有罪當順上帝/之意而伐之若其無)
(罪當順上帝之意而赦之或/伐或赦但視上天之志如何)予曷敢有越厥志(我何敢/有違上)
(帝之志而/妄行哉)同力度徳(大抵征戰之事力同則/料度其徳而有徳者勝)同徳度義
(徳同則料度其/義而有義者勝)受有臣億萬(今受有臣/十千十萬)惟億萬心(其心/不一)
予有臣三千惟一心(心一所以見力與徳/義紂皆不我敵也)商罪貫盈(紂/罪)
(惡如繩之貫/物繩亦盈滿)天命誅之(故天命/我誅之)予弗順天(我若不順/天誅之)厥
罪惟鈞(其得罪於/天與紂同)予小子夙夜祗懼(我於是早夜祗敬/畏懼不敢安居)
受命文考(受命于我文/徳之父文王)類于上帝(以物之類天/者祀天也)宜于冢
土(祭社曰宜冢/土社神也)以爾有衆(遂以爾有/衆之諸侯)㡳天之罰(致天之/罰於紂)
天矜于民(上天常/矜怜民)民之所欲天必從之(今民欲罰紂天/必從而罰之)
爾尚弼予一人(爾有邦冢君御事庶事庶㡬/輔弼我一人掃除紂之暴虐)永清四海
(以長清四海如源清則流清今欲去/紂之惡是清其源而天下皆清矣)時哉弗可失(今我/伐紂)
(正是天人合同之/時不可違失也)
泰誓中第二
惟戊午(上篇同/此日)王次于河朔(武王渡孟津/止於河之北)羣后以師畢
㑹(羣諸侯以衆盡㑹/於武王所止之處)王乃徇師而誓曰(武王乃巡/衆而誓言)嗚呼
(嗟/歎)西土有衆(周都豐鎬地在西從武王渡河/者皆西方諸侯故言西土有衆)咸聽朕言
(皆聽/我言)我聞吉人為善惟日不足(聞古人言善人為/善日日憂其不足)凶人
為不善亦惟日不足(凶惡之人為不善/亦日日憂其不足)今商王受力行
無度(受力行無/法度之事)播棄黎老(如播榖而散之散棄/面黎色之老成人)昵比罪
人(親近有罪逋/逃之人昵逆)淫酗肆虐(淫色酗酒肆行/暴虐之威酗煦)臣下化之(臣/下)
(皆習/紂惡)朋家作仇(分為朋黨互/相結為仇讎)脅權相滅(以權勢相脅/更相殄滅)無
辜籲天(横及無辜之民/皆呼天告寃)穢徳彰聞(穢汙之徳/顯聞于天)惟天惠民
惟辟奉天(天惠愛斯民/君奉天愛民)有夏桀弗克若天流毒下國(桀/不)
(能順天愛民流/虐毒于下國)天乃佑命成湯(天乃眷佑/大命成湯)降黜夏命(降/下)
(黜棄夏/之天命)惟受罪浮于桀(受罪又/過于桀)剥喪元良(剥落喪失殷/王元子之良)
(善如/微子)賊虐諫輔(賊虐殺害諫正輔/弼之臣如比干)謂已有天命(自謂已/有天命)
(足/恃)謂敬不足行(自謂恭敬之/事不足行)謂祭無益(自謂祭祀為/無益而不修)謂
暴無傷(自謂暴虐為/無傷而不已)厥監惟不逺在彼夏王(可監為戒/者不逺在)
(桀為惡而湯/伐之是也)天其以予乂民(天今以我/乂治斯民)朕夢協朕卜(我/得)
(吉夢與我/吉卜相合)襲于休祥(密有休/祥之兆)戎商必克(以戎兵誅紂/理必可勝)受
有億兆夷人離心離徳(紂有億兆平/人皆離心徳)予有亂臣十人同
心同徳(我有治亂之臣十/人皆與我同心徳)雖有周親(紂於億兆雖有至/親心徳旣離必將)
(叛/之)不如仁人(不如我亂臣/皆仁人也)天視自我民視天聽自我民
聽(況天以我民所視為視以我民所聽為/聽仁人旣歸於我則天心歸於我必矣)百姓有過在
予一人(百姓在紂湯火中其/過豈不在我一人乎)今朕必往(今我必/往伐紂)我武惟
揚侵于之疆(舉我威武/侵紂疆界)取彼凶殘(取彼凶/殘之紂)我伐用張(以/張)
(大我/伐功)于湯有光(紂旣黜則於湯之道為/有光以紂喪失湯之道)勗哉夫子罔或
無畏(勉將士不可/無畏懼之心)寧執非敵(寧執非我/敢敵之志)百姓懍懍(今百/姓罹)
(紂虐政懍/懍危懼)若崩厥角(如崩摧其角/無所容顧)嗚呼乃一徳一心(歎/汝)
(將士當一其心/徳人無異志)立定厥功(立定其功/之必成)惟克永世(斯能為/長世無)
(窮之/計)
泰誓下第三
時厥明(時戊午之/明日己未)王乃大巡六師(武王自河北趨商/郊乃大巡六軍)明
誓衆士(明明誓/告衆士)王曰嗚呼(王歎/而言)我西土君子(我西土友/邦冢君御)
(事庶士在河/北者皆君子)天有顯道(天有顯然不/可揜之道)厥類惟彰(善惡禍/福各以)
(類應道/甚彰明)今商王受狎侮五常(今紂輕狎侮/慢五常之道)荒怠弗敬(荒/淫)
(怠棄不以/敬而行之)自絶于天(皆紂自絶于/天非天絶紂)結怨于民(紂自結怨/於民非民)
(怨/紂)斮朝渉之脛(紂見冬月有朝涉水者謂其/脛耐寒斮脛視之斮斫脛踁)剖賢人之
心(見比干忠諫謂其心/異於人剖開而視之)作威殺戮(作為刑威/殺戮無辜)毒痡四海
(而其毒徧病/於四海痡鋪)崇信姦回(尊信姦猾/回邪之人)放黜師保(放棄退黜/師保之任)
屏棄典刑(屏去棄絶/前世常法)囚奴正士(拘囚奴戮/正直之士)郊社不修(郊/祀)
(天社祀地紂/則壊而不修)宗廟不享(宗廟以奉先王/紂則廢而不享)作竒技淫巧(但/作)
(竒異伎藝凡/巧於為淫者)以恱婦人(以恱/妲己)上帝弗順(故上天不/順其所為)祝降
時喪(於是㫁絶降下/喪亡之非於紂)爾其孜孜(爾衆士當/孜孜不怠)奉予一人(助/我)
(一/人)恭行天罰(敬行大/罰討紂)古人有言曰(嘗聞古/人之言)撫我則后虐
我則讎(民心無常撫恤我則戴/為君虐害我則視為讎)獨夫受(今紂寡助孤/立謂之獨夫)洪
惟作威(方大為威/虐以害民)乃汝世讎(乃與汝民/世世為讎)樹徳務滋(大抵/封殖)
(有徳之人如殖樹必/栽培灌漑使之繁滋)除惡務本(除去罪惡之人如除草/必芟夷藴崇務絶根本)
肆予小子誕以爾衆士(故我大以/爾衆士)殄殱乃讎(殄絶殱滅/汝世讎殱)
(音/尖)爾衆士其尚迪果毅(爾衆士庶㡬各進/於果敢勇毅之地)以登乃辟(以/成)
(汝君/之功)功多有厚賞(奏功多則/我有厚賞)不迪有顯戮(不進則我肆/諸市朝有顯)
(明之/戮)嗚呼(嗟/歎)惟我文考(惟我文徳/之父文王)若日月之照臨(徳如/日月)
(之照/臨)光于四方顯于西土(逺則光四方/近則顯西土)惟我有周誕受
多方(故我周大受多方/之歸往而有天下)予克受非予武(今我勝紂/非我能武)惟朕
文考無罪(惟我文考未嘗得罪/於天天佑助我周家)受克予(紂若/勝我)非朕文考
有罪(非我文考/得罪於天)惟予小子無良(惟我小子無良善之徳/所以我國家不能克終)
(其令/緒)
牧誓第四(牧野乃誓臨戰之時也讀典謨如鼓春風雍/容於揖遜之中讀諸誓如覩秋氣肅殺使人)
　(為之戰慄夫春與秋氣象雖不侔而天所以生/物則一聖人之心亦豈有二致時焉而已矣)
武王戎車三百兩(戎車兵車也一車兩輪攷車以兩言/古者兵車一乗甲士三人歩卒七十)
(二人三百乘則共二萬二千五百人/此指武王之師非兼言諸侯之師也)虎賁三百人(兵車/外又)
(有虎賁三百人乃驍勇之士其猛/如虎之奔蓋在王左右為侍衞者)與受戰于牧野作牧
誓(臨戰遂/作此書)牧誓(史官/標題)時甲子昧爽(武王以戊午明日己/未發自河北次五日)
(甲子暗昧未分之/際將明未明之時)王朝至于商郊牧野(武王早朝至/商郊之牧野)乃
誓(誓/衆)王左杖黃鉞右秉白旄以麾(武王左手杖黄鉞右/手執白旄以指麾而)
(言所以肅其進/退刺擊之節)曰逖矣西土之人(言逺矣諸侯衆士皆/西土之人以慰勞其)
(行役/之逺)王曰嗟我友邦冢君(嗟歎我同/志之諸侯)御事司徒司馬司
空(治事之/三卿)亞旅(衆大夫之/次於卿者)師氏(大夫以兵/守門者)千夫長(統千/人之)
(帥/)百夫長(統百人/之帥)及庸蜀羌髳微盧彭濮人(及此八國/之人乃西)
(南夷與江漢之夷文王為西伯/化行江漢之域故來助周伐紂)稱爾戈(武王旣歴衆所/誓人於是使之)
(舉爾/之戈)比爾干(近爾/之盾)立爾矛(矛亦㦸之屬長二/丈執之以立于地)予其誓(聽/我)
(誓告/汝士)王曰(誓/曰)古人有言曰牝雞無晨(古人言母雞/無鳴晨之理)牝雞
之晨惟家之索(母雞鳴晨則物反常/為殀家必索而盡)今商王受惟婦言
是用(紂惟妲已之言是/用是牝雞而鳴晨)昬棄厥肆祀弗荅(冝其昬於事/神則棄其所)
(常陳之祭祀而/其不能報本)昬棄厥遺王父母弟不迪(王父母之昆/弟母弟同母)
(弟皆棄其骨肉/不案之以道)乃惟四方之多罪逋逃(乃聚四方之多/罪而逋走逃亡)
(者/)是崇是長是信是使(於是尊崇之推長/之親信之任使之)是以為大夫
卿士(於是或以為/大夫為卿士)俾暴虐于百姓(使此等人肆/暴虐于百姓)以姦宄
于商邑(以為姦為宄/于商之都邑)今予發(稱/名)惟恭行天之罰(以恭敬/而行天)
(之/罰)今日之事(征戰/之事)不愆于六步七步(其坐作進退之法/不過六步七步)
乃止齊焉(乃止而整齊其/衆不可輕進)夫子勗哉(凡爾將/士勉哉)不愆于四
伐五伐六伐七伐(其攻擊刺殺之際少不得/過四五多不得過六七)乃止齊焉
(整齊其衆不/可令過殺)勗哉夫子(勉哉/將士)尚桓桓(庶㡬奮桓/桓之威武)如虎如
貔如熊如羆(其勇猛如/虎貔熊羆)于商郊(在於/商郊)弗迓克奔(紂之衆/士或有)
(不敵我師能來奔於/我汝又不可迎擊之)以役西土(當收用以/役於西土)勗哉夫子(勉/战)
(將士前後反覆其文所/以致諄諄誓戒之意)爾所弗勗(爾將士其有/不能致勉者)其于爾
躬有戮(其于爾身/有誅戮)
武成第五(武功旣成則無事於用武蓋聖人之武不用/於殘民害衆而用於禁亂止暴商紂旣黜奚)
　(以武為故歸馬放牛示不復用豈如/後世窮兵黷武無有休息之日哉)
武王伐殷往伐歸獸(史官敘自往伐之/始至歸獸之後)識其政事(記録/其始)
(終設施/之政事)作武成(遂作/此書)武成(竹簡/標題)惟一月壬辰(十有三年/正月二日)
(壬/辰)旁死魄(魄是月之輪廓初三日則生/明魄死初二日則近於死魄)越翼日癸巳(遇/明)
(日初三/日癸巳)王朝步自周(武王早朝步行自/鎬京之周而東)于征伐商(而往/伐商)
(至其月二十八日戊午師至孟津渡孟/津而行至二月初四日甲子武王滅紂)厥四月哉生明
(其年閏三月至四月/三日辛卯月生明)王來自商(武王自/商來歸)至于豐(文王所/居之地)
乃偃武修文(偃息武功/修舉文事)歸馬于華山之陽放牛于桃林
之野(華山之南桃林/之野皆近豐地)示天下弗服(示天下以今旣偃/武不復服牛乗馬)丁
未(四月/十九)祀于周廟(告祭周先祖廟/即后稷至文王)邦甸侯衞(近而諸侯/之邦甸服)
(逺而侯/服衞服)駿奔走(皆大/奔走)執豆籩(執豆籩/以助祭)越三日庚戌(自四/月十)
(九日過二日至/二十三日庚戌)柴望大告武成(武王燔柴祭天望祀山/川大告天地以武功成)
旣生魄(月旣望則魄生明死乃四月十八日也武王於/十九日祭廟二十二日柴望皆是生魄之后行)
(事又盡此生/魄已后之日)庶邦冢君曁百工受命于周(使衆邦諸侯/與百官皆受)
(命於/周)王若曰(武王之/意若曰)嗚呼(嗟/歎)羣后(呼羣諸/侯而告)惟先王建邦
啓土(我周王業自后稷在唐虞際封/於邰建立此邦國開啓此疆土)公劉克篤前烈(后/稷)
(曽孫公劉復能/修后稷功業)至于大王肇基王迹(至太王又后稷十/二世孫去邠邑岐)
(民以為仁人從如歸市/而王者之迹始基乎此)王季其勤王家(王季能纘太王/之業勤於王家)
我文考文王(至我文徳/之父文王)克成厥勲(能成/其功)誕膺天命(大受/天之)
(眷/命)以撫方夏(以撫安/中夏)大邦畏其力(大邦諸侯/則畏其力)小邦懷其
徳(小邦諸侯/懷慕其徳)惟九年大統未集(文王自受命至没九/年未能一統天下)予
小子其承厥志(武王謙稱我/小子繼其志)厎商之罪(致商紂/之罪惡)告于皇
天后土(以告天/神地祇)所過名山大川(與所過名山/大川之鬼神)曰惟有道
曽孫周王發(惟有道之人/曽孫周王發)將有大正于商(將大正商紂/之罪而伐之)
今商王受無道暴殄天物(紂無道暴虐殄絶天所/生之物使不得遂其生)害虐
烝民(以刑法虐害/天所生衆民)為天下逋逃主(凡有逋罪逃亡者皆/往依紂而紂則主之)
萃淵藪(聚衆惡如淵/聚魚藪聚獸)予小子旣獲仁人(我小子旣得/仁人而用之)敢
祗承上帝(敢祗承上/帝之命)以遏亂略(以遏絶商紂/為亂之謀略)華夏蠻貊
(内而華夏之民/外而蠻貊之邦)罔不率俾(無不相率/以為已使)恭天成命(而敬上/天一定)
(不可易之命以/決伐紂之舉)肆予東征(故我興師自豐/鎬西來以東征)綏厥士女(安/慰)
(天下士女罹/紂之惡者)惟其士女(惟其士女見/周師之來)篚厥𤣥黄(所以盡/盛𤣥黄)
(之幣于筐篚/中以迎我師)昭我周王(且昭顯我有周/當為天下主者)天休震動(以天/常有)
(休祥著見震動/華夏蠻貊之衆)用附我大邑周(使之歸附/我大邑周)惟爾有神(惟/爾)
(天地山/川神祇)尚克相予(庶㡬相/助於我)以濟兆民(使我克商而拯/濟兆民於塗炭)無
作神羞(不可棄我而不保/取敗衂以為神羞)旣戊午(於是十有三年正/月二十八日戊午)師
逾孟津(王兵以/過孟津)癸亥(自正月十九日己未離河北至二/月三日癸亥凡五日行四百里至)
(朝歌赴敵/其速也)陳于商郊(遂分布行陣/於商郊牧野)俟天休命(時天行雨/至雨者天)
(地神人和同之/應即為休命也)甲子昧爽(明日甲子明暗未分/之時欲明未明之際)受率其
旅若林(紂率衆來多/若林木之盛)㑹于牧野(㑹聚牧野/與武王戰)罔有敵于我
師(無有足以/敵于我師)前徒倒戈(紂之徒衆居前/者皆自倒其戈)攻于後以北(反/以)
(攻其在後之人奔/北以走自相屠戮)血流漂杵(遂至血流漂杵雖殺人多/皆紂師自相屠戮而周師)
(實未嘗血刃此豈武王使之然哉紂罪惡貫盈天所不/容故至此極孟子所謂盡信書不如無書深疑以至仁)
(伐至不仁必無血流漂杵之事其意恐學者傳之失眞/以武王牧野之戰殺人誠如是之多後世嗜殺人之主)
(必指武王為口實故為此拔本塞源之論孟子誠有功/於武王也要之血流漂杵實是紂衆自相攻擊也故血)
(流至多當時必有此理未可以/孟子之說而疑其無是事也)一戎衣天下大定(武王/所以)
(能一著戎衣而/天下遂至大定)乃反商政(乃反商/紂虐政)政由舊(用成湯/之舊政)釋箕
子囚(紂囚箕子為奴隷武/王反其所為釋放之)封比干墓(比干忠諌紂怒而/殺之武王反其所)
(為而禮/封其墓)式商容閭(式車上横木男子立乗有所敬則俯/而憑式商容為紂所貶退處私室武)
(王反其所為過容/門閭憑式而敬之)散鹿臺之財(鹿臺貨財紂斂於民也/武王反其所為而散布)
(之/)發鉅橋之粟(鉅橋穀粟紂取於民也/武王反其所為而發之)大賚于四海而
萬姓恱服(以之大賚于四海之民/而萬姓所以心恱誠服)列爵惟五(列諸侯之/爵為公侯)
(伯子男之/五等封建)分土惟三(分諸侯之土為三等公侯百/里伯七十里子男五十里)建官
惟賢(建官如三公三孤之任/則取其賢而有徳者)位事惟能(位如百執事之/列則取其能而)
(有才/者)重民五敎(重民君臣父子兄弟夫婦/朋友五敎施之而不敢輕)惟食喪祭(食/者)
(民之天喪以篤於孝祭以報/本反始莫不重之而不敢忽)惇信明義(天下有忠信者/從而惇崇之有)
(義士者從/而顯明之)崇徳報功(有徳者崇而尊之/有功者禄而報之)垂拱而天下治
(武王創業垂統盡在是矣夫何/為哉垂衣拱手而天下自治也)
　
　
　
　尚書句解卷六
欽定四庫全書
　尚書句解卷七
　　　　　　　　　　　　元　朱祖義　撰
洪範第六(此篇以洪範名乃箕子歴陳治天下之大法/如彞倫即九疇九疇之一以五行言五行之)
　(一以水言則五行者九疇之本水者五行之本水有/逆順則五行因之而有汨與治也五行有汨與治則)
　(九疇亦因之而有斁與敘也豈天/果有物不以畀鯀而獨以錫禹哉)
武王勝殷(勝/商)殺受(誅/紂)立武庚(立紂子武/庚奉殷祀)以箕子歸(釋箕/子囚)
(使歸于周箕殷/封之國子爵也)作洪範(遂作洪/範之書)洪範(此二字史官舊題/古者序自為一篇)
(故每篇首揭其題以為一篇之目孔安國引序各冠/其篇首因存而不去故今書諸篇皆重言本目也)惟
十有三祀(二月甲子武/王滅紂之後)王訪于箕子(武王往就箕/子訪問治道)王乃
言(武王/言)曰嗚呼箕子(歎而/箕子)　惟天陰騭下民(惟天陰有/以定下民)
(騭/陟)相協厥居(相而助之使合於道自然居之而安/日用飲食不知其黙與是道㑹者)我不
知其彞倫攸敘(惟我不知九疇之/常倫所敘如何)箕子乃言曰(荅武王/而言)
我聞在昔鯀陻洪水(惟我有聞在昔鯀之治水謂土勝/水以土陻塞之不行盖水者五行)
(之本水既塞而/失其本陻音因)汨陳其五行(所以亂陳其五/行而不以其序)帝乃震怒
不畀洪範九疇(天怒不與鯀洪範九疇之道非有物而/不與也五行九疇之本五行既亂而失)
(其本/也)彞倫攸斁(常倫所以斁敗者/即天不與也斁妬)鯀則殛死(鯀既/殛死)禹乃
嗣興(禹繼父/而興)天乃錫禹洪範九疇(天錫禹以洪範九疇/之道非有物以與之)
(也禹之治水能行其所無事水由地/中行而五行皆得其性則其本立矣)彞倫攸敘(九疇之/常倫所)
(以次敘即/天賜也)初一曰五行(初一謂五行者實日用常行之/道九疇皆自是出不言用者以)
(五者散在九疇之内所謂敬/用至嚮用無非五行之用也)次二曰敬用五事(次二謂/人君欲)
(修己者不可不以/敬用五者之事)次三曰農用八政(次三謂君欲厚民/之生者不可不用)
(八/政)次四曰協用五紀(次四謂嵗月日星辰各有象可/紀考合天時者不可不用五紀)次
五曰建用皇極(次五謂君欲有所建立以/示民不可不用大中之道)次六曰乂用
三徳(次六謂君欲因時致治不/可不用剛柔正直之三徳)次七曰明用稽疑(次七/謂君)
(欲釋已之疑惑不可不/明用其卜筮以考之)次八曰念用庶徵(次八謂君當/思用其衆徵)
(之休咎以騐/已之得失)次九曰嚮用五福(次九謂君欲民知所慕/而趨於中必用五福以)
(勸/之)威用六極(欲民知所畏而不敢失/於中必用六極以威之)一五行(九疇之一/箕子陳日)
(用之/五行)一曰水二曰火三曰木四曰金五曰土(此列五/行之名)水
曰潤下(水性濕故/謂之潤下)火曰炎上(火性燥故/謂之炎上)木曰曲直(木之/生或)
(曲或直木/之常性也)金曰從革(金就鍛従人變革則/従革者金之常性也)土爰稼穡(土/性)
(可以稼穡然水火之性皆自然而然至於土/必用人力耕耨耘耔然後於是乎可以稼穡)潤下作鹹
炎上作苦(由其性而作成之則有自然之味非五行有/成體即有成味也作而成之然後有味故箕)
(子所以必言作鹹作苦作酸作辛作甘也盖水之發源/未嘗鹹也流而至海凝結既久然後鹹之味始成豈非)
(潤下之所作乎大之始然未嘗苦也炎炎不已焦/熯既久然後苦之味始成豈非炎上之所作乎)曲直
作酸(木之初生未嘗酸也根而榦榦而枝枝而葉葉而/花花而實既實然後酸之味成豈非曲直之所作)
(乎/)從革作辛(金之在鑛未嘗辛也既従革而器始新久/而舊舊則生鏽於上而辛辣之味始成豈)
(非従革之/所作乎)稼穡作甘(土之生稼穡也其實甘則其/甘之味豈非稼穡之所作也)二五
事(九疇之二箕子/陳人君之五事)一曰貌(容/貌)二曰言(言/語)三曰視(目之/所視)四
曰聽(耳之/所聴)五曰思(心之/所思)貌曰恭(貌以接人不可/不恭敬乎人)言曰從
(言以明理不可/不順従於理)視曰明(視欲及逺/故貴乎明)聽曰聰(聽欲在徳/故貴乎聰)思
曰睿(思欲其能通/故貴乎睿)恭作肅(貌所以待人而能恭則/可以作成敬肅之徳)從作
乂(言能従理義則可/作成乂治之徳)明作晢(視而明則洞達無蔽可/作而成智哲之徳晢哲)聰
作謀(聴聦則審諦無惑/作而成善謀之徳)睿作聖(思而能睿則無所不/通作而成克念之聖)三
八政(九疇之三箕子陳/先王厚民之八政)一曰食(謂務農重/穀之政)二曰貨(謂阜/通貨)
(財之/政)三曰祀(謂報本反/始之政)四曰司空(設司空度土/居民之政)五曰司
徒(設司徒敬敷/五教之政)六曰司冦(設司冦立法/懲奸之政)七曰賓(賓者交/際酬酢)
(之政如冠昏喪/祭鄉相見之類)八曰師(師者寓兵於農修武備/之政如鄉遂教閲之法)四五紀
(九疇之四箕子陳五/者乃大事之絰紀)一曰歲(嵗星所次每嵗歴一/辰十二嵗一周天)二曰
月(月昱乎夜月行於天日十/三度有竒一月一周天)三曰日(日昱乎晝日行於/天一日一度嵗一)
(周/天)四月星辰(即嵗月日所行之次也星即二十八宿其/度周天三百六十五四分度之一辰即十)
(二辰訾娵降婁大梁實沈鶉首鶉火鶉尾/夀星大火析木星紀𤣥枵之類應十二月)五曰厯數(謂/嵗)
(日月星辰其行各有盈縮進退遲速長短之不同然皆/不離於數故以厯紀其數因以是數推考其行度以驗)
(其當否故次/五謂之厯數)五皇極(九疇之五箕子/陳皇極之道)皇建其有極(人君/大建)
(立性中所固/有之中道)斂時五福(能大建中道則能斂集/是五福使備於吾身)用敷錫
厥庶民(然後使民用中得福即是/聖人敷布五福以與衆民)惟時厥庶民(惟是/庶民)于
汝極(徃就/汝極)錫汝保極(與汝共/守其中)凡厥庶民(凡下而/衆民)無有淫
朋(無有/過黨)人無有比徳(上而公卿大夫/無有阿比之徳)惟皇作極(皆大為/中道之)
(歸/)凡厥庶民(衆/庶)有猷(智足有謀/而偏於謀)有為(材足有為/而偏於為)有守(正/足)
(以有守而/偏於守)汝則念之(汝當念而錫用/之使歸於中)不協于極(又有責/之以善)
(則未至合/于中道)不罹于咎(歸之于惡則又未麗于罪/咎是在乎可上可下之間)皇則受
之(人君當大其/度量以受之)而康而色(又康安和悦汝/之顔色誘掖之)曰予攸好徳
(彼苟改過遷善而告/我曰予所好在徳)汝則錫之福(汝則使之用中而得/福即是汝與之福)
時人斯其惟皇之極(故是人於此乎/始入歸於中道)無虐煢獨(然後無/虐煢獨)
(之人不及於中者當/使改而及於中煢瓊)而畏髙明(無畏髙明之人過中/者當使俯而歸于中)人
之有能有為(有材能而偏於能有/作為而偏於為者)使羞其行(使能者進/其為之行)
(為者進其能之/行兼全而歸中)而邦其昌(邦國得此人而用/之豈不昌盛乎)凡厥正人
(大凡正/人之道)既富方穀(既先富之使有常産以養/常心方可使之入於善)汝弗能使
有好于而家(然則富之至矣汝猶不謂使/其有好徳之心于汝國家)時人斯其辜
(如是之人於是乎/所為無非辜罪)于其無好徳(于其永無好/徳之心矣)汝雖錫之
福(汝雖欲使之趨/中而錫與之福)其作汝用咎(彼反謂汝用咎惡以誤/之是則下愚不移其可)
(化/乎)無偏無陂(今人君建中以示民當處/心無不平不正之私陂祕)遵王之義(必循/先王)
(正義而/行之)無有作好(無以己私/意自作好)遵王之道(必循先王正/道而行之)無
有作惡(無以己之私/意自作惡)遵王之路(必循先王正路而行之/是猶有待於遵而後適)
(中/)無偏無黨(至於無不平於/己無蔽惡於人)王道蕩蕩(則無事於遵而/王道自蕩蕩而)
(廣/大)無黨無偏(無黨於人/無偏於己)王道平平(則王道平平/而夷易平駢)無反無
側(無背弛/無傾邪)王道正直(則王道自正/直而公平)㑹其有極(将見王者/出與物㑹)
(則酬酢應/變有此中)歸其有極(歸而處己則寂/然不動有此中)曰(於是/自言)皇極之敷
言(吾所以建大中之/道布為言以訓民)是彞是訓(乃以是常行/之理為是訓)于帝其訓
(是乃得於/天以為訓)凡厥庶民極之敷言是訓是行(衆民因君感/發其自有之)
(極亦以是極敷布為言/遞相訓戒而期於必行)以近天子之光(殆若朝夕親近/穆穆之光而密)
(承丁寜/之訓矣)曰(斯民稱/誦之曰)天子作民父母(天子教我以是極/信其為民之父母)以
為天下王(為天下所/歸往也)六三徳(九疇之六箕子/陳三徳之用)一曰正直
(不剛不/柔之徳)二曰剛克(剛徳/之勝)三曰柔克(柔徳/之勝)平康正直(人君/處天)
(下平安無事之時當/以正直之徳待之)彊弗友剛克(處强梁弗友順之世/當以剛徳之勝待之)
夑友柔克(處夑和友順之世當/以柔徳之勝者待之)沈潛剛克(然剛勝則暴/故必沈伏潛)
(蔵其威以抑其剛徳/之偏勝而使合於中)髙明柔克(柔勝則懦故必髙明振/奮其徳以揚其柔徳之)
(偏勝而使/合於中)惟辟作福(惟君得以作/其賞善之福)惟辟作威(惟君得以/作其罰惡)
(之/威)惟辟玉食(惟君得享玉食之奉欲/君操利勢以用三徳也)臣無有作福作威
玉食(臣無有僭/竊乎此)臣之有作福作威玉食(臣而有僭/竊乎此)其害
于而家(則内必害乎/汝之室家)凶于而國(外必凶于/汝之邦國)人用側頗僻
(在位之人因以側而不正/頗而不平僻而不中頗坡)民用僭忒(在下之人因僭越/差忒不復名分之)
(守矣/忒慝)七稽疑(九疇之七箕子陳/稽考所疑之策)擇建立卜筮人(選擇建/立掌龜)
(卜蓍筮/之人)乃命卜筮(乃命以卜筮之事龜/占曰卜筴占曰筮)曰雨(此以龜卜/視其龜兆)
(有霏微似/雨而下者)曰霽(龜兆舒豁/似雨止者)曰蒙(龜兆/蒙暗)曰驛(龜兆希疎不/連屬如絡繹)
(然/)曰克(龜兆交錯相侵/入如欲相勝者)曰貞(此揲蓍而筮其始揲/也内卦静而正曰貞)曰悔
(其再揲外卦/動而過曰悔)凡七(凡此/七者)卜五(龜兆則雨霽蒙/驛克五者為用)占用二(蓍/占)
(用貞悔二/者之體)衍忒(無非推衍其/義欲知差忒)立時人作卜筮(凡立是人/作卜筮之)
(官/)三人占則從二人之言(盖従衆也周官太卜掌三兆/之法三易之法則卜筮復有)
(三法必並建三人使各以法占視/其吉凶之多寡以為之従違也)汝則有大疑(汝武王/或舉大)
(事有/所疑)謀及乃心(先謀度/於汝心)謀及卿士(又謀之在/朝卿士)謀及庶人
(又謀之天/下庶人)謀及卜筮(然後謀/之卜筮)汝則從(謀順/於心)龜從(卜之/順)筮
從(揲蓍/而順)卿士從(卿士/順)庶民從(庶民/順)是之謂大同(此之謂/大同)
身其康彊(故事之所舉在吾身/則有康安强盛之喜)子孫其逢吉(子孫則從/福慶之吉)
汝則從龜從筮從(三者/順)卿士逆庶民逆(二者/不從)吉(以從多/逆少故)
(吉/)卿士從龜從筮從(三者/順)汝則逆庶民逆(二者/不従)吉(亦以/従多)
(逆少/故吉)庶民從龜從筮從(三者/順)汝則逆卿士逆吉(亦以従/多逆少)
(故/吉)汝則從龜從(二者/順)筮逆卿士逆庶民逆(三者/不從)作内吉
(内而作冠昏喪/祭之事則吉)作外凶(外而作征伐遷國則/凶以従少逆多也)龜筮共違
于人(如人謀則従/而鬼謀則逆)用靜吉(靜而止其/謀則吉)用作凶(作而遂其/謀則凶箕)
(子意稽疑以龜筮為主/若龜筮從則無不吉耳)八庶徵(九疇之八箕子/陳衆證驗之事)曰雨(以/潤)
(物/)曰暘(以照/物)曰燠(以長/物)曰寒(以成/物)曰風(以動/物)曰時(五者/無不)
(順其/事)五者來備(五者之来既/備而無缺)各以其敘(各不失/其時敘)庶草蕃
廡(衆草必蕃滋而豐/廡其他可知廡侮)一極備凶(五者之中苟有一事/極備如多雨多𤾉凶)一
極無凶(有一事極無如/無雨無𤾉亦凶)曰休徵(言休美之驗有五/在君之五事如何)曰肅
時雨若(君之貌恭而作肅則/時雨順之非淫雨也)曰乂時𤾉若(君之言從而/作乂則時𤾉)
(順之非/亢暘也)曰晢時燠若(君之視明而作/晢則時燠順之)曰謀時寒若(君之/聽聰)
(而作謀則/時寒順之)曰聖時風若(君之思睿而作聖則時風順之/欲知己徳之修觀此五者之時)
(若可/見矣)曰咎徵(言咎惡之驗有五/在君之五事如何)曰狂恒雨若(貌之不恭/則為狂故)
(常雨/順之)曰僭恒暘若(言之不從則為/僭故常暘順之)曰豫恒燠若(視之不/明則為)
(豫故常/燠順之)曰急恒寒若(聽之不聰則為/急故常寒順之)曰蒙恒風若(思之/不睿)
(則為蒙故常風順之人君欲知己/之咎惡觀此五者之恒若可見矣)曰(箕子又曰不惟人/君五事可以感雨)
(𤾉風燠寒/休咎之證)王省惟嵗(王者所省察者兼總/萬事如嵗之總日月)卿士惟月(卿/士)
(分居列位以治其詳/如月運行以成嵗)師尹惟日(衆正官之吏各治其/職如日運行以成嵗)嵗
月日時無易(王與卿士師尹各得其職如嵗月日/時既無差易則五者之休證應之)百穀
用成(年豐而/百穀成)乂用明(事治而/得其明)俊民用章(天下有道賢者/出而用彰顯)
家用平康(賢者既用則國/家太平而安康)日月嵗時既易(王與卿士師/尹各失其職)
(如日月嵗時之差易/則五者之咎證應之)百穀用不成(嵗饑而/穀不成)乂用昏不明
(治道自/然不明)俊民用微(賢者隠/於側微)家用不寧(國家自/然不寧)庶民惟星
(衆民之微/猶星在天)星有好風(箕星東方木宿也風中央士氣/木克士故従土所好而好風)星
有好雨(畢星西方金宿也雨東方木氣/金克木故従木之所好而好雨)日月之行(星之/所好)
(雖不同而日月之行有常度民之所/好雖不同而卿士師尹之治有常法)則有冬有夏(故日/之行)
(也春分行赤道夏至而北秋分行青道冬至而南月之/行也立春東行青道立秋西行白道立冬北行黑道立)
(夏南行赤道此日月之常度不徇乎星之所好亦/猶彼卿士之職各自有常法不徇乎民之所好也)月之
從星(月苟失道妄行東従箕西従/畢猶卿士而従乎民之所欲)則以風雨(則箕有揚/沙之風畢)
(有滂沱之雨猶政教失/常以従民欲所以亂也)九五福(箕子於九疇之/末陳五福之美)一曰夀
(享年/之永)二曰富(資財/豐足)三曰康寧(身心安/靜無事)四曰攸好徳(所好/在徳)
五曰考終命(成全終命之數/而不死於非命)六極(窮極之/苦有六)一曰凶短折
(因凶而至短折若好勇鬭狠/以至夭死非正命而死皆是)二曰疾(有惡/疾)三曰憂(多憂/患不)
(樂其/生)四曰貧(困於/財)五曰惡(為人/凶惡)六曰弱(為人無依倚/則不能自立)武
王既勝殷(此孔子序分器亡/書武王既已勝殷)邦諸侯(制邦國以封/有功之諸侯)班宗
彞(班以宗廟彞尊/以為有國重器)作分器(作分器之書言諸/侯尊卑各有分也)
旅獒第七(西旅一獒之獻微也武王受之若未甚害召/公極言而力誡之誠慮自此玩物而喪志故)
　(作此/書)
西旅獻獒(西戎有旅國慕武王威徳/獻犬髙四尺曰獒獒音敖)太保作旅獒(召公/居太)
(保之職作旅獒/之書以戒武王)旅獒(竹簡所/標題)惟克商(武王勝/商之後)遂通道于
九夷八蠻(道路通于夷蠻/来享来王非一)西旅厎貢厥獒(故西旅亦/致貢獒犬)太
保乃作旅獒(召公作/旅獒書)用訓于王(以訓/武王)曰(言/)嗚呼(嗟/歎)明王
慎徳(古者明哲之/王謹慎修徳)四夷咸賓(四方之夷/皆使賓服)無有逺邇(無逺/無近)
畢獻方物(盡獻方土/所有之物)惟服食器用(可以為衣服/飲食器用者)王乃昭
徳之致于異姓之邦(王乃昭明己徳足致逺方之来/貢遂以頒賜于疎而異姓侯國)無
替厥服(使無廢其/事上之誠)分寶玉于伯叔之國(分逺方所貢寳/玉于親而同姓)
(伯叔/之國)時庸展親(是用施其/親親之道)人不易物(人皆一心事上不/變易其心於分之)
(親疎賜/之貴賤)惟徳其物(惟以徳視物/不以物視物)徳盛不狎侮(君徳盛大/則不狎易)
(侮慢/於人)狎侮君子㒺以盡其心(君子勞心治人狎侮/之則無以盡其心)狎侮
小人罔以盡其力(小人勞力以治於人/狎侮則無以盡其力)不役耳目(不役/耳於)
(聲不役/目於色)百度惟貞(湛然無欲百為之法/度自然皆歸於至正)玩人喪徳(苟玩/弄人)
(則為薄徳之人/而必喪失其徳)玩物喪志(愛玩於物則為溺物/之人而必喪失其志)志以道
寧(今王在己之志當以道安/之使聲色貨財不能惑)言以道接(在人之言當以/道接之使詖淫)
(邪遁不/能入)不作無益害有益(不為無益之事/以害有益之事)功乃成(然後/事之)
(有益者其/功乃成)不貴異物賤用物(不貴重逺方奇異之物/而輕賤斯民常用之物)民
乃足(然後民之常/用乃給足)犬馬非其土性不畜(況犬馬非其土/地所冝不可畜)
(養/)珍禽奇獸不育于國(珍異之禽奇怪之/獸不養育于國)不寶逺物則
逺人格(不以逺方難得之物為寳則/蠻夷見其不貪必心悦来服)所寶惟賢則邇人
安(所寶惟賢才任位福及生民/近而中國之人皆得其安)嗚呼(嗟/歎)夙夜㒺或不勤
(早夜無或/至於不勤)不矜細行(苟不愛惜細行謂/獒為小物而受之)終累大徳(終害/在己)
(純全之/天徳)為山九仭(譬如為山髙至九仭/山將成矣八尺曰仭)功虧一簣(一簣/之土)
(未進則虧損/將成之全功)允迪兹(謂武王信能/蹈行此言)生民保厥居(則君無/玩好而)
(生民皆得/保厥居)惟乃世王(而有周之子孫亦/可以世世惟王矣)巢伯来朝(此亡/書序)
(南方逺國巢伯以武/王克商聞風來朝)芮伯作旅巢命(圻内芮國伯爵之/諸侯入為王卿士)
(陳王威徳作書以命巢君故謂之旅巢命其書在/旅獒之下書既亡序無所屬孔安國附於此芮汭)
金縢第八(武王有疾周公作冊書以告太王王季文王/欲以身代武王之死既事之後史官乃以其)
　(書藏於金縢匱中至武王没後周公當國三監流言/成王以風雷之變啓金縢之匱因見所禱之策史官)
　(以其出於金縢匱中故其書謂之金縢縢緘也盖藏/書於匱其匱以金縢之若金鎖鑰之類故曰金縢)
武王有疾(武王有/疾病)周公作金縢(金縢/之書)金縢(舊簡/所標)既克商
二年(既克商/之二年)王有疾弗豫(武王有疾/病不悦豫)二公曰(太公召/公也)我
其為王穆卜(我其為武王敬卜/於鬼神以觀吉凶)周公曰未可以戚我先
王(言未可以龜卜祝之/鬼神用憂戚我先王)公乃自以為功(周公乃自以/請命為己事)為
三壇同墠(築土為壇除地為墠為三壇坐北面/南以禮缺  王同墠一地而為之)為壇於
南方北面(又為一壇於/南方北面)周公立焉(公向三/王而立)植璧秉珪(置/璧)
(於壇執圭於/手以禮神)乃告太王王季文王(告三王欲其請命于/天許其代武王死)
史乃冊祝曰(祝史之官執/公所為冊書)惟爾元孫某(缺示三王之長/孫某成王讀金)
(縢之冊至發字/云某史因記之)遘厲虐疾(遇危厲暴/虐之重疾)若爾三王是有丕
子之責于天(如爾三王有責于天必/須長子死以償其責)以旦代某之身(則/請)
(以旦代/武王身)予仁若考(我之仁徳如/我父文王)能多材多藝(能多材力/多伎藝)
能事鬼神(是則能/事先王)乃元孫不若旦多材多藝不能事鬼
神(乃長缺不能事鬼神/    死)乃命于帝庭(乃可受命于天帝/之庭以有天下)
敷佑四方(言能布徳教以/佑助四方之民)用能定爾子孫于下地(用能/安定)
(爾三王之子孫/于下地為天子)四方之民㒺不祗畏(下民無不/敬而畏之)嗚呼(嗟/歎)
無墜天之降寶命(武王不死則不隕墜上/天所降有天下之寳命)我先王亦永
有依歸(則宗廟血食而我三王神/靈亦可永逺有依托歸宿)今我即命于元龜(今/我)
(就受三王之命/於大龜之卜)爾之許我(爾三王若許/我代武王死)我其以璧與珪
(我則以/璧與珪)歸俟爾命(歸家俟爾三王/肯令代死之命)爾不許我(爾三王苟/不許我代)
(武王/死)我乃屏璧與珪(屏去珪璧不復/事三王矣屏上)乃卜三龜一習吉
(祝史宣冊書畢乃以龜之三/兆卜之三者一同相因而吉)啓籥見書(於是開啓鎖鑰/觀所蔵卜筮書)
乃并是吉(乃并是/吉兆)公曰(言/公)體(視此/兆體)王其㒺害(王必無害/不至於死)
予小子新命于三王(我小子因卜而/新受命于三王)惟永終是圗(已許/武王)
(不死可為周家/永逺終久是圗)兹攸俟(於此當有所/待其死命)能念予一人(我死/三王)
(必能念我一人/武王假之以年)公歸(公自壇墠/之所而歸)乃納冊于金縢之匱中
(祝史乃納禱死之冊/於黄金所縢之匱中)王翼日乃瘳(武王於納冊之/明日疾乃瘳愈)武王
既喪(疾瘳後四年/武王死喪去)管叔及其羣弟(武王同母弟十人長/伯邑考次武王次管)
(叔次周公次蔡叔霍叔管叔以其為兄不得位/冢宰而周公以弟居已上故與羣弟蔡叔霍叔)乃流言
于國(乃宣播其言流入鎬/京國中若流水然)曰公將不利于孺子(言周公/將不利)
(便於稚子必/奪成王之位)周公乃告二公曰(周公乃告太/公召公言)我之弗辟
(我若不能用法/誅管蔡辟音闢)我無以告我先王(則我心愧無/以告先王)周公居
東二年(周公於是居東/征伐至於二年)則罪人斯得(則罪之三叔斯為/成王所得而誅之)
于後公乃為詩以貽王(其後公乃作/詩以貽成王)名之曰鴟鴞(詩名/鴟鴞)
(其中有無毁我室之辭謂已之東/征惟思王室不安亦如鳥之惜巢)王亦未敢誚公(王見/之亦)
(未敢誚/責周公)秋大熟(是嵗之秋/百穀大熟)未穫(未曽/刈穫)天大雷電以風(天/忽)
(雷電大作/又繼以風)禾盡偃(禾盡為風偃/仆於田畝中)大木斯拔(以至大木/亦為所拔)邦
人大恐(周邦之人觀此/天變大恐懼)王與大夫盡弁(成王與大夫盡/服皮弁以質素)
(應天/之變)以啓金縢之書(將啓匱取卜筮之書命/龜以卜休咎未卜之間)乃得周公
所自以為功(乃得周公往者所/自以請命為己事)代武王之説(欲代武王/之死之説)
(於金縢/匱中)二公及王(太公召公/及成王)乃問諸史(乃問前日諸史/従周公冊祝者)
與百執事(與前日百執事従/周公奔走服事者)對曰信(同辭應曰/信有是事)噫(恨/辭)公
命我勿敢言(周公當時命我勿敢言矣而我言之豈不/失信以負周公乎此所以有歎恨不滿之)
(辭/)王執書以泣(王大悟執/冊書以泣)曰其勿穆卜(言今不須敬/卜我已知過)昔
公勤勞王家(昔周公勤勞王/室如此其至)惟予沖人弗及知(惟我幼/沖人不)
(及知/此事)今天動威(今天動風雷之威使我/啓緘而卜因得此書)以彰周公之徳
(彰顯周/公之徳)惟朕小子其新逆(我小子今改過/自新迎公以歸)我國家禮亦
冝之(國家褒崇賢者/之禮亦冝如此)王出郊(王出郊/迎周公)天乃雨反風(天乃/降雨)
(反回/風勢)禾則盡起(禾盡起/不復偃)二公命邦人(太公召公/乃命國人)凡大木
所偃(禾為大木/所偃仆者)盡起而築之(盡扶起禾/築之使殖)嵗則大熟(是年/禾大)
(豐/熟)
大誥第九(武王既崩周公以冢宰居攝百官總己以聴/冢宰管叔以周公之兄不平其事乃與蔡霍)
　(二叔倡為流言謂公將不利於孺子乃挾武庚以叛/王室而淮夷亦繼以叛周公於是自往東征將黜絶)
　(有商之命先以其征伐之意大/誥於天下故其書謂之大誥)
武王崩三監及淮夷叛(管蔡霍為三監監武庚治/殷民乃挾武庚及淮夷叛)周公
相成王(周公為成/王之相)將黜殷作大誥(遂作大/誥之書)大誥(竹簡/所標)王
若曰(成王意/如此言)猷(以黜商/之謀)大誥爾多邦(大誥爾多/邦諸侯)越爾御
事(及爾治/事之臣)弗弔(我不為天/所憫恤)天降割于我家(故天降下凶/害於我周家)
(使武王/遽喪)不少延(不少延/長其命)洪惟我幼沖人(大自思惟我乃/幼小童沖之人)
嗣無疆大歴服(嗣守無窮大歴年久/之天下乃莫大之事)弗造哲(我尚未能/深造知人)
(之/哲)迪民康(以啓迪民於/康安之地)矧曰其有能格知天命(況天道/深逺其)
(能至於天而/知其命哉)已予惟小子(已矣乎/我小子)若涉淵水(今如涉/渡淵水)予
惟往求朕攸濟(我惟日夜往求我/所以濟艱之道)敷賁(敷布賁/飾其治)敷前人
受命(以敷布𢎞張前/人所受之天命)兹不忘大功(於此不忘/前人大功)予不敢閉
于天降威(我豈敢閉塞上天所降/威于三監而不伐之乎)用寧王遺我大寳龜
(於是用安天下之王武王/所遺我大寶龜而卜之)紹天明即命(天吉凶雖明非/龜為紹介𫝊命)
(人莫曉以紹介上/天之明就受其命)曰(龜/告)有大艱于西土(今羣叔流言有/艱難于西土)
西土人亦不静(西土人亦/惶惑不安)越兹蠢(於此蠢/蠢而動)殷小腆(禄父/力小)
(富/厚)誕敢紀其敘(大敢紀其既亡之/敘意圗復興商業)天降威(敢妄意如此/者亦見天降)
(威於周而/武王死)知我國有疵(知我國有/此疵病)民不康(民將/不安)曰(故敢/妄言)
予復(我當恢/復舊業)反鄙我周邦(反以我周家/為商之都鄙)今蠢今翼日(今/武)
(庚蠢動於商/郊今之明日)民獻有十夫予翼(民之賢者有十/夫来為我輔翼)以予敉
寧武圗功(以為我撫安武事所圗/回之功敉撫也寧安也)我有大事休(則我舉/兵我大)
(事可謂/美矣)朕卜并吉(我卜為二龜/又皆并吉)肆予告我友邦君(故我/告我)
(同志之國/君諸侯)越尹氏(及庶官/之正者)庶士御事(上中下衆士/為王治事者)曰(告/之)
(曰/)予得吉卜(我已得/吉卜)予惟以爾庶邦(我今惟以爾/衆國諸侯)于伐
殷逋播臣(往伐殷之逋亡/播蕩之臣武庚)爾庶邦君(奈何爾衆/國君諸侯)越庶士
御事(及衆士治/事之臣)㒺不反曰(無不以言/復於我曰)艱大(興師伐殷其/事至艱至大)
民不静亦惟在王宫邦君室(今西土之民所以不安者/雖由武庚之叛其源亦惟)
(在於羣叔以骨肉之親離問王室釁/端實兆於王之宫與邦君之室也)越予小子考翼(自/謂)
(於我小子當自/反以成其敬道)不可征(不可輕舉/征伐之事)王害不違卜(王曷不/違卜而)
(勿征/邪)肆予沖人(故我幼/沖之人)永思艱(長思所以/艱大之説)曰(遂/言)嗚呼(嗟/歎)
允蠢鰥寡(國叛而我征之信蠢/動其鰥寡無告之民)哀哉(可哀/也哉)予造天役(造/為)
(也我為天/之所役使)遺大投艱于朕身(天實以事之甚大遺於我/身事之甚艱投於我身)
越予沖人(於我幼/沖之人)不卭自恤(豈容於我身而/自恤之乎卬昂)義爾邦君
(宜爾國/君諸侯)越爾多士(及爾上中/下之多士)尹氏御事(庶官之正為/王治事之臣)綏
予曰(皆當安/慰我曰)無毖于恤(無大畏謹東征之役為朝廷/憂恤之事而至於退縮不進)不
可不成乃寧考圗功(惟當仗義以往不可不成汝安/天下之父武王勤勞所謀之功)已
予惟小子(已矣乎/我小子)不敢替上帝命(不敢廢上天/東征之命)天休于
寧王(況天往日有休美之命/命我安天下之王武王)興我小邦周(興起自我小/邦周之諸侯)
(而為/天子)寧王惟卜用(武王尚且惟卜是/用凡事不敢妄舉)克綏受兹命(故能/安定)
(天下受/此大命)今天其相民(今日天有意於誅/叛人以助我民)矧亦惟卜用(況/我)
(亦惟卜是用得吉兆故往伐之/何可聴爾違卜之言而自沮邪)嗚呼(嗟/歎)天明畏(天道甚/明明而)
(可/畏)弼我丕丕基(今卜并吉是輔成/我大大之基業)王曰(成王/曰)爾惟舊人
(爾邦君御事/皆舊有位人)爾丕克逺省(爾大能逺/逺思省)爾知寧王若勤哉
(爾知我安寧天下之武王/當時建立若之何其勤哉)天閟毖我成功所(今日武庚/之亂乃天)
(宻有以謹我/成功之所)予不敢不極卒寧王圗事(我不敢不盡終/武王勤勞所謀)
(之/事)肆予大化誘我友邦君(故我大訓化誘掖我/同志之邦君諸侯)天棐忱
辭(天亦冥𠖇之中輔我/化誘諸侯至誠之言)其考我民(其考察我民如十夫/予翼即天之所輔也)
予曷其不于前寧人圗功攸終(我何敢不誅武庚而於/前安天下之武王謀其)
(功之所/終乎)天亦惟用勤毖我民(今武庚之亂天亦惟用勤/勞毖謹我民使知憂恤)
若有疾(如人有疾去其疾則身/安除其患則民可安)予曷敢不于前寧人攸
受休畢(我何敢不於武王所/受休命而畢其事乎)王曰(成王又更/端以告曰)若昔朕其
逝(如我昔者初欲東征之時/仗義決伐我其往之久矣)朕言艱日思(所以遲遲未/行者我以爾)
(等言難之故日念/於心故至今耳)若考作室(我思今日正如/父欲作室家)既厎法(既/致)
(其髙下向/背之法)厥子乃弗肯堂(其子乃不肯/為之堂基)矧肯構(況肯結/構其屋)
(乎/)厥父菑(又如耕田其/父菑而去草)厥子乃弗肯播(其子不/肯播種)矧肯穫
(況肯俟成熟/而刈穫乎)厥考翼(今我武王定天下大業立經陳紀/已敬其事如作室有法治田已菑)
(矣今三監武庚之亂我不能討平以安社稷則是不肯/堂不肯播況望其顯設藩飾制禮作條以文太平如子)
(之構如穫乎使武王/之靈於此時見之)其肯曰(其肯/自謂)予有後弗棄基(我有/後而)
(終不棄我/之基業乎)肆予曷敢不越卭敉寧王大命(惟其如此故/我何敢不以)
(我身撫循武王之大命/謂伐武庚安周室也)若兄考(譬如為人父兄/猶成王為人君)乃有友
伐厥子(乃有朋友伐擊其子猶/四國作亂害西土之民)民養其勸弗救(為厮養/如奴隷)
(者方且坐視武庚為/民害而不救可乎)王曰(王又更端/以告邦君)嗚呼(歎/言)肆哉(肆陳/也欲)
(其陳力/決行)爾庶邦君越爾御事(爾邦君及/治事之臣)爽邦由哲(爽明/邦國)
(使無疑謀者由/於知人之哲)亦惟十人迪知上帝命(惟彼十人獨能/啟迪以知天命)
(所在毅然而/至輔我以往)越天棐忱爾時㒺敢易法(謂武王之初以/至誠為天所輔)
(爾于彼時尚不敢改易/其武王所班之法度)矧今天降戾于周邦(況今天降/下災戾于)
(周邦而/武王死)惟大艱人(惟大艱險之人如/三監武庚之徒)誕鄰胥伐于厥室
(得以乗釁而大鄰近相/殺伐於其所居之室)爾亦不知天命不易(爾豈不知/天命歸周)
(有不可改/易之理邪)予永念曰(我亦當深思/逺慮而言)天惟喪殷若穡夫(天/惟)
(喪亡殷家如穡夫之治田畝去惡草則恐/其害嘉穀武庚作亂是惡草之本根未除)予曷敢不終
朕畝(我何敢不芟夷藴崇以終其田畝之/事滅武庚以終其安天下之功哉)天亦惟休于
前寧人(今滅武庚可以必勝者天亦/以此休美于前寧人武王)予曷其極(我後人/何能至)
(此極/至也)卜敢弗于從(卜之既吉敢/不往従之)率寧人有指疆土(今我/循守)
(安天下之武王指我疆土/所至不容坐受其侵略)矧今卜并吉(況今卜之龜/而三兆并吉)肆
朕誕以爾東征(故我大以爾/庶邦東征)天命不僣(今日天命已一/定決不僣差)
卜陳惟若兹(卜之所陳又如此/汝不可以不從)
微子之命第十(微子與紂同母而為兄在商以子爵食/邑於微故謂微子武王克商微子痛社)
　(稷無主乃持祭器造軍門肉袒面縛左牽羊右抱茅/膝行而前以告武王乃釋微子使復其位至武庚作)
　(亂成王殺之然後始封微子於宋/以續殷後故作微子之書以命之)
成王既黜殷命(廢點殷命/而絶其爵)殺武庚(誅殺/武庚)命微子啓代殷
後(命微子名啓代/殷後奉祭祀)作微子之命(此篇/書)微子之命(舊簡/所標)王
若曰(成王之/意若曰)猷(以道/告之)殷王元子(其母未立為后生微子/既立為后生紂紂為嫡)
(而立微子其庶兄也故成王/呼微子為殷王帝乙之長子)惟稽古(考之/古典)崇徳象賢(當/尊)
(崇前代聖王之有徳者於其子孫之中/擇其賢能似先王者為侯以奉祭祀)統承先王(使繼/承先)
(王之/統緒)修其禮物(修明先王禮物正朔服/色車旗制度皆如其舊)作賔于王家(為/賔)
(於周家以客禮待/之有不臣之義)與國咸休(與周國/齊休美)永世無窮(長世/無窮)嗚
呼(嗟/歎)乃祖成湯克齊聖廣淵(汝視湯能齊則純一不雜/聖則大而化之寛洪為廣)
(沈潛/為淵)皇天眷佑(上天於是/眷顧佑助)誕受厥命(遂大受天/命有天下)撫民以
寛(撫安其民以/寛仁之政)除其邪虐(盡除夏桀不正/不仁之惡政)功加于時(故/安)
(民之功加被/於當時之民)徳垂後裔(在己之徳垂及/於後世之苖裔)爾惟踐修厥猷
(爾㣲子能踐/履修明其道)舊有令聞(舊有/美譽)恪慎克孝(誠恪戒謹/能盡孝道)肅恭
神人(齊肅恭敬幽不/忽神明不忽人)予嘉乃徳(我實嘉/美汝徳)曰篤不忘(謂汝/徳實)
(篤厚而/不可㤀)上帝時歆(上帝於/是歆享)下民祗協(下民於/是敬和)庸建爾于
上公(用是建立汝/以上公之位)尹兹東夏(以正此東夏之民宋在/王室之東故謂之東夏)欽
哉(敬/哉)往敷乃訓(往就宋國常敷布/汝訓迪斯民之道)慎乃服命(謹慎汝上/公九命之)
(服居諸/侯之職)率由典常(循行典祀常法/不可一毫僭差)以蕃王室(以蕃輔/我王家)𢎞
乃烈祖(恢𢎞汝有功烈之祖/成湯而發揮其道徳)律乃有民(以法整齊汝所/有之民而使不)
(越教/令)永綏厥位(庶可長安處/上公之位)毗予一人(以毗輔我一/人毗音皮)世
世享徳(後嗣因汝侯國世/世享汝之盛徳)萬邦作式(他國皆以/汝為法式)俾我有
周無斁(使我周家與汝親/宻無有厭斁之事)嗚呼(嗟/歎)往哉惟休(往就宋國/當思所以)
(休美/其職)無替朕命(無廢我命/汝之言)唐叔得禾(此亡書序唐叔成/王母弟封於晉於)
(其食邑/内得禾)異畝同穎(異畝隴而/同穎穗)獻諸天子(以為瑞故取/而貢於天子)王
命唐叔歸周公于東(成王以為周公之徳所感而致君/臣有和合之象時周公東征未返)
(遂命唐叔以其禾/迎周公自東而歸)作歸禾(遂作歸/禾之書)周公既得命禾(周公/既得)
(成王所命/以歸之禾)旅天子之命(乃陳天子所/以命己之意)作嘉禾(遂作嘉禾/之書謂是)
(禾之生本乎君/之有嘉徳也)
　
　
　
　
　尚書句解卷七
欽定四庫全書
　尚書句解卷八
　　　　　　　　　　　　元　朱祖義　撰
康誥第十一(康叔文王子武王周公之弟成王叔父也/武王克商立紂子武庚於衞乃紂之故都)
　(代殷後以治餘民武王崩管蔡挾武庚叛周公東征/誅管蔡黜殷命然後以其餘民封康叔為衛侯告戒)
　(之辭至於再三史官録之以古者竹簡編書辭多/非一簡所能載於是分為康誥酒誥梓材三篇)
成王既伐管叔蔡叔(武王克商封弟叔鮮於管叔度於/蔡監紂子武庚治餘民武王崩管)
(蔡挾武庚以叛/成王既伐二叔)以殷餘民封康叔(以殷餘民封康叔/於衞都為衞侯)作
康誥(首以書主於告/康叔故謂康誥)酒誥(次以書説紂淫酒而民化之/今日當有所禁止故云酒誥)
梓材(終以書有若作梓材之言故取二字以/名篇謂之梓材皆所以告康叔故共序)康誥(舊簡/標題)
惟三月(周公攝政七/年之三月)哉生魄(月始明死魄/生即十六日)周公初基(周/公)
(初造/基址)作新大邑于東國洛(作新大邑都于王/室東國洛汭之地)四方民大
和㑹(四方民皆大/和悦而來會)侯甸男邦采衞(侯甸男之邦及采與/衞五服之諸侯皆在)
(焉/)百工(與所屬/百官)播民和(播率其民/之和悦者)見士于周(見而服其/役事于周)
(邦/)周公咸勤(公因其來皆撫/摩勞來而勤之)乃洪大誥治(乃推廣前日/大誥諸侯以)
(治東征之役/者諭臣民)王若曰(周公謂成王/之意若曰)孟侯(呼康叔/為長侯)朕其弟
(乃我/之弟)小子封(㓜小之/子名封)惟乃丕顯考文王(惟汝大明/之父文王)克明
徳愼罰(能明其徳以化民/謹其罰以防民)不敢侮鰥寡(不敢侮慢鰥/寡無告之民)庸
庸(因其可/用用之)祗祗(可敬/敬之)威威(可刑/刑之)顯民(以此至公之/道昭示於民)用肇
造我區夏(用能始造我周/家區域之中夏)越我一二邦以修(於我西土/一二侯邦)
(歸順與我/共修共治)我西土惟時怙冒(終則罄西土皆怙恃/依賴其覆冒之恩)聞于
上帝(由是其徳/升聞于天)帝休(天於是/嘉美之)天乃大命文王殪戎殷(天/乃)
(大命文王殪/滅戎殷殪翳)誕受厥命(大受其/天命)越厥邦厥民(及其國/之民)惟
時敘(皆得其敘無/有不滿之望)乃寡兄朂(汝少得如此之兄武王又/能勉懋繼文王而有天下)
肆汝小子封(故汝小/子名封)在兹東土(今得在此王室之/東為守土之諸侯)王曰
嗚呼封(呼康/叔名)汝念哉(汝當念上文所陳/文武積累之艱難)今民將在祗遹
乃文考(今治商民大槩在敬述/汝文德之父文王所為)紹聞衣徳言(紹而繼行/其所聞衣)
(而佩服其徳/言衣去聲)往敷求于殷先哲王(往即乃封又敷布遍/求殷家先哲之王所)
(行善政/善教)用保乂民(用以安治/商之餘民)汝丕逺惟商耇成人(汝又/大逺)
(思惟商之/老成人)宅心知訓(所以能處心而/知訓民之道者)别求聞由古先哲
王(又别徧求以審聞由行夏商/以上古先智哲之王之道)用康保民(合是二者用/安保康民)
𢎞于天(所聞所求廣而充/之一槩以天理)若徳裕乃身(順天賦自然之/徳使綽然有餘)
(裕於/汝身)不廢在王命(則康叔所能仰副成王丁寧之/意而在上之命可以不廢矣)王曰
嗚呼小子封(嗟歎㓜小/之子名封)恫瘝乃身(商民未化如有痛疚/在汝之身恫通瘝官)
敬哉(可不/敬哉)天畏棐忱(天威雖可畏/常輔人至誠)民情大可見(觀民情/向背大)
(可見天之/輔不輔)小人難保(小民之情/無常難安)往盡乃心(往汝衞國惟/盡汝之心)
無康好逸豫(無敢安然好為/逸樂遊豫之事)乃其乂民(乃可以/治民)我聞曰
(我聞古/人之言)怨不在大(民怨不/在於大)亦不在小(亦不在於小/皆足以召亂)惠不
惠(惟順其所不順而/逆民之事不敢為)懋不懋(勉其所不勉而在己之職/不敢怠忽而後可以無怨)
(矣/)已汝惟小子(已矣乎汝惟/㓜小之子)乃服惟𢎞王應保殷民(今/汝)
(所服行惟在於𢎞大王道/以應殷民所欲而保安)亦惟助王宅天命(亦以輔助/成王安處)
(天/命)作新民(作新商/民舊俗)王曰嗚呼封(又歎而/呼叔名)敬明乃罰(康叔/雖封)
(於衞實以衞侯為周司冦故成/王戒以敬謹明審汝所用之罰)人有小罪非眚(乙人有/罪小於)
(甲然非如無目為/眚而過誤為之)乃惟終(終於為惡/不肯改悔)自作不典式爾(自/為)
(不合典常之事/且曰法固當爾)有厥罪小(雖乙有罪/小於甲)乃不可不殺(乃罪/輕情)
(重不可/不殺)乃有大罪非終(乃甲人有罪大於乙/然非終於為惡不悛)乃惟眚災
適爾(乃如無目誤為/天災適然如此)既道極厥辜(雖盡道以責之信/所犯重而極其罪)時
乃不可殺(是乃罪重情/輕不可殺)王曰嗚呼封(又呼名/以告)有敘(治有/次敘)
時乃大明服(於是大明政事/之次序而行之)惟民其勅懋和(則民自然/相勅正勸)
(勉以趨/於至和)若有疾(如汝身有病務調治之今/推去病之術以去民惡)惟民其畢棄
咎(則民盡棄/惡而歸善)若保赤子(如赤子常加保抱撫養之恩/今推保赤子之情以保民)惟
民其康乂(則民皆躋/治安之域)非汝封刑人殺人(刑殺固自有法/非汝封得刑人)
(殺人/也)無或刑人殺人(然雖非汝得刑殺而汝為司冦又/不可使刑殺不出於汝而假之或)
(人/也)非汝封又曰劓刵人無或劓刵人(又曰非汝封可以/自劓刵人亦不可)
(使劓刵人之事或出於他人/而不出於汝封劓藝刵音餌)王曰外事(王所言皆叔為/司冦所當謹之)
(刑此言謹衞國之/刑故以紂事列之)汝陳時臬司(王國之刑汝身任其責/至外而衞國之事汝但)
(當設是法官/以治之臬齧)師兹殷罰有倫(治之之道則師兹殷/先王罰之有倫叙者)又曰
要囚服念五六日(又言囚辭考覈已得其要未可/遽決當佩服思念至五六日)至于
旬時(至於一旬十日/又至一時三月)丕蔽要囚(然後大斷其/囚獄之要辭)王曰汝陳
時臬事(又言汝陳是刑/法之事以治民)罰蔽殷彞(其罰必斷以殷之/常法此周善矣)用
其義刑義殺(然所斷又須用其刑之合/於義殺之而合於義者)勿庸以次汝封
(不可使法司觀望於/汝遂屈法以就汝意)乃汝盡遜(乃汝所用刑殺/盡順殷之常法)曰時敘
(人言皆有/次序矣)惟曰未有遜事(汝則言未有/遜順之事)已汝惟小子(已/矣)
(乎汝康叔為/㓜小之子)未其有若汝封之心朕心朕徳惟乃知(未/有)
(如汝心之明我心我徳惟汝/知之謂我意先教化後刑罰)凡民自得罪(凡民自為不/善得罪於天)
(下/者)冦攘姦宄(以其竊取為冦強取為攘外為奸媚以/取人物為姦内懷詐欺以取人物為宄)殺
越人于貨(殺人至死又違道/毆人取人之貨財)暋不畏死(皆強而不/畏死暋敏)罔弗
憝(人無不惡/之憝音隊)王曰封(又呼康叔/名而言)元惡大憝(此等人實為/大惡大可惡)
(者/)矧惟不孝不友(況如不孝不友尤/可惡如下文所言)子弗祗服厥父事
(為人子不能敬/行其父之事)大傷厥考心(大傷害/其父心)于父不能字厥子
(為人父不能/字育其子)乃疾厥子(乃疾惡/其子)于弟弗念天顯(為人弟/不思念)
(天倫之/明分)乃弗克恭厥兄(乃不能/敬其兄)兄亦不念鞠子哀(為兄/亦不)
(矜念父母鞠養/㓜子之可哀憐)大不友于弟(大不友/愛其弟)惟弔兹(是皆上之/教化有未)
(至而民至/於此弔的)不于我政人得罪(乃以為此皆凡民自得/罪非于我政之人得罪)天
惟與我民彞大泯亂(至於天之所與我民父子/兄弟之常倫大泯絶壞亂)曰(且/言)乃
其速由文王作罰刑(汝其速用文王當/時所作之罰刑)兹無赦(以如此/亂常者)
(無得/赦之)不率大戛(是雖大戛害於民而/民愈不率教矣戛結)矧惟外庶子訓人
(況在外土為庶/子而訓人者)惟厥正人(與乎為正/人之官者)越小臣諸節(及小/臣有)
(符節/者)乃别播敷(乃相與别出私意/以播敷其教令)造民大譽(百端造作/違道以要)
(民之/大譽)弗念弗庸(曽不念不用/常道以訓民)瘝厥君(則上以病/君之道)時乃引
惡(下以長/民之惡)惟朕憝(若此等人/皆朕所惡)已汝乃其速由兹義率殺
(已而汝乃速由/此義皆誅殺之)亦惟君惟長(抑不思是亦汝康叔/之為君庶子等為長)不能
厥家人(不能先正其家人使/父子有親長㓜有序)越厥小臣外正(乃與其小/臣及在外)
(為正人/之官者)惟威惟虐(更相視效肆/為刑威暴虐)大放王命(大廢棄/其王命)乃非
徳用乂(此乃非以/徳而治民)汝亦罔不克敬典(今汝康叔當無不/能敬行五常之道)
乃由裕民(乃可以寛裕/待民之自化)惟文王之敬忌(思文王當時所/敬者在徳所忌)
(者在/刑罰)乃裕民(乃能寛裕/待民之化)曰我惟有及(自言我思有及/於文王之敬忌)則
予一人以懌(則我一人/心悦矣)王曰封(呼康/叔言)爽惟民(未嘗不明/者民之性)
迪吉康(惟在上之人導迪/於吉善安康之地)我時其惟殷先哲王徳(我時/其惟)
(法商家哲/王之徳)用康乂民作求(可用以安治斯民/者則作起而求之)矧今民罔
迪不適(況今之民無有導/迪而不往於善者)不迪則罔政在厥邦(不能導/迪則是)
(無善政/在其國)王曰(王又呼/叔告之)封予惟不可不監(我惟不可不監/視古人已行之)
(迹/)告汝徳之説(告汝以明/徳之説)于罰之行(與其謹/罰之行)今惟民不
靜(今民自武庚蠢/動不安靜之後)未戾厥心(至今心未/有所定止)迪屢未同(雖迪/導之)
(屢矣猶未/和同純一)爽惟天其罰殛我(是我不能助上帝以綏四/方用思天必降罰以誅殛)
(我殛/音棘)我其不怨(我其何敢/以怨天哉)惟厥罪無在大(惟其罪初不/在大以其生)
(於微/細也)亦無在多(亦不在於多以/其生於寡少也)矧曰(況/曰)其尚顯聞于天
(由小必至大由少必至多積/之不已尚將顯然聞於上天)王曰嗚呼封敬哉(王又呼/康叔使)
(敬下/所言)無作怨(無作成/民怨)勿用非謀非彞(不可用狂妄不謀/之言與竒異不常)
(之/事)蔽時忱(斷以/是誠)丕則敏徳(則可大法古人/敏疾修德之心)用康乃心(用/此)
(以安汝心/不汨外物)顧乃徳(用此以省汝徳/而無失徳之累)逺乃猷(用此以逺汝/謀不狥目前)
(之/利)裕乃以民寧(則優游睱豫不事督/促而民乃自此安矣)不汝瑕殄(我何從/求汝瑖)
(疵而殄/絶於汝)王曰嗚呼肆汝小子封(此肆字承上文而言上/文自無作怨以下其事)
(甚大故又嗟歎以見其事/果大遂言肆汝小子封)惟命不于常(當知我命汝之/言不能不常告)
(汝/)汝念哉(汝當念/之不忘)無我殄享(無於我殄絶/其奉上之意)明乃服命(明/汝)
(所服孟/侯之命)髙乃聽(髙汝之耳以聽/先王之格言)用康乂民(用此以安/治其民)王
若曰(此書前言王若曰後言王若曰中皆言王/曰所以見成公之言謂成王之意若曰)往哉(往/汝)
(衞/國)封(呼叔/名)勿替敬典(當勿廢我在前敬典之命/而敬行五常之道以治民)聽朕告
汝(聽我所以/告汝之言)乃以殷民世享(則汝以殷民世世享/有衞國由子及孫矣)
酒誥第十二(紂好淫樂為長夜飲民化之無不沈湎于/酒觀泰誓謂淫酗肆虐臣下化之則上下)
　(皆湎於酒可知矣今紂雖滅而餘習則未/殄成王以其餘民封康叔所最急者此耳)
酒誥(竹簡所/標題)王若曰(亦周公之言謂/王之意若曰)明大命于妹邦(妹/衞)
(地紂所都故名妹邦康叔今日不可不/明施至大之教命于此邦以禁民崇飲)乃穆考文王(汝/豈)
(不知汝敬徳之/父穆穆文王)肇國在西土(當日繼王季始有國/在西方岐地之時)厥誥
毖庶邦庶士(所以作誥我庶衆國之/君及上中下之衆士)越少正御事(及官/之副)
(貳如小司馬小司冦/之類及諸治事之官)朝夕曰(其朝夕訓/飲惟言)祀兹酒(祭祀則/用此酒)
(非祭祀不可/非時而飲酒)惟天降命(况天之/降命)肇我民惟元祀(始使我/民造酒)
(者惟大/祭用之)天降威(奈何天降/下威者)我民用大亂喪徳(以我民放/僻邪侈用)
(大亂喪/亡其徳)亦罔非酒惟行(亦無非以酒為行/所行常在酒也)越小大邦用
喪(及小邦大邦用/以喪亡國家者)亦罔非酒惟辜(亦無非因/酒得辜罪)文王誥教
小子(文王又誥教民/之㓜小子孫曰)有正有事(汝上則有官長以治汝/之失下則有務農之事)
無彞酒(無常/飲酒)越庶國飲惟祀(惟文王教庶邦教民者如/此故當時衆國飲酒惟在)
(祭祀/之時)徳將無醉(又須以徳將/之不至於醉)惟曰(惟各自訓/其民曰)我民迪小
子(我民皆當訓/迪㓜小子孫)惟土物愛(能惟土産秫稻之物是愛/則不敢糜爛秫稻為酒漿)厥
心臧(不貪酒以喪/徳其心自善)聦聽祖考之彞訓(故當時為民子孫/者皆能聦耳以聽)
(祖父之常訓/不敢湎酒)越小大徳(於是斯民尊/卑長㓜之徳)小子惟一(與㓜小/子孫皆)
(純一其徳無/二三之失矣)妹土嗣爾股肱純(今妹土之人當繼續其/手足之力純一其心無)
(有怠惰作/輟之意)其藝黍稷(以種藝/黍稷)奔走事厥考厥長(奔走服/勞不敢)
(少憚以事/其父其兄)肇牽車牛逺服賈(農事之餘始牽其車與牛/逺近以行其商賈之事賈)
(音/古)用孝養厥父母(取其嬴以盡/孝養其父母)厥父母慶(其父母得子/之養私相慶)
(喜/)自洗腆致用酒(方可用洗潔腆厚以/酒致其用無害洗跣)庶士有正(今衞/國之)
(臣如衆士有正/長以統之者)越庶伯君子(及衆正之/長君子)其爾典聽朕教
(其與爾康叔能常/聽我教訓之言)爾大克羞耇惟君(爾大能進用老成/人為之則足以盡)
(為君/之道)爾乃飲食醉飽(爾乃可行養老之禮/而飲食醉飽無害)丕惟曰(成王/於是)
(大思惟所/告康叔曰)爾克永觀省(爾若能長永/自觀自省)作稽中徳(動必考/於大中)
(之/徳)爾尚克羞饋祀(爾庶幾能進其/饋食以祭祖考)爾乃自介用逸(因祭/用酒)
(自娛無聽以自助/而用為逸樂也)兹乃允惟王正事之臣(此乃信為王/家以正其處)
(事之/臣)兹亦惟天若元徳(此乃惟天順汝/天徳降福佑助)永不忘在王家
(使汝長保富貴/不忘在王家矣)王曰封(成王/呼叔)我西土棐徂邦君(我文王/當日在)
(西土以教化棐/輔往日之國君)御事小子(及諸治事之臣/與民㓜小子孫)尚克用文王
教(皆庶幾能用/文王之教命)不腆于酒(不敢厚/飲于酒)故我至于今克受殷
之命(所以我周家至今/能受殷命有天下)王曰封(王呼/叔言)我聞惟曰(我聞之/於古惟)
(曰/)在昔殷先哲王(在昔商之先/有智哲之王)迪畏天顯小民(能啓迪/敬畏之)
(道上則畏天之顯道/下則畏小人之難保)經徳秉哲(惟務經常其徳而不敢/少變徳秉其哲而不使)
(少/惑)自成湯咸至于帝乙(故自成湯/以至帝乙)成王畏相(所以成王/業惟在畏)
(輔相/之人)惟御事厥棐有恭(故當時凡為治事之臣者/其輔君皆有恭敬之誠心)不敢
自暇自逸(夙夜在公不敢少/自寛暇少自安逸)矧曰其敢崇飲(無敢崇厚/於飲酒)
越在外服(乃在王畿之外/服行其事者)侯甸男衞邦伯(即侯甸男衞/西國之君長)
越在内服(及其王畿之内/服行其事者)百僚庶尹(即百官之僚屬/與衆官之尹正)惟
亞惟服宗工(與其副貳之人與/其服事尊官之人)越百姓里居(及百官族/姓致仕居)
(鄉里/之人)罔敢湎于酒不惟不敢亦不暇(無敢沈酒不惟不/敢亦不暇不敢則)
(有所畏而不縱不暇/則誘之為亦不為矣)惟助成王徳(所以不暇惟在佑/助成就王者之徳)顯
越尹人祗辟(使明於正人/敬法之道)我聞亦惟曰(成王又謂我聞/於今亦惟曰)
在今後嗣王酣身(在今惟後嗣之王/紂酣醉於其身)厥命罔顯于民(故/機)
(務皆失其條理其命/令不顯著於其民)祗保越怨不易(但安於作怨之事/而不改易大誓謂)
(結怨於/民是也)誕惟厥縱淫泆于非彞(又大為恣縱以侵淫泆/蕩於非常詭異之事)
用燕喪威儀(用燕樂而喪/失為君威儀)民罔不䀌傷心(民聞之無不/䀌然痛傷於)
(心痛其將/亡也䀌赩)惟荒腆于酒(紂曽不自覺方且/荒亂厚於飲酒)不惟自息乃
逸厥心疾狠不克畏死(不特不能自正其淫泆之失而/其心且忿疾狠戾雖死亡在前)
(不能畏也/狠下懇切)辜在商邑(惟造作辜罪/在所都之邑)越殷國滅無罹(雖於/殷國)
(滅亡曽無憂之之心詩/所謂逢此百罹是也)弗惟徳馨香祀(更不思惟有/馨香之祭祀)登
聞于天(以升聞/于上天)誕惟民怨(方且大與/民結怨)庶羣自酒(與衆羣/臣相從)
(於/酒)腥聞在上(腥穢聞/于上天)故天降喪于殷(所以上天降下/喪亡之禍于殷)罔
愛于殷惟逸(無有愛惜殷家之意者/惟其逸樂過度故也)天非虐(由是觀之/殷之亡者)
(非天虐/於紂也)惟民自速辜(惟紂自召其辜罪耳言民以其無/君之徳與凡民等耳猶孟子言獨)
(夫/也)王曰封(王又呼叔/而語之)予不惟若兹多誥(我不但徒然如/此多誥於汝)
古人有言曰(葢古人/之言曰)人無於水監(人無監視於水水可/監形之妍醜而已至)
(於政之醇疵國之休/戚非水之所可監也)當於民監(當監視於民則/可以見成否)今惟殷
墜厥命(今惟商人湎酒之故隕墜/其天命正今日所當監者)我其可不大監撫于
時(故我其可不大以此為監/而撫安天下於此時哉)予惟曰(成王謂我/今惟言曰)汝劼毖
殷獻臣(汝康叔當堅固毖謹/殷都賢臣劼苦八反)侯甸男衞(及汝為孟侯所/統侯甸男衞之)
(國君當謹固之此正如文王毖庶/邦庶正葢毖愼之使不湎于酒)矧太史友内史友(殷/賢)
(臣及所統諸侯既毖愼之況太史之官掌六典八法八/則内史之官掌八柄之法乃汝康叔之所親友者乎)
越獻臣百宗工(及其賢者為百官尊/者可不固愼之乎)矧惟爾事(内史太/史賢臣)
(百宗工既固愼之況/與汝康叔共事之人)服休服采(服休謂居尊官而暇逸/者服采謂居卑官而治)
(事者可不/固愼之乎)矧惟若疇(服休服采既固愼/之況如爾之疇匹)圻父薄違(如司/馬掌)
(九畿之法故謂之圻父父者尊之為父也/有違王命者圻父薄迫而誅伐之圻音祈)農父若保(司/徒)
(掌教稼穡以厚民生故謂/農父當順民而保安之)宏父定辟(司空掌度地以居/民謂之宏父當定)
(民居之法此三卿可/不固愼之乎辟必)矧汝剛制于酒(自殷賢臣至衞三/卿皆康叔所當毖)
(愼者況於汝身其可不/剛以制其縱酒之失乎)厥或告曰(其或有人/告於汝曰)羣飲(有人/犀聚)
(飲/酒)汝勿佚(汝當擒捕勿/令逃佚佚亦)盡執拘以歸于周(盡執拘以/歸周家)予
其殺(我將/殺之)又惟殷之迪諸臣(成王又恐康叔縱殺故又/告以羣飲固可殺若殷紂)
(所導迪/諸臣)惟工乃湎于酒(及百官有沈湎于酒者/此化紂之惡未能遽革)勿庸殺
之姑惟教之(汝勿庸殺之/且惟教之曰)有司明享(國家所以有官主/此酒者本以明潔)
(為享祀之用/非為羣飲設)乃不用我教辭(如此教之乃有不/明我教之之辭)惟我一
人弗恤(則是於我一人之言/曽不知恤肆為淫湎)弗蠲乃事時同于殺(不自/蠲潔)
(其職事於其始可與朋/羣飲之人同其殺也)王曰封汝典聽朕毖(汝能常聽/我戒愼之)
(言而不/湎于酒)勿辯乃司民湎于酒(勿使汝司民之官乃沈湎/于酒而不自知也先儒以)
(辨訓使必/有自來)
梓材第十三(此篇葢管蔡武庚既誅餘黨猶有存者成/王欲使康叔匿瑕含垢以徳化之無事於)
　(刑故此告之篇名梓材葢篇内有若/作梓材之喻史官取以為編簡之别)
梓材(竹簡/標題)王曰(成王/言)封(呼康/叔名)以厥庶民(當以其國/内之庶民)暨厥
臣(與其國/内之臣)達大家(通達其徳意志慮於大家大家即/卿大夫之家孟子所謂巨室也)以
厥臣達王(又以其國内之臣通/達國之情偽於王)惟邦君(如此則國家之/情上通於王下)
(通於大家邦/君之責盡矣)汝若恒(汝康叔若能/順民之常性)越曰(於是/自言)我有師師
(成王前告我以勿庸殺之姑惟教之我今所以/順其常性而教化之非我自為我實有所師法)司徒司
馬司空尹旅(則爾國三卿及庶/官之長與衆大夫)曰(亦皆/自言)予罔厲殺人(我/所)
(以不敢暴厲/而殺人者)亦厥君先敬勞(非我自能爾也亦其君不/以殺人為事能先以恭敬)
(勞來/為事)肆徂厥敬勞(故我徂往而其心能/以恭敬勞來為事)肆往姦宄(故我/又往)
(而治民於内為/姦外為宄者)殺人歴人宥(殺人者與既殺人而逃走/所過歴之家者皆赦宥之)
肆亦見厥君(此非我自能爾故/亦是我見其君)事戕敗人宥(於從事為/戕賊禍敗)
(之人尚且宥之此正謂王者言於上諸侯/法之諸侯行於上為卿大夫法之也戕墻)王啓監(諸侯/各監)
(其一國王者所以/啓建監國之侯者)厥亂為民(其治主於/為民而已)曰(而其戒飭/諸侯惟曰)無
胥戕無胥虐(無相戕虐/無相暴害)至于敬寡(至民之鰥寡當/恭敬之而不慢)至于
屬婦(婦女當有以/連屬之不離)合由以容(合并用是四事/以含容斯民)王其效邦
君(成王言王所以/責效於邦君)越御士(及治事/之臣)厥命曷以(其命果/何用哉)引
養引恬(惟欲長養民長/安民而已恬甜)自古王若兹監(自古王者皆如/此啓監以牧民)
罔攸辟(無所事/於刑辟)惟曰(成王又謂/我意惟曰)若稽田(今康叔為君監/民譬如治田)
既勤敷菑(前既以勤力徧布菑去/其草而稂莠不能害苖)惟其陳修(今惟當陳/設其所修)
(治之事如/糞壤之類)為厥疆畎(又為其疆畔如田塍之類為其溝/畎如田間通水小溝之類康一可)
(不體此稽田之義務除商民之穢惡/分而正之使善惡不得混處者乎)若作室家(又如人/之作室)
(家/)既勤垣墉(前既勤力立垣墻城墉/而内外有限可以禦侮)惟其塗暨茨(今惟/當塗)
(暨泥飾惟當茨葢康叔體此作室之義經理疆/域申晝郊圻猶恐有如徐夷淮奄相煽成亂)若作梓
材(又如人治梓木/之材以為器用)既勤樸斵(前既勤力為坏撲/而斵削之矣樸朴)惟其塗
丹雘(今惟當塗朱色之雘以為之采飾康叔可不體此/梓材之理修明典章建立綱紀以維持播飾其治)
(道乎雘/烏郭反)今王惟曰(周公又謂成/王之意惟曰)先王既勤用明徳(先王/文武)
(既已勤用/明徳於上)懷為夾(懷來諸侯/使為夾輔)庶邦享(故庶邦朝享于/下亦皆相親比)作
兄弟方來(如兄弟之密/方方而來)亦既用明徳(亦盡用/明徳)后式典(今/我)
(君成王惟法/先王之舊典)集庶邦丕享(合衆邦大來享上亦如/先王之時上下皆用徳)皇天
既付中國民(況皇天既畀/付中國之民)越厥疆土于先王(及其中國/之疆土于)
(先/王)肆王惟徳用(故嗣王惟/徳化是用)和懌先後迷民(以和悦先迷/民紂之民後)
(迷民武/庚之民)用懌先王受命(如此則所行之政仰合先王之/心所以能慰悦先王所受命于)
(天而有天下者可/以長保而無替矣)已若兹監(周公既舉成王之意詳告/康叔於是又歎曰已矣乎)
(今當如/此監民)惟曰(惟常/自言)欲至于萬年(欲至萬/年之久)惟王子子孫孫
永保民(及王之子孫長共保斯民而已此惟王如禹/貢言厥貢羽毛惟木之惟同謂羽毛及木也)
召誥第十四(此篇乃成王欲宅洛邑使召公相宅因作/誥以進戒成王也昔武王克商遷九鼎於)
　(洛邑是時欲都洛而卒不果遷至成王周公乃成武/王之志建都洛邑而所營洛有二所瀍水之西則建)
　(以為都而居九鼎謂之郟鄏又謂之東都又謂之王/城取其天下之中四方朝貢道里均焉瀍水之東則)
　(以遷頑民謂之成周又謂之東郊取其密邇王室可/以馴服其心焉然則洛邑既成成王果都此乎曰成)
　(王實都鎬京特來往朝諸侯祀清廟於此詩魚藻刺/幽王曰王在在鎬是幽王猶居鎬京則成王實都鎬)
　(可知矣宣王車攻之詩曰復㑹諸侯於東都宣王於/此㑹諸侯則成王亦於此㑹諸侯可知矣及平王東)
　(遷乃都洛邑而洛邑成於成王周公復辟在營洛/之後召公欲成王知所以謹其始故作此篇召邵)
成王在豐(豐文王所都文王之廟在/焉時成王所以在豐者)欲宅洛邑(以欲居/洛邑告)
(文王廟以/宅洛之意)使召公先相宅(乃使召公先周公/而往洛相視所居)作召誥(召/公)
(遂作此書/以告成王)召誥(竹簡/標題)惟二月既望(周公攝政七年二月/乙亥朔十六日既望)
(實得/庚寅)越六日乙未(過六日是二/十一日乙未)王朝步自周(成王早朝/行自鎬京)
則至于豐(豐至鎬京二十五里故朝發鎬京則可至豐/不待淹日也文王宗廟在豐時營洛邑故至)
(豐告/其事)惟太保先周公相宅(惟太保召公乃先周公而/行往洛地相視所居之地)越
若來(於是順成王/之命而來)三月惟丙午朏(三月初三日丙午/月生明之日朏斐)越
三日戊申(過三日是月之五/日其辰得戊申)太保朝至于洛卜宅(召公/乃早)
(朝至於洛用龜卜其所居是太保自/二十一日離豐歴十四日至洛卜宅)厥既得卜(其卜/既吉)則
經營(於是經營規畫其朝/市宗廟郊社之位)越三日庚戌太保乃以庶殷
攻位于洛汭(召公乃以衆殷民治其所/經營之位于洛水之汭)越五日甲寅位
成(攻之五日乃月之十一日其辰/甲寅所攻之位其規模皆成)若翼日乙卯(明日乃/十二日)
(乙/卯)周公朝至于洛(周公早/朝至洛)則達觀于新邑營(乃徧觀新/邑太保之)
(所/營)越三日丁巳(過三日乃月之/十四日丁巳)用牲于郊(用牲于郊以/禮天地告營)
(洛之/事)牛二(牲用/牛二)越翼日戊午(過明日戊午/月之十五日)乃社于新邑
(乃祭社于新邑/告以營洛之事)牛一羊一豕一(牲各/用一)越七日甲子(過七/日乃)
(月之二十/一日甲子)周公乃朝用書命庶殷(公乃早朝用册/書命殷地之衆)侯甸
男邦伯(及侯甸男之/邦諸侯之長)厥既命殷庶(其既命殷/地之衆)庶殷丕作
(殷地之衆皆大作以赴/功周公忠誠感動之也)太保乃以庶邦冢君出取幣(召/公)
(乃挾衆邦大君/以出取其幣帛)乃復入(由外復入/復扶又反)錫周公(以幣帛/予周公)曰(遂/致)
(詞於公述其忠誠/感動庶殷之意)拜手稽首(手至地為拜手首至地/為稽首以致敬于公)旅
王若公誥告庶殷(召公乃以書陳説於鎬京王所今日/亦當順周公誥告庶殷之意而敬謹)
(其徳率/先天下)越自乃御事(於是自汝治/事之臣始)嗚呼(嗟歎/而言)皇天上帝
改厥元子(皇天之上帝/改其長子紂)兹大國殷之命(此大國殷/家之天命)惟王
受命(惟王受/殷之命)無疆惟休(有無窮/之休美)亦無疆惟恤(亦有無/窮憂恤)嗚
呼(召公所以/又歎而言)曷其奈何弗敬(何哉人君奈何不敬乎曷/其當如禮記言何居詩言)
(子曰/何其)天既遐終大邦殷之命(天既逺絶大/邦殷之命矣)兹殷多先哲
王在天(然商家多有在先明哲之/王精爽在天其徳澤深逺)越厥後王後民兹服
厥命(謂紂之身與紂之民/所以能服受其天命)厥終智藏瘝在(奈何其終不/能敬於為君)
(斥退君子而智者至於藏匿信任/小人而病民者至於在位瘝音官)夫知保抱攜持厥婦
子(天下之民弗忍荼毒夫人/皆知保抱其子攜持其婦)以哀籲天(以哀苦呼告/上天籲音喻)徂
厥亡出執(而紂又往其所往/出之地而拘執之)嗚呼(嗟/嘆)天亦哀於四方民其眷命
用懋(紂酷虐如此故天亦哀念四方之民其眷顧/之命於是别用能勉力於敬徳者以為王)王其
疾敬徳(今成王不可不/敏於敬修其徳)相古先民有夏(王亦嘗相視古/之先民有夏之)
(君乎先民猶言古/先之人謂禹也)天迪從子保(禹惟敬徳故天開導之/順從之以如子而愛之)
(保安/之)面稽天若(禹又能面向稽考天意所/順向之不背稽之不違)今時既墜厥
命(今是其孫桀不能敬/徳而隕墜其天命矣)今相有殷(今又相視/有殷之湯)天迪格保
(湯惟敬徳天亦開/導之感格保安之)面稽天若(湯又能面向稽考/天意所順以有為)今時既
墜厥命(今是其孫紂不能敬/徳而隕墜其天命矣)今沖子嗣(今王以㓜沖/之子繼立)則
無遺壽耇(則不可遺棄有/夀老成之人)曰其稽我古人之徳(謂其多/識前言)
(往行可以稽/考古人之徳)矧曰其有能稽謀自天(況又可以言其能/考其謀之本於天)
(造而無/愧者乎)嗚呼(嗟/歎)有王雖小元子哉(有王雖㓜小/乃武王長子)其丕能
諴于小民(其大能和于/小民諴音咸)今休(則今日即有休/美不待持久也)王不敢後
用(成王不敢以此事為後/之用而必以為先務者)顧畏于民碞(在於顧視而畏/民情之碞險碞)
(音/岩)王來紹上帝(況成王自鎬京來洛/邑所以繼天為君)自服于土中(周公/將歸)
(政而成王自服行其政事于/中土謂洛地得天地之中也)旦曰(於是遂/引公言)其作大邑(謂/周)
(公亦嘗自言其所/以作此大邑者)其自時配皇天(將使成王自是洛邑/配天為君葢天在上)
(為羣物之祖君配之而/在下為萬邦之君也)毖祀于上下(又自是洛邑以/謹祀天神地祗)其
自時中乂(然後自是中/土以致治)王厥有成命(天命文武造周至/成王而有成一成)
(而不/可變)治民今休(見於治民今即有/休美矣皆周公言)王先服殷御事(召公/又告)
(王今日治此新邑當/先訓服殷治事之臣)比介于我有周御事(使親比以助/我周治事之)
(臣習與善人處陰/以除其暴虐之心)節性惟日其邁(裁制其邪性則日/復一日行其善矣)王
敬作所不可不敬徳(今王當以敬作所/不可不敬之徳)我不可不監于
有夏亦不可不監于有殷(監視其/興亡)我不敢知曰(故我不/敢測知)
(而/言)有夏服天命(有夏受天/命王天下)惟有歴年(何為而傳十七王/歴四百三十二年)
我不敢知曰(又不敢測/知而言)不其延(何為至桀殄/絶不能延長)惟不敬厥
徳乃早墜厥命(惟言不敬其徳乃早隕/墜其命灼然無可疑者)我不敢知曰(故/我)
(不敢測/知而言)有殷受天命(有殷受天/命王天下)惟有歴年(何為而傳三/十王歴六百)
(三十/九年)我不敢知曰不其延(又不敢測知言何為/至紂殄絶不能延長)惟不敬
厥徳乃早墜厥命(惟言不敬其徳/乃早隕墜其命)今王嗣受厥命(今王/繼受)
(夏商/大命)我亦惟兹二國命(我亦當思此/夏商之天命)嗣若功(繼夏商以/敬徳而有)
(歴年功/效可也)王乃初服(周公復辟成王乃今/日初行天子之事)嗚呼(嗟/歎)若生子
(如人/生子)罔不在厥初生(無不在其初生之日父母/當謹訓導使之馴習於善)自貽哲
命(彼智哲之善雖天所賦授為父母早訓導之使/不失其本心亦若父母自與以智哲善命矣)今天
其命哲(今天於君或命/以知哲之徳)命吉凶(或命之吉/或命之凶)命歴年(或命/以歴)
(年之久皆/未可前知)知今我初服宅新邑(天知今日我王初行天/子之事又居于新邑之)
(洛/)肆惟王其疾敬徳(故惟王其敏/於敬修其徳)王其徳之用(王其惟/徳是用)
祈天永命(則天命以吉以哲以歴年/誠可以求天之永命矣)其惟王勿以小民
淫用非彞(其惟王無以小民/過用非常道之故)亦敢殄戮(不教而即殺之/乃果於為殄絶)
(殺戮/之事)用乂民(孰若用敬/徳以安民)若有功(若欲治/民有功)其惟王位在徳
元(其惟居王者之位在/於以徳而率先天下)小民乃惟刑用于天下(然後小/民乃惟)
(儀刑於君而/用徳於天下)越王顯(於是王徳亦因民/而顯著於天下)上下勤恤(夫君/民上)
(下皆能盡憂勤/之誠以敬徳)其曰(故我乃/敢言曰)我受天命(我周家受天/命有天下)丕
若有夏歴年(今可大如有/夏歴年之久)式勿替有殷歴年(又用勿廢/有殷歴年)
(之/久)欲王以小民受天永命(故我惟欲王以徳乂小民受/天求長之命葢得乎民而後)
(可得乎天誠不可以淫/用非彞而遽至於殄戮)拜手稽首曰(召公又致敬/於周公曰)予小
臣敢以王之讎民百君子(我雖小臣敢以王之讎民即/商民昔附武庚又叛與周為)
(讎者百君子即周之/所謂有官君子者也)越友民(乃周家友/順之民)保受王威命明
徳(安受王之威命使有所畏而不敢叛/安受王之明徳使有所慕而不忍叛)王末有成命(則/王)
(終有成命於天一/成而不可變矣)王亦顯(王之功徳亦於/是顯著於天下)我非敢勤(然/我)
(非敢以此為/己之勤勞)惟恭奉幣(我惟當王有成命之際天下既/治平之日而以恭敬奉幣帛)
用供王能祈天永命(用供之於王使王以此幣帛而昭/荅天休乃見王能於求天永長之)
(命/也)
　
　
　
　
　尚書句解卷八
欽定四庫全書
　尚書句解卷九
　　　　　　　　　　　　元　朱祖義　撰
洛誥第十五(周公攝政七年成王年已二十公知王君/徳已成可居君位故復辟告歸王知公不)
　(可一日去已故堅留不與其去何前日疑公而今乃/復留之葢今日成王非昔日成王七年之間周召左)
　(右所以誘掖開導之者深矣故此篇首載周公在洛/遣使告卜之言中載成王留公之意後載公歸自洛)
　(與王對荅之語/故作洛誥之書)
召公既相宅(召公既如洛/相度其所居)周公往營成周(周公繼往經/營成周以遷)
(頑/民)使來告卜(於是使使來鎬京/告王以所卜吉兆)作洛誥(遂作/此書)洛誥(竹簡/標題)
周公拜手稽首曰(周公手至首首至地致敬/於王而後遣使告卜辭曰)朕復子明
辟(我於營洛之後即欲/還子明辟之位辟壁)王如弗敢及天基命定命(我向/時所)
(以居攝者以王意謙謙如恐不敢及於文王之基命葢/周家之命基於文王也不敢及於武王之受命葢周家)
(之命定於/武王也)予乃𦙍保(我乃繼文武/保有天命)大相東土(於是大相/視鎬京之)
(東洛土以營/作新邑者)其基作民明辟(不過為成王基立其/為民明君之本而已)予惟
乙夘(我惟以/乙夘日)朝至于洛師(早朝至洛地衆民興作之師/即召誥周公朝至于洛是也)
我卜河朔黎水(我以龜卜宅於大河之/北黎水之上卜此不吉)我乃卜澗水東
(我乃渡河而南/卜於澗水之東)瀍水西惟洛食(惟洛地則龜兆食墨而/吉葢古者卜龜先用墨)
(畫龜而後灼之而其兆之文循/墨而行如食墨然則謂之吉也)我又卜瀍水東(又踰瀍/水之東)
(卜/之)亦惟洛食(亦惟洛地龜兆食墨而吉夫周公聖人其/宅洛之計已定於胸中然猶卜於河朔澗)
(瀍東西再三不能自已者葢/以實其皆不如洛之吉耳)伻來(使來鎬/京伻絣)以圖及獻卜
(以洛之地圖及卜/之吉兆獻之於王)王拜手稽首曰(王乃手至首首至地/以謝公獻卜之言而)
(留公/曰)公不敢不敬天之休(公不敢不敬上天/眷命我周之休美)來相宅(所/以)
(來洛地相/視其所居)其作周匹休(將以作周室/配天之休美)公既定宅(公今既/定其所)
(居/矣)伻來(又使使/者逺來)來視予卜休恒吉(所以來者示我以所/卜之休美可以常膺)
(之吉/祥)我二人共貞(須得公與我二人同心/協力貞固以守此吉祥)公其以予萬
億年敬天之休(公其以我歴萬億/年敬受天之休美)拜手稽首誨言(使我/常得)
(致所以求/訓誨之言)周公曰(公歸自洛邑在鎬/京訓誨成王曰)王肇稱殷禮(今日/新邑)
(既成王當肇/始率行盛禮)祀于新邑(以祭于新/邑之地)咸秩無文(皆秩叙其/禮文所以)
(載者/祀之)予齊百工(我則整/齊百官)伻從王于用(使從王往新邑時/周公尚為冢宰百)
(官尚總己/以聴於公)予惟曰(我惟告/百官曰)庶有事(汝從王而往庶幾/有所行事於周)今
王即命曰(今王即當/命百官曰)記功宗(我往新邑非有他/也將記功之尊者)以功作
元祀(以功之尊者而作為大祀即祭法所謂聖王之制/祭祀也法施於民則祀之以死勤事以勞定國能)
(禦大烖能捍大患則祀之此/周公正欲禮樂自成王始也)惟命曰(成王乃惟/命周公曰)汝受命
篤弼(汝受命於文/武厚輔於我)丕視功載(當為我大視功之所載於/禮之合損合益祀之合豐)
(合殺/也)乃汝其悉自教工(乃汝周公當盡自以己命百官/是成王未欲禮樂自已出也)
孺子其朋(故周公呼成王為孺子謂若欲/己自教百官當念及朋黨之禍)孺子其朋其
往(所以當念朋黨之禍者/自今以往絶之於未萌)無若火始燄燄(無使若火之/始然其初但)
(燄燄/而已)厥攸灼敘弗其絶(及燄燄而不已其所灼/燒者有次敘不可絶也)厥若彞
(王今將如何哉/亦在順其常道)及撫事(及撫臨政/事之際)如予惟以在周工(一/如)
(我之所為惟用在周之百官不必更/求新進以間舊人自開朋黨之門)往新邑(今王往/治新邑)伻
嚮即有僚(當使此在周之人各自因/其職而面兢其所有之僚)明作有功(惟其有/功之人)
(明然以奬勸/之術作成之)惇大成裕(如此則為君者能厚其廣大之/道成就其綽綽有餘裕之徳)
汝永有辭(汝成王可長有/稱譽之辭於世)公曰(公又告/王而言)已汝惟沖子惟
終(已矣乎汝成王乃童子今日/初即政思有以善其終者)汝其敬識百辟享(在汝/先自)
(致敬以識認衆諸侯之/朝享能致其誠者辟壁)亦識其有不享(亦識認其有不/能誠於享上者)
享多儀(以享上之道在於多/禮儀不區區在於物)儀不及物(使諸侯來朝禮/儀疎略不及乎)
(幣帛之多則是/物有餘禮不足)惟曰不享(身雖來朝與不享同/故雖享而曰不享)惟不役
志于享(以其不用/心於享上)凡民惟曰不享(若然則非特諸侯不/用心與享上凡為民)
(亦將則而效之/而無奉上之意)惟事其爽侮(天下之事安得不爽/亂而肆其輕侮哉)乃惟
孺子頒朕(彼諸侯享上尚不可區區於物而不盡其誠/况成王以孺子為君待周公之臣徒有髙爵)
(厚禄頒/賜於我)不暇聽朕教汝于棐民彞(略不暇聽我所教汝/棐輔斯民常性之道)
汝乃是不蘉(汝乃是不能自勉/而怠於民事蘉忙)乃時惟不永哉(何能於/是而保)
(長永/之業)篤敘乃正父(武王云為注措無不一出於正故曰/正父王今當篤厚以次敘汝正父所)
(為而奉/行之)罔不若(無所/不順)予不敢廢乃命(則汝有所為我/亦不敢廢汝命)汝
往敬哉(今汝往新邑即辟/當敬其所行之事)兹予其明農哉(我亦欲退歸/州里申明農)
(事如今人/謂歸田里)彼裕我民(王若與彼新/邑裕厚我民)無逺用戾(則民無逺/而皆用戾)
(止/)王若曰(公欲告老歸農王/於是留之意若曰)公明保予沖子(公未可遽/退且留以)
(明明師保教誨成/就我㓜沖之子)公稱丕顯徳(在公自舉一/己大明之徳)以予小子
揚文武烈(以我小子之故發揚文武之/成功使昭昭然暴白於天下)奉荅天命(以此/奉荅)
(上天/之命)和恒四方民(以此而和四/方常性之民)居師(居大師之/位而無愧)惇宗將
禮(乃可惇厚尊/崇其大禮)稱秩元祀(以舉行次/序其大祀)咸秩無文(凡不在/祀典法)
(應祀者皆/以序祀之)惟公徳明(惟公之/徳明顯)光于上下(上則光著于天/下則光著于地)
(謂格于/天地也)勤施于四方(逺則勤施于四/方欲無往不被)旁作穆穆迓衡(旁/則)
(作成穆穆致敬之徳/以迎迓太平之治)不迷文武勤教(親承文武勤勤之/教以輔相我者庶)
(以不迷/失之)予沖子夙夜毖祀(我㓜沖所當自任者/惟早夜謹祭祀之禮)王曰(又/申)
(美周公/之言)公功棐迪篤(公功所以棐輔啓/迪於我者甚厚)罔不若時(如上/文之)
(功無不如/是之厚也)王曰公(又呼公/而言)予小子其退即辟于周(我小/子今)
(其退朝就君/位于洛邑)命公後(欲為公立後命/伯爵封為諸侯)四方迪亂(況公於/四方有)
(以開其已/治之效)未定于宗禮(尚未定所以/尊公之禮)亦未克敉公功(若/遽)
(告歸恐亦未能有以定公之功雖公/於此無心而成王實懍然不自安也)迪將其後(我是以/封伯禽)
(而啓迪周/公之後)監我士師工(公當且留為我監臨此治政事/之衆官此士與見士于周之士)
(同謂政/事之事)誕保文武受民(大保安文武所/受民于天者)亂為四輔(使治/功無)
(愧於為王左右/前後之輔臣也)王曰(王又/告公)公定(公當定/其留計)予往已(我惟往/新邑而)
(已/)公功肅將祗歡(公功著在人心公又能肅敬以自/將不矜伐以驕人人皆敬而喜之)公
無困哉(公今必當為我曲留共冶斯/民豈可有倦于勤之心哉)我惟無斁其康事
(我惟無厭斁/其安民之事)公勿替刑(公誠能不廢其所/以儀刑四方之意)四方其世享
(四方民亦世/世享其徳矣)周公拜手稽首曰(公於是手至首首至/地致敬於王許以留)王
命予來(謂王前所言乃/命我來洛邑者)承保乃文祖受命民(欲我奉安/汝文徳之)
(祖文王受命于/天所得之民)越乃光烈考武王(及增光汝功烈/之父武王之功)𢎞朕
恭(以此大我恭敬之心使/我大盡其敬以為之也)孺子来相宅(則為孺子者自/今来洛相其所)
(居/)其大惇典殷獻民(必當大厚其常禮以待商賢臣/之有老成人者以安商人之心)亂
為四方新辟(將以致治為四/方之新君辟壁)作周恭先(為用家敬徳之/王相繼敬徳者)
(皆推成/王為先)曰(公又/言)其自時中乂(王自是中土/洛邑以治)萬邦咸休(萬/邦)
(至皆有治/平之美)惟王有成績(惟獨成王/有成功矣)予旦以多子越御事
(周公稱名而言我旦但與/衆卿大人及治事之臣)篤前人成烈(相與以篤厚増/光前人文武之)
(成/功)荅其師(還以是功荅天/下衆民之望)作周孚先(與周家有信徳之/臣凡躬行信徳者)
(皆推周/公為先)考朕昭子刑(王試考我前此所明/示子以儀刑之道)乃單文祖徳
(乃盡是文徳之/祖文王之徳)伻來毖殷(前日我在洛邑營作時王使/使來毖謹勞來殷民伻絣)
乃命寧予以秬鬯二卣(乃因而命安慰我以秬鬯二卣/秬黑黍也一稃二米天地中和)
(之氣所産也鬯香草也以此米與此草揉/而為酒卣中尊也王以此酒二尊與我時)曰明禋(乃言/明禋)
(精意以享謂之禋謂使/我以此酒明潔禋祀也)拜手稽首休享(周公於是拜手/稽首而致美以)
(享/神)予不敢宿(我於此時不敢/宿留王命于家)則禋于文王武王(即以此/酒精意)
(以致祭于文武之廟此乃成王以公有人臣所/莫能為之功故賜公以人臣所不用之禮樂也)惠篤敘
(周公蒙如此之賜當如何哉不過/順冶功已厚之次序不可改作)無有遘自疾(無有遇/自疾苦)
(之事以自/害其良心)萬年厭于乃徳(將見冶功愈厚而天下之民/雖萬年之久皆飽於成王之)
(徳即醉酒/飽徳之時)殷乃引考(殷民亦必感化長有所成/謂風俗歸厚一成不變也)王伻殷
乃承敘(故王有所使令則殷民乃承/其事之次敘順㫖無有或違)萬年其永觀朕子
懷徳(如此則非特周民飽徳雖殷民亦將萬年/之久長觀於我與子成王而懷歸其徳也)戊辰(周/公)
(攝政之七年十/二月晦日戊辰)王在新邑(王到洛/在新邑)烝祭歳(親行烝禮祭/文武於歳盡)
(之/日)文王騂牛一武王騂牛一(周尚赤二王廟各用/赤色牛一頭騂音辛)王命
作册(成王命有司之/言作告神冊書)逸祝册(又命史官名逸者為/之祝其所作之冊書)惟告
周公其後(祝告文武言將/為周公立其後)王賔殺禋咸格(王國之賔諸/侯聞王將殺)
(牲精意祭祖廟故/皆至于洛以助祭)王入太室祼(王遂入清廟之太室灌/以告神祼灌也謂以圭)
(瓚酌於爵以獻尸尸受酒而/不飲因灌於地故謂祼祼貫)王命周公後(王就廟命周/公之後封伯)
(禽於/魯)作册(復作命伯/禽之册書)逸誥(使史逸讀/以告伯禽)在十有二月(此又/史官)
(總記周公攝政之年月謂自武/王崩後居攝至此年十二月)惟周公誕保文武受命
惟七年(惟周公大保安文武所受/之大命者終始惟七年矣)
多士第十六(此篇衆多之士皆紂時有位之士也習紂/之惡頑不率教遂遷之耳史官以周公所)
　(告之言稱爾殷遺多士又稱/爾殷多士故以多士名篇)
成周既成(周公於澗水之東瀍水之西營作王城於瀍/水之東營作成周是成周乃王城東之邑也)
(成周之/邑既成)遷殷頑民(遷殷頑不率/教之民居之)周公以王命誥(公恐有/安土之)
(人故稱成/王命以告)作多士(作此/篇書)多士(舊簡/所題)惟三月(周公攝政七/年十二月既)
(復辟乃以次年/三月遷頑民)周公初于新邑洛(公初往/新邑洛)用告商王士
(用安慰開諭以告/商紂時有位之士)王若曰(公謂王/意若曰)爾殷遺多士(爾衆乃/殷王遺)
(餘之/多士)弗弔(以紂為不道/不足恤弔的)旻天大降喪于殷(皇天乃大降/下喪亡之禍)
(于爾/殷家)我有周佑命(有周乃受上/天佑助之命)將天明威(遂將奉上天/顯然之威罰)
致王罰(致王者之/罰于紂)勅殷命終于帝(以正殷之命使終絶/于天謂彼不正此以)
(天威/正之)肆爾多士非我小國敢弋殷命(故爾多士當知我/周之有天下非我)
(周小國敢弋/取殷之天命)惟天不畀(乃紂不道不/為天之所與)允罔固亂(信乎天/不堅固)
(此為/亂人)弼我(所以輔/弼我周)我其敢求位(我周豈敢求/爾商之天位)惟帝不畀
(紂不道不為/天帝之所與)惟我下民秉為(惟我下民皆秉心協力以/為我故我所以有天位也)
惟天明畏(惟此天威/明然可畏)我聞曰(周公謂/聞人説)上帝引逸(天意於/君之好)
(逸樂者皆/引以去之)有夏不適逸(是以有夏時如大禹諸賢君知/天意所在皆志於憂勤不敢適)
(情以/逸樂)則惟帝降格(則惟天降至於夏/其意向在夏也)嚮于時夏(自是之/後漸次)
(向至於是/夏桀之君)弗克庸帝(不能用/上天意)大淫泆有辭(盡大過於泆/蕩而有惡辭)
(在人/泆逸)惟時天罔念聞(惟是之故天不復/愛念不復聽聞)厥惟廢元命(遂/廢)
(絶其/大命)降致罰(而降行天/罰於桀)乃命爾先祖成湯革夏(天乃命/爾商之)
(先祖成湯改/革夏命為商)俊民甸四方(又生賢俊佐/湯治四方)自成湯至于帝
乙(故自湯至帝乙二十/六君皆能念天之意)罔不明徳恤祀(無不明一己之/徳以憂恤祭祀)
(之/事)亦惟天丕建保乂有殷(亦惟天之所大建/立而安治於有商)殷王亦罔
敢失帝(殷王亦無/敢失天意)罔不配天其澤(無不益廣其徳/以合上天之澤)在今
後嗣王(奈何在今/後嗣王紂)誕罔顯于天(大不明於天意是以/天引逸而紂乃適逸)矧
曰(况能/自言)其有聽念于先王勤家(其有耳聽心念先王勤/勞以建立國家之事業)
誕淫厥泆(乃大過為/泆蕩之事)罔顧于天顯民祗(全不顧視天之/顯然可畏民之)
(不可/不敬)惟時上帝不保(惟是天乃/不安於紂)降若兹大喪(遂降此大/喪亡之禍)
惟天不畀(天不與/紂者)不明厥徳(以紂不/明其徳)凡四方小大邦喪
(凡四方小邦大/邦用至喪亡者)罔非有辭于罰(以習紂惡我國家征伐/四方之國無非有可罰)
(之/辭)王若曰(公又言/王意)爾殷多士(爾殷/衆士)今惟我周王(今國家/得天下)
(者以我/周文王)丕靈承帝事(大善承順天/所欲行之事)有命曰割殷(於是天/有命命)
(文武曰可割/絶殷紂之命)告勅于帝(然後以正殷之/事告于上帝也)惟我事不貳適
(惟我國家所作事無有再往者/以其承帝所欲行毎一舉而定)惟爾王家我適(惟爾商/家不明)
(天命所歸如紂之惡我國家已滅之而/爾武庚復反使人於伐紂之事遂再往)予其曰(我豈怨/汝但自)
(言/曰)惟爾洪無度(惟爾紂不君武庚/不臣大無法度)我不爾動(我固不為/汝之恐動)
自乃邑(其罪皆自汝邑中自/造有以招我之罰耳)予亦念天即于殷大戾(我/亦)
(念天已就於殷誅紂/殺武庚而大加罪戾)肆不正(故今日汝等雖有罪我皆/肆赦而不盡正其罪謂不)
(忍盡/伐也)王曰猷(此以下公告以遷之/之意謂王以道而言)告爾多士(告爾殷/之衆士)予
惟時其遷居西爾(我今惟是遷爾等之居於西爾商/在洛邑東自商遷洛是自東適西)非
我一人奉徳不康寧(然我所遷爾者非我一人/奉持其徳好動衆不安寧)時惟天
命(是惟天/命如此)無違(不可/少違)朕不敢有後(我所以急營成周遷/爾而西不敢有後時)
無我怨(爾無/怨我)惟爾知(爾等是殷王/遺民非不知)惟殷先人有册有典
(今日所以不用爾等在位者/殷王先世自有册書有典籍)殷革夏命(載殷家當時改/革夏命之事)
今爾又曰(今爾又倡/言於下曰)夏迪簡在王庭(夏民在當時我殷/王皆啓迪簡拔使)
(之在/王庭)有服在百僚(皆有職事列/在百僚之間)予一人惟聽用徳(我一/人惟)
(於有徳者/是聽是用)肆予敢求爾于天邑商(汝果有徳故我敢求/汝於天邑之商而用)
(之商舊為王都/故從舊言天邑)予惟率肆矜爾(今我率皆肆赦矜恤/所以遷改而西者)非
予罪(非我/之罪)時惟天命(是惟天命/如此而已)王曰(公又以/王命告)多士(呼衆/士)
昔朕來自奄(昔我東滅三監之/後自奄來歸於鎬)予大降爾四國民命(我/大)
(降減爾管蔡商奄四國之民死命/降猶今法降一等降重從輕)我乃明致天罰(然後我/方始明)
(致行天/罰於汝)移爾遐逖(用移爾等於遐逺之郷謂遷之/成周是降死一等以流法處之)比事
臣我宗多遜(亦使之親密王室親此服事以臣於我王/家祖宗尚為多順之事將使化為友民也)
王曰(又更端/稱王命)告爾殷多士(告爾殷/家衆士)今予惟不爾殺(今我/惟不)
(殺汝/者)予惟時命有申(我惟以是誥命/三令五申教汝)今朕作大邑于兹
洛(今我所以作大/邑於此洛地)予惟四方罔攸賔(我意以四方諸侯/無所賔見於王此)
(洛地則四方道里之均/故營之以為朝會之所)亦惟爾多士(亦以爾衆士去王/都逺教化有所不)
(使故又營成周/使汝密邇王室)攸服奔走(所以易於服/其奔走之勞)臣我多遜(臣事/與我)
(王室而為/多順之事)爾乃尚有爾土(爾庶幾有/爾所居土)爾乃尚寧幹止(爾/乃)
(庶幾得安於幹/其所居止之事)爾克敬(爾於既遷之後果能/致敬不狃前日之惡)天惟畀矜
爾(則天將有畀與/於汝矜恤於汝)爾不克敬(汝若後狃前/惡不能致敬)爾不啻不有
爾土(則汝不但不能保有/汝今所居之土啻趨)予亦致天之罰于爾躬(我亦/將行)
(天罰於/汝身)今爾惟時宅爾邑(汝惟是之故須當/居汝所居之邑)繼爾居(為/長)
(久之計使子孫相/繼於爾所居之地)爾厥有幹有年于兹洛(則凡汝所幹/可長久於此)
(洛/邑)爾小子乃興從爾遷(當時㓜小子孫必有不遷/者今皆興起以從爾遷)王曰
(周公謂成/王既言此)又曰(又復/言曰)時予乃或言爾攸居(於是乃或言/及爾所居而)
(不能自已者葢欲爾往新邑變/頑為友庶幾可以安其所居也)
無逸第十七(此時周公方復政厥辟成王初臨涖萬幾/能知其不可自逸而動以行之後猶或怠)
　(況始焉不勤則後將若何故周/公防徹杜漸而作此書以警之)
周公作無逸(孔子序此書與周公作立政伊尹/作咸有一徳同直書之而意自顯)無逸(竹/簡)
(所/題)周公曰嗚呼(公歎/言)君子所其無逸(君子所其/無逸豫者)先知稼
穡之艱難(以其先知稼穡之事/沾體塗足不勝艱難)乃逸(終獲有秋之/利而享逸豫)則知
小人之依(則知小人之依頼者在/於稼穡因此不敢逸豫)相小人(奈何相視/彼小人)厥
父母勤勞稼穡(其父母勤/勞於稼穡)厥子乃不知稼穡之艱難(其/為)
(子者食父母之食衣父母之衣/乃不知衣食自稼穡艱難中來)乃逸(乃為逸/豫遊戲)乃諺(則反/言議)
(父/母)既誕(既又敢/誕父母)否則侮厥父母(不然則又/訕侮父母)曰(乃/言)昔之人
無聞知(我父母古老之人無聞/見識知不能享其樂也)周公曰嗚呼(凡此更端/皆歎而重)
(其/事)我聞曰(我聞古/人之言)昔在殷王中宗(大/戊)嚴恭寅畏天命(上/則)
(嚴恭寅畏天命嚴以恭之非徒恭而已敬而畏之非徒/畏而已如有冦盗而畏豈敬畏哉如見小人在位而恭)
(豈嚴/恭哉)自度治民(下則從法/度以治民)祗懼不敢荒寧(夙夜之間祗/敬恐懼不敢)
(荒廢於事/以圖安寧)肆中宗之享國七十有五年(故天與之民悅/之享國之永)
其在髙宗時(自大戊以下十四世/至髙宗其名曰武丁)舊勞于外(舊為王子/常勤勞於)
(外/)爰暨小人(於是所與者/在下之小人)作其即位(及作起/而即位)乃或亮陰
三年不言(乃或居父之喪信然隂黙三/年必謹持喪之道曽不發言)其惟不言言乃
雍(惟居喪不妄發言及發/言則切中人情而雍和)不敢荒寧(不敢荒廢於/事以圖安寧)嘉靖
殷邦(雖處衰亂之時實能善/靖殷邦之亂以致中興)至於小大(至於天下之/民小者大者)無
時或怨(求得欲從無時/有怨髙宗者)肆髙宗之享國五十有九年(享/國)
(之/永)其在祖甲(自髙宗而後三世其君謂之祖甲先儒皆/以為太甲非葢周公順世次言之太戊之)
(後言髙宗髙宗/宗之後祖甲)不義惟王(鄭𤣥亦謂祖甲武丁子有兄/祖庚賢髙宗欲廢兄立祖甲)
(祖甲以此為不義逃於/民間故此云不義惟王)舊為小人(舊逃民間/而為小人)作其即位
(及其作起/而即王位)爰知小人之依(於是知小人/所依頼稼穡)能保惠于庶民
(故能保佑/恵愛衆民)不敢侮鰥寡(不敢輕侮/鰥夫寡婦)肆祖甲之享國三十
有三年(享國之久亦/由無逸所致)自時厥後立王(自是三宗之/後所立之王)生則
逸(生則享安逸不/知民間之疾苦)生則逸(惟其生/則逸)不知稼穡之艱難不
聞小人之勞(不知艱難/不聞勞苦)惟耽樂之從(惟過樂之事/是從耽丁南)自時
厥後(故自是之後或自中宗之後或/自髙宗之後或自祖甲之後)亦罔或克壽(亦無/或能)
(享夀/考者)或十年(多者/十年)或七八年或五六年(其次七八年/其次五六年)或
四三年(甚至三年四年/皆耽樂損夀也)周公曰嗚呼(又更端/歎言)厥亦惟我
周大王王季(謂無逸永年豈惟商三宗而已其/亦惟我周家祖宗有大王王季)克自抑
畏(能自謙抑/能自畏懼)文王卑服(文王繼之亦以抑畏為心而卑/其所服不敢妄自矜大一說卑)
(陋其服飾/不敢華侈)即康功田功(卑下其所事故所就者/安民之功與田畝之功)徽柔懿
恭(善其柔使不至於不立/善其恭使不至於足恭)懷保小民(小民則懷來/而保安之)惠鮮
鰥寡(鰥寡則以恩/惠而鮮活之)自朝至于日中昊(自早朝至日之方/中或至日昊昊仄)
不遑暇食(不遑於寛暇以食饑/則急食不暇緩食也)用咸和萬民(非欲自善/將用此皆)
(和悦天/下之民)文王不敢盤于遊田(不敢樂於遊/遨田獵之事)以庶邦惟正
之供(以衆邦諸侯上之/人當以正道待之)文王受命惟中身厥享國五十
年(受命在中年之身必是近五十左右受命為諸侯/至九十七而終享國五十年亦以勤儉享國之永)周
公曰嗚呼(歎/言)繼自今嗣王(繼自今以往/嗣王呼成王)則其無淫于觀
(無過於/觀玩)于逸(無過於/逸豫)于遊于田(無過於遊/戲田獵)以萬民惟正
之供(以萬民在下當/以正道待之)無皇曰(王無自/大言曰)今日耽樂(我止今/日耽於)
(樂/)乃非民攸訓(雖一日之樂若無害/非所以為訓民之道)非天攸若(亦非天/意所順)
時人丕則有愆(一時之人化之/亦將大有愆過)無若殷王受之迷亂(無/如)
(商王名受/迷惑昏亂)酗于酒(乃酗于酒謂因/酒為凶也酗煦)徳哉(成王觀此可/不務於徳哉)周
公曰嗚呼(公又/歎言)我聞曰(我聞古/人之言)古之人猶胥訓告(古之/人凡)
(相處者或有過失猶陳古以訓或直/言以告不從又未敢深言以逆其意)胥保惠(且保安而/惠愛之待)
(其意與吾/相得也)胥教誨(則又詳以/教之誨之)民無或胥譸張為幻(故一/時為)
(民者皆無譸張誑誕而為幻惑之事皆以誠相處也古/之人相處猶以誠相規箴如此況我與王君臣也譸輈)
(幻/患)此厥不聽(苟王於我此/言不能聽用)人乃訓之(則人乃務相順從/不復以諫正為事)
乃變亂先王之正刑(乃相與變亂/先王之正法)至于小大(至於小事/大事無不)
(變/亂)民否則厥心違怨(及其不為順從則其心/又違忤於君怨恨於君)否則厥口
詛祝(及其又不為違怨則其口必詛祝/於君詛祝罵之也詛側助反祝咒)周公曰嗚呼(又/歎)
(言/)自殷王中宗及髙宗及祖甲及我周文王兹四人迪
哲(此四君皆行明哲之徳以臨/下知人情偽不為人言所惑)厥或告之曰(其或告/之曰)小
人怨汝詈汝(小人心怨汝口/罵汝詈力知反)則皇自敬徳(則大自敬修/其徳不復責)
(人/)厥愆(其以下謗上/乃民之愆過)曰朕之愆(而此四君則曰非/民之愆乃朕之愆)允若
時(淮四君信/能如是)不啻不敢含怒(則於小民之怨詈不但不/敢含畜忿怒於心曰樂聞)
(其言以/知己過)此厥不聽(苟成王於我此/言不能聽用)人乃或譸張為幻(人/乃)
(或有誑誕/為幻惑者)曰小人怨汝詈汝(言小人心怨/汝口罵汝)則信之(則汝/必輕)
(信不復/辨眞偽)則若時(夫如/是)不永念厥辟(又不能常念/其為君之道)不寛綽
厥心(必不能寛大/綽緩其心)亂罰無罪(含怒躁急/妄罰無罪)殺無辜(殺戮無/辜之人)
怨有同(泃怨詈一人耳今乃/怨惡之心同於天下)是叢于厥身(是其怨且將/叢聚於一人)
(之身/矣)周公曰嗚呼(公又/歎言)嗣王其監于兹(呼成王其當監/觀我此篇之言)
　尚書句解卷九
欽定四庫全書
　尚書句解卷十
　　　　　　　　　　　　元　朱祖義　撰
君奭第十八(周公召公輔相成王營洛邑洛邑既成周/公復子明辟二公之心皆欲去矣成王既)
　(於洛誥中留周公召公不説周公/之留周公又留召公故作比篇)
召公為保(召公為大保文王世子曰保也者/謹其身而輔翼之使歸於道也)周公為師
(周公為太師文王世子曰師/也者教之以事而俞諸徳也)相成王為左右(二公輔相/成王實為)
(之左右手如舜所謂/臣作朕殷肱耳目)召公不說(召公欲告老而歸/不悦周公之留)周公
作君奭(周公於是作此/書以留召公)君奭(舊簡/楺題)周公若曰(公意/若曰)君奭
(奭以呼其名/君以尊其身)弗弔(天不憫弔/殷家弔的)天降喪于殷(天遂降下喪/亡之道于殷)
殷既墜厥命(殷家既隕/墜其天命)我有周既受(我周家既/受天命)我不敢
知曰(我不敢/知而言)厥基永孚于休(其周家基業長/信有休祥否)若天棐忱
(周既順天之道/天亦輔周之誠)我亦不敢知曰(我亦不敢/知而言)其終岀于不
祥(其周家終/有不祥否)　嗚呼君(嗟歎呼/君以告)已曰(往日汝/已曽言)時我(人事/是在)
(我不/在天)我亦不敢寧于上帝命(故我亦不敢以得/上天之命為安)弗永逺
念天威(乃不永逺思/念上天之威)越我民罔尤違(乃使我民無/尤怨違戾)惟人
(亦惟在盡/人事而已)在我後嗣子孫(在我成王/之後子孫)大弗克恭上下(大/不)
(能恭敬/天地)遏佚前人光(遏絶佚失文/武光明之徳)在家不知(我退老在/家有所不)
(知/)天命不易(則天命不/可輕易)天難諶(天難信/諶忱)乃其墜命(周家/乃至)
(隕墜/其命)弗克經歴(不能經歴/於久逺)嗣前人恭明徳(今欲使成王/繼文武而敬)
(行其/明徳)在今予小子旦(當任/其責)非克有正(非能别有正/道以訓成王)迪惟
前人光(所以啓迪之者惟/以文武光明之徳)施于我沖子(施其訓于我沖/㓜之子成王)
又曰天不可信(周公既言天難忱於此/而又言天本不可信)我道惟寧王徳
延(我言惟安天下之王武王之/徳可以延天徳及於後人)天不庸釋于文王受命
(故天不用忘文王其初所受之天命/遂延及武王又延及成王而不替也)公曰君奭(周公又/呼召公)
(而告/之)我聞在昔成湯既受命(我聞在古成湯/既受天命為君)時則有若
伊尹(其時則有如伊尹/輔佐成湯之徳)格于皇天(足以感/格上天)在太甲(太丁/子成)
(湯/孫)時則有若保衡(伊尹居保衡之/職衆頼以安平)在太戊(太甲/之孫)時則有
若伊陟臣扈格于上帝(伊尹子陟與臣扈輔相太/戊之徳足以感格子上天)巫咸
乂王家(又有巫咸冶/王家之事)在祖乙(河亶甲之子/太戊之曽孫)時則有若巫
賢(其時則有如/人臣名巫賢)在武丁(盤庚弟小乙之子/名武丁號髙宗)時則有若甘
盤(其時有/如甘盤)率惟兹有陳(此巫賢甘盤皆率循前代/諸臣有功業陳列於上者)保乂
有殷(用以保安乂/治殷之天下)故殷禮陟配天(所以殷家得舉祀天/之禮升配于天為天)
(子/)多歴年所(子孫至於/長有天下)天惟純佑命(天於是純一佑/助眷命商家)則
商實百姓(故使商家人材富盛内而百官/族姓之中有如前五六大臣者)王人罔不秉
徳明恤(以至凡在王朝之人無不秉/持其徳以明其憂國之事)小臣屏侯甸(外而/小臣)
(亦無不籓屏與/侯甸之服屏餅)矧咸奔走(況又皆奔/走服役也)惟兹惟徳稱(惟於/此惟)
(徳之/是舉)用乂厥辟(以乂治其君/之事辟壁)故一人有事于四方(故一/人苟)
(有所施為/於四方)若卜筮(如卜龜/筮蓍)罔不是孚(四方之民無/不是而信之)公曰
君奭(又呼召/公告之)天壽平格(天所以壽商家使之長久者以/君臣能和平其民使至於善)
保乂有殷(故乂安治有殷天/下而夀其國脉)有殷嗣天滅威(其後嗣紂/不能平格)
(不為天所保所乂/故天㓕之以威)今汝永念(今召公若能長以商家享/國長短為念且留輔成王)
則有固命(則周家享堅/固之天命)厥亂明我新造邦(其治功當顯/明於我新造)
(之邦時新作洛/邑成王新即辟)公曰君奭(又呼召/公告之)在昔上帝割(在昔上/帝割絶)
(殷/命)申勸寧王之徳(又重勤勉/武王修徳)其集大命于厥躬(乃衆集/有天下)
(之大命于/武王之身)惟文王尚克修和我有夏(惟文王當來庶幾/能修治夑和我所)
(有之諸夏者亦/惟得五人之用)亦惟有若虢叔(王季/之子)有若閎夭有若散
宜生有若泰顚有若南宫括(五人相與/輔賛也)又曰(公又/言)無能
往來(使當時無此五/人往來反覆)兹迪彞教(於此啓迪文王/以五當之教)文王蔑
徳降于國人(文王亦無徳/降及於國人)亦惟純佑秉徳(亦惟天純一/佑助文王故)
(生此五賢佐皆是/乗持其徳之人)迪知天威(明知上天可/畏之威所在)乃惟時昭文
王(於是昭顯/文王之徳)迪見冒聞于上帝(遒迪文王使其徳著見/於上覆冒於下遂能升)
(聞於/上天)惟時受有殷命哉(文王於是受/有殷之天命)武王惟兹四人(至/武)
(王時虢叔死/惟得此四人)尚迪有禄(猶尚啓迪武王/使終有天禄)後暨武王(其後/遂與)
(武王/俱起)誕將天威(大行/天威)咸劉厥敵(皆殺其敵/如紂者)惟兹四人昭
武王惟冒丕單稱徳(此四人又昭顯武王之徳使覆/冒於天下大盡稱頌武王之徳)今
在予小子旦若游大川(今旦身任重責如游/大川之中險而難濟)予往暨汝
奭(我自今以往/與汝召公奭)其濟小子(其濟渡小子成/王於大川之中)同未在位(輔/賛)
(之誠亦如成王/未在位之時)誕無我責(其任甚重大/無責我留汝)收罔朂不及(召/公)
(倘果於去國收藏韜/晦無能勉其所不及)耇造徳不降(則是國之老臣造徳/在躬不肯降下及民)
(耉/苟)我則鳴鳥不聞(我則不聞/鳴鳯之祥)矧曰其有能格(其敢言有/至治之極)
公曰嗚呼君(稱召公/而告之)肆其監于兹(當監視/於此)我受命無疆
惟休(我周受天命雖/有無窮之休美)亦大惟艱(亦大有艱/難之事)告君乃猷裕
(我今告召公當謀寛/裕其心不可褊窄)我不以後人迷(我與汝共輔成王/一出於正則後人)
(循守不/至迷惑)公曰前人敷乃心乃悉命汝(周公謂文武昔日/敷布其心腹之言)
(悉命/於汝)作汝民極(使汝作起汝/民之中道)曰汝明朂偶王(故周公又/告召公以)
(汝當明明勉力與/我匹合輔佐成王)在亶乗兹大命(於於誠信行/此武王大命)惟文王
徳(惟法文/王之徳)丕承無疆之恤(且勊留以大承今日/國家無疆界之憂恤)公曰君
(尊稱召/公為君)告汝朕允(謂我告汝皆中/心之信然者)保奭(又稱其官呼/其名而告之)其
汝克敬(汝聽我言須/克敬不輕忽)以予監于殷喪大否(以我所言監/視殷家之喪)
(亡大可鄙/惡否缶)肆念我天威(遂念我國家今已/平治然天威可畏)予不允惟若
兹誥(予若不信何故如/此惟多言告汝)予惟曰(我意/惟言)襄我二人(所以賛/襄欲成)
(文武二/人之功)汝有合哉(汝當與我/合心協力)言曰(而汝乃/有言曰)在時二人天
休滋至(在是文武二人之時聖徳上/感於天天之休美多至於時)惟時二人弗戡(惟/是)
(文武受之/有所不勝)其汝克敬徳(汝今惟能/敬修其徳)明我俊民(顯明我國/家或有俊)
(民在下未舉者以/待他日之代已)在讓後人于丕時(在讓後人于昌大/之時若今日欲去)
(未可/也)嗚呼(又嗟嘆/告召公)篤棐時二人我式克至于今日休(我/與)
(汝厚輔文武二人故我周/家用至于今日之休美)我咸成文王功于不怠(我二/人猶)
(當皆勉力成文王未/成之功不可倦怠)丕冒海隅出日(必使周家之治大/覆冒于海隅日出)
(之/邦)罔不率俾(無不率從/惟我所使)公曰君(周公又更端呼/召公為君而言)予不惠
若兹多誥(予若不順於理/何為如此多誥)予惟用閔于天越民(我惟用/閔念天)
(之於民未嘗不愛之汝/不可便退而不念此也)公曰嗚呼君(又歎而尊/召公告之)惟乃知
民徳(惟汝知斯/民之徳)亦罔不能厥初(亦無不能/勤其始)惟其終(惟善/終則)
(難亦如召公/善終如始也)祗若兹(汝惟敬順/我此言)往敬用治(自今以往以/敬而用治乃)
(是終始/如一矣)
蔡仲之命第十九(武王崩周公攝政羣叔流言挾武庚/作亂周公以王命正三叔之罪囚蔡)
　(叔于郭鄰其子仲克庸祗徳周公告諸/王而封之蔡以續蔡叔之後故作此篇)
蔡叔既没(没死/也)王命蔡仲踐諸侯位(成王命蔡仲履諸/侯之位行諸侯之)
(事/)作蔡仲之命(作此書/以告之)蔡仲之命(舊簡/所題)惟周公位冢宰
(公居太/宰之位)正百工(董正/百官)羣叔流言(管叔蔡叔霍叔流言於/國曰公將不利於孺子)
乃致辟管叔于商(管叔罪重/以法誅殺)囚蔡叔于郭鄰(蔡叔罪輕/於管叔止)
(囚於中國之外地名/郭鄰囚者制其出入)以車七乗(古者一里之地出車一/乗乃七里之地身未死)
(不可使不食/必有以養之)降霍叔于庶人(霍叔罪又輕於蔡/叔止降而為庶人)三年不
齒(三年之間不得與兄弔敘/齒列三年後則齒之矣)蔡仲克庸祗徳(蔡叔子仲/能用敬修)
(一己/之徳)周公以為卿士(周公舉以為己/所封國之卿士)叔卒(蔡叔/死)乃命諸
王(公以蔡仲/命之於王)邦之蔡(周之於蔡/繼父之國)王若曰(公以王命告謂/成王之意言曰)
小子胡(小子者年尚/少胡仲之名)惟爾率徳改行(惟爾循文武之/徳改蔡叔之行)克
愼厥猷(能謹行/其道)肆予命爾侯于東土(故我命爾于王室/之東為守土諸侯)
往即乃封敬哉(往就汝所封之/國其可不敬哉)爾尚葢前人之愆(爾庶/幾欲)
(掩葢前/人之過)惟忠惟孝(惟忠孝可/掩父之罪)爾乃邁迹自身(又勉仲逺/汝父所行)
(之迹當自/汝身始)克勤無怠(又將之以勤/而無怠惰)以垂憲乃後(用能垂/法於後)
(世葢蔡叔/已不足去)率乃祖文王之彞訓(當率循爾祖/文王之常訓)無若爾考
之違王命(莫復如爾父蔡/叔之違背王命)皇天無親(勿謂汝父有罪天/不輔汝葢皇天無)
(親/疎)惟徳是輔(有徳者/必輔之)民心無常(勿謂汝父有罪民不/懷汝葢民心無常)惟
惠之懷(有恩惠/則懷恭)為善不同(天下之善多端/為善雖不同)同歸于治(而/同)
(歸於/致治)為惡不同(天下之惡/雖不同)同歸于亂(而同歸/於致亂)爾其戒哉
(善惡一分治亂/立應可不戒哉)愼厥初(謹其始之所行可/為善不可為惡)惟厥終(為善/於始)
(又為善/於終)終以不困(終不困廢/而歸於治)不惟厥終(為善於始而/不為善於終)終
以困窮(則終於力困計/窮而歸於亂矣)懋乃攸績(勉汝所/立功績)睦乃四鄰(和/睦)
(汝四鄰/之國)以蕃王室(勉汝之功則蕃/屏王室在此矣)以和兄弟(和汝四鄰/則和兄弟)
(之國/在此)康濟小民(於康安小民之居/濟成小民之業者)率自中(當率循大中/之道而行之)
無作聰明亂舊章(無作一己聰明喜功生/事以紊亂舊日之章程)詳乃視聽(詳/審)
(汝之視聽不可視非禮/之事不可聽無稽之言)罔以側言改厥度(無以邪側之/言改易其法)
(度/)則予一人汝嘉(予將汝嘉美/而不汝棄矣)王曰嗚呼小子胡(嗟歎/呼名)
(而告/之)汝往哉(汝自今/以往)無荒棄朕命(無荒忽以/棄我之言)成王東伐
淮夷(此孔子序成王政之書謂/淮夷叛成王東伐之也)遂踐奄(遂烕/奄國)作成王政
(史官作成王政一篇書成平也/平淮夷以為王者政令也書亡)成王既踐奄(此孔子序/將蒲姑之)
(書謂成王/既滅奄國)將遷其君于蒲姑(將徙奄君於蒲姑之/地使之邇王室之化)周公
告召公(周公以遷奄君於/蒲姑之意告召公)作將蒲姑(遂作將蒲姑/一篇書亡)
多方第二十(成王當伐奄之後歸于鎬京告四國多方/併及天下諸侯謂周家得殷之天下實出)
(於天命非以人力/取之故作此篇)
成王歸自奄(成王自伐/奄國而歸)在宗周(歸在鎬京謂之宗周宗/尊也言周家為天下所)
(尊/)誥庶邦(以諸侯來朝於鎬京/因而誥衆邦之諸侯)作多方(遂作/此篇)多方(舊簡/所題)
惟五月丁亥(記其/日)王來自奄(自伐奄/國而來)至于宗周(至於/鎬京)周
公曰(公/言)王若曰(周公以/王命言)猷(猷道/也)告爾四國多方(以道告/管蔡商)
(奄四國及/四方諸侯)惟爾殷侯尹民(併告爾殷國諸/侯與正民之官)我惟大降爾
命(我惟大降下教命告汝以周家得殷天/下實出天命非以人力取之者屢矣)爾罔不知(汝/等)
(無不/知之)洪惟圖天之命(今汝等人惟圖度天命/妄料天命未必在周)弗永寅念
于祀(乃相扇復叛不能長永敬念爾侯國有/宗廟社稷之祀自取誅夷則夷宗絶祀)惟帝降格
于夏(豈不見當時天降災異至/于夏桀使之知畏而改過)有夏誕厥逸(夏桀大/為逸樂)不
肯慼言于民(不肯出憂戚/之言于民)乃大淫昏(乃大淫/亂昏蒙)不克終日
勸于帝之迪(不能終一日/勉行天道)乃爾攸聞(此有夏之徳/乃爾之所聞)厥圖
帝之命(桀亦以己意圖度天/命謂天命必在於己)不克開于民之麗(乃不能/開示民)
(之所附麗者葢君仁則仁君義則義/君之所行即民之所附麗者也麗離)乃大降罰(乃大下/刑罰之)
(威/)崇亂有夏(以増重其亂/于有夏之國)因甲于内亂(天下亂因始/于内先亂)不
克靈承于旅(不能以善道承順/衆民使趨於善)罔丕惟進之恭洪舒于
民(不能大淮進用恭徳之人以大/舒緩於天下之民謂迫促之也)亦惟有夏之民叨懫
日欽(桀於有夏之民凡貪叨而憤懫/者曰日而欽敬之叨韜懫致)劓割夏邑(使之在/位在職)
(割害天下如/劓鼻然劓乂)天惟時求民主(天於是别求/可為民主者)乃大降顯休
命于成湯(乃大降下明/美之命於湯)刑殄有夏(使用刑以/殄絶有夏)惟天不畀
純(則天之不畀於夏者/亦純一而不變矣)乃惟以爾多方之義民不克永
于多享(乃惟桀用爾多方有義之民則易斥絶不能/長永與之多享於民上謂不使久於其位也)惟
夏之恭多士(惟桀所敬/用之衆)大不克明保享于民(大不能明/保享于民)
(之道徒安受寵/榮不能治民)乃胥惟虐于民(乃相與為暴/虐以加于民)至于百為
(甚至百/端所為)大不克開(皆不能開明/謂事事暗昧)乃惟成湯(湯/興)克以爾多
方(能用多/方之衆)簡代夏作民主(大代夏/為民主)愼厥麗乃勸(謹修民/之所附)
(麗者在於善/以為民之勸)厥民刑用勸(其民取法於湯/亦取勸勉於善)以至于帝乙
(自湯以/至帝乙)罔不明徳愼罰(家法相傳無不明/顯其徳謹用其罰)亦克用勸(民/亦)
(能勉/於善)要囚殄戮多罪亦克用勸(雖多罪之人要勒拘於/獄而殄戮之民服其刑)
(之當亦能用/至勸勉要腰)開釋無辜亦克用勸(無罪之人開解釋放/之亦能用至於勸謂)
(商之賢君皆能勉民於善/刑之釋之無有不勉於善)今至于爾辟(爾君紂/也辟壁)弗克以
爾多方享天之命(失民心遂失天命是/不能用民以受天命)嗚呼王若曰(周/公)
(先自歎而/後稱王命)誥告爾多方(謂我為誥文以/告爾多方諸侯)非天庸釋有夏
非天庸釋有殷(桀與紂所以亡者非天/用廢夏殷而不祐之也)乃惟爾辟(紂/也)以
爾多方大淫圖天之命(用爾多方大為淫泆之事以/圖度天命謂天命之在我)屑
有辭(其罪惡所以屑屑/有可舉之辭也)乃惟有夏(此詳言天釋/有夏之君桀)圖厥政
不集于享(圖謀政事不成/于享天命之意)天降時喪(故天降是/喪亡於桀)有邦間
之(使能有邦國者間/而代之謂湯伐夏)乃惟爾商後王(此詳言天/釋爾君紂)逸厥逸
(逸其所逸葢淫泆之事非/人君所當為者紂乃逸之)圖厥政(故所圖/謀其政)不蠲烝(不能/蠲潔)
(其身以/進於善)天惟降時喪(故天降是/喪亡於紂)惟聖罔念作狂(為聖人/不能念)
(念於為善/則為狂人)惟狂克念作聖(為狂人能念念/為善則為聖人)天惟五年(紂/狂)
(甚矣天猶以為萬一克念亦/可以聖故遲以五年之久)須暇之子孫(須待寛暇此/湯子孫如紂)
(庶其改悔念於善之此/也猶言之人也之徳也)誕作民主(奈何五年之間/雖紂大為民主)罔可
念聽(無一言之可念/無一善之可聞)天惟求爾多方(天惟是求於多方/之中視其有徳者)
大動以威開厥顧天(大震動以天威以開迪其/能顧諟天意者將以用之)惟爾多
方罔堪顧之(而爾多方又無/有能顧天者)惟我周王(謂文/武)靈承于旅
(善承奉/于衆民)克堪用徳(能任用/於有徳)惟典神天(故可以主神天/之祀為天子)天
惟式教我用休(天於是陰誘文武以休美凡/諸福之物可致之祥畢至)簡畀殷命
(大畀與/以殷命)尹爾多方(使正爾多方/之衆而為君)今我曷敢多誥(今我何/敢多為)
(誥命以/告汝)我惟大降爾四國民命(我惟大降爾四國民之/生命謂汝等屢叛義當)
(誅滅我以不忍殺/故與汝等生命)爾曷不忱裕之于爾多方(爾曷不深/信我命奉)
(行之以寛裕/饒益於多方)爾曷不夾介乂我周王(爾何不夾輔介助/治道於我周王也)
享天之命(以享受上/天之命)今爾尚宅爾宅(據汝罪在誅戮我/周撫汝以恩使汝)
(尚猶居爾/所有之宅)畋爾田(治爾所有/之田畋田)爾曷不惠王熙天之命(爾/何)
(不順從王政/以明天之命)爾乃迪屢不靖(爾今乃行其惡/屢為不靖之行)爾心未愛
(是汝心未/知自愛)爾乃不大宅天命(爾乃不肯大安/其天命之當然)爾乃屑播
天命(爾乃屑屑播/棄其天命)爾乃自作不典(爾乃自為/不常之事)圖忱于正
(乃欲謀信其正道/而行之安有是理)我惟時其教誥之(我惟時時/教汝告汝)我惟時
其戰要囚之(告教不從又時時驚戰汝以/要勒拘囚之威使知畏要腰)至于再至于
三(誥教要囚/再三如此)乃有不用我降爾命(乃有不用我所降與/汝之生命復敢叛逆)
我乃其大罰殛之(我乃大罰/誅殛於汝)非我有周秉徳不康寧(非/我)
(周家秉持其徳不/務安康而殛殺汝)乃惟爾自速辜(乃汝再叛/自召其罪)王曰嗚呼
(王又/嗟言)猷告爾有方多士(以道著/告天下)暨殷多士(及殷/衆士)今爾奔
走臣我監五祀(今爾等多士自周公東征奔走臣服於/我所立之監已五年矣監為諸侯監民)
(者/)越惟有胥伯小大多正(及汝等多事其中有衆胥之/長與小官之正大官之正)
爾罔不克臬(無有不能守/法者臬齧)自作不和爾惟和哉(汝室家/之内如)
(父子兄弟或為不和汝當有以和之/以汝為官長能守法當以正率人也)爾邑克明(汝若能/此則汝)
(所君之邑必/能至於明矣)爾惟克勤乃事(亦由汝能勤/其事之所致)爾尚不忌于
凶徳(汝庶幾不諱忌乎凶惡之/徳謂無凶惡可諱忌也)亦則以穆穆在乃位(亦/是)
(汝能用至/敬而在位)克閲于乃邑謀介(汝能閲視汝邑而治/之謀以介助於王室)爾乃
自時洛邑(汝多士乃自此/洛邑改過遷善)尚永力畋爾田(庶幾可以永/逺盡力以治)
(爾所有/之田)天惟畀矜爾(天亦將畀與爾/以福而憐矜爾)我有周惟其大介
賚爾(我周亦惟大介助/爾修徳而賜賚爾)迪簡在王庭(汝修徳既成我又/將行簡擢之典列)
(在王庭/為官)尚爾事(加汝以/職事)有服在大僚(使有所服行於大/僚不特食邑於洛)
(而/已)王曰嗚呼多士(又歎而呼/多士告之)爾不克勸忱我命(汝等若/不能勸)
(勉以誠信/行我教命)爾亦則惟不克享(則是汝等/不能奉上)凡民惟曰不享
(凡民亦將化汝所/為惟曰不復享上)爾乃惟逸惟頗(則是汝等自為縱/逸自為頗僻頗坡)大
逺王命(大逺棄/於王命)則惟爾多方探天之威(是爾多方之士/自探取天之威)
(罰/)我則致天之罰(我於是致行/天罰於爾身)離逖爾土(又將逺徙使/不得享土田)
(之/樂)王曰(王既以恩誘之又以威/懼之又繳前説而曰)我不惟多誥(我本不欲/多為言語)
(告/汝)我惟祗告爾命(我惟敬告汝以命葢前言有簡在王/庭之賞又有離逖爾土之罰乃是汝)
(禍福之/所由分)又曰(言既竞/又告之)時惟爾初不克敬于和(我所以東/征者非我)
(之罪乃是爾等於其初不/能敬修為和至乖戾犯我)則無我怨(皆是汝等自/取不當怨我)
立政第二十一(周公戒成王以用人之事不曰用人/而以立政名篇葢謂得人則政自立)
周公作立政立政周公若曰(公意/若曰)拜手稽首(致敬盡禮/解見召誥)
告嗣天子王矣(告成王以任人之道以其/繼天子為王與㓜小不同)用咸戒于王
(盡皆舉任人/之道戒成王)曰王左右常伯(在王左右朝夕親近者/大則有常伯牧民之長)常
任(任事之/公卿)準人(守法之/有司)綴衣(小則有綴衣/掌王衣服)虎賁(以武力/事王皆)
(當謹任/之賁奔)周公曰嗚呼(歎/言)休兹知恤鮮哉(美此用人之道/能知以此為憂)
(而不輕於任用/者亦少鮮蘚)古之人迪惟有夏(古之人能行於此而/以任用之道為憂者)
(惟有夏/之君禹)乃有室大競(乃有夏所以/大強盛者)籲俊尊上帝(能呼招/賢俊使)
(處天職治天事而尊/事上天之命在此)迪知忱恂于九徳之行(於是行知/人之明以)
(誠信在九/徳之人)乃敢告教厥后(故有夏之臣方敢/進用人之戒於君)曰(言/)拜手
稽首后矣(我致恭盡禮大能明/於任周以盡君道者)曰宅乃事(惟曰居乃事/之職者以有)
(常任/之才)宅乃牧(居乃牧之職者/必有常伯之才)宅乃準(居乃準之職者/必有凖人之才)兹
惟后矣(三宅各得其人此/乃可盡為君之道)謀面用丕訓徳(又謀之於人/面之於已以)
(求夫大順/徳之人)則乃宅人(然後可/以宅人)兹乃三宅無義民(桀不能/以禹為)
(法於此三宅之中無/有義民知義理者)桀徳惟乃弗作(桀徳於是不能興/作使徳日起而大)
(有/功)往任是惟暴徳罔後(自是以往任用皆暴亂凶/徳之人宜滅亡而無後也)亦越
成湯陟(及湯升/為天子)丕釐上帝之耿命(大能保上帝之/明命而不失者)乃用
三有宅(乃在於用已用之三宅/人乃事乃牧乃凖也)克即宅(各就其職/以供乃事)曰三
有俊(又論未用之三俊可/待此三者之用者)克即俊(果能就其俊謂/其才副所稱説)嚴惟
丕式(成湯之時既用其人又嚴/而思之大以其人為法)克用三宅三俊(所以能/用三宅)
(三俊/之賢)其在商邑(故宅俊/在商邑)用協于厥邑(近而商邑之民/用和協于其邑)其
在四方(宅俊在/四方)用丕式見徳(逺而四方之民用/大法其所見之徳)嗚呼(公/又)
(歎/言)其在受徳暋(其在紂徳/昏蒙暋敏)惟羞刑暴徳之人(所進皆淫/刑暴徳之)
(人/)同于厥邦(與之同/治其國)乃惟庶習逸徳之人同于厥政(又/與)
(衆慣習於縱逸之/徳者共治政事)帝欽罰之(天於是敬罰之/見天不輕罰也)乃伻我有
夏(紂既喪國天乃使我/周冇華夏之國伻絣)式商受命(周既得國乃法成湯/所以受天命之心在)
(於用宅/俊之賢)奄甸萬姓(以盡治/萬姓)亦越文王武王(及文王/之興)克知
三有宅心(能知己用/三宅之心)灼見三有俊心(灼見㸦用/三俊之心)以敬事
上帝(上天生賢之意文武能當其/意矣此乃敬事上天之命)立民長伯(故立夫民/長伯之官)
(即常伯也以/治民為職)立政任人(立夫政任人之官即/常任也以治事為職)準夫牧(立/夫)
(凖夫牧之官即準人也雖以平法為職/不專任法以齊民又有仁政以養民)作三事(任此三/職者所)
(以為此三事也此三職在夏謂之乃事乃牧乃凖在文/武謂之民長伯政任人準夫牧至成王謂之常伯常任)
(凖人葢時既不同/官名亦隨時而變)虎賁(以武力衞/王者賁奔)綴衣(掌王衣/服者)趣馬(掌/馬)
(者趣/七口)小尹(小官/之長)左右攜僕(在王左右執/持器物之臣)百司(若司裘司/服之屬)
庶府(若内府大府之屬以見文武之時近/而在國室朝廷之上者無不得人也)大都小伯(大/都)
(之内有小伯以愛養民民/於都鄙亦如朝廷常伯)藝人(以才藝任事於都/邑亦如朝廷常任)表臣
(執法於都鄙以表倡/其民亦如王朝凖人)百司(在都鄙之/百官有司)大史(即周禮大史/掌邦之六典)
(八法八則之貳/者都鄙亦有之)尹伯(正民之/長官)庶常吉士(衆有常職之善/士葢統包都邑)
(之衆官以見文武之/時都邑之間皆得人)司徒司馬司空亞旅(外而侯國大/國三卿如司)
(徒司馬司空與夫為亞夫/者為旅士者亦無不得人)夷微盧烝三亳阪尹(逺而蠻/夷之内)
(屬如夷微盧三國之衆及三亳之地歸文武者與凡阪/險之地者文武皆置官以严正之其官亦無不得人阪)
(反/)文王惟克厥宅心(文王能善處其心詐偽/不能亂邪佞不能惑)乃克立茲
常事司牧人(乃能立此常事之官即任事之臣若常任/是也立比司牧人即養民之官若前所謂)
(常伯/也)以克俊有徳(此兩官皆是能/俊而有徳者)文王罔攸兼于庶言
庶獄庶愼(文王既得人而任之故無所兼于衆謀謨議/論之職衆聽斷獄之事衆機密謹重之事)
惟有司之牧夫(惟以委之在朝而有司/存者與在外而養民者)是訓用違(事在/有司)
(牧夫有當用而從有不當/用而違文王皆一一順之)庶獄庶愼文王罔敢知于兹
(文王非特罔知且罔敢知非特兼之不/敢且知之亦不敢以見文王用人之專)亦越武王(亦及/武王)
率惟敉功(欲率循思惟文王敉/寧天下之功敉亡俾)不敢替厥義徳(必不敢/廢文王)
(之義徳如爰整其旅以/過徂莒即為敉寧之功)率惟謀(欲率循思惟文/王逺大之謀)從容徳
(必有以從文王含容之徳如三分天/下有其二以服事殷即為逺大之謀)以並受此丕丕基
(卒其伐功則武王之義徳即文王之義徳偃武修文則/武王之容徳即文王之容徳故文武並受此大而又大)
(之基/業)嗚呼(周公/歎言)孺子王矣(孺子今已/為王矣)繼自今我其立政
(自今以始政/必由我而立)立事(常任/也)準人(即凖/人)牧夫(常伯/也)我其克灼
知厥若(亦必自我能灼知/其順行之所在)丕乃俾亂(然後乃大/使之為治)相我受
民(相助我所/受民於天)和我庶獄庶愼(和諧我衆刑獄/衆謹愼之事)時則勿有
間之(是則不以已間之即/罔攸兼罔敢知之意)自一話一言(自是雖一/話言之須)我則
末惟成徳之彦(我則終思夫成徳/之俊彦而用之)以乂我受民(以治我/所受民)
(於/天)嗚呼(公又/歎言)予旦已受人之徽言(予旦所言皆是/聽受人之美言)咸告
孺子王矣(今皆告孺子使/知為王之重矣)繼自今文子文孫(繼自今以/往凡為文)
(王之子/孫者)其勿誤于庶獄庶愼(皆不誤于庶獄以人命所/係不誤于庶謹以機密所)
(關/)惟正是乂之(惟擇正直之/士是冶之)自古商人(自昔/商王)亦越我周
文王立政(與我周文王/所以立政者)立事牧夫凖人(其於立事牧夫/準人三宅之官)
則克宅之(則能居/之於位)克由繹之(則能紬繹反覆審/而又審惟恐非人)兹乃俾
乂(於此乃可/使之為治)國則罔有立政(為國家而不能/有以立其政者)用憸人不
訓于徳(以其用憸佞之人/不順于徳者憸纎)是罔顯在厥世(故人主於是/亦無顯名在)
(其/世)繼自今立政(繼自今以往所/以立政事者)其勿以憸人(其勿以憸/佞之人)
其惟吉士(惟用吉/徳之士)用勱相我國家(用之使勉力/相助我國家)今文子
文孫(今文王/之子孫)孺子王矣(如成王已/為王矣)其勿誤于庶獄(不可/誤于)
(庶獄人/命所係)惟有司之牧夫(惟謹擇有司牧夫主於養民者/使任夫刑罰至畏之中有至愛)
(者/存)其克詰爾戎兵(兵亦刑之大者成王又當自治/爾戎兵之事不可分其權於人)以陟
禹之迹(故兵權所用惟升大禹治水舊迹/止乎五服之内以窮兵逺討為戒)方行天下(而/兵)
(威所及始行/乎天下之廣)至于海表(以至四/海之外)罔有不服(無有/不服)以覲文
王之耿光(由此可見文王明徳之/光所及者逺耿古幸反)以揚武王之大烈(可/以)
(發揚武王之大功葢武王定天下今/成王復能撫萬邦足發其潛徳之光)嗚呼(公又/歎言)繼自今
後王立政(繼自今成王而後/凡繼王立政事者)其惟克用常人(其惟能用/有常徳之)
(人好竒立異/者不可用)周公若曰(公之意/若曰)太史(即周禮太史掌邦/之六典者法八則)
(其職在/於掌法)司寇蘇公(為武王之司寇者蘇/忿生其職在於用法)式敬爾由獄(用/能)
(敬其所用/之刑獄)以長我王國(故時無寃民而王國/之祚於是長久也)兹式有愼
(今我於此亦惟/用能敬愼刑罰)以列用中罰(凡獄訟之用皆條列其罪/狀不欲加之以刑而必用)
(罰非特用罰必用中罰/不至於過不至於不及)
　
　
　
　尚書句解卷十
欽定四庫全書
　尚書句解卷十一
　　　　　　　　　　　　元　朱祖義　撰
周官第二十二(成王四征來歸董正周之百官/而作此篇以訓迪之故曰周官)
成王既黜殷命(殺武庚而/黜絶殷命)滅淮夷(三監既叛淮夷/同惡成王滅之)還歸
在豐(乃還歸在豐以滅淮夷之/事告於文王之廟還旋)作周官(因而董正治官/訓迪百官故作)
(此/篇)周官(竹簡/所標)惟周王撫萬邦(淮成王撫臨/萬邦以為君)巡侯甸(乃巡/行於)
(侯服/甸服)四征弗庭(四面而征諸侯/不朝於王庭者)綏厥兆民(特以諸侯負/固不服割害)
(下民征之乃所/以安其兆民)六服羣辟(由是侯甸男邦采/衞之衆君辟壁)罔不承徳
(無不奉承成王/之徳心悦誠服)歸于宗周(成王於是還師歸于豐邑謂/之宗周以周家為天下之所)
(尊/)董正治官(董督釐正朝/廷治事之官)王曰(成王/言)若昔大猷(如欲順/古昔大)
(道而/行之)制治于未亂(常制其治於未亂/之先使政教無闕)保邦于未危(安其/國於)
(未危之日使/上下無虞)曰唐虞稽古(因論堯舜/稽考古道)建官惟百(建宫之/數惟止)
(於/百)内有百揆四岳(在内則有百揆宰相之/位四岳以分掌諸侯)外有州牧侯
伯(在外則有十二州/之牧與諸侯之長)庶政惟和(所以為政得其和而/政教禮刑無不理)萬
國咸寧(萬國得其寧逺/近内外無不安)夏商官倍(夏商之官倍於/唐虞其數二百)亦克
用乂(亦能用之/以致治)明王立政(信乎明王/立政之要)不惟其官(不在/官多)惟
其人(惟在/得人)今予小子(成王/自稱)祗勤于徳(祇敬而勤/勉於為徳)夙夜不
逮(早夜之間/常如不及)仰惟前代時若(仰慕唐虞夏商用人/致治之效順而行之)訓迪
厥官(以訓導啓/迪其百官)立太師(建立太師以/其師法於王)太傅(曰傅以其/輔翼於王)太
保(曰保以其/保安於王)兹惟三公(此謂之三公以其公/於國家而無私也)論道經邦
(講論治道因革之宜損/益之節以經理邦國)夑理陰陽(國安民和則天地之/和應而陰陽自得其)
(調理/矣)官不必備(三公所任如此其大/故其官不可用備具)惟其人(惟得其人/則以任之)
(無其人寧/闕以待用)少師少傅少保(孤次於公謂之少者/以其職賛貳於三公)曰三孤
(上有三公之尊則易以曲從故/欲孤特自守所以謂之三孤)貳公𢎞化(賛成三孤洪/大三公之化)
寅亮天地(敬明天/地之道)弼予一人(輔我一人使/知所以長天)冢宰掌邦治
(冢山之頂也至髙也他官專一官之事冢宰掌六官之/事此宰相之職故曰掌邦治則合禮教刑政而兼主之)
統百官(統率百官/使皆在冶)均四海(均平四海/使皆趨治)司徒掌邦教(司徒/掌邦)
(國之教謂充乗騎而徒/行者皆主以教之也)敷五典(敷布五常/之教於民)擾兆民(順兆/民之)
(性所固有/者而教之)宗伯掌邦禮(宗伯掌邦國之禮以尊事/天神人鬼而此為之長)治神
人(施其禮於祭祀則事天神地祗人鬼謂之治神/施其禮於人事則有吉凶軍賔嘉謂之治人)和上
下(施其禮於交接之間則有君臣父/子上下之分不可凟亂故謂之和)司馬掌邦政(政官/謂之)
(司馬以正軍旅所主/在馬故以司馬名官)統六師(天子畿内六郷一鄉/一軍司馬統率之)平邦
國(以削平諸侯/驕蹇叛上者)司寇掌邦禁(主治羣行攻劫之寇不言/掌邦刑而言禁葢刑於己)
(然不若禁/止於未然)詰姦慝(奸詐慝惡乃暴亂之未著特/窮詰切責之而已詰起一切)刑暴亂
(暴虐為亂乃奸慝/之已著則加之刑)司空掌邦土(事官之長主度/空土以居民)居四民
(以居士農/工商之民)時地利(使民種植以/時而収地利)六卿分職(六卿各分職/以掌其事)
各率其屬(毎卿有屬官六十/各率其屬以共治)以倡九牧(同以倡率/九州之牧)阜成
兆民(以大成/就其民)六年五服一朝(六年之中五服各/以一年朝天子)又六年
王乃時巡(又六年則十二年之間五服諸侯經二次來/朝天子乃出巡守以省方觀民時巡如舜典)
(春東夏南秋/西冬北是也)考制度于四岳(巡守至方岳之下考其制/度如舜典協時月正日同)
(律度/量衡)諸侯各朝于方岳(諸侯各來朝天/子于方岳之下)大明黜陟(大明/黜陟)
(之法有功者加地進/爵無功者削地黜爵)王曰嗚呼(歎/言)凡我有官君子(在大/夫以)
(上/者)欽乃攸司(各敬所/主之職)愼乃出令(當令未出之/前謹而審之)令出惟行
(及令既出/惟在所行)弗惟反(不可别反出/令以改前令)以公滅私(以公理/㓕私情)民其
允懷(民乃誠/信歸服)學古入官(學古人之道然/後可入官治事)議事以制(講論/當世)
(之務則以先/王制度為法)政乃不迷(然後政事無/迷惑紊亂)其爾典常作之師
(其爾有官君子當以/典章常行者為師法)無以利口亂厥官(無以利便之口/説紊亂所主之)
(事/)蓄疑敗謀(有疑則問若蓄藏於心/而不決則敗所謀之事)怠忽荒政(當行則/行若怠)
(惰忽略則荒/廢所行之政)不學牆靣(學古則見博不學則/如面牆而立無所見)莅事惟煩
(以之臨事則胷中/膠擾煩亂莅利)戒爾卿士(成王又告/戒六卿)功崇惟志(已成/謂之)
(功心所期向謂之志欲功/之崇惟在於此志之堅)業廣惟勤(始修謂之業勉力/而無有作輟者謂)
(之勤欲業之廣大惟在/於勤而不至於荒怠)惟克果斷(惟能果斷其志以有/立果斷於勤而不倦)
乃罔後艱(則功業之成於/後不見其難矣)位不期驕(人以位而貴位不/欲驕而驕自生)
禄不期侈(人以禄而富禄不/欲侈而侈自至)恭儉惟徳(欲不驕莫如恭/欲不侈莫如儉)
(徳者得於己恭儉在/已則是善出於所性)無載爾偽(非以聲音笑/貎而行詐偽)作徳心逸
日休(恭儉既出於徳則心廣/體胖安逸而日有休矣)作偽心勞日拙(恭儉苟出/於偽則心)
(焦然不寧勞苦/而日見拙惡)居寵思危(處寵禄貴盛之時不可以驕/侈為心常思其有災危及身)
罔不惟畏(恐懼戰慄無往而/不畏則可以無危)弗畏入畏(不知畏懼自恣/驕侈則災危不)
(旋踵而入於/可畏之中)推賢讓能(人有賢則推之使在已前人/有能則讓之使在已上也)庶
官乃和(是以衆官皆/相悦而和睦)不和政厖(若自恃己長則官不/和叶而政事厖亂)舉
能其官(卿士所舉之人/能其官而稱職)惟爾之能(是爾卿士/亦有能焉)稱匪其人
(卿士所/舉非人)惟爾不任(是爾卿士/不任其責)王曰嗚呼(嗟/曰)三事暨大夫
(命乃事乃凖乃牧與大/夫次於卿者而告之)敬爾有官(敬爾所居之/官而無忽)亂爾有
政(治爾所掌之/政而無紊)以佑乃辟(以佑助爾/君辟壁)永康兆民(長安天/下之民)
萬邦惟無斁(使萬邦無厥斁/於我周家斁亦)成王既伐東夷(此孔子序/賄肅愼之)
(命之書成王伐淮夷/以其與三監同叛)肅愼來賀(東北逺夷其國有名肅/愼以王戰勝遂來朝賀)
王俾榮伯作賄肅愼之命(王賂肅愼以幣帛嘉其逺來/使榮國伯爵之諸侯作賄肅)
(愼之命之/書此書亡)周公在豐(此孔子序亳姑之書周公退老不/歸魯而在豐使成王於政事便於)
(謀度咨問是周公退/老之日不忘其君也)將没(公垂没/之際)欲葬成周(成周即頑/民所遷洛)
(邑周公師保萬民民懷其徳故欲葬成周者所以/係商民之心是周公於將死之頃不忘其民也)公薨
成王葬于畢(以文武墓在畢成王不敢臣/周公葬周公於葬文武之所)告周公(既葬/致告)
(公以葬畢與/遷奄之事)作亳姑(此篇書亡亳姑即蒲姑也周公前/此欲遷奄君於蒲姑至此告其已)
(遷/矣)
君陳第二十三(以聖繼聖則其治易以賢繼聖則其治/難東郊成周之頑民周公在則周公治)
　(之公没以君陳繼其後此以賢/繼聖者可不謹哉故成王作書)
周公既没(先是周公化/東郊之民)命君陳分正東郊成周(公没成/王又命)
(君陳分東郊成周之民善惡而正之/洛邑在西成周在東故謂東郊成周)作君陳(故作/此篇)君陳
(舊簡/標題)王若曰(成王之/意若曰)君陳(君以尊其身/陳以呼其名)惟爾令徳孝恭
(惟爾有令善之徳/在於孝而能恭)惟孝友于兄弟(惟能孝友在内/則能順其兄弟)克施
有政(在外則能施其政事葢孝可移/忠於君居家理故事可移於官)命汝尹兹東郊(是/以)
(命汝正此/東郊之民)敬哉(當主/於敬)昔周公師保萬民(昔公化東郊之/民師以教之保)
(以安/之)民懷其徳(故民懷慕/周公之徳)往愼乃司(今汝君陳往東郊/當謹愼所主之職)
兹率厥常(於此率循/周公常法)懋昭周公之訓(勉力以明周/公訓民之道)惟民
其乂(乂治/也)我聞曰(我聞古/人有言)至治馨香(極治之世天下和/平至和之氣蔚為)
(馨/香)感于神明(幽而神明猶可感/動況於頑民乎)黍稷非馨(以黍稷祭祀/非馨香能感)
(動/也)明徳惟馨(明徳達於至治自/然有馨香之逺聞)爾尚式時周公之猷訓
(爾君陳庶幾法周公之/道教葢道教即明徳也)惟日孜孜(以致/其動)無敢逸豫(無敢/萌安)
(逸暇豫/之心)凡人未見聖(周公聖人也凡人/之情未見聖人)若不克見(急於/見之)
(若恐不/能及見)既見聖(及既見/聖人)亦不克由聖(或自暴自棄亦不/能用聖人之道)
爾其戒哉(爾君陳當以凡/人而為之戒)爾惟風下民惟草(爾今日為/商民之君)
(動化於上猶之風焉商民順從於下猶之草焉草上之/風必偃民之邪正實在君陳之身可不戒其徒見聖而)
(不由/聖歟)圖厥政(今爾圖/謀政事)莫或不艱(莫或不/以為難)有廢有興(有欲/廢者)
(有欲/興者)出入自爾師虞(當出則虞度於爾外之衆人/入則虞度於爾内之衆人)庶言
同則繹(衆人之言或同謂此政事當廢此政事/當興又當紬繹反覆以審其政事於己)爾有嘉
謀嘉猷(爾圖謀政事人與己/並用而有嘉謀善道)則入告爾后于内(則當以/入告爾)
(后成王/於内)爾乃順之于外(成王以為然然後爾君陳順/行於外不可倒行而逆施)曰
斯謀斯猷惟我后之徳(有善則稱君惟曰此謀此猷/之善惟我后成王之徳所致)嗚
呼(王歎以/告君陳)臣人咸若時(使人臣圖政事皆能如是虞之/於人繹之於己告之於上順行)
(於下收功於臣/必歸徳於君)惟良顯哉(惟謹為良臣而/有顯名於世矣)王曰君陳(呼/而)
(告/之)爾惟𢎞周公丕訓(爾惟𢎞大周公大/訓推廣以施於民)無依勢作威(無/倚)
(傍官勢作/威以虐民)無倚法以削(無倚恃國家有取民之/法而多取以侵削於民)寛而有
制(以寛容為主於寛之中/使默有法制寓於其間)從容以和(使民愛而能畏從/容暇豫自至於和)
殷民在辟(不幸殷民陷在/刑辟之中辟闢)予曰辟(我言當/加之法)爾惟勿辟(汝/不)
(可徇我言/遂加之法)予曰宥(我言當/在赦宥)爾惟勿宥(汝不可徇我言/遂從而宥之)惟
厥中(惟徇其理之中而已葢君之好/惡無常情而法之輕重有常理)有弗若于汝政(果/有)
(人不順/于汝政)弗化于汝訓(不化於/汝之教)辟以止辟(汝必以法加此/一人可止千萬)
(人畏而不/敢犯法)乃辟(汝乃以法加/此一人於法)狃于姦宄(乃有人狃習為/奸於外為宄於)
(内狃/紐)敗常亂俗(以敗壊五常之道/紛亂天下之風俗)三細不宥(犯至於再/猶可恕犯)
(至於三雖細/罪亦不可赦)爾無忿疾于頑(汝無忿怒疾惡不/懷徳義之頑民)無求備
於一夫(無求全責備於/漸能率教之人)必有忍(此即無忿疾之意夫忍/之與容大同小殊忍則)
(出於制其心人必/制其心使無忿疾)其乃有濟(然後其事/乃有濟)有容(容則其量/自然寛大)
(有所含蓄非忍之比實/由忍可以至於容也)徳乃大(然後徳日以大徳之大/又不止於有濟實由有)
(濟可以至於/徳乃大也)簡厥修(此即無求備之意有人知自修/而耻於為惡者吾簡而別之)亦
簡其或不修(則不知自修者亦有所簡别於是愧於中/曰吾奚而不與厥修者之簡也亦從此而)
(為之/修矣)進厥良(有賢良之人其徳行/可用者吾進而顯之)以率其或不良(以率/其不)
(為賢良之人則彼知所自勉而愧於中曰吾/奚而不與厥良者之進也亦將化而為良矣)惟民生厚
(所以簡不修率不良者/無他以民生本醇厚)因物有遷(因外物遷變/遂至於薄惡)違上所
命從厥攸好(有違棄上所教命/而各從其所私好)爾克敬典在徳(成王言/民未易)
(糾率在爾君陳能以誠敬/自處常在於惟徳以化民)時乃罔不變(則一時之人將/化上之徳無不)
(變其舊/染之習)允升于大猷(信能升進/於大道矣)惟予一人膺受多福(非/惟)
(民化惟我一人亦/當受其多福矣)其爾之休終有辭于永世(非惟君多/福而爾君)
(陳之休美亦當終有稱/譽之辭於永久之世矣)
顧命第二十四(回首曰顧成王臨崩回顧而/命臣以相康王故以此名篇)
成王將崩(天子死/曰崩)命召公畢公率諸侯(命二公大臣/率領諸侯)相
康王(輔相/康王)作顧命(遂作顧/命之書)顧命(舊簡/標題)惟四月哉生魄(四/月)
(十六曰/始生魄)王不懌(成王始得/疾不悦懌)甲子(至甲子日/其疾愈甚)王乃洮頮水
(王自度必死故扶持而起以水/洮浣其手頮洗其面洮滔頮悔)相被冕服(不能自衣自/冠故扶相成)
(王之官如太僕者以冠冕冠於王/之首以衮服加於王之體故曰被)憑玉几(憑倚/玉几)乃同召
太保奭(乃同時召諸侯卿士及居/太保之職者奭即召公也)芮伯(芮國伯/爵諸侯)彤伯(彤/國)
(伯爵/諸侯)畢公(畢國公爵/之諸侯)衞侯(衞國侯/爵諸侯)毛公(毛國公/爵諸侯)師氏(中/大)
(夫掌以媺/詔王者)虎臣(虎賁/氏)百尹(百官/之長)御事(凡治事之臣成王/臨崩皆在左右成)
(王憑玉几命之/受顧命相康王)王曰嗚呼(嗟/歎)疾大漸惟幾(我疾大進/而其勢危)病
日臻(遂成重/病日至)既彌留(既久留於/體而不退)恐不獲誓言嗣(恐其死/不得出)
(誓誥以言立康/王嗣續之事)兹予審訓命汝(故於此我必詳審而為/訓辭以命汝等諸侯卿)
(士/)昔君文王武王(昔先君/文武)宣重光(相繼宣布此/重光之徳)奠麗陳
教則肄(定其民之所附麗者而行之君之所行即民之/所麗於是陳其教於民則民莫不習其教麗離)
肄不違(既習其教/而不違)用克達殷集大命(文武用能顯達於/為殷之時而集大)
(命於為/周之日)在後之侗(在我後人雖/侗闕侗同)敬迓天威(常以敬/迎天威)嗣守
文武大訓(繼續遵守文王武/王大訓而行之)無敢昏逾(無敢昏迷/而越其訓)今天
降疾殆(今不幸天降下疾/病在身甚危殆)弗興弗悟(不能興起/不能曉悟)爾尚明
時朕言(爾等諸侯卿士庶/幾明審我此言)用敬保元子釗(用敬保安長/子康王名釗)
(釗/昭)𢎞濟于艱難(大濟度/其艱難)柔逺能邇(必須以柔道治逺/民而後能治近民)安
勸小大庶邦(撫安勸勉小大庶邦之/諸侯使相安相勉以善)思夫人自亂于威
儀(奈何我思夫人多自/亂其為君之威儀)爾無以釗冒貢于非幾(爾衆臣/無以康)
(王無所知識冒昧進/之於非事危事之地)兹既受命還(此諸侯卿士既/受顧命而還)出綴
衣于庭(乃徹去王坐處幄/帳於庭將為死備)越翼日乙丑王崩(於明日/成王死)太
保命仲桓南宫毛(召公乃命二武臣/必是掌宿衞者)俾爰齊侯吕伋(使/於)
(太公之後吕伋/掌兵之所伋急)以二干戈(用二干戈二/人各執其一)虎賁百人逆子
釗于南門之外(迎太子名釗於路寢門外成王病時臣/子皆侍左右今將正太子之尊故使出)
(南門而更迎入所/以殊之也賁奔)延入翼室(成王喪在路寢故延請太/子釗入路寢旁翼室即孟)
(子言貳/室也)恤宅宗(謂以喪憂居側室/為憂居之主王喪)丁卯(自乙丑越三/日丁卯日)命
作册度(召公命太史為册書法度下云皇后憑玉几宣/成王顧命之言是册書也將受命時升階即位)
(及傳命己後康王荅命/受同祭享是法度也)越七日癸酉(自丁卯/越七日)伯相命士
須材(以召公領諸公則謂之伯以召公為冢宰則謂之/相命士致材木須待以供喪用謂棺椁冥器之類)
(是/也)狄設黼扆綴衣(自此以下成王之四座也狄下士也/扆屏風畫為斧文也白與黑謂之黼)
(以白黑畫斧文也綴衣幄帳也命下士設黼扆綴衣/於四座之上以宣王命象成王之生時也扆於豈反)牖
間南嚮(牖窓也牖間窓之東戸之西也於窓東戸西南/嚮設此一座象王生時見諸侯朝羣臣之座也)
敷重篾席黼純(天子之席三重敷設三重篾席篾席桃/枝竹席也黼黒白雜繒也純縁也以黑)
(白雜繒縁席/也篾篾純準)華玉仍几(華玉五色玉也設五色玉几周/禮吉事變几凶事仍几因生時)
(之几不/改作也)西序東嚮(東西廂謂之序於西廂向東設此/一座象王生時旦夕聽事之座也)敷
重厎席綴純(敷設三重厎席蒲荔之席也以綴/為純乃連綴諸色之綵以為純也)文貝仍
几(貝水蟲取其甲以飾器物文/貝有文之貝用以飾几中)東序西嚮(東廂向西設/此一座象王)
(生時養國老/享羣臣之座)敷重豐席畫純(敷設三重豐席以筦為席/也盡純以五采色畫帛為)
(縁也/畫畫)雕玉仍几(用雕鏤/玉為几)西夾南嚮(天子處中央之太室/即路寢也兩畔有東)
(西室夾中央之大室故謂之東西夾於西廂之夾/室中向南設此座象王生時與親屬私宴之座)敷重
筍席𤣥紛純(敷施三重筍席以篛竹為席/也𤣥紛黑純也以黑綬為縁)漆仍几(以漆/飾几)
越玉五重陳寶(自此以下陳王之所實也列玉五重又/陳先王之寶器玉一雙為重五重五雙)
(玉也下文𢎞璧琬琰大玉夷玉天球各一雙是玉五重也/下文赤刀大訓河圖舞衣大貝鼖鼓戈弓竹矢是陳列)
(其寶/器也)赤刀(武王誅紂時/以赤為飾)大訓(虞書/典謨)𢎞璧(大/璧)琬琰(大/圭)在西
序(以此陳於西/序之座北)大玉(華山/之玉)夷玉(東夷/之玉)天球(雍州/之玉)河圖(伏/羲)
(所畫之/八卦)在東序(以此陳於東/序之座北)𦙍之舞衣(𦙍國所制之舞/衣合於法度也)
大貝(猶前之文貝/取其大者)鼖鼓(長八尺先代之器商/周以來實之鼖焚)在西房(以/此)
(陳於西夾/坐之東)兊之戈(兊古之巧/者所造戈)和之弓(和古之巧/者所造弓)垂之竹
矢(垂舜時共工/所造之竹矢)在東房(以此陳於東/廂之夾室)大輅在賔階面(自/此)
(以下陳王所乗車輅周禮典輅云若有大祭祀則出輅/大喪大賔客亦如之大輅輅之大者即周禮巾車所掌)
(玉輅以玉飾輅也在賔階陳此輅在西階也謂/之面者人在堂上面向南方此輅轅亦向南)綴輅在
阼階面(綴輅繫綴於玉輅之下是玉輅之次者即周禮/巾車所掌金輅以金飾輅也在阼階陳此輅在)
(東階也謂之面者以人在堂上/面向南方陳此輅轅亦向南)先輅在左塾之前(先輅/即周)
(禮巾車所掌象輅以象飾輅也塾者門側之堂也左塾/在門内之西自内向外言之雖在西自外向内言之實)
(在左塾前陳車皆以/轅北面向堂塾孰)次輅在右塾之前(次輅即周禮巾/車所掌木輅次)
(於象輅也塾者門側之堂也左塾在門内之東自内向/外言之雖在東自外向内言之實在右塾前陳車皆以)
(轅北面/向堂)二人雀弁執惠(自此至立於側階設王儀衛所/以宿衛衛殯者士服弁凡言弁)
(者皆士也二人頭服雀弁其弁赤白/色如雀頭色手執惠惠三隅矛也)立于畢門之内(畢/門)
(路寢之門也門之左右/各一人守門故用二人)四人綦弁(四人頭服綦弁青/黑色曰綦綦其)執
戈上刃(手執戈而/戈刃向上)夾兩階戺(戺堂扉之間夾於賔主兩/階堂廉之間而立各二人)
(故用四/人戺矣)一人冕執劉(禮大夫服冕凡言冕皆大夫也/一人頭服冕手執劉劉斧屬)立
于東堂(立于東廂近階之/開以備升階之人)一人冕執鉞(一人頭服冕手/執鉞鉞斧屬)
立于西堂(立于西廂近階之/間以備升階之人)一人冕執戣(一人頭服冕屬/乎執戣戣㦸)
(戣/逵)立于東垂(立于東廂堂/上之逺地)一人冕執瞿(手執瞿瞿/㦸屬瞿劬)立于
西垂(立于西廂堂/上之逺地)一人冕執銳(銳矛/屬)立于側階(立于堂/北階之)
(上/)王麻冕黼裳(前面鋪陳儀衛已定於是𫝊顧命於康/王麻冕積麻三十升以為冕一升八十)
(縷布之極細也黼裳以裳之章色黼/黻有文也康王頭服麻冕下衣黼裳)由賔階隮(必由西/階而升)
(者未受顧命/不敢當王)卿士邦君(卿士兼公孤大夫/言之邦君諸侯也)麻冕蟻裳(頭/服)
(麻冕下蟻裳/謂色𤣥如蟻)入即位(入就/班位)太保(三/公)太史(掌/册)太宗(掌/禮)皆麻
冕彤裳(此三人皆頭服/麻冕下衣纁裳)太保承介圭(太保奉大圭於五/即鎮圭也考功記)
(曰鎭圭尺有二/寸天子守之)上宗奉同瑁(上宗即大宗伯同尊爵名/奉同於王使康王主祭祀)
(也瑁圭名長四寸奉瑁於/王執以覆冒天下瑁冒)由阼階隮(大保上宗皆/自東階而升)太史
秉書(太史抗成王/所作顧命書)由賔階隮(隨王之後故與王/皆自西階而升)御王册
命(進王以册書即顧命也太/史讀册書命康王即位)曰皇后憑玉几(告康王曰/大君成王)
(於疾大漸之時/親憑倚玉几)道揚末命(稱道發揚/臨終之命)命汝嗣訓(命汝康/王繼文)
(武之/大訓)臨君周邦(以臨涖為/君於周邦)率循大卞(率循文武/之大法)夑和天
下(以調夑和/叶於天下)用荅揚文武之光訓(用對揚文武光明之/訓不負前人之付託)
王再拜興(王拜受顧命/既拜而興起)荅曰(對荅/太史)眇眇予末小子(眇視/不明)
(也謂眇眇不明之甚者/即是幾微末之小子)其能而亂四方(豈能治/此四方)以敬忌
天威(以恭敬天威而不敢慢/禁忌天威而不敢犯哉)乃受同瑁(乃一手受同一/手受瑁受於上)
(宗/也)王三宿(宿與/肅同)三祭三咤(王以同就奠於兩楹之間酌/酒於殯東三進爵於神座三)
(奠爵於地告神言已受羣/臣所傳之顧命也咤詫)上宗曰饗(上宗於是賛王曰/享使王飲此福酒)
太保受同降(太保於是受王所執同/降而下堂反之於篚)盥以異同(太保亦/祭不可)
(用王之同故以水盥/手更以别同盥管去)秉璋以酢(秉執半圭之璋以報祭/謂王既祭而太保復祭)
授宗人同拜(宗人小宗伯也大宗供王宗人供大宗既/報祭訖遂授與宗人以同爵然後拜成王)
(之柩告以已/𫝊顧命也)王荅拜(康王荅拜尊所授之顧命也雖王/無荅拜之禮以召公畢公皆朝之)
(元老又新即/位故謙退也)太保受同祭嚌(既祭受福嚌少飲至齒/王曰享亦至齒也嚌劑)宅
授宗人同拜(太保居受福酒處不動則其同復授與宗/人而拜白下成王之柩謂𫝊顧命事畢)
王荅拜(康王亦荅拜/敬所白也)太保降收(禮告畢太保下堂有/言遂收前一切器物)諸
侯出廟門俟(諸侯出廟門以俟天子維新之命時在路/寢而言出廟門以成王之殯在焉故謂之)
(廟/)
康王之誥第二十五(諸侯奔赴王喪見新君受顧命尸/天子之位出於應門之内將受百)
　(辟之朝百辟既朝因而進戒/康王於是作此篇以報誥之)
康王既尸天子(主天子/之位)遂誥諸侯(遂報告/諸侯)作康王之誥
(作此/篇)康王之誥(舊簡/標題)王出在應門之内(旱門之外為應/門畢門乃内寢)
(殯宫在焉故王/出在應門之内)太保率西方諸侯入應門左(召公為西/伯率領西)
(方諸侯入應門/之左北面而立)畢公率東方諸侯入應門右(畢公為東/伯率領東)
(方諸侯入應門/之右北面而立)皆布乗黄朱(諸侯皆布陳一乗黄馬四/匹朱以飾尾鬛以為庭實)
(之物黄出於自/然朱出於人為)賔稱奉圭兼幣(周禮小行人合六幣曰/珪以馬璋以皮璧以帛)
(琮以錦琥以繡璜以黼是珪以馬為幣謂奉珪又/兼以馬也諸侯於王為賔舉奉珪兼幣之禮以進)曰(致/辭)
(於/王)一二臣衞(一二諸侯/為王藩衞)敢執壤奠(敢各執土所出者以/真之於庭以為贄見)
(之/物)皆再拜稽首(皆拜而又拜以送幣/首至地稽首以盡禮)王義嗣徳荅拜(康/王)
(義在於繼前人之徳以為諸侯之主不敢不受其/幣故荅拜王無荅拜之禮以即位之初而謙退)太保
暨芮伯咸進(召公與芮伯率/諸侯百官皆進)相揖(相王氏以為儐禮/之人相禮者揖之)皆
再拜稽首(然後太保與諸侯皆/再拜稽首於王前)曰(拜興致/辭於王)敢敬告天子
(致恭/戒告)皇天改大邦殷之命(紂不道天改大/國殷命而歸周)惟周文武(文/王)
(武/王)誕受羑若(所以大受天命者以文王出/羑里之囚天命始順羑酉)克恤西土(故/能)
(憂恤西土之民/興邦自西伯始)惟新陟王(是周雖舊邦其命維/新乃新升為天下主)畢協賞
罰(盡和叶賞罰/無不得其當)戡定厥功(故能勝天下之強/定天下之業戡康)用敷遺後
人休(用此休美敷/布以遺子孫)今王敬之哉(今康王當以/誠敬為主)張皇六師
(張大六師俾國/威振而天下服)無壞我髙祖寡命(無隳我文武少/有之天命壞怪)王若
曰(康王之/意若曰)庶邦侯甸男衞(呼庶國諸侯/而言之也)惟予一人釗報
誥(羣臣既進戒於我惟我/一人釗亦報誥羣臣)昔君文武(昔之為君/如文武)丕平富
(大均平其富厚之澤/於天下使家給人足)不務咎(不務以咎/罰治人)厎至齊信(厎定/也至)
(極也極至其齊一之徳而不/變極至其極信之徳而不誣)用昭明于天下(用此徳昭/顯光明于)
(天/下)則亦有熊羆之士(然文武非止特一己之/徳亦有熊羆武力之士)不二心之
臣(一心事/上之臣)保乂王家(保安乂/治王家)用端命于上帝(用此道肇/端天命於)
(上/天)皇天用訓厥道(上天於是/用順其道)付畀四方(付與以天下/四方使為君)乃
命建侯樹屏(乃命建置侯國植/立屏翰之助屏丙)在我後之人(其意在於/輔賛我後)
(之/人)今予一二伯父(今我一二伯父/乃同姓諸侯)尚須暨顧(庶幾相/與顧念)綏
爾先公之臣服于先王(安行爾先公所以臣服/我先王之事以輔我)雖爾身
在外(雖爾身/在外土)乃心罔不在王室(而汝心所向無/不在王室者)用奉恤
厥若(用奉愛其臣道之/所當順行而盡者)無遺鞠子羞(無遺我稚子之羞/辱汝諸侯不能盡)
(臣道豈不/遺我之羞)羣公既皆聽命(羣公自太保而下/已皆聽康王誥命)相揖趨出
(相禮者揖之而後趨出葢進則必/待揖而後拜退則必待揖而後出)王釋冕(康王自受顧/命服麻冕黼)
(裳乃吉服也今事既畢故/釋去向所服黼冕之吉服)反喪服(反吉從凶/以服喪服)
　
　
　
　尚書句解卷十一
欽定四庫全書
　尚書句解卷十二
　　　　　　　　　　　　元　朱祖義　撰
畢命第二十六(商俗三紀之後與周公君陳之時大異/化之尤難葢是時為善已衆不可無所)
　(勸為惡雖寡不可無所懲非有元老重/望不足以膺其責康王所以命畢公)
康王命作册畢(康王命為册書以命/畢公所以重其行也)分居里成周郊(分/居)
(里於成周之郊者葢分頑民所居之里或善或惡而勸/懲之周公遷頑民於東郊又謂之成周以周安危惟兹)
(殷士周道之成不成/係殷士之化不化)作畢命(作此/篇)畢命(竹簡舊題安國/存之以知古書)
(自此始前則孔/子序書之辭)惟十有二年(康王即位/之十二年)六月庚午朏(庚/午)
(之日月光朏然未盛/乃六月初三日朏斐)越三日壬申(逾三日壬申/乃六月五日)王朝步
自宗周(因將命畢公即祖廟行事示不/敢專故康王早朝徐行自鎬京)至于豐(豐有文/王之廟)
以成周之衆(以成周所遷/商餘之衆士)命畢公保釐東郊(命畢公保/以安之使)
(無流離之苦釐以析之使無善惡之/混洛邑在西成周在東故謂之東郊)王若曰(康王之/意若曰)嗚
呼(嗟/歎)父師(畢公為太師謂/之父師尊之也)惟文王武王敷大徳于天下
(昔文武敷布/大徳於天下)用克受殷命(用能受殷家之/大命以有天下)惟周公左右
先王(是時又有周公/左右輔弼文武)綏定厥家(安定/王家)毖殷頑民(毖謹以/待商之)
(頑/民)遷于洛邑(乃自衛都遷徒/於洛邑之成周)密邇王室(使之親/近王室)式化厥
訓(用其化以/訓頑為友)既歴三紀(自周公遷商民至畢公時/已經三紀凡三十六年)世變
風移(三十年為一世今三十六年則世更變矣向者/頑不率教今皆式化厥訓則風俗已改移矣)四
方無虞(故自東西南北/無可憂之事)予一人以寧(我一人因而/有安寧之福)道有
升降(為治之道在於/升其善降其惡)政由俗革(所施升善降惡之政必/因風俗之善惡而改革)
(升降/之)不臧厥臧(苟不善其為善/之人而升之)民罔攸勸(民無所攸勸/何以堅其為)
(善之/心)惟公懋徳(惟畢公能/懋勉修徳)克勤小物(能勤於小事而不/忽略則大事可知)
弼亮四世(輔弼左右/文武成康)正色率下(端正其顔色以/率先在下之人)罔不祗
師言(人無不敬祇師/法畢公之言)嘉績多于先王(故其休功美績多/見於先王之時)
予小子垂拱仰成(我亦得以垂衣拱手仰頼/畢公以成其功仰去聲)王曰嗚呼
(康王/嗟歎)父師(畢公為太師/呼父以尊之)今予祗命公以周公之事(敬命/公者)
(周公之事未/終待公終之)往哉(公往/居職)旌别淑慝(旌賞分别其善/惡使不相雜揉)表厥
宅里(其人果善則表異其所/居之宅如旌表門閭)彰善癉惡(彰善而使為善/有所顯癉惡而)
(使為惡有/所病癉亶)樹之風聲(立此彰善癉惡之風聲於上則民/皆知為善之有益為惡之必棄自)
(然望風而化聞聲而應如風動於此/而物偃於彼聲振於此而音應於彼)弗率訓典(至此而/猶有不)
(循典常之訓必是/頑愚無耻之人)殊厥井疆(殊異其所井之田畝所居/之疆界使不得齒於郷里)
(不得與郷田同井/出入相友之也)俾克畏慕(使能知惡之可畏而不/為善之可慕而必為)申
畫郊圻(猶恐有如徐夷商奄相搧成亂故於/郊外圻界昔所區畫必使重而晝之)愼固封守
(封疆守禦雖已有人/必使謹而固之守狩)以康四海(非特可安東郊之民/亦可以安天下之民)政
貴有恒(所施政事不可朝移夕/革尤貴長久而不變)辭尚體要(或以言辭號/令乎民尚乎)
(有體然後理直而不煩/有要然後辭約而不泛)不惟好異(不可為怪/異之好)商俗靡靡
(紂拒諫飾非惡聞其過故/商人惟以靡靡相隨為俗)利口惟賢(惟以利口/捷給為賢)餘風未
殄(雖更革世變而靡靡利/口之餘風猶未殄絶)公其念哉(畢公可/不念哉)我聞曰(康/王)
(言我聞古/人有言)世禄之家(世世受廩禄之/家玩於富貴)鮮克由禮(少能行/其禮節)
以蕩陵徳(以蕩然自恣陵/㓕其固有之徳)實悖天道(禮與徳皆天之/道而實悖亂之)敝
化奢麗(故其敝化為奢/侈美麗之習者)萬世同流(雖相去萬世而同其/流葢末俗之弊古今)
(所/同)兹殷庶士(況此商之衆士/皆大家世族)席寵惟舊(居於寵禄者/非一日也)怙
侈滅義(皆怙恃奢侈㓕絶義/理而不顧其所當為)服美于人(所衣之服皆/以美麗於人)驕
淫矜侉(為驕恣為淫過/為矜伐夸大)將由惡終(將由惡以/終而不變)雖收放心
(周公君陳雖相繼教化收其/怙侈㓕義驕淫矜夸之放心)閑之惟艱(然今日防閑之/使不復為惡者)
(最為/艱難)資富能訓(誠能因其資財/之富而教訓之)惟以永年(則不復乗富/足之資而恣)
(侈靡淫佚之事以傷殘其/生自然享壽考長年之樂)惟徳惟義(所以為訓者不必/他求惟因民心自)
(有之/徳義)時乃大訓(是乃訓/之大者)不由古訓于何其訓(此亦古人/已行之訓)
(欲訓民而不行此古人之/訓如之何以為之訓乎)王曰嗚呼父師(康王嗟歎呼/畢公尊稱之)
邦之安危(周邦或/安或危)惟茲殷士(惟在此殷士/之化與不化)不剛不柔(公/能)
(不過於剛不過於柔寛/猛相濟惟合於其中)厥徳允修(則化民之徳/信乎修矣)惟周公
克愼厥始(周公能謹於其始/即毖殷頑民也)惟君陳克和厥中(君陳能/和於其)
(中即從容/以和也)惟公克成厥終(惟畢公能成其化於終不過/施勸懲之術使為士君子之)
(歸/)三后協心(周公君陳畢公/同此化民之心)同厎于道(同至於化民/成俗之道)道
洽政治(故道化浹洽於/天下而政自修)澤潤生民(餘波遺澤無不/浸潤沾溉生民)四夷
左衽罔不咸賴(由内而外生民既蒙澤潤之恩則東西/南北之夷雖左衽具類無不皆依賴其)
(徳/澤)予小子永膺多福(自下而上既蒙潤澤之功則天下/升平而我小子亦長受繁多之福)
(矣/)公其惟時成周建無窮之基(自尊而卑人君既受多/福則畢公亦惟是成周)
(之衆被化之故而邦本以安/國祚以長可立無窮之基業)亦有無窮之聞(亦有無窮/之美名聞)
(於後/世矣)子孫訓其成式惟乂(自前而後畢公既有令聞子/孫亦順爾成法以為治矣)
嗚呼(王歎/而告)罔曰弗克(畢公無謂東郊之民/難化而我不能勝任)惟既厥心(惟/盡)
(其心則/無難)罔曰民寡(畢公又無謂東郊之/民寡少而以易自處)惟愼厥事(惟謹/其事)
(則無/忽)欽若先王成烈(敬愼文王武王/之成烈而無替)以休于前政(以増/美周)
(公君陳前/政而有加)
君牙第二十七(康王之子是為昭王昭王之子是為穆/王昭王南征不返穆王即位以司徒之)
　(職命君牙使敬敷/五教故作此篇)
穆王命君牙為周大司徒(穆王命君牙為周家大/司徒之官以施教為命)作君
牙(遂作/此書)君牙(竹簡/所標)王若曰嗚呼君牙(穆王嗟歎君以尊/其身牙以呼其名)
惟乃祖乃父(惟汝祖汝父在/文武成康之時)世篤忠貞(世世篤厚/忠正之節)服勞
王家(以行其勤勞/之事於王室)厥有成績(其有/成功)紀于太常(周禮司勲/凡有功者)
(銘書於太常太常旗名畫日月者書績/于太常以示其功日月同久而不息)惟予小子(穆王/遂言)
嗣守文武成康遺緒(繼世守文武成康/遺我後人之基緒)亦惟先王之臣
(我亦思念先/王時人臣)克左右亂四方(能左右輔弼/以共治四方)心之憂危(深/慮)
(今日無如此之人輔我/遂至其心憂悶危懼)若蹈虎尾(如蹈履於虎/尾慮其反噬)涉于春
冰(如涉渡春冰之/薄慮其陷溺)今命爾予翼(是以今日命爾/君牙為我輔翼)作股肱
心膂(君臣一體然予為元首而汝實為足/之股手之肱前之心後之膂膂旅)纉乃舊服(繼/汝)
(祖父亦當為/司徒之舊事)無忝祖考(當盡其職無/辱爾之祖父)𢎞敷五典(大敷布/君臣父)
(子兄弟夫婦朋/友五常之訓)式和民則(用以和民之準則詩云天生/烝民有物有則如耳目視聽)
(以聰明為則君止於仁臣止於忠父止於慈子止於孝/此君臣父子之則也民自有其則在掌教者和之也)
爾身克正(君牙之身能正/而先盡其則)罔敢弗正(則民無/敢不正)民心罔中
(民心無中道未/必皆盡其則)惟爾之中(惟於君牙/之身取中)夏暑雨小民惟曰
怨恣(民情可畏夏而或暑或兩天時/之常小民惟怨歎咨嗟其上也)冬祈寒(冬而大寒/亦天時之)
(常/)小民亦惟曰怨咨(小民亦怨/歎咨嗟)厥惟艱哉(信其情難/於調和矣)思
其艱以圖其易(君牙能思其情之難於調和而正吾之/身中吾之心圖以感發其易於感發者)
民乃寧(則民乃安寧/而怨咨不作)嗚呼(又/歎)丕顯哉文王謨(大顯明者/文王造周)
(之/謀)丕承哉武王烈(大繼伐功者/武王之烈)啓佑我後人(以是謨烈/開道佑助)
(我後/之人)咸以正罔缺(故能粹然一出於正無/有虧缺天下之義理)爾惟敬明乃
訓(爾君牙但當敬以/發明汝教民之道)用奉若于先王對揚文武之光命
(用以承順先王不墜其謨烈/使我得對揚文武光明之命)追配于前人(爾君牙亦以/追祖父之功)
(而配/合之)王若曰君牙乃惟由先正舊典時式(汝惟行祖父/在先世為百)
(官之長時故事載於典/籍者可用是以為法式)民之治亂在茲(守法則治/否則亂)率乃
祖考之攸行(君牙今日果能率/循祖父之所行)昭乃辟之有乂(則足以/昭明汝)
(君所有之治/效而益顯)
冏命第二十八(人主任人多於公卿大臣加意而褻近/小臣則忽之不知古人所以養成君徳)
　(於無玷者多在羣僕侍御之臣朝夕與之俱/處故穆王正羣僕侍御之臣而命伯冏冏熲)
穆王命伯囧為周太僕正(為周家太/僕之長)作囧命(遂作/此書)囧命
(舊簡/所題)王若曰(穆王之/意若曰)伯囧(伯以呼其爵/囧以呼其名)惟予弗克于徳
(惟我不/能于徳)嗣前人宅丕后(繼文武成康之/後居大君之位)怵惕惟厲(是以/其心)
(怵惕驚動惟恐至/於傾覆而危厲)中夜以興(寢不安席/中夜而坐)思免厥愆(思免/其愆)
(過/)昔在文武(古之文/王武王)聦明齊聖(聦無不聞明無不見齊/言致一而不變聖言廣)
(運而能通四徳/之兼備如此)小大之臣咸懷忠良(實本於小臣大臣/皆懷忠直良善之)
(行/)其侍御僕從罔匪正人(雖其侍奉進御僕役從/官之微無非正直之人)以旦
夕承弼厥辟(相與奉承輔/弼文武之君)出入起居(使文武出入/起居之間)罔有
不欽(無有/不敬)發號施令(故發號施/令之際)罔有不臧(無有/不善)下民祗
若(由是下民/敬順號令)萬邦咸休(萬邦雖大/皆有美化)惟予一人無良(惟我/一人)
(無良善/之徳)實賴左右前後有位之士(實倚賴朝夕在我左/右前後有職位之人)
(也/)匡其不及(正其/不逮)繩愆糾繆(繩正其愆過/糾核其謬誤)格其非心(正/其)
(非/心)俾克紹先烈(使我能繼紹/文武之功業)今予命汝作大正(今我命/汝作太)
(僕之/長)正于羣僕侍御之臣(以表正羣僕凡侍/奉進御事主之臣)懋乃后徳
(使相與懋勉/汝君修徳)交修不逮(交修君/所不及)愼簡乃僚(當謹愼簡擇/其同僚之人)
無以巧言令色(無用巧為言語以順從上意/者善為顔色以媚悦人主者)便辟側媚
(便僻則前却俯仰以為足恭側媚則/為僻側之事以求媚於人便駢辟僻)其惟吉士(所用其/惟吉徳)
(良善/之士)僕臣正(苟僕御之/臣皆正士)厥后克正(則其君能/歸於正)僕臣諛(苟/僕)
(御之臣/用諂諛)厥后自聖(則君自以/為有聖徳)后徳惟臣(信夫君之有徳/惟僕臣之正承)
(弼之得/其道)不徳惟臣(君之不徳/惟僕臣諛)爾無昵于憸人(爾伯囧誠/不可昵近)
(險佞之小/人昵暱)充耳目之官(用之以充備耳目視聽之官朝/夕在王左右承王之顧問者)
迪上以非先王之典(乃啓迪上之人/以非先王常法)非人其吉(若汝為/大正乃)
(不論其/人之吉)惟貨其吉(惟以貨利交通者/以為吉士而用之)若時瘝厥官(如是/則病)
(汝之官/瘝關)惟爾大弗克祗厥辟(惟爾伯囧大/不能敬其君)惟予汝辜(惟/我)
(以不敬君/之罪罪汝)王曰嗚呼欽哉(穆王歎謂汝/當以敬為主)永弼乃后于彞
憲(長輔汝君后/使之由常法)
吕刑第二十九(穆王當百年耄荒之餘慕唐堯無刑之/化遂命太公之後齊侯為司寇因而訓)
　(迪夏禹贖刑之法以布告天下故作此篇此書出於/吕侯之命所命何事乃為穆王訓迪夏禹贖刑之法)
　(布告/天下)
吕命(穆王命吕/侯為司寇)穆王訓夏贖刑(因而訓諸夏以金/作贖刑之法贖蜀)作吕
刑(遂作/此書)吕刑(竹簡/舊標)惟吕命(史惟吕侯/之是命者)王享國百年耄荒
(穆王享國百年矣/當耄期荒忽之年)度作刑以詰四方(詳度時宜作刑以/詰治四方度鐸)
王曰(穆王/言)若古有訓(如古有大訓/載三皇時事)蚩尤惟始作亂(蚩尤/九黎)
(國君上古之時風氣未開淳樸未㪚民知耕鑿而已/安知所謂亂當知作亂自蚩尤始遂與黄帝戰阪泉)延
及于平民(其禍延及/平善之民)罔不冦賊(無不變為寇以盗人/財為賊以害人事)鴟
義姦宄(以鴟為義如鴟梟之擊搏/又為外著之奸内藏之宄)奪攘矯䖍(為劫奪為/攘竊又矯)
(詐以助於人而/至於䖍劉殺戮)苗民弗用靈(苗民即三苗亦蚩尤之後/平民既漸染蚩尤為惡苗)
(民又不用/善以化之)制以刑(惟一切制/之以刑)惟作五虐之刑曰法(惟於/古人)
(所立墨劓剕宫大辟五刑之中更加慘/虐以為五虐之刑其忍如此乃謂之法)殺戮無辜(殺戮/無罪)
(之/人)爰始淫為劓刵椓黥(於是始過為劓以去鼻刵以截/耳椓去勢黥刻額劓藝刵餌㭬)
(卓黥/檠)越兹麗刑并制(有民於此䧟刑三苗并以/此刑制之更不分其輕重)罔差有
辭(有罪者無辭無罪者有辭固有等差今三苗/於有辭可明白之人更無等差一以刑施之)民興胥
漸(所以民皆興起/相漸染為惡)泯泯棼棼(泯泯然相似/棼棼然相亂)罔中于信(無/有)
(中心能/守信者)以覆詛盟(盟詛於鬼神又自覆敗/之以見無信之甚覆福)虐威庶戮(三/苗)
(乃施暴虐之威/遂至多所殺戮)方告無辜于上(民方告無罪/被戮於天)上帝監民
(上天監/視下民)罔有馨香徳(見三苗無有馨/香之徳被於民)刑發聞惟腥(但有/虐刑)
(發聞于上不勝/腥穢而已聞問)皇帝哀矜庶戮之不辜(帝堯哀悼矜憐/衆遭有苗殺戮)
(之無/罪者)報虐以威(乃以徳威誅伐/報苖民之暴虐)遏絶苗民(正絶苗/民之辭)無世
在下(使無有繼/世在天下)乃命重黎(堯乃命重黎/主天地之官)絶地天通(絶在/地之)
(民在天之神/可以相通者)罔有降格(使民無有妖術以格于神人無/有假其名字以降於民葢將絶)
(其生亂/之階也)羣后之逮在下明明棐常(於是羣后諸侯及在/下羣吏明顯然之明)
(理以輔民五常之性則/人道明而人心無所惑)鰥寡無蓋(由是鰥寡之情皆/通於上無所掩葢)皇
帝清問下民(帝堯因屈己親問在/下之民明審其疾苦)鰥寡有辭于苗(鰥寡/窮民)
(因明言有/苗之罪惡)徳威惟畏(堯於是以徳為威其/威非虐苗民自畏)徳明惟明(以/徳)
(為明其明非察之/而苗民自將開明)乃命三后(乃命伯夷/禹稷三后)恤功于民(因致/憂民)
(之功/于民)伯夷降典(伯夷降下常行/之禮以示民)折民惟刑(前以刑折服/其邪心使畏)
(刑而自/趨於禮)禹平水土(禹為司空平/水土以除害)主名山川(九州各有名/山大川為辨)
(其名如揚州山會稽川三/江荆州山衡山川江漢)稷降播種(后稷降下/布種之法)農殖嘉
穀(使為農者皆/得生殖嘉禾)三后成功(三后皆成/其功業)惟殷于民(惟在富/厚其民)
士制百姓于刑之中(然後命士師隄防撿押制百姓以/刑之中不失之重而過輕而不及)
以教祗徳(凡以教民敬/於修徳者)穆穆在上(所以教徳不專於刑/其君以穆穆誠敬之)
(徳居/於上)明明在下(臣以明明顯著/之徳居於下)灼于四方(君臣之徳既/昭灼于四方)
罔不惟徳之勤(則感率四方之民/無不惟徳之是勉)故乃明于刑之中(故/乃)
(明示之以刑之中使不/至於過輕不至於過重)率乂于民棐彞(是皆率循治民/之道施於民以)
(刑輔其常教而行/之使之皆勤於徳)典獄(由是當時/之典獄者)非訖于威(非特訖其/倚法為虐)
(之/威)惟訖于富(又惟絶其依/勢取貨之富)敬忌(莫不致敬於刑之當用/深忌於刑之所不可用)
罔有擇言在身(然後片言所折純是無非純得/無失一身渾然無非失可决擇)惟克天
徳(是能體無/私之天徳)自作元命(明死生夀天之命乃上天以是/而制生人之大命者不在天而)
(在我之/自作)配享在下(典獄在下而/與天為配合)王曰嗟四方司政典獄
(嗟歎四方掌政事/典獄之官而告之)非爾惟作天牧(非爾等代天/以牧養民乎)今爾何
監(今爾等將/何所監視)非時伯夷播刑之迪(非監是伯夷之布刑/以啓迪斯民使歸於)
(禮/乎)其今爾何懲(其今爾等將/何所懲戒)惟時苗民匪察于獄之麗
(惟是苗民不察民之䧟於獄者/有輕重一以重刑加之麗離)罔擇吉人(不擇吉/善之人)觀于
五刑之中(使觀察五刑輕/重適中者用之)惟時庶威奪貨(惟是衆逞威/以奪民貨賄)
(者/)斷制五刑(用以斷/制五刑)以亂無辜(以擾亂無/罪之人)上帝不蠲(上/天)
(不蠲絜/其所為)降咎于苗(於是降下/殃咎于苗)苗民無辭于罰(苗民亦自/知其惡之)
(不可掩其受天之/責罰而無怨辭)乃絶厥世(乃㓕絶其世/不復育者)王曰嗚呼念
之哉(嗟歎呼同姓諸侯/戒之使以刑為念)伯父伯兄(同姓/尊者)仲叔季弟(在弚/列者)
幼子童孫(在子孫/之列者)皆聽朕言(皆聽/我言)庶有格命(庶幾所受/諸侯之命)
(至於有終/而不中絶)今爾罔不由慰日勤(今爾無不自用慰其能/日勤於刑而不使妄加)
(可/也)爾罔或戒不勤(爾無以為有時不勤尚或可戒苟不/勤於刑至妄加而後戒之則已有無)
(辜而受/戮者)天齊于民俾我(刑戮之用乃天以是/整齊亂民使我主之)一日非終
(一日之間不可終其事必詳審孰究如/要囚服念五六日至于旬時而後可)惟終在人(苟欲/善終)
(其事在/於得人)爾尚敬逆天命(爾諸侯敬順天/命謹於用刑)以奉我一人(以/奉)
(承我一/人也)雖畏勿畏(雖平時所畏今不可/以畏之故重吾之法)雖休勿休(雖平/時所)
(與甚休者今不可以/休之故輕吾之法)惟敬五刑(惟盡敬以/用五刑)以成三徳(便/當)
(重而重以成其徳之剛當輕而輕以成/其徳之柔不輕不重以成其徳之正直)一人有慶(人君/因之)
(以享/其福)兆民賴之(兆民因之/以賴其福)其寧惟永(天子樂於上萬民/樂於下四海九州)
(皆在和氣中此其/安寧豈朝夕而已)王曰吁來有邦有土(又吁嗟呼來有/國有土諸侯而)
(告/之)告爾祥刑(告爾諸侯慈祥之刑先王之刑非志於殺/人也誅無道所以惠有道誅凶民所以保)
(良民制法之意未有善於/此者此所以謂之祥刑也)在今爾安百姓(在今爾諸侯/欲安寧百姓)
何擇非人(何所選擇不/在於得人乎)何敬非刑(何所謹敬不/在於用刑乎)何度非
及(何所裁度豈非欲情與罪相及罪與法相及乎葢情/或不然而罪之狀乃然罪或不然而法之加乃然皆)
(非所謂及也東坡乃以及如秦漢間所謂逮謂罪非/已造為人所累者曰及此最當謹即罪相連及之説)兩
造具備(兩等人之辭皆至無/一辭不具備造糙)師聽五辭(一人之見豈能/若衆見之明一)
(人之斷豈能若衆斷之公命衆/人之聽兩造之辭分為五等)五辭簡孚(五辭皆得其/要而可信)
正于五刑(方可正以五刑或入墨/或入劓或入剕宫大辟)五刑不簡(苟正以五/刑不應夫)
(獄之要辭是辭/與法不相當也)正于五罰(則正以五罰使出金贖罪罪/實而加以法謂之刑罪疑而)
(贖以金/謂之罰)五罰不服(苟情之輕出於過惧雖/罰之金彼亦不肯服從)正于五過(則/正)
(以五過從/赦可也)五過之疵(然有人實犯法而吾私縱之置於/五過之地是五過之病其病為何)
惟官(有以官吏請/託而赦之者)惟反(有以報復私/恩而赦之者)惟内(有以妻妾請/求而赦之者)
惟貨(有以賄賂鬻/獄而赦之者)惟來(有以私相往/來而赦之者)其罪惟均(於此五/者有一)
(焉其罪與/犯者同)其審克之(惟審之致其詳斯能不至故出人/罪審則究人之罪克則勝已之私)
(刑罰之事惟能究人情勝已/意者可以無失故曰審克)五刑之疑有赦(又不可懲/故出人罪)
(之弊至於故入人罪重而五刑/不得其實而有疑則赦而從罰)五罰之疑有赦(輕而五/罰不得)
(其實而有疑/則赦而為免)其審克之(惟審之致其詳斯/能不至故入人罪)簡孚有衆(雖/得)
(獄辭之要而可信/尤當與衆共聽之)惟貌有稽(衆人以為可信矣又當考/之於貌理直者顔色自如)
(有愧於中者必赧然於色周/禮謂辭聽色聽氣聽是也)無簡不聽(苟不得其簡要/之辭又不可徒)
(以貌/而聽)具嚴天威(刑者天討有罪所以委曲/如此者亦嚴敬天威而已)墨辟疑赦(此/即)
(刑之疑者赦而從罰墨刺其額而湼之以/墨如今黥配也墨刑有疑則赦之辟闢)其罰百鍰(其/罰)
(出金百鍰六兩為鍰百鍰六百兩所罰之金即今/之銅古者金銀銅鐵皆謂金實其罪而後罰鍰還)閱實
其罪(必檢閲核實其/罪而後罰之)劓辟疑赦(劓截鼻之刑/有疑則赦之)其罰惟倍
(倍於墨罰出金二百/鍰重一千二百兩)閲實其罪(檢閲核實/其罪後赦)剕辟疑赦(剕/刖)
(足之刑有疑/則赦之剕翡)其罰倍差(其罰倍二百鍰為四百鍰又差/倍二百鍰即一百鍰四百加一)
(百即是五百鍰/出金三千兩)閲實其罪(解同/上)宫辟疑赦(宫淫刑也男/子則割勢婦)
(人則幽閉宫刑/有疑則赦之)其罰六百鍰(其罪當出金六百/鍰重三千六百兩)閱實其
罪(見/上)大辟疑赦(大辟死刑/有疑則赦)其罰千鍰(其罰金當出/千鍰六千兩)閲實
其罪(見/上)墨罰之屬千(墨罰雖一而其/類有一千條)劓罰之屬千(劓罰/雖一)
(而其類有/一千條)剕罰之屬五百(剕罰雖一而其/類有五百條)宫罰之屬三
百(宫罰雖一而其/類有三百條)大辟之罰其屬二百(大辟之罰雖一/其類有二百條)
五刑之屬三千(五刑條類/凡有三千)上下比罪(然法有定條人無/定情以情見之於)
(法下無此條則上比重罪下比輕罪觀所犯當與誰/同然後定其輕重之法如今律無明文則許用例也)無
僣亂辭(不可紛亂僣差罪人/之辭葢情以辭而見)勿用不行(苟於條例無裁/決不行雖勿用)
(之可/也)惟察惟法(惟欲内察其情外合其/法内外兩盡情法兩推)其審克之(其詳/審者)
(乃能/之)上刑適輕下服(人所犯者上刑而情/適輕則使服從下刑)下刑適重上
服(人所犯者下刑而情/適重則使服從上刑)輕重諸罸有權(至諸罰之用亦/當原人情以權)
(輕重/之宜)刑罰世輕世重(平國用中典亂國用重典新國用/輕典是刑罰之用必因乎時以為)
(輕/重)惟齊非齊(情既有輕重時既有治亂安得齊/一其法吾惟欲齊其非可齊之法)有倫有
要(自有倫理而不亂自有樞要而不煩/知所以權變之説則知所謂倫要矣)罰懲非死(罰人/之金)
(特以懲戒/非至於死)人極于病(人尚極於病/困況於刑乎)非佞折獄(昨謟佞可/折斷刑獄)
惟良折獄(惟良善可/折斷刑獄)罔非在中(然後輕重無/不合於中理)察辭于差
(情以辭見前後之辭差/斷獄者能審必得其情)非從惟從(既得其情不從其/為辭惟從其本情)哀
敬折獄(哀則不忍敬則不忽不忍則不至苛用其法不/忽則不至酷用其法惟以哀矜敬謹聽斷刑獄)
(而勿/喜)明啓刑書(於是盡已之明/以開啓法書)胥占(相與衆人/占考之)咸庶中
正(則刑罰庶幾合刑/之中得罪之正)其刑其罰其審克之(刑罰信乎難/處惟詳審者)
(能/之)獄成而孚(及訊鞠囚辭其/案已成而可信)輸而孚(復以信於已者輸/於君使君亦有所)
(信記曰正以獄之成告於大司寇/大司寇以獄之成告於王是也)其刑上備(既以其刑/上之於君)
(必須備録前/後辭語情欵)有并兩刑(又須并有輕重兩端之刑使天/子更加詳審或降重從輕并併)
王曰嗚呼敬之哉(王歎當以敬/而用刑者)官伯族姓(其百官之長/與王同族姓)
(者/乎)朕言多懼(刑者姓命所係朕雖言/之亦多憂懼不敢輕言)朕敬于刑(惟朕心/敬謹於)
(刑是以發之/於言多懼也)有徳惟刑(必有徳方可使/為明刑之官)今天相民(今天/以刑)
(輔相其民/使歸於善)作配在下(典獄者為天之配合/於下亦當以刑弼教)明清于單辭
(當明此心如燭清此心如水以聽偏辭/盡一人之自陳無衆佐辨白尤難聽也)民之亂(民所以/治也)
罔不中聽獄之兩辭(又本於臣無不以中道/聽兩家在獄爭競之辭)無或私家
于獄之兩辭(無或私于其家而黷/貨妄決獄之兩辭)獄貨非寶(以折獄得/人貨賄不)
(足以/為寶)惟府辜功(但如府庫聚財以聚罪惡/於一身反以罪人為功耳)報以庶尤(天/於)
(是報應以庶/尤百殃俱至)永畏惟罰(用刑者可不長畏天罰所/當長久深畏者惟此天罰)非天
不中(非天不以中道待夫人/而過為酷罰以毒夫人)惟人在命(惟以人之為人/在乎性命今私)
(家鬻獄不狥公理㓕/人性命是自貽天罰)天罰不極庶民(天罰有時過暴不/適其中以加於庶)
(民非天/之私也)罔有令政在于天下(亦在我無有善政在/乎天下而使歸於善)王曰
嗚呼嗣孫(又歎呼諸侯繼/世之孫而告之)今往何監(自今以往汝/何所監法)非徳
于民之中(得非在於以徳而發民之中乎民受天地之/中以生皆有此中惟資於有徳以啓迪之耳)
尚明聽之哉(爾嗣孫庶幾/明聽我之言)哲人惟刑(知哲之人能用刑/者以其所見之明)
(不至/妄用)無疆之辭(自然有無/窮之美譽)屬于五極(豈非明于用刑皆/附着於五刑之極)
(處所謂極乃緫/要之地屬祝)咸中有慶(用法咸得其中則/自天陰襲其慶)受王嘉師
(民心本善故曰嘉師爾嗣/孫受人君之善衆以治者)監于兹祥刑(可不監觀我此/慈祥之刑之訓)
(乎刑本使民以/為善故曰祥刑)
　
　
　尚書句解卷十二
欽定四庫全書
　尚書句解卷十三
　　　　　　　　　　　　元　朱祖義　撰
文侯之命第三十(幽王為犬戎所殺平王東遷文侯扞/王于艱有大功平王錫之以秬鬯圭)
　(瓉故作/此篇)
平王錫晉文侯秬鬯圭瓉(晉文侯乃唐叔之後也名仇/字義和薨謚文侯有功王室)
(平王予之以秬鬯圭瓉使得祭祀此諸侯之盛禮非有/大功不足以當此曰平王錫是知禮樂自天子出秬黑)
(黍鬯鬱金香草以鬱金釀和黒黍為酒圭瓉以玉為勺/柄所以酌鬱鬯祼地以求神也秬巨鬯暢瓉才但反)
作文侯之命(遂作/此書)文侯之命(竹簡/所題)王若曰父義和(天子/稱同)
(姓諸侯曰伯父叔父親之也義/和文侯之字不名而字尊之也)丕顯文武(言大顯明之/徳者文玉武)
(王/)克慎明徳(能謹慎修/明其徳)昭升于上(其徳上則昭/然登升于天)敷聞在
下(下則敷布其/聲聞于民)惟時上帝集厥命于文王(惟是上天集/其命於文王)
(之身以/有天下)亦惟先正克左右昭事厥辟(亦由先世為百官/之長如周召毛畢)
(居其左右顯/然承事其君)越小大謀猷(故其或謀小/事或謀大事)罔不率從(人無/不相)
(率順從平王謂今日之/難由無賢臣所致也)肆先祖懷在位(故我之先祖自/成康以下安然)
(在天位/為天子)嗚呼閔予小子(平王歎傷/我小子)嗣造天丕愆(今日繼/幽王而)
(立乃遭天降大咎/幽王為犬戎所殺)殄資澤于下民(殄絶斯民所資藉之/徳澤而不加于下民)
侵戎我國家純(所以夷狄得侵伐/我王國如此之大)即我御事(即今我治/事之臣)
罔或耆壽(無或有老/成更事者)俊在厥服(與俊而有才徳/者在位服其事)予則罔
克(予又無能/不足勝任)曰(我之/所言)惟祖惟父(惟同姓在祖/父行者是頼)其伊恤朕
躬(其誰能憂我身之陷/於天變而力救之歟)嗚呼有績予一人(歎同姓諸侯/在祖父之行)
(者誠有功/在我一人)永綏在位(我庶幾得/長安在位)父義和(平王又/呼而告)汝克昭
乃顯祖(汝能昭明汝顯/祖唐叔之訓)汝肈刑文武(汝之身始能/法文武之道)用㑹
紹乃辟(用能會合繼續汝/君於文武而無愧)追孝于前文人(使繼志述事/追孝於前文)
(徳之/人)汝多修扞我于艱(戰功曰多汝文侯多所修/治以扞衛我於艱難之中)若汝
予嘉(如汝者我實/嘉善其功績)王曰父義和(又呼/而告)其歸視爾師(其歸/晉國)
(臨視爾/之衆民)寧爾邦(安寧爾/之邦國)用賚爾秬鬯一卣(賚予以秬鬯/一中尊使得)
(以祭祀其祖葢非上之賜/則諸侯不敢用此禮卣由)彤弓一(赤色/弓一)彤矢百(赤色/矢百)盧
弓一(黒色/弓一)盧矢百(黒色矢百諸侯蒙弓/矢之賜始得專征伐)馬四匹(馬四匹/為一乗)
父往哉(父以尊之/往之汝國)柔逺能邇(欲懷柔逺人當/自能懷邇人始)惠康小民
(惠愛安/康小民)無荒寧(無荒忽/自安)簡恤爾都(簡閲其士惠愛憂恤/其民於爾都國之中)
用成爾顯徳(成爾/明徳)
費誓第三十一(伯禽諸侯其書得附帝王之後以精於/治兵庶幾王道孔子存之費魯東郊之)
　(地伯禽方就侯國徐戎淮夷遽興/兵侵伐伯禽誓師於費以禦之也)
魯侯伯禽(魯國諸侯名伯/禽周公之子)宅曲阜(始居魯國/曲阜之地)徐戎並興
(徐戎淮夷並/興兵侵伐魯)東郊不開(二種作亂於魯東境故魯東/郊外捍禦之門閉而不開)作
費誓(伯禽誓師作/此書費泌)費誓(竹簡/所標)公曰(伯禽/言)嗟人無譁聽命
(咨嗟衆人無喧/譁靜以聽我命)徂兹淮夷徐戎並興(往者居此淮浦之/夷徐州之戎並興)
(為/寇)善敹乃甲胄(善簡擇汝甲以衛/身胄以衛首敹聊)敿乃干(干楯也安國/謂施汝楯紛)
(紛如綬而小繫於楯/持之以為飾敿矯)無敢不弔(無有一事敢不/極其至弔的)備乃弓
矢(古者毎一弓百/矢其數欲備足)鍛乃戈矛(戈矛以金為/刃則鍛鍊之)礪乃鋒刃(凡/有)
(鋒刃皆/磨礪之)無敢不善(無有一事/敢不盡善)今惟淫舍牿牛馬(軍中牛/以負載)
(馬以駕車今惟行軍所在必大/放舍所牿之牛馬而牧之牿梏)杜乃擭(擭者郊野之民/設機捕獸必杜)
(塞之擭/胡化反)敜乃穽(穽者掘地以陷獸當/窒斂之敜捻穽阱)無敢傷牿(無敢以/擭與穽)
(傷損我所牿/之牛馬也)牿之傷汝則有常刑(不杜不斂傷所牿牛/馬汝郊野之民皆有)
(常/刑)馬牛其風(馬迎風而馳牛順/風而走相奔逐也)臣妾逋逃(男賤為臣女/賤為妾或因)
(罪而/逃走)勿敢越逐(皆不得踰越/軍壘求逐之)祗復之(其有得牛馬臣妾/者敬而還之有此)
(隊奔至它隊/者敬而還之)我商賚汝(我當商度其/功而賞賚爾)乃越逐不復(乃有/踰越)
(軍伍逐牛馬臣/妾而不復還)汝則有常刑(汝軍民皆/有常刑)無敢寇攘(軍人/無敢)
(為寇攘/劫掠)踰垣牆(或有踰/過垣牆)竊馬牛誘臣妾(竊人馬牛説/誘人臣妾)汝
則有常刑(汝軍人/有常刑)甲戌(日/也)我惟征徐戎(我惟征伐徐戎/征者正也正其)
(罪/也)峙乃糗糧(凡在軍者儲峙汝之糗糧乾糧也或謂熬/大豆及米或謂熬米麥其實則一糗去九)
(反/)無敢不逮(無敢有不及者苟有不及/則軍必乏食戰必不力)汝則有大刑(則/加)
(汝以大/刑死罪)魯人三郊三遂(大國三軍故三郊三遂郊即郷/也國外為郊鄉外為遂謂魯人)
(居於郊/遂者)峙乃楨榦(儲峙汝築城之具所立之木/謂之楨當旁障土者謂之榦)甲戌我
惟築(我惟築城壘夫伯禽以甲戌日征徐戎復以是日/築城壘慮其或不可勝而預為捍禦之計且攻且)
(守是為萬/全之策也)無敢不供(無敢有不供應者苟不供此楨榦/有妨版築之功使徂征之舉或有)
(疎失捍禦無策一/敗塗地為害非常)汝則有無餘刑非殺(隊伍皆有刑責/犯者多不可勝)
(誅故不/殺也)魯人三郊三遂峙乃芻茭(居於郊遂者各儲峙/芻茭以供牛馬茭交)
無敢不多汝則有大刑(芻茭不繼則車疲馬劣亦能/致敗故供之不多亦服大刑)
秦誓第三十二(秦穆公之貪利苟得至於喪師一辱悔/過孔子取其書附於帝王之后以其能)
　(改過遷善帝王之門户也由/此而進夫帝王亦不逺矣)
秦穆公伐鄭(穆公始與晉文公伐鄭鄭與秦盟秦使杞/子輩戊之杞子使告于秦曰鄭人使我掌)
(北門之管潜師以來國可得也穆公訪諸蹇叔蹇/叔不可穆公於是召孟明視西乞術白乙丙伐鄭)晉襄
公帥師敗諸崤(師經於崤崤晉境也是時晉文公死襄/公初立謂國有大喪而秦越境伐鄭師)
(行不告襄公乃俟其師還帥師戰/於崤澠敗其師而獲三帥崤爻)還歸(文嬴為三帥請/使歸就戮于秦)
(三帥還歸穆公素服郊迎嚮師而哭曰孤違蹇叔以辱/二三子孤之罪也不替孟明孤之過也穆公於此痛自)
(懲/艾)作秦誓(作此/書)秦誓(舊簡/所題)公曰(穆公/曰)嗟我士聽無譁(嗟/哉)
(我朝廷之士當靜/聽我誓無或喧謀)予誓告汝羣言之首(我誓告汝以羣/言之先者莫先)
(於悔過/之言)古人有言曰(古人所言即/羣言之首也)民訖自若是多盤(民/之)
(常情使人盡順己之所為則多樂如穆公違蹇叔而用/孟明是樂孟明順己而惡蹇叔咈己矣其亦何異於民)
責人斯無難(至於責人之咈己肆談無忌髙論不顧更/無所難如穆公責蹇叔之咈己信無難色)
惟受責俾如流(及受人之責使言者肆口而/發如水流出吾甘心受之)是惟艱哉
(是為難也如穆公當時/受蹇叔之責豈不難哉)我心之憂(穆公自謂我前自不/能受責至於敗衂其)
(心懷憂思欲/改過自新)日月逾邁若弗云來(深恐日月疾行不復/再來而我改過無日)
惟古之謀人則曰未就予忌(蹇叔執古義與我謀則曰/未能就我闢土之功我實)
(忌而/惡之)惟今之謀人姑將以為親(杞子孟明等循今日一/時之利與我謀我則姑)
(且親而/信之)雖則云然(穆公謂我所陳已/過其言雖如此)尚猷詢兹黄髮(庶/幾)
(今所謀者皆詢問此/黄髮之老如蹇叔者)則罔所愆(則終無/所過失)畨畨良士(老成/良善)
(之士/畨波)旅力既愆(雖筋力既衰目力耳力/手力足力皆無用矣)我尚有之(我庶/幾欲)
(有此人而用/之方是理也)仡仡勇夫射御不違(至若武勇之夫雖射/弓御馬皆中法度而)
(不違/仡訖)我尚不欲(我庶幾不/欲此等人)惟截截善諞言(其有察察然/徒恃小惠又)
(善為巧説/之辭諞駢)俾君子易辭(使君子為之昡惑遷心改/慮變易已之辭以從其言)我皇
多有之(此等人我何/暇多有之)昧昧我思之(我今日因敗衂之後/昧昧然專一其志慮)
(思其所以/成敗之説)如有一介臣(如有一介然/有守之臣)斷斷猗無他技(觀/其)
(外則斷斷然守善確乎不/拔雖無他技能猗助語也)其心休休焉其如有容(究其/中則)
(休休自得無一毫妬賢害能之意其如能有所/含容停蓄曰其如謂其中恢洪不可以定名也)人之有
技(其見人之/有技能也)若已有之(如己之有/此技能)人之彦聖(人有美徳/至於大而)
(化之/之聖)其心好之(其心好此/人之善)不啻如自其口岀(不止如口/之所言葢)
(口之稱揚者有限而心/之好慕者無窮啻耻)是能容之(是能容人/之善者也)以保我子
孫(用此人於朝廷則安國家定社稷綿/大業於無窮其安保我子孫為如何)黎民亦職有利
哉(不惟子孫蒙休為衆民/者亦將于此而有利)人之有技冒疾以惡之(其有/徒矜)
(一己之長不能兼天下之善於/人之技能則冒蔽疾害以惡之)人之彦聖(人有彦/聖之徳)而違
之(違背而/抑遏之)俾不達(使不得達其/名行其志)是不能容(如此之人胷/懷卑陋豈能)
(兼容天/下之人)以不能保我子孫(用之則矜己制人敗喪國/家亦何能安保我之子孫)黎
民亦曰殆哉(衆民亦安/得不危哉)邦之杌隉(杌兀/隉齧)曰由一人(邦之/所以)
(杌隉而危殆者非他也乃/由用一人之冒疾者也)邦之榮懷亦尚一人之慶(邦/之)
(所以榮華而懷安者非他也亦頼一人之慶謂用一人/能容衆其安慶自然及之穆公悔過而思欲用者惟一)
(人所不欲用者亦一人可謂悔過得/其要矣夫子録之豈不在此也哉)
　
　
　
　
　
　
　
　
　
　
　
　
　尚書句解卷十三
