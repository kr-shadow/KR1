#+TITLE: 書傳輯錄纂註-元-董鼎
#+DATE: 2018-05-12 10:13:35
#+SOURCE: github.com/kanripo/KR1b0029 master 1846ddc5                
欽定四庫全書　　　　　經部二
　書傳輯錄纂注　　　　　書類
　　提要
　　　　(臣/)等謹案書傳輯録纂注六卷元董鼎撰鼎
　　　　字季亨鄱陽人朱子之學授於黄幹鼎族兄
　　　　夢程嘗從幹游鼎又從夢程聞緒論故自序
　　　　謂得朱子之再傳是編雖以蔡沈集傳為宗
　　　　而集傳之後續以朱子語録及他書所載朱
　　　　子語謂之輯錄又采諸說之相發明者附列
　　　　於末謂之纂注自序稱集傳既為朱子所訂
　　　　定則與自著無異又稱薈稡成朱子之一經
　　　　則仍以朱子為主也考蔡沈書集傳序惟稱
　　　　二典三謨嘗經先生㸃定故陳櫟作書集傳
　　　　纂疏惟虞書首標朱子而夏書以下則不然
　　　　其凡例曰首卷有朱子訂定四字不忘本也
　　　　自二卷起去四字紀實也呉澄作是書序亦
　　　　稱朱子訂定蔡傳僅至百官若帝之初而止
　　　　此書大禹謨正月朔旦條下鼎併附注其説
　　　　是鼎於此書源委本自分明其稱集傳為朱
　　　　子所訂定未免假借然澄序又稱集傳自周
　　　　書洪範以後寖覺疎脱師説甚明而不用者
　　　　有焉疑其著述未竟而人為增補或草稿初
　　　　成而未及修改所舉金縢召誥洛誥諸條皆
　　　　顯相舛異又稱鼎作是書有同有異俱有所
　　　　禆如解西伯戡黎則從呉棫解多士則從陳
　　　　櫟解金縢則兼存鄭孔二義不以蔡傳之從
　　　　鄭為然云云然則鼎於集傳盖不免有所未
　　　　愜恐人以源出朱子為疑故特引朱子之説
　　　　補其闕失其舉集傳歸之朱子猶曰以朱翼
　　　　朱則不以異蔡為嫌耳非其考之不審也乾
　　　　隆四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
書傳輯録纂註序
慶元己未冬先生文公令沈作書集傳明年先生殁又
十年始克成編緫若千萬言嗚呼書豈易言哉二帝三
王治天下之大經大法皆載此書而淺見薄識豈足以
盡發藴奥且生於數千載之下而欲講明於數千載之
前亦已難矣然二帝三王之治本於道二帝三王之道
本於心得其心則道與治固可得而言矣何者精一執
中堯舜禹相授之心法也建中建極商湯周武相傳之
心法也曰徳曰仁曰敬曰誠言雖殊而理則一無非所
以明此心之妙也至於言天則嚴其心之所自出言民
則謹其心之所由施禮樂教化心之𤼵也典章文物心
之著也家齊國治而天下平心之推也心之徳其盛矣
乎二帝三王存此心者也夏桀商受亡此心者也太甲
成王困而存此心者也存則治亡則亂治亂之分顧其
心之存不存如何耳後世人主有志於二帝三王之治
不可不求其道有志於二帝三王之道不可不求其心
求心之要舍是書何以哉沈自受讀以來沈潜其義參
考衆説融㑹貫通迺敢折衷㣲辭奥㫖多述舊聞二典
三謨先生蓋嘗是正手澤尚新嗚呼惜哉(先生改本已/附文集中其)
(間亦有經承先生口授指畫而/未及盡改者今悉更定見本篇)集傳本先生所命故凡
引用師說不復識别四代之書分為六卷文以時異治
以道同聖人之心見於書猶化工之妙著於物非精深
不能識也是傳也於堯舜禹湯文武周公之心雖未必
能造其㣲於堯舜禹湯文武周公之書因是訓詁亦可
得其指意之大略矣嘉定己巳三月既望武夷蔡沈序
書傳輯録纂註序
生民之類必帝王而後治帝王之道必聖賢而後行考
之古可見已黄虞逺矣蒼姬訖矣三代以降有帝王而
民不治者聖賢未遇也孔孟繼作有聖賢而道不行者
帝王不用也噫虞夏殷周之盛非適然也人事之所致
也堯舜禹湯文武之聖非獨善也人心之所同也髙風
遐躅豈遂不可追而及之哉孟子言必稱堯舜孔子知
百世可繼周言豈苛乎哉事豈虚乎哉蓋於百篇之書
的然有見而云爾也然則是書也惟聖賢能盡之惟帝
王能行之顧其學聖賢之學而事帝王之事者何如耳
焚滅之而秦亡表章之而漢興徃者可鑒矣惜夫安國
之傳不無可疑而頴達之䟽惟詳制度二帝三王羣聖
人之用心獨決於一夫之見管窺天而蠡測海豈足以
得其蘊奥哉至宋諸儒數十家而後其説漸備又得文
公朱子有以折其衷而悉合於古雖集傳之功未竟而
委之門人九峯蔡氏既嘗親訂定之則猶其自著也鼎
生也晚於道未聞賴族兄介軒夢程親受學於勉齋黄
氏槃澗董氏故再傳而鼎獲私淑焉釋經緒論多出朱
子迺取訂定集傳為之宗而蒐輯語錄於其次又増纂
諸家之註有相發明者并間綴鄙見於其末庶幾㑹粹
以成朱子之一經可無參稽互考之勞而有統宗㑹元
之要則亦不無小補矣第顧繙閱傳註盈溢充斥衆寳
眩瞀遺珠棄玉或所不能免也惟於君心王政人才民
生之所係諸儒之論可堪警䇿者摭抉不遺闕者補之
以備臨政願治之觀覽固不徒為經生學士設也噫人
皆可為堯舜塗人可以為禹而况聰明首出受天之命
奄有四海有能致之資居得致之勢而又有可致之權
可以千古聖賢自期可以四代帝王自許而顧乃謙讓
未遑也哉是書若遇雖書之幸實天下萬世生民之大
幸也至大戊申十二月己未鄱陽董鼎序
書傳輯録纂註綱領
　　朱子說書
古史之體可見者書春秋而已春秋編年通紀以見事
　之先後書則每事别記以具事之首尾意者當時史
　官既以編年紀事至於事之大者則又採合而别記
　之若二典所記上下百有餘年而武成金縢諸篇其
　所紀理或更歲月或歴數年其間豈無異事蓋必已
　具於編年之史而今不復見矣(通鑑紀事/本末後序)
聖人千言萬語只是說箇當然之理恐人不曉又筆之
　於書自書契以來二典三謨伊尹武王箕子周公孔
　孟都只如此可謂盡矣只就文字間求之句句皆是
　做得一分便是一分工夫非茫然不可測也但恐人
　自不子細求索之耳須是量聖人之言是說箇什麽
　要將何用若只讀過便休何必讀(書/説)
尚書初讀甚難似見於己不相干後來熟讀見堯舜禹
　湯文武之事皆切於己(書/説)
某嘗患尚書難讀後來先將文義分曉者讀之聱牙者
　且未讀如二典三謨等篇義理明白句句是實理堯
　之所以為君舜之所以為臣臯陶稷契伊傅軰所言
　所行最好綢繆玩味體貼向自家身上求其味自别(謨/)
先生問可學近讀何書曰讀尚書先生曰尚書如何看
　曰須要考歴代之變先生曰世變難看唐虞三代事
　浩大闊逺何處測度不若求聖人之心如堯則考其
　所以治民舜則考其所以事君且如湯誓湯曰予畏
　上帝不敢不正熟讀豈不見湯之心大抵尚書有不必
　解者有須著意解者有略須解者有不可解者如仲
　虺之誥大甲諸篇只是熟讀義理分明何俟於解如
　洪範則須著意解如典謨諸篇稍雅奥亦須略解若
　如盤誥諸篇已難解而康誥之屬則已不可解矣(可/學)
問尚書難讀蓋無許大心胷他書亦須大心胷方讀得
　如何程子只說尚書曰他書却有次第且如大學自
　格物致知以至平天下有多少節次尚書只合下便
　大如堯典自克明俊徳以親九族至黎民於變時雍
　展開是大小大分命四時成嵗便見心中包一箇三
　百六十五度四分度之一㡳天方見得恁地若不得
　一箇大㡳心胷如何了得(僴/)
學者須是有業次且如讀堯舜典厯象日月星辰律度
　量衡五樂五禮之類禹貢山川洪範九疇須一一理
　㑹令透今人只做得西漢以下工夫無人就堯舜三
　代源頭處理㑹來又曰且如做舉業亦湏苦心理㑹
　文字方可決科若不苦心去求不成業次終不濟事(格/言)
二典三謨其言奥雅學者未遽曉會後面盤誥等篇又
　難看且如商書中伊尹告太甲五篇說得極切(伊訓/太甲)
　(三篇咸/有一徳)其所以治心修身處雖為人主言然初無貴
　賤之别冝取細讀極好(時/舉)
尚書前五篇大槩易曉後如甘誓𦙍征伊訓太甲咸有
　一徳說命此皆易曉亦好此是孔氏壁中所蔵之書
　又曰看尚書漸漸覺得曉不得便是有長進若從頭
　尾解得便是亂道髙宗肜日是最不可曉者西伯戡
　黎是稍稍不可曉者太甲大故亂道故伊尹之言緊
　切髙宗稍稍聰明故說命之言細膩又曰讀尚書有
　一箇法半截曉得半截曉不得曉得㡳看曉不得㡳
　且闕之不可强通强通則穿鑿
語徳粹云尚書亦有難看者昨日嘗語子上滕請問先
　生復言大畧如昨日之說又云如㣲子洛誥等篇讀
　至此且認㣲子與父師少師哀商之淪喪已將如何
　其他皆然若其文義知他當時言語如何自有不能
　曉矣(可/學)
問書當如何㸔先生曰且看易曉處其他不可曉者不
　要强說縱說得出恐未必是當時本意近時解書者
　甚衆往往皆是穿鑿如吕伯恭亦未免此也(時/舉)
尚書中盤庚五誥之類實是難曉若要添減字硬說將
　去儘得然只是穿鑿終恐無益耳(謨/)
問某讀書至盤庚及五誥諸篇其疑不可數舉若以諸
　家之說勉強解去亦說得行但恐當時指意未必如
　此耳如此等處只得姑存之如何先生曰漳州所刻
　四經書序有通說(荅潘子善中通說散見孔序以待段/能者下傳  及今案漢儒云云一)
周公不知其人如何其言聱牙難考如書中周公之言
　便難讀如立政君奭之篇是也最好者惟無逸一書
　中閒用字亦有譸張為幻之語至若周官蔡仲等篇
　却是官様文字必出於當時有司潤色之文非純周
　公語也(卓/)
陳安卿問書何緣無宣王書先生曰是當時偶然不曾
　載得(義/剛)
尚書只是虚心平氣闕其所疑隨力量看教浹洽便自
　有得力處不須預為計較必求赫赫之功也近亦整
　頓諸家說倣伯恭詩說作一書但鄙性褊狹不能兼
　容曲徇恐又不免少紛紜耳(荅潘/文叔)
道夫請先生㸃尚書以幸後學先生曰某今無工夫道
　夫曰先生於書既無解若更不㸃則句讀不分後人
　承舛聽訛卒不足以見帝王之淵懿曰公豈可如此
　說焉知後來無人道夫再三請之先生曰書亦難㸃
　如大誥語句甚長今人却都碎讀了所以曉不得某
　嘗欲作書說竟不曾成如制度之屬祇以疏文為本
　若其他未穩處更與挑剔令分明便得(道/夫)
諸經皆以註疏為主書則兼取劉敞王安石蘇軾程頣
　楊時晁說之葉夢得呉棫薛季宣吕祖謙(學校貢/舉私議)
尚書頃嘗讀之苦其難而不能竟也註疏程張之外蘇
　氏說亦有可觀但終是不純粹林少頴說召誥以前
　亦詳備聞新安有呉才老禆傳頗有發明却未曾見
　試并考之諸家雖或淺近要亦不無小補但在詳擇
　之耳不可以篇帙浩汗而遽憚其煩也(荅或/人書)
林書儘有好處但自洛誥以後非他所解(祖/道)
因論書解必大曰舊聞一士人說註疏外當看蘇氏陳
　氏解先生曰介甫解亦不可不看書中不可曉處先
　儒既如此解且只得從他說但一段訓詁說得通至
　别段便說不通不知如何(必/大)
荆公不解洛誥但云其閒煞有不可强通處今姑擇其
　可曉者釋之今人多說荆公穿鑿他却有此處後來
　人解書則又却須要盡解(廣/)
元祐說命無逸講義及晁以道葛子平程泰之呉仁傑
　數書先附去可便參訂序次當以注疏為先疏節其
　要者以後只以時世為先後可也西山間有發明經
　㫖處固當附本文之下其統論即附篇末也記得其
　數條理會㸃句及正多方多士兩篇可併考之(荅李/時可)
必大問尚書欲裒諸家說觀之如何先生厯舉王蘇程
　陳林少穎李叔易十餘家解訖却云便將衆說看未
　得且讀正文見箇意思了方可如此將衆說㸔書中
　易曉處直易曉其不可曉處且闕之如盤庚之類非
　特不可曉便曉了亦要何用如周誥諸篇周公不過
　說周所以合代商之意是他當時說話其間多有不
　可解者亦且觀其大意所在而已(必/大)
或問諸家書解誰者最好莫是東坡書為上否曰然又
　問但若失之簡曰亦有只消如此解者(廣/)
東坡書解却好他看得文勢好(學/蒙)
向在鵝湖見伯恭欲解書云且自後面解起今解至洛
　誥有印本是也其文甚閙熱某嘗問伯恭書有難通
　處否伯恭初云亦無甚難通處數日問却云果有難
　通處今只是强解將去耳(道/夫)
後數年再會於衢伯恭始謂余曰書之文誠有不可解
　者甚悔前日之不能闕所疑也予惟伯恭所以告予
　者雖其徒亦未必知因具論之使讀者知求伯恭晚
　所欲闕者而闕之庶幾得其所以書矣(書東莱/書說後)
先生嘗觀書說語門人曰伯恭直是說得書好但周誥
　中有解說不通處只須闕疑某亦不敢强解伯恭却
　一向解去故㣲有尖巧之病也是伯恭天資髙處却
　是太髙所以不肯闕疑(葉紹翁四/朝聞見錄)
李文禀白書解且乞放緩願早成禮書以幸萬世先生
　曰書解甚易只等蔡仲黙來便了禮書大段未也(淳/)
書說未有分付處因思向日喻及尚書文義貫通猶是
　第二義直須見得二帝三王之心而通其所可通母
　强通其所難通即此數語便已叅到七八分千萬便
　撥置此來議定綱領早與下手為佳諸說此間亦有
　之但蘇氏傷於簡林氏傷於繁王氏傷於鑿吕氏傷
　於巧然其門儘有好處如制度之屬祗以疏文為本
　若其間有未穩處更與挑剔令分明耳(與蔡仲/黙帖)
書傳輯録纂註凡例
　一案久軒蔡氏(抗/)淳祐經進本錄朱子與蔡仲黙帖
　　及語錄數段在前今各類入綱領輯錄内以便觀
　　覽
　一是書以朱子為主故凡語録諸書應有與書經相
　　闗者靡不蒐輯倣輯畧例名曰輯錄附蔡傳之次
　　或有與蔡傳不合及先後說自相同異處亦不敢
　　遺庶幾可備參考其甚異者則略之
　一朱子語錄諸書有總論一經及雜舉諸篇難以分
　　附各處者别為綱領一卷置之帙首亦讀是書者
　　所宜先知
　一增纂諸家傳註或推蔡氏所本或發其所未盡或
　　補其所不及大約以經文為序訓詁居先釋經義
　　者次之疏傳義及釋音又次之已說處末名曰纂
　　註以附於輯錄之後
　一增纂諸家之說或節取其要語其有文勢未融貫
　　處與夫辭㫖未條暢處倣集註例頗加櫽括并用
　　其意足之
　一輯錄纂註中多折衷歸一者其或同異並存與姑
　　備一說處善讀者詳擇焉
　一經文音釋大槩如陸氏釋文其有與古註異處讀
　　蔡傳可知亦有間見蔡傳及輯錄纂註中今只於
　　傳内除文理旁音不可求者案諸家字書反切附
　　註焉
　一諸本蔡傳脫誤字句今依二程氏本補正凡五十
　　餘處
書傳輯録引用諸書
　　語類
　　文集
　　四書集注章句或問
　　詩集傳
　　通書解
　　楚辭集註
　　周氏(僴/)錄師說
　　楊氏(與立/)集語畧
　　黄氏(士毅/)集書說
　　湯氏(巾/)　集書說
　　葉氏(士龍/)集紫陽格言
　　黄氏(大昌/)王氏(迂/)集武夷經說
　　董氏(夢程/)理纂大爾雅通釋
　　董氏(琮/)尚書無義
　　陳氏(大猷/)尚書集傳
　　真氏(徳秀/)讀書記
　　葉氏(紹翁/)四朝聞見錄
　　名儒傳道精語
　輯錄所載朱子門人姓氏
　　李氏(方子/正叔)　(果齋/昭武)
　　陳氏(淳卿/安)　(北溪/臨漳)
　　廖氏(徳明/子晦)　(槎溪/延平)
　　董氏(銖重/叔)　(槃澗/番昜)
　　王氏(過觀/幼)　(拙齋/番昜)
　　范氏(念徳/伯崇)
　　楊氏(道夫/仲思)
　　童氏(伯羽/蜚卿)
　　呉氏(雉仲/和)
　　劉氏(砥之/用)　(並建安/)
　　李氏(閎祖/守約)
　　何氏(鎬京/叔)　(並昭武/)
　　林氏(學蒙/正卿)
　　林氏(夔孫/子武)　(並三山/)
　　黄氏(士毅/子洪)
　　鄭氏(可學/子上)
　　方氏(士繇/伯謨)　(並莆田/)
　　楊氏(至之/至)　(温陵/)
　　鄭氏(南升/文振)　(潮陽/)
　　葉氏(賀孫/味道)
　　沈氏(澗仲/莊)
　　周氏(僴莊/伯)
　　徐氏(㝢父/居)　(並永嘉/)
　　潘氏(時舉/子善)　(天台/)
　　潘氏(履孫/坦翁)　(金華/)
　　輔氏(廣卿/漢)　(嘉興/)
　　竇氏(從周/文卿)
　　林氏(礪之/用)
　　湯氏(泳叔/敬)　(並鎮江/)
　　郭氏(友仁/徳元)　(淮安/)
　　余氏(大雅/公晦)
　　陳氏(文蔚/才卿)　(並廣信/)
　　滕氏(璘粹/徳)　(新安/)
　　孫氏(自修/敬夫)　(宣城/)
　　包氏(揚道/顯)　(盱江/)
　　黄氏(義剛/毅然)
　　甘氏(節父/吉)
　　呉氏(琮方/仲)　(並臨川/)
　　黄氏(􁆪耕/子)　(豫章/)
　　張氏(洽徳/元)
　　呉氏(必大/伯豐)　(並臨江/)
　　楊氏(長孺/伯子)　(廬陵/)
　　胡氏(泳量/伯)
　　吕氏(燾昭/徳)
　　周氏(謨弼/舜)　(並南康/)
　　萬氏(人傑/正淳)　(興國/)
　　李氏(儒用/仲秉)　(岳陽/)
　　龔氏(蓋卿/夢錫)　(衡陽/)
　　蔡氏(㦛父/行)
　　林氏(賜一/聞)
　　黄氏(卓之/先)
　　符氏(敘功/舜)
　　曾氏(祖道/)
　　李氏(處謙/)
　　陳氏(仲蔚/)
　　胡氏(叔器/)
　　李氏(庚/)
　　朱氏(任道/)
　纂註引用諸書
　　爾雅
　　周禮
　　家語
　　老子
　　春秋左氏傳
　　國語
　　公羊傳
　　榖梁傳
　　詩疏
　　禮記
　　史記
　　漢書
　　南史
　　地志
　　說文
　　釋文
　　玉篇
　　廣韻
　纂註引用諸家姓氏
　　孔氏(安國/子國)　　　　古註
　　孔氏(穎逹/仲逹)　　　　註疏
　　伏生(勝/)　　　　　五行傳
　　賈氏(誼/)
　　劉氏(向政/子)
　　夏侯氏(勝公/長)
　　孔氏(光夏/子)
　　揚氏(雄雲/子)　　　　法言
　　馬氏(融長/季)　　　　訓解
　　鄭氏(𤣥成/康)　　　　訓解
　　髙堂氏(隆平/升)
　　賈氏(逵道/梁)
　　王氏(弼嗣/輔)　　　　易解
　　王氏(肅雍/元)　　　　訓解
　　皇甫氏(謐安/士)
　　顧氏
　　顔氏(師古/籀)　　　　史註
　　李氏(白白/太)　　　　文集
　　柳氏(宗元/子厚)　　　　文集
　　劉氏(禹錫/夢得)　　　　文集
　　胡氏(旦/)　　　　　解說
　　顧氏(臨敦/子)
　　歐陽氏(脩叔/永)　　　泰誓論
　　劉氏(敞父/原)　　　　經說
　　陸氏(佃師/農)
　　范氏(純仁/堯夫)　　　　雜著
　　王氏(安石/介甫)　　　　全解
　　蘇氏(洵允/明)　(老泉/)　洪範論
　　蘇氏(軾瞻/子)　　　　全解
　　蘇氏(轍由/子)　　　　經論
　　沈氏(括中/存)　　　　文集筆談
　　孫氏(覺老/莘)　　　　全解
　　家氏(復禮/)　　　　經說
　　葉氏(少藴/)　(石林/)　全解
　　陳氏(鵬飛/少南)　　　　全解
　　王氏(日休/)　(龍舒/)　全解
　　蔡氏(元度/)　　　　全解
　　張氏(九成/子韶)　(横浦/)　全解
　　張氏(綱政/彦)　　　　全解
　　宋氏(遠孫/仲山)　(静吉/)　語録
　　王氏(十朋/龜齡)　(梅溪/)　全解
　　林氏(之竒/少頴)　　　　全解
　　陳氏(𫝊良/君舉)　(止齋/)　書抄
　　夏氏(僎肅/元)　(柯山/)　全解
　　薛氏(肇明/)　　　　全解
　　張氏(庭堅/才叔)　　　　經義
　　胡氏(伸/)　　　　　解義
　　上官氏(公裕/)　　　解說
　　張氏(沂/)　　　　　經說
　　張氏(景叔/晦)　　　　書說
　　李氏
　　李氏(樗仲/迂)　　　　詩解
　　潘氏(衡/)　　　　　書說
　　髙氏(閌/)　　　　　經說
　　彭氏(汝礪/器資)
　　劉氏(一止/行簡)　(苕溪/)　經說
　　馮氏(時可/當可)　　　　易說
　　唐氏(聖任/)　　　　全解
　　張氏(震父/真)　　　　小傳
　　姜氏(如晦/彌明)　(月溪/)　小傳
　　程氏(大昌/)　　　　禹貢論
　　史氏(仲午/正父)　　　　書説
　　劉氏(􁆨有/子)　(横舟/)　講業
　　史氏(漸漸/鴻)　　　　書說
　　鄒氏(補之/)　　　　書說
　　李氏(子材/子)　(謙齋/眉山)　全解
　　陳氏(經/)　　(三山/)　全解
　　陳氏(梅叟/)　(永嘉/)　書說
　　鄭氏(景望/)　(永嘉/)
　　鄭氏　　　(永嘉/)
　　陳氏(賓/)　　　　　經說
　　張氏(文蔚/)　　　　經說
　　袁氏(黙正/思)　　　　全解
　　侯氏(甫/)　　　　　經說
　　葛氏(興仁/)
　　成氏(申之/)　(眉山/)　集四百家解
　　呉氏(棫老/才)　(新安/)　禆傳
　　馬氏(子嚴/)　(古洲/建安)
　　陳氏(大猷/)　(更齋/)　集傳
　　呉氏(泳/)　　(鶴林/)
　　蕭氏(滋/)
　　任氏(淵/)
　　朱氏(方大/)
　　施氏
　　徐氏
　　楊氏
　　孫氏
　　曾氏
　　周子(惇頣/茂成)　(濂溪/)　通書
　　程子(頤叔/正)　(伊川/)　經說遺書
　　張子(載厚/子)　(横渠/)　正蒙理窟
　　邵氏(雍夫/堯)　(康節/)　經世書語録
　　司馬氏(光實/君)　(凍水/)文集
　　楊氏(時立/中)　(龜山/)
　　朱氏(震發/子)　(漢上/)　　易解
　　范氏(祖禹/淳父)　(太史/)　　講義解說
　　吕氏(大臨/與叔)　(芸閣/)　　經解語録
　　張氏(行成/文饒)　(觀物/)　　經說
　　劉氏(安世/器之)　(元城/大名)　　語錄
　　胡氏(安國/康侯)　(文定公/建  安)　春秋傳
　　胡氏(宏仲/仁)　(五峯/)　　皇王大紀
　　張氏(栻夫/敬)　(南軒/廣漢)　　文集語孟解
　　吕氏(祖謙/伯恭)　(東萊/金華)　書說
　　楊氏(萬里/廷秀)　(誠齋/廬陵)　易傳
　　王氏(炎叔/晦)　(雙溪/新安)　全解
　　李氏(舜臣/子思)　(隆山/四川)　小傳
　　蔡氏(元定/季通)　(西山/建安)　洪範解
　　黄氏(榦卿/直)　(勉齋/三山)　書說
　　董氏(夢程/九萬)　(介軒/番昜)　雜著
　　董氏(琮振/玉)　(復齋/番昜)　集義
　　鄒氏(近仁/魯卿)　(歸軒/番昜)　禹貢集說
　　真氏(徳秀/景元)　(西山/浦城)　讀書記
　　魏氏(了翁/華父)　(鶴山/臨卭)　師友雅言
　　沈氏(貴瑶/誠叔)　(毅齋/番昜)　雜著
　　余氏(九成/鳯儀)　(三峯/建安)　書說
　　程氏(實之/士華)　(番昜/)　荅柴中行問
　　程氏(若庸/達原)　(徽菴/新安)　講義
　　滕氏(和叔/)　(新安/)　尚書大意
　　許氏(月卿/太空)　(山屋/新安)　雜說
　　馬氏(廷鸞/翔仲)　(碧梧/番昜)　蔡傳會編
　　李氏(謹思/明通)　(養吾/番昜)　經論
　　方氏(囘里/萬)　(虚谷/紫陽)　文集
　　齊氏(夢龍/覺翁)　(節初/番昜)　雜著
　　李氏(次僧/)　(鳯林/)　洪範精義
　　章氏　　　(約齋/)　禹貢告成書
　　鄭氏(元珤/彦珍)　(合沙/)　禹治水譜
　　金氏(履祥/吉父)　(仁山/金華)　尚書表註
　　吳氏(􁂧清/伯)　(草廬/臨川)　尚書纂言
　　熊氏(禾非/去)　(退齋/武夷)　書說
　　胡氏(一桂/庭芳)　(雙湖/新安)　書說
　　王氏(希旦/愈明)　(葵初/番昜)　書說
　　許氏(謙之/益)　(白雲/東陽)　尚書叢說
　　陳氏(櫟翁/夀)　(定宇/新安)　書解折衷
　　余氏(芑舒/徳新)　(息齋/番昜)　讀蔡傳疑
　　程氏(直方/道大)　(前村/新安)　蔡傳辨正
　　程氏(葆舒/虚縁)　(番昜/)　蔡傳訂誤
　　陳氏(師凱/)　(廬山/)　蔡傳旁通
　　陳氏(普徳/尚)　(懼齋/三山)　閏講
　　呉氏(亨夀/)　(新安/)　閏講
　　金氏(燧/)　　(番場/)　閏講星說
　　余氏(鑰/)　　(實翁/脩水)　歴象管窺
　　牟氏(應龍/成父)　(陵陽/)　九經音考
　　王氏(道/)　　(溵水/)　書傳音釋
　　鄒氏(季友/普昭)　(番昜/)　書傳音釋
欽定四庫全書
　書傳輯録纂註卷首上
　　　　　　　　　　　　　元　董鼎　撰
　漢孔安國曰古者伏犧氏之王天下也始畫八卦造
　書契以代結繩之政由是文籍生焉(陸氏曰伏犠風/姓以木徳王即)
　(太皥也書契刻木而書其側以約事也易繫辭云上/古結繩而治後世聖人易之以書契文文字也籍書)
　(籍/也)纂註(楊氏易傳曰☰☷古之天地字也曷由知之/由坎離知之偃之為☵☲立之為水火若雷)
　(風山澤之字亦然故漢書坤字作巛八字立而聲畫/不可勝窮矣豈待烏跡哉後世草書天字作□即☰)
　(也無新安胡氏曰黄帝時始有字則黄帝以前/皆  字也今則有之者文籍既生之後而作也)伏犧
　神農黄帝之書謂之三墳言大道也少昊顓頊髙辛
　唐虞之書謂之五典言常道也至于夏商周之書雖
　設教不倫雅誥奥義其歸一揆是故歴代寶之以為
　大訓(陸氏曰神農炎帝也姜姓以火徳王黄帝軒轅/也姬姓以土徳王一號有熊氏墳大也少昊金)
　(天氏名摯己姓黄帝之子以金徳王顓頊髙陽氏姬/姓黄帝之孫以水徳王髙辛帝嚳也黄帝之曽孫姬)
　(姓以木德王唐帝堯也姓伊耆氏帝嚳之子初為唐/侯後為天子都陶故號陶唐氏以火徳王虞帝舜也)
　(姓姚氏國號有虞顓頊六世孫以土徳王夏禹有天/下之號也以金徳王商湯有天下之號也亦號殷以)
　(水徳王周文王武王有天下/之號也以木徳王揆度也)輯録(仲蔚問三皇所説/甚多當以何者為)
　(是先生曰無處理㑹當且依孔安國之説五峯以為/天皇地皇人皇而伏犧神農黄帝堯舜為五帝却無)
　(顓頊髙辛之數要之也不可便如此説羲義剛問同/前先生曰只依孔安國之説然五峯以  農黄唐虞)
　(作五帝云據易繫辭當/如此要之不必如此)纂註(愚謂周禮外史掌三皇/五帝之書左氏亦謂楚)
　(左史倚相能讀三墳五典則三皇有書明矣而孔子/則云包羲氏始畫八卦上古結繩而治後世聖人易)
　(之以書契是包羲以前且未有字安得有書如此則/三墳為伏羲神農黄帝之書安國之説近是自伏羲)
　(至堯舜八聖人者固皆主宰天下之帝也而以其道/之大則羲農黄又謂之三皇其實一也少昊以下為)
　(君莫盛於堯舜故書惟取二典堯舜以前立法盖始/於伏羲故易兼言五帝而黄帝亦曰帝皇之與帝初)
　(非本有定名而不可通稱也王氏曰君天下之號有/三皇言大帝言諦王言公不過以殊徽號而非有所)
　(優劣也惟邵子經世乃有皇帝王霸之分然亦/以論其世耳朱子曰當且依孔安國斯言盡之)八卦
　之説謂之八索求其義也九州之志謂之九邱邱聚
　也言九州所有土地所生風氣所宜皆聚此書也春
　秋左氏傳曰楚左史倚相能讀三墳五典八索九邱
　即謂上世帝王遺書也(陸氏曰索求也倚相/楚靈王時史官也)纂註(唐/孔)
　(氏曰邱索不知在何/代故直緫言帝王)先君孔子生於周末覩史籍之
　煩文懼覽之者不一遂乃定禮樂明舊章刪詩為三
　百篇約史記而修春秋讃易道以黜八索述職方以
　除九邱討論墳典斷自唐虞以下訖于周芟夷煩亂
　剪截浮辭舉其宏綱撮其機要足以垂世立教典謨
　訓誥誓命之文凡百篇所以恢宏至道示人主以軌
　範也帝王之制坦然明白可舉而行三千之徒並受
　其義(程子曰所謂大道若性與天道之説聖人豈得/而去之哉若言隂陽四時七政五行之道亦必)
　(至要之理非如後世之繁衍末術也固亦常道聖人/所以不去也或者所謂羲農之書乃後人稱述當時)
　(之事失其義理如許行為神農之言及隂陽權變醫/方稱黄帝之説耳此聖人所以去之也五典既皆常)
　(道又去其三蓋上古雖已有文字而制立法度為治/有迹得以紀載有史官以識其事自堯始耳  今案)
　(周禮外史掌三皇五帝之書周公所録必非偽妄而/春秋時三墳五典八索九邱之書猶有存者若果全)
　(備孔子亦不應悉刪去之或其簡編脱落不可通曉/或是孔子所見止自唐虞以下不可知耳今亦不必)
　(深究其/説也)輯録(至之問書斷自唐虞以下須是孔子意/曰也不可知且如三皇之書言大道有)
　(何不可便刪去五帝之書言常道少昊顓頊髙辛有/何不可便刪去此皆不可曉也道夫典謨之書恐是)
　(曽經史官潤色來如周誥等篇恐只似如今榜文曉/諭俗人者方言俚語隨地隨時各自不同林少頴嘗)
　(曰如今人即日伏惟尊候萬福使古人聞之亦不知/是何等説話儒用尚書諸命皆分曉蓋如今制誥是)
　(朝廷做底文字諸誥皆難曉盖是與下民説話後來/追録而成之方子書難曉者只是當時説話自是如)
　(此當時人曉得後人乃以為難曉爾若使古人見今/人俗語却理㑹不得也以其間頭緒多若去做文字)
　(時説不盡故只直記其言語而匕廣書有兩體有極/分曉者有極難曉者某恐如盤庚周誥多方多士之)
　(類是當時召之來而面命之靣教告之自是當時一/類説話至於旅獒畢命微子之命君陳君牙冏命之)
　(屬則是當時修其辭命所以當時百姓都曉得者有/今時老師宿儒所不曉也今人之所曉者未必當時)
　(之人識其辭義也道夫淳問周誥辭語艱澁如何看/先生曰此等是不可曉林擇之説艾軒以為方言曰)
　(只是古語如此竊意當時風俗恁地説話人便都曉/得如這物事喚做甚物事今風俗不喚作這物事便)
　(曉他不得如蔡仲之命君牙等篇乃當時與卿大夫/語似今翰林所作制誥之文故甚易曉如誥是與民)
　(語乃今官司行移曉諭文字有帶時語在其中/者今但曉其可曉者其不可曉者則闕之可也)纂註
　(唐孔氏曰安國是孔子十一世孫上尊先祖故曰先/君孔子周靈王時生敬王時卒故云周末職方即周)
　(禮也篇愚案陸氏以六體分正攝盖以典謨訓誥誓/命名  者為正不以名篇而在六體之類者為攝然)
　(古之為書者隨時書事因事成言取辭之達意而已/宣如後之作文者求必合體制也孔氏以六體言大)
　(槩已舉雖不以六字名篇合其類則是亦正也何以/攝為至若唐孔氏以征貢歌範足為十例亦不必從)
　(善乎林氏謂讀書在求帝王之心以/充修齊治平之道體例安足言哉)及秦始皇滅先
　代典籍焚書坑儒天下學士逃難解散我先人用藏
　其家書于屋壁(秦國名始皇名政并六國為天子自/號始皇帝焚詩書在三十四年坑儒)
　(在三十五年顔師古曰家語云孔騰字子襄畏秦法/峻急藏尚書孝經論語於夫子舊堂壁中而漢記尹)
　(敏傳云孔鮒所藏二/説不同未知孰是)纂註(唐孔氏曰秦紀始皇三十/四年因置酒於咸陽宫丞)
　(相李斯奏請天下敢有藏詩書百家語者悉詣守尉/雜燒之有敢偶語詩書者棄市令下三十日不燒黥)
　(為城旦制曰可三十五年以方士盧生求仙藥不得/以為誹謗諸生連相告引四百六十餘人坑之咸陽)
　(又衛宏古文竒字序云秦改古文以為篆𨽻多誹謗/者秦患天下不從而召諸生至者皆拜為郎凡七百)
　(人又密令冬月種𤓰驪山硎谷中温處瓜實乃使人/上書曰冬𤓰有實詔天下博士諸生説之人人各異)
　(則皆使往視之而為伏機諸生方相論難因發機填/以土史記孔子世家云孔子生鯉伯魚鯉生伋子思)
　(伋生白子上白生求子家求生箕子京箕生穿子髙/穿生慎子順為魏相慎生鮒為陳涉博士鮒弟騰子)
　(襄為惠帝博士長沙太守騰生中中生武武生延陵/及安國安國為武帝博士臨淮太守  新安陳氏曰)
　(案鮒騰兄弟爾藏書必同謀/謂鮒藏可也謂騰藏亦可也)漢室龍興開設學校旁
　求儒雅以闡大猷濟南伏生年過九十失其本經口
　以傳授裁二十餘篇以其上古之書謂之尚書百篇
　之義世莫得聞(漢藝文志云尚書經二十九卷註云/伏生所授者儒林傳云伏生名勝為)
　(秦博士以秦時禁書伏生壁藏之其後大兵起流亡/漢定伏生求其書云數十篇獨得二十九篇即以教)
　(於齊魯之間孝文時求能治尚書者天下無有聞伏/生治之欲召時伏生年九十餘老不能行於是詔太)
　(常使掌故晁錯往受之顔師古曰衛宏定古文尚書/序云伏生老不能正言言不可曉使其女傳言敎錯)
　(齊人語多與頴川異錯所不知凡十二三略以其意/屬讀而已陸氏曰二十餘篇即馬鄭所註二十九篇)
　(是也孔頴逹曰泰誓本非伏生所傳武帝之世始出/而得行史因以入於伏生所傳之内故云二十九篇)
　(也初今案此序言伏生失其本經口以傳授漢書乃/言  亦壁藏而後亡數十篇其説與此序不同盖傳)
　(聞異辭爾至於篇數亦復不同者伏生本但有堯典/臯陶謨禹貢甘誓湯誓盤庚髙宗肜日西伯戡黎微)
　(子牧誓洪範金縢大誥康誥酒誥梓材召誥洛誥多/方多士立政無逸君奭顧命吕刑文侯之命費誓秦)
　(誓凡二十八篇今加泰誓一篇故為二十九篇/耳其泰誓真偽之説詳見本篇此未暇論也)輯録
　(伯豐問尚書古文今文有優劣否曰孔壁之傳漢時/人却不傳只是司馬遷曽師授如伏生尚書漢世却)
　(多傳者晁錯以伏生不曽出其女口授有齊音不可/曉者以意屬成此載於史者及觀經傳及孟子引享)
　(多儀出自大誥却無差只疑伏生偏記得難底却不/記得易底然有一説可論難易古人文字有一般如)
　(今人書簡説話雜以方言一時記録者有一般是做/出告戒之命者疑盤庚之類是一時告語百姓盤庚)
　(勸諭百姓遷都之類是出於記録至於蔡仲之命微/子之命冏命之屬或出當時做成底詔誥文字如後)
　(世朝廷詞臣所為者又問尚書未有解曰便是有費/力處其間用字亦有不可曉處當時為伏生是濟南)
　(人晁錯却穎川人止得於其女口授有不曉其言以/意屬讀然而傳記所引却與尚書所載又無不同只)
　(是孔壁所藏者皆易曉伏生所記者皆難曉如堯典/舜典臯陶謨益稷出於伏生便有難曉處如載采采)
　(之類大禹謨便易曉如五子之歌𦙍征有甚難記却/記不得至如泰誓武成皆易曉只牧誓中便難曉如)
　(五歩六歩之類如大誥康誥夾著微子之命穆王之/時冏命君牙易曉到吕刑亦難曉因甚只記得難底)
　(却不記得易底/便是未易理㑹)纂註(唐孔氏曰以其上古之書謂之/尚書此文繼伏生之下則知尚)
　(字乃伏生之所加也尚訓為上曰夏氏曰/此上代之書為後世所慕尚故  尚書)至魯共王
　好治宫室壞孔子舊宅以廣其居於壁中得先人所
　藏古文虞夏商周之書及傳論語孝經皆科斗文字
　王又升孔子堂聞金石絲竹之音乃不壊宅悉以書
　還孔氏科斗書廢已久時人無能知者以所聞伏生
　之書考論文義定其可知者為隷古定更以竹簡寫
　之増多伏生二十五篇伏生又以舜典合於堯典益
　稷合於臯陶謨盤庚三篇合為一康王之誥合於顧
　命復出此篇并序凡五十九篇為四十六卷其錯亂
　摩滅弗可復知悉上送官藏之書府以待能者(陸氏/曰共)
　(王漢景帝子名餘傳謂春秋也一云周易十翼非經/謂之傳科斗蟲名蝦蟇子書形似之為𨽻古定謂用)
　(𨽻書以易古文呉氏曰伏生傳於既耄之時而安國/為𨽻古又特定其所可知者而一篇之中一簡之内)
　(其不可知者蓋不無矣乃欲以是盡求作書之本意/與夫本末先後之義其亦可謂難矣而安國所増多)
　(之書今篇目具在皆文從字順非若伏生之書詰曲/聲牙至有不可讀者夫四代之書作者不一乃至二)
　(人之手而遂定為二體乎其亦難言矣二十五篇者/謂大禹謨五子之歌𦙍征仲虺之誥湯誥伊訓太甲)
　(三篇咸有一徳説命三篇泰誓三篇武成旅獒微子/之命蔡仲之命周官君陳畢命君牙冏命也復出者)
　(舜典益稷盤庚三篇康王之誥凡五篇又百篇之序/自為一篇共五十九篇即今所行五十八篇而以序)
　(冠篇首者也為四十六卷者孔疏以為同序者同卷/異序者異卷同序者太甲盤庚説命泰誓皆三篇共)
　(序凡十二篇只四卷又大禹臯陶謨益稷康誥酒誥/梓材亦各三篇共序凡六篇只二卷外四十篇篇各)
　(有序凡四十卷通共序者六卷故為四十六卷也其/餘錯亂摩㓕者汨作九共九篇槀飫帝告釐沃湯征)
　(汝鳩汝方夏社疑至臣扈典寶明居肆命徂后沃丁/咸乂四篇伊渉原命仲丁河亶甲祖乙髙宗之訓分)
　(器旅巢命歸禾嘉禾成王政將蒲姑/賄肅慎之命亳姑凡四十二篇今亡)輯録(因論伏生/書多艱澀)
　(難曉孔安國壁中書却平易易曉或者以謂伏生口/授女子故多錯誤此不然今古書傳中所引書語已)
　(皆如此不可曉沈僴問如史記引周書將欲取之必/固與之之類此必非聖賢語曰此出於老子疑當時)
　(自有一般書如此故老子五千言掇其言取其與已/意合者則入之耳  問林少頴説盤誥之類皆伏生)
　(口授如何荅曰此亦可疑盖書有古文有今文今文/乃伏生口傳古文乃壁中之書大禹謨説命髙宗肜)
　(日西伯戡黎泰誓等篇凡易讀者皆古文况又是科/斗書以伏生書字文考之方讀得豈有數百年壁中)
　(之物安得不訛損一字又却是伏生記得者/難讀此尤可疑今人作全書解必不是大雅)纂註(唐/孔)
　(氏曰凡書非經則謂之傳言及傳論語孝經正謂孝/經論語是傳也漢武帝謂東方朔云傳曰時然後言)
　(人不厭其言又漢東平王雲與其太師䇿書云傳曰/陳力就列不能者止又成帝賜翟方進䇿書云傳曰)
　(髙而不危所以長守貴也是漢世通謂孝經論語為/傳也聞金石絲竹之音懼其神異乃止不敢壞宅)
　(或曰孔子子孫雖遭壊宅而不廢禮樂之常如漢兵/欲屠魯而猶聞絃誦聲共王所以有感而不壞宅也)
　(尚馬永卿問劉元城曰前漢儒林傳云孔氏有古文/  書孔安國以今文字讀之因以起其家竊恐今之)
　(尚書非古文也先生曰是也古文尚書乃科斗科斗/變為大篆大篆變為小篆小篆變為隷書所謂今文)
　(字乃漢之隷書也故尚書序/云為隷古定其去科斗逺矣)承詔為五十九篇作傳
　於是遂研精覃思博考經籍採摭羣言以立訓傳約
　文申義敷暢厥㫖庶幾有補於將來書序序所以為
　作者之意昭然義見宜相附近故引之各冠其篇首
　定五十八篇(詳此章雖説書序序所以為作者之意/而未嘗以為孔子所作至劉歆班固始)
　(以為孔/子所作)既畢㑹國有巫蠱事經籍道息用不復以聞
　傳之子孫以貽後代若好古博雅君子與我同志亦
　所不隠也(陸氏曰漢武帝末征和中江充造蠱敗戾/太子  今案安國此序不類西京文字疑)
　(或後人所託然無據未敢必也以其/本末頗詳故備載之讀者宜考焉)輯録(書序恐不/是孔安國)
　(做漢文粗枝大葉今書序細膩只似六朝時文字小/序斷不是孔子做義剛又曰只是魏晉人文字陳同)
　(父亦如此説庚尚書孔安國註某疑決非孔安國所/註蓋文字細膩不是西漢人文章安國漢武帝時文)
　(章豈如此但有太麤處決不如此細膩也亦非後漢/文卓尚書孔安國傳此恐是魏晉間人所作託安國)
　(為名與毛公詩傳大叚不同如孔叢子亦然皆是那/一時人所為廣傳之子孫以貽後代漢時無這般文)
　(章義剛孔安國解經最亂道㸔得只是孔叢子等做/出來泳因説書云某嘗疑孔安國書是假書比毛公)
　(傳如此髙簡大叚争事漢儒訓釋文字多是如此有/疑則闕今此却盡釋之豈有千百年前人説底話收)
　(拾於灰燼屋壁中與口傳之餘更無一字訛舛理㑹/不得如此可疑也兼小序皆可疑堯典一篇自説堯)
　(一代為治之次序至讓于舜方止今却説是讓于舜/後方作舜典亦是見一代政事之終始却説歴試諸)
　(難是為要受禪時作也至後諸篇皆然況他先漢文/章重厚有力量他今大序格致極輕却疑是晉宋間)
　(文章況孔書至東晉閒方出前此諸儒皆不曽見可/疑之甚大雅書小序亦非孔子作與詩小序同廣小)
　(序決非孔門之舊安國序亦決非西漢文章向來語/人人多不解惟陳同父聞之不疑要是渠識得文字)
　(體製意度耳荅孫季和又曰/書序不可信伏生時無之)纂註(唐孔氏曰蠱者怪/惑之名指體則藥)
　(毒害人與行符厭俗為魅令人蠱惑夭年傷性者皆/是也以蠱皆巫之所為故曰巫蠱  元城劉氏曰今)
　(之書乃漢所謂尚書若復求孔子所定之書今不見/矣漢承秦火之後諸儒各以所學談經或得或失然)
　(各自名家自濟南伏生以降不獨一人就其中取之/獨孔安國古文尚書尤勝諸家則今尚書是也  林)
　(氏曰孔傳或遭巫蠱而不出杜預註左傳韋昭註國/語趙岐註孟子凡所舉書出二十五篇中皆指為逸)
　(書實未嘗逸也賈馬鄭服亦皆不見古文尚書至晉/齊間其書漸出及隋開皇二年求遺書得舜典然後)
　(五十八篇方備孔氏書始出皆用𨽻書至唐天寳三/載詔衞衡改古文從今文今之所傳乃唐天寶所定)
　(本也本愚案世傳古文尚書吕汲公跋謂天/寶前  字多竒古與蔡傳及諸書所引皆合)漢書藝
　文志云書者古之號令號令於衆其言不立具則聽
　受施行者弗曉古文讀應爾雅故解古今語而可知
　也(括蒼葉夢得曰尚書文皆竒澀非作文者故欲如/此蓋當時語自爾也今案此説是也大抵書文訓)
　(誥多艱澀而誓命多平易蓋訓誥皆是記録當時號/令於衆之本語故其間多有方言及古語在當時則)
　(人所共曉而於今世反為難知誓命則是當時史官/所撰櫽括潤色粗有體製故在今日亦不難曉耳)
　孔頴逹曰孔君作傳值巫蠱不行以終前漢諸儒知
　孔本五十八篇不見孔傳遂有張霸之徒偽作舜典
　汨作九共九篇大禹謨益稷五子之歌𦙍征湯誥咸
　有一徳典寶伊訓肆命原命武成旅􁅾冏命二十四
　篇除九共九篇共卷為十六卷蓋亦略見百篇之序故
　以伏生二十八篇者復出舜典益稷盤庚二篇康王
　之誥及泰誓共為三十四篇而偽作此二十四篇十
　六卷附以求合於孔氏之五十八篇四十六卷之數
　也劉向班固劉歆賈逵馬融鄭𤣥之徒皆不見真古
　文而誤以此為古文之書服䖍杜預亦不之見至晉
　王肅始似竊見而晉書又云鄭沖以古文授蘇愉愉
　授梁柳栁之内兄皇甫謐又從栁得之而柳又以授
　臧曹曹始授梅賾賾乃於前晉奏上其書而施行焉
　(漢書所引泰誓云誣神者殃及三世又云立功立事/惟以永年疑即武帝之世所得者律厯志所引伊訓)
　(畢命字畫有與古文略同者疑伏生口傳而晁錯所屬/讀者其引武成則伏生無此篇必張霸所偽作者也)
　纂註(碧梧馬氏曰案孔傳所言則古文書其經已送/之王官藏之中袐其傳則遭巫蠱而不復上聞)
　(藏之私家者也以其未立於學官是以經佚而傳不/行於世耳是則所謂古文書豈惟未嘗逸蓋亦未嘗)
　(不在王官也劉歆移太常書所謂藏於秘府伏而未/發者是也中祕書非世儒所得見宜乎後之引古文)
　(書者皆不得其真若杜韋趙註諸書所引皆指為逸/書也如是幾七百年而後傳斯文之興喪可畏哉)
　今案漢儒以伏生之書為今文而後安國之書為古
　文以今考之則今文多艱澀而古文反平易或者以
　為今文自伏生女子口授晁錯時失之則先秦古書
　所引之文皆已如此恐其未必然也或者以為記錄
　之實語難工而潤色之雅辭易好故訓誥誓命有難
　易之不同此為近之然伏生背文暗誦乃偏得其所
　難而安國考定於科斗古書錯亂磨滅之餘反專得
　其所易則又有不可曉者至於諸序之文或頗與經
　不合而安國之序又絶不類西京文字亦皆可疑獨
　諸序之本不先經則賴安國之序而見故今定此本
　壹以諸篇本文為經而復合序篇於後使覽者得見
　聖經之舊而又集傳其所可知姑闕其所不可知者
　云纂註(愚謂帝王之書歴代所寶天下家傳人誦之/人生八嵗入小學教之以詩書六藝之文即)
　(此書也蓋自孔子以前則然矣孔子初志本期道行/於天下亦未肯止於剛詩定書而已及既老而道不)
　(行然後始及於此所以斷自唐虞訖於周者蓋以前/乎五帝為三皇世尚洪荒非後世所可考後乎三王)
　(為五伯習尚權譎又非聖人所忍為故惟自唐訖周/而百篇之書定自是誦習者簡要而不繁舉行者中)
　(正而無弊此夫子之意也若夫一書之中其於明徳/新民之綱修齊治平之目即堯典已盡其要而危微)
　(精一四言所以開知行之端主善協一四言所以示/博約之義務學則説命其入道之門為治則洪範其)
　(經世之要也他如齊天渾則有羲和之厯定地理則/有禹貢之篇正官僚則有周官之制度修已任人則)
　(有無逸立政諸書煨燼壞爛之餘百篇僅存其半而/宏綱實用尚如此故嘗謂六經莫古於書易雖始於)
　(伏義然有卦未有辭辭始於文王爾六經莫備於書/五經各主一事而作耳易主卜筮即洪範之稽疑也)
　(禮主節文即虞書之五禮也詩主詠歌即后夔之樂/敎也周禮設官即周官六卿率屬之事也春秋襃貶)
　(即臯謨命徳討罪之權也五經各主帝王政事之一/端書則備紀帝王政事之全體修齊治平之規模事)
　(業盡在此書學者/其可不盡心焉)
　
　書傳輯録纂註卷首上
欽定四庫全書
　書傳輯録纂註卷首下
　　　　　　　　　　　　　元　董鼎　撰
　　　　(漢劉歆曰孔子修易序書班固曰孔子纂書/凡百篇而為之序言其作意今考序文於見)
　　　　(存之篇雖頗依文立義而識見淺陋無所發/明其間至有與經相戾者於己亡之篇則依)
　　　　(阿簡略尤無所補其非孔子所作明甚顧世/代久逺不可復知然孔安國雖云得之壁中)
　　　　(而亦未嘗以為孔子所作但謂書序序所以亦/為作者之意與討論墳典等語隔越不屬意)
　　　　(可見今姑依安國壁中之舊復合序為/一篇以附卷末而䟽其可疑者於下云)
昔在帝堯聰明文思光宅天下將遜于位讓于虞舜作
堯典(聰明文思欽明文思也光宅天下光被四表也將/遜于位讓于虞舜以虞書也作者追言作書之意)
(如/也)　纂註(芸閣吕氏曰宅謂居而有之光宅天下猶言/光有天下碧梧馬氏曰此所謂書序也林少)
(穎謂昔在者篇首起語之辭書序自為一篇故以昔在/帝堯起於篇首如孔氏序云古者伏羲氏之王天下也)
(今案堯典之後接舜典則曰虞舜側微云云接禹謨則/曰臯陶矢厥謨禹成厥功云云益足證古序自為一篇)
(而相續之辭如此蓋史氏舊文也又案維昔黄帝法天/則地四聖遵序各成法度唐堯遜位虞舜不台厥美帝)
(功萬世載之作五帝本紀第一此太史公五帝本紀序/傳之文與今書序堯典之説一也是皆古䇿書史官之)
(序語如此今史記/序傳亦自為一篇)　虞舜側微堯聞之聦明將使嗣位
歴試諸難作舜典(側微微賤也歴試徧試之也諸難五/典百揆四門大麓之事也今案舜典)
(一篇備載一代政治之終始而序止謂/歴試諸難作舜典豈足以盡一篇之義)　帝釐下土方
設居方别生分類作汩作九共九篇槀飫(漢孔氏曰言/舜理四方諸)
(侯各設其官居其方生姓也别其姓族分其類使相從篇/也汨始作興也言治民之功興也槀勞飫賜也凡十一)
(亡今案十一篇共只/一序如此亦不可曉)輯録(方設居方逐方各設其居方/之道九共九篇劉侍讀以共)
(為丘言九邱也人傑道夫問張子以别生分類為明庶/物察人倫恐未安曰書序本無證據今引來解説更無)
(理㑹/了)纂註(唐孔氏曰凡此皆不見其經暗射無以考中/孔氏順其文為傳耳是非不可知也他皆倣)
(此葉氏曰别生因生以賜姓也分類胙土以命氏也故/禹平水土後亦曰錫土姓陳氏經曰隨方别居方之法)
(如所謂量地制/邑度地居民)　臯陶矢厥謨禹成厥功帝舜申之作
大禹臯陶謨益稷(矢陳申重也序書者徒知臯陶以謨/名禹以功稱而篇中有來禹女亦昌)
(言與時乃功懋哉之語遂以為舜申禹使有言申臯陶/使有功其淺近如此而不知禹曷嘗無言臯陶曷嘗無)
(功是豈足以知禹/臯陶之精微者哉)輯録(大禹謨序帝舜申之序者之意/見書中臯陶陳謨了帝曰來禹)
(汝亦昌言故先説臯陶矢厥謨禹成厥功帝又使禹亦/陳昌言耳今書序固不能得書意後來説書者又不曉)
(序者之意只管穿鑿求巧妙耳廣帝舜申之之説亦嘗/疑之既而考其文則此序乃三篇之序也臯陶矢厥謨)
(即謂臯陶謨篇也禹成厥功即謂大禹謨篇也陳九功/之事故曰成厥功也申重也帝舜因臯陶陳九徳而禹)
(俞之因復申命禹曰來禹汝亦昌言而禹遂陳益稷篇/申之語此一句序益稷篇也以此讀之文意甚明不煩)
(生意荅任尚書小序不是孔子作只是周秦間低手人/作然後人亦自理㑹他本義未得且如禹謨序申重也)
(序者本意先説臯陶後説禹謂舜欲令禹重説故將申/宇繫禹宇葢伏生書以益稷合於臯陶謨而思曰賛賛)
(襄哉與帝曰來禹汝亦昌言相連申之二字便見是舜/令禹重言之意此是序者本意今人都不如此説説得)
(雖多皆非/其本意也)　禹别九州隨山濬川任土作貢(別分也分/九州疆界)
(是也隨山者隨山之勢濬川者濬川/之流任土者任土地所宜而制貢也)纂註(吕氏曰先别/九州使疆界)
(既定水乃可治隨山有兩説一謂水源皆出於山山脉/與水脉通隨山即所以導水一謂隨山開道以觀水勢)
(而治之隨山濬川見禹之智任土作貢見禹之仁陳氏/大猷曰隨與任所謂行其所無事也隨其土之所有而)
(不責其所無/是謂任土)　啓與有扈戰于甘之野作甘誓(經曰大/戰于甘)
(者甚有扈之辭也序書者宜若春秋筆然春秋桓王失/政與鄭戰于繻葛夫子猶書王伐鄭不曰與不曰戰者)
(以存天下之防也以啓之賢征有扈之無道正禮樂征/伐自天子出也序書者曰與曰戰若敵國者何哉孰謂)
(書序為夫/子作乎)　太康失邦昆弟五人須于洛汭作五子之
歌(經文已明此但疣贅/耳下文不註者倣此)纂註(碧梧馬氏曰五子作歌之/由史臣元載詳矣書序本)
(自為一篇孔安國引以各冠篇首予謂如湯誓大誥等/初未嘗言所作之意而引序以冠之此為得體否則安)
(知是篇何自而作乎至五子歌旅􁅾之類復加以序之/云云則為贅矣所冠之序是非蓋相半也  愚謂五子)
(作歌可也作五子/之歌者又誰歟)　羲和湎淫廢時亂曰𦙍往征之作
胤征(以經考之羲和葢黨羿惡仲康畏羿之强不敢正明此/其罪而誅之止責其廢厥職荒厥邑爾序書者不)
(意亦曰湎淫廢時亂日亦/有所畏而不敢正其罪邪)纂註(新安陳氏曰廢時失分至/之節亂日紊甲乙之序)
　自契至于成湯八遷湯始居亳從先王居作帝告釐
沃纂註(新安陳氏曰契帝嚳子舜封之商賜姓子嚳元/都亳帝告疑即帝嚳釐理治沃沃饒之土也)
　湯征諸侯葛伯不祀湯始征之作湯征　伊尹去亳
適夏既醜有夏復歸于亳入自北門乃遇汝鳩汝方作
汝鳩汝方(漢孔氏曰先王帝嚳也醜惡也不/期而㑹曰遇鳩方二臣名五篇亡)　伊尹相
湯伐桀升自陑遂與桀戰于鳴條之野作湯誓(以伊尹/為首稱)
(者得之咸有一徳亦曰惟尹躬暨湯咸有一徳陑在河/曲之陽鳴條在安邑之西升自陑義未詳漢孔氏遂以)
(為出其不意亦序/意有以啓其陋歟)輯録(問湯誓升自陑先儒以為出其/不意如何先生曰此乃序説經)
(無明文要之今不的見陑是何地何以辨其正道竒道/湯武之興決不如後世之譎詐若陑是取道近亦何必)
(迂路大抵讀書須求其要處如食肉畢竟肉中有滋味/有人却要於骨頭上咀嚼縱得些肉亦能多少古人所)
(謂味道之腴最有理可學因問凡書傳學/中如此者皆可且置之先生固當然可)纂註(蘇氏曰/升陑以)
(戰記事之實猶泰誓師渡孟津而已林氏曰誓而後升/陑戰鳴條非如甘誓牧誓臨陳誓戰地也序盖以為戰)
(時誓/非矣)　湯既勝夏欲遷其社不可作夏社疑至臣扈(程/子)
(曰聖人不容有妄舉湯始欲遷社衆議以為不可而不/遷是湯有妄舉也盖不可者湯不可之也唐孔氏以於)
(時有議論其事者詳序文以為欲遷者湯欲之也恐未/必如程子所言要之序非聖人之徒自不足以知聖人)
(也三/篇亡)纂註(唐孔氏曰疑至臣扈二臣名程子曰湯以為/國既亡則社自當遷然遷之不若不遷之愈)
(故但屋之春秋書亳社災是魯有亳社屋之故有火災/也記䘮國之社屋之張氏曰欲遷社者革變之義卒不)
(遷者忠厚之仁新安陳氏曰孔註謂後世無及勾龍者/故不可而止此易社神非遷社也書亡本無所考據以)
(序意詳之初欲遷夏社作夏社篇繼以二臣之議而止/故又作疑至臣扈篇自商初不遷复社垂為後法周遂)
(亦不遷商社所以亳社春秋猶存焉忠厚之仁監戒之/義盖兩得之始以為可卒也不可縱以人言而不可主)
(之者亦湯也伊川之/説蔡氏正不必辨)　夏師敗績湯遂從之遂伐三朡
俘厥寶玉誼伯仲伯作典寶(三朡國名今定陶也俘取/也俘厥寶玉恐亦非聖人)
(所急/篇亡)纂註(孔氏曰桀走保三朡典寶國之常寶也唐孔/氏曰桀載寶而行棄於三朡葉氏曰非貪其)
(寶也國之庸器也則非以珍異為寶可知矣陳氏傅良/曰寶玉夏后氏之璜之類也張氏曰二臣之書意以傷)
(桀而戒/湯也)　湯歸自夏至于大坰仲虺作誥(大坰/地名)纂註(李/氏)
(舜臣曰湯未及國而負深慙疑若不可歸以見國人者/仲虺憂其一慙之不忍將自沮而害新政故亟開釋之)
(若曰是役也順天命應人心不邇不殖官賞與賢共之/非貪一世之利為己私此心彰信久矣無以慙為也王)
(姑置是念日新厥徳云云否則何但止於一慙哉廣哉/斯言湯盤銘曰苟日新日日新又日新非取仲虺之言)
(而誰/歟)　湯既黜夏命復歸于亳作湯誥咎單作明居(一篇/亡)
纂註(新安陳氏曰諸侯來朝湯告之以與天下更始序/意欠明馬曰咎單為湯司空孔曰明居民之法未)
(知是/否)　成湯既沒太甲元年伊尹作伊訓肆命徂后(孟/子)
(曰湯崩太丁未立外丙二年仲壬四年太甲顛覆湯之/典刑史記太子太丁未立而死立太丁之弟外丙二年)
(崩又立外丙之弟仲壬四年崩伊尹乃立太丁之子太/甲序書者以經文首言奉嗣王祗見厥祖遂云成湯既)
(沒太甲元年後世儒者以序為孔子所作不敢非之反/疑孟子所言與本紀所載是可歎也肆命徂后二篇亡)
(呉氏曰太甲諒隂為服仲壬之喪以是時湯葬已久仲/壬在殯太甲太丁之子視仲壬為叔父為之後者為之)
(子也祗見厥祖謂至湯之廟盖太甲既立伊尹訓於湯/廟故稱祗見厥祖若止是殯前既不當稱奉亦不當稱)
(祗見/也)纂註(孔氏曰湯沒而太甲立稱元年肆命陳天命/以戒也徂后陳往古明君以戒也新安胡氏)
(曰案湯後有外丙仲壬二王蔡氏力主之邵子經世書也/又合孔註朱子孟子集註亦云二説未知孰是闕之可)
　太甲既立不明伊尹放諸桐三年復歸于亳思庸伊
尹作太甲三篇(案孔氏云桐湯葬地也若未葬之辭蓋/上文祗見厥祖言湯在殯故此不敢為)
(己葬使湯果在殯則太甲固已密邇其殯側矣捨殯而/欲密邇湯於將葬之地固無是理也孔氏之失起於伊)
(訓序文之繆遺外丙仲/壬二帝故書㫖不通)纂註(新安胡氏曰思庸思用伊/尹之言也薛氏曰太甲終)
(不變則伊尹如之何曰太甲之變天所與也尹安得不/與之歸若其不變天所棄也尹安得私而與之復視天)
(之命而我無心焉此所以為伊尹放愚謂伊尹營桐宫/為太甲居憂之所耳序則曰伊尹  諸桐豈可以成湯)
(放桀於南巢例之乎其君不/賢則固可放亦此序啓之也)　伊尹作咸有一徳　沃
丁既葬伊尹于亳咎單遂訓伊尹事作沃丁纂註(皇甫/謐曰)
(沃丁八年伊尹卒年百有餘歲曰蘇氏曰咎單訓伊尹/事猶曹參隨蕭何規也  陳氏  訓伊尹事以伊尹事)
(訓沃丁也乏李氏舜臣曰自稷契以下盡臣/道者代不  人而伊尹周公之葬獨紀於書)　伊陟相
太戊亳有祥桑榖共生于朝伊陟賛于巫咸作咸乂四
篇　太戊賛于伊陟作伊陟原命纂註(汪氏曰兆乎物/者禍福特未定)
(皆謂之祥應以徳則為福應以不徳則為禍曰釋文榖/楮也  孔氏曰賛告也原臣名  新安陳氏  咸乂者)
(以巫咸能人王家也意此臣下自相警戒之書案史記/亳有桑榖之異太戊懼伊陟曰妖不勝徳太戊遂修先)
(王之政早朝晏罷問疾弔喪三日而祥桑枯死/商道復興以此觀之此數篇之意略可想見矣)　仲丁
遷于嚻作仲丁　河亶甲居相作河亶甲纂註(新安胡/氏曰仲)
(丁太戊子河/亶甲仲丁弟)　祖乙圯于耿作祖乙(沃丁太甲之子咎/單臣名伊陟伊尹)
(之子太戊沃丁弟之子桑榖二木合生於朝七日而拱/妖也巫咸臣名囂相耿皆地名囂相在河北耿在河東)
(耿鄉河水所毁/曰圮凡十篇亡)　盤庚五遷將治亳殷民咨胥怨作盤
庚三篇(以篇中有不常厥邑於今五邦序遂曰盤庚五/遷然今詳于今五邦之下繼以今不承于古罔)
(知天之斷命則是盤庚之前已自有五遷而作序者考/之不詳繆云爾也又五邦云者五國都也經言亳囂相)
(耿惟四邦耳盤庚從湯居亳不可又謂之一邦也序與/經文既已差繆史記遂謂盤庚自有五遷誤人甚矣)
　髙宗夢得説使百工營求諸野得諸傅巖作説命三
篇(案經文乃審厥象俾以形旁求于天下是髙宗夢得/良弼形狀乃審其狀貌而廣求於四方説築傅巖之)
(野與形象肖似如序所云似若髙宗夢得傅説姓氏又/因經文有羣臣百官等語遂謂使百官營求諸野得諸)
(傅巖非惟無補經文而反/支離晦昧豈聖人之筆哉)　髙宗祭成湯有飛雉升鼎耳
而雊祖已訓諸王作髙宗肜日髙宗之訓(經言肜日而序/以為祭成湯經)
(言有雊雉而序以為飛雉升鼎耳而雊載籍有所傳歟然經/言典祀無豐于昵則為近廟未必成湯也宗廟都宫堂室深)
(逺幽邃而飛雉升立鼎耳而/鳴亦已異矣高宗之訓篇亡)纂註(孔氏曰耳不聰之異使胡/氏旦曰孔謂耳不聰  雉)
(在鼎足為足不良乎劉謂鼎象三公/小人將居公位則用傅説其小人歟)　殷始咎周周人乗
黎祖伊恐奔告于受作西伯戡黎(咎惡乘勝也詳祖伊所/告無一言及西伯者蓋)
(祖伊雖知周不利於商而又知周實無所利於/商序言殷始咎周似亦未明祖伊奔告之意)纂註(袁氏曰周/人乗其勢)
(以戡之戡如左傳戡定禍亂曰武無愚謂祖伊奔告于受蓋謂/民罔弗欲喪而大命者不至耳初  怨於周而曰殷始咎周何)
(也經明曰西伯而/序曰周人何也)殷既錯天命㣲子作誥父師少師纂註
(愚謂錯亂也如/孟子所謂逆天)　惟十有一年武王伐殷一月戊午師渡
孟津作泰誓三篇(十一年者十三年之誤也序本依放經文無/所發明偶三誤而為一漢孔氏遂以為十一)
(年觀兵十三年伐紂武王觀兵是以臣脅君也張子曰此事間/不容髪一日而命未絶則是君臣當日而命絶則為獨夫豈有)
(觀兵二年而後始伐之哉盖泰誓序文既有十一年之誤而篇/中又有觀政于商之語偽泰誓得之傳聞故上篇言觀兵之事)
(次篇言伐紂之事司馬遷作周本紀因亦謂十一年觀兵/十三年伐紂訛謬相承展轉左驗後世儒者遂謂實然而)
(不知武王盖未始有十一年觀兵之事也且序言惟十有/一年武王伐殷繼以一月戊午師渡孟津則記其年其月)
(其日之事也夫一月戊午既為十三年之事則上文十/一年之誤審矣孔氏乃離而二之於十有一年武王伐)
(殷則釋為觀兵之時於一月戊午師渡孟津則釋為伐/紂之時上文則年無所繫之月下文則月無所繫之年)
(又序言十一年伐殷而孔氏乃謂十一年觀兵十三年/伐殷是蓋繆中之繆遂使武王蒙數千百年脅君之惡)
(一字之誤其流/害一至於此哉)纂註(愚謂泰誓三篇非一時一所所/作序謂作於一日豈理也哉)
武王戎車三百兩虎賁三百人與受戰于牧野作牧誓
(戎車馳車也古者馳車一乗則革車一乗馳車戰車革/車輜車載器械財貨衣裝者也司馬法曰一車甲士三)
(人歩卒七十二人炊家子十人固守衣裝五人廐養五人/樵汲五人馳車七十五人革車二十五人凡百人二車)
(故謂之兩三百兩三萬人也虎賁/若虎賁獸之勇士百人之長也)纂註(新安陳氏曰一/車兩輪故一乗)
(車為一兩戎車三百兩兵車三百乗也輜車自在兵車/之外纔言戎車則必有輜車蔡氏乃謂二車故謂之兩)
(誤矣一虎賁必長百人一乗車緫用百人以車數合虎/賁數盖三萬人也  愚謂經無戎車而序乃自言之何)
(也豈其附㑹記禮革車三百兩虎賁三/千人而為此序歟孟子盖亦本於此歟)　武王伐殷往
伐歸獸識其政事作武成(歸獸歸馬放牛也武成所識其/事之大者亦多矣何獨先取)
(於歸馬/放牛哉)纂註(呉氏曰或以歸馬放牛為歸獸非也史記/本紀武王克殷乃罷兵西歸行狩記政事)
(作武成班固亦作/歸狩當以狩為正)　武王勝殷殺受立武庚以箕子歸
作洪範(唐孔氏曰言殺受立武庚者/序自相顧為文未見意也)輯録(江彜叟問武/王勝殷殺紂)
(不知有這事否先生曰據史記雖不是武王自殺然説/斬其頙懸之亦有這事卓又曰史記載紂赴火死武王)
(斬其首以懸於旌恐未必如此又問文王如何曰似文/王也不肯恁地做了縱使文王做時也須做得較詳緩)
(武王做得大故粗暴當時紂既投火了武王又却親去/斫他頭來梟若文王恐不肯恁地這也難説武王做得)
(也是有未盡處所以東坡們説他不是聖人雖説得太/過然畢竟是有未盡處又問武王既殺了紂有微子賢)
(何不立之而必自/立先生不荅義剛)纂註(孔子曰不放而殺紂自焚也武/庚一名禄父紂子以為王者後)
(炎程子曰武王不曽殺紂紂自殺遂言殺紂也述王氏/  曰紂死而武庚不立箕子必不從武王歸序  其始)
(末以明箕子歸周之意以吕氏曰殷之當勝紂之當殺/武庚之當立箕子之當  歸並行而無心循天命之正)
(由至公之理也除天下之大害傳天下之大法事之重/一也以箕子歸以字當深玩箕子自言殷其淪䘮我罔)
(為臣僕又言我不顧行遯其無臣服歸周之意久矣曰/以箕子歸見箕子不欲歸以箕子歸者武王也自武王)
(言之見其能尊徳樂道屈致賢者自箕子言之見其道/統在身欲遺範百王未嘗渝其不欲歸周之意而又不)
(得不/言也)　武王既勝殷邦諸侯班宗彞作分器(宗彛宗廟/彛尊也以)
(為諸侯分/器篇亡)纂註(左傳昭公十二年楚靈王曰昔我先王/熊繹與吕伋王孫牟燮父禽父並事康)
(王四國皆有分我獨無有又十五年傳曰諸侯之封皆/受明器於王室杜註謂明徳之分器也  胡氏伸曰如)
(分魯以夏后氏之璜分陳以肅慎氏矢之類皆分器也/序單言宗彞惟以其孝也器以祭器為重故即宗彛以)
(該其餘秬鬯二卣周公得之成洛之後秬鬯一卣文/侯得之東遷之初乃知宗彛亦朝廷之重禮重器歟)
西旅獻獒太保作旅獒(獻貢/也)　巢伯來朝芮伯作旅巢
命(篇/亡)纂註(孔氏曰巢伯殷諸侯南方遠國武王克商慕/義來朝芮伯周同姓圻内之國為卿大夫陳)
(威徳以命巢伯旅陳也始李氏杞曰巢今無為軍巢縣/即其地也其曰來朝書  來朝也湯放桀南巢巢人納)
(之商封為伯亦足見巢之忠矣商亡而周興於是始來/朝夫子録其書盖有所感也  張氏曰商亡而巢朝周)
(周之子孫苟蹈商之覆轍則其朝又未可保旅巢命中/必有戒飭之意如孔氏之言武王自稱威徳以命之耳)
(如齊桓所以語楚屈完者適足致完之有辭/武王必不如此陳王之敎命以命巢伯而已)　武王有
疾周公作金縢纂註(新安陳氏曰周公納祝冊于金縢/之匱中耳周公東征而歸之後史)
(作此書述禱疾事為始耳書非周公作也/此序不特不能盡此書之事大意全非)　武王崩三
監及淮夷叛周公相成王將黜殷作大誥(三監管叔蔡/叔霍叔也以)
(其監殷故/謂之三監)纂註(孔氏曰黜絶也以誅叛之義大誥天下/  吕氏曰序言三監而不及武庚武庚)
(之叛生於三/監之謀也)　成王既黜殷命殺武庚命微子啓代殷
後作微子之命(㣲子封於/宋為湯後)纂註(陳氏經曰特曰成王見/周公所行無非奉成王)
(之命而非敢自專也黜殷命/絶其爵也殺武庚誅其身也)　唐叔得禾異畆同穎獻
諸天子王命唐叔歸周公于東作歸禾　周公既得命
禾旅天子之命作嘉禾(唐叔成王母弟畆壟也穎穗也/禾各一壟合為一穗葛氏曰唐)
(叔雖幼因禾必有獻替之言成王既悟風雷之/變因命唐叔以禾歸周公于東旅陳也二篇亡)纂註(孔/氏)
(曰唐叔食邑内得異禾異畆同穎天下和同之象周公/徳之所致公東征未還故命唐叔以禾歸周公唐叔後)
(封晉公又推美成王善則稱君天下和同政之善者故/以嘉禾名篇  唐孔氏曰歸禾年月史傳無文不知在)
(金縢之先後也王啟金縢正當禾熟之月若前年得之/於時王疑未解未必肯歸禾周公當是啓金縢之後也)
(禾者和也天地之和氣所生也後世同穎之禾襲名嘉/禾由此  陳氏經曰此天地綏和借草木之靈以彰成)
(王周公始疑終信之象乃君臣和同之徳之所感召也/唐叔獻諸天子必以此意歸美稱徳成王不有歸美於)
(周公知有公不知有已也周公不有歸美於成王知有/王不知有已也二書雖亡君臣和氣藹然猶可想見當)
(王之疑也禾為之偃金縢啓也禾為之起及君臣之和/同也禾又為之異畆同穗周公之忠誠上通於天亦王)
(之真誠上通於天也心與天通感/應如響以見天人之果無二理也)　成王既伐管叔蔡
叔以殷餘民封康叔作康誥酒誥梓材(案胡氏曰康叔/成王叔父也經)
(文不應曰朕其弟成王康叔猶子也經文不應曰乃寡/兄其曰兄曰弟者武王命康叔之辭也序之謬誤盖無)
(可疑詳見篇題又案書序似因康誥篇首錯簡遂誤以/為成王之書而孔安國又以為序篇亦出壁中豈孔鮒)
(藏書之時已有錯簡邪不可考矣然書序之/作雖不可必為何人而可必其非孔子作也)　成王在
豐欲宅洛邑使召公先相宅作召詔纂註(新安陳氏曰/召公告王序)
(全不言簡略之/非詳見本篇)　召公既相宅周公往營成周使來告
卜作洛誥纂註(新安陳氏曰序只説得伻來/以圖及獻卜以前後未能盡)　成周既
成遷殷頑民周公以王命誥作多士(遷殷頑民在作洛/之前序書者考之)
(不詳以為成周既成遷殷/頑民謬矣詳見本篇題)　周公作無逸　召公為保
周公為師相成王為左右召公不恱周公作君奭(蘇氏/曰舊)
(説或謂召公疑周公陋哉斯言也愚謂/序文意義含糊舊説之陋有以啓之也)纂註(新安陳氏/曰書中略)
(不見召公不悦之意諸説揣/摹皆序之陋啓之所合盡刪)　蔡叔既沒王命蔡仲踐
諸侯位作蔡仲之命　成王東伐淮夷遂踐奄作成王
政(踐滅也/篇亡)纂註(孔氏曰成王即政淮夷奄國又叛王親/伐之遂滅奄而徙之  唐孔氏曰周公)
(攝政之初奄與淮夷從管蔡作亂周公征而定之成王/即政淮與奄又叛成王親往征之成王即政始封伯禽)
(費誓之稱淮夷徐戎並興魯侯征之王伐淮夷魯/伐徐戎是同時討伐知成王即政之年復叛也)　成
王既踐奄將遷其君于蒲姑周公告召公作將蒲姑(史/記)
(作薄姑/篇亡)纂註(孔氏曰蒲姑齊地徙近中國教化之誥吕/氏曰淮夷與奄成王時盖皆再叛大  東)
(征淮夷叛矣此序復云多士言昔朕來自奄矣此序又/云可見也將遷而告召公見周公於軍國大議未嘗敢)
(專也遷李氏把曰青州千乘縣有薄姑城遷奄君臣於/薄姑  奄民於魯祝鮀所謂因商奄之民而命伯禽也)
　成王歸自奄在宗周誥庶邦作多方　周公作立政
　成王既黜殷命滅淮夷還歸在豐作周官(成王黜殷/久矣而於)
(此復言/何邪)纂註(新安陳氏曰序言王歸在豐書云歸于宗/周乃歸鎬非豐也自惟周王撫萬邦至董)
(正治官乃此書之本序/辭甚明白小序贅矣)　成王既伐東夷肅慎來賀王
俾榮伯作賄肅慎之命(賄賂也義/未詳篇亡)纂註(蘇氏曰東夷即/淮夷也在周為)
(東國孔氏曰肅慎氏東北遠夷/榮  名周同姓諸侯為王卿士)　周公在豐將沒欲葬
成周公薨成王葬于畢告周公作亳姑(此言周公在豐/漢孔氏謂致政)
(歸老之時而下文君陳之序乃曰周公既沒命君陳分/正東郊成周方未命君陳時成周盖周公治之以公沒)
(故命君陳然則公盖未嘗去洛矣而此又以為/在豐將沒則其致政歸老果在何時邪篇亡)纂註(吳/氏)
(曰周公沒時適在豐西唐孔氏曰帝王世紀云武王葬/於畢畢在杜南長安  北序説葬周公之事其篇乃名)
(亳姑篇與序不相允㑹其篇既亡不知所道蒲蘇氏曰/畢有文武墓亳姑蒲姑也周公告召公作將  姑至此)
(并告以遷歟安吕氏曰公欲葬成周盖宗臣垂死憂國/之心以邦之  危惟茲殷士致不㤀之意意不在葬也)
(成王領其意不從其/葬使祔於文武也)　周公既沒命君陳分正東郊成
周作君陳纂註(葉氏曰分正東郊猶言分陜君新安陳曰/氏曰治洛以化殷民為重故  陳畢命)
(尹茲東郊保釐東郊雖以東郊言實全付以治洛之任/也君陳繼周公畢公繼君陳其任一也小序一分字辭)
(意欠明或者遂謂分東郊之地成周之邑使君陳為/之正長王城之事君陳不與焉此説盖小序誤之也)
成王將崩命召公畢公率諸侯相康王作顧命　康王
既尸天子遂誥諸侯作康王之誥(尸天子亦無義理太/康尸位羲和尸官皆)
(言居其位而廢棄其事之/稱序書亦用其例謬矣)　康王命作冊畢分居里成
周郊作畢命(分居里者表厥宅/里殊厥井疆也)纂註(附見武/成篇)纂註(新安/陳氏)
(曰案此序康王命作冊畢一句文義難通必/有闕誤孔傳似為得之而朱子非之何也)　穆王命
君牙為周大司徒作君牙(序無所發明曰周云者殊無/意義或曰此春秋王正月例)
(也曰春秋魯史故孔子繫之/以王此豈其例乎下篇亦然)　穆王命伯冏為周大僕
正作冏命　呂命穆王訓夏贖刑作吕刑(此序亦無所/發明但増一)
(夏字自古刑辟之制豈專為夷狄不為中夏邪或曰訓/夏贖刑謂訓夏后氏之贖刑也曰夏承虞治不聞變法)
(周禮亦無五刑之贖其非古制明甚穆王耄荒車轍馬/迹無所不至吕侯竊舜典贖刑二字作為此刑以聚民)
(財資其荒用夫子以其書猶有哀矜之意而録之至/其篇首特以耄荒二字發之其意微矣詳見本篇)纂
註(陳氏大猷曰吕命二/字為句疑有闕文)　平王錫晉文侯秬鬯圭瓉作
文侯之命(經文止言秬鬯而此益以圭瓉有所傳/歟抑賜秬鬯者必以圭瓉故經不言歟)纂註
(孔氏曰以圭為杓柄謂之圭瓉以唐孔氏曰圭瓉酌秬/鬯之杓杓下有槃瓉即槃之名  圭玉為之賜以秬鬯)
(以圭瓉副焉周新安陳氏曰成王以秬鬯錫周公於作/洛之餘見西  所以盛  王以秬鬯錫文侯於遷洛之)
(始見東周所以變盖以我周東遷於晉焉依己位苟定/不啻足矣能事畢矣錫賚之重可以成王待周公者待)
(之矣然愚案或曰賜圭瓉然後為鬯賜弓矢然後征賜/鈇鉞  後殺未賜圭瓉則資鬯於天子今賜圭瓉則文)
(侯自為鬯矣是天子之禮也賜弓矢則文侯專征伐矣/是天子之權也禮與權既去豈復知有天子乎周室陵)
(夷實自此始愚竊謂序所以為作者之意書但曰秬鬯/一卣而序乃曰秬鬯圭瓉使誠出於天子則惟器與名)
(不可假人肯自増圭瓉於秬鬯之下乎詩之彤弓亦曰/天子賜有功諸侯前則商王受以賜西伯後則周襄王)
(以賜重耳正以晉文能繼/文侯之業也似不必議)　魯侯伯禽宅曲阜徐夷並
興東郊不開作費誓(徐徐戎也/夷淮夷也)纂註(蘇氏曰二寇皆在/魯東東郊門不開)
(非謂寇已至東郊也如漢烽火通甘泉而棘門霸/上皆屯兵呉楚七國反而閉函谷闗耳盖戒嚴也)　秦
穆公伐鄭晉襄公帥師敗諸崤還歸作秦誓(以經文意/考之穆公)
(之悔蓋悔用杞子之諜不聽/蹇叔之言序文亦不明此意)纂註(新安陳氏曰穆公名/任好襄公名讙  唐)
(孔氏曰崤晉險地在宏農澠池秦鄭路經崤關而東禮/征伐朝聘過人之國必遣使假道事詳見左傳僖三十)
(二年禽歸軒鄒氏曰伯禽魯之先君當諱其名而乃斥/言伯  秦本伯爵故春秋書秦伯任好卒而乃稱秦穆)
(公此决非孔/子筆削之例)
　
　
　
　
　
　
　
　
　
　
　書傳輯録纂註卷首下
欽定四庫全書
　書傳輯録纂註卷一
　　　　　　　　　　　　　元　董鼎　撰
　虞書(虞舜氏因以為有天下之號也書凡五篇堯典/雖紀唐堯之事然本虞史所作故曰虞書其舜)
　(典以下夏史所作書曰夏書春秋傳亦多/引為夏書此云虞書或以為孔子所定也)纂註(陸氏/曰虞)
　(書凡十六篇十一篇亡守夏氏曰二典禹謨俱謂之/虞書者孟三聖授受實  一道謂之唐書則可以該)
　(舜不可以該禹謂之夏書則可以該舜不可以/該堯惟曰虞書則見舜上承於堯下授于禹)
　　　堯典(堯唐帝名說文曰典從冊在丌上尊閣之/也此篇以簡冊載堯之事故名曰堯典後)
　　　(世以其所載之事可為常法故/又訓為常也今文古文皆有)輯録(死諡周道/也史云夏)
　　　(商以上無諡以其號為諡如堯舜禹之類㸔來/堯舜禹也無意義堯字從三土謂如土之堯然)
　　　(而髙也舜只是花名所謂顔如舜華之舜也無/意義禹者獸跡今說文篆禹字如獸跡之形若)
　　　(死而以此為號也無意義况虞舜側微時已云/有鰥在下曰虞舜則不得為死而加之號矣㸔)
　　　(來堯舜禹只是名非號也周□㸔二典之/書堯舜所以卷舒作用直如此熟精語)纂註
　　　(吕氏曰二典與他書不同如易之有乾坤書丌/巨基反說文云下基也  愚案篇題下每  古)
　　　(今文有無者孔壁伏生二書/之分耳非以字畫言辭論也)
曰若稽古帝堯曰放勲欽明文思安安允恭克讓光被
四表格于上下(曰粤越通古文作粤曰若者發語辭周/書越若來三月亦此例也稽考也史臣)
(將叙堯事故先言考古之帝堯者其徳如下文所云也/曰者猶言其說如此也放至也猶孟子言放乎四海是)
(也勲功也言堯之功大而無所不至也欽恭敬也明通/明也敬體而明用也文文章也思意思也文著見而思)
(深逺也安安無所勉強也言其徳性之美皆出于自然/而非勉強所謂性之者也允信克能也常人徳非性有)
(物欲害之故有強為恭而不實欲為譲而不能者惟堯/性之是以信恭而能讓也光顯褷及表外格至上天下)
(地也言其徳之盛如此故其所及之逺如此也盖放勲/者緫言堯之徳業也欽明文思安安本其徳性而言也)
(允恭克譲以其行實而言也至于被四表格上下則放/勲之所極也孔子曰惟天為大惟堯則之故書叙帝王)
(之徳莫盛于堯而其賛堯之徳莫備于此且又首以欽/之一字為言此書中開卷第一義也讀者深味而有得)
(焉則一經之全體不/外是矣其可忽哉)輯録(曰若稽古帝堯是作書者叙/起  曰若稽古元城説是)
(林少穎解放勲之放作推而放之四海之放比之程氏/說為優廣堯是初頭出治第一箇聖人尚書堯典是第)
(一篇典籍說堯之徳都未下别字欽是第一箇字如今/㸔聖賢千言萬語大事小事莫不本于敬収拾得自家)
(精神在此方㸔得道理盡㸔道理不盡只是不曽專一/賀孫敬是徹上徹下工夫做到聖人田地也只放下這)
(箇敬不得如堯舜也只終始是一箇敬如說欽明文思/頌堯之徳四箇字獨將這箇敬為首如說恭已正南面)
(而已如說篤恭而天下平皆是格言堯欽明文思欽是箇/本領能敬便能明惟明故文理詳察粲然可觀而其問)
(意思自是深逺又曰敬字當理㑹雖堯舜之聖亦從這/下來語略潘子善問欽明文思某謂恐當從去聲讀若)
(只作思應之思不見其發揮于事業處先生荅曰作去/聲讀為是  安安只是箇重疊字若小心翼翼成性存)
(存言堯之欽明文思皆本于自然不出于勉強也允則/是信實克則是能廣允恭克譲從張綱説謂信恭能讓)
(作書者賛詠堯/徳如此經説)纂註(馬永卿録劉元城語曰堯典下當/為粤若稽古粤若發語之辭稽考)
(也言史氏考古有此事也馬曰粤若者則所謂越若來/三月也稽古者則所謂惟稽古是也先生曰然今案藝)
(文志字註秦延君説曰若稽古二三萬言則是曰若稽古當/作四  一句秦恭字延君見前儒林傳  孔氏曰能順考)
(古道而行之者帝堯則吕氏曰散而在外則為文欽明/之發見也藴而在内  為思欽明之潜蓄也文思表裏)
(之謂欽芸閣吕氏曰君子莫不有是徳惟堯為能安安/故其  也明也文也乃不勉而中思也乃不思而得所)
(謂安而行之格極其所至也徳之/盛者上下與天地同流而無間也)克明俊徳以親九族
九族既睦平章百姓百姓昭明恊和萬邦黎民於變時
雍(明明之也俊大也堯之大徳上文所稱是也九族髙/祖至𤣥孫之親舉近以該遠五服異姓之親亦在其)
(中也睦親而和也平均章明也百姓畿内民庶也昭明/皆能自明其徳也萬邦天下諸侯之國也黎黒也民首)
(皆黒故曰黎民於歎美辭變變惡為善也時是雍和也此/言堯推其徳自身而家而國而天下所謂放勲者也)
輯録(克明俊徳是明明徳之意徳明克明俊徳只是説/堯之徳與文王克明徳同廣顯道問堯典自欽明)
(文思以下皆説堯之徳則所謂克明俊徳者古註作能/明俊徳之人似有理先生曰且㸔文勢不見有用人意)
(林任道問堯典以親九族説者謂上至髙祖下至𤣥孫/  少頴謂若如此只是一族所謂九族者父族四母族)
(三妻族二是否先生曰父族謂本族姑之夫姊妹之夫/女子之夫家母族謂母之本族母族與姨母之家妻族)
(則妻之本族與其母族是也上殺下殺旁殺只㸔所畫/宗族圖可見人傑九族以三族言者較大然亦不必如)
(此泥但其所親者皆是以九族且從古註克明徳是再/提起堯徳來説百姓或  為民或以為百官族姓亦不)
(可考姑存二説可也廣平章百姓只是近處百姓黎民/則合天下之民言之矣典謨中百姓只是説民如罔咈)
(百姓之類若國語説百姓則多是説百官族姓廣過問/堯典平章百姓孔傳云百官族姓程子謂古無此説吕)
(刑只言百官族姓後有百姓不親于百姓咈百姓皆言/民豈可指為百官族姓後漢書亦云部刺史職在辯章)
(百姓宣美風俗辯章即平章也過欲云族姓亦不可不/明先生只曰未曽如此思量  平章百姓只是畿内之)
(民非百官族姓也此家齊而後國治之意百姓眧明乃/三綱五常皆分曉不鶻突也人傑又曰昭明只是與他)
(分别善惡辯是與非以上下文言之則齊家治國平天/下之事  論忠恕一貫曰如堯之克明俊徳黎民於變)
(時雍夫子立之斯立動之斯和/這須裏靣發出來方會如此)纂註(孔氏曰上自髙祖/下至𤣥孫凡九族)
(馬鄭同喪夏侯氏曰父族四母族三妻族二歐陽同唐/孔氏曰  服小記云親親以三為五以五為九上殺下)
(殺旁殺而親畢矣睦即親也章即明也雍即和也各自/變文以類相對  王氏曰親者親之也睦者交相親也)
(之唐氏曰睦者親之應昭明者平章之應時雍者恊和/  應也陳氏大猷曰於如詩於穆之於葢神化之妙難)
(以形容與直言變者氣象不侔矣俊真氏曰欽明文思/者衆徳之目大徳即其緫名也明  徳者修身之事其)
(下即齊家治國平天下之事也此帝者為治之序也先/言明俊徳謂堯自明其徳後言平章百姓而百姓昭明)
(謂新民而民亦有以明其徳也大學以明明徳為新明之端/與夫修身齊家治國平天下之序盖本之堯典也堯典)
(其大學之宗祖與顯新安陳氏曰大學傳帝典曰克明俊/徳皆自明也證據  然孔註之非不辯而明矣以修身)
(齊家治國平天下論此章自司馬温公始説見稽古録/朱子從之真氏又揭此章冠大學衍義一書且㫁斷然)
(以為大學之宗祖至論也克明俊徳者明此徳之全體/以親九族至時雍皆推此徳之大用舉天地間盡在春)
(風和氣中矣傳謂此言堯推其徳自身而家而國而天/下所謂放勲者也即指此為放勲帝徳之用無所不至)
(者即功勲之無所不至者/也豈功自功徳自徳哉)乃命羲和欽若昊天厯象日
月星辰敬授人時(乃者繼事之辭羲氏和氏主厯象授/時之官若順也昊廣大之意厯所以)
(紀數之書象所以觀天之器如下篇璣衡之屬是也日/陽精一日而繞地一周月隂精一月而與日一會星二)
(十八宿衆星為經金木水火土五星為緯皆是也辰以/日月所㑹分周天之度為十二次也人時謂耕穫之候)
(凡民事早晚之所闗/也其説詳見下文)輯録(羲和主厯象授時而已非是合/行其方之事徳明羲和即是)
(那四子或云有羲伯和伯共六人未必是義剛厯是古/時一件大事故少皥以鳥名官首曰鳯鳥氏厯正也嵗)
(月日時既定則百工之事可考其成程氏王氏両説相/兼其義始備廣厯是書象是器無厯則無以知三辰之)
(所在無璣衡則無以/見三辰之所在廣)纂註(孔氏曰重黎之後羲氏和氏/世掌天地四時之官昊天言)
(元氣廣大訾唐孔氏曰日月所會之辰十有二正月㑹/亥辰為陬  二月戌為降婁三月酉為大梁四月申為)
(實沈五月未為鶉首六月午為鶉火七月已為鶉尾八/月辰為壽星九月卯為大火十月寅為析木十一月丑)
(為星紀十二月子為𤣥枵星與辰一也舉其人之所見/為星論其日月所㑹謂之辰  吕氏曰作厯之前欽若)
(昊天是先天而天弗違作厯之後敬授人時是後天而/奉天時皆以欽敬為主  程子曰事之最大最先在推)
(測天道治厯明時萬事莫不本于此修齊治平治之道也/順時治厯創制立度治之法也聖人治天下惟此兩端)
(而已趙王氏曰昔少昊氏命宫鳯鳥氏司厯𤣥鳥氏司/分伯  氏司至青鳥氏司啓丹鳥氏司閉位丘鳩五雉)
(九扈之上古聖人重厯數如此堯世步占曰欽曰敬最為詳嚴/及夏羲和合為一其職巴略至周為太史正嵗年以叙事以)
(下大夫為之馮相氏掌日月星辰以中士為之則其官/益輕葢創端造始推測天度非上哲有所不能及成法)
(已具有司守之亦可步占所以始重終輕其勢然也厯/新安陳氏曰重黎自掌天地神民羲和自掌四時作)
(疑是兩官紛紛之説不足深泥四子先緫命之繼分命/之末復緫命之雖分方與時其實通掌正如今太史局)
(春官正至冬官正雖/分四時實通兼云)分命羲仲宅嵎夷曰暘谷寅賔出
日平秩東作日中星鳥以殷仲春厥民析鳥獸孳尾(此/下)
(四節言厯既成而分職以頒布且考驗之恐其推歩之未/或差也或曰上文所命盖羲伯和伯此乃分命其仲叔)
(詳是否也宅居也嵎夷即禹貢嵎夷既略者也曰暘谷/者取日出之義羲仲所居官次之名盖官在國都而測)
(候之所則在于嵎夷東表之地也寅敬也賔禮接之如/賔客也亦帝嚳厯日月而迎送之意出日方出之日葢)
(以春分之旦朝方出之日而識其初出之景也平均秩/序作起也東作春月嵗功方興所當作起之事也盖以)
(厯之節氣早晚均次其先後之冝以授有司也日中者/春分之刻于夏永冬短為適中也晝夜皆五十刻舉晝)
(以見夜故曰日星鳥南方朱鳥七宿唐一行推以鶉火/為春分昏之中星也殷中也春分陽之中也析分散也)
(先時冬寒民聚于隩至是則以民之散處而驗其氣之/温也乳化曰孳交接曰尾以物之生育而驗其氣之和)
(也/)輯録(古字宅度通用宅嵎夷之類恐只是四方度其問/日景以作厯耳如唐時尚使人去四方觀望廣)
(寅賔出日寅餞納日如何先生曰恐當從林少頴解寅/賔出日是推測日出時候寅餞納日是推測日入時候)
(如土圭之法是也暘谷南交昧谷幽都是測日景之處/宅度也古書度字有作宅字者東作南訛西成朔)
(易皆節候也東作如立春至雨水節之類寅賔則求之/於日星鳥則求之於夜厥民析因夷隩非是使民如此)
(民自如此因者因其析後之事夷者萬物収成民皆優/逸之意孳尾至氄毛亦是鳥獸自然如此如今厯書紀)
(鳴鳩拂羽等事程泰之解暘谷南交昧谷幽都以為築/一臺而分為四處非也若如此則是東方之民得東作)
(他處更不耕種矣西方之民享西成他處皆不歛穫矣/大扺羲和四子皆是掌厯之官觀于咨汝羲暨和之辭)
(可見敬致乃冬夏致日春秋致月是也春秋分無日景/夏至景短冬至景長人傑平秩東作之𩔖只是如而今)
(榖雨芒種之節候爾林少頴作萬物作之作說即是此意/廣東作只是言萬物皆作當春之時萬物皆有發動之)
(意與南訛西成為一類非是令民耕作羲仲一人東方/甚廣如何管得許多  在地之位一定不易在天之象)
(運轉丕停惟天之烏星加于地之午/位乃與地合得天運之正楚辭集注)纂註(王氏曰分命/使分隂陽而)
(治之也申命使繼二仲而冶之也氏孔氏曰暘明也日/出于谷而天下明故稱暘谷  蘇  曰嵎夷之𩔖乃四)
(極之地測候日景以定分至而後厯可起必險之於四/極非常宅也  唐孔氏曰居治東方之官居在帝都而)
(遥統領之以春位在東因治于東方其實主四方春政/  林氏曰東作謂萬物發生于東非全取農作之意曾)
(云春為陽中萬物以生秋為隂中萬物以成且引詩薇/亦作止老子萬物並作為證可補先儒之失  孫氏曰)
(仲春陽中故舉日仲秋隂中故舉宵氐永嘉鄭氏曰二/十八宿環列四方随天而西轉角亢  房心尾箕東方)
(宿也斗牛女盧危室壁北方宿也奎婁胄昴畢觜参西/方宿也井鬼栁星張翼軫南方宿也四方雖有定星而)
(星無定居各以時見于南方天形北傾故北極居天之/中而常在天北二十八宿常半隐半見日東行歴二十)
(八宿故隐見各有時必于南方考之獨唐孔氏曰星鳥/緫舉七宿以象言夏言星火以次言  指房心虚昴為)
(舉一宿以宿言文不同者互相通也為金氏曰午上有/鶉鳥星在星星之東首西尾東故星  星鳥未為鶉首)
(已為鶉尾是也可張氏曰南方星鳥則東方蒼龍北方/𤣥武西方白虎  知東言大火則南之鶉火西之大梁)
(北之𤣥􁆫可知西言虚北言昴則東之房南之星可知/皆互推之也  武夷熊氏曰中星者非指天之中而言)
(人君之位坐北而靣南則日月五星之運行皆在北極/垣外意亦是適在南北極之間故于此而取中而謂之)
(中星也大槩東嵎西谷南交朔方是就平地而言東西/南北也南方朱鳥東方蒼龍北方𤣥武西方白虎是就)
(周天而言東西南北也厯新安陳氏曰諸家解皆以分/命申命四子為作四時  姑以羲仲言使待春分之旦)
(賔出日而識其景然後作春厯不亦晚乎其不通可知/矣惟朱子訂傳以此四節為厯既成而分職頒布且恐)
(其推歩或差而審定考驗之方為可通盖乃命之初既/案厯法之成法以作厯分命申命又恐其或戻于法而)
(審訂之以謹後來之厯此敬重之至也古者常以冬頒/來嵗之朔雖今亦然豈待分至而後觀日景乎此訂傳)
(所以超出諸解/而不可及也)申命羲叔宅南交平秩南訛敬致日永
星火以正仲夏厥民因鳥獸希革(申重也南交南方交/趾之地陳氏曰南交)
(下當有曰明都三字訛化也謂夏月時物長盛所當變/化之事也史記索隐作南為謂所當為之事也敬致周)
(禮所謂冬夏致日盖以夏至之日中祠日而識其景如/所謂日至之景尺有五寸謂之地中者也永長也日永)
(晝六十刻也星火東方蒼龍七宿火謂大火夏至昏之/中星也正者夏至陽之極午為正陽位也因析而又析)
(以氣愈熱而民愈散處也/希革鳥獸毛希而革易也)輯録(潘子善問平秩南訛敬/致林氏謂如周禮致日)
(之致此乃致南方之中星先生荅曰致日乃考日中之/景如周禮土圭之法非考中星也敬致只是冬夏致日)
(之致寅賔是賔其出寅餞是餞其入敬致是致其中北/方不説者北方無日故也廣伊川曰測景以三萬里為)
(凖若有窮然有至一邊已及一萬五千里者而天地之/位葢如初也此言葢誤所謂升降一萬五千里中者謂)
(冬夏日行南陸北陸之間相去一萬五/千里耳非謂周天只三萬里也格言)纂註(劉氏敞曰/本盖言宅)
(南曰交趾後人傳冩脱両字爾傳唐孔氏曰七宿房在/其中但房心連體心統其名左  言火中火見詩稱七)
(月流火皆指房心為火故曰火蒼龍之中星特舉一星/與鳥不類  金氏曰心宿有三星中一星名曰大火出)
(步天歌林氏曰敬致猶周禮冬夏致日左氏曰官居卿/以底日前天文志云日有黄道一曰光道黄道北至東)
(井去北極近南至牽牛去北極逺夏至至于東井近極/故晷短立八尺之表而晷景長一尺五寸八分東至至)
(于牽牛逺極故晷長立八尺之表而晷景長一丈三尺/一寸四分晷景者所以知日之南北也春秋分日至婁)
(角去極中而晷中立八尺之表而晷景長七尺三/寸六分此日去極遠近之差晷景長短之制也)分命
和仲宅西曰昧谷寅餞納日平秩西成宵中星虚以殷
仲秋厥民夷鳥獸毛毨(西謂西極之地也曰昧谷者以/日所入而名也餞禮送行者之)
(名納日方納之日也益以秋分之莫夕方納之日而識/其景也西成秋月物成之時所當成就之事也宵夜也)
(宵中者秋分夜之刻于夏冬為適中也晝夜亦各五十刻/舉夜以見日故曰宵星虚北方𤣥武七宿之虚星秋分)
(昬之中星也亦曰殷者秋分陰之中也夷平也暑/退而人氣平也毛毨鳥獸毛落更出潤澤鮮好也)纂註
(蘇氏曰秋獨曰宅西徐廣云今天水之西縣也西孔氏曰東/昧㝠也日入于谷而天下㝠故曰昧谷昧谷曰  則嵎夷)
(可知日唐孔氏曰谷者日所行之道非實有/谷而  入也送行飲酒謂之餞故餞為送也)申命和叔
宅朔方曰幽都平在朔易日短星昴以正仲冬厥民隩
鳥獸氄毛(朔方北荒之地謂之朔者朔之為言蘇也萬/物至此死而復蘇猶月之晦而有朔也日行)
(至是則淪于地中萬象幽暗故曰幽都在察也朔易冬/月嵗事已畢除舊更新所當改易之事也日短晝四十)
(刻也星昴西方白虎七宿之昴宿冬至昬之中星也亦/曰正著冬至隂之極子為正隂之位也隩室之内也氣)
(寒而民聚于内也氄毛鳥獸生耎毳細毛以自温也盖/既命羲和造厯制器而又分方與時使各驗其實以審)
(夫推步之差聖人之敬天勤民其謹如是是以術不違/天而政不失時也又案此冬至日在虚昬中昴今冬至)
(日在斗昬中壁中星不同者葢天有三百六十五度四/分度之一嵗有三百六十五日四分日之一天度四分)
(之一而有餘嵗日四分之一而不足故天度常平運而/舒日道常内轉而縮天漸差而西嵗漸差而東此嵗差)
(之由唐一行所謂嵗差者是也古厯簡易未立差法但/随時占候修改以與天合至東晉虞喜始以天為天以)
(嵗為嵗乃立差以追其變約以五十年退一度何承天/以為太過乃倍其年而又反不及至随劉焯取二家中)
(數七十五年為近之然亦/未為精宻也因附著于此)輯録(朔易亦是時候歳一改/易于此有終而復始之)
(意廣中星自堯時至今已差五十度格言今之造厯者/無定法只是趕趂天之行度以求合或過則損不及則)
(益所以多差因言古之鐘律紐筭寸分豪釐絲忽皆是/定法如合符契皆自然而然莫知所起古之聖人其思)
(之如是之巧然皆非私意撰為之也意古之厯書亦必/有一定之法而今亡矣三代而下造厯者紛紛莫有定)
(議愈精愈宻而愈多差由不得古人一定之法也季通/甞言天之運無常日月星辰積氣皆動物也其行度疾)
(徐或過不及自是不齊使我之法能運乎天而不為天/之所運則其疎宻遲速或過不及之間不出乎我此虚)
(實之大數縱有差忒皆可推而不失矣何者以我法之乃/有定而律彼之無定自無差也季通言非是天運無定)
(其行度如此其行之差處亦是常度但後之造厯者為/數窄狹而不足以包之爾堯時昬旦星中于午月令差)
(于未漢晉以來又差今比堯時似差四分之一古時冬/至日在牽牛今却在斗  大史公厯書説是太初然却)
(是顓頊四分厯劉歆三統厯唐一行大衍厯最詳偹五/代王朴司天考亦簡嚴然一行王朴之厯皆止用之二)
(三年即差王朴厯是七百二十加去季/通亦用却依康節三百六十數並精語)纂註(唐孔氏曰/朔盡也北)
(方萬物盡故言朔李巡曰萬物盡于北方蘇而復生故/北稱朔王肅云改易者謹約葢藏循行積聚引詩嗟我)
(婦子曰為改嵗入此室處釋宫云西南隅謂之隩孫炎/云室中隐隩之處也隩是室内之名故以隩為室也)
(王氏曰不言北而言朔如月朔更始之意北方以位言/之則日月星辰之象皆伏而不見以時言之則草木歸)
(根昆蟲閉蟄皆有隐伏之意故謂之幽都三時言平秩/主農事也至冬農事畢矣嵗事且終天氣更始故言平)
(在朔易氏孫氏覺曰北者存而有察意朔者終而有始/意  吕  曰北方終其隂而後始其陽故曰朔方既成)
(今嵗之終又慮來嵗之始故謂之朔易始而終終而始/此天地生生不窮之道而聖人體之以賛化育艮始終)
(萬物之意也又新安胡氏曰東萊實本程子經説而略/潤色之程子  曰古者功作之事皆于冬月間隙之際)
(如修完室廬牆垣之類皆為來嵗計皆是一嵗之事既/終則復慮其始也  胡氏旦曰孔訓隩為室是音鳥到)
(反説文亦同故疏引爾雅西南隅謂之隩陸徳明音於令/六反馬融云煖也則是民就隩煖之所  顧氏臨曰月)
(仲眷日在奎考之書則冬之時也仲夏在東井則書之/春也仲秋在角則書之夏也仲冬在斗則書之秋也月)
(令與書異盖天道三十年小變百年中變五百年大變/故曰伏羲神農之厯不可用于堯舜之時堯舜之厯不)
(可用于夏商之際傳新安陳氏曰顧氏此條當與訂傳/嵗差之説参㸔訂  謂今冬至日在斗昬壁中所謂今)
(者文公之時也證之今日又不同矣近嵗方氏回當至/元十八年辛巳作孫君山經序有曰今冬至日在箕九)
(度昬室中由此觀之烏可不用嵗差法随時追其變而/治厯以與天合哉既當随時修改以與天合則執經膠)
(泥以求與古合决所不可也不金氏曰堯典中星與月嵗/令不同月令中星與今日又  同嵗有差數先賢故立)
(差之法以步之差法當以七十三年者為稍的堯時冬/至日在虚七度昬昴中至月令時該一千九百餘年月)
(令冬至日在斗二十二度昬奎中至本朝初該一千七/百餘年冬至日在斗初度昬壁中今延祐又經四十餘)
(年而冬至日在其八度矣昏/亦壁中以此驗之誠有不同)帝曰咨汝羲暨和朞三百
有六旬有六日以閏月定四時成歳允釐百工庶績咸
熈(咨嗟也嗟歎而告之也暨及也朞猶周也允信釐治/工官庶衆績功咸皆熈廣也天體主圓周圍三百六)
(十五度四分度之一繞地左旋常一日一周而過一度/日麗天而少遲故日行一日亦繞地一周而在天為不)
(及一度積三百六十五日九百四十分日之二百三十/五而與天㑹是一嵗日行之數也月麗天而尤遲一日)
(常不及天十三度十九分度之七積二十九日九百四/十分日之四百九十九而與日㑹十二會得全日三百)
(四十八餘分之積又五千九百八十八如日法九百四/十而一得六不盡三百四十八通計得日三百五十四)
(九百四十分日之三百四十八是一嵗月行之數也嵗/有十二月月有三十日三百六十者一嵗之常數也故)
(日與天會而多五日九百四十分日之二百三十五者/為氣盈月與日㑹而少五日九百四十分日之五百九)
(十二者為朔虚合氣盈朔虚而閏生焉故一嵗閏率則/十日九百四十分日之八百二十七三嵗一閏則三十)
(二日九百四十分日之六百單一五嵗再閏則五十四朔/日九百四十分日之三百七十五十有九嵗七閏則氣)
(分齊是為一章也故三年而不置閏則春之一月入于/夏而時漸不定矣子之一月入于丑而嵗漸不成矣積)
(之之乆至于三失閏則春皆入夏而時全不定矣十二桑/失閏子皆入丑歲全不成矣其名實乖戾寒暑反易農)
(庶務皆失其時故必以此餘日置閏月于其間然後四/時不差而嵗功得成以此信治百官而衆工皆廣也)
輯録(天道左旋日月亦只左旋但天行健一日一夜而/周常差過一度日月違天而退日是一日退一度)
(月退十三度有竒周天三百六十五度四分度之一每/嵗只有三百六十日餘了五日四分日之一又除小月)
(計六日所以置閏所餘六日為氣盈所少六日為朔虚/書説朞三百有六旬有六日而今一嵗三百五十四日)
(者積朔空餘分以為閏朔空者六小月也餘分者五日/四分日之一也大雅如何見得天有三百六十五度甚)
(麽人去量來只是天行得過處為度天之過處便是日/之退處日月㑹為辰格言問周天之度是自然之度是)
(強分曰天左旋一畫一夜行一周而又過了一度以其/行過處一日作一度三百六十五度四分度之一方是)
(一周只將南北表㸔今日恁時㸔時有甚星在表處明/日恁時㸔這星又差遠或别是一星了  天道與日月)
(五星皆是左旋天道日一周天而常過一度日一日一/周天起度端終度端故比天道常不及一度月行不及)
(天十三度十九分度之七今人却云月行速日行遲此/錯説也但厯家以右旋為説取其易見日月之度爾)
(義剛言伯静在此因與之理㑹天度問伯静之説曰伯/静云天是一日一周日則不及一度非天過一度也先)
(生曰此説不是若以為天是一日一周則四時中星如/何不同如此則日日一般却如何紀嵗把甚麽時節做)
(定限若以天為不過而日不及一度則䟎來䟎去將次/午時便打三更矣因取禮記月令疏指其中説早晚不)
(同及更行一度兩處曰此説得甚分明其他厯書都不/如此説葢非不曉但是説滑了口後信口説習而不察)
(更不去子細檢㸃而今若就天裏㸔時只是行得三百/六十五度四分度之一若把天外來説則是一日過了)
(一度季通常有言論日月則在天裏論天則在太虛空/裏若去太虚空裏㸔那天自是日日袞得不在舊時處)
(先生主此以手畫輪子曰謂如今日在這一處明日自十/是有衮動著些子又不在舊時處了又曰天無體只二)
(八宿便是體且如日月皆從角起天亦從角起日則一/日運一周依舊只在那角上天則一周了又過角些子)
(日日累上去則一年便與日㑹次日蔡仲黙附至書傳/天説云天體至圓止是為一章也見傳先生以此示義)
(剛曰此説分明説淳問天道左旋自西而東日月右行則如/何先生曰横渠  日月皆是左旋説得好葢天行甚健)
(一日一夜周三百六十五度四分度之一又進過一度/日行速健次于天一日一夜周三百六十五度四分度)
(之一正恰好被天進一度則日為退一度二日天進二/度則日為退二度積至三百六十五日四分日之一則)
(天所進過之度又恰周得本數而日所退之度亦恰退/盡本數遂與天㑹而成一年是謂一年一周天月行遲)
(一日一夜行三百六十五度四分度之一行不盡比天/為退了十三度有竒至二十九日半強恰與天相值在)
(恰好處是謂一月一周天進數為順天而左退數為逆天/而右厯家以進數難筭又以退數筭之故謂之右行且)
(曰日行遲月行速竒厯家止筭所退之度却云日行一/度月行十三度有  此乃截法故有日月五星右行之)
(説其實非右行也横渠云天左旋處其中者順之少志/遲則反右矣此説最好書疏璣衡禮疏星回于天漢)
(天體沈括渾天儀議皆可参考此問經星左旋緯星與/日月右旋是否曰今諸家是如  説横渠説天左旋日)
(月亦左旋㸔來横渠之説極是只恐人不曉所以詩傳/只載舊説或問此亦易見且以一大輪在外一小輪載)
(日月在内火輪轉急小輪轉緩雖都是左轉只有急有/慢便覺日月似右轉了先生云若如此則厯家逆字皆)
(著改作順字進字皆著改作退字日問日是陽如何反行/得遲於月先生云正是月遲又問  行一度月行十三)
(度有奇如何却是遲先生云厯家是將他退底度數天/至健故日行常少及他一度月又遲故不及天十三度)
(有奇且如月生于西一夜一夜漸漸向東便可見月遲/問如此則當日比天行遲了一度月比天行遲了十三)
(度有奇曰厯家若如此説則筭著那相去處度數多今/只以其相近處言故易筭聞季通云西域有九執厯却)
(是順筭又云便是那這箇物事難説厯家自有一種言/語並介軒理纂問厯法何以推月之大小曰只是以毎)
(月二十九日半九百四十分日之四百九十九計之觀/其合朔為如何如前月大則後月初二日月生明前月)
(小則後月初三日月生明格中氣只在本月若䟎得中/氣在月盡後月便當置閏  言一嵗之閏六隂六陽三)
(年三十六日故三年一閏五/年六十日故五嵗再閏精語)纂註(孔氏曰匝四時曰朞/未盈三嵗足得一月)
(則置閏焉以定四時之氣節成一嵗之厯象唐孔疏大/要已見傳中  吳氏亨壽曰嵗無定日閏有定法朞閏)
(嵗三字為此一節之大要朞者一嵗之足日也嵗者一/歳之省日也閏者補三嵗之省日湊為三嵗之足日也)
(曰蘇氏曰有六旬有六日讀為又古有又通之陳氏□/  天繞地左旋東出西入一日一周而少過  日者天)
(之精與天左旋日適一周以天之過也而為少不及焉/天日進而日日退也日非退也以天之進而見其退耳)
(厯家謂日月皆右旋以此盖不計天之進而但以日月時/之退為右旋以背而為而也然苟不計天之進則是四)
(昏旦中星常不移矣無是理也説畧見隋書厯志文公渠/以為横渠首發之盖隋書之説略後人未有𫐠之而横)
(首得其説爾積三百六十五日四分日之一而天與日/復相遇于初進初退之地而為一年寒暑四時更迭代)
(謝生成散歛皆于是而周夫天日者氣數之始其毎日/之進退既有常則故一日之進退遂為一度三百六十)
(五日四分日之一進退一周而周天之數遂為三百六/十五度四分度之一而凡天之東西南北縱横参伍與)
(犬星辰逺近之相去月與五星之行皆以其度為度焉/度數也則也天本無度以與日離合而成天日東西行)
(其周布本東西而縱横南北皆以其度為數見日者數/之本日數既定而在天在地無非其度也月行遲常以)
(二十七日千一十六分日之三百二十七而與天㑹二/十九日九百四十分日之四百九十九而與日會一月)
(一周天者以與日㑹言也其實二十七日有奇而周天/又二日有奇始與日㑹文公註十月之交以為月二十)
(九日有奇而周天又逐及于日而與日㑹葢未詳也其/不及天日之度于日之不及天既多十餘倍則其與天)
(日㑹者自速十餘倍此日之所以嵗周而月之所以月/周也日一年與天一㑹月一年與天十三㑹者日十二)
(㑹其與天㑹者無所用故古今少道之天以日為天故/日與天㑹而為嵗功月于氣無與故其與天㑹者一無)
(所用而僅以與日㑹者紀乎二十四氣之行日月毎三/十餘㑹而一閏両閏之中為十五十六㑹也但以晦朔)
(弦望為度則漸違乎氣以晦朔弦望為度而閏以追之/則雖暫違而常扳以及之日月一會二十九日半有竒)
(二氣之日常在其内毎三十餘會中氣必出一㑹之外/入再㑹之初而其月惟一氣在其月之中於此置閏天)
(不用之而人用之也人之用之者以望前半月終前月/望後半月起後月終前月則月無乆違而及日起後月)
(則日有餘裕而待月農桑之候常不失序而人與天常/不相違矣十九年七閏則日月二百三十五會與天月)
(一十九會平等而無少不及故為一章也閏金氏曰氣/盈而不置閏則晦朔弦望差朔虚而不置  則春夏秋)
(冬差氣盈而失閏則立春為正月一日驚蟄為二月一/日随節氣而為月累累皆然當朔不朔當晦不晦安得)
(合初一十五初八二十三之晦朔弦望乎朔虚而失閏/則只以三箇月為春三箇月為夏又両箇三月為秋為)
(冬随十二月而為一嵗累累皆然而春非春秋非秋夏/不熟冬不寒矣經三十三箇月則氣盈朔虚之數積及)
(一月便合置閏前閏距後閏亦三十三箇月數内大月/多則過數而閏三十四箇月者有之大月少則不及數)
(亦閏三十二箇月者亦有之閏所以消其盈而息其虛/也大略經三十三箇月則消息停當氣節差移自然月)
(内無中氣而為閏焉一新安陳氏曰四分度之一者周/天全度外其零度有  度四分中之一分也以對周嵗)
(全日外其零日亦有一日四分中之一分所謂四分日/之一也九百四十分為一日其二百三十五分即四分)
(中一分九百四十分日之二百三十五即四分日之一/也月一日不及天十三度有奇是不及日十二度有奇)
(積二十九日零四百九十九分而月與日㑹四百五十/九分是六時零三刻弱也二十九日零六時三刻實為)
(一月十二㑹得全日三百四十八乃十二箇二十九日/餘分之積以日法筭之其五千六百四十分該六日而)
(得六者得六日也零者尚有三百四十八分三百四十/八日加六日一嵗通三百五十四日此一嵗小嵗之數)
(也十九年閏餘通得二百單六日須置七閏月所以毎/十九年或二十年必氣朔同月者一番也然一嵗只有)
(三百五十四日而經云朞三百有六旬有六日何也此/一嵗大嵗之數也盖今年立春到明年立春二十四氣)
(全數並有三百六十五日零二十五刻二十五刻即四/分日之一以二十五刻當一日舉全數而言故曰三百)
(有六旬有六日也二氣為一月必有三十日零五時三/刻始交後月節氣合二十四氣該三百六十五日零二)
(十五刻此氣盈之溢數也十二月有六小盡者此朔虚之/虧數也一朔無三十日全非朔虚而何二氣必三十日)
(添五時二刻非氣盈而何節氣之有餘與小盡之不足/二者並行而不相悖因此有餘不足而置閏于其間三)
(者参合而交相成兹其為萬世不能易之妙法與統林/氏曰二十七章為一㑹五百一十三年三㑹為一  八)
(十一章一千五百三十九年三統為一元四千六百一/十七年章㑹統元運于無窮  吕氏曰釐工熈績二句)
(乃史紀堯因治厯明時而致正官立治之方非堯言也/  愚謂日月麗乎天冝皆随天而行也而曰天左旋日)
(月五星右轉何哉大要天最健而行速日月五星不相/及耳然二十八宿亦星也何以與天並行日月五星獨)
(不能並行也朱子曰天無體二十八宿便是體二十八/宿之行即天行也是以謂之經星猶機絲之有經一定)
(而不動而日月五星緯乎其中所以分晝夜而列四時/無非順天而成造化也故自地靣而觀其運行則皆東)
(升西沒繞地而左旋自天度而考其次舍則日月五星/獨以漸而東為逆天而右轉盖由其行不及夭而次舍)
(日以退然舍雖退而行未嘗不進也退雖逆而進未甞/不順也于天雖逆而右轉于地則未嘗不順而在旋也)
(蔡氏書傳曰天左旋日月麗天亦左旋而語錄中載朱/子引横渠曰天之左旋處其中者順之故日月星辰亦)
(左旋此洞見天道之流行就地靣而順觀之也論語或/問曰經星随天左旋日月五緯右轉詩十月之交傳曰)
(周天三百六十五度四分度之一左旋于地一晝一夜/則其行一周而又過一度日月皆右行于天一晝一夜)
(則日行一度月行十三度十九分度之七此步占日月/之躔次于天度而逆取之也儒家論天道則皆順而左)
(旋厯家考天度則日月五星逆而右轉然其次舍雖逆/其趨向則順自天度考之雖成右轉自地而觀之仍是)
(左旋明于天于地之説則知左旋右轉雖異而實同矣/又案論語或問乃朱子未定之書而語録中又謂日月)
(左旋之説恐人不曉故詩傳中/只載舊説則蔡傳益無可疑)帝曰疇咨若時登庸放
齊曰𦙍子朱啟明帝曰吁嚚訟可乎(此下至鯀績用弗也/成皆為禪舜張本)
(疇誰咨訪問也若順庸用也堯言誰為我訪問能順時/為治之人而登用之乎放齊臣名𦙍嗣也𦙍子朱堯之)
(嗣子丹朱也啟開也言其性開明可登用也吁者嘆其不/然之辭嚚謂口不道忠信之言訟争辯也朱葢以其開)
(明之才用之于不善故嚚訟禹所謂傲虐是也此見堯/之至公至明深知其子之惡而不以一人病天下也或)
(曰𦙍國子爵堯時諸候也夏書有𦙍侯周書有/𦙍之舞衣今亦未見其必不然姑存于此云)輯録(自/疇)
(咨若時登庸到篇末只是一事皆是為禪位設也一舉/而放齊舉𦙍子冄舉而驩兜舉共工三舉而四岳舉鯀)
(皆不得其人故卒以天下授舜廣顯道問朱先稱啟明/後又説他嚚訟恐不相恊先生曰便是放齊以白為黑)
(以非為是所以舜冶他但那人也是嶢崎且説而今暗/昧的人解與人健訟不解惟其是啟明後方解嚚訟義)
(刖堯問疇咨若時登庸放齊不應舉一箇明于為惡之/人此直是放齊不知子朱之惡失于薦揚耳經説𦙍子)
(末古註與程氏説當而/存之啟明之説亦然廣)纂註(孔氏曰誰能順是事者將/登用之  吕氏曰君子因)
(啟明以為善小人因啟明以為/惡朱葢有才而不善用之者)帝曰疇咨若予采驩兜
曰都共工方鳩僝功帝曰吁靜言庸違象恭滔天(采事/也都)
(歎美之辭也驩兜臣名共工官名葢古之世官族也方/且鳩聚僝見也言共工方且鳩聚而見其功也静言庸)
(違者静則能言用則違背也象恭貌恭而心不然也滔/天二字未詳與下文相似疑有舛誤上章言順時此言)
(順事職任/大小可見)輯録(共工驩兜看得來其過惡甚于放齊𦙍/子朱廣方鳩僝功語未可曉此篇出于)
(伏生便有此等處亦未灼然知僝功為見功亦且/依古註説  滔天二字美文也因下文而誤廣)纂註
(孔氏曰貎象恭敬而心傲很若漫天見唐孔氏曰鳩聚/釋詁文僝然見之貎歎共工能方聚  其功謂毎于所)
(在之方皆能聚集以見功氏林氏曰方方且之方與方/割方祇厥叙同  新安陳  曰兜共四凶之二同惡相)
(濟敢為欺罔堯已燭其姦未及誅/之耳舜既受禪長惡不悛故罪之)帝曰咨四岳湯湯洪
水方割蕩蕩懷山襄陵浩浩滔天下民其咨有能俾乂
僉曰於鯀哉帝曰吁咈哉方命圯族岳曰异哉試可乃
已帝曰往欽哉九載績用弗成(四岳官名一人而緫四/岳諸侯之事也湯湯水)
(盛貎洪大也孟子曰水逆行謂之洚水洚水者洪水也/盖水涌出而未洩故汎濫而逆流也割害也湯湯廣貌)
(懷包其四面也㐮駕出其上也大阜曰陵浩告大貎滔/漫也極言其大勢若漫天也俾使乂治也言有能任此)
(責者使之治水也僉衆共之辭四岳與其所領諸侯之/在朝者同辭而對也於歎美辭鯀崇伯名歎其美而薦)
(之也咈者甚不然之之辭方命者逆命而不行也王氏/曰圓則行方則止万命猶今言廢閣詔令也葢鯀之為)
(人悻戻自用不從上令也圯敗族類也言與衆不和傷/人害物鯀之不可用者以此也楚辭言鯀婞直是其方)
(命圯族之證也岳曰四岳之獨言也异義未詳疑是已/廢而復強舉之之意試可乃己者盖廷臣未有能于鯀)
(者不若姑試用之取其可以治水而已言無預他事不/必求其備也堯于是遣之往治水而戒以欽哉葢任大)
(事不可以不敬聖人之戒辭約而意盡/也載年也九載三考功用不成故黜之)輯録(問四岳是/十二牧之)
(長否先生曰周官言内有百揆四岳則百揆是朝廷官/之長四岳乃管領十二牧者四岳通九官十二牧為二)
(十有二人則四岳為一人矣又堯咨四岳以汝能庸命/巽朕位不成堯欲以天下與四人也人傑問堯既知鯀)
(如何猶用之曰鯀也是有才智想見只是很抝自是所/以弄得恁地狼璫所以楚辭説鯀悻直以亡身必是)
(他去治水有不依道理壤事處弄了八九年無収煞了/故舜殛之義剛异哉是不用亦可試可乃己言試而可)
(則用之亦可己而己之也廣庸命方命之命皆謂命令/也庸命者言能用我之命以巽朕位也方命者言止其)
(令而不/行也廣)纂註(孔氏曰异已也言餘人盡已惟鯀可試恃吕/氏曰鯀非無冶水之才其方命圯族乃)
(才而不順理不能行其所無事必矣惟欽字可治鯀之/病鯀不能用也堯時天下皆君子惟此二人與衆異為)
(小人故書之乃春秋常事不書之意陳氏大猷曰祭法/云禹能修築之功鯀非無功但不成爾于人所共賢而)
(賢之易于人所共賢而知其非賢難二人當/時所賢堯猶知其不然此可見堯之知人也)帝曰咨四
岳朕在位七十載汝能庸命巽朕位岳曰否徳沗帝位
曰明明揚側陋師錫帝曰有鰥在下曰虞舜帝曰俞子
聞如何岳曰瞽子父頑母嚚象傲克諧以孝烝烝乂不
格姦帝曰我其試哉女于時觀厥刑于二女釐降二女
于媯汭嬪于虞帝曰欽哉(朕古人自稱之通號呉氏曰/巽遜古通用言汝四岳能用)
(我之命而可巽以此位乎葢丹朱既不肖羣臣又多不/稱故欲舉以授人而先之四岳也否不通沗辱也明明)
(上明謂明顧之下明謂已在顯位者揚舉也側陋微賤/之人也言惟徳是舉不拘貴賤也師衆錫予也四岳羣)
(臣諸侯同辭以對也鰥無妻之名虞氏舜名也俞應許/之辭予聞者我亦甞聞是人也如何者復問其徳之詳)
(也岳曰四岳獨對也瞽無目之名言舜乃瞽者之子也/舜父號瞽叟心不則徳義之經為頑母舜之後母也象)
(舜異母弟名傲驕慢也諧和也烝進也言舜不幸遭此/而能和以孝使之進進以善自治而不至于大為姦惡)
(也女以女與人也時是刑法也二女堯二女娥皇女英其/也此堯言其將試舜之意也莊子所謂二女事之以觀)
(内是也葢夫婦之間隐微之際正始之道所繫尤重故/觀人者于此為尤切也釐理降下也媯水名在今河中)
(府河東縣出歴山入河爾雅曰水北曰汭亦小水入大水/之名葢兩水合流之内也故從水從内葢舜所居之地)
(嬪婦也虞舜氏也史言堯治装下嫁二女于媯水之北/使為舜婦于虞氏之家也欽哉堯戒二女之辭即禮所)
(謂往之女家必敬必戒者况以天子/之女嫁于匹夫尤不可不深戒之也)輯録(先儒多疑舜/乃前世帝王)
(之後在堯時不應在側陋此恐不然若漢光武只是景/帝七世孫已在民間耕稼了况上古人壽長傳數世之)
(後經歴之逺自然有微而在下者于烝烝東萊説亦好/  帝曰我其試哉女于時觀厥刑  二女皆堯之言釐)
(降二女于媯汭嬪于虞乃史官之辭言堯以女下嫁于/舜爾帝曰欽哉是堯戒其二女之辭如所謂往之女家)
(必敬必戒也若如此説不解亦自分明但今解者便添/入許多字了説  釐則訓治釐降只是他經理二女下)
(降時事/爾並廣)纂註(孔氏曰堯年十六以唐侯升為天子在位/七十年則時年八十六以二女妻舜以治)
(家觀治國吕氏曰烝烝二字舜之工夫在此烝烝者有/熏灌之意詩曰烝之浮浮如甑之炊物薪然不繼則氣)
(息不騰烝烝之工間斷不能熟物火既不歇則自然烝/烝以至于熟舜處頑父嚚母傲弟之間彼為惡之力日)
(日不已苟非孝誠熏灌工夫源源安能至于不格姦之/地若有間斷則無以勝其為惡矣益為善為惡各有力)
(量力者勝此烝烝不格姦之意唐孔氏曰案世本堯是/黄帝𤣥孫舜是黄帝八代孫計堯女于舜之曽祖為四)
(從姊妹以之為妻于義不可世本之言未可據信孫氏/曰刑謂以身儀之與詩刑汙寡妻之刑同周子曰家難)
(而天下易家親而天下疎也家人離必起于婦人故暌/次家人以二女同居而志不同行也堯所以釐降二女)
(于媯汭舜可禪乎吾兹試矣是治天下觀乎家治家觀/身而已矣  地志河東郡青山中有二泉下南流者曰)
(媯下北流者曰汭二水異泉而合流出西注于媯陳氏/大猷曰舜自處頑嚚傲之間而盡其道固難使二女處)
(焉而亦盡其道尤難使非化二女與已同徳安能如此/二女亦舜之儔也歟武夷熊氏曰孔子定書斷自唐虞)
(以下堯典是第一篇書以前更有文字韓子曰堯以是/道傳之舜舜以是道傳之禹湯文武周公孔子則堯典)
(是第一傳道之祖以前雖有伏羲神農黄帝三聖人者/作孔子作易大傳不過略述其開物成務大槩而已創)
(制立法葢未詳也堯典曰放勲孔子稱之亦曰巍巍乎/其有成功煥乎其有文章葢混沌既判至堯適當一元)
(文明之㑹讀書者不可不熟玩而深求也此一篇當作/五截㸔首至黎民於變時雍此第一節是言堯之徳于)
(萬世聖學源流皆起于此自羲和欽若昊天至庶績咸/熈此第二節是言堯之理㑹天道一截自疇咨若時至)
(象恭此第三節是言理㑹人道一截自帝曰言四岳湯/湯洪水至績用弗成此第四節是理㑹地道一截又自)
(帝曰咨四岳至欽哉此第五節是言禪譲之事人君之冄/職以用人為重以知人為難一咨若時而得丹朱之頑)
(咨若采而得共工之静言庸違三咨治水而得鯀之方/命圯族直至四咨岳舉舜為天下得人命益命稷命皐)
(皆是舉舜以後事人君以一身出而為天地人物之宗責/主不過為生民立極盡其輔相財成之道以立人極之)
(三才之責既盡則聖人之能事畢矣舜典言攝位亦只/是此三事首言璿璣玉衡是理㑹天道文言朝覲廵狩)
(是理㑹人道次言封山濬川是理㑹地道此後不過去/四山咨岳牧命九官而已此外無餘事也葢人君職分)
(之大綱不過如此愚謂帝堯為五帝之盛帝堯典為百/篇之首篇吕氏謂書首二典猶易首乾坤乾君道坤臣)
(道也天地之道備于乾坤而君臣之道見于二典至當/之論也然堯典篇中不過三大節修齊治平一也治厯)
(明時二也知人舉舜三也節目有三而綱領惟一一者/欽而已欽敬者一心之主宰而萬世之根本見于修齊)
(治平者此敬見于治厯明時者亦此敬見于知人傳賢/而不溺于親愛之子不遺于疎賤之舜者亦此敬一篇)
(之中言欽不一曰恭曰寅何往非一敬所貫通者先儒/謂敬者百聖傳心之法而實自堯啟其端焉讀是書者)
(冝亦曰/毋不敬)
　　　舜典(今文古文皆有今文合于堯典而無篇首/二十八字唐孔氏曰東晉梅賾上孔傳闕)
　　　(舜典自乃命以位以上二十八字世所不傳多/用王范之註補之而皆以慎徽五典以下為舜)
　　　(典之初至齊蕭鸞建武四年姚方興于大航頭/得孔氏傳古文舜典乃上之事未施行而方興)
　　　(以罪致戮至隋開皇初購求遺典始得之今案/古文孔傳尚書有曰若稽古以下二十八字伏)
　　　(生以舜典合于堯典只以慎徽五典以上接帝/曰欽哉之下而無此二十八字梅賾既失孔傳)
　　　(舜典故亦不知有此二十八字而慎徽五典以/下則固具于伏生之書故傳者用王范之註以)
　　　(補之至姚方興乃得古文孔傳舜典于是始知/有此二十八字或者由此乃謂古文舜典一篇)
　　　(皆盡亡失至是方全得/之遂疑其偽葢過論也)輯録(東萊謂舜典止載/舜元年事則是若)
　　　(説此是作史之妙則不然/焉知當時别無文字在廣)纂註(程子曰舜典篇/末載舜死是夏)
　　　(時所作可知與堯/典虞時所作同)
曰若稽古帝舜曰重華恊于帝濬哲文明温恭允塞𤣥
徳升聞乃命以位(華光華也恊合也帝謂堯也濬深哲/智也温和粹也塞實也𤣥幽潜也升)
(上也言堯既有光華而舜人有光華可合于堯因言其/目則深沈而有智文理而光明和粹而恭敬誠信而篤)
(實有此四者幽潜之徳上聞/于堯堯乃命之以職位也)輯録(濬哲文明温恭允塞/細分是八字合而言)
(之却只是四字濬是明之發處哲則見于事也文是文/章明是明著易中多言文明此是就事上説塞是其中)
(實處廣舜典自虞舜側微至乃命以位一本無云直自/堯典帝曰欽哉而下接起慎徽五典所謂伏生以舜興)
(合于堯典也𤣥徳難曉書傳中亦無言𤣥者今人避諱/以𤣥為元如𤣥黄之玄本黒色若云元黄是子畏于正)
(之類也/人傑)纂註(孔氏云舜有深智文明温恭之徳信允塞/上下王氏日休曰濬哲繼以文明若曰濬)
(哲而不文明則若深藏智巧者豈聖人之深智温恭繼/以允塞若曰温恭而不允塞則若徒事外貎者豈聖人)
(之温恭程子曰此八事也凡論聖人者必取其徳之焕發/者稱之随其所取不必同也故稱堯曰欽明文思稱文)
(王曰徽柔懿恭稱孔子曰温良恭儉譲譬論玉之美者/或取其色之温潤或取其質之堅正或取其聲之清越)
(舉其一則知其為寳矣陳氏經曰重華恊帝此見明兩/作離聖人繼出不約而同自内形之外則濬哲之發乃)
(所以為文明由外本乎内則温恭之實乃所以為允塞/新安陳氏曰堯徳光華舜徳之光華與之重故曰重華)
(舜繼堯曰重華如武繼文曰重光濬哲文明温恭允塞/之盛徳由其光輝而不可掩言之則曰重華本于幽潜)
(而未見言之則曰𤣥徳幽潜之中光華出焉此與闇然/而日章同意又案允塞當從信實之説然孔註亦當存)
(葢如孟子則塞于天地/之間與格于上下同意)慎徽五典五典克從納于百揆
百揆時叙賔于四門四門穆穆納于大麓烈風雷雨弗
迷(徽美也五典五常也父子有親君臣有義夫婦有别/長㓜有序朋友有信是也從順也左氏所謂無違教)
(也此葢使為司徒之官也揆度也百揆者揆度庶政之/官惟唐虞有之猶周之冡宰也時叙以時而叙左氏所)
(謂無廢事也四門四方之門古者以賔禮親邦國諸侯/各以方至而使主焉故曰賔穆穆和之至也左氏所謂)
(無凶人也此葢又兼四岳之官也麓山足也烈迅迷錯也/史記曰堯使舜入山林川澤暴風雷雨舜行不迷蘇氏)
(曰洪水為害堯使舜入山林相視原隰當雨大至衆懼/失常而舜不迷其度量有絶人者而天地鬼神亦或有)
(以相之與愚謂遇烈風雷雨非常之變而不震懼失常七/非固聦明誠智確乎不亂者不能也易震驚百里不喪)
(鬯意為/近之)輯録(人傑問慎徽五典是使之掌敎納于百揆是/使之宅百揆賔于四門是使之為行人之)
(官納大麓恐是為山虞之官先生曰若為山虞則其職/益卑且合從史記説使之入山雖遇烈風雷雨弗迷其)
(道也不納于大麓當以史記為據謂如治水之類弗迷/謂舜  迷于風雨也若主祭之説某不敢信且雷雨在)
(天如何解迷若是舜在主祭而乃有風雷之變豈得是/好義剛烈風雷雨弗迷只當從太史公説若從主祭説)
(則弗迷二字説不得弗迷乃指人而言廣顯道問納于/大麓烈風雷雨弗迷説者或謂大録萬機之政或謂登)
(封泰山二説如何先生曰史記載使舜/入山林烈風雷雨弗迷其道當從史記)纂註(吕氏曰慎/徽二字當)
(玩味慎有敬敷之意徽有在寛之意納夏氏曰五典之/屬即命以位之事  孔氏曰麓録也  舜使大録萬機)
(之政隂陽和風雨時各以其節不有迷錯愆伏舜之徳/合于天  蘇氏曰漢以來有大録萬機之説故章帝始)
(置太傅録尚書事晉以後強臣將簒者多為之考其所/由盖古文麓作㯟故誤爾  林氏曰堯時官莫尊于百)
(揆者大録萬機之政非百揆而何可證孔註之非揆李/氏曰胡不以孟年考之所謂主事而事治即典從  叙)
(穆穆之類是也所謂主祭而百神享即納大麓風雨弗/迷是也孟子之説書之義疏也  新安陳氏曰主祭録)
(萬機之説姑並存之邦愚謂此一節與堯典以親九族/而九族睦至恊和萬  而民時雍語意氣象相似分明)
(上句是感下句是應見二聖/人随感随應功用神速處)帝曰格汝舜詢事考言乃
言㡳可績三載汝陟帝位舜譲于徳弗嗣(格來詢謀乃也/汝㡳致陟升)
(堯言詢舜所行之事而考其言則見汝之言致可有功/于今三年矣汝冝升帝位也譲于徳譲于有徳之人也)
(或曰謙遜自以其/徳不足為嗣也)輯　録(陸農師㸃乃言㡳可績三載句/當如此格言堯命舜曰三載汝)
(陟帝位舜譲于徳弗嗣則是不居其位也其曰受終于/文祖則是攝行其事也故舜之攝不居其位不稱其號)
(只是攝行其職事爾到得後來舜遜于禹不復言位止曰/緫朕師爾其曰汝終陡元后則今不陟也率百官若帝)
(之初者但率百官如舜之初爾廣舜居攝時不知/稱號謂何觀受命則是已將天下分付他了廣)纂註
(吕氏曰敷言試功此唐虞觀人之成法舜登庸之初非特/歴試以事必甞敷陳以言故堯于此美其言與實相稱)
(也/)正月上日受終于文祖(上日朔日也葉氏曰上旬之之/日曾氏曰如上戊上辛上丁)
(類未詳孰是受終者堯于是終帝位之事而舜受/之也文祖者堯始祖之廟未詳所指為何人也)纂註
(唐孔氏曰上日言一歲日之上也受堯終帝位之事于/堯文徳之祖廟也  王氏炎曰文祖堯所從受天下者)
(也言吕氏曰堯已為天下得人則堯之責塞矣故曰受/終  受終則舜正始可知  愚謂堯老舜攝堯之為帝)
(自若也而遽以受終告祖者葢天子之有天下當以其/身為始終昔由祖以有其始今告祖以受其終此為告)
(攝而謂之受終葢/以重舜之責也)在璿璣玉衡以齊七政(在察也美珠/謂之璿璣機)
(也以璿飾璣所以象天體之轉運也衡横也謂衡簫也/以玉為管横而設之所以窺璣而齊七政之運行猶今)
(之渾天儀也七政日月五星也七者運行于天有遲有/速有順有逆猶人君之有政事也此言舜初攝位整理)
(庶務首察璣衡以齊七政葢厯象授時所當先也曰案/渾天儀者天文志云言天體者三家一曰周髀二  宣)
(夜三曰渾天宣夜絶無師説不知其狀如何周髀之術/以為天似覆盆葢以斗極為中中髙而四邊下日月傍)
(行遶之日近而見之為晝日逺而不見為夜蔡邕以為/考驗天象多所違失渾天説曰天之形狀似鳥卵地居)
(其中天包地外猶卵之裏黄圓如彈丸故曰渾天言其/形體渾渾然也其術以為天半覆地上半在地下其天)
(居地上見者一百八十二度半強地下亦然北極出地之/上三十六度南極入地下亦三十六度而嵩髙正當天)
(中極南五十五度當嵩高之上又其南十二度為夏至/之日道又其南二十四度為春秋分之日道又其南二)
(十四度為冬至之日道南下去地三十一度而已是夏/至日北去極六十七度春秋分去極九十一度冬至去)
(極一百一十五度此其大率也其南北極持其兩端其/天與日月星宿斜而迴轉此必古有其法遭秦而㓕至)
(漢武帝時洛下閎始經營之鮮于妄人又量度之至宣/帝時耿壽昌始鑄銅而為之象宋錢樂又鑄銅作渾天)
(儀衡長八尺孔徑一寸璣徑八尺圓周二丈三尺強轉/而望之以知日月星辰之所在即璿璣玉衡之遺法也)
(厯代以來其法漸宻本朝因之為儀三重其在外者曰/六合儀平置黒單環上刻十二辰入于四隅在地之位)
(以凖地靣而定四方側立黑雙環背刻去極度數以中分/天脊直跨地平使其半入地下而結於其子午以為天)
(經斜倚赤單環背刻赤道度數以平分天腹横繞天經環/亦使半出地上半入地下而結於其夘酉以為天緯三)
(表裏相結不動其天經之環則南北二極皆為圓軸虚/中而内向以挈三辰四逰之環以其上下四方于是可)
(考故曰六合次其内曰三辰儀側立黑雙環赤刻去極/度數外貫天經之軸内挈黄赤二道其赤道則為赤單)
(環外依天緯亦刻宿度而結于黒雙環之卯酉其黄道/則為黄單環亦刻宿度而又斜倚于赤道之腹以交結)
(于卯酉而半入其内以為春分後之日軌半出其外以/為秋分後之日軌又為白單環以承其交使不傾墊下)
(設機輪以水激之使其日夜随天東西運轉以象天行/以其日月星辰于是可考故曰三辰其最在内者曰四)
(逰儀亦為黒雙環如三辰儀之制以貫天經之軸其環/之内則兩面當中各施直距外指兩軸而當其要中之)
(内靣又為小窽以受玉衡要中之小軸使衡既得随環/東西運轉又可隨處南北低昂以待占候者之仰窺焉)
(以其東西南北無不周徧故曰四遊此其法之大略也/沈括曰舊法規環一面刻周天度一靣加銀丁葢以夜)
(候天晦不可目察則以手切之也古人以璿飾璣疑亦/為此今太史局秘書省銅儀制極精緻亦以銅丁為之)
(厯家之説又以北斗魁四星為璣杓三星為衡今詳經/文簡質不應北斗二字乃用寓名恐未必然姑存其説)
(以廣/異聞)輯録(孔註謂舜察天文齊七政以審已當天心與/否未必然只是從新整理起此是最先當理)
(㑹者故從此理㑹去廣書正義璿璣玉衡處説天體極/好閏祖書疏載在璿璣玉衡處先説箇天今人讀著亦)
(無甚𦂳要以某觀之若㸔得此亦可以想象天之形與/日月星辰之運進退疾徐之度皆有分數而厯數大槩)
(亦可知矣道夫先生一日論及璣衡及黄赤道日月躔/度潘子善曰嵩山本不當天之中為是天形欹側遂當)
(其中耳先生曰嵩山不是天之中乃是地之中黄道赤/道皆在嵩山之北南極北極天之樞紐只此處不動如)
(磨臍然此是天之中至極處如人之臍帶也一厯法要/當先論太虚以見三百六十五度四分度之  一一定)
(位然後論天行以見天度加損虚度之嵗/分嵗分既定然後七政乃可齊耳精語)纂註(唐孔疏/大要己)
(見傳中以林氏曰璣衡以步七政之軌度時數兩不差/謬故曰  齊日月五星在天有常度其災祥與政事相)
(應故曰七政之真氏曰舜受終之初察璿璣以揆七政之/運正如人子  事親候伺顔色惟恐一毫少咈于親心)
(此大舜事/天之敬也)肆類于上帝禋于六宗望于山川徧于羣神
(肆遂也類禋望皆祭名周禮肆師類造于上帝註云郊/祀者祭昊天之常祭非常祀而祭告于天其禮依郊祀)
(為之故曰類如泰誓武王伐商王制言天子將出皆云類/于上帝是也禋精意以享之謂宗尊也所尊祭者其祀)
(有六祭法曰埋少牢于泰昭祭時也相近于坎壇祭寒/暑也王宫祭日也夜明祭月也幽宗祭星也雩宗祭水)
(旱也山川名山大川五嶽四凟之屬望而祭之故曰望徧/周徧也羣神謂邱陵墳衍古昔聖賢之類言受終觀象)
(之後即祭祀上下/神祇以攝位告也)輯録(類只是祭天之名其義則不可/曉與所謂旅上帝同皆不可曉)
(然决非是常祭廣雉問六宗先生曰古註説得自好鄭/氏宗讀為禜即祭注中所謂祭時祭寒暑祭日祭月祭)
(星祭水旱者如此説則先祭上帝次禋六宗次望山川/然後徧及羣神次序則皆順又問五峯取張髦之說如)
(何先生曰非惟用改易經文兼之古者昭穆不盡稱宗/惟祖有功宗有徳故曰祖文王而宗武王且如西漢之)
(廟惟文帝稱太宗武帝稱世宗至/唐廟乃盡稱宗此不可以為據)纂註(王氏十朋曰肆/遂也因前事而)
(起後事之辭之鄭氏曰泰昭昭者明也亦壇也時四時/也亦謂隂陽  神也埋之者隂陽出入于地中也凡此)
(以下皆祭用少牢相近讀為禳祈郤也求也寒于坎暑于/壇王宫日壇夜明月壇宗讀為禜幽禜星壇雩禜水旱)
(壇事蘇氏曰晉張髦以六宗為三昭三穆受終之初既分/有  于文祖其事必及餘廟矣春秋不郊猶三望三望)
(野之星與國中山川乃知古者郊天必及天地間尊神/魯諸侯故三望而已此之禋六宗望山川徧羣神葢與)
(類上帝為一禮爾考之祭法其泰壇祭天即此類上帝/也祭時寒暑日月星水旱即此禋六宗也四坎壇祭四)
(方與山林川谷邱陵能出雲為風雨見怪物皆曰神有/天下者祭百神即此望山川徧羣神也祭法所叙舜典)
(之章句義疏也但鄭𤣥曲為/之説改宗為禜不可信耳)輯五瑞既月乃日覲四岳
羣牧班瑞于羣后(輯斂瑞信也公執桓圭侯執信圭伯/執躬圭子執榖璧男執蒲璧五等諸)
(侯執之以合符于天子而驗其信否也周禮天子執冒/以朝諸侯鄭氏註云名玉以冒以徳覆冒天下也諸侯)
(始受命天子錫以圭圭頭斜鋭其冒下斜刻小大長短/廣狹如之諸侯來朝天子以刻處冒其圭頭有不同者)
(則辨其偽也既盡覲見四岳四方之諸侯羣牧九州之/牧伯也程子曰輯五瑞徵五等諸侯也此已上皆正月)
(事至盡此月則四方諸侯有至者矣逺近不同來有先/後故日日見之不如他朝㑹之同期于一日葢欲以少)
(接之則得盡其詢察禮意也班頒同羣后即侯牧也既/見之後審知非偽則又班還其瑞以與天下正始也)
輯録(問輯五瑞既月乃日覲四岳羣牧班瑞于羣后恐/只是王畿之諸侯輯斂瑞玉是命圭合信如㸃檢)
(牌印之屬如何先生曰不當指殺王畿如顧命太保率/東方諸侯畢公率西方諸侯不數日間諸侯皆至如此)
(之速人傑覲是正君臣之禮較嚴天子當依而立不下/堂而見諸侯朝是講賔主之禮天子當宁而立在路寢)
(門之外相與揖/遜而入精語)纂註(陳氏大猷曰類帝而下見君受命/于天輯五瑞而下見臣受命于君)
(是陳氏曰瑞玉堯所賜也舜斂而復班之然/  玉也在堯則為堯賜在舜則為舜賜矣)嵗二月東
廵守至于岱宗柴望秩于山川肆覲東后協時月正日
同律度量衡修五禮五玉三帛二生一死贄如五器卒
乃復五月南廵守至于南岳如岱禮八月西廵守至于
西岳如初十有一月朔廵守至于北岳如西禮歸格于
藝祖用特(孟子曰天子適諸侯曰廵守廵守者廵所守/也嵗二月當廵守之年二月也岱宗泰山也)
(柴燔柴以祀天也望望秩以祀山川也秩者其牲幣祝/號之次第如五岳視三公四瀆視諸侯其餘視伯子男)
(者也東后東方之諸侯也時謂四時月謂月之大小日/謂日之甲乙其法略見上篇諸侯之國其有不齊者則)
(恊而正之也律謂十二律黄鍾大簇姑洗㽔賔夷則無/射大吕夾鍾仲吕林鍾南吕應鍾也六為律六為吕丸)
(十二管皆徑三分有竒空圍九分而黄鍾之長九寸大/吕以下律吕相間以次而短至應鍾而極焉以之制樂)
(而節聲音則長者聲下短者聲髙下者則重濁而舒遲/上者則輕凊而剽疾以之審度而度長短則九十分黄)
(鍾之長一為一分而十分為寸十寸為尺十尺為丈十/丈為引以之審量而量多少則黄鍾之管其容子榖秬)
(黍中者一千二百以為龠而十龠為合十合為升十升/為斗十斗為斛以之平衡而權輕重則黄鍾之龠所容)
(千二百黍其重十二銖兩龠則二十四銖為兩十六兩/為斤三十斤為鈞四鈞為石此黄鍾所以為萬事根本)
(諸侯之國其有不一者則審而同之也時月之差由積/日而成其法則先粗而後精度量衡受法于律其法則)
(先本而後末故言正日在恊時月之後同律在度量衡/之先立言之叙葢如此也五禮吉凶軍賔嘉也修之所)
(以同天下之風俗五玉五等諸侯所執者即五瑞也三/帛諸侯世子執纁公之孤執𤣥附庸之君執黄二生卿)
(執羔大夫執鴈一死士執雉五玉三帛二生一死所以/為贄而見者此九字當在肆覲東后之下恊時月正日)
(之上誤脱在此言東后之覲皆執此贄也如五器劉侍/講曰如同也五器即五禮之器也周禮六器六贄即舜)
(之遺法也卒乃復者舉祀禮覲諸侯一正朔同制度修/五禮如五器數事皆畢則不復東行而遂西向且轉而)
(南行也故曰卒乃復南岳衡山西岳華山北岳恒山二/月東五月南八月西十一月北各以其時也格至也言)
(至于其廟而祭告也藝祖疑即文祖或曰文祖藝祖之/所自出未有所考也特特牲謂一牛也古者君將出必)
(告于祖禰歸又至其廟而告之孝子不忍死其親出告一/反面之義也王制曰歸格于祖禰鄭註曰祖下及禰皆)
(牛程子以為但言藝祖舉尊□實皆告也但止就祖廟/共用一牛不如時祭各設主于其廟也二説未知孰是)
(今兩/存之)輯録(問先生建牧立伯小大相維自可以垂拱無/為矣何故復有巡守之舉豈牧伯不足任邪)
(或云因以祭天且朝諸侯又云君民一體不可邈然不/相接故必躬親廵撫然後上下情通而教化洽矣此先)
(王之誠心二説孰是先生曰建牧立監與廵守之義並/行不悖祭天朝諸侯廵撫之意皆在其中矣先王之政)
(體用兼舉本末偹具非若後世儒者一偏之説有體而/無用得本而遺末也精語廵守亦非舜創立此制葢亦)
(循襲將來故黄帝紀亦云披山通道未甞寕居註家以/至岱宗柴為句某謂當以柴望秩于山川為一句如柴)
(望大告武成漢郊祀志亦云柴望柣于山川恊時月正/日只是去合同其時月日爾非謂作厯也毎遇廵守凡)
(事理會一遍如文字之類廣問修五禮吳才老以為只/是五典之禮唐虞時無此因説舜典此叚疑有錯簡當)
(云肆覲東后五玉三帛二生一死贄恊月正日同律度/量衡修五禮如五器卒乃復如者齊一之義卒乃復者)
(事畢復歸也非謂復歸京師只是事畢還歸故亦曰復/前説班瑞于羣后則是還之也此二句夲横渠説又曰)
(卒乃復是事畢而歸非是以贄為復也義剛人傑問舜/之廵守是一年中遍四岳否曰觀具末後載歸格于藝)
(祖用特一句則是一年遍廵四岳矣問四岳惟衡山最恐/逺先儒以為非今之衡山别自有衡山不知在甚處曰)
(在嵩山之南若如此則四岳相去甚近矣又云唐虞時/以潜山為南岳五岳亦近非是一年往一處然古之天)
(子一嵗不能徧及四岳則到一方境/上㑹諸侯亦可周禮有此禮廣)纂註(林氏曰律之十/二又生于厯之)
(十二前律厯志云推厯成律故同律度量衡必先協時/月正日禮有因革損益故謂之修  陳氏經曰時月日)
(正朔所自出律度量衡制度所自始五禮名分上下所/由正非天子不議禮不制度不考文此所以大一統而)
(無國異政之患也器/曰瑞以形言則曰)　(夏氏曰以物言則曰玉以寳言則/鄭氏曰羔取其羣而不失其類鴈)
(取其候時而行雉取其守介死不失節也氏孔氏曰器/謂圭璧禮終則還之三帛生死則否  陳  曰此言復)
(後言歸復自方岳返也歸至帝都也春秋書公子遂如/齊至黄乃復書自彼返也又書季子來歸書至國都也)
(歸陳氏經曰歸而告至則出告可知有吕氏曰廵守而/  苟民物有一不得其所其見祖廟  愧必矣想舜歸)
(格之時此心無愧對越在廟慰愜可知也問林氏曰胡/旦疑一歳不能周萬五千里此不然叔恬  王通舜一)
(歳而廵守四岳國不費而民不勞何也曰儀衞少而征/求寡也  陳氏大猷曰天下非一人所能獨治于是有)
(封建諸侯不能保其常治于是有廵守廵守所以維持子/封建也歳月易流人心易懈法度易弛上下易隔非天)
(時廵考察作新之治豈能乆而無弊哉位吕氏曰自此/以下至遏宻八音以前皆史雜載舜攝  二十八年中)
(之/事)五載一廵守羣后四朝敷奏以言明試以功車服以
庸(五載之内天子廵守者一諸侯來朝者四盖廵守之/明年則東方諸侯來朝于天子之國又明年則南方)
(之諸侯來朝又明年則西方之諸侯來朝又明年則北方/之諸侯來朝又明年則天子復廵守是則天子諸侯雖)
(有尊卑而一往一來禮無不答是以上下交通而逺近言/洽和也敷陳奏進也周禮曰民功曰庸程子曰敷奏以)
(者使各陳其為治之説言之善者則従而明考其功有/功則賜車服以旌異之其言不善則又有以告飭之也)
(林氏曰天子廵守則有恊時月日以下等/事諸侯來朝則有敷奏以言以下等事)輯錄(五載一/廵守此)
(是立法如此若一歳間行一遍則去一方近處㑹一方/之諸侯如周禮所謂十二歳廵守殷國殷國則是㑹一)
(方之諸侯使來朝也則/廵守去回禮一畨義剛)纂註(孔氏曰功成則賜車服以/表顯其能用  鄭氏曰巡)
(守之年諸侯各朝于方岳其間四年諸侯來朝于京師以庸/表顯其人有才能可用也人以車服為榮故天子之賞)
(諸侯皆以車服賜之覲禮云天子賜侯氏以車服是也/又如采菽詩云君子來朝何以予之雖無予之路車乗)
(馬又何予之𤣥衮及黼/皆庸以車服之證也)肇十有二州封十有二山濬川
(肇始也十二州冀兖青徐荆揚豫梁雍幽并營也中古/之地但為九州曰冀兖青徐荆揚豫梁雍禹治水作貢)
(亦因其舊及舜即位以冀青地廣始分冀東恒山之地東/為并州其東北醫無閭之地為幽州又分青之東北遼)
(等處為營州而冀州止有河内之地今河東一路是也/封表也封十二山者毎州封表一山以為一州之鎮如)
(職方氏言揚州其山鎮曰㑹稽之類濬川濬導十二州/之川也然舜既分十有二州而至商時又但言九圍九)
(有周禮職方氏亦止列為九州有揚荆豫青兖雍幽冀/并而無徐梁營也則是為十二州葢不甚乆不知其自)
(何時復合為九也吳氏曰此一節在禹治水之後其次/叙不當在四罪之先盖史官泛記舜所行之大事初不)
(計先後/之叙也)輯録(肇十有二州冀州堯所都此地已狹若又/分而為幽并二州則三州疆界極不多了)
(青州分為營州亦然葉氏曰分冀州西為并州北為幽/州青州又在帝都之東分其東北為營州廣蔡仲黙集)
(註尚書至肇十有二州因云禹即位後又并作九州先/生曰也見不得但後面皆只説帝命式于九圍以有九)
(有之師不知是甚時/又復并作九州義剛)纂註(孔氏曰封大也之唐孔氏曰/爾雅釋地九州  名于禹貢)
(無梁青而有幽營孫炎以爾雅與禹貢職方皆不同疑/是殷制  新安陳氏曰舜即位初咨十有二牧後又曰)
(州十有二師則終舜之世分九州為十二州可見矣又/曰禹又并為九州有左傳可證宣三年昔夏之方有徳)
(也貢金九牧強龜山楊氏曰十二州九州或分或合因/時而已不必  為之説  劉氏貞曰帝都冀州冀州北)
(接北狄而其域大于九州分冀為幽并以此二州捍狄/使不得接畿甸所以壯帝畿之翼衛而禦外夷之輕侮)
(也為曽氏曰舜分冀州之正北為幽州西北為并州東/北  營州  王氏炎曰孔氏謂分青為營非也姑俻二)
(説忘吕氏曰禹治水甞濬州今水平復濬安/不  危也川不言十二川無大小皆濬也)象以典刑
流宥五刑鞭作官刑扑作敎刑金作贖刑𤯝災肆赦怙
終賊刑欽哉欽哉惟刑之恤哉(象如天之垂象以示人/而典者常也示人以常)
(刑所謂墨劓剕宮大辟五刑之止也所以待夫元惡大/憝殺人傷人穿窬淫放凡罪之不可宥者也流宥五刑)
(者流遣之使遠去如下文流放竄殛之類也宥寛也所/以寛夫罪之稍輕雖入于五刑而情可矜法可疑與夫)
(親貴勲勞而不可加以刑者則以此而寛之也鞭作官刑/者木末垂革官府之刑也扑作敎刑者夏楚二物學校)
(之刑也皆以待夫罪之輕者金作贖刑者金黄金贖贖/其罪也葢罪之極輕雖入于鞭扑之刑而情法猶有可)
(議者也此五句者從重入輕各有條理法之正也肆縱/也𤯝災肆赦者眚謂過  誤災謂不幸若人有如此而)
(入于刑則又不待流宥金贖而直赦之也賊殺也怙終/賊刑者怙謂有恃終謂再犯若人有如此而入于刑則)
(雖當宥當贖亦不許其宥不聴其贖而必刑之也此二/句者或由重而即輕或由輕而即重葢用法之權衡所)
(謂法外意也聖人立法制刑之本末此七言者大略盡之/矣雖其輕重取舍陽舒隂惨之不同然欽哉欽哉惟刑)
(之恤之意則未始不行乎其間也葢其輕重毫釐之間/各有攸當者乃天討不易之定理而欽恤之意行乎其)
(間則可以見聖人好生之木心也據此經文則五刑有之/流宥而無金贖周禮秋官亦無其文至吕刑乃有五等)
(罰疑穆王始制之非法之正也葢當刑而贖則失之輕/疑赦而贖則失之重且使富者幸免貧者受刑又非所)
(以為/平也)輯録(云云夫豈一于輕而已哉又以舜命臯陶之/辭考之士官所掌惟象流二法而已其曰惟)
(明克允則或刑或宥亦惟其當而無以加矣又豈一于/宥而無刑哉今必曰堯舜之世有宥而無刑則是殺人)
(者不死而傷人者不刑也是聖人之心不忍于元惡大/憝而反忍于銜寛抱痛之良民也是所謂怗終賊刑刑)
(故無小者皆為空言以誤後世也其必不然也亦明矣夫/刑雖非先王所恃以為治然以刑弼敎禁民為非則所謂)
(傷肌膚以懲惡者亦既竭心思而繼之以不忍人之政/之一端也今徒流之法既不足以止穿窬淫放之姦而)
(其過于重者則又有不當死而死如强暴賊滿之類者/苟采陳羣之議一以宫剕之辟當之則雖殘其支體而)
(實全其軀命且絶其為亂之本而使後無以肆馬豈不/仰合先王之意而下適當時之宜哉况君子得志而)
(有為則飬之之具教之之術亦必随力之所至而汲汲/焉固不應因循苟且直以不養不教為當然而熟視其)
(争奪相殺于前也荅鄭景室書後一半前一半蔡傳全/用正好生之本心象者象其人所犯之罪而加之以所)
(犯之刑典常也即墨劓剕宫大辟之常刑也象以典刑/此一句乃五句之綱領諸刑之緫括猶今之刑皆結于)
(笞杖徒流絞斬也凡人所犯合墨則加以墨刑所犯合/劓則加以劓刑剕宫大辟皆然猶夷人定法傷人者償)
(創折人手者亦折其手傷人目者亦傷其目之類流宥/五刑者其人所犯合此五刑而情輕可恕或因過誤則)
(全其支體不加刀鋸但流以宥之屏之逺方不與同齒/如五流有宅五宅三居之類是也鞭作官刑者此官府)
(之刑猶今之鞭撻吏人葢自有一項刑立以治官府之/胥史如周禮治胥史鞭五百鞭三百之類扑作教刑此)
(一項學官之刑猶今之學舍夏楚如習射習藝春秋教/以禮樂冬夏教以詩書凡教人之事有不率者則用此)
(刑扑之如侯明撻記之類是也金作贖刑謂鞭扑二刑/之可恕者則許用金以贖其罪如此解釋則五句之義)
(豈不粲然明白象以典刑之輕者有流以宥之鞭扑之/刑之輕者有金以贖之流宥所以寛五刑贖刑所以寛)
(鞭扑聖人斟酌損益低昂輕重莫不合天理人心之自/然而無毫釐杪忽之差所謂既竭心思焉繼之以不忍)
(人之政如何説聖人專意只在教化刑非所急聖人固/以教化為急若有犯者須以此刑治之豈得置而不用)
(問贖刑非古法曰然贖刑起周穆王古之所謂贖刑者/贖鞭扑耳夫既以殺人傷人矣又使之得以金贖則有)
(財者皆可以殺人傷人而無辜被􁀤者何其大不幸也/且殺人者安然居乎鄉里彼孝子順孫之欲報其親者)
(豈肯安于此乎所以屏之四裔流之遠方彼此兩全之/也僴聖人之心未感于物其體廣大而虚明絶無毫髮)
(偏倚所謂天下之大本者也及其感于物也則喜怒哀樂之/用各随所感而應之無一不中節者所謂天下之達道也)
(葢自本體而言如鏡之未有照則虚而已矣如衡之未/有所加則平而已矣至語其用則以其至虚而好醜無)
(所遁其形以其至平而輕重不能違其則此所以致其/中和而天地位萬物育雖以天下之大而不外乎吾心)
(造化之中也以此而論則知聖人之于天下其所以慶/賞威刑之具者莫不各有所由而舜典所論敷奏以言)
(明試以功車服以庸與夫制刑明辟之意皆可得而言/矣雖然喜而賞者陽也聖人之所欲也怒而刑者隂也)
(聖人之所惡也是以聖人之心雖曰至虚至平無所偏/倚而于此二者之間其所以處之亦不能無少不同者)
(故其言又曰罪疑惟輕功疑惟重此則聖人之㣲意然/其行之也雖曰好賞而不能賞無功之士雖曰惡刑而)
(不敢縱有罪之人而功罪之實苟已曉然而無疑則雖/欲輕之重之而不可得是又未甞不虚不平而大本之)
(立達道之行固自若也故其賞也必察其言審其功而民/後加以車服之賜其刑也必曰象以典刑者畫象而示)
(以墨劓剕宫大辟五等肉刑之常法也其曰流宥五刑/者放之于遠所以寛夫犯此肉刑而情輕之人也其曰)
(鞭作官刑扑作教刑者官府學校之刑所以馭夫罪之/小而未麗于五刑者也其曰金作贖刑者使之入金而)
(免其罪所以贖夫犯此鞭扑之刑而情之又輕者也此/五者刑之法也其曰眚災肆赦者言不幸而觸罪者則)
(肆而赦之其曰怙終賊刑言有恃而不改者則戝而刑/之此二者法外之意猶今律令之名例也其曰欽哉欽)
(战惟刑之恤哉者此聖人畏刑之心閔夫死者之不可/復生刑者之不可復續惟恐察之有不審施之有不當)
(又雖已得其情而猶必矜其不教無知而抵冐至此也/嗚呼詳此數言則聖人制刑之意可見而其于輕重淺)
(深出入取舍之際亦已審矣雖其重者或至于誅斬斷/割而不少貸然本其所以至此則其所以施于人者亦)
(必甞有如是之酷矣是以聖人不忍其被酷者銜寃負/痛而為是以報之雖若甚惨而語其實則為適得其宜)
(雖以不忍之心畏刑之甚而不得赦也惟其情之輕者/聖人于此乃得以施其不忍畏刑之意而有以宥之然)
(亦必投之逺方以禦魑魅葢以此等所犯非殺傷人則/亦或淫或盗其情雖輕而罪實重若使既免于刑而又)
(得使還郷復為平民則彼之被其害者寡妻孤子將何/面目以見之而此幸免之人髪膚支體了無所傷又將)
(得以遂其前日之惡而不悔此所以必曰流以宥之而/又有五流有宅五宅三居之文也若夫鞭扑之刑則雖)
(刑之至小而情之輕者亦必許其入金以贖而不忍輙/以真刑加之是亦仁矣然而流專以宥肉刑而不下及)
(于鞭扑贖專以待鞭扑而不上及于肉刑則其輕重之/間又未甞不致辦也至于過誤必赦故犯必誅之法則)
(又權衡乎五者之内欽哉欽哉惟刑之恤之㫖則常通/貫乎七者之中此聖人制刑明辟之意所以雖或至于)
(殺人而其反覆表裏至精至宻之妙一一皆從廣大虚/明心中流出而非私智之所為也而或者之論乃謂上)
(古惟有肉刑舜之為流為贖為鞭為扑乃不忍民之斬/戮而始為輕刑者則是自堯以上雖犯鞭扑之刑者亦)
(必使從墨劓之坐而舜之心乃不忍于殺傷淫盜之凶/賊而反忍于見殺見傷為所侵犯之良民也聖人之心)
(其不如是之殘忍偏倚而失其正亦已明矣乂謂周之/穆王五刑皆贖為能復舜之舊者則固不察乎舜之贖)
(初不上及五刑又不察乎穆王之法亦必疑而後贖也/且以漢宣之世張敞以討羗之役兵食不羅建為入榖)
(贖罪之法初亦未甞及夫殺人及盜之品也而蕭望之/等猶以為如此則富者得生貧者獨死恐開利路以傷)
(治化曾謂三代之隆而以是為得哉嗚呼世衰學絶士/不聞道是以雖有粹美之資而不免一偏之弊其于聖)
(人公平正大之心有所不識而徒知切切焉飾其偏見/之私以為美談若此多矣可勝辨哉若夫穆王人事以)
(予料之殆必由其廵遊無度財匱民勞至其术年無以/為計乃特為此一切權宜之術以自豐而又託于輕刑)
(之説以違道而于譽耳夫子存之葢以示戒而程子䇿/試甞發問焉其意亦可見矣或者又謂四凶之罪不輕)
(于少正卯舜乃不誅而流之以為輕刑之驗殊不知共/兜朋黨鯀功不就其罪本不至死三苗拒命雖若可誅)
(而蠻夷之國聖人本以荒忽不常待之雖有負犯不為/畔臣則姑竄之逺方亦正得其宜耳非故為是以輕之)
(也若少正卯之事則予甞竊疑之葢論語所不載子思/孟子所不言雖以左氏春秋内外傳之誣且駁而猶不)
(道也乃獨荀况言之是必齊魯陋儒憤聖人之失職故/為此説以夸其權吾又安敢信其言遽稽以為决乎聊)
(并記之以俟來者象刑説問吳才老云是五典之刑如所/謂不孝之刑不悌之刑先生曰此是亂説凡人有罪合)
(用五刑如何不用荀子肖一篇專論此意説得甚好□/或問欽哉欽哉惟刑之恤哉先生曰多有人解書做寛)
(恤之恤某之意不然若作寛恤如被殺者不令償命死/者何辜大率是説刑者民之司命不可不謹如斷者不)
(可續乃矜恤之恤耳友仁今之法家多惑于報應禍福/之説故多出人罪以求福報夫使無罪者不得直而有)
(罪者反得釋是乃所以為惡耳何福報之有書曰欽哉/欽哉惟刑之恤哉所謂欽恤云者正以詳審曲直令有)
(罪者不得免而無罪者不得濫刑也今之法官惑于欽/恤之説以為當寛人之罪而出其法故凡罪之當殺者)
(莫不多為可出之塗以俟奏載既云奏載則大率減等貫/當斬者配當配者徒當徒者杖當杖者笞是乃賣弄條)
(侮法而受賕者耳何欽恤之有古之律令謂法不能决/者則俟奏箴今乃明知其罪之當死亦莫不為可生之)
(塗以生之惟壽皇不然其情理/重者皆殺之□僴参用格言)流共工于幽洲放驩兜
于崇山竄三苗于三危殛鯀于羽山四罪而天下咸服
(流遣之逺去如水之流也放置之于此不得他適也竄法/則驅逐禁錮之殛則拘囚困苦之随其罪之輕重而異)
(也共工驩兜鯀事見上篇三苗國名在江南荆揚之間/恃險為亂者也幽洲北裔之地水中可居曰洲崇山南)
(裔之山在今澧州三危西裔之地即雍之所謂三危既/宅者羽山東裔之山即徐之䝉羽其藝者服者天下皆)
(服其用刑之當罪也程子曰舜之誅四凶怒在四凶舜/何與焉盖因是人有可怒之事而怒之聖人之心本無)
(怒也聖人以天下之怒為怒故天下咸服之春秋傳所/記四凶之名與此不同説者以窮奇為共工渾敦為驩)
(兜饕餮為三苗檮杌為/鯀不知其果然否也)輯録(放驩兜于崇山或云在今/澧州慈利縣義剛殛鯀于)
(羽山想是偶然在彼而殛之程子謂時適在彼是也若/曰罪之彰著或害功敗事于彼則未可知也犬扺此等)
(隔絶遥逺又無證據只説得箇大綱如此便了不必説/殺了便受折難廣四凶只縁堯舉舜而遜之以位故不)
(服而抵于罪在堯時則其罪未彰又他畢竟是箇世家/大族又未有過惡故動他朱得廣殛非殺也洪範云殛)
(死猶言貶死岳問舜不惟徳盛又且才髙嗣位未幾如/齊七政覲四  恊時月正日同律度量衡肇十二州封)
(十二山及四罪而天下服一齊做了其功用神速/如此曰聖人作處自别故書稱三載底可績徳明)纂註
(孫氏覺曰放重于流竄重于放殛重于竄州林氏曰殛/鯀竄苗當在洪水未平之前巡守肇十二  當在禹平)
(水之後吏因言舜言之恤刑遂舉四凶事繫于下耳世/徒見四凶得罪不在堯世則謂堯不能去不知舜之去)
(四凶乃在歴試之時實受堯命如禹居攝時亦受舜命/征苗也  新安胡氏曰觀此在帝乃殂落之前則可見)
(矣/)二十有八載帝乃殂落百姓如䘮考妣三載四海遏
密八音(殂落死也死者魂氣歸于天故曰殂體魄歸于地/故曰落䘮為之服也遏絶密静也八音金石絲)
(竹匏土革木也言堯聖徳廣大恩澤隆厚故四海之民/思慕之深至于如此也儀禮圻内之民為天子齊衰三)
(月圻外之民無服今應服三月者如䘮考妣應典服者/遏密八音堯十六即位在位七十載又試舜三載老不)
(聽政二十八載乃崩/在位通計百單一年)輯録(林少頴解殂落云魂殂而魄/落説得好便是魂升于天魄)
(降于地底意思方子堯崩百姓如喪考妣三載四海遏/宻八音百姓如䘮考妣此是本分四海遏宻八音以禮)
(論之則為過為天子服三年之䘮只是圻内諸侯之國/則不然為君為父皆服斬衰君謂天子諸侯及大夫之)
(有地者大夫之邑以大夫為君大夫以諸侯為君諸侯/以天子為君各為其君服斬衰諸侯之大夫却為天子)
(服齊衰三月禮無二斬故也公之䘮諸達官之長杖逹/官謂通于君得奏事者各以其長其長杖其下者不杖)
(可知文蔚問後世不封建諸侯天下一統百姓當為天/子何服曰三月天下服地雖有逺近聞䘮有先後然亦)
(不過三/月文蔚)纂註(孔氏曰堯凡夀一百一十七年歳唐孔氏/曰計堯之壽惟有一百一十六  葢誤為)
(七也情王氏炎曰此言哀/慕之  非言䘮服之禮也)月正元日舜格于文祖(月正/正月)
(也元日朔日也漢孔氏曰舜服堯䘮三年畢將即政故/復至文祖廟告蘇氏曰受終告攝此告即位也然春秋)
(國君皆以遭䘮之明年即位于廟而據也/改元孔氏云喪畢之明年不知何所)輯録(堯舜之廟雖/不可考然以)
(義理推之堯之廟當立于丹朱之國所謂修其禮物作/賔于王家葢神不歆非類民不祀非族故禮記有虞氏)
(禘黄帝而郊嚳祖顓頊而/宗堯伊川以為可疑□子)詢于四岳闢四門明四目達
四聦(詢謀闢開也舜既告廟即位乃謀治于四岳之官/開四方之門以來天下之賢俊廣四方之視聴以)
(决天下/之壅蔽)輯録(問明四目達四聦是逹天下之聰明否曰/固是曰孔安國言廣視聴于四方如何曰)
(亦是以天下之目為目以/天下之耳為耳之意人傑)纂註(唐孔氏曰明四方之目/使為己逺視四方也達)
(四方之聦使為己逺聴聞四方也恐逺方有所壅塞令為/己悉聞見之  陳氏大猷曰舜初攝位則覲岳牧初即)
(位則復詢岳咨牧葢内外之要職莫先焉岳新安陳氏/曰自此至惟時亮天功紀舜初即位事四  總四方諸)
(侯故以闢四方之門廣視聽于四方者咨詢之闢四門/有以天下為一家之氣象焉明四目逹四聦有以天下)
(為一身之/精神焉)咨十有二牧曰食哉惟時柔逺能邇惇徳允
元而難任人蠻夷率服(牧飬民之官十二牧十二州之/牧也王政以食為首農事以時)
(為先舜言足食之道惟在于不違農時也柔者寛而撫/之也能者擾而習之也逺近之勢如此先其略而後其)
(詳也惇厚允信也徳有徳之人也元仁厚之人也難拒/絶也任古文作壬包藏凶惡之人也言當厚有徳信仁)
(人而拒奸惡也凡此五者處之各得其冝則不/特中國順治雖蠻夷之國亦相率而服從矣)輯録(柔/逺)
(能邇柔逺却説得輕能邇是奈何得他使之帖服之意/人傑惇徳允元只是説自己徳使之厚其徳信其仁難)
(字只作平聲任如字難任人言不可/輕易任用人也廣與傳異姑存之)纂註(孔氏曰所重/在民食惟當)
(敬授民時柔安言當安逺乃能安近厚行徳信使足長/善任佞難拒也  蘇氏曰能讀如不相能之能懷柔逺)
(者使與近者相能之陳氏曰能者馴服其教化之意文作/吕氏曰難非特去  常有戒懼之意  吳氏曰任古)
(壬以孔壬觀之可見舉新安陳氏曰重民食一遐邇親/君子逺小人則内治  而外夷服欲州牧以是為國而)
(率諸/侯也)舜曰咨四岳有能奮庸熈帝之載使宅百揆亮采
惠疇僉曰伯禹作司空帝曰俞咨禹汝平水土惟時懋
哉禹拜稽首讓于稷契暨臯陶帝曰俞汝往哉(奮起熈/廣載事)
(亮明惠順疇類也一説亮相也舜言有能奮起事功以/廣帝堯之事者使居百揆之位以明亮庶事而順成庶)
(類也僉衆也四岳所領四方諸侯之在朝者也禹姒姓/崇伯鯀之子也平水土者司空之職時是懋勉也指百)
(揆之事以勉之也葢四岳及諸侯言伯禹見作司空可/宅百揆帝然其舉而咨禹使仍作司空而兼行百揆之)
(事録其舊績而勉其新功也以司空兼百揆如周以六/卿兼三公後世以他官平章事知政事亦此類也稽首)
(首至地稷田正官稷名棄姓姬氏封于邰契臣名姓子/氏封于商稷契皆帝嚳之子暨及也臯陶亦臣名俞者)
(然其舉也汝往哉者不聽其讓也此章稱舜曰此下方/稱帝曰以見堯老舜攝堯在時舜未甞稱帝此後舜方)
(真即帝位/而稱帝也)輯録(問亮衆惠疇先生云疇類也與儔同惠也/疇順衆也疇咨若予采舉其類而咨詢)
(人傑禹以司空行宰相事汝平水土則是司空之職惟/時懋哉則又勉以行百揆之事廣禹以司空宅百揆猶)
(周以六卿兼三公今以户部/侍郎兼平章事模様義剛)纂註(林氏曰書于名分之/際最嚴葢恐渉于疑)
(似而起後世之論也如舜居攝疑其稱帝故于命禹稱多/舜曰以見前此未甞稱帝也周公攝政疑其稱王故于)
(方言周公曰王若曰以見周公雖攝而號令皆成王之/命也後世尚有言舜南面而立堯北面而朝及周公負)
(黼扆以朝諸侯者不吕氏曰當時紹堯極治何用奮迅新/激昂葢天下之治  進則退必常存奮起之心乃有日)
(不窮之理雖極治之時此意不可忘也無陳氏曰舜豈/不知禹之必詢于衆者付之公論而我  與也  唐孔)
(氏曰伯爵也禹代父鯀為崇伯入為天子司空故稱/伯禹  劉氏向曰舜命九官濟濟相譲和之至也)帝
曰棄黎民阻飢汝后稷播時百穀(阻厄后君也有爵土/之稱播布也穀非一)
(種故曰百穀此因禹之譲而申/命之使仍舊職以終其事也)纂註(唐孔氏曰黎民阻/飢謂往者洪水時)
(之張氏曰棄以名命之稷以官稱之百唐孔氏曰稷五穀/  長故以名主榖之官  孔氏曰播  榖美其前功以)
(勉之師葉氏曰史記言稷少好耕農民皆法則之堯舉/為農  使教民稼穡則棄之為稷堯時已然舜以舊官)
(申命之耳吕氏曰阻飢猾夏當時豈/有此事然尚憂此所以為唐虞也)帝曰契百姓不
親五品不遜汝作司徒敬敷五敎在寛(親相親睦也五/品父子君臣夫)
(婦長㓜朋友五者之名位等級也遜順也司徒掌敎之/官敷布也五敎父子有親君臣有義夫婦有别長㓜有)
(叙朋友有信以五者當然之理而為教令也敬敬其事/也聖賢之于事雖無所不敬而此又事之大者故特以)
(敬言之寛裕以待之也葢五者之理出于人心之本然/非有強而後能者自其拘于氣質之偏溺于物欲之蔽)
(始有昧于其理而不相親愛不相遜順者于是因禹之/譲又申命契仍為司徒使之敬以敷教而又寛裕以待)
(之使之優柔浸漬以漸而入則其天性之真自然呈露輔/不能自已而無無耻之患矣孟子所引堯言勞來匡直)
(翼使自得之又從而/振徳之亦此意也)輯録(舜之命契不過是欲使父子/有親止有信只是此五者至)
(于後來聖賢千言萬語只是欲明此而已語略義剛問/堯徳化如此乆何故至舜猶曰百姓不親五品不遜先)
(生曰也只怕恁地政敬敷五教在寛只是不急迫慢慢/地養他節古人為  一本于寛竊謂今必須反之以嚴)
(葢必須如是矯之而後有以得其當今人為寛至于事/無統紀緩急予奪之權皆不在我下稍夘是姦豪得志)
(平民不蒙其惠反受其殃矣語略今人説寛政多是事/事不管某謂壊了這箇寛字格言禮樂所以成教化而)
(兵刑輔之當唐虞之時禮樂之官析為二/兵刑之官合為一詳略之意可見精語)纂註(唐氏曰/命稷而)
(後命契富而後教之序也主成四百家曰不親由于不/遜  陳氏大猷曰以敬為  則所以教之者無不至特)
(慮其失之迫耳故言在寛寛得無縱弛之患乎曰主于之/敬而行之以寛自不至於縱弛也  新安陳氏曰施敎)
(道敬寛二字不可闕一穆王命君牙曰敬明乃訓曰𢎞/敷五典得敬寛之意舜此二義上以堯之匡直自得為)
(法下可以為萬世法朱子敎學者曰/嚴立課程寛著意思其亦此意也夫)帝曰臯陶蠻夷猾
夏㓂賊姦宄汝作士五刑有服五服三就五流有宅五
宅三居惟明克允(猾亂夏明而大也曽氏曰中國文明/之地故曰華夏四時之夏疑亦取此)
(義也刼人曰㓂殺人曰賊在外曰姦在内曰宄士理官也/服服其罪也吕刑所謂上服下服是也三就孔氏以為)
(大罪于原野大夫于朝士于市不知何據竊恐惟大辟欲/棄之于市宫辟則下蠶室餘刑亦就屏處葢非死刑不)
(使風中其瘡誤而至死聖人之仁也五流五等象刑之/當宥者也五宅三居者流雖有五而宅之但為三等之)
(居如列爵惟五分上惟三也孔氏以為大罪居于四裔/次則九州之外次則千里之外雖亦未見其所據然大)
(槩當略近之此亦因禹之讓而申命之又戒以必/當致其明察乃能使刑當其罪而人無不信服也)輯錄
(義剛問變夷猾夏是有苗否先生曰也不專指此但官/為此而設  五服三就若大辟則就市宫刑則如漢時)
(就蠶室其墨劓剕三刑度亦必有一所在刑之既非死/刑則傷人之肌體不可不擇一深密之所但不至如蠶)
(室耳廣三就只當從古注五宅三居宅只訓居人傑五/刑三就用五刑就三處故大辟棄于市宫刑下蠶室其)
(他底刑也是就箇隠風處不然牽去當風處/割了耳鼻豈不害破傷風胡亂死了人義剛)纂註(王氏/十朋)
(曰命臯陶次于契刑所以弼教也與王氏曰三就就輕就/重與就輕重之中三居居逺居近  居逺近之中姑備)
(一説取陳氏曰易卦言用刑者如噬嗑如賁如旅其象/皆有  于離用刑在惟明可知矣居刑官不明不足以)
(盡人心不允不足以當人罪故戒以惟明充允簡夏氏/曰舜命契教以一言曰寛命臯教以一言曰明  而易)
(守也董孫氏曰惟明則情偽畢知克允則輕重適當之/復齊  氏曰或言帝者之世詳于化而略于政王者)
(世詳于政而略于化虞時兵刑之官合為一而禮樂分/為二成周禮樂之官合為一而兵刑分為二故此蠻夷)
(猾夏亦以命臯然經只言五刑五流未甞言兵也後征/苗之兵禹實掌之未甞用臯則兵刑非兼掌矣  新安)
(胡氏曰一説有猾夏則姦宄因以生舜命/臯掌刑治㓂賊主意不在蠻夷也姑存之)帝曰疇若予
工僉曰垂哉帝曰俞咨垂汝共工垂拜稽首讓于殳斨
暨伯與帝曰俞往哉汝諧(若順其理而治之也曲禮六/工有土工金工石工木工獸)
(工草工周禮有攻木之工攻金之工攻皮之工設色之/工搏埴之工皆是也帝問誰能順冶予百工之事者垂)
(臣名有巧思莊子曰攦工倕之指即此也殳斨伯與三/臣名也殳以積竹為兵建兵車者斨方銎斧也古者多)
(以其所能為名殳斨豈能為二器者/歟往哉汝諧者往哉汝和其職也)纂註(張氏曰守法/信度因聖人)
(創作之制而持循之此之謂若無新安陳氏曰垂之巧/因萬物自然之理而為之行所  事之大智大巧耳豈)
(若後世之器械技巧咸精其能作為淫巧以/蕩上心之比哉  陸音攦郭吕係力結二反)帝曰疇若
予上下草木鳥獸僉曰益哉帝曰俞咨益汝作朕虞益
拜稽首讓于朱虎熊羆帝曰俞往哉汝諧(上下山林澤/藪也虞掌山)
(澤之官周禮分為虞衡屬于夏官朱虎熊羆四臣名也/髙辛氏之子有曰伸虎仲熊意以獸為名者亦以其能)
(服是獸而得名與史記曰朱虎熊羆為伯/益之佐前殳斨伯與當亦為垂之佐也)輯錄(孟子說/益烈山)
(澤而焚之是使之除去障翳驅逐禽獸耳未必使之為/虞官也至舜命之作虞然後使之養育其草木鳥獸耳)
(廣/)纂註(孔氏曰若謂順施政敎取之有時用之有節獸/張氏曰聖人以萬物為一體故曰予草木鳥)
(先王之世山澤為之厲禁獺祭魚然後漁人入澤梁與/夫昆蟲未蟄不以火田之類皆若之之事故獸魚咸若)
(所以為夏后鹿濯魚躍所以為文王然至於禽獸繁殖則有/益之烈而焚有周公之驅而寕葢若順也居于山澤順)
(也交于中國非順也豈以姑息為若哉以吕氏曰君為/天下萬物之主故鳥獸草木莫不有職  掌之後世之)
(君不識代天理物民與物理一而分殊民且不恤安能/用心到此此見唐虞天涵地育廣大氣象  新安陳氏)
(曰所以盡人之性亦必盡物之性也為林氏曰益向雖/掌火烈山澤特為禹之佐至此方正  虞  曽氏曰周)
(禮有山虞澤虞等益蓋衆虞之長耳字陳氏大猷/曰餘官有教戒之辭工虞獨無者若  己該之矣)帝曰
咨四岳有能典朕三禮僉曰伯夷帝曰俞咨伯汝作秩
宗夙夜惟寅直哉惟清伯拜稽首譲于䕫龍帝曰俞往
欽哉(典主也三禮祀天神享人鬼祭地祗之禮也伯夷/臣名姜姓秩叙也宗祖廟也秋宗叙次百神之官)
(而專以秩宗名之者盖以宗廟為主也周禮亦謂之宗/伯而都家皆有宗人之官以掌祭祀之事亦此意也夙)
(早寅敬畏也直者心無私曲之謂人能敬以直内不使/少有私曲則其心潔淸而無物欲之汚可以交于神明)
(矣夔龍/二臣名)輯錄(惟寅故直惟直故清義剛問夙夜惟寅直/哉惟清曰人能敬則内自直内直則㸔得)
(那禮文分明不糊塗也廣問伯夷典禮而曰夙夜惟寅/直哉惟清何也曰禮是見成制度夙夜惟寅直哉惟清)
(乃所以行其禮也今/太常有寅清堂人傑)纂註(葉氏曰天秩之禮天下莫不/宗焉故曰秩宗  或曰宗如)
(宗主之宗天秩之禮此官實主之矣新安陳氏曰九官/惟百揆秩宗咨四岳而命重可知  心者神明之舍所)
(以交于神明之本也敬則能直内直内則清明在躬敬其/本而直清其效也禮敬而已矣既戒以寅猶勉以欽丁)
(寧至/矣)帝曰夔命汝典樂敎胄子直而温寛而栗剛而無
虐簡而無傲詩言志歌永言聲依永律和聲八音克諧
無相奪倫神人以和夔曰於予擊石拊石百獸率舞(冑/長)
(也自天子至卿大夫之適子也栗莊敬也上二無字與/毋同凡人直者必不足于温故欲其温寛者必不足于)
(栗故欲其栗所以慮其偏而輔翼之也剛者必至于虐/故欲其無虐簡者必至于傲故欲其無傲所以防其過)
(而戒禁之也教冑子者欲其如此而其所以教之之具/則又專在于樂如周禮大司樂掌成均之法以教國子)
(弟而孔子亦曰興于詩成于樂葢所以蕩滌邪穢斟酌/飽滿動盪血脉流通精神飬其中和之徳而救其氣質)
(之偏者也心之所之謂之志心有所之必形于言故曰/詩言志既形于言則必有長短之節故曰歌永言既有)
(長短則必有髙下清濁之殊故曰聲依永聲者宫商角/徴羽也大抵歌聲長而濁者為宫以漸而清且短則為)
(商為角為徴為羽所謂聲依永也既有長短淸濁則又/必以十二律和之乃能成文而不亂假令黄鐘為宫則)
(太簇為商姑洗為角林鍾為徴南吕為目葢以三分損/益隔八相生而得之餘律皆然即禮運所謂五聲六律)
(十二管還相為宫所謂律和聲也人聲既和乃以其聲/被之八音而為樂則無不諧協而不相侵亂失其倫次)
(可以奏之朝廷薦之郊廟而神人以和矣聖人作樂以/飬情性育人材事神祗和上下其體用功效廣大深切)
(乃如此今皆不復見矣可勝歎哉夔曰以下蘇氏曰舜/方命九官濟濟相譲無縁夔于此獨言其功此益稷之)
(文簡編脱誤/復見于此)輯錄(文蔚問禮書學禮首引舜命契為司/徒敷五教命夔典樂教冑子兩條文)
(蔚竊謂古人敎學不出此兩者契敷五教是欲使人明性/于人倫曉得這道理䕫典樂教胄子是欲使人養其徳)
(而實有諸己此是一篇綱領荅曰固是如此後靣只是/明此一意如司徒之教即是契敷敎事大司樂之敎即)
(是夔典樂事因曰直而溫寛而栗直與寛本自是好但/濟之以温與栗則盡善至如剛簡二字則微覺有弊故)
(戒之以無虐無傲葢所以防其失也某所以特與分開/欲見防其失者專為剛簡而設不蒙上直寛二句直寛)
(但曰温而栗至剛簡則曰無虐無傲觀其立言之意自/可見文蔚曰敎以人倫者固是又欲飬其徳性便只是)
(下靣詩言志歌永言聲依永律和聲四句曰然諷誦歌/詠之間足以和其心氣但上靣三句抑揚髙下尚且由)
(人到那律和聲處直是不可走作所以詠歌之際深足/以養人情性至如播之金石被之管絃非是不和終不)
(若人聲自然故晉人孟嘉有言絲不如竹竹不如肉謂/漸近自然至八音克諧無相奪倫神人以和此是言祭)
(祀燕饗時事又是一節則直而温只是説所教胄子要/得如此若說做教者事  于教冑子上都無益了廣王)
(氏以直温以下為教者事古人以樂教胄子縁平和中正/詩言志歌永言聲依永律和聲八音克諧無相奪倫古)
(人詩只一兩句歌便衍得來長聲是宫商角徵羽是聲/依所歌而發却用律以和之如黄鍾為宫則太簇為商)
(之類不可亂其倫序也□或問詩言志聲依永律和聲/之説曰古人作詩只是說他心下所有事説出來人便)
(將他詩來歌其聲之清濁長短各依他作詩之語言却/將律來調和其聲今人却又安排下腔調了然後做言)
(語去合腔子豈不是倒了却是永依聲也古人是以樂/去就他詩後世是以詩去就他樂如何解興起得人祖)
(道詩言志歌永言聲依永律和聲以五聲永言以律和/聲之高下節聲依永律和聲此皆有自然之調沈存中)
(以為臣與民不要大事與物大不妨若合得自然二者/亦自大不得可學詩之作本言志而已方其詩也未有)
(歌也及其歌也未有樂也以聲依永以律和聲則樂乃/為詩而作非詩為樂而作也詩出乎志者也樂出乎詩)
(者也詩者其本而樂者其末也答陳體仁樂聲是土金/木火水洪範是水火木金土  音律如尖塔様闊者濁)
(聲尖者清聲宫以下則太濁羽以上則太清皆不可為/樂惟五聲者中聲也  道夫問所論樂今考之若以黄)
(鍾為宫便是太簇為商姑洗為角蕤賔為變徴林鍾為徴南吕為羽/應鍾為變宮若以大吕為宫便是夹鍾為商中吕為角)
(林鍾為變徴夷則為徴無射為羽黄鍾為變宫其餘則/旋相為宫周而復始若言相生之法則以律生吕便是)
(下生以吕生律則為上生自黄鍾下生林鍾林鍾上生/太簇太簇下生南吕南吕上生姑洗姑洗下生應鍾應)
(鍾上生蕤賔㽔賔本當下生今却復上主大吕大吕下/生夷則夷則上生夾鍾夾鍾下生無射無射上生中吕)
(相生之道至是窮矣遂復變而上生黄鍾之宫再生之/黄鍾不及九寸只是八寸有餘然黄鍾君象也非諸宫)
(之所能役故虚其正而不復用所用只再生之變者就再/生之變又闕其半所闕其半者葢若大吕為宫黄鍾為)
(變宫時黄鍾管最長所以只得用其半聲而餘宫亦皆/倣此先生曰然又曰宫商角徴羽與變宫變徵皆是數)
(之相生自然如此非人力所能加損此其所以為妙格/言樂律自黄鍾至仲吕皆屬陽自蕤賔至應鍾皆屬隂)
(此是一箇大隂陽黄鍾為陽大吕為隂太簇為陽夾鍾/為隂每一陽間一隂又是一箇小隂陽  樂聲黄鍾九)
(寸最濁應鍾最清清聲則四寸半破律管只以九寸為/凖則上生下生三分益一損一如  竹矣  禮記註疏)
(五聲六律十二管還相為宫處分明若十二律自黄鍾/而生黄鍾是最濁之聲其餘漸漸清  定得黄鍾是入)
(得樂最因論律吕先生曰管有長短則聲有清濁黄鍾/之管  長應鍾之管最短長者聲濁短者聲清十二律)
(旋相為宫宫為君商為臣樂中最忌臣陵君故有四清/聲清聲者減正律之半如應鍾為宫其聲最短而清或)
(蕤賔為商則商聲髙如宫聲是為臣陵君不可用遂用/蕤賔減半律為清聲以應之雖減半律然只是此律故)
(亦自能相應也如方響鐵有十六片乃是十二律外添/四清聲也杜佑通典載此一項甚詳並精語夔曰於予)
(擊石拊石/是重出廣)纂註(周禮大司樂掌成均之法以敎國子弟/以樂徳敎之曰中和祗庸孝友復以樂)
(語教之曰興道風頌言語而尤以樂舞教之以律同聲音/大合樂正自夔所職充廣之    程子曰先王之樂必須)
(律以考其聲今律既不可求而聲又不可全信正惟此/為難求中聲須得律律不得則中聲無由見律者自然)
(之數謂夏氏曰直温以下所謂樂徳也詩言志至律和/聲所  樂語也  林氏曰作樂必本之情性稽之度數)
(本之情性樂所以生稽之度數樂所以成永言以上本/之情性也形之于樂洪纎髙下不可無法必稽之度數)
(聲依永律和聲是也和陳氏經曰直温以下徳之中和/也言志以下樂之中  也將敎以中和之徳必敎以中)
(和之樂使陳氏大猷曰以是為教宜乎直寛可使温栗/剛簡可  無虐傲皆恊于中徳而不偏不過焉諧是衆)
(音和恊倫是各音條理之薛氏曰翕如純如八音克諧/之謂也皦如無相奪倫  謂也  蘇氏曰聲者樂聲永)
(者人聲也樂聲升降之節視人聲之所能至則為中聲/是謂聲依永永則無節無節則不中律故以律為之節)
(是謂律和聲聲為樂聲與傳異被之八音方為樂聲冑/新安陳氏曰帝王立敎始見于命契教五教命䕫教)
(子二章朱子大學序所謂司徒之職典樂之官所由設/也正謂此也直寛剛三句易㸔簡略不煩者多至傲忽)
(以常情驗之可見聲依永律和聲最難解歌永言者言傍/之不足而永歌之也聲依永者宫商角徴羽之五聲依)
(于永言之歌而見也律和聲者又以十二律而和此五/聲也黄鍾為宫則某為商某為角及三分損益隔八相)
(生今為説以明之陽律生隂吕曰下生三分長而損一/隂吕生陽律曰上生三分長而益一皆是左旋隔八律)
(而相生黄鍾為第一宫其長九寸隔八下生林鍾為徵/三分損一其長六寸林鍾隔八上生太簇為商三分益)
(一其長八寸惟此三律長皆全寸而無餘分餘律則餘/分参差不齊矣太簇下生南吕為羽南吕上生姑洗為)
(角林鍾為第二宫宫生徴徴生商商生羽羽生角以下/皆倣此以至仲吕為第十二宫上生黄鍾為徴下生林)
(鍾為商上生太簇為羽下生南吕為角十二宫各有五/聲凡六十聲宫徴商羽角隔八相生之序也由宫聲之)
(濁而長以漸而清且短之序則為宫商角徴羽假令黄/鍾為宫則相去一律而太簇為商又相去一律而姑洗)
(為角又相去二律以林鍾為徴又相去一律而南吕為/羽羽距黄鍾之宫又相去二律焉相去一律則音節和)
(相去二律則音節逺故角徴之間近徴收一聲比徴稍/下曰變徴羽宫之間近宫収一聲少髙于宫曰變宫所)
(以濟五聲之不及也十詳見律厯志律吕新書等此難盡/具禮運旋相為宫謂  二律迴還迭相為宫也樂之功用)
(能感神人之和如此則其教胄子而陶寫其性情流通/其精神飬其中和之徳而救其氣質之偏盖可想也夔)
(曰於以下為益稷錯簡無疑不節初齊氏曰天髙地下/萬物散殊而禮制行矣流而  息合同而化而樂興焉)
(是禮者兩儀對待之體而樂者一氣流行之用也故禮/常節樂常和禮常嚴樂常泰禮常辨異樂常統同聖人)
(以其分殊者制禮而使人心之不流又以其理一者作/樂而使人心之不離是豈可以鐘皷玉帛視之哉學者)
(當知/其本)帝曰龍朕堲䜛説殄行震驚朕師命汝作納言夙
夜出納朕命惟允(堲疾殄絶也殄行者謂傷絶善人之/事也師衆也謂其言之不正而能變)
(亂黑白以駭衆聽也納言官名命令政教必使審之既/允而後出則讒説不得行而矯偽無所托矣敷奏復逆)
(必使審之既允而後入則邪僻無自進而功緒有所稽/矣周之内史漢之尚書魏晉以來所謂中書門下者皆)
(此職/也)輯錄(堲只訓疾較好廣殄行是傷人之行書曰亦/敢殄戮用乂民殄殱乃讐皆傷殘之義廣納)
(言似今中書門下省義剛納言之官如今之門下審覆/自外而進入者既審之自内而宣出者亦審之恐讒説)
(殄行之震驚朕師也廣納言之官如漢侍中/今給事中朝廷詔令先過後省可以封駁矣)纂註(一説/殄行)
(自絶其行受新安陳氏曰自孔注出納朕命以為聽下/言納于上  上言宣于下蔡傳又分命令政教敷奏復)
(逆以配出納然終于朕命二字欠通竊意欲其審君命之/當否當者出之否者納之惟至于允當而止如後世批)
(敕審覆之官庶于出納朕命文義明順也其新安胡氏/曰出納朕命如詩出納王命王之喉舌欲  謹審上之)
(命令命之善者宣出之不善者繳納之如後世封還詞/頭之類則在我者既允信尚何憂讒説之得入哉  王)
(氏曰百揆百官之首故先命禹養民治之先務故次命/稷富然後敎故次命契刑以弼教故次命臯工立成器)
(以為天下利人治之末故次命垂如此治人者略備矣/然後及草木鳥獸故次命益民物如此則隆禮樂之時)
(也故次命夷夔禮先樂後故先夷後夔樂作則治功成/矣羣賢雖盛治功雖成苟讒間得行則賢者不安前功)
(遂廢故命龍于末所以防讒間衛羣賢以成其終猶命/十二牧而終以難任人夫子荅為邦而終以逺佞人也)
帝曰咨汝二十有二人欽哉惟時亮天功(二十二人四/岳九官十二)
(牧也周官言内有百揆四岳外有州牧侯伯盖百揆者/所以統庶官而四岳者所以統十二牧也既分命之又)
(緫告之使之各敬其職以相天事也曽氏曰舜命九官新/命者六人命伯禹命伯夷咨四岳而命者也命垂命益泛)
(咨而命者也命夔命龍因人之譲不咨而命者也夫知/道而後可宅百揆知禮而後可典三禮知道知禮非人)
(人所能也故必咨于四岳若予工若上下草木鳥獸則/非此之比故泛咨而已禮樂命令其體雖不若百揆之)
(大然其事理精微亦非百工庶務之可比伯夷既以四/岳之舉而當秩宗之任則其所譲之人必其中於典樂)
(納言之選可知故不咨而命之也若稷契臯陶之不咨/者申命其舊職而已又案此以平水土若百工各為一)
(官而周制同領于司空此以士一官兼兵刑之事而周/禮分為夏秋兩官盖帝王之法随時制宜所謂損益可)
(知者/如此)輯錄(稷契臯陶夔龍這五官秀才㡳官所以敎他/掌敎掌刑掌禮樂這便都是那秀才做㡳事)
(如那垂益之類便皆是做麤嗇底聖賢所以只敎/他治山虞治工之屬便是他只㑹做這般事祖道)纂註(孔/氏)
(曰各敬其職惟是乃能信立天下之功十陳氏大猷曰/皆當敬以趨時以輔相顯明天之功二  二人職雖不)
(同其為天之事則一故提其綱而緫戒之觀新安陳氏/曰益之嘉言見于書者甚多禹臯之亞也  禹薦益則)
(可見矣語録謂益只做得麤嗇㡳事聖人固随才/授官然隆古之才何施不可此語疑録者之誤)三載
考績三考黜陟幽明庶績咸熈分北三苗(考核實也三/考九載也九)
(載則人之賢否事之得失可見于是陟其明而黜其幽/賞罰明信人人力于事功此所以庶績咸熈也北猶背)
(也其善者留其不善者竄徙之使分背而去也此言舜/命二十二人之後立此考績黜陟之法以時舉行而卒)
(言其效如此也案三苗見于經者如典謨益稷禹貢吕/刑詳矣盖其貞固不服乍臣乍叛舜攝位而竄逐之禹)
(治水之時三危已宅而舊都猶頑不即工禹攝位之後/帝命徂征而猶逆命及禹班師而後來格于是乃得考)
(其善惡而分北之也吕刑之言遏絶/則通其本末而言不可以先後論也)纂註(唐孔氏曰此/以下史述舜)
(事非帝語也載陳氏大猷曰人情太寛則肆大嚴則拘/故考績于三  時加警䇿以作其怠黜陟于九載期之)
(乆逺以要其成不肆不拘所以為善成周冡宰嵗終受/㑹詔廢置三嵗計治行誅賞世變不同故也一夏氏曰)
(分北三苗不與上文相連不可曲為之説北只音如字北/三苗國在南遷之于北如周遷頑民之類  王氏曰分)
(三苗黜幽也然止于三苗黜者寡矣北愚謂分北只是分/别義故文兩兩相背天地之氣始于  而終于北北者)
(隂陽之/别也)舜生三十徴庸三十在位五十載陟方乃死(徴/召)
(也陟方猶言升遐也韓子曰竹書紀年帝王之沒皆曰/陟陟昇也謂昇天也書曰殷禮陟配天言以道終其徳)
(恊天也故書紀舜之沒云陟其下言方死者所以擇陟/為死也地之勢東南下如言舜廵守而死冝言下方不)
(得言陟方也案此得之但不當以陟為句絶耳方猶雲/徂乎方之方陟方乃死猶言徂落而死也舜生三十年)
(堯方召用歴試三年居攝二十八年通三十年乃即帝/位又五十年而崩盖子篇末緫叙其始終也史記言舜)
(廵守崩于蒼梧之野孟子言舜卒于鳴/條未知孰是今零陵九疑有舜冢云)輯錄(舜生三十/徴庸數語)
(只依古注/㸃自好廣)纂註(孔氐曰方道也舜即位五十年开道南/方巡守死于蒼梧之野而葬焉三十徴)
(庸三十在位服䘮三年其一在三十之數為天子五十/年凡壽百一十二嵗  皇極經世紀舜丙辰即位至禹)
(十七年死通為一百一十年迢司馬公詩曰虞舜在倦/勤薦禹為天子豈有復南廵  迢渡湘水  新安陳氏)
(曰史於舜即位初惟載咨岳牧命九官即以九載黜陟/繼之篇末緫叙舜一生始終結之中間幾五十年無事)
(可見何也孔子曰舜有臣五人而天下治又曰無為而為/治者其舜也與以此觀之可見舜惟得聖賢之臣以共)
(故終身可恭已而無為也陟方猶云升天一方武夷熊/氏曰舜典理㑹天道人道地道説見前此後言恤刑討)
(罪所以去小人也咨牧命官所以用君子也末言考績/黜陟之法其于君子小人之辨嚴矣後之欲盡君道者)
(當以此為法讀二典者當識此大意而後可以論堯舜/之治矣  五峯胡氏曰愚讀五帝書而後知聖人澤及)
(斯民之逺也後世有立功于一時興利于一邦者人猶/追思而祀之是數聖人者有功于天下萬世曽不得推)
(苗裔立宗子建廟庭春秋四時饗天下之報也有天下/者端拱九重之内治其國家上之天文下之地理中之)
(人倫衣食之原器用之利法度之章禮樂之則誰推明/制作之也而忘之乎戎狄之人駕一偏室說失事理之)
(正而其神像乃得蟠據中華名山巍業相望又聽具雕/梁畫棟羣淪滅三綱之人而豢飬之此何道也其不耕)
(不植侵漁民利耗蠧民財乃細事耳為政者恬不以為慮/中華無人可悲之甚矣  愚謂舜重華恊于帝與堯本無)
(分優劣而夫子稱大哉堯之為君君哉舜也尚不無異/于一字之間何也堯為冶無迹蕩蕩難名故謂之大舜)
(責成臣下已若無為故謂之君今讀舜典一篇可見矣/自慎徽五典至汝陟帝位是堯試舜三年内事先為司)
(徒次為百揆次為四岳未為君之時也自受終文祖至/遏宻八音是堯老舜攝二十八年内事不過以百揆代)
(堯行天子之事亦未為君之時也自格于文祖然後即/帝位方始稱帝舜之君道乃可見爾方攝位時廵四岳)
(朝諸侯封山濬川考禮正刑汲汲不少暇至即位後則/惟責成于牧岳九官舜不過執黜陟之權以激勵臣下)
(外此皆不復以身親之在位五十年間有天下而已若/不與豈非得為君之道故如是乎攝政以前可以見臣)
(道之勞即位以後可以見君道之逸乾知大始坤作成/物君臣之道猶乾坤也故夫子以君哉稱之非優堯而)
(劣舜也後之人主有不任三公者有親閲吏案下行文/書者安識君道也哉叢脞惰墮舜無是事而臯猶有是)
(戒為君者/可以監矣)
　　　大禹謨(謨謀也林氏曰虞史既述二典其所載/有未備者于是又叙其君臣之間嘉言)
　　　(善政以為大禹臯陶謨益稷三篇所/以備二典之未備者今文無古文有)纂註(孔氏/曰禹)
　　　(稱大大其功名陳氏大猷曰序言禹成厥功指/禹之實也書  大禹謨以此書多禹之謨也禹)
　　　(之功多見于謨之所述克姜氏曰禹以功顯而/稱謨何也禹告舜曰后  艱而政乂徳政飬民)
　　　(而勿壞此禹之嘉謨也使治水之功雖成而不/克艱無徳政則水患雖去患有甚于水者是前)
　　　(日平患之功必有資于此謨以保其終也故夫/子序書以禹謨為先而禹貢為後以見嘉言之)
　　　(益其在胼胝之功之上也與者王氏日休曰禹/以功臯以謨而禹亦謂之謨  以其功己見于)
　　　(禹貢此則紀/其謨而已)
曰若稽古大禹曰文命敷于四海祇承于帝(命敎祇敬/也帝謂舜)
(也文命敷于四海者即禹貢所謂東漸西被朔南暨聲/教訖于四海者是也史臣言禹既已布其文敎于四海)
(矣于是陳其謨以敬承于舜如下文所云也文命史記/以為禹名蘇氏曰以文命為禹名則敷于四海者為何)
(事/耶)輯錄(呉氏云此書不專為大禹而作此十有七字當/是後世模倣二典為之臯陶謨篇首九字亦類)
(此今案此篇稽古之下猶賛禹徳而後篇便記臯/陶之言其體亦不相類呉氏之說恐或然也書記)纂註
(孔氏曰言其外布文徳敎命内則敬承堯舜有吕氏曰/聲敎如此亦已至矣方祇承于帝無一豪自  意見禹)
(有君民之大徳有事君之小心然祗承與重華異重華/有日月並明之意祇承不過坤承乾之象此帝王之間)
(也/)曰后克艱厥后臣克艱厥臣政乃乂黎民敏徳(曰以/下即)
(禹祇承于帝之言也艱難也孔子曰為君難為臣不易/即此意也乃者難辭也敏速也禹言君而不敢易其為)
(君之道臣而不敢易其為臣之職夙夜祇懼各務盡其/所當為者則其政事乃能修治而無邪慝下民自然觀)
(感速化于善而/有不容己者矣)輯錄(自后克艱厥后至四夷來王只是/一時說話後靣則不可知廣徳者)
(言其徳化之/深也書說)纂註(林氏曰人知舜恭己以享無為之治/不知舜之君臣自一話一言未甞不)
(以艱難為戒惟君臣不忘于克艱此所以享無為之治/也  陳氏大猷曰君臣克艱乃政化之本原禹謨之綱)
(領也忽其艱則玩畏其艱則沮徒以為艱而不克盡其/艱則畏而沮與忽而玩者均耳故禹不徒曰艱而必)
(曰克也徒新安陳氏曰後世言政不及化政乂而民敏/徳政非  政政即化也此其功用皆本原于共政之君)
(臣精神心術中君臣克艱憂勤戒懼有未易以言語形/容者人知政乂而能使民敏徳之不易則知君臣克艱)
(之所以不/易者矣)帝曰俞允若兹嘉言罔攸伏野無遺賢萬邦
咸寜稽于衆舍己從人不虐無告不廢困窮惟帝時克
(嘉善攸所也舜然禹之言以為信能如此則必有以廣/延衆論悉致羣賢而天下之民咸被其澤無不得其所)
(矣然非忘私順理愛民好士之至無以及此而惟堯能/之非常人所及也盖為謙辭以對而不敢自謂其必能)
(舜之克艱于此亦可見矣程子曰舍己從人最為難事/己者我之所有雖痛舍之尤懼守己者固而從人者輕)
(也/)輯錄(無告困窮也帝/謂堯也書說)纂註(孔氏曰舜遂稱堯徳以成/其義考衆從人矜孤愍窮)
(凡人所輕聖人所重經蘇氏曰無告天民之窮者困窮/士之不遇者  陳氏  曰言罔伏至咸寧此時堯若可)
(以自足而猶稽衆從人不虐不廢堯之心不自足也使/于此自以為足而不加之意安足以為堯哉孔子以博)
(施濟衆安百姓為堯舜其猶病諸此足以形容堯之心/矣  程子曰苟謂吾治己足則便不是聖人  真氏曰)
(知為君之難易真知其難而能盡其道者難故曰允若/兹為帝時克世之人主謂言已用而不必求言不知伏)
(于下之難達也賢已得而不求賢不知遺于野者之難/進也惟堯于此一以難視之故能使言不伏賢不遺而)
(致萬邦之安雖然堯猶慮其難也方且稽衆以求事理/之當舍己以求人情之公易虐者不虐易廢者不廢皆)
(目克艱一/念為之)益曰都帝徳廣運乃聖乃神乃武乃文皇天
眷命奄有四海為天下君(廣者大而無外連者行之不/息大而能運則變化不測故)
(自其大而化之而言則謂之聖自其聖而不可知而言/則謂之神自其威之可畏而言刖謂之武自其英華發)
(外而言則謂之文眷顧奄盡也堯之初起不見于經傳/稱其自唐侯持起為帝觀益之言理或然也或曰舜之)
(所謂帝者堯也羣臣之言帝者舜也如帝徳罔愆帝其念/哉之類皆謂舜也盖益因舜尊堯而遂美舜之徳以勸之)
(言不特堯能如此帝亦當然也今案此說所引比類固/為甚明但益之語接連上句惟帝時克之下未應遽舍)
(堯而譽舜又徒極口以稱其美而不見其有勸勉規戒/之意恐唐虞之際未遽有此諛佞之風也依舊說賛堯)
(為/是)輯錄(都歎美之辭也都者君子之居鄙者野人/之居故古者謂野為鄙謂都為美也書說)纂註
(孔氏曰益因舜言又美堯也言堯有此徳故為天所命/所以勉舜也  薛氏曰聖神武文即廣運之所發也)
(陳氏大猷曰廣如天之無不覆運如天之行健不息聖/神如天之造化不則武文如天之春生秋殺聖神自其)
(妙于無迹者言之武文自其顯于可見者言之知天徳/則知帝徳矣  真氏曰廣運而與天同徳故能受天之)
(命益之勉舜全/在廣運二字)禹曰惠廸吉從逆凶惟影響(惠順廸道/也逆反道)
(者也惠廸從逆猶言順善從惡也禹言天道可畏吉凶/之應于善惡猶影響之出于形聲也以見不可不艱者)
(以此而終/上文之意)輯錄(書中廸字或解為道或解為行疑只是/順字惠迪吉從逆凶以逆對廸可見書)
(中廸字用得皆輕也書說長孺問先生須得邵堯夫之/術先生乆之曰吾之所知者惠廸吉從逆凶滿招損謙)
(受益若明日晴明日/雨吾安能知耶語畧)益曰吁戒哉儆戒無虞罔失法度
罔遊于逸罔淫于樂任賢勿貳去邪勿疑疑謀勿成百
志惟熈罔違道以千百姓之譽罔咈百姓以從己之欲
無怠無荒四夷來王(先吁後戒欲使聽者精審也儆與/警同虞度罔勿也法度法則制度)
(也淫過也當四方無可虞度之時法度易至廢弛故戒/其尖墜逸樂易至縱恣故戒其遊淫言此三者所當謹)
(畏也任賢以小人間之謂之貳去邪不能果斷謂之疑/謀固為也有所圖為揆之于理而未安者則不復成就)
(之也百志猶易所謂百慮也咈逆也九州之外世一見/曰王帝于是八者朝夕戒懼無怠于心無荒于事則治)
(道益隆四夷之逺莫不歸注中上之民服從可知今案/益言八者亦有次第葢人君能守法度不縱逸樂則心)
(正身修義理昭著而于人之賢否孰為可任孰為可去/事之是非孰為可疑孰為不可疑皆有以審其幾㣲絶)
(其蔽惑故方寸之間光輝明白而于天下之事孰為道之/義之正而不可違孰為民心之公而不可咈皆有以處)
(不失其理而毫髪私意不入于其間此其懲戒之深㫖/所以推廣大禹克艱惠迪之謨也苟無其本而是非取)
(舍决于一己之私乃欲斷而行之無所疑惑/則其為害反有不可勝言者矣可不戒哉)輯錄(儆古/文作)
(敬開元改今文書說當無虞時須是警戒者何也罔失/法度罔遊于逸罔淫于樂人當無虞時易至于失法度)
(遊淫逸樂故當戒其如此既知戒此則當任賢勿貳去/邪勿疑疑謀勿成如此方能罔違道以干百姓之譽罔)
(咈百姓以從己之欲也義剛聖賢言語自有箇血脉貫/在裏如此一段他先便說儆戒無虞葢制治未亂保邦)
(未危自其未有可虞之時必儆必戒能如此則不至失/法度遊于逸淫于樂矣若無箇儆戒㡳心欲不至于失)
(法度不淫佚不遊樂不可得也既能如此然後可以知/得賢者邪者正者謀可疑者無可疑者若是自家身心)
(顛倒便㑹以不賢為賢以邪為正所當疑者亦不知矣/何以任之去之勿成之哉葢此三句便是從上靣有三)
(句了方會恁地又如此然後能罔違道以咈百姓之欲道/蓋於賢否邪正疑審有所未明則何者為道何者為非)
(何者是百姓所欲何者/非百姓所欲哉夔孫)纂註(吕氏曰此益又言克艱之之/目也  陳氏大猷曰多事)
(際常情皆知儆庇無事之時明主猶或玩弛儆戒則強/立而清明玩弛則頺放而昏塞  林氏曰無怠無荒所)
(謂不倦以終之也舜大聖人益所戒乃如此可見聖賢/兢業之誠矣  王氏曰罔失法度以下修之身者也任)
(賢勿貳以下修之朝者也罔違道以下施之天下者也/  新安陳氏曰自克艱至此五節文意相連實一時之)
(言禹以克艱告舜舜不自居歸時克于堯故益因言帝/徳廣運以美堯禹又申其未盡之藴以迪吉遂凶戒舜)
(故益因盡言畫一以戒舜若然刖/以廣運一節為美舜者其非明矣)禹曰於帝念哉徳惟
善政政在飬民水火金木土榖惟修正徳利用厚生惟
和九功惟叙九叙惟歌戒之用休董之用威勸之以九
歌俾勿壞(益言儆戒之道禹歎而美之謂帝當深念益之/所言也且徳非徒善而已惟當有以善其政)
(政非徒法而已在乎有以養其民下文六府三事即飬/民之政也水火金木土穀惟修者水克火火克金金克)
(木木克土而生五穀或相制以洩其過或相助以補其/不足而六者無不修矣正徳者父慈子孝兄友弟恭夫)
(義婦聽所以正民之徳也利用者工作什器商通貨財/之類所以利民之用也厚生者衣帛食肉不飢不寒之)
(類所以厚民之生也六者既修民生始遂不可以逸居/而無敎故為之惇典敷敎以正其徳通工易事以利其)
(用制節謹度以厚其生使皆當其理而無所乖則無不/合矣九功合六與三也叙者言九者各順其理而不汨)
(陳以亂其常也歌者以九功之叙而詠之歌也言九者/既已修和各由其理民享其利莫不歌詠而樂其生也)
(然始勤終怠者人情之常恐安養既乆怠心必生則已/成之功不能保其乆而不廢故當有以激勵之如下文)
(所云也董督也威古文作畏其勤于是者則戒喻而休/美之其怠于是者則督責而懲戒之然又以事之岀于)
(勉強者不能乆故復即其前日歌詠之言恊之律吕播/之聲音用之鄉人用之邦國以勸相之使其歡欣鼓舞)
(趨事赴功不能自已而前日之成功得以乆存而不壞/此周禮所謂九徳之歌九韶之舞而太史公所謂佚能)
(思初安能惟始沐浴膏澤而歌詠勤苦者也萬氏曰洪範五/行水火水金土而已穀本在木行之數禹以其為民食之急)
(故别而/附之也)輯錄(問水火金木上穀惟修正徳利用厚生惟/和正徳是正民之徳否曰固是水如隄防)
(灌溉金如五兵田器火如出火納火禁焚莱之類木如斧/斤以時之類良乆云古人設官掌此六府盖為民惜此物)
(不使之妄用非如今世之民用財無節也戒之用休言/戒諭以休美之事勸之以九歌感動之意但不知所謂)
(九歌者如何周官有九徳之歌大抵禹只説綱目其詳不/可考矣人傑問戒之用休董之用威勸之以九歌林氏)
(謂自戒自董自勸未知此說如何先生曰九歌今亡其/辭不可稽考以理觀之恐是君臣相戒如賡歌之類荅)
(潘子善韶與武今皆不可考但書所謂正徳止九歌此/便是作韶樂之本㸔得此歌本是下之人作歌不知當)
(時如何取之以為樂却以此勸下之人又曰韶樂只是/和而已南升功以九叙故樂以九成所謂九徳之歌九)
(韶之舞也直劉潜夫問戒之用休董之用威并九歌曰/正是匡之  之輔之翼之之意九歌只是九功之叙可)
(歌想那時田野自有此/歌今不可得見賀孫)纂註(唐孔氏曰此言五行與洪/範之次不同洪範以生數)
(為次此以相克為次之新安陳氏曰五行相克正洛書/之序此亦禹則洛書  一端  王氏炎曰政之大要莫)
(切于飬民六府養民之具也正徳所以養其心利用厚/生所以養其身溝會之導瀦之蓄非之汲水之修也鑚)
(燧有變焚萊有禁火之修也産于地取之有時鎔範而/成之金之修也植于山林斬之有時掄材而取之木之)
(修也辨肥瘠相髙下以植百物土之修也播種有冝耨/穫有節穀之修也水以制火火以鍊金金以冶木木以)
(墾上上以生穀此六府之序無恒産則無恒心六府修/然後可以正民徳先冨而後敎以正徳為先三事之序)
(也織紝而衣耒耜而耕釡甑而㸑資六府以利用也老出于/有奉㓜有長鰥寡廢疾皆有養資六府以厚生也六府)
(天地而修之在人三事行于天下而和之在人皆息齊余/氏曰六府當以五村言共範所謂潤下作鹹等  言材耳)
(今曰水克火火克金金克木木克土而生五穀似全以/五氣言矣  蘇氏曰利用厚生先言正徳者徳不正惟)
(有栗吾得而食諸其張氏曰戒用休若周官大比興賢/能明其有功者屬  治地者之□董用威如周官宅不)
(毛者有里布田不耕者出穀粟與鄉八刑糾萬民之類/是也  夏氏曰人情始勤終怠或忽而不念安保其不)
(壞故戒以休使知勤于此者有無窮之美董以威使知/怠于此者有可畏之刑又勸以九歌使歌詠其事樂而)
(忘勞如是則民將終身惟六府三事是賴共起而修之/則飬民之政豈有壞耶  呉氏曰勸以九歌者民已欒)
(之又因其情被之弦歌以助其樂事赴功周官縣正趨殺羔/其稼事里宰趨其耕耨籥章吹幽雅幽頌與夫為春酒)
(羊及百日之蜡一日之澤古之遺制猶有存者成吕氏/曰俾字冝詳味消息盈虚者天理之常輔相財  者君)
(道之大天下之理盛必有衰成必有壞今九功既叙盛/也聖人所以戒之董之勸之無非使之勿至于壞俾之)
(者葢聖人財成輔相以賛消息盈虚之理使之/盛而不衰成而不壞也聖人無窮之心可見矣)帝曰俞
地平天成六府三事允治萬世永賴時乃功(水土治曰/平言水土)
(既平而萬物得以成遂也六府即水大金木上穀也六/者財用之所自出故曰府三事正徳利用厚生也三者)
(人事之所當為故曰事舜因禹言/養民之政而推其功以美之也)輯録(地平天成是包/得下面六府三)
(事在義剛劉潜夫問書中六府三事林少頴云六府本/乎天三事行乎人呉才老說上是施下是功未知孰是)
(先生曰林/說是賀孫)纂註(張氏曰天施地生洪水之患地不得以/生天雖施之亦無自而成今地既平天)
(之功始成也曰王氏炎曰謂之府天地之藏其出不窮/者也  吕氏  雖厯萬世之逺不能外天地以有生外)
(六府三事以為治是禹/之功與天地相始終也)帝曰格汝禹朕宅帝位三十有
三載耄期倦于勤汝惟不怠緫朕師(九十曰耄百年曰/期舜至是年已九)
(十三矣緫率也舜自言既老血氣已衰故倦于勤勞之/事汝當勉力不怠而緫率我衆也盖命之攝位之事堯)
(命舜曰陟帝位舜命禹曰緫朕師者葢堯欲使/舜真宅帝位舜譲弗嗣後惟居攝亦若是而已)纂註(張/氏)
(曰禹惜寸隂過門/不入不怠可知)禹曰朕徳罔克民不依臯陶邁種徳
徳乃降黎民懷之帝念哉念兹在兹釋兹在兹名言兹
在兹允出兹在兹惟帝念功(邁勇往力行之意種布降/下也禹自言其徳不能勝)
(任民不依歸惟臯陶勇往力行以布其徳徳下及于民/而民懷服之帝當思念之而不忘也兹指臯陶也禹遂)
(言念之而不忘固在于臯陶舍之而他求亦惟在于臯/陶名言于口固在于臯陶誠發于心亦惟在于臯陶也)
(盖反覆思之而卒無有易于臯陶/者惟帝深念其功而使之攝位也)輯錄(念兹在兹釋兹/在兹用舍皆在)
(此人名言兹在兹允出兹在兹語黙皆在此人名言則/名言之允出則誠實之所發見者也人傑問念兹在兹)
(釋兹在兹允出兹在兹諸說皆以禹欲舜念臯陶而林/氏以為禹自言其念之如此未知二說如何先生曰林)
(說是荅潘子善舜命禹宅百揆而禹譲稷契臯陶今不反/稷契者史記載稷契皆帝嚳之子與堯為兄弟意其至)
(是必已不/復存矣)纂註(蘇氏曰種徳如農之種殖衆人之種德/也近朝種而暮穫報亦狹矣臯之種德)
(也逺栽培之深厚滋養之豐裕反其充溢不已自沛然/如雨露之降民被其潤澤而懷之也  張氏震曰禹所)
(遜獨臯者孟子論道之傳亦曰若禹臯陶則見而知之/又曰舜以不得禹臯陶為己憂書稱堯舜禹稽古獨以)
(臯配之揚雄論絶徳亦曰舜以孝禹以功臯以謨以是/觀之自禹之外諸臣未有能先臯者也  陳氏經曰臯)
(所掌者刑徳安在至威之中至愛存焉慈祥惻怛之寓/雖刑也而實種徳也  王氏炎曰禹所以宅百揆以平)
(水之功禹不論功而論徳曰已徳罔克臯陶之徳可/以克己及繼以惟帝念功則臯之功亦不可忘也)帝
曰臯陶惟兹臣庶罔或干予正汝作士明于五刑以弼
五敎期于予治刑期于無刑民恊于中時乃功懋哉(干/犯)
(正政弼輔也聖人之治以徳為化民之本而刑特以輔/其所不及而已期者先事取必之謂舜言惟此臣庶無)
(或有干犯我之政者以爾為士師之官能明五刑以輔/五品之敎而期我以至于治其始雖不免于用刑而實)
(所以期至于無刑之地故民亦皆能恊于中道初無有/過不及之差則刑果無所施矣凡此皆汝之功也懋勉)
(也葢不聽禹之譲而稱/臯陶之美以勸勉之也)輯錄(法家者流往往常患其過/于惨刻今之士大夫恥為)
(法官更相循襲以寛大為事于法之當死者反求以生/之殊不知明于五刑以弼五敎雖舜亦不免敎之不從)
(刑以督之懲一人而天下人知所勸戒所謂辟以止辟/雖曰殺之而仁愛之實已行于中今非法以求其生則)
(人無所懲懼䧟于法者愈衆雖曰仁之適以害之道夫/聖人亦不曾徒用政刑到徳禮既行天下既治亦不曽)
(不用政刑故書說刑期于無刑只是存心期于無而刑/初非可廢又曰欽哉惟刑之恤哉只是說恤刑賀孫)
纂註(唐孔氏曰無有干犯我正道者之林氏曰聖人制/刑非期于刑殺人凡以輔吾敎  不及而已出敎)
(則入刑出刑則入教使民趨教而刑為無用此聖人本/心也臯能體此意而行之使天下知有契之敎而不知)
(有臯之刑葢百官以無曠為能惟士不然必使民皆不/犯官若虛設始為能其官也  陳氏經曰明刑以弼敎)
(非特期至于治而已又期無刑焉且弼敎以刑民猶有/所畏而為善也無刑而恊中則無所畏而為善矣  陳)
(氏大猷曰明五刑智也法守也期無刑仁也法外意也/恊于中則不犯正不待論也程子曰中則不違于正正)
(未必中也禹之功脫民于昬墊以全其生臯/之功使民復其所受之中以全其所以生也)臯陶曰帝
徳罔愆臨下以簡御衆以寛罰弗及嗣賞延于世宥過
無大刑故無小罪疑惟輕功疑惟重與其殺不辜寜失
不經好生之徳洽于民心兹用不犯于有司(愆過也簡/者不煩之)
(謂上煩宻則下無所容御者急促則衆擾亂嗣世皆謂/子孫然嗣親而世疎也延逺及也父子罪不相及而賞)
(則逺延于世其善善長而惡惡短如此過者不識而誤/犯也故者知之而故犯也過誤所犯雖大必宥不忌故)
(犯雖小必刑即上篇所謂眚災肆赦怙終賊刑者也罪已/定矣而于法之中有疑其可重可輕者則從輕以罰之)
(功已定矣而于法之中有疑其可輕可重者則從重以/賞之辜罪經常也謂法可以殺可以無殺殺之則恐陷)
(于非辜不殺之恐失于輕縱二者皆非聖人至公至平/之意而殺不辜者尤聖人之所不忍也故與其殺之而)
(害彼之生寧姑全之而自受失刑之責此其仁愛忠厚/之至皆所謂好生之徳也葢聖人之法有盡而心則無)
(窮故其用刑行賞或有所疑則常屈法以申恩而不使/執法之意有以勝其好生之徳此其本心所以無所壅)
(遏而得行于常法之外及其流衍洋溢漸涵浸漬有以入/于民心則天下之人無不愛慕感恱興起于善而自不)
(犯于有司也臯陶以舜美其功故言此以歸功于/其上葢不敗當其褒美之意而自謂已功也)輯錄
(向蒙靣誨堯舜之世一用輕刑當時嘗以所疑為請匆/匆不及究其說近熟思之亦有不可不論者但觀臯陶)
(所言帝徳罔愆以下一節便是聖人之心涵育發生真/與天地同徳而物或自逆于理以干天誅則夫輕重取)
(舍之間亦自有决然不易之理其宥過北私恩其刑故非/私怒罪疑而輕非姑息功疑而重非過予如天地四時)
(之運寒凉肅殺常居其半而涵飬發生之心未始不流/行乎其間此所以好生之徳洽于氏心而自不犯于有)
(司非既抵冐而復縱舍之也夫既不能止民之惡而又/為輕刑以誘之使得以肆其凶暴于人而無所忌則不)
(惟彼見暴者無以自伸之為寃而姦民之犯于有司者/且將日以益衆亦非聖人匡直輔翼使民遷善逺罪之)
(意也荅鄭衆望罪疑惟輕豈有不疑而強欲輕之之理/乎王季海當國好出人死罪以積隂徳至于奴與佃客)
(殺主亦不/至死人傑)纂註(孔氏曰刑疑從輕賞疑從重忠厚之至/吕氏曰自臨下以簡以下皆舜好生之)
(徳此一段苟無刑故無小一句好生之義不備聖人于/故犯雖小必刑葢不事姑息而濟仁以義乃見聖人好)
(生不偏處過慈近于姑息反所以害仁呉氏曰與其殺/不辜寧失不經盖設辭以形容好生之徳陳氏大猷曰)
(天地之大徳曰生君得天地生物之心以為心曰好生/上好人之生人亦自好其生仁心之相感也新安陳氏)
(曰舜以無刑為臯之功臯推原所以無刑本于帝好生/之徳而不敢以為己功也舜欲遜禹禹欲遜臯禹畢是)
(時皆在帝之前數章相聮/皆一時對面應荅之言也)帝曰俾予從欲以治四方風
動惟乃之休(民不犯法而上不用刑者舜之所欲也汝/能使我如所願欲以治敎化四逹如風鼓)
(動莫不靡然是乃汝之美/也舜又申言以重歎美之)纂註(吕氏曰掌刑何以能風/動四方盖臯之刑非徒)
(刑乃徳敎也四方鼔舞/于徳教中休孰加焉)帝曰來禹洚水儆予成允成功
惟汝賢克勤于邦克儉于家不自滿假惟汝賢汝惟不
矜天下莫與汝爭能汝惟不伐天下莫與汝爭功予懋
乃徳嘉乃丕績天之厯數在汝躬汝終陟元后(洚水洪/水也古)
(文作降孟子曰水逆行謂之洚水蓋山崩水渾下流淤/塞故其逝者輙復反流而泛濫決溢洚洞無涯也其災)
(所起雖在堯時然舜既攝位害猶未息故舜以為天警/懼于已不敢以為非己之責而自寛也允信也禹奏言)
(而能踐其言試功而能有其功所謂成允成功也禹能/如此則既賢于人矣而又能勤于王事儉于私養此又)
(禹之賢也有此二美而又能不於其能不伐其功然其/功能之實則自有不可掩者故舜於此復申命之必使)
(攝位也懋楙古通用楙盛大之意丕大績功也懋乃徳/者禹有是徳而我以為盛大嘉乃丕績者禹有是功而)
(我以為嘉美也厯數者帝王相繼之次第猶嵗時氣節/之先後汝有盛徳大功故知厯數當歸于汝汝終當升)
(此大君之位不可辭也是時舜方命/禹以居攝未即天位故以終陟言也)纂註(吕氏曰公孫/𢎞謂堯使禹)
(治水未聞舜有洪水也舜在當時認洪水為己責𢎞居/百世下乃推而歸之堯聖人小人之心相萬也禹繼□)
(治水人易疑之禹能使人信于未成功之先故功成于人/已信之後夏氏曰常人恃功而怠安能勤矜功而侈安)
(能儉新安陳氏曰通厯曰禹不貴尺璧而重寸隂語曰/禹菲飲食惡衣服克勤克儉之實也孔氏曰自賢曰矜)
(自功曰伐吕氏曰纔立已便有物與我對對則必争一矜/伐其功能便有争之理矜伐者争之對也不矜不伐無)
(我也無伐則無對無對則無争陳氏經曰能者忌之媒/巧者争之府禹以不矜伐之心而起天下不争之心聖)
(賢所為盡己而已初無分外之事事親若曾子者可也/初未甞以曾子為過乎分外葢已所當為之事能盡此)
(者方能免于責爾尚何矜伐之有如禹之功皆是禹所/當然故禹自不見其為功能也王氏曰矜有執持之意)
(伐有夸大之意故以矜言能以伐言功伐甚于於也能/過天下而不矜故天下愈服其能功髙天下而不伐故)
(天下愈/服其功)人心惟危道心惟微惟精惟一允執厥中(心者/人之)
(知覺主于中而應于外者也指其發于形氣者而言則/謂之人心指其發于義理者而言則謂之道心人心易)
(私而難公故危道心難明而易昧故微惟能精以察之/而不雜形氣之私一以守之而純乎義理之正道心常)
(為之主而人心聽命焉則危者安微者著動静云為自/無過不及之差而信能執其中矣堯之告舜但曰允執)
(其中今舜命禹又推其所以而詳言之葢古之聖人將/以天下與人未甞不以其治之之法并而傳之其見于)
(經者如此後之人君其/可不深思而敬守之哉)輯錄(士毅問先生說人心是形/氣之私形氣則是口鼻耳)
(目四肢之屬先生曰固是又問如此則未可便謂之私/欲先生曰但此數件事屬自家體段上便是私有㡳物)
(不比道便公共故上面便有箇私底根本且如危亦未/便是不好只是有箇不好底根本問程子曰人心人欲)
(也文公曰人欲也未全是不好謂之危者危險欲墮未危/墮之間若無道心以御之則一向入于邪惡又不止于)
(也問聖人亦有人心不知亦危否曰聖人全是道心主/宰故其人心自是不危若只是人心也危故曰惟聖罔)
(念作狂格言節問人心惟危則當去了人心否曰從道/心而不從人心  可欲之謂善欲仁而仁至使所欲如)
(此又豈可無惟欲其所不欲乃私耳私欲當添心字大/爾雅通釋危者欲陷未陷之辭子静說得是格言道心)
(人心之理節道心惟㣲者難明有時發見些子使自家/見得有時又不見了惟聖人便辨之精守得徹頭徹尾)
(學者則須是擇善而固執之方子子上以書來云去冬/問人心道心先生云此心之靈其覺于理者道心其覺)
(于欲者人心也氣武子問人心惟危道心惟微道心是/先得人心是形  所有但地步較闊道心却在形氣中)
(所以人心易得陷了道心也是如此否曰天下之物精/細底更難見那人心便是麤底且如飢渴寒暖便是至)
(麤底這雖至愚之人亦知得若以較細者言之如利害/則禽獸已有不能知者若是義理則愈是難知這只有)
(些子不多所以說人之所以異于禽獸者幾希言所争/也不多  或問人心道心之别曰只是這一箇心知覺)
(從耳目之欲上去便是人心知覺從義理上去便是道/心人心則危而易陷道心則徴而難著微亦微妙之義)
(學蒙自人心而収之則是道心自道心而放之便是人心/心惟聖罔念作狂惟狂克念作聖近之人心如卒徒道)
(如將伯羽問人心道心之别曰如喜怒則人心也然無/故而喜焉喜至于過而不能禁無故而怒焉怒至于甚)
(而不能遏是皆為人心之所使也須是喜其所當喜怒/其所當怒乃是道心問飢食渇飲此是人心否曰然須)
(是食其所當食飲其所當飲乃不失所謂道心若飲盜泉/之水食嗟來之食則人心勝而道心亡矣問人心可以)
(無否曰如何無得但以道心為主而人心毎聽命焉耳/僴又曰飢欲食渇欲飲者人心也得飲食之正者道心)
(也須是一心只在道心上少間那人心自降伏得不見/了人心與道心為一恰似無了那人心相似只是要得)
(道心純一道心都發見在那人心上僴問人心道心曰/飢食渇飲人心也如是而飲食如是而不飲食道心也)
(喚做人便有形氣人心較切近于人道心雖先得之然/被人心隔了一重故難見道心正如清水之在濁水惟)
(見其濁不見其清故微而難見人心如孟子言耳目之/官不思道心如言心之官則思故貴先立乎其大者人)
(心只見那邉情欲利害之私道心只見這邊道理之公/有道心則人心為人節制人心皆道心也伯羽問人心)
(道心既云上智何以更有人心曰搯著痛爬著庠此非/人心而何人自有人心道心一箇生于血氣一箇生于)
(理飢寒痛痒此人心也惻隐差惡是非辭遜此道心也/雖上智亦同一則危殆而難安一則微妙而難見必使)
(道心常為一身之主而人心每聽命焉乃善也經說道/心為主則人心亦化而為道心矣如鄉黨所記飲食衣)
(服本是人心之發在聖人分上則渾是道心也㽦但謂/之人心則固未以為悉皆邪惡但謂之危則固未以為)
(便至凶咎但既不主于理而主于形則其流為邪惡以/致凶咎亦不難矣此其所以為危非若道心之必善而)
(無惡有安而無傾有凖的而可據依也故必致精一于/此両者之閒使公而無不善者常為一身萬事之主而)
(私而或不善者不得與焉則凡所云為不待擇于過不/及之閒而自然無不中矣  須是知將道心去用那人)
(心方得無人心亦未全是不好故只言危葢從形體上/言泛泛  定向故言其危聖人不以人心為主而以道)
(心為主葢人心倚靠不得人心如船道心如柁任船則/所在無定向若執定柁則去住在我  問人心道心惟)
(精惟一曰人心道心元來只是一箇精是辨之明一是/守之專卓程子曰人心人欲也道心天理也所謂人心)
(者是血氣和合做成先生以手指身嗜欲之類皆從此/出故危道心則是本来禀受得仁義禮智之心聖人以)
(此二者對待而言政欲其察之精而守之一也察之精/則兩箇界限分明專一守著一箇道心不令人欲得以)
(干犯譬如一物判作兩片便知得一箇好一箇惡堯舜/所以授受之妙不過如此徳明因論惟精惟一曰虚明)
(安静乃能精辨而不雜誠篤確固乃能純一而無間僴/人心是飢而思食寒而思衣底心思食後思量合當食)
(與不食思衣後思量合當著與不著這便是道心敎人/聖人也不能無人心但聖人常常合著那道心不)
(心勝了道心這二者也須子細辨别精去揀擇若揀得/不精又便只是人心惟精是要揀擇惟一是要常守得)
(今人固有其初揀得精後來被物欲引從人心去所以/又貴于惟一精一是舜敎禹做工夫處  問堯舜禹大)
(聖人也允執厥中執字似亦大叚喫力如何曰聖人固/不思不勉然使聖人自有此意則罔念而作狂矣經言)
(此類不一更細思之人傑中只是箇恰好的道理允信/也是真箇執得堯告舜只這一句舜告禹又添人心道)
(心精一三句又較子細三句是允執厥中以前事是舜須/教禹做工夫處堯告舜一句是舜已曉得那三句了不)
(更告如論語後面說謹權量審法度修廢官舉逸民之/類皆是恰好當做底事這便是執中處堯舜禹湯文武)
(相傳治天下之大法聖門所說也只是這箇道理雖是/聖人治天下纎悉不止此然要處都不出此格言舜禹)
(相傳只是說人心惟危止允執厥中只就這心上理㑹也/只在日用動静之間求之不是去虚空中討一箇物事)
(來惟皇上帝降衷于下民天叙有典天秩有禮天便是/這箇道理這箇道理只在日用間存飬是要飬這許多)
(道理在中間這裏正好著力㝢人心惟危是知覺口之/于味目之于色耳之于聲底未是不好只是危若便說)
(箇人欲已屬惡了何用說危道心是知覺道理底惟㣲/是微妙亦是微隐惟精是要别得不雜惟一是要字得)
(不離惟精惟一所以能允執厥中從周問人心惟危道心/惟微微是微妙難體危是危動難安否曰是危動難安大)
(凡狥人欲自是危險其心忽然在此忽然在被又忽然/在四方萬里之外莊子所謂其熱焦火其寒疑冰凡苟)
(免者皆幸也動不動便是堕坑落塹危孰甚焉又問精/一曰精是精别此二者一是守之固伊川云惟精惟一)
(所以至之允執厥中所以行之此語甚好文蔚舜功問/人多要去人欲亦太畏之如未上船先作下水計較不)
(若于天理上理㑹理㑹得天理人欲自退曰堯舜不如此天/理人欲是交界處不是兩箇人心不成都流只是占得)
(多道心不成十全亦是占得多須是在天理則明天理/在人欲則去人欲嘗爱五峯云天理人欲同行異情此)
(語甚好舜功云陸子静說人心混混未別曰此說亦不/妨大抵人心道心只是交界不是兩箇物觀下文惟精)
(惟一可見徳粹則問既曰精一何必云執中曰允字有/道理惟精惟一  信乎其能執中也可學人心不全是)
(不好底若人心是全不好底不應只下箇危字盖為人/心易得走從惡處去所以下箇危字若全不好則是都)
(倒了何止于危危是危殆道心惟微微是微妙亦是微/昧惟精惟一是兩截工夫精是辨别得這物事若說道)
(心天理人心人欲却是有兩箇心人只有一箇心知覺從道/理上去便是道心知覺從聲色臭味上去便是人心不)
(争得多只争得些子辨别了又須固守他若不辨别得/時固守箇甚麽辨别得了又不固守則不長逺惟能如)
(此所以能合于中道人心人欲也此語有病即知覺得/聲色臭味㡳便是人心雖上智不能無此豈可謂全不)
(是書說程子曰人心人欲故危殆道心天理故精微惟/精以致之惟一以守之如此方能執中此言盡之矣惟)
(精者精密之而勿雜也惟一者有首有尾專一也此自堯/舜以來所傳未有他議論特堯有此言聖人心法無以易)
(此經中此意極多所謂擇善而固執之擇善則惟精也固也/執則惟一也又如博學之審問之謹思之明辨之皆惟精)
(且如篤行之是惟一也至如明善是惟精也誠身便是惟/一也大學致知格物非惟精不可能誠意則惟一矣學是)
(學此道理孟子以後失其傳亦只是失此洽雖聖人不能無而/人心如飢食渴飲之類雖小人不能無道心如見孺子入井)
(惻隐皆是人心堯舜不能無道心桀紂不能無人心易流故危/道心即惻隐羞惡之心其端甚微精字只脉縫上見得分)
(明一是守之固守得徹頭徹尾如顔子擇中是精得一善此身/拳拳服膺而勿失便是一允執厥中是其效也  人心是)
(有知覺嗜欲者如所謂感于物而動性之欲也此豈能/無但為物誘而至于䧟溺則為害耳道心則義理之心)
(可以為人心之主宰而人心據以為凖者也且如飲食/言凡飢渇欲得飲食人心也然必有義理存焉有可以)
(食有不可以食如子路食于孔悝此不可食者當使人/心毎聽道心之區處方可耳然此道心却雜出于人心)
(之間微而難見必須精之一之而後中可執然此又非/有兩心也只是人欲與義理之辨爾  允執厥中堯之)
(所以授舜也人心惟危止厥中者舜之所授禹也堯之/一言至矣盡矣而舜復益之以三言者則所以明大堯)
(之一言必如是而後可庶幾也葢甞論之心之虚靈知于/覺一而已矣而以為有人心道心之異者則以其或生)
(形氣之私或原于性命之正而所以為知覺者不同是/以或危殆而不安或微妙而難見耳然又莫不有是形)
(故雖上智不能無人心亦莫不有是性故雖下愚不能無/道心二者雜于方寸之間而不知所以治之則危者愈)
(危微者愈微而天理之公卒無以勝夫人欲之私矣精/則察夫二者之間而不雜也一則守其本心之正而不)
(離也從事于斯無少間斷必使道心常為一心之主而/人心毎聽命焉則危者安微者著而動静云為自無過)
(不及之差/矣中庸序)無稽之言勿聽弗詢之謀勿庸(無稽者不考/于古弗詢者)
(不咨于衆言之無據謀之自專是皆一人之私心而非/天下之公論皆妨害政治之大者也言謂泛言匆聽可)
(矣謀謂計事故又戒其勿用也上文既言存心出治備/之本此又告之以聽言處事之要内外相資而治道)
(矣/)可愛非君可畏非民衆非元后何戴后非衆罔與守
邦欽哉慎乃有位敬修其可願四海困窮天禄永終惟口
出好興戎朕言不再(可愛非君乎可畏非民乎衆非君/則何所奉戴君非民則誰與守邦)
(欽哉言不可不敬也可願猶孟子所謂可欲几可願欲/者皆善也人君當謹其所居之位敬修其所可願欲者)
(苟有一毫之不善生于心害于政則民不得其所者多/矣四海之民至于困窮則君之天禄一絶而不復續豈)
(不深可畏哉此又極言安危存亡之戒以深警之雖知/其功徳之盛必不至此然猶欲其戰戰兢兢無敢逸豫)
(而謹之于毫釐之間此其所以為聖人之心也好善也/戎兵也言發于口則有二者之分利害之幾可畏如此)
(吾之命汝葢已審矣豈復更有他/說蓋欲禹受命而不復辭避也)纂註(陳氏大猷曰人/心惟危以下示)
(心法傳道統也可愛非君以下示治法傳治統也敬新/安陳氏曰堯授舜舜授禹言有詳略而精微之理  畏)
(之心戒慎之辭一也堯之傳舜曰天之厯數在爾躬允/執其中四海困窮天禄永終舜之傳禹凡所得于堯之)
(四句一一為禹言之中間不過増益十有三句令義理/益明儆戒益至耳合堯曰禹謨二篇而觀之可見矣)
禹曰枚卜功臣惟吉之從帝曰禹官占惟先蔽志昆命
于元龜朕志先定詢謀僉同鬼神其依龜筮恊從卜不
習吉禹拜稽首固辭帝曰毋惟汝諧(枚卜厯卜之也帝/之所言人事已盡)
(禹不容復辭但請厯卜有功之臣而從其吉兾自有以/當之者而已得遂其辭也官占掌占卜之官也蔽斷昆)
(後龜卜筮蓍習重也帝言官占之法先斷其志之所向順/然後令之于龜今我之志既先定而衆謀皆同鬼神依)
(而龜筮已恊從矣又何用更枚卜乎况占卜之法不待/重吉也固辭再辭也毋者禁止之辭言惟汝可以諧此)
(元后之/位也)纂註(王氏曰木幹曰枚枝曰條枚有條故數物/曰枚數事曰條枚卜人人而卜之也  王)
(氏十朋曰古人以昆為兄兄為父後故訓昆為後與後/昆之後同  陳氏經曰習重習也如習坎重險也  夏)
(氏曰卜汝已吉豈有更卜他人而重吉者人陳氏經曰/人謀鬼謀雖欲其合大率以人謀為先就  謀中又以)
(謀及已之/心為主)正月朔旦受命于神宗率百官若帝之初(神/宗)
(堯廟也蘇氏曰堯之所從受天下者曰文祖舜之所從天下者曰/神宗受天下于人必告于其人之所從受者禮曰有虞氏)
(禘黄帝而郊嚳祖顓頊而宗堯則神宗為堯明矣正月朔受終/旦禹受攝帝之命于神宗之廟總率百官其禮一如帝舜)
(之初等/事也)纂註(新安陳氏曰朱子訂傳元本有曰正月次年/正月也神宗說者以為舜祖顓頊而宗堯因)
(以神宗為堯廟未知是否如帝之初等事葢未嘗質言/為堯廟今本云云其朱子後自改乎抑蔡氏所改乎語)
(録甞云堯廟當立于丹朱之國又云祭法之說伊川以/為可疑更當博考  呉氏曰祭法必有所據舜受堯之)
(天下今以授禹其宗堯為冝或謂舜不當立堯廟然堯/與舜皆黄帝之後其宗堯何嫌  愚案朱子親集書傳)
(自孔序止此其他大義悉口授/蔡氏并親槀百餘段俾足成之)帝曰咨禹惟時有苗弗
率汝徂征禹乃會羣后誓于師曰濟濟有衆咸聽朕命
蠢兹有苗昬迷不恭侮慢自賢反道敗徳君子在野小
人在位民棄不保天降之咎肆予以爾衆士奉辭伐罪
爾尚一乃心力其克有勲(徂往也舜咨嗟言今天下惟是/有苗之君不循敎命汝往征)
(之征正也往正其罪也㑹徴㑹也誓戒也軍旅曰誓有/會有誓自唐虞時已然禮言商作誓周作會非也禹會)
(諸侯之師而戒誓以征討之意濟濟和整衆盛之貎蠢/動也蠢蠢然無知之貎昬暗迷惑也不恭不敬也言苗)
(民昬迷不敬侮慢于人妄自尊大反戾正道敗壞常徳/用舍顛倒民怨天怒故我以爾衆士奉帝之辭罰苗之)
(罪爾衆士庶幾同心同力乃能有功此上禹誓衆之辭/也林氏曰堯老而舜攝者二十有八年舜老而禹攝者)
(十有七年其居攝也代緫萬機之政而堯舜之為天子/葢自若也故國有大事猶禀命焉禹征有苗葢在夫居)
(攝之後而禀命于舜禹不敢專也以征有苗推/之則知舜之誅四凶亦必禀堯之命無疑)纂註(陳/氏)
(曰舜時薄海内外皆迪有功弗率惟有苗耳三苗之君/舜甞竄之三苗之民又甞分之至此而猶弗率故征之)
(民孫氏曰指其君長則曰有苗兼其君民言則曰苗/  以種類言則曰三苗  陳氏大猷曰其豫期之解)三
旬苗民逆命益賛于禹曰惟徳動天無逺弗届滿招損
謙受益時乃天道帝初于厯山往于田日號泣于旻天
于父母負罪引慝袛載見瞽瞍夔夔齋慄瞽亦允若至
諴感神矧兹有苗禹拜昌言曰俞班師振旅帝乃誕敷
文徳舞干羽于兩階七旬有苗格(三旬三十日也以師/臨之閲月苗頑猶不)
(聽服也賛佐届至也是時益葢從禹出征以苗負固恃/强未可威服故賛佐于禹以為惟徳可以動天其感通)
(之妙無逺不至葢欲禹還兵而増修其徳也滿損謙益/即易所謂天道虧盈而益謙者帝舜也厯山在河中府)
(河東縣仁覆閔下謂之旻日非一日也言舜耕厯山往/于田之時以不獲順于父母之故而日號呼于旻天于)
(其父母葢怨慕之深也負罪自負其罪不敢以為父母/之罪引慝自引其慝不敢以為父母之慝也祇敬載事)
(也瞍長老之稱言舜敬其子職之事以見瞽瞍也齋莊/敬也慄戰慄也夔夔莊敬戰慄之容也舜之敬畏小心)
(而盡于事親者如此允信若順也言舜以誠孝感格雖/瞽瞍頑愚亦且信順之即孟子所謂底豫也誠感物曰)
(諴益又推極至誠之道以為神明亦且感格而况于苗/民乎昌言盛徳之言拜所以敬其言也班還振整也謂)
(整旅以歸也或謂出曰班師入曰振旅謂班師于有苗/之國而振旅于京師也誕大也文徳文命徳敎也干楯)
(羽翳也皆舞者所執也兩階賔主之階也七旬七十日/也格至也言班師七旬而有苗來格也舜之文徳非自)
(禹班師而始敷苗之來格非以舞干羽而後至史臣以/禹班師而歸弛其威武專尚德敎干羽之舞雍容不廹)
(有苗之至適當其時故作史者因即其實以形容有/虞之徳數千載之下猶可以是而想其一時氣象也)輯
錄(號泣于旻天呼天而泣也于父母呼父母而泣也孟/注舞干羽之事想只是置三苗于度外而示以閒暇)
(之意/廣)纂註(吕氏曰苗民障蔽之深譬如春氣既至而隂/崖寒谷猶未發榮  新安陳氏曰以禹不滿)
(假不矜伐如此而益猶以滿損謙益為言葢兢業不已/之誠猶懼其有一毫非苗而是己之心故以此開端而)
(引帝之負罪夔夔以實之欲其謙謙之益勉也益又凡/三致意謂天道之逺而徳可動瞽瞍之頑而孝可若神)
(明之幽而誠可感苗亦人耳豈有徳之盛誠之至而不/可動者當不煩兵而有服也  新安胡氏曰禹誓師曰)
(爾尚一乃心力欲以力而成功也三旬而力未足以成是/功于是益有惟徳動天之說欲尚徳而不尚力也禹于)
(班師帝乃誕敷文徳而苗自格焉不尚力争而務徳化/可見唐虞氣象若後世遇逆命自窮兵黷武而已肯班)
(師乎心唐孔氏曰益賛禹修徳而帝自誕敷文徳見君/臣同    張氏曰帝之文徳素敷至此又誕敷之聖人)
(躬自厚之意唯吕氏曰禹自會此理聞益之賛神領心/受如曾子之  便班師而還其從如響略無凝滯干羽)
(舞階朝廷閒暇自然而然非故為如此而有苗自格正如春/氣流暢寒谷草木自皆發榮也唐孔氏曰凢武舞執干)
(文舞執羽也愚謂禹雖以治水為功而功之外有克艱/之謨是謨  大闢萬世為君之道其功其謨非臯益稷)
(所得而先也且此篇所記又有舜禹授受一大事安得/不以接二典之後冠三謨之首哉大抵一篇之中自后)
(克艱至時乃功所以發明究竟克艱之㫖自格汝禹至/若帝之初皆所以紀述授受之辭而征苗一節則攝位)
(後事也前一大節中其綱領在后臣克艱後一大節中/其綱領在人心道心二者皆于心上用功必能致察于)
(人心道心之間純乎義理之正而不雜于形氣之私則/人欲净盡天理流行自然見得宇宙内事皆職分内事)
(職分内事皆性分内事而於克盡君道之/艱自見其當然有不必勉而能之者矣)
　　　臯陶謨(今文古/文皆有)
曰若稽古臯陶曰允廸厥徳謨明弼諧禹曰俞如何臯
陶曰都慎厥身修思永惇叙九族庶明勵翼邇可逺在
兹禹拜昌言曰俞(稽古之下即記臯陶之言者謂考古/臯陶之言如此也臯陶言為君而信)
(蹈其徳則臣之所謀者無不明所弼者無不諧也俞如/何者禹然其言而復問其詳也都者臯陶美其問也慎)
(者言不可不致其謹也身修則無言行之失思永則非/淺近之謀厚叙九族則親親恩篤而家齊矣庶明勵翼)
(則羣哲勉輔而國治矣邇近兹此也言近而可推之逺/者在此道也葢身修家齊國治而天下平矣臯陶此言)
(所以推廣允廸謨明之義故禹復俞而然之也又案典/謨皆稱稽古而下文所記則異典主記事故堯舜皆載)
(其實謨主記言故禹臯陶則載其謨后克艱厥后臣克/艱厥臣禹之謨也允廸厥徳謨明弼諧臯陶之謨也然)
(禹謨之上増文命敷于四海祗承于帝者禹受/舜天下非盡臯陶比例立言輕重于此可見)輯錄(問/允)
(廸厥徳謨明弼諧疑是稱臯陶先生曰若以為稱臯陶/則下句禹曰俞者為何所俞邪此八字是臯陶之言禹)
(善之而問其詳故臯陶復說下句解此八字之義或云/此八字是言臯陶之徳諧字下别有臯陶之言今脫去)
(未知是否姑存之可也荅潘子善銖問此二句是形容/臯陶之徳或是臯陶之言先生曰下文說謹厥身修思)
(永是允廸厥徳意庶明勵翼是謨明弼諧意恐不是形人/容臯陶底語又問此是就人君身上說否先生曰是就)
(主身上說謨是人主謀弼是人臣輔翼與之和合如同/寅恊恭之意庶明勵翼庶明是衆賢樣言賴衆明者勉)
(勵輔翼/義剛)纂註(蘇氏曰問虞世而謂禹臯為古可乎曰自/今以上皆古何必異代春秋傳引虞書皆)
(云夏書安知非作于夏時乎帝林氏曰此篇首尾皆與/禹言其實陳于舜前史記曰  舜朝禹臯陶相與語帝)
(前是也廸如啟廸之廸冏命曰廸上言臣欲允誠以啟/廸君徳則謨必貴明弼必貴諧不明則不能開陳不諧)
(則祗以牴牾臯欲與禹以此事舜也言新安陳氏曰允/廸厥徳謨明弼諧孔注亦以為臯之  但謂君當信蹈)
(古人之徳耳葢廸徳之君則臣言易入故謨易以明而/弼易以諧臯欲君廸徳以為己陳謨之地也  吕氏曰)
(此史言臯之為人有徳者有言臯以謨聞天下知其謨/不知其出于徳故指其根本以示人  蘓氏曰禹曰俞)
(上當有闕文領李氏舜臣曰其謨發端曰慎厥身修思/永一書之要  也取人以身修身者知人以安民之本)
(歟之新安胡氏曰程子家人卦傳曰正倫理篤恩義家/人  道也惇者篤恩義叙者正倫理二字盡齊家之道)
(二陳氏曰九族冝厚其厚之也有次序不至為夷子之/  本也  吕氏曰齊家治國平天下皆自修身出故慎)
(于身修必思永長之理可乆而後功用無窮也臯陳氏大/猷曰治無二本邇可則逺在此矣  王氏炎曰  陶之)
(謨有三修身也知人也安民也而修身為本故先言之/邇者既可由是推之國與天下無不可者其本在此而)
(不在彼也在此者無他修身而已矣君真氏曰臯陶陳謨/未及他事首以謹修其身為言葢人  一身天下國家)
(之本慎之一言又修身之本也思永欲其悠乆不息也也/為君孰不知身之當修然心或放則能暫而不能乆必)
(悠乆不息常思所以致謹然後謂之永否則朝勤夕怠/乍作乍止果何益哉後世人主有初鮮終由不知思永)
(也慎則敬而不忽思永則乆而不忘修身之道備矣然/後以親親尊賢二者繼之九族必有以篤叙之使均被)
(吾恩衆賢必有以勤勵之使樂為吾輔身為之本而二/者又各盡其道則自家可推之國自國可推之天下其)
(道在此而已中庸九經之序其亦有所祖于此與何陳/氏經曰禹臯同列之際或都或俞或吁或咈或如  無)
(非真情實意之所發有合于心則都之俞之不合則吁/之咈之善之在人猶在己也故聞言而拜不為諂善之)
(在己猶在人也故自/言而先曰都不為矜)臯陶曰都在知人在安民禹曰吁
咸若時惟帝其難之知人則哲能官人安民則惠黎民
懷之能哲而惠何憂乎驩兜何遷乎有苗何畏乎巧言
令色孔壬(臯陶因禹之俞而復推廣其未盡之㫖歎美/其言謂在于知人在于安民二者而已知人)
(智之事安民仁之事也禹曰吁者歎而未深然之辭也/時是也帝謂堯也言既在知人又在安民二者兼舉雖)
(帝堯亦難能之哲智之明也惠仁之愛也能哲而惠猶/言能知人而安民也遷竄巧好令善孔大也好其言善)
(其色而大包藏凶惡之人也言能哲而惠則智仁兩盡/雖黨惡如驩兜者不足憂昬述如有苗者不足遷與夫)
(好言善色大包藏姦惡者不足畏是三者舉不害吾之/治極言仁智功用如此其大也或曰巧言令色孔壬其)
(工也禹言三凶而不及鯀者為親者諱也知楊氏曰知/人安民此臯陶一篇之體要也九徳而下  人之事也)
(天叙有典而下安民之道也非/知人而能安民者未之有也)纂註(陳氏大猷曰君道/在知人安民兩者)
(知人然後能安民又其序也曰陳氏經曰咸若是謂悉/如上所言皆如是也  孔氏  帝堯亦以知人安民為)
(難其張子曰帝謂舜也葉吕真同呉氏曰孔氏不察謂/帝  難之為堯觀誅及四凶等則此帝為舜明矣  新)
(安陳氏曰此處言帝但當指舜與益曰帝徳廣運不同/彼上文有惟帝時克舜方美堯故益承其說美堯此禹)
(臯相與言于舜前舍舜言堯何所因邪禹于克艱之理/實踐深知而知知人安民之為不易故吁以歎其難而)
(謂兼盡之雖舜猶難也帝其難即堯舜其猶病諸之意/知人必哲始能官人安民必惠黎民始懷二者之難可)
(知矣果能哲且惠則哲可以知人何憂驩之黨惡惠可/安民何遷苗之害民知人視安民尤重而居先故申言)
(知人之事又何畏巧令孔壬至此則前所謂難之今何/憂何遷何畏不見其為難矣非禹深知篤信克艱之理)
(孰能發明至此復林氏曰舜既流放竄三凶其心惟恐/又有如此之人  出為惡未嘗忘憂畏之心也  真氏)
(曰孔壬古注以為甚佞介甫謂其包藏禍心葢以壬為從/妊娠之妊胡氏非之以為此訓將以腹誹罪人也不若)
(孔注/為長)臯陶曰都亦行有九徳亦言其人有徳乃言曰載
采采禹曰何臯陶曰寛而栗柔而立愿而恭亂而敬擾
而毅直而温簡而亷剛而塞彊而義彰厥有常吉哉(亦緫/也亦)
(行有九徳者緫言徳之見于行者其凡有九也亦言其/人有徳者緫言其人之有徳也載行采事也緫言其人)
(有徳必言其行某事某事為可信騐也禹曰何者問其/九徳之目也寛而栗者寛𢎞而莊栗也柔而立者柔順)
(而植立也愿而恭者謹愿而恭恪也亂治也亂而敬者/有治才而畏敬也擾馴也擾而毅者馴擾而果毅也直)
(而温者徑直而温和也簡而亷者簡易而亷隅也剛而/塞者剛徤而篤實也彊而義者彊勇而好義也而轉語)
(辭也正言而反應者所以明其徳之不偏皆指其成徳/之自然非以彼濟此之謂也彰著也成徳著之于身而)
(又始終有常/其吉士矣哉)輯録(亦行有九徳泛言人之行有此九徳/故言其人之有徳則當以此論之載)
(采采古語不可曉當闕之荅潘于善據文勢解之當云/亦言其人有徳乃言曰載采采言其人之有徳當以事)
(實言之古注謂必言其所行某事某事以為驗是也人/傑九徳分得細密閎祖九徳九十八種是好底氣質毎)
(兩件一家鬬合將來人傑舜論直温寛栗及臯陶九徳/皆是反氣質之性者簡而亷亷者隅也簡者混而不分)
(明也論語集註廉謂棱角峭厲/與此簡者混而不分明相發)纂註(蘇氏曰亦行有九/徳者以此自修也)
(亦言其人有徳者以此求人也論其人則曰斯人也有/某徳論其徳則曰是徳也有某事某事載采采者厯言)
(之也恭唐孔氏曰恭在貎敬在心愿者遲鈍外失於儀/故言  治者輕物内失于心故稱敬剛彊相近剛是性)
(彊是志亂蘇氏曰横流而濟曰亂故才過人可以濟大/難者曰  亂臣十人是也才過人者患于恃才而不敬)
(命真氏曰先儒以九徳為人之性盖指氣禀而言若天/  之謂性則渾然全體無所偏也  新安陳氏曰臯謂)
(能以此九徳觀人則徳之成不成全不全皆可知而知/人之道盡矣  孔氏曰吉善也明九徳之常以擇人而)
(官之則政之善止一說吉福也用有常則為天下國家/之福  劉氏一  曰常之為義大矣曰常人曰吉士其)
(揆一也臯陶謨曰彰厥有常吉哉立政曰庶常吉士/則知吉士未始不有常徳而常徳所以為吉士也)日
宣三徳夙夜浚明有家日嚴祇敬六徳亮采有邦翕受
敷施九德咸事俊乂在官百僚師師百工惟時撫于五辰
庶績其凝(宣明也三徳六徳者九徳之中有其三有其/六也浚治也亮亦明也有家大夫也有邦諸)
(侯也浚明亮采皆言家邦政事明治之義氣象則有小/大之不同三徳而為大夫六徳而為諸侯以徳之多寡)
(職之大小槩言之也夫九徳有其三必日宣而充廣之而使之/益以著九徳有其六尤必日嚴而祇敬之而使之益以)
(謹也翕合也徳之多寡雖不同人君惟能合而受之布/而用之如此則九徳之人咸事其事大而千人之俊小)
(而百人之乂皆在官史以天下之才任天下之治唐虞/之朝下無遺才而上無廢事良以此也師師相師法也)
(言百僚皆相師法而百工皆及時以趨事也百僚百工/皆謂百官言其人之相師則曰百僚言其人之趨事則)
(曰百工其實一也撫順也五辰四時也木火金水旺於/四時而土則寄旺於四季也禮運曰播五行於四時者)
(是也凝成也言百工/趨時而衆功皆成也)輯録(問日宣三徳至九徳咸事如/此則是天子諸侯大夫九徳)
(各日以三宣徳亦不可僣邪若諸侯大夫皆有九徳顧/不美歟先生曰九徳之目盖言取人不可求備官人當)
(以等耳豈徳不可僣之謂邪荅何叔京問夙夜浚明至/有邦古注以為可以為卿大夫及諸侯林氏謂卿大夫)
(諸侯用此三徳六徳之人未知孰是先生曰林說恐得/之猶孝經說争臣之類盖曰如是足矣非必以是為限)
(也荅潘/子善)纂註(葉氏曰臯既論知人之事故因言官人之/道  夏氏曰浚與濬通治而深之之謂)
(林氏曰嚴祇敬敬事之心有加無己也諸侯與六徳者/共事卿大夫則宣達三徳而已百工之事各得其時孔)
(氏解惟時太迂曰馬氏曰張有常乃吉日宣日嚴所謂/有常也  王氏  日宣逹三徳之賢使任有家日嚴祇)
(敬六徳之賢使任有邦真氏取之皆作君用賢説庶與/下文翕受敷施九徳之賢相恊  新安陳氏曰日宣日)
(嚴作賢者自修之事一說也作人君用人之事又一說/也前說出于古注蔡氏用之後說諸家多言之文公又)
(主之後說較優又曰有全徳者必有全才俊乂即九徳/之全才也朝廷視家邦為尤大故受而用之  胡氏旦)
(曰五行在地為物在天為時順其時而撫之則五物皆/成其材而為人用矣故仲春斬陽木仲夏斬隂木所以)
(撫木辰也季春出火季秋納火所以撫火辰也司空以/時相阪隰所以撫土辰也秋為徒桂春逹溝渠所以撫)
(水辰也又曰春盛徳在木布徳施惠所以順木辰夏盛/徳在火勞民勸農所以順火辰秋盛徳在金冬盛徳在)
(水禁暴誅慢謹葢藏歛積聚所以順金水之辰土寄旺/四時四辰順土在其中矣  王氏曰五辰分配四時春)
(則寅卯為木之辰夏則/己午為火之辰餘放此)無敎逸欲有邦兢兢業業一日
二日萬幾無曠庶官天工人其代之(無與毋通禁止之/辭敎非必敎令謂)
(上行而下效也言天子當以勤儉率諸侯不可以逸欲/導之也兢兢戒謹也業業危懼也幾微也易曰惟幾也)
(故能成天下之務葢禍患之幾藏于細微而非常人之/所豫見及其著也則雖智者不能善其後故聖人於幾)
(則兢業以圖之所謂圖難于其易為大于其細者此也/一日二日者言其曰之至淺萬幾者言其幾事之至多)
(也盖一日二日之間事幾之來且至萬馬是可一日而/縱欲乎曠廢也言不可用非才而使庶官曠廢厥職也)
(天工天之工也人君代天理物庶官所治無非天/事苟一職之或曠則天工廢矣可不深戒哉)輯錄(幾/者)
(理雖已萌事則未著/微而幽也通書解)纂註(孔氏曰不為逸豫貪欲之敎/是有國者之常當戒懼萬事)
(之微位非其人為空官不可以天官私非其才欲陳氏/大猷曰功成之後逸欲易生逸豫怠逰宴之類  聲色)
(嗜好之類逸欲生治功墮矣惟戒逸欲而存兢業則此/心清明剛健事之幾微無不同燭逸欲少肆兢業少間)
(則此心昬惰何以察微妙而圖之又曰天子能以一心/察天下之幾不能以一身兼天下之務任之庶官而已)
(不可使曠非無其人之為曠非其人之為曠也君雖兢/業官或曠廢亦危亂之道終以無曠庶官欲后臣同克)
(艱以保治也天下之事無一不出于天天不自為人代/為之一官曠則一事闕矣天工人代一句結上文以生)
(下文之意幽周子曰動而未形有無之間者幾也又/曰幾微故    前漢王嘉傳引此作無敖逸欲有國)天
叙有典勑我五典五惇哉天秩有禮自我五禮有庸哉
同寅恊恭和衷哉天命有徳五服五章哉天討有罪五
刑五用哉政事懋哉懋哉(叙者君臣父子兄弟夫婦朋/友之倫叙也秩者尊卑貴賤)
(等級隆殺之品秩也勑正惇厚庸常也有庸馬本作五之/庸衷降衷之衷即所謂典禮也典禮雖天所叙秩然正)
(使叙倫而益厚用之使品秩而有常則在我而已故君/臣當同其寅畏恊其恭敬誠一無間融㑹流通而民彜)
(物則各得其正所謂和𠂻也章顯也五服五等之服自/九章以至一章是也言天命有徳之人則五等之服以)
(彰顯之天討有罪之人則五等之刑以懲戒之盖爵賞/刑罰乃人君之政事君主之臣用之當勉勉而不可怠)
(者也朝楊氏曰典禮自天子出故言勅我自我若夫爵/人於  與衆共之刑人於市與衆棄之天子不得而私)
(焉此其立/言之異也)輯録(因其生而第之以其所當處者謂之叙/因其叙而與之以其所當得者謂之秩)
(天叙便是自然底故君便敎他居君之位臣便敎他居/臣之位父便敎他居父之位子便敎他居子之位天秩)
(便是那天叙裏面物事如天子祭天地諸侯祭山川大/夫祭五祀庶人祭其先天子八諸侯六大夫四士二皆)
(是有這箇叙便是他這箇自然之秩義剛許多典禮都/是天叙天秩下了聖人只是因而勑正之因而用出去)
(而已此其所謂冠昏䘮祭之禮與夫典章制度文物禮/樂車與衣服無一件是聖人自做㡳都是天做下了聖)
(人只是依傍他天理行將去如推箇車子本自轉將去/我這裏只是略扶助之而已□同寅恊恭是君臣上下)
(一於敬徳之大者則賞以服之大者徳之小者則賞以/服之小者罪之大者則罪以大底刑罪之小者則罪以)
(小底刑盡是天命天討聖人未嘗加一毫私意于其間/只是奉行天法而已僴要五禮有庸五典五惇須是同)
(寅恊恭和衷要五服五章五刑五用須是/政事懋哉懋哉義剛衷字語録詳見湯結)纂註(節初齊/氏曰人)
(而無禮則諸侯得以請隧卿得以反坫大夫得以雍徹/娼優下賤得以后飾而人道亂矣故聖人為禮以節之)
(歐陽公所謂順其情而節文之使知尊卑長㓜凡人之/大倫也此其髙下之宜豐殺之別貴賤偏全之等所以)
(萌于人心習熟于人之耳目而終其身不敢肆其情欲/於度數之外也此三代帝王防範人心之先務隄防世)
(變之大端也能陳氏大猷曰人受天地之中以生能者/養之以福不  者敗以取禍故全是衷者為德是不失)
(天之所賦也故天命之君必體福善之天制五等之服/以章其徳戾是衷者為罪是失天之所賦也故天討之)
(君必體禍淫之天用五等之刑以威其罪爵賞刑罰乃/政事之大者當勉勉而不可怠也典禮敎化也所以盡)
(感發之妙服刑政事也所以盡勸懲之方皆承天以從/事而寅㳟懋勉又四者之本也非寅恭懋勉則典禮服)
(刑將失其當烏能與天無間哉至是則君師之道代天/理民之責盡矣此盡發上文天工人代之意  吕氏曰)
(寅恭惇典庸禮之根源也君臣聚精會神與天無間則/所惇所庸皆天之典禮否則為虚文矣賞罰當純乎天)
(此心當懋勉不已一有怠息賞罰我之賞罰非天之賞/罰矣  蔡氏元慶曰周官司服公服衮冕而下九章之)
(服如王之服侯伯服鷩冕而下七章之服如公之服子/男服毳冕而下五章之服如侯伯之服孤服絺冕而下)
(三章之服如子男之服卿大夫服𤣥冕而下一章之服/如孤之服士服皮弁無章數也孔氏以天子言之非也)
(龍馬氏曰周天子與上公皆服九章然公有降龍無升/  别于天子  新安陳氏曰蔡傳政事懋懋處亦云君)
(主之臣用之諸家所忽最有照應葢自無曠庶官已引/上臣與君各盡其責故同寅恊恭政事懋懋皆當合君)
(臣說有庸當作五庸五禮/當主吉凶軍賔嘉者為是)天聦明自我民聦明天明畏
自我民明畏逹于上下敬哉有土(威古文作畏二字通/用明者顯其善畏者)
(威其惡天之聦明非有視聽也因民之視聽以為聦明/天之明畏非有好惡也因民之好惡以為明畏上下上)
(天下民也敬心無所慢也有土有民社也言天人一理/通達無間民心所存即天理之所在而吾心之敬是又)
(合天民而一之者也有天/下者可不知所以敬之哉)輯録(問聦明明畏不知明畏/是兩字還是一字林氏)
(以為聦明言視聽明畏言好惡未知如何先生曰林氏/似是明畏言天之所明所畏所明如明明揚側陋之明)
(上明宇所畏如董之用威/威用六極之意荅潘子善)纂註(新安陳氏曰此因上文/言天叙天秩天命天計)
(而申言天人合一之理自林氏曰天明畏馬本作天明/威自我民明威古文作  我民明畏畏威不必分也)
(唐孔氏曰天無心以民心為心即泰誓所謂天視自我/民視天聽自我民聽  陳氏經曰有上之君惟敬則不)
(忽乎民是乃不忽乎天不敬則徒知天之當嚴而以民/為易虐是天民有二理也此臯安民之謨必推極於此)
(歟也王氏炎曰以君臨民敬心不存則所以安民者必未/盡  自天子以至諸侯卿大夫有四封有采地者皆為)
(有土之君有土必有民皆當以敬臨之陶真氏曰武夷/胡氏甞舉臯陶謨天叙至有土章曰臯  之學極醇椊)
臯陶曰朕言惠可底行禹曰俞乃言底可績臯陶曰予未
有知思曰贊贊襄哉(思曰之曰當作日襄成也臯陶謂我/所言順于理可致之於行禹然其言)
(以為致之於行信可有功臯陶謙辭我未有所知/言不敢計功也惟思日賛助于帝以成其治而已)纂註
(林氏曰思曰孔氏作曰張横渠王介甫蘇東坡作日考/之于經曰日多相亂洛誥今王即命曰釋文音作日吕)
(刑由慰日勤釋文音作曰賛張氏曰賛賛所助非一事/也  陳氏大猷曰賛而又  賛之不已也  林氏曰左)
(定十五年葬定公雨不克襄事注襄成也王訓襄為□/本此孔訓為上不及事愚謂臯陶發明知人之謨尤覺)
(詳干安民之謨者葢二者雖均為難事而知人為尤難/必明于知人則安民有不難者矣然於言知人之餘則)
(戒逸欲崇兢業惟恐人君不知戒懼而至於曠官廢事/于安民之中則懋政事敬有土惟恐人君不知懋敬而)
(至于䙝天玩民葢以人君一/心又知人安民之根柢歟)
　　　益稷(今文占文皆有但今文合于臯陶謨帝曰/來禹汝亦昌言正與上篇末文勢接續古)
　　　(者簡冊以竹為之而所編之簡不可以多故稷/釐而二之非有意于其間也以下文禹稱益)
　　　(二人佐其成/功因以名篇)輯録(義剛問益稷篇禹與臯陶只/管自叙其功是如何先生曰)
　　　(不知怎生地那夔前面且做是脫簡後面却又/有一段那禹前面時只是說他無可言但予思)
　　　(日孜孜臯陶問他如何他便說他要恁的孜孜/却不知後面一段是怎生地良乆云他上面也)
　　　(是說那丹朱後故恁地說丹朱縁如此故不得/為天子我如此勤苦故有功以此相戒敎莫如)
　　　(丹朱而如我便是古人直/不似今人便要瞻前顧後)
帝曰來禹汝亦昌言禹拜曰都帝予何言予思日孜孜
臯陶曰吁如何禹曰洪水滔天浩浩懷山襄陵下民昬
墊予乘四載隨山刋木暨益奏庶鮮食予決九川距四
海濬畎澮距川暨稷播奏庶艱食鮮食懋遷有無化居
烝民乃粒萬邦作乂臯陶曰俞師汝昌言(孜孜者勉力/不怠之謂帝)
(以臯陶既陳知人安民之謨因呼禹使陳其言禹拜而/歎美謂臯陶之謨至矣我更何所言惟思日勉勉以務)
(事功而已觀此則上篇禹臯陶荅問者盖相與言於帝/舜之前也如何者臯陶問其孜孜者何如也禹言往者)
(洪水泛溢上漫于天浩浩盛大包山上陵下民昬瞀墊/溺困于水災如此之甚也四載水乘舟陸乘車泥乘輴)
(山乘樏也輴史記作橇漢書作毳以板為之其狀如箕/擿行泥上樏史記作橋漢書作梮以鐵為之其形似錐)
(長半寸施之履下以上山不蹉跌也葢禹治水之時乘/此四載以䟦履山川踐行險阻者隨循刋除也左傳云)
(井陻木刋刋除木之義也盖水涌不洩泛濫瀰漫地之開道/平者無非水也其可見者山耳故必循山伐木通蔽障)
(路而後水工可興也奏進也血食曰鮮水土未平民未/粒食與益進衆鳥獸魚鼈之肉于民使食以充飽也九)
(川九州之川也距至濬深也周禮一畆之間廣只深尺/曰畎一同之間廣二尋深二仞曰澮畎澮之間有遂有)
(溝有洫皆通田間水道以小注大言畎澮而不及遂溝次/洫者舉小文以包其餘也先决九川之水使各通于海)
(濬畎澮之水使各通于川也播布也謂布種五穀也艱/難也水平播種之初民尚艱食也懋勉也懋勉其民従)
(有于無交易變化其所居積之貨也烝衆也米食曰粒/葢水患悉平民得播種之利而山林川澤之貨又有無)
(相通以濟匱乏然後庶民粒食萬邦興起治功也禹因/孜孜之義述其治水本末先後之詳而敬戒之意實存)
(於其間葢欲君臣上下相與勉力不怠以保其治/於無窮而已師法也臯陶以其言為可師法也)纂註
(新安陳氏曰舜禹好善之心皆無窮當時昌言滿前舜/猶渇聞不倦方使禹亦如臯之昌言此舜好善無窮之)
(心也禹聞此言歎美此心謂臯言已至我復何言譲善/於人也思日孜孜力行不息勉為善於己也此禹好善)
(無窮之心也孟子曰禹聞善言則拜大舜有大焉舜禹/之所以聖其亦以此與  蘇氏曰禹曰予何言亦猶臯)
(之予未有知也曰予思日孜孜亦猶臯之思日賛賛襄/哉也皆相因之辭伏生以益稷合于臯陶謨有以也)
(陳氏大猷曰勤者萬事所由成不勤萬事所由廢臯問/禹所以思日孜孜者如何禹但述其治水之勤勞以荅)
(之而不及其他葢以平生受用惟在孜孜勤勞而已意/在言外也  王氏曰大水決而有所歸小水濬而有所)
(入治水之次第也不決川則雖濬畎澮不能除水患也/  林氏曰艱食謂稼穡之事艱難而後成  陳氏曰益)
(稷非人人而飲食之亦敎之有方耳/如此艱難然後民乃粒食須㸔乃字)　(吕氏曰禹用功/蔡氏元度曰水)
(平之後天下知禹之功而已禹以益稷與有功焉故言/暨益暨稷是禹不自有其功而與益稷同之不矜不伐)
(乃在於此艱吕氏曰禹不矜不伐今乃厯舉其功若矜/伐何也益  難之念易忘平成之功難保今雖平成昔)
(日之心不可忘也所思日孜孜者正在此雖不陳謨乃/陳謨之大者使自言其功而非有深意何以謂之昌言)
(哉反玉篇輴丑倫反樏力追反橇丘喬反亦作鞽又子/絶  挶居録反  愚謂禹為司空稷為田正益為虞土)
(田山澤鳥獸魚鼈其所掌也是三人者均主水土治水/之役所當偕行隨時施冝因利乘便以救斯民于墊溺)
(窮餒之中故所至之處烈山澤之餘有可採捕以供食/者益致其利有可播種漁取以得食者稷授其方奏進)
(也益專言之稷言播奏于艱食言播于鮮食言奏也既/而有無相通貨食兼足始也不足終乃有餘禹不忘益)
(稷相從于艱苦之中而述其功如/此微禹之言後世孰從而知之)禹曰都帝慎乃在位
帝曰俞禹曰安汝止惟幾惟康其弼直惟動丕應徯志
以昭受上帝天其申命用休(禹既嘆美又特稱帝以告/之所以起其聽也慎乃在)
(位者謹其在天子之位也天位維艱一念不謹或以貽/四海之憂一日不謹或以致千百年之患帝深然之而)
(禹又推其所以謹在位之意如下文所云也止者心之/所止也人心之靈事事物物莫不各有至善之所而不)
(可遷者人惟私欲之念動摇其中始有昧于理而不得/其所止者安之云者順通乎道心之止而不陷于人欲)
(之危動静云為各得其當而無有止而不得其止者惟/幾所以審其事之發惟康所以省其事之安即下文庶)
(事康哉之義至于左右輔弼之臣又皆盡其繩愆糾繆/之職内外交修無有不至若是則是惟無作作則天下)
(無不丕應固有先意而傒我者以是/昭受于天天豈不重命而用休美乎)輯録(止守也惟幾/當審萬事之)
(幾惟康當求箇安稳處弼直以直道輔之應之非惟人幾/應之天亦應之□元徳問惟幾惟康其弼直吕東萊解)
(作動康作静如何先生曰理㑹不得/伯恭解經多巧良乆云恐難如此說)纂註(葉氏曰慎乃/在位即前帝)
(命禹所謂慎乃有位君臣更相告戒也禹之言即帝所/與言冝帝俞之  真氏曰人之一心静而後能動定而)
(後能應若其膠膠擾擾將為物役之不暇又何以宰萬/物乎先儒謂心者人之北辰辰惟居其所故能為二十)
(八宿之綱維心惟安所正故能為萬事之樞紐天夏氏/曰安汝止而下皆謹在位之事又曰動則大應  下徯)
(朢之志徯望于君欲其治安/我爾丕應徯志猶丕從厥志)帝曰吁臣哉鄰哉鄰哉臣
哉禹曰俞(鄰左右輔弼也臣以人言鄰以職言帝深感/上文弼直之語故曰吁臣哉鄰哉鄰哉臣哉)
(反復詠歎以見弼直之義如此其/重而不可忽禹即俞而然之也)纂註(孔氏曰鄰近也/  陳氏經曰臣)
(當親近我而助我故曰臣哉鄰哉親我助我乃盡為臣/之道故曰鄰哉臣哉  張氏綱曰臣以分言鄰以情言)
(一于分則離一于情則䙝不鄒氏補之曰臣謹其分也/鄰忘其分也臣而復鄰嚴  至於苛鄰而又臣和不至)
(于流親新安陳氏曰一說鄰親君如居有鄰也臣當如/鄰以  君能如鄰以親君乃臣也臣鄰皆指禹言)帝
曰臣作朕股肱耳目予欲左右有民汝翼予欲宣力四
方汝為予欲觀古人之象日月星辰山龍華蟲作會宗
彛藻火粉米黼黻絺繡以五采彰施于五色作服汝明
予欲聞六律五聲八音在治忽以出納五言汝聽(此言/臣所)
(以為鄰之義也君元首也君資臣以為助猶元首須股/肱耳目以為用也下文翼為明聽即作股肱耳目之義)
(左右者輔翼也猶孟子所謂輔之翼之使自得之也宣/力者宣布其力也言我欲左右有民則資汝以為助欲)
(宣力四方則資汝以有為也象像也日月以下物象是/也易曰黄帝堯舜垂衣裳而天下治葢取諸乾坤則上)
(衣下裳之制創自黄帝而成于堯舜也日月星辰取其/照臨也山取其鎮也龍取其變也華蟲雉取其文也會)
(繪也宗彜虎蜼取其孝也藻水草取其潔也火取其明/也粉米白米取其養也黼若斧形取其斷也黻為兩已)
(相背取其辨也絺鄭氏讀為黹紩也紩以為繡也日也/月也星辰也山也龍也華蟲也六者繪之于衣宗彛也)
(藻也火也粉米也黼也黻也六者繡之于裳所謂十二/章也衣之六章其序自上而下裳之六章其序自下而)
(上采者青黄赤白黒也色者言施之于繒帛也繪于衣/繡于裳皆雜施五采以為五色也汝明者汝當明其小)
(大尊卑之差等也又案周制以日月星辰畫于旂冕服/九章登龍于山登火于宗彛以龍山華蟲火宗彛五者)
(繪于衣以藻粉黼黻四者繡于裳衮冕九章以龍為首/鷩冕七章以華蟲為首毳冕五章以虎蜼為首葢亦増)
(損有虞之制而為之耳六律陽律也不言六吕者陽綐/隂也有律而後有聲有聲而後八音得以依據故六律)
(五聲八音言之叙如此也在察也忽治之反也聲音之/道與政通故審音以知樂審樂以知政而治之得失可)
(知也五言者詩歌之恊于五聲者也自上逹下謂之出/自下達上謂之納汝聽者言汝當審樂而察政治之得)
(失者/也)輯録(義剛問點尚書作會作一句先生曰公點得/是前人點作會宗彛不是元徳問子欲聞六)
(律五聲八音在治忽以出納五言汝聽先生云亦不可/曉漢書在治忽作七始詠七始如七均之類又問五言)
(東萊釋作君臣民事物之言先生曰君臣民事物是五/聲所屬如宫亂則荒其君驕宫屬君最大羽屬物最小)
(此是論聲若商放緩便是宫聲尋常琴家最取廣陵操却/以某觀之其聲最不和平有臣陵其君之意出納五言)
(恐是審樂知政之類如此作五言說亦頗通為問以出/納五言林氏以為宫商角徴羽之言古注以  仁義禮)
(知信之言未知當孰從先生曰未詳當/闕自侯以明之以下皆然荅潘子善)纂註(新安陳氏/曰臣當為)
(我之身非但為鄰以與君親近也/汝為作股汝明作目汝聽作耳也)　(王氏曰汝翼作肱/孔氏曰天子服日)
(月而下諸侯自龍而下至黼黻士服藻大夫加粉米上/得兼下下不得僣上作尊卑之服汝明制之  唐孔氏)
(曰天數不過十二天子服十二章象天數也德鄭氏曰/自日月至黼黻所取義皆君徳也服所以象  服是服)
(必有是徳當觀象而自省焉是陳氏大猷曰五采五種/華采之物藍丹砂粉墨之類  也彰施施其采以彰明)
(之五色采施之為青黄赤白黒也也蘇氏曰忽不治也/五言詩也以諷詠之言寄于五聲    陳氏大猷曰納)
(采詩而納之于上如命大師陳詩以觀民風與工以納/言是也出出詩而播之樂章如關雎用之鄉人用之邦)
(國與時而颺之是也五徳之言謂詩詠之合于五常者/  吳氏曰五言不可被之弦歌者出之其可者則納之)
(氏吕氏曰五言樂之成言者如三百篇之詩是也雖葉/  曰五言即五聲詩言志歌永言聲依永律和聲  言)
(也播于律之所和則為五聲雖聲也本于詩之所諷則/為五言文之于音則為出採之于下則為納  吕氏曰)
(作服禮之大者也六律五聲八音樂之大者也治定功/成制禮作樂之時也禮樂非可以虚文舉言禮樂必在)
(左右宣力之後民氣和合然後可以興禮樂固有次序/也  陳氏大猷曰舜以臣鄰命禹見君臣之忘勢繼之)
(以作股肱耳目見君臣之忘形君臣猶一身也君猶心/臣猶體臣作朕股肱耳目君以臣為體也汝翼為明聽)
(以遂予之所欲臣以君為心也飢王氏曰敬敷五敎司/徒掌之豈非左右有民稷掌阻  臯冶姦宄豈非宣力)
(四方夷作秩宗豈非制衣服夔典樂豈非察音聲然彼/皆各冶一官禹則緫百官而治之者也帝兼舉四事而)
(寄以股肱耳目葢如此岐廣韻蜼余敇以季二反似猴/而鼻仰尾長四五尺有  雨則懸于樹以尾塞鼻黼豬)
(几反鏚縷所紩紩持/栗反鷩并列反雉屬)予違汝弼汝無面從退有後言欽
四鄰(違戾也言我有違戾于道爾當弼正其失爾無面/諛以為是而背毁以為非不可不敬爾鄰之職也)
(申結上文弼直鄰哉之/義而深責之禹者如此)纂註(王氏曰拂我而相之謂之/弼故弼字或作拂  吕氏)
(曰予違汝弼不獨合禹為股肱耳目至此舜連一身是/非之責盡付之禹檢點  孫氏曰聖人不以無違自處)
(而以有違求弼不居其聖也我陳氏大猷曰上言予欲/汝則翼為明聽謂當將順乎  也此言于違汝弼謂不)
(當苟順乎我也面林氏曰舜大聖人豈有違待乎弼禹/亦大聖人豈有  從後言而猶以為警戒所以為聖)
(吕氏曰舜非有未慊而畏人之後言非容受未至而致人/之後言禹又非肯欺君而為面是背非者聖人畏敬無)
(己惟恐過之不聞言之不盡故其求之之切如此孔孔/氏曰四鄰四近前後左右之臣勑使敬其職  唐  氏)
(曰鄭元以四鄰為四近之臣左輔右弼前疑後丞惟伏/生書傳有此言文王世子有師保疑丞此外經傳無此)
(宮惟冏命云實賴左右前後有位之士同新安胡氏曰/既責禹以弼違又欲其欽四鄰謂所與  列之近臣當)
(敬之使同心而弼我也禹陳氏大猷曰四鄰諸臣各有/其職而舜悉以責禹者  百揆無所不統也於此可觀)
(君道亦可以觀相道矣安王氏炎曰無面從于上不諂/欽四鄰于下不瀆  新  陳氏曰一說欽四鄰即中庸)
(敬大臣之義又曰傳語欠明當云不可不敬爾為四鄰/近臣之職也又案欽四鄰上下疑有闕文朱子甞疑之)
(今於此等處姑據衆說雖略可通然深/繹之與上下文意皆不貫闕之可也)庶頑讒說若不
在時侯以明之撻以記之書用識哉欲並生哉工以納
言時而颺之格則承之庸之否則威之(此因上文而慮/庶頑讒說之不)
(忠不直也讒說即舜所堲者時是也在是指忠直為言/侯射侯也明者欲明其果頑愚讒說與否也葢射所以)
(觀徳頑愚□說之人其心不正則形乎四體布乎動静不/其容體必不能比于禮其節奏必不能比于樂其中必)
(能多審如是則其為頑愚讒說也必矣周禮王大射則/供虎侯熊侯豹侯諸侯供熊侯豹侯卿大夫供麋侯皆)
(設其鵠又梓人為侯廣與崇方三分其廣而鵠居一焉/應古制亦不相逺也撻扑也即扑作敎刑者葢懲之使)
(記而不忘也識誌也録其過惡以識于冊如周制鄉黨/之官以時書民之孝弟睦婣有學者也聖人不忍以愚)
(頑讒說而遽棄之用此三者之教啟其憤發其悱使之/遷善改過欲其並生于天地之間也工掌樂之官也格)
(有恥且格之格謂改過也承薦也聖人于庶頑讒說之/人既有以啟發其憤悱遷善之心而又命掌樂之官以)
(其所納之言時而颺之以觀其改過與否如其改也則/進之用之如其不改然後刑以威之以見聖人之敎無)
(所不極其至必不得已焉而後威之其不忍輕于/棄人也如此此即龍之所典而此命伯禹緫之也)輯録
(元徳問工以納言止否則威之一段上文說欽四鄰庶/頑讒說止欲並生哉皆不可曉如命龍之辭亦曰朕堲)
(讒說殄行止惟允皆言䜛說此須是當時有此制度今/不能知又不當杜撰胡說只得置之元徳謂侯以明之)
(撻以記之乃是賞罰先生云既是賞罰當别有施設/如何只靠射豈有無狀之人纔得中便為好人乎)纂
註(孔氏曰不在時所行不在于是而為非者當察之樂/官誦詩以納諫當是正其義而颺之  吕氏曰撻記)
(書識非絶之也存其過所以存其恥恥則善心生矣也/或曰書用識其善惡書其孝悌睦婣有學者書其善)
(如左氏斐豹欲焚丹書書其惡也能吕氏曰詩可見人/真情春秋會盟賦詩一有不類便  知之  葉氏曰鄭)
(伯享趙孟七子從趙孟使賦詩以觀其志子展賦草蟲/伯有賦鶉之奔奔叔向知伯有將為戮子展後亡亦猶)
(是也王葵初王氏曰案易氏王大射解云大射祭祀之/射也  將有郊廟之事以射擇諸侯及羣臣與邦國所)
(貢之士取其中多而可以與祭者于是有三侯二侯一/侯焉天子射虎侯其道九十弓六尺為弓弓二寸為侯)
(中則虎侯之中廣一丈八尺三分其廣以其一為之鵠設/則鵠方六尺侯之上中下皆用布而兩旁飾以虎其中)
(鵠為的焉諸侯射熊侯七十弓卿大夫射麋侯五十弓/其鵠眂其弓之數而降殺之凡侯天子以三諸侯以二)
(卿大夫以一又梓人為侯曰張皮侯而棲鵠則春以功/皮侯即熊虎豹之三侯天子大射之侯也張五采之侯)
(則逺國屬五采即五正之侯天子賔射之侯也張獸侯/則王以息燕此又天子燕射之侯也其侯雖不見於經)
(而鄉射記言天子熊侯白質諸侯麋侯赤質大夫布侯/畫以虎豹士布侯畫以鹿豕即獸侯爾葢大射以鵠賔)
(射以正燕射以質不可以不辨鄭氏周禮注云崇髙也/方猶等也高廣等謂侯中也畫布曰正棲皮曰鵠  孔)
(氏詩疏正鵠皆鳥名難/中以中為雋故以名的)禹曰俞哉帝光天之下至於海
隅蒼生萬邦黎獻共惟帝臣惟帝時舉敷納以言明庶
以功車服以庸誰敢不讓敢不敬應帝不時敷同日奏
罔功(俞哉者蘇氏曰與春秋傳公曰諾哉意同口然而心/不  然之辭也隅角也蒼生者蒼蒼然而生視逺之)
(義也獻賢也黎獻者黎民之賢者也共同時是也敷納/者下陳而上納也明庶者明其衆庶也禹雖俞帝之言)
(而有未盡然之意謂庶頑讒說加之以威不若明之以/徳使帝徳光輝逹於天下海隅蒼生之地莫不昭灼徳)
(之逺著如此則萬邦黎民之賢孰不感慕興起而皆有/帝臣之願惟帝時舉而用之爾敷納以言而觀其藴明)
(庶以功而考其成旌能命徳以厚其報如此則䚺敢不乎/讓于善敢不精白一心敬應其上而庶頑讒說豈足慮)
(帝不如是則今任用之臣逺近敷同率為誕/慢日進於無功矣豈特庶頑讒說為可慮哉)輯録(明庶/以功)
(恐庶字誤只/是試字廣)纂註(林氏曰禹不盡然帝之言又廣帝之/意謂輔弼之責雖在臣鄰然當廣延)
(萬邦之賢無以為止此而已侯孫氏曰敷同猶普同天新/安陳氏曰舜典所言以待諸  此以待黎獻諸侯親)
(子故直言奏自下而奏上也舜方求賢故特言納下陳/而上納也  左傳作賦納以言  王氏十朋曰諸侯以)
(黜陟為重故言試黎獻以多得為盛故言庶氏或曰明/示衆庶以功使衆人皆見賢者之功也  陳  大猷曰)
(納言或以言揚明/功或以事舉也)無若丹朱傲惟慢遊是好傲虐是作
罔晝夜頟頟罔水行舟朋淫于家用殄厥世予創若時
娶于塗山辛壬癸甲啓􁀾􁀾而泣予弗子惟荒度土功
弼成五服至于五千州十有二師外薄四海咸建五長
各廸有功苗頑弗即工帝其念哉帝曰廸朕徳時乃功
惟叙臯陶方祇厥叙方施象刑惟明(漢志堯處子朱於/丹淵為諸侯丹朱)
(之國名也額額不休息之狀罔水行舟如奡盪舟之類/朋淫者朋比小人而淫亂于家也殄絶也世者世堯之)
(天下也丹朱不肖堯以天下與舜而不與朱故曰殄世/程子曰夫聖莫聖於舜而禹之戒舜至曰無若丹朱好)
(慢遊作傲虐且舜之不為慢遊傲虐雖愚者亦當知之/豈以禹而不知乎葢處崇髙之位所以儆戒者當如是)
(也創懲也禹自言懲丹朱之惡而不敢以慢遊也塗山/國名在今壽眷縣東北禹娶塗山氏之女也辛壬癸甲)
(四日也禹娶塗山甫及四日即往治水也啓禹之子􁀾/呱泣聲荒大也言娶妻生子皆有所不暇顧念惟以大)
(相度平治水土之功為急也孟子言禹八年于外三過/其門而不入是也五服甸侯綏要荒也言非特平冶水)
(土又因地域之逺近以輔成五服之制也疆理宇内乃/人君之事非人臣之所當專者故曰弼成也五千者毎)
(服五百里五服之地東西南北相距五千里也十二師/者毎州立十二諸侯以為之師使之相牧以糾羣后也)
(薄廹也九州之外廹于四海毎方各建五人以為之長/而統率之也聖人經理之制其詳内略外者如此即就)
(也謂十二師五長内而侯牧外而蕃夷皆蹈行有功惟/三苗頑慢不率不肯就工帝當憂念之也帝言四海之)
(内蹈行我之徳教者是汝功惟叙之故其頑而弗率者/則臯陶方敬承汝之功叙方施象刑惟明矣曰明者言)
(其刑罰當罪可以畏服乎人也上文禹之意欲舜弛其/鞭扑之威益廣其文教之及而帝以禹之功叙既已如)
(此而猶有頑不即工如苗民者是豈刑法之所可廢哉/或者乃謂苗之凶頑六師征之猶且逆命豈臯陶象)
(刑之所能致是未知聖人兵刑之叙與帝舜治苗之本/末也帝之此言乃在禹未攝位之前非徂征後事葢威)
(以象刑而苗猶不服然後命禹征之征之不服以益之/諌而又増修徳敎及其來格然後分背之舜之此言雖)
(在三謨之末而實則/禹未攝位之前也)輯録(問禹稷三過其門而不入若/家有父母豈可不入曰固是)
(然事亦須量箇緩急若只是那九年泛泛㡳水未便會/傾國覆都過家見父母亦不妨若洪水之患甚急有傾)
(國溺都君父危亡之災也只得奔君父之急雖不過家/見父母亦不妨也僴苗頑弗即工此是禹治水時調役)
(他國人夫不動也後方征之既格而服則冶其前日之/罪而竄之竄之而後分北之今說者謂苗既格而又叛)
(恐無此事又曰三苗想只是如今之溪洞相似溪洞有/數種一種謂之猫未必非三苗之後史中說三苗之國)
(左洞庭右彭蠡在今湖北江西之界其地亦甚闊矣廣/先生慶元丙辰著九江彭蠡說以示諸生書其後曰頃)
(在湖南見說溪洞蠻猺略有四種曰犵曰狑曰獠而其/最輕捷者曰猫近年數出剽掠為邊患者多此種也豈)
(三苗之遺民乎古字少而通用然則所謂三苖者亦當正/作猫字耳近日又見詹元善說苖民之國三徙其都初)
(在今之筠州次在今之興國軍皆在深山中人不可入/而已亦難出其最後在今之武昌縣則據江山之險可)
(以無所不為人不得而遏之/矣未及問所據聊併記之)纂註(新安陳氏曰丹朱之/不肖蔽以一言曰傲)
(而已慢遊虐淫皆自傲出罔晝夜額額凶人為不善惟/日不足之意  東陽馬氏曰隆古君臣告戒乃如此後)
(世謟諛忌諱者可以戒矣戒真氏曰舜以大聖之資安/有可戒之事而益以怠荒  臯以逸欲戒禹又以傲虐)
(戒豈憂其有是而豫防之邪抑知其無是而姑為是言/邾人心惟危自昔所畏雖聖主不敢忘操存之功大臣)
(事聖主不敢廢規儆之益後之君臣冝視以為法三新/安陳氏曰州十有二師有三説孔云治水一州用  萬)
(人葢以二千五百人師此說非吕云毎州各立一師十/二州立十二師如十二牧養民故曰牧為一州師帥故)
(曰師唐孔云薄逼近也從京師外近四海謂九州之外也/王制五國以為屬屬有長即五長也咸建内外皆建也)
(九州之内有師有長九州之外無師有長詳内略外之/制也此說優于蔡蔡毎方各建五人以為之長乃用林)
(說似欠的當又曰此章禹欲帝無恃刑威之用而益廣/明徳之及以丹朱為帝戒復以己之懲戒丹朱者繼之)
(末言天下皆順而苗民獨頑若以為不止于庶頑之頑/者欲帝念之也  夏氏曰洪水未平九功未叙人救死)
(不暇何暇廸徳舜謂今天下所以廸行我徳而各廸有/功者實汝之九功惟叙故也臯方敬承汝功之叙又慮)
(廸徳者怠方施象刑明示人以儆之則已廸徳者益勉/未廸徳者益懼而勉矣此正如九功惟叙之後董之用)
(威不容己也以愚謂禹戒舜以無若丹朱無怪其然也/他山之石可  攻玉舜禹初不自知其聖則其引以進)
(戒豈為過哉當時黎民於變比屋可封而内則有丹朱/之可戒外則有苗頑之可憂未能忘情惟此二者此聖)
(所以益/聖也)䕫曰戞擊鳴球搏拊琴瑟以詠祖考來格虞賔
在位羣后徳讓下管鼗鼔合止柷敔笙鏞以間鳥獸蹌
蹌簫韶九成鳯凰來儀(戞擊考擊也鳴球玉磬名也摶/至拊循也樂之始作升歌于堂)
(上則堂上之樂惟取其聲之輕清者與人聲相比故曰/以詠盖戞擊鳴球搏拊琴瑟以合詠歌之聲也格神之)
(格思之格虞賔丹朱也堯之後為賔于虞猶微子作賔可/于周也丹朱在位與助祭羣后以徳相讓則人無不和)
(知矣下堂下之樂也管猶周禮所謂隂竹之管孤竹之/管孫竹之管也鼗鼓如鼓而小有柄持而摇之則旁耳)
(自擊柷敔郭璞云柷如漆桶方二尺四寸深一尺八寸/中有椎柄連底撞之令左右擊敔狀如伏虎背上有二)
(十七鉏鋙刻以籈櫟之籈長一尺以木為之始作也擊/柷以合之及其將終也則櫟敔以止之盖節樂之器也)
(笙以匏為之列管于匏中又施簧于管端鏞大鐘也葉/氏曰鐘與笙相應者曰笙鐘與歌相應者曰頌鐘頌或)
(謂之鏞詩賁鼔維鏞是也大射禮樂人宿懸于阼階東/笙磬西而其南笙鐘西階之西頌磬東面其南頌鐘頌)
(鐘即鏞鐘也上言以詠此言以間相對而言盖與詠歌/迭奏也鄉飲酒禮云歌鹿嗚笙南陔間歌魚麗笙由庚)
(或其遺制也蹌蹌行動之貎言樂音不獨感神人至于/鳥獸無知亦且相率而舞蹌蹌然也簫古文作箾舞者)
(所執之物說文云樂名簫韶季札觀周樂見舞韶箾者/則箾韶盖舜樂之緫名也今文作簫故先儒誤以簫管)
(釋之九成者樂之九成也功以九叙故樂以九成九成/猶周禮所謂九變也孔子曰樂者象成者也故曰成鳯)
(凰羽族之靈者其雄為鳯其雌為凰來儀者來舞而有/容儀也戞擊鳴球搏拊琴瑟以詠堂上之樂也下管鼗)
(皷合止柷敔笙鏞以間堂下之樂也唐孔氏曰樂之作/也依上下而逓奏間合而後曲成祖考尊神故言於堂)
(上之樂鳥獸㣲物故言於堂下之樂九成致鳯尊異靈/瑞故别言之非堂上之樂獨致神格堂下之樂偏能舞)
(獸也或曰笙之形如鳥翼鏞之虡為獸形故於笙鏞以/間言鳥獸蹌蹌風俗通曰舜作簫笙以象鳯盖因其形)
(聲之似以狀其聲樂之和豈真有鳥獸鳯凰而蹌蹌來/儀者乎曰是未知聲樂感通之妙也匏巴皷瑟而游魚)
(出聽伯牙鼓琴而六馬仰秣聲之致詳召物見于傳者/多矣况舜之徳致和于上夔之樂召和于下其格神人)
(舞獸鳯豈足疑哉今案季札觀周樂見舞韶箾者曰徳/至矣盡矣如天之無不覆如地之無不載雖甚盛徳蔑)
(以加矣夫韶樂之奏幽而感神則祖考來格明而感人/則羣后徳讓㣲而感物則鳯儀獸舞原其所以能感召)
(如此者皆由舜之徳如天地之無不覆幬也其樂之傳/厯千餘載孔子聞之于齊尚且三月不知肉味也曰不)
(圖為樂之至于斯則當時感召從可知矣又案此章夔/言作樂之效其文自為一段不與上下文勢相屬盖舜)
(之在位五十餘年其與禹臯陶夔益相與荅問者多矣/史官取其尤彰明者以詔後世則是其所言者自有先)
(後史官集而記之非其一日之言也諸儒之說自臯陶/謨至此篇末皆謂文勢相屬故其說牽合不通今皆不)
(取/)纂註(唐孔氏曰功成道洽禮備樂和史述夔言繼於/後  孔氏曰戞擊柷敔所以作止樂搏拊以韋)
(為之實之以糠所以節樂故陳氏大猷曰戞亦擊也意/其有輕重之異球擊能鳴  稱鳴球  王氏炎曰搏猶)
(擊也拊輕手取聲拊林氏曰揚子雲長楊賦云戞滴鳴/球劉良注云戞滴  擊也以是知鳴球可以戞擊古語)
(云拊鳴琴吹洞簫又曰手拊五絃目視雲漢以是知琴/瑟可以搏拊  唐孔氏曰以詠歌詠詩章也  鄭氏曰)
(琴五弦瑟二十四弦管如箎而有六孔十二簧為笙升/夏氏曰以間與堂上之樂間作也  林氏曰饗禮曰)
(歌清廟示徳也下管象舞示事也燕禮曰升歌鹿鳴下/管新宫葢堂上之樂以歌為主堂下之樂以管為主其)
(實相合以成别而言之則有堂上堂下之異合而言之/則緫名為簫韶  王氏炎曰凡樂以人聲為主歌於堂)
(下者謂之間歌以詠堂上之登歌也以間堂下之間歌/也  新安陳氏曰此章夔言作樂之效乃史官載之以)
(結典謨之終葢功成作樂帝者致治之盛也郊特牲曰/歌者在上匏竹在下貴人聲也即此說以證此章及儀)
(禮皆無不合古文簡質下之一字别管鼗等為堂下之/樂顯見鳴球琴瑟為堂上之樂矣戞擊之搏拊之以詠)
(歌詩章所謂歌者在上也管鼗坡柷敔笙鏞皆堂下之樂/管竹也笙匏也皆在堂下以間此衆樂與堂上之樂更)
(代而間作也所謂匏竹在下也奏石絲以詠歌之時則/堂下之樂不作奏匏竹等衆樂之時則堂上之樂不作)
(以令人之樂觀之亦如此耳今諸解者徒見儀禮鄉飲/酒禮燕禮並有間歌魚麗之文遂引以證此章林氏書)
(于前蔡氏述于後其辭欠明至若王氏炎則㸔儀禮似/欠子細而陳氏大猷復引儀禮分注于其下改本文尤)
(非案儀禮鄉飲酒禮云工入升自西階北面坐小臣授/瑟工歌鹿鳴四杜皇皇者華卒歌主人獻工笙入堂下)
(北面丘樂南陔白華華黍主人獻之乃間歌魚麗笙由/庚歌南有嘉魚笙崇邱歌南山有臺笙由儀鄭元注云)
(間代也謂一歌則一吹歌歌詩也吹吹笙也南陔等六/題皆有聲無辭不可歌只可案其譜以吹笙故曰笙曰)
(樂或曰奏而不言歌六題今見詩小雅中乃元無詩辭/非本有而亡之小序不悟而妄云云耳燕禮與鄉飲酒)
(禮大概相似盖間歌魚麗南有嘉魚南山有臺與笙由/庚崇邱由儀相更替也與此之以間初不相干不過一)
(間字同間代更替之義亦同耳王以為堂上登歌堂下/間歌直引間歌魚麗之間歌以解笙鏞以問之以間謂)
(以間即是間歌殊不知堂下安得有歌乎乍觀捉對議/論似可喜細考之誤乃如此學者必即儀禮朱子詩傳)
(細觀之可也反/玉篇籈之人)夔曰於予擊石拊石百獸率舞庶尹允
諧(重擊曰擊輕擊曰拊石磬也有大磬有編磬有歌磬/磬有小文故擊有輕重八音獨言石者葢石音屬角)
(最難諧和記曰磬以立辨夫樂以合為主而石聲獨立/辨者以其難和也石聲既和則金縤竹匏土革木之聲)
(無不和者矣詩曰既和且平依我磬聲則知言石者緫/樂之和而言之也或曰玉振之也者終條理之事故舉)
(磬以終焉上言鳥獸此言百獸者考工記曰天下大獸/五脂者膏者臝者羽者鱗者羽鱗緫可謂之獸也百獸)
(舞則物無不和可知矣尹正也庶尹者衆百官府之長/也允諧者信皆和諧也庶尹諧則人無不和可知矣)
纂註(新安陳氏曰於音烏有禹曰於可證讀如字而連/予字者非  王氏炎曰八音以石為君而詔樂以)
(球為首冝於此又單言石也為孫氏曰前先言祖考虞/賔羣后而後及鳥獸以貴賤  序也此先言鳥獸而後)
(及庶尹以難易為序也之王氏炎曰此又自為一節舜/禹之議論既載於前夔  作樂所以形容冶功之成故)
(以其言次之于後亦非一日之言史臣比而書之爾夔/工於樂者也有舜之徳不可無夔之樂以發之有夔之)
(樂不可無舜之徳以本之二/者交致而天下之至和極矣)帝庸作歌曰勑天之命惟
時惟幾乃歌曰股肱喜哉元首起哉百工熈哉臯陶
拜手稽首颺言曰念哉率作興事慎乃憲欽哉屢省乃
成欽哉乃賡載歌曰元首明哉股肱良哉庶事康哉又
歌曰元首叢脞哉股肱惰哉萬事墮哉帝拜曰俞往欽
哉(庸用也歌詩歌也勑戒勑也幾事之㣲也惟時者無/時而不戒勑也惟幾者無事而不戒勑也葢天命無)
(常理亂安危相為倚伏今雖冶定功成禮備樂和然頃/刻敬畏之不存則怠荒之所自起豪髮幾微之不察則)
(禍患之所自生不可不戒也此舜特欲作歌而先述其/所以歌之意也股肱臣也元首君也人臣樂于趨事赴)
(功則人君之治為之興起而百官之功皆廣也拜手稽/首者首至手又至圮也大言而疾曰颺率緫率也臯陶)
(言人君當緫率羣臣以起事功又必謹其所守之法度/葢樂于興事者易至于紛更故深戒之屢數也興事而)
(數考其成則有課功覈實之效而無誕慢欺蔽之失兩/言欽哉者興事考成二者皆所當深敬而不可忽者也)
(此臯陶將欲賡歌而先述其所以歌之意也賡續載成/也續帝歌以成其義臯陶言君明則臣良而衆事皆安)
(所以勸之也叢脞煩碎也惰懈怠也墮傾圯也言君行/臣職煩𤨏細碎則臣下懈怠不肯任事而萬事廢壞所)
(以戒之也舜作歌而責難于臣臯陶賡歌而責難于君/君臣之相責難者如此有虞之治此所以為不可及也)
(與帝拜者重其禮也重其禮然其言而曰汝等往治其/職不可以不敬也林氏曰舜禹臯陶之賡歌三百篇之)
(壦輿也學詩/者當自此始)纂註(陳氏大猷曰舜之治至于功成作樂/極矣然危亂之機常兆於治安之極)
(聖人安不忘危上下交相警戒故史既載韶樂復記歌/詩歌詩亦樂之本也簫韶九成舜之治已極於至盛惟)
(時惟幾舜之心方慮其至微治功雖已極聖人本無極/也  新安陳氏曰歌者和樂之發也當和樂之時不忘)
(戒謹之意惟虞舜能之後世歌功頌美之歌安識此意/又曰歌之序意在於戒天命而謹時幾歌之所謂喜喜)
(於乗時圖幾也所謂起起而乘時圖幾也所謂熈則其/乗時圖幾之效騐也君臣能如此庶可戒勑天命而永)
(保之矣知真氏曰范太史曰君以知人為明臣以任職/為良君  人則賢者得行其所學臣任職則不肖者不)
(得苟容于朝此庶事所以康也若夫君行臣職則叢脞/矣臣不任君之事則惰矣此萬事所以墮也斯言得之)
(然帝之歌本為勑天命而作君臣唱和乃無一語及天/者修人事所以勑天命也後之人主宜深體焉  陳氏)
(大猷曰喜起熈帝欲振厲充廣也臯意謂无妄不可以/復往極治不可以更加故因帝振奮増廣之意而欲其)
(加謹慎省察之心凡作興必謹守成憲而欽哉不可輕/於有為也又必屢察已成之治而欽哉不可玩夫已為)
(也於是賡成其歌謂君臣惟當明良而已不必過于喜/起也庶事惟底于康安而已不必過於熈廣也乃所以)
(凝泰和也君有賴于臣故先股肱臣有望於君故先元/首臯意猶未已謂明非聦察之謂聦察則流於叢脞良)
(非軟熟之謂軟熟則流于惰偷君叢脞則臣惰偷萬事/墮壞矣前言庶事此言萬事甚言叢脞之害事也不過)
(而失于激亦不怠而失于廢真可以凝泰和而保天命/矣往欽欲君臣自此以往無不敬也典謨之書皆以欽)
(終之九成之韶勑犬之歌非可以二觀也虞之韶不可/得而聞帝之歌猶可得而詠韶雖亡不亡者存焉學者)
(宜深玩/繹也)
　書傳輯録纂註卷一
欽定四庫全書
　書傳輯錄纂註卷二
　　　　　　　　　　　　　元　董鼎　撰
　夏書(夏禹有天下之號也書凡四篇禹貢作於/虞時而係之夏書者禹之王以是功也)
　　　禹貢(上之所取謂之賦下之所供謂之貢是篇/有貢有賦而獨以貢名篇者孟子曰夏后)
　　　(氏五十而貢貢者較數嵗之中以為常則/貢又夏后氏田賦之總名今文古文皆有)輯錄
　　　(因説禹貢云禹貢一書所記地理治水曲折多/不甚可曉竊意當時治水事畢却總作此一書)
　　　(故自冀州王都始如今人方量畢總作一門單/耳禹自言予決九川距四海濬畎澮距川一篇)
　　　(禹貢不過此數語極好細看今人説禹治水始/於壺口鑿龍門某未敢深信方河水洶湧其勢)
　　　(迅激縱使鑿下龍門恐這石仍舊壅塞又下靣/水未有分殺必且潰決四出蓋禹先決九川之)
　　　(水使各通于海又濬畎澮之水使各通于川使/大水有所入小水有所歸禹只是先從低處下)
　　　(手若下靣之水盡殺則上靣之水漸淺却方可/下手九川盡通則導河之功已及八分故某嘗)
　　　(謂禹治水當始于碣石九河蓋河患惟兖為甚/兖州是河曲處其曲處兩岸無山皆是平地所)
　　　(以潰決常必在此故禹自其決處導之用功尤/難孟子亦云禹疏九河瀹濟漯而注之海蓋皆)
　　　(自下流疏殺其勢耳若鯀則只是築堙之所以/九載而功弗成也書説禹之治水乃是自下而)
　　　(上了又自上而下後人以為自上而下此大不/然不先從下泄水却先從上理㑹下水泄未得)
　　　(上當愈甚是其治水如此庚此書多句為文而/尤嚴於一字之用其條理精密而義例可推固)
　　　(不待傍引曲證而後通學者/當玩索而得之復齋集義)纂註(夏氏曰此篇/所載非一獨)
　　　(以貢名篇者治水成功後條陳九州所有以為/定法實以任土作貢為主故以貢名  王氏炎)
　　　(曰九州有賦有貢凡賦諸侯以供其國用者也/凡貢諸侯以獻於天子者也挈貢名篇有大一)
　　　(統之義/存焉)
禹敷土隨山刋木奠髙山大川(敷分也分别土地以為/九州也奠定也定髙山)
(大川以别州境也若兖之濟河青之海岱揚之淮海雍/之黒水西河荆之荆衡徐之海岱淮豫之荆河梁之華)
(陽黒水是也方洪水横流不辨區域禹分九州之地隨/山之勢相其便宜斬木通道以治之又定其山之髙者)
(與其川之大者以為之紀綱此三者禹治水之要故作/書者首述之曽氏曰禹别九州非用其私智天文地理)
(區域各定故星土之法則有九野而在地者必有髙山/大川為之限隔風氣為之不通民生其間亦各異俗故)
(禹因髙山大川之所限者别為九州又定其山之髙峻/水之深大者為其州之鎮秩其祭而使其國主之也)纂
註(新安陳氏曰定髙山大川為表識乃疆理大規模功/成祭告如後三言旅山亦有之苟專謂奠定祀禮則)
(非/也)冀州(冀州帝都之地三面距河兖河之西雍河之東/豫河之北周禮職方河内曰冀州是也八州皆)
(言疆界而冀不言者以餘州所至可見晁/氏曰亦所以尊京師示王者無外之意)輯録(冀都正/是天地)
(中間底好風水山脉從雲中發來雲中正髙脊處自脊以/西之水則西流入於龍門西河自脊以東之水則東流入)
(於海前面一條黄河環繞右畔是華山自華來至中為/嵩山是謂前案遂過去為泰山聳於左淮南諸山為第)
(二重案江南諸山/為第三重案格言)纂註(唐孔氏曰冀堯都諸州冀為先/治水先從冀起為諸州之首記)
(其役功之法則成四百家曰冀三面距河河自積石東/北流入中國  折而南流雍州在其西故曰西河至華)
(隂折而東流豫州在其南故曰南河至大伾又折而西/北流兖州在其東故曰東河以三州考之則冀州在東)
(河之西西河之東南河之北此冀州境也冀地最廣兖/最狹冀今河東河北皆在焉居天下四分之一舜分為)
(幽并幽州燕薊幽涿朔莫等州是其域也并州太原澤/潞晉代汾絳等州是其域也  武夷熊氏曰冀州北距)
(長城依山為塞即比狄之境玁狁匈奴突厥契丹皆居/其地有天下者定都建邑長安洛陽之外此亦一㑹也)
既載壺口(經始治之謂之載壺口山名漢地志在河東/郡北屈縣東南今隰州吉鄉縣也  今案既)
(載云者冀州帝都之地禹受命治水所始在所當先經/始壺口等處以殺河勢故曰既載然禹治水施功之序)
(則皆自下流始故次兖次青次徐次揚次荆次豫次梁/次雍兖最下故所先雍最髙故獨後禹言予決九川距)
(四海濬畎澮距川即其用工之木末先決九川之水以/距海則水之大者有所歸又濬畎澮以距川則水之小)
(者有所泄皆自下流以䟽殺其勢讀/禹貢之書求禹功之序當於此詳之)輯錄(既者己事之/辭篇内凡言)
(既者倣此載者始有事也復齊集義予決九川距四海/濬畎澮距川聖人做事便有大綱領先決九川距四海)
(了却逐漸􁆬䟽小水令至川學者亦先識箇大形勢如/江河淮先合識得渭水入河上面漆沮涇等又入渭此)
(是第二重事方子論形勢先識大綱如水則中國莫大/於河南方莫大於江涇渭則入河者也先定箇大者則)
(小者便易考又曰天下有三大水江河混同江是也混/同江不知所出邪迤東南流入海其下為遼海遼東遼)
(西指此水而/分也學蒙)纂註(林氏曰先儒皆以冀州既載為句蓋/因註䟽有賦役載書之說據經但有)
(既載二字無載書之意當從蘇氏以既載壺口為句詩/曰俶載南畆謂始有事於南畆此亦始有事於壺口也)治
梁及岐(梁岐皆冀州山梁山吕梁山也在今石州離石縣/東北爾雅云梁山晉望即冀州吕梁也吕不韋曰)
(龍門未闢吕梁未鑿河出孟門之上又春秋梁山崩左氏/穀梁皆以為晉山則亦指吕梁矣酈道元謂吕梁之石崇)
(竦河流激盪震動天地此禹既事壺口乃即治梁也岐山/在今汾州介休縣狐岐之山勝水所出東北流注於汾酈)
(道元云後魏於胡岐置六壁防離石諸胡因為大鎮今/六壁城在勝水之側實古河逕之險阨二山河水所經)
(治之所以開河道也先儒/以為雍州岐梁者非是)輯録(他所舉山川皆先地後績/者覩成功而言也壺口梁)
(岐太原皆先績後地者本用功之始/而言也豈治之有難易歟復齋集義)纂註(陳氏大猷曰/魏志梁山北)
(有龍門禹所鑿此最用功處水患莫甚於河河莫險於/龍門吕梁鑿開疑就狹處鑿而廣之未必如賈讓所謂)
(墮斷天地之性也無吕氏曰此禹最用功處故首及之/孟子謂禹行其所  事如鑿龍門析底柱聞伊闕豈無)
(事哉鑿所當鑿不憚難而止乃是行所無/事也若遜難就易而謂行所無事可乎)既修太原至
于岳陽(修因鯀之功而修之也廣平曰原今河東路太/原府也岳太岳也周職方冀州其山鎮曰霍山)
(地志謂霍太山即太岳在河東郡彘縣東今晋州霍邑/也山南曰陽即今岳陽縣地也堯之所都揚子雲冀州)
(箴曰岳陽是都是也蓋汾水出於太原/經於太岳東入於河此則導汾水也)覃懷底績至于
衡漳(覃懷地名地志河内郡有懷縣今懷州也曾氏曰/覃懷平地也當在孟津之東太行之西淶水出乎)
(其西淇水出乎其東方洪水懷山襄陵之時而平地致/功為難故曰厎績衡漳水名衡古横字地志漳水二一)
(出上黨沾縣大黾谷今平定軍樂平縣少山也名為清/漳一出上黨長子縣鹿谷山今潞州長子縣發鳩山也)
(名為濁漳酈道元謂之衡水又謂之横水東至鄴合清/漳東北至阜城入北河鄴今潞州涉縣也阜城今定逺)
(軍東光縣也亦又案桑欽云二漳異源而下流相合同/歸於海唐人  言漳水能獨逹於海請以為瀆而不云)
(入河者蓋禹之導河自洚水大陸至碣石入於海本随/西山下東北去周定王五年河徙砱礫則漸遷而東漢)
(初漳猶入河其後河徙日東而去漳水益逺至欽時河/自大伾而下已非故道而漳自入海矣故欽與唐人所)
(言者/如此)輯錄(從覃懐致功而北/至衡漳復齋集義)纂註(孔氏曰漳水横流入/河故曰衡漳  曾氏)
(曰河自大伾北流漳水東流而注之也形東西為横南/北為從河北流而漳東注則河從而漳横矣  沾他兼)
(反/)厥土惟白壤(漢孔氏曰無塊曰壤顔氏曰柔土曰壤/夏氏曰周官大司徒辨十有二壤之物)
(而知其種以教稼穡樹藝以土均之法辨五物九等制/天下之地征則夫教民樹藝與因地制貢固不可不先)
(於辨土也然辨土之冝有二白以辨其色壤以辨其性/也蓋草人糞壤之法騂剛用牛赤緹用羊墳壤用麋渴)
(澤用鹿糞治田疇各因色性而辨其所當用也曾氏曰/冀州之土豈皆白壤云然者土㑹之法從其多者論也)
纂註(陳氏大猷曰白言色壤言質水患退而後土性復/色質辨始可興地利定賦法也  周禮注釋五物)
(地之五色九等騂剛以下之九等緹音低絳色也渴其/列反鹵也渴澤故水處也㑹古外反計也以土計貢稅)
(之/法)厥賦惟上上錯厥田惟中中(賦田所出穀米兵車之/類錯雜也賦第一等而)
(錯出第二等也田第五等也賦髙於田四等者地廣而/人稠也林氏曰冀州先賦後田者冀王畿之地天子所)
(自治併與塲圃園田漆林之類而征之如周官載師所/載賦非盡出於田也故以賦屬於厥土之下餘州皆田)
(之賦也故先田而後賦又案九州九等之賦皆毎州歲/入緫数以九州多寡相較而為九等非以是等田而責)
(其出是等賦也冀獨不言貢篚者冀/天子封内之地無所事於貢篚也)輯錄(常出者為正/間出者為錯)
(錯在上上之下則間出第二等也賦有九等此乃計九/州嵗入多寡相較以為之等非科定取民也取民則皆)
(用什一賦入既有常数而又有間出他等之時者歳有/豐凶不能皆如其常故有錯法以通之然則雖夏法亦)
(未嘗不通也而孟子以為不善者雖間有/通融未若商周之全通於民也東齋集傳)纂註(孔氏曰/多者為)
(正少者為雜新安陳氏曰場圃等之征載師掌之材木/蒲葦等林衡澤虞掌之金錫禽魚卝人牧人罟人掌之)
(他以類推周官九貢致邦國之用用於諸侯王畿則止/於九賦斂財亦此意又案錯法東齋所引朱氏與梁州)
(厥賦下蔡傳不合然蔡/亦似未為的姑並存之)恒衛既從大陸既作(恒衛二水/名恒水地)
(志出常山郡上曲陽縣恒山北谷在今定州曲陽縣西縣/北恒山也東入滱水薛氏曰東流合􁆞水至瀛州髙陽)
(入易水晁氏曰今之恒水西南流至真定府行唐縣東/流入於滋水又南流入於衡水非古逕矣衛水地志出)
(常山郡靈夀縣東北即今真定府靈夀縣也東入滹沱/河薛氏曰東北合滹沱河過信安軍入易水從從其道)
(也大陸孫炎曰鉅鹿北廣阿澤河所經也程氏曰鉅鹿/去古河絶逺河未嘗逕邢以行鉅鹿之廣阿非是案爾)
(雅髙平曰陸大陸云者四無山阜曠然平地蓋禹河自澶/相以北皆行西山之麓故班馬王横皆謂載之髙地則)
(古河之在貝冀以及枯洚之南率皆穿西山踵趾以行/及其已過信洚之北則西山勢斷曠然四平蓋以此地)
(謂之大陸乃與下文北至大陸者合故隋改趙之昭慶/以為大陸縣唐又割鹿城置陸渾縣皆疑鉅鹿之大陸)
(不與河應而亦求之向北之地杜佑李吉甫以為邢趙/深三州為大陸者得之作者言可耕治水患既息而卑)
(地之廣衍者亦可耕治也恒衛水小而地逺/大陸地平而近河故其成功於田賦之後)纂註(吕氏/曰言)
(水土平於田賦之前者其害大當先/治也言於田賦後其害小徐治之也)島夷皮服(海曲曰島/海島之夷)
(以皮服/來貢也)纂註(新安陳氏曰島海中山用王氏炎曰北地寒/故服用皮南地暖故服  卉先儒以皮服為)
(島夷之篚非也如萊夷檿絲島夷織貝明以篚志之/此第志其服與中國異聖人亦因其俗而不革爾)夾右
碣石入于河(碣石地志在北平郡驪城縣西南河口之地/今平州之南也冀州北方貢賦之來自北海)
(入河南向西轉而碣石在其右轉屈之間故曰夾右也程/氏曰冀為帝都東西南三面距河他州貢賦皆以逹河為)
(至故此三方亦不必書而其北境則漢遼東西右北平漁/陽上谷之地其水如遼濡滹易皆中髙不與河通故必自)
(北海然後能逹河也又案酈道元言驪城枕海有石如甬/道數十里當山頂有大石如柱形韋昭以為碣石其山昔)
(在河口海濵故以誌其入貢河道歴世既乆為水所漸淪/入于海已去岸五百餘里矣戰國䇿以碣石在常山郡九)
(門縣者恐名偶同而鄭/氏以為九門無此山也)輯録(碣石山負海當河入海之衝/自海道夾出碣石之右然後)
(入河而逹帝都也冀州三面距河其建都實取轉漕之利/朝㑹之便故九州之終皆言逹河以紀其入帝都之道東)
(齋集傳冀實帝都亦曰入河者為北境絶逺者言之以明/海道亦可至也復齋集義禹當時治水也只理㑹河患餘)
(處亦不大段用功夫河水之行不得其所故泛濫浸及他/處觀禹用功初只在冀州及兖青徐雍却不甚來東南積)
(石龍門所謂作十三載乃同者正在此處龍門至今横石/斷流水自上而下其勢極可畏向未經鑿治時龍門正道)
(不甚泄故一𣲖西滾入關陜一𣲖東滾往河東故此為患/最甚禹自積石至龍門着工夫最多又其上散從西域去)
(往往亦不甚為患行河東者多流黄泥地中故只管推洗/泥汁只管凝滯淤塞故道漸狹值上流下來纔急故道不)
(泄便致横湍他處先朝亦多造/鐵為治河噐竟亦何濟賀孫)纂註(孔氏曰碣石海畔/山  蘇氏曰夾挾)
(也自海入河逆流而西/右顧碣石如在挾掖也)濟河惟兖州(兖州之域東南據/濟西北距河濟河)
(見導水蘓氏曰河濟之間相去不逺兖州之境東南跨/濟非止於濟也愚謂河昔北流兖州之境北盡碣石河)
(右之地後碣石之地淪入於海河益徙而南濟河之間/始相去不逺蘓氏之説未必然也  林氏曰濟古文作)
(泲說文注云此兖州之濟也其從水從齊者說文注云/出常山房子縣賛皇山則此二字音同義異當以古文)
(為/正)纂註(林氏曰自兖而下八州皆以髙山大川定逐州/之疆界序所謂别九州篇首所謂奠髙山大川)
(也鄭漁仲謂禹貢以地名州為萬代地理家成憲海武/夷熊氏曰兖州當河之下流西距河東距濟北濵  南)
(接徐豫之境其地平曠演迤無髙山即今兖濟徳棣魏/博滄景等州之地  唐孔氏曰據謂跨之距至也兖州)
(之境跨濟/而過之)九河既道(九河爾雅一曰徒駭二曰太史三/曰馬頰四曰覆鬴五曰胡蘓六曰)
(簡潔七曰鈎􁆭八曰鬲津其一則河之經流也先儒不/知河之經流遂分簡潔為二既道者既順其道也  案)
(徒駭河地志云滹沱河寰宇記云在滄州清池南許商/云在平城馬頰河元和志在德州安徳平原南東寰宇)
(記云在棣州商河北輿地記云即篤馬河也覆鬴河通/典云在徳州安徳胡蘓河寰宇記云在滄之饒安無棣)
(臨津三縣許商云在東光簡潔河輿地記云在臨津鈎/盤河寰宇記云在樂陵東南從徳州鬲昌來輿地記云)
(在樂陵平津河寰宇記云在樂陵東西北流入饒安許/商云在鬲縣輿地記云在無棣太史河不知所在自漢)
(以來講求九河者甚詳漢世近古止得其三唐人集累/世積傳之語遂得其六歐陽忞輿地記又得其一或新)
(河而載以舊名或一地而互為兩説要之皆似是而非/無所依據至其顯然謬悮者則班固以滹沱為徒駭而)
(不知滹沌不與古河相渉樂史馬頰乃以漢篤馬河當/之鄭氏求之不得又以為九河齊威塞其入流以自廣)
(夫曲防齊之所禁塞河冝非威公之所為也河水可塞/而河道果能盡平乎皆無稽考之言也惟程氏以為九)
(河之地已淪於海引碣石為九河之證以謂今滄州之/地北與平州接境相去五百餘里禹之九河當在其地)
(後為海水淪没故其迹不存方九河未没於海之時從/今海岸東北更五百里平地河播為九在此五百里中)
(又上文言夾右碣石則九河入海之處有碣石在其西/北岸九河水道變遷難於推考而碣石通趾頂皆石不)
(應作没今兖冀之地既無此石而平州正南有山而名/碣石者尚在海中去岸五百餘里卓立可見則是古河)
(自今以為海處向北斜行始分為九其河道已淪入於/海明矣漢王横言昔天常連雨東北風海水溢出西南)
(浸数百里九河之地已為海水所漸酈道元亦謂九河/碣石苞淪於海後世儒者知求九河於平地而不知求)
(碣石有無以為之證故前後異説竟無歸宿蓋非/九河之地而强鑿求之冝其支離而不能得也)輯錄
(問齊威塞九河以富國事果然否曰當時葵邱之㑹申/五禁且曰無曲防是時令人不得私自防遏水流他終)
(不成自去塞了最利害處便/是這般說話亦難憑賀孫)纂註(孔氏曰河分為九道/在此州界平原以北)
(是䟽新安胡氏曰禹䟽九河不過因河勢之自分/而  通之耳非自分之也  鬴扶甫反忞莫巾反)雷夏
既澤(澤者水之鍾也雷夏地志在濟隂郡城陽縣西北/今濮州雷澤縣西北也山海經云澤中有雷神龍)
(身而人頰鼓其腹則雷然則本夏澤也因其神名之曰/雷夏也洪水横流而入於澤澤不能受則亦泛濫奔潰)
(故水治而後/雷夏為澤)纂註(唐孔氏曰洪水時髙原亦水澤不/為澤今髙地水盡此乃為澤也)灉
沮㑹同(灉沮二水名灉水曽氏曰爾雅水自河出為灉/許慎云河灉水在宋又曰汳水受陳㽞浚儀隂)
(溝至蒙為灉水東入於泗水經汳水出隂溝東至蒙為/狙獾則灉水即汳水也灉之下流入於睢水沮水地志)
(睢水出沛國芒縣睢水其沮水歟晁氏曰爾雅云自河/出為灉濟出為濋求之於韻沮有楚音二水河濟之别)
(也二説未詳孰是㑹者水/之合也同者合而一也)纂註(王氏炎曰沮出濮陽灉/出曹州  汳芳萬切說)
(文音/汴)桑土既蠶是降丘宅土(桑土冝桑之土既蠶者可/以蠶桑也蠶性惡溼故水)
(退而後可蠶然九州皆頼其利而獨於兖言之者兖地/冝桑後世之濮上桑間猶可騐也地髙曰丘兖地多在)
(卑下水害尤甚民皆依丘陵/以居至是始得下居平地也)纂註(林氏曰九州皆頼蠶/桑而兖貢絲織尤冝)
(於此故特言之氷王氏炎曰今德博河間産絲最多漢/志稱齊人織作  紈繡綺號為冠帶衣履天下其地冝)
(桑可知識之者農/桑衣食之本故也)厥土黒墳厥草惟繇厥木惟條(墳土/脉墳)
(起也如左氏所謂祭之地地墳是也繇茂條長也林氏/曰九州之勢西北多山東南多水多山則草木為冝不)
(待書也兖徐揚三州最居東南下流其地卑溼沮洳洪/水為患草木不得其生至是或繇或條或天或喬而或)
(漸苞故於三州特言之以見/水土平草木亦得遂其性也)纂註(馮氏曰繇抽也/氏曰條始長也)　(呂/陳)
(氏大猷曰兖徐揚居河濟江淮下流水未平則為下濕/於草木非冝水既平則為沃衍於草木尤冝故以三州)
(言草/木)厥田惟中下厥賦貞作十有三載乃同(田第六等/賦第九等)
(貞正也兖賦最薄言君天下者以薄賦為正也作十有/三載乃同者兖當河下流之衝水激而湍悍地平而土)
(踈被害尤劇今水患雖平而卑濕沮洳未必盡去土曠/人稀生理鮮少必作治十有三載然後賦法同於他州)
(此為田賦而言故其文屬於厥賦之下先儒以為禹治/水所歴之年且謂此州治水最在後畢州為第九成功)
(因以上文厥賦貞者謂賦亦第九與/州正為相當殊無意義其説非是)輯錄(兖州水患最/深作治十三)
(年乃有賦法與他州同案禹治水八年此言十三載者/通始治水八年言之則此州水平其後他州五年歟東)
(齋集傳洪水之患意者只是如今河决之類故禹用功/處多在河所以於兖州下記作十有三載乃同此言專)
(為治河也兖州是河患甚處正今之滑衛州也若其他/江水兩岸多是山石想亦無泛濫之患禹自不湏大叚)
(去理/㑹廣)厥貢漆絲厥篚織文(貢者下獻其土所有於上也/兖地冝漆冝桑故貢漆絲也)
(篚竹噐筐屬也古者幣帛之屬則盛之以筐篚而貢焉/經曰篚厥𤣥黄是也織文者織而有文錦綺之屬也以)
(非一色故以織文緫之林氏曰有/貢又有篚者所貢之物入於篚也)輯録(貢者諸侯貢天/子故畿外八州)
(皆有貢織文綾羅/之屬復齊集義)纂註(林氏曰八州之貢兖雍最寡荆/揚最多  吕氏曰八州之貢皆)
(衣服噐用之物所/謂惟正之供也)浮于濟漯逹于河(舟行水曰浮漯者/河之枝流也兖之)
(貢賦浮濟浮漯以逹于河也帝都冀州三面距河逹河入/則逹帝都矣又案地志曰漯水出東郡東武陽至千乘)
(海程氏以為此乃漢河與漯殊異然/亦不能明言漯河所在未詳其地也)海岱惟青州(青州/之域)
(東北至海西南距岱岱㤗山也在/今襲慶府奉符縣西北三十里)纂註(孔氏曰東北據/海西南距岱)
(唐孔氏曰青州東北跨海至遼東皆是舜為十二州分/青州為營州營州即遼東是也漢公孫度據遼東自號)
(青州刺史越海収東萊諸郡堯時青州當越海而有諸/郡也  武夷熊氏曰青州東北踰海西南距岱遼東朝)
(鮮等處皆青州之境亦以其地曠隔故分為營州今岡/南之平蠻等州是也青齊乃東方形勝要害之地世號)
(為東西秦秦得百二齊亦得十二蓋可見矣古者建侯/樹國最為重鎮大扺齊之地最為冨强近利故孔子謂)
(齊變而後/至魯也)嵎夷既略(嵎夷薛氏曰今登州之地略經/略為之封畛也即堯典之嵎夷)濰
淄其道(濰淄二水名濰水地志云出琅琊郡箕縣今密/州莒縣東北濰山也北至都昌入海今濰州昌)
(邑也淄水地志云出㤗山郡萊蕪縣原山今淄州淄川/縣東南七十里原山也東至博昌縣入濟今青州夀光)
(縣也其道者水循其道也上文言既道者禹為之道也/此言其道者泛溢既去水得其故道也林氏曰河濟下)
(流兖受之淮下流徐受之江漢下流揚受之青雖近海/然不當衆流之衝但濰淄二水順其故道則其功畢矣)
(比之他州用/力最省者也)厥土白墳海濵廣斥(濵涯也海涯之地廣/漠而斥鹵許慎曰東)
(方謂之斥西方謂之鹵斥/鹵鹹地可煮為鹽者也)纂註(孔氏曰言復其斥鹵種/林氏曰此州土有二)
(平地之土色白而性墳/海濵之土彌望皆斥鹵)厥田惟上下厥賦中上(田第三/賦第四)
(也/)厥貢鹽絺海物惟錯岱畎絲枲鈆松怪石萊夷作牧
厥篚檿絲(鹽斥地所出絺細葛也錯雜也海物非一種/故曰錯林氏曰既緫謂之海物則固非一物)
(矣此與楊州齒革羽毛惟木文勢正同錯蓋别為一物/如錫貢磬錯之錯理或然也畎谷也岱山之谷也枲麻)
(也怪石怪異之石也林氏曰怪石之貢誠為可疑意其石/必須以為器用之餙而有不可闕者非特貢其怪異之)
(以為玩好也萊夷顔師古曰萊山之夷齊有萊侯萊人/即今萊州之地作牧者言可牧放夷人以畜牧為生也)
(檿山桑也山桑之絲其韌中琴瑟之弦蘓氏曰惟東/萊為有此絲以之為繒其堅韌異常萊人謂之山繭)輯
録(萊夷及揚之島夷間於貢篚之間竊意/時貢土物以見來王之意歟東齋集傳)纂註(蔡氏元/度曰貢)
(物不以精麤為叙而以多寡為叙青州鹽居多故叙於/先他倣此  林氏曰凡貢不言所出之地者以一州所)
(出皆可貢也言所出之地者以此地所出為良也淮爾/雅檿絲出東萊孫氏曰檿絲出於萊夷𤣥縞出於  夷)
(織貝出於島夷故青揚/徐叙厥篚於三夷之下)浮于汶逹于濟(汶水出㤗山郡/萊蕪縣原山今)
(襲慶府萊蕪縣也西南入濟在今鄆州中都縣也蓋淄/水出萊蕪原山之隂東北而入海汶水出萊蕪原山之)
(陽西南而入濟不言/逹河者因於兖也)海岱及淮惟徐州(徐州之域東至/海南至淮北至)
(岱而西不言濟者岱之陽濟東為徐岱之北濟東為青/言濟不足以辨故略之也爾雅濟東曰徐州者商無青)
(并青於徐也周禮正東曰青州者周無徐并徐於青也互/林氏曰一州之境必有四至七州皆止二至蓋以鄰州)
(見至此州獨載其三邊者止言海岱則嫌於青止言淮/海則嫌於揚故必曰海岱及淮而後徐州之疆境始别)
(也/)纂註(武夷熊氏曰徐州之境東扺海南距淮北跨岱/西接豫州之境地雖不廣蘓氏以徐州三面距)
(山一面皆平野曠土沂泗諸水在其前冀東與兖豫之/地皆可接引而在懐抱拱揖之内亦東方一形勝也徐)
(即魯境地連淮海東夷其俗有二曲阜沂泗則禮義文/雅之邦而彭城則其俗又雄傑鷙悍自負劉項起於豐)
(沛朱全忠以碭山人淮夷徐戎皆在/其地牧守之任亦不可不重慎也)淮沂其乂(淮沂二/水名淮)
(見導水曾氏曰淮之源出於豫之境至揚徐之間始大/其泛濫為患尤在於徐故淮之治於徐言之也沂水地)
(志云出㤗山郡蓋縣艾山今沂州沂水縣也南至於下/邳西南而入於泗曽氏曰徐州水以沂名者非一酈道)
(元謂水出尼邱山西北徑魯之雩門亦謂之沂水水出/太公武陽之冠石山亦謂之沂水而沂水之大則出於)
(泰山也又案徐之水有泗有汶有汴有漷而獨以淮沂/言者周職方氏青州其川淮泗其浸沂沭周無徐州兼)
(之於青周之青即禹之徐則徐之川莫大於淮淮乂則/自泗而下凡為川者可知矣徐之浸莫大於沂沂乂則)
(自沭而下凡為/浸者可知矣)纂註(漷音郭/沭音術)蒙羽其藝(蒙羽二山名䝉/山地志在㤗山)
(郡蒙隂縣西南今沂州費縣也羽山地志在東海/郡祝其縣南今海州朐山縣也藝者言可種藝也)纂註
(林氏曰蒙山即語東蒙詩奄有龜蒙羽山即鯀殛處而/王氏炎曰先淮後沂先大而後小也先䝉後羽先髙)
(後下也淮沂乂而後䝉/羽可藝事之相因也)大野既豬(大野澤名地志在山/陽郡鉅野縣北今濟)
(州鉅野縣也鉅即大也水蓄而復流者謂之豬案水經/濟水至乘氏縣分為二南為菏北為濟酈道元謂一水)
(東南流一水東北流入鉅野澤則大野為濟之所絶其/所聚也大矣何承天曰鉅野廣大南導洙泗北連清濟)
(徐之有濟於是乎見又鄆州中都西/南亦有大野陂或皆大野之地也)纂註(曽氏曰職方/河東曰兖州)
(其澤藪曰大野大野濟水之所絶則禹之時/益在徐之西允之東也周無徐故専屬兖)東原底平
(東原漢之東平國今之鄆州也晁氏曰東平自古多水/患數徙其城咸平中又徙城於東南則其下濕可知底)
(平者水患已去而底於平也後人以其地之平故謂之/東平又案東原在徐之西北而謂之東者以在濟東故)
(也東平國在景帝亦謂濟東國/云益知大野東原所以志濟也)纂註(王氏炎曰大野豬/而後東原平亦事)
(之相因也地曾氏曰淮沂水之流者大野水之/止者蒙羽  之髙者東原地之平者無不治也)厥土赤
埴墳草木漸包(土黏曰埴埴膩也黏泥如脂之膩也周/有摶埴之工老氏言埏埴以為噐惟土)
(性黏膩細密故可摶可埏也漸進長也如易所謂木漸/言其日進於茂而不已也包叢生也如詩所謂如竹包)
(矣言其叢/生而齊也)厥田惟上中厥賦中中(田第二等賦/第五等也)厥貢惟
土五色羽畎夏翟嶧陽孤桐泗濵浮磬淮夷蠙珠暨魚
厥篚𤣥纎縞(徐州之土雖赤而五色之土亦間有之故/制以為貢周書作雒曰諸侯受命於周乃)
(建大社於國中其壝東青土南赤土西白土北驪土中/央舋以黄土将建諸侯鑿取其方面之土苞以黄土苴)
(以白茅以為土封故曰受削土於周室此貢土五色意/亦為是用也羽畎羽山之谷也夏翟雉具五色其羽中)
(旌旄者也染人之職秋染夏鄭氏曰染夏者染五色也/林氏曰古之車服噐用以雉為􁂣者多不但旌旄也曽)
(氏曰山雉具五色出於羽山之畎則其名山以羽者以/此歟嶧山名地志云東海郡下邳縣西有葛嶧山古文)
(以為嶧山下邳今淮陽軍下邳縣也陽者山南也孤桐/特生之桐其材中琴瑟詩曰梧桐生矣於彼朝陽蓋草)
(木之生以向日者為貴也泗水名出魯國卞縣桃墟西/北陪尾山源有泉四四泉俱導因以為名西南過彭城)
(又東南過下邳入淮卞縣今襲慶府泗水縣也濵水旁/也浮磬石露水濱若浮於水然或曰非也泗濵非必水)
(中泗水之旁近浮者石浮生土中不根着者也今下邳/有石磬山或以為古取磬之地曽氏曰不謂之石者成)
(磬而後貢也淮夷淮之夷也蠙蚌之别名也暨及也珠/為服餙魚用祭祀今濠泗楚皆貢淮白魚亦古之遺制)
(歟夏翟之出於羽畎孤桐之生於嶧陽浮磬之出於泗/濵珠魚之出於淮夷各有所産之地非他處所有故詳)
(其地而使貢也𤣥亦黒色幣也武成曰篚厥𤣥黄纎縞/皆繒也禮曰及期而大祥素縞麻衣中月而禫禫而纎)
(記曰有虞氏縞衣而飬老則知纎縞皆繒之名也曽氏/曰𤣥赤而有黒色衣為之衮所以祭也以之為端所以)
(齋也以之為冠以為首服也黒經白緯/曰纎纎也縞也皆去凶即吉之所服也)纂註(林氏曰桐/以向日孤)
(生者為良猶言孤竹之管陸農師曰桐性便濕地不生/於岡詩傳曰梧桐不生髙岡太平而後生朝陽以此觀)
(之生山陽難得而生孤者尤難得也可孔氏曰水中見/石可以為磬  陳氏大猷曰石輕浮  為磬者成而貢)
(之磬聲清越取輕浮者良今海濵亦有浮石細孔氏曰/𤣥黒繒縞白繒纎細也纎在中明二物皆當    新安)
(胡氏曰𤣥纎縞三色繒也端取其正謂/士服衣袂二尺二寸屬幅廣袤等也)浮于淮泗逹于
河(許慎曰汳水受陳留浚儀隂溝至䝉為灉水東入於/泗則淮泗之可以逹於河者以灉至於泗也許慎又)
(曰泗受泲水東入淮蓋泗水至大野而合/泲然則泗之上源自泲亦可以通河也)淮海惟揚州
(揚州之域北至/淮東南至於海)輯録(薛常州作地志不載揚豫二州先/生曰此二州是其所經厯古今不)
(同難下手故不作諸葛誠之要補之以其只見册説/子上㡳故也地理最難理㑹全合禹貢不着了書)纂註
(武夷熊氏曰揚州在地東南隅以地勢言也山必起於/西北澤必匯於東南經言淮海惟揚州北距淮東至南)
(海閩粤雖上古未通亦當在要荒之服禹㑹諸侯於塗/山㑹稽又禹迹之所至矣西扺荆州之境淮之西當在)
(桐柏荆州之界江之西當在衡漳之界其地乃淮東西/江東西及兩浙之地建都於江南者金陵豫章亦都㑹)
(然畫江淮以自保僅可以偏覇欲以規恢/中原奄有四海則自古以來未之有也)彭蠡既豬(彭/蠡)
(地志在豫章郡彭澤縣東合江西江東諸永跨豫章饒/州南康軍三州之地所謂鄱陽湖者是也詳見導水)
陽鳥攸居(陽鳥随陽之鳥謂鴈也今惟彭蠡洲渚之間/千百為羣記陽鳥所居猶夏小正記鴈北鄉)
(也言澤水既豬洲渚既平而禽/鳥亦得其居止而遂其性也)纂註(唐孔氏曰日行夏/至漸南冬至漸北)
(鴻鴈九月而南正月而北左思蜀/都所謂木落南翔冰泮北徂是也)三江既入(庾仲初吴/都賦注松)
(江下七十里分流東北入海者為婁江東南流者為東/江併松江為三江其地今亦名三江口吴越春秋所謂)
(范蠡乘舟出三江之口者是也章又案蘓氏謂岷山之/江為中江嶓冢之江為北江豫  之江為南江即導水)
(所謂東為北江東為中江者既有中北二江則豫章之/江為南江可知今案此為三江若可依據然江漢㑹於)
(漢陽合流數百里至湖口而後與豫章江㑹又合流千/餘里而後入海不復可指為三矣蘓氏知其説不通遂)
(有味别之説禹之治水本為民去害豈如陸羽軰辨味/烹茶為口腹計邪亦可見其説之窮矣以其説易以惑)
(人故并及之或曰江漢之水揚州巨浸何以不書曰禹/貢書法費䟽鑿者雖小必記無施勞者雖大亦略江漢)
(荆州而下安於故道無俟濬治故在不書况朝宗於海/荆州固備言之是亦可以互見矣此正禹貢之書法也)
輯録(先生說三江之說多不同銖問東坡之說如何曰/東坡不曽親見東南水勢只是意想硬說且江漢)
(之水到漢陽軍已合為一不應至揚州復言三江薛士/龍說震澤下有三江入海疑他曽見東南水勢說得恐)
(是是書中極有難考處只如禹貢說三江及荆揚間地/理  吾軰親目見者皆有疑至北方即無疑此無他是)
(不曽見耳大雅餘/見後九江彭蠡說)纂註(新安陳氏曰三江不勝異説顔/師古以為中江南江北江郭景)
(純以為岷江浙江松江韋昭以為松江浙江浦陽江王/介甫以為一江自義興一江自毗陵一江自吴縣皆據)
(所見而言非禹舊迹也皆不必取既入入海也地陳氏/大猷曰古有九河後合為一古有滎澤後堙為  安知)
(彭蠡之下禹平水時有三江而後或合為一乎酈道元/謂東南地卑萬水所湊觸地成川故川舊瀆難以為慿)
(禹迹之不可考者多矣凡捨經文而指後世流𣲖之分/合水道之通塞地名之同異以為説者以論後世之地)
(理則可以論禹/迹之舊則難也)震澤厎定(震澤太湖也周職方揚州藪/曰具區地志在吴縣之西南)
(五十里今蘓州吴縣也曽氏曰震如三川震之震若今/之湖翻是也具區之水多震而難定故謂之震澤㡳定)
(者言㡳於定/而不震蕩也)纂註(新安陳氏曰韋昭注國語太湖即五曰/湖書謂之震澤爾雅謂之具區職方)
(揚州薮曰具區浸/曰五湖又不同)篠簜既敷厥草惟夭厥木惟喬厥土
惟塗泥(篠箭竹簜大竹郭璞曰竹關節曰簜敷布也水/去竹已布生也少長曰夭喬髙也塗泥水泉濕)
(也下地多/水其土淖)纂註(王氏炎曰少長曰夭猶言桃之夭夭上/竦曰喬猶言南有喬木南方地暖故草)
(木皆少長而木多上竦河朔地寒雖合抱之木不能髙/也兖徐言草木皆居厥土之下凡土無髙下燥濕其性)
(皆然兼山林言之也若揚之塗泥惟言沮洳之多山林/不與故先草木也青不言草木而貢有松檿絲則可知)
(矣揚言之而荆亦不言然貢有杶榦等亦可知/矣蓋兖青相同荆揚為一惟徐漸苞為異耳)厥田惟
下下厥賦下上上錯(田第九等賦第七等雜出第六等/也言下上上錯者以本設賦九等)
(分為三品下上與中下異/品故變文言下上上錯也)纂註(王氏炎曰土塗泥故其/田下下大抵南方水淺)
(土薄不如北方地力之厚也人林氏曰/田最下而賦第七或第六者  工修也)厥貢惟金三品
瑶琨篠簜齒革羽毛惟木島夷卉服厥篚織貝厥包橘
柚錫貢(三品金銀銅也瑤琨玉石名詩曰何以舟之惟/玉及瑶琨說文云石之美似玉者取之可以為)
(禮噐篠之枋中於矢之笴簜之材中於樂之管簜亦可/為符節周官掌節有英簜象有齒犀兕有革鳥有羽獸)
(有毛木楩梓豫章之屬齒革可以成車甲羽毛可以為/旌旄木可以備棟宇噐械之用也島夷東南海島之夷)
(卉草也葛越木綿之屬織貝錦名織為貝文詩曰貝錦/是也今南夷木綿之精好者亦謂之吉貝海島之夷以)
(卉服來貢而織貝之精者則入篚焉包裏也小曰橘大/曰柚錫者必待錫命而後貢非嵗貢之常也張氏曰必)
(錫命乃貢者供祭祀燕賔客則/詔之口腹之欲則難於出令也)纂註(唐孔氏曰貝水介/蟲有文彩  蘓氏)
(曰橘柚苟常貢則勞害如漢唐荔枝矣言唐孔氏曰橘/柚與荆之大龜豫之磬錯皆非常貢故  於厥篚之下)
(作玉篇笴各旱反正/  簳又廣韻加我反)沿于江海逹于淮泗(順流而下曰/㳂㳂江入海)
(自海而入淮泗不言逹於河者因於徐也禹時江淮未/通故㳂於海至吴始開䢴溝隋人廣之而江淮舟船始)
(通也孟子言排淮泗而/注之江記者之誤也)輯録(孟子言瀹濟漯而注諸海/決汝漢排淮泗而注之江)
(據今水路及禹貢所載惟漢入江汝泗自入淮而淮自/入海分明是誤蓋一時牽於文勢而不暇考其實爾令)
(人強為之解釋/終是可笑雉)纂註(陳氏大猷曰循行水涯曰沿水岸/之險者莫如江海遇風清多㳂)
(而行所以獨言㳂不言浮以著其險也於王氏炎曰兖/言浮於濟漯達於河故青言浮於汶逹  濟徐言浮於)
(淮泗逹於河故揚言㳂於江海逹於淮泗皆/因上文以互見也  玉篇䢴古寒户安二反)荆及衡陽
惟荆州(荆州之域北距南條荆山南盡衡山之陽荆衡/各見導山唐孔氏曰荆州以衡山之陽為至者)
(蓋南方惟衡山為大以衡陽言之/見其地不止此山而猶包其南也)輯録(禹治水時想亦/不曽遍歴天下)
(如荆州乃三苖之國不成一一皆到徃徃是使官屬去/彼相視其山川具圖說以歸作此一書耳故今禹貢所)
(載南方山川多與今/地面上所有不同廣)纂註(曽氏曰有兩荆山此荆州之/荆山非雍州荆岐既旅之荆)
(山此荆山其南為荆州其北為豫州漢志此荆山在南/郡今襄陽府臨沮縣衡山在長沙今潭州湘南縣北距)
(荆山南及衡陽為荆州即今湖南湖北之地也今江西/亦半屬荆州  武夷熊氏曰荆州之地亦廣北接雍豫)
(之境南逾五嶺即越之南徼也越雖上古未通亦當在/要荒之服東扺揚州之境西抵梁州及西南夷等處皆)
(楚地也揚州之境自兩浙為吴越之外江淮皆楚境或/謂建都於江南者當以南陽為正其北接連中原東通)
(吴西接巴蜀南控蠻粤故諸葛亮以為用武之國英雄/之所必爭凡自北而攻南自南而窺北未有不先得此)
(而後可以有為也此又/有國者之所當知也)江漢朝宗于海(江漢見導水春/見曰朝夏見曰)
(宗朝宗諸侯見天子之名也江漢合流於荆去海尚逺/然水道已安而無有壅塞横決之患雖未至海而其勢)
(已奔趨於南猶諸/侯之朝宗於王也)輯録(江漢發源梁州及入海則在揚/州至荆州合流迅疾以趨海有)
(似於朝宗/復齋集義)纂註(王氏炎曰漢水入江處在漢陽/軍大别山下正屬荆州之域)九江孔
殷(九江即今之洞庭也水經言九江在長沙下雋西北/楚地記曰巴陵瀟湘之淵在九江之間今岳州巴陵)
(縣即楚之巴陵漢之下雋也洞庭正在其西北則洞庭/之為九江審矣今沅水漸水元水辰水叙水酉水澧水)
(資水湘水皆合於洞庭意以是名九江也孔甚殷正也/九江水道甚得其正也  案漢志九江在廬江郡之尋)
(陽縣尋陽記九江之名一曰烏江二曰蜯江三曰烏白/江四曰嘉靡江五曰畎江六曰源江七曰廩江八曰提)
(江九曰箘江今詳漢九江郡之尋陽乃禹貢揚州之境/而唐孔氏又以為九江之名起於近代未足為據且九)
(江𣲖別取之邪亦必首尾短長大略均布然後可目之/為九然其一水之間當有一洲九江之間沙水相間乃)
(為十有七道而今尋陽之地将無所容况沙洲出没其/勢不常果可以為地理之定名乎設使派别為九則當)
(曰九江既道不應曰孔殷於導江當曰播九江不應曰/過九江反復参考則九江非尋陽明甚本朝胡氏以洞)
(庭為九江者得之曽氏亦謂導江曰過九江至于東陵/東陵今之巴陵今巴陵之上即洞庭也因九水所合遂)
(名九江故下文導水曰過九江經之例大水/合小水謂之過則洞庭之為九江益以明矣)輯録(見後/九江)
(彭蠡說外銖録一段疑朱/子未定之說故不贅輯)沱濳既道(爾雅曰水自江出/為沱自漢出為潛)
(凡水之出於江漢者皆有此名此則荆州江漢之出者/也今案南郡枝江縣有沱水然其流入江而非出於江)
(也華容縣有夏水首出於江尾入於/沔亦謂之沱若潜水則未有見也)纂註(王氏炎曰沱/水在今江陵)
(府枝江縣土人謂枝江為百里洲夾江沱二水之間其/與江分處謂之上沱與江合處謂之下沱隋志南郡松)
(滋縣有涔涔即古潛字故史記云/沱涔既□今松滋分為潛江縣矣)雲土夢作乂(雲夢澤/名周官)
(職方荆州其澤藪曰雲夢方八九百里跨江南北華容/枝江江夏安陸皆其地也左傳楚子濟江入于雲中又)
(楚子以鄭伯田于江南之夢合而言之則為一别而言/之則二澤也雲土者雲之地土見而己夢作乂者夢之)
(地己可耕治也蓋雲夢之澤地勢有/髙卑故水落有先後人工有早晚也)輯録(江陵之下岳/州之上是雲)
(夢又曰江陵之下/連岳州是雲夢節)厥土惟塗泥厥田惟下中厥賦上下
(荆州之土與揚州同故田比揚只加一/等而賦為第三等者地闊而人工修也)厥貢羽毛齒革惟
金三品杶榦栝柏礪砥砮丹惟箘簵楛三邦厎貢厥名
包匭菁茅厥篚𤣥纁璣組九江納錫大龜(荆之貢與揚/州大抵多同)
(然荆先言羽毛者漢孔氏所謂善者為先也案職方氏/揚州其利金錫荆州其利丹銀齒革則荆揚所産不無)
(優劣矣杶栝柏三木名也杶木似樗而可為弓榦栝木/柏葉松身礪砥皆磨石砥以細密為名礪以麤糲為稱)
(砮者中矢鏃之用肅慎氏貢石砮者是也丹丹砂也箘/簵竹名楛木名皆可以為矢董安於之治晋陽也公宫)
(之垣皆以荻蒿苫楚廩之其髙丈餘趙襄子發而試之/其堅則箘簵不能過也則箘簵蓋竹之堅者其材中矢)
(之笴楛肅慎氏貢楛矢者是也三邦未詳其地底致也/致貢箘簵楛之有名者也匭匣也菁茅有刺而三脊所)
(以供祭祀縮酒之用既包而又匣之所以示敬也齊桓/公責楚包茅不入王祭不供無以縮酒又管子云江淮)
(之間一茅而三脊名曰菁茅菁茅一物也孔氏謂菁以/為葅者非是今辰州麻陽縣苞茅山出苞茅有刺而三)
(脊纁周禮染人夏纁𤣥纁絳色幣也璣珠不圓者組綬/類大龜尺有二寸所謂國之守龜非可常得故不為常)
(貢若偶得之則使之納錫於上謂/之納錫者下與上之辭重其事也)纂註(孔氏曰榦柘也/  蘇氏曰杶柘)
(也以為弓榦也周禮菁茅春官司尊彛醴齊縮酌注云/以茅縮去滓    鄭氏曰染纁者三入而成又再染以)
(黒則為緅又再染以黒則為緇𤣥色在緅緇之間其六/入者是染𤣥纁之法也此州染𤣥纁色善故貢之  新)
(安陳氏曰錫貢如敷錫之錫上錫下也納錫如師錫/之錫下錫上也  史記龜䇿傳云龜千嵗滿尺二寸)浮
于江沱潛漢逾于洛至于南河(江沱潛漢其水道之出/入不可詳而大勢則自)
(江沱而入潛漢也逾越也漢與洛不通故舍舟而陸以/逹於洛自洛而至於南河也程氏曰不徑浮江漢兼用)
(沱潛者隨其貢物所出之便或由/經流或循枝派期於便事而已)纂註(王氏曰江沱潛/漢均與洛不通)
(必陸行逾洛然後由洛可至南河凡曰逾皆/水道不通遵陸而後能逹也逾于沔同義)荆河惟豫
州(豫州之域西南至南/條荆山北距大河)輯録(問周公定豫州為天地之/中東西南北各五千里今)
(北邉無極而南方交趾際海道里長短夐殊何以云各/五千里曰此但以中國地叚四方相去言之未說極邉)
(與際海處周公以土圭測天地之中則豫州為中而南/北東西際天各逺許多至與北逺而南近則地形有偏)
(耳所謂地不滿/東南也格言)纂註(武夷熊氏曰豫州居天下之中四/方道里適均故古人於此定都不)
(但形勢之所在亦朝㑹貢賦之便湯之亳今河南偃師/縣是也成王之洛邑今河南洛陽縣是也其地北距河)
(南抵荆山東抵徐西抵雍梁今為河南/府虢郟鄭汝淶蔡唐鄧汴宋等州之地)伊洛瀍澗既入
于河(伊水山海經曰熊耳之山伊水出焉東北至洛/陽縣南北入於洛郭璞云熊耳在上洛縣南今)
(商州上洛縣也地志言伊水出𢎞農盧氏之熊耳者非/是洛水地志云出𢎞農郡上洛縣冡領山水經謂之讙)
(舉山今商州洛南縣冡領山也至鞏縣入河今河南府/鞏縣也瀍水地志云出河南郡穀城縣替亭北今河南)
(府河南縣西北有古穀城縣其北山實瀍水所出也至/偃師縣入洛今河南府偃師縣也澗水地志云出𢎞農)
(郡新安縣東南入於洛新安在今河南府新安澠池之/間今澠池縣東二十三里新安城是也城東北有白石)
(山即澗水所出酈道元云世謂之廣陽山然則澗水出/今之渑池至新安入洛也伊瀍澗水入於洛而洛水入)
(於河此言伊洛瀍澗入於河若四水不相合而各入河/者猶漢入江江入海而荆州言江漢朝宗于海意同蓋)
(四水竝流小大相/敵故也詳見下文)滎波既豬(滎波二水名濟水自今孟/州温縣入河潛行絶河南)
(溢為滎在今鄭州滎澤縣西五里敖倉東南敖倉者古/之敖山也案今濟水但入河不復過河之南滎瀆水受)
(河水有石門謂之滎口石門也鄭康成謂滎今塞為平/地滎陽民猶謂其處為滎澤酈道元曰禹塞淫水於滎)
(陽下引河東南以通淮泗濟水分河東南流漢明帝使/王景即滎水故瀆東注浚儀謂之浚儀渠漢志謂滎陽)
(縣有狼蕩渠首受濟者是也南曰狼蕩北曰浚儀其實/一也波水周職方豫州其川滎雒其浸波溠爾雅云水)
(自洛出為波山海經曰婁涿之山波水出其隂北流注/于穀二說不同未詳孰是孔氏以滎波為一水者非也)纂
註(玉篇溠仄架/千河二反)導菏澤被孟豬(菏澤地志在濟隂郡定陶/縣東今興仁府濟隂縣南)
(三里其地有菏山故名其澤為菏澤也蓋濟水所經水經/謂南濟東過寃句縣南又東過定陶縣南又東北菏水東)
(出焉是也被及也孟豬爾雅作孟諸地志在梁國睢陽縣水/東北今南京虞城縣西北孟諸澤是也曽氏曰被覆也菏)
(衍溢導其餘波入於孟/豬不常入也故曰被)纂註(廣韻句/其俱切)厥土惟壤下土墳
壚(土不言色者其色雜也壚䟽也顔氏曰𤣥而/䟽者謂之壚其土有髙下之不同故别言之)纂註(王/氏)
(炎曰下土下等之土也壤則為沃墳壚則為瘠廣顧氏/臨曰髙地則壤下地則壚如青厥土白墳海濵  斥是)
(也/)厥田惟中上厥賦錯上中(田第四等賦第二/等雜出第一等也)厥貢漆
枲絺紵厥篚纎纊錫貢磬錯(林氏曰周官載師漆林之/征二十有五周以為征而)
(此乃貢者蓋豫州在周為畿内故載師掌其征而不制/貢禹時豫在畿外故有貢也推此義則冀不言貢者可)
(知顔師古曰織紵以為布及練然經但言貢枲與紵成/布與未成布不可詳也纊細綿也磬錯治磬之錯也非)
(所常用之物故非常貢必待錫命而後納也與揚州橘/柚同然揚州先言橘柚而此先言錫貢者橘柚言包則)
(於厥篚之文無嫌故言錫貢在後磬錯則與厥篚/之文嫌於相屬故言錫貢在先蓋立言之法也)纂註
(孔氏曰纎纊細緜纎林氏曰纎自為一物為新安陳氏/曰徐之𤣥纎縞則  為繒此之纎纊則當  細孔說是)
浮于洛逹于河(豫州去帝都最近豫之東境徑自入/河豫之西境則浮於洛而後至河也)華
陽黒水惟梁州(梁州之境東距華山之南西據黒水/華山即太華見導山黒水見導水)纂
註(曽氏曰華山即西嶽在梁雍之東其陽為梁州其隂/為雍州  武夷熊氏曰梁州即今全蜀之地成都潼)
(川興元利州夔州等路五十四州之地是也或言秦以/前未嘗通至秦鑿山開道闗塞始通恐止言金牛一道)
(耳下言岷嶓沱濳蔡蒙和夷禹之故迹皆可見何嘗不/通中國也大抵蜀地北與秦隴接境實為天下要脊世)
(治則順比後從世亂則阻險割據任/擇牧守最難其人不可不重慎也)岷嶓既藝(岷嶓二/山名岷)
(山地志在蜀郡湔氐道西徼外在今茂州汶山縣江水/所出也晁氏曰蜀以山近江源者通為岷山連峯接岫)
(重疊險阻不詳逺近青城天彭諸山之所環遶皆古之/岷山青城乃其第一峯也嶓冡山地志云在隴西郡氐)
(道縣漾水所出又云在西縣今興元府西縣三泉縣也/蓋嶓冡一山跨於兩縣云川原既滌水去不滯而無泛)
(溢之患其山/已可種藝也)纂註(王氏炎曰江漢發源此州方江漢之/源未滌水或汎溢二山下其地有荒)
(而不治者今既可種/藝知二水之順流也)沱潛既道(此江漢别流之在梁州/者沱水地志蜀郡郫縣)
(江沱在東西入大江郫縣今成都府郫縣也又地志云/蜀郡汶江縣江沱在西南東入江汶江縣今永康軍導)
(江縣也濳水地志云巴郡宕渠縣濳水西南入江宕渠/今渠州流江縣也酈道元謂宕渠縣有大穴濳水入焉)
(通罡山下西南濳出南入於江又地志漢中郡妄陽縣/灊谷水出西南入漢灊音濳安陽縣今洋州眞符縣也)
(藝又案梁州乃江漢之源此不志者岷之藝導江也嶓之/  導漾也道沱則江悉矣道潛則漢悉矣上志岷嶓下志)
(沱濳江漢源/流於是而見)纂註(陳氏曰沱濳發源此州而入荆/州故荆梁二州皆言沱潛既道)蔡蒙旅
平(蔡蒙二山名蔡山輿地記在今雅州嚴道縣蒙山地/志蜀郡青衣縣今雅州名山縣也酈道元謂山上合)
(下開沬水逕其間溷崖水脉漂疾歴代為患蜀郡多也/太守李冰發卒鑿平溷崖則此二山在禹為用功)
(祭山曰旅旅平者/治功畢而旅祭也)纂註(陳氏大猷曰古人舉事必祭/况治水土大事必不敢忽然)
(旅獨於梁雍言之者蓋九州終於梁雍以見前諸州名/山皆有祭也旅獨於蔡蒙荆岐言之者蓋紀梁之山終)
(於蔡蒙紀雍之山始於荆岐以見州内諸名山皆有祭也/故下文復以九山刋旅緫結之然特言於諸州之後其先)
(成民而後致力/於神之意歟)和夷厎績(和夷地名嚴道以西有和/川有夷道或其地也又案)
(晁氏曰和夷二水名和水今雅州滎經縣北和川水自/蠻界羅嵒州東西來逕蒙山所謂青衣水而入岷江者)
(也夷水出巴郡魚復縣東南過佷山縣南又東過夷道/縣東北入於江今詳二説皆未可必但經言厎績者三)
(覃懷原隰既皆地名則此恐為/地名或地名因水亦不可知也)纂註(鄭氏曰和夷和上/之夷人也  曽氏)
(曰嚴道有和/川夷人居之)厥土青黎(黎黒/也)纂註(孔氏曰/沃壤也)厥田惟下上
厥賦下中三錯(田第七等賦第八等雜出第七第九等/也案賦雜出他等者或以為嵗有豐凶)
(或以為户有増减皆非也意者地力有上下年分不同/如周官田一易再易之類故賦之等第亦有上下年分)
(冀之正賦第一等而間嵗第二等也揚之正賦第七等/而閒嵗第六等也豫之正賦第二等而閒歳第一等也)
(梁之正賦第八等而閒嵗出第七第九等也當時必有/條目詳具今不存矣書之所載特凡例也若謂嵗之豐)
(凶户之増减則九州皆然何/獨於冀揚豫梁四州言哉)纂註(新安胡氏曰或曰閒/出第六第七第九)
厥貢璆鐵銀鏤砮磬熊羆狐貍織皮(璆玉磬鐵柔鐵也/鏤剛鐵可以刻鏤)
(者也磬石磬也言鐵而先於銀者鐵之利多於銀也後/世蜀之卓氏程氏以鐵冶富擬封君則梁之利尤在於)
(鐵也織皮者梁州之地山林為多獸之所走熊羆狐貍/四獸之皮製之可以為裘其毳毛織之可以為罽也)
(林氏曰徐州貢浮磬此州既貢玉磬又貢石磬豫州又貢/磬錯以此觀之則知當時樂噐磬最為重豈非以其聲角)
(而在清濁小大之間/最難得其和者哉)纂註(歸軒鄒氏曰漢志犍為郡朱提/縣有朱提山出銀毎銀八兩為)
(一流直一千五百八十他銀一流但直一千犍為郡正梁/州之境是梁州之銀獨羙於他州故以為貢荆揚金三品)
(鄭氏以為銅三色也􁆮玉/篇罽居例反字正作)西傾因桓是來浮于濳逾于沔
入于渭亂于河(西傾山名地志在隴西郡臨洮縣西今/洮州臨潭縣西南桓水名水經曰西傾)
(之南桓水出焉蘇氏曰漢始出為漾東南流為沔至漢/中東行為漢沔酈道元曰自西傾而至葭萌浮於西漢)
(西漢即濳水也自西漢遡流而届於晋夀界阻漾枝津/南歴岡北迤邐接漢沔歴漢川至於褒水逾褒而暨於)
(衙嶺之南溪灌於斜川届於武功而北以入於渭漢武/帝時人有上書欲通褒斜道及漕事下張湯問之云褒)
(水通沔斜水通渭皆可以漕從南陽上沔入褒褒絶水/至斜間百餘里以車轉從斜下渭如此則漢中穀可致)
(經言沔渭而不言褒斜者因大以見小也褒斜之間絶/水百餘里故曰逾然於經文則當曰逾於渭今曰逾於)
(沔此又未可曉也/絶河而渡曰亂)輯録(西傾雖在雍州其人有事於京/師者必道取梁州因桓水而來)
(故梁貢道及/之復齋集義)纂註(葉氏曰雍言織皮崐崘析支渠搜非/中國之貢明矣疑西傾即西戎之境)
(熊羆狐貍織皮文與西傾因桓是來相屬謂四獸織皮/西傾之戎因桓水而以此來貢也  孔氏曰漢上曰沔)
黒水西河惟雍州(雍州之域西據黒水東距西河/謂之西河者主冀都而言也)纂註
(林氏曰雍梁皆以黒水為境不當言據此武夷熊氏曰/雍州秦地周之岐豐鎬京漢之三輔皆  焉婁敬謂金)
(城千里天府之國合天下形勢言之所謂秦得百二者/實以據地勢之上㳺當天下之要脊四塞以為固全一)
(面之險以東制諸侯故言定都者必先焉書以黒水西/河為界而又西接弱水流沙之地則其土地之廣漠可)
(知大抵關中之地固是形勢可以為都但其地廹近西/戎周秦漢唐世有羌胡之患必盡隂山與唐三受降城)
(及靈夏河西五郡為塞地乃可爾又嘗考之古今地志/雍州之地却無黒水所謂導黒水至於三危者三危山)
(或云在燉煌郡則今瓜州也曷嘗有此水踰跨諸山以/至於南海哉若以河源崐崘推之崐崘山脊以西人跡)
(所未到其東中一支則重岡積嶺直至終南太華皆是/雍之南山而𤓰州乃在河西五郡實當西北界上漢人)
(所謂斷匈奴右臂者以其不與西戎相接也史也/當有錯蔡氏亦以雍之西有黒水未見其可信)弱水既
西(柳宗元曰西海之山有水焉散涣無力不能負芥投/之則委靡墊没及底而後止故名曰弱既西者導之)
(西流也地志云在張掖郡删丹縣薛氏曰弱水出吐谷/渾界窮石山自删丹西至合黎山與張掖縣河合又案)
(通鑑魏太武擊柔然至栗水西行至菟園水分軍搜討/又循弱水西行至涿邪山則弱水在菟園水之西涿邪)
(山之東矣北史載太武至菟園水分軍搜討東至瀚海/西接張掖水北度燕然山與通鑑小異豈瀚海張掖水)
(於弱水為近乎程氏據西域傳以弱水為在條支援引/甚悉然長安西行一萬二千二百里又百餘日方至條)
(支其去雍州如此之逺禹豈應/窮荒而導其流也哉其説非是)纂註(程氏曰弱水初必/壅遏而東既導之)
(西則逆者順矣勢林氏曰衆水皆東而弱水獨西黒水/獨南因其性與  之自然也必欲東之則逆其自然非)
(行所無/事矣)涇屬渭汭(涇渭汭三水名涇水地志出安定郡/涇陽縣西今原州百泉縣岍頭山也)
(東南至馮翊陽陵縣入渭今永興軍髙陵縣也渭水地/志出隴西郡首陽縣西南今渭州渭源縣鳥鼠山西北)
(南谷山也東至京兆船司空縣入河今華州華隂縣也/汭水地志作芮扶風汧縣弦蒲藪芮水出其西北東入)
(涇今隴州汧源縣弦蒲藪有汭水焉周職方雍州其川/涇汭詩曰汭鞠之即皆謂是也屬連屬也涇水連屬渭)
(汭二/水也)纂註(陳氏大猷曰渭汭蔡分作二水固有詩禮可/證然下文㑹於渭汭不過如言洛汭媯汭耳)
(又詩涇以渭濁未聞及汭水也漆沮之從灃之同皆從/同於渭耳未聞與汭通也作二水可疑  新安陳氏曰)
(孔云水北曰汭一云水曲曰汭又水口曰汭夏書/以洛表對洛汭則汭水北之曲也又如東過洛汭)漆沮
既從(漆沮二水名漆水寰宇記自耀州同官縣東北界/來經華原縣合沮水沮水地志出北地郡直路縣)
(東今坊州宜君縣西北境也寰宇記沮水自坊州昇平/縣北子午嶺出俗號子午水下合榆谷慈馬等川遂為)
(沮水至耀州華原縣合漆水至同州朝邑縣東南入渭/二水相敵故並言之既從者從於渭也又案地志謂漆)
(水出扶風縣晁氏曰此豳之漆也水經漆水出扶風杜/陽縣程氏曰杜陽今岐山普潤縣之地亦漢漆縣之境)
(其水入渭在灃水之上與經序渭/水節次不合非禹貢之漆水也)纂註(蘇氏曰從如少/之從長渭大而)
(漆沮小/故言從)灃水攸同(灃水地志作酆出扶風鄠縣終南山/今永興軍鄠縣山也東至咸陽縣入)
(渭同者同於渭也渭水自鳥鼠而東灃水東注之涇水/北注之漆沮東北注之曰屬曰從曰同皆主渭而言也)
纂註(蘇氏曰灃渭相若故言/同  玉篇鄠胡古反)荆岐既旅終南惇物至于
鳥鼠(荆岐二山名荆山即北條之荆地志在馮翊懷德美/縣南今耀州富平縣掘陵原也岐山地志在扶風)
(陽縣西北今鳯翔府岐山縣東北十里也終南惇物鳥/鼠亦皆山名終南地志古文以太一山為終南山在扶)
(風武功縣今永與軍萬年縣南五十里也惇物地志古/文以垂山為惇物在扶風武功縣今永興軍武功縣也)
(鳥鼠地志在隴西郡首陽縣西南今渭州渭源縣西也/俗呼為青雀山舉三山而不言所治者蒙上既旅之文)
(也/)原隰厎績至于豬野(廣平曰原下濕曰隰詩曰度其/隰原即指此也鄭氏曰其地在)
(豳今邠州也豬野地志云武威縣東北有休屠澤古今/以為豬野今凉州姑臧縣也治水成功自髙而下故先)
(言山次原隰/次陂澤也)三危既宅三苖丕叙(三危即舜竄三苖之/地或以為燉煌未詳)
(其地三苖之竄在洪水未平之前及是三危已既可居/三苖於是大有功叙今案舜竄三苖以其惡之尤甚者)
(遷之而立其次者於舊都今既竄者己丕敘而居於舊/都者尚桀鷔不服蓋三苖舊都山川險阻氣習使然今)
(湖南猺洞時猶竊發俘而詢/之多為苖姓豈其遺種歟)纂註(歸軒鄒氏曰案後漢/西羌傳注三危山在)
(今沙州燉煌縣東南山有三峯故曰三危/曰首言弱水終言三危極其逺而言之也)　(武夷熊氏/吕氏曰三)
(苖有罪自當竄逐發政施仁自當及之故治水至三危/亦既使安居大得其敘後世以為投之四裔若棄之者)
(非聖人/之心也)厥土惟黄壤(黄者土之正色林氏曰物得其常/性者最貴雍州之土黄壤故其田)
(非他州/所及)厥田惟上上厥賦中下(田第一等而賦第六等/者地狹而人功少也)
纂註(王氏炎曰東方朔云關中之地號為畆直一金田/上上可知  唐孔氏曰此州與荆州賦田升降皆)
(較六等荆州升之極故云人功/修此州降之極故云人功少)厥貢惟球琳琅玕(球琳/美玉)
(也琅玕石之似珠者爾雅曰西北之美者有昆/侖虚之球琳琅玕今南海有青琅玕珊瑚屬也)纂註(孫/氏)
(曰貢非一類物者不/言惟一類物皆言惟)浮于積石至于龍門西河㑹于渭
汭(積石地志在金城郡河關縣西南羌中今鄯州龍支/縣界也龍門山地志在馮翊夏陽縣今河中府龍門)
(縣也西河冀之西河也雍之貢道有二其東北境則自/積石至於西河其西南境則㑹於渭汭言渭汭不言河)
(者蒙梁州之文也他州貢賦亦當不止一道發此例以河/互見耳  案邢恕奏乞下熙河路打造船五百隻於黄)
(順流放下至㑹州西小河内藏放熙河路漕使李復奏竊/知邢恕欲用此船載兵順流而下去取興州契勘㑹州)
(之西小河鹹水其闊不及一丈深止於一二尺豈能蔵/船黄河過㑹州入韋精山石峽險窄自上垂流直下髙)
(數十丈船豈可過至西安州之東大河分為六七道散/流渭之南山逆流數十里方再合逆溜水淺灘磧不)
(勝舟載此聲若出必為夏國侮笑事遂寢邢恕之䇿如李/復之言可謂謬矣然此言貢賦之路亦曰浮於積石至)
(於龍門西河則古來此處河道固通舟楫矣/而復之言乃如此何也姑録之以備参考云)纂註(武夷/熊氏)
(曰正道皆從渭逹河惟山脊以西北之地謂道不可通/處必自積石之河經渉龍門然後逹於西河以至帝都)
(也/)織皮崐崘析支渠搜西戎即叙(崐崘即河源所出在/臨羌析支在河關西)
(千餘里渠搜水經曰河自朔方東轉經渠搜縣故城北/蓋近朔方之地也三國皆貢皮衣故以織皮冠之皆西)
(方戎落故以西戎總之即就也雍州水土既平而餘功/及於西戎故附於末  蘓氏曰青徐揚三州皆萊夷淮)
(夷㠀夷所篚此三國亦篚織皮但古語有顛倒詳畧爾/其文當在厥貢惟球琳琅玕之下浮於積石之上簡編)
(脱誤不可不正愚謂梁州亦/篚織皮恐蘓氏之說為然)纂註(武夷熊氏曰崐崘唐/書以為吐蕃界析支)
(即今隂山河南等處南歸軒鄒氏曰案西羌傳羌地在/金城郡河關縣之西  濵於賜支至乎河首賜支者禹)
(貢所謂/析支也)導岍及岐至于荆山逾于河壺口雷首至于太
岳底柱析城至于王屋太行恒山至于碣石入于海(此/下)
(隨山也岍岐荆三山皆雍州山岍山地志扶風岍縣西/吴山古文以為岍山今隴州吴山縣吳嶽山也周禮雍)
(州山鎮曰嶽山又案寰宇記隴州汧源有岍山汧水所/出禹貢所謂岍山也晁氏以為今之隴山天井金門秦)
(嶺山者皆古之岍也岐荆見雍州壺口雷首太岳底柱析/城王屋太行恒山皆冀州山壺口太岳碣石見冀州雷)
(首地志在河東郡蒲坂縣南今河中府河東縣也底柱/石在大河中流其形如柱今陜州陜縣三門山是也析)
(城地志在河東郡濩澤縣西今澤州陽城縣也晁氏曰/山峯四面如城王屋地志在河東郡垣縣東北今絳州)
(垣曲縣也晁氏曰山狀如屋太行山地志在河内郡山/陽縣西北今懷州河内也恒山地志在常山郡上曲陽)
(縣西北今定州曲陽也逾者禹自荆山而過於河也孔/氏以為荆山之脉逾河而為壺口雷首者非是蓋禹之)
(治水随山刋木其所耒識諸山之名必其髙大可以辨/疆域廣博可以奠民居故謹而書之以見其施功之次)
(第初非有意推其脉絡之所自來若今之葬法所言也/若必實以山脉言之則尤見其說之謬妄蓋河北諸山)
(根本脊脉皆自代北寰武嵐憲諸州乘髙而來其脊以/西之水則西流以入龍門西河之上流其脊以東之水)
(則東流而為桑乾幽冀以入於海其西一支為壺口太/岳次一支包汾晉之源而南出以為析城王屋而又西)
(折以為雷首又次一支乃為太行又次一支乃為恒山諸/其間各隔沁潞諸川不相連屬豈自岍岐跨河而為是)
(山哉山之經理者已附於逐州之下於此又條列而詳/記之而山之經緯皆可見矣王鄭有三條四列之名皆)
(為未當今據導字分之以為南北二條而江河以為之/記於二之中又分為二焉此北條大河北境之山也)
輯録(每州各言境内山川首尾不相聨貫且自東而西/非自然之形勢故於此通說九州山川聨貫首尾)
(更從西而東以著自然之形勢云云見𫝊東齊集傳問/味别地脉之說如何先生曰不知是要水有所歸不為)
(民害還是只要辨味點茶如陸羽之流尋脉踏地如後/世風水之流邪且太行自西北發脉來為天下之脊此)
(是中國大形勢其底柱王屋等山皆是太行山脚今說/者分陰陽列言導岍及岐至於荆山荆山山脉逾河而)
(過為壺口雷首底柱析城王屋碣石則是荆山地脉却來/做太行山脚其所謂地脉尚說不通况禹貢本非理㑹)
(地脉/邪銖)纂註(呂氏曰山川之分見於九州者其經也山川/之聚見於後者其緯也無經則不知其定所)
(無緯則不知其脉絡此作書之妙也導山有二說或以/為隨山通道以相視其源委脉絡或以為治山旁小水)
(二説當兼用禹隨山以治水故以導言如止於相其山勢出/何導之有山之有脉絡條例固不可誣而水之源未有不)
(於山水之勢未有不因於山既随山通道相其脉絡源/委又因以導山旁澗谷之水而納之川二說蓋並行而)
(不相悖也襄林氏曰禹本導川歸海今乃先以導山蓋/方洪水懐  故川舊瀆皆浸没不可見欲施功無所措)
(手故先以九州髙山巨鎮為表識自西决之使東以殺/其滔天之勢水既順下漸入於海則川流故迹稍稍可)
(求於是濬川之功可施始決九川而距四海蓋先隨山而/後濬川其序不得不然也  新安陳氏曰三條之說出)
(於馬融王肅以岍岐至碣石為北條西傾至陪尾為中/條嶓冡至敷淺原為南條然内方大别在荆州岷在梁)
(州相去數千里豈可合為一條四列之說出於鄭𤣥謂/岍岐為正陰列西傾為次陰列嶓冢為次陽列岷山為)
(正陽列四列雖是而隂陽正次名稱未當冝蔡/氏以二條四列訂之云  玉篇濩胡郭反)西傾朱圉鳥
鼠至于太華熊耳外方桐柏至于陪尾(西傾朱圉鳥鼠/太華雍州山也)
(熊耳外方桐柏陪尾豫州山也西傾見梁州朱圉地志/在天水郡冀縣南今秦州大潭縣也俗呼為白巖山鳥)
(鼠見雍州太華地志在京兆華陰縣南今華州華隂縣/二十里也熊耳在商州上洛縣詳見豫州外方地志頴)
(川郡崈髙縣有崈髙山古文以為外方在今西京登封/縣也桐柏地志在南陽郡平氏縣東南今唐州桐柏縣)
(也陪尾地志江夏郡安陸縣東北有横尾山古文以為/陪尾今安州安陸也西傾不言導者蒙導岍之文也此)
(北條大河南/境之山也)纂註(孔氏曰西傾朱圉在積石以東鳥鼠/渭水所出在隴西之西三者雍州之)
(南山至於太華相首尾而東太華熊耳外方桐柏四山/相連東南在豫州界洛經熊耳伊經外方淮出桐柏經)
(陪尾凡此皆先舉所施功之山於/上而後條例所治水於下互相備)導嶓冢至于荆山内
方至于大别(嶓冢即梁州之嶓也山形如冢故謂之嶓/冢詳見梁州荆山南條荆山地志在南郡)
(臨沮縣北今襄陽府南章縣也内方大别亦山名内方/地志章山古文以為内方山在江夏郡竟陵縣東北今)
(荆門軍長林縣也左傳吴與楚戰楚濟漢而陳自小别至/於大别蓋近漢之山今漢陽軍漢陽縣北大别山是也)
(地志水經云在安豐者非是/此南條江漢北境之山也)纂註(孔氏曰漾水出嶓冢/在梁州經荆山荆山)
(在荆州内方大别皆/荆州山漢水所經)岷山之陽至于衡山過九江至于
敷淺原(岷山見梁州衡山南嶽也地志在長沙國湘南/縣今潭州衡山縣也九江見荆州敷淺原地志)
(云豫章郡歴陵縣南有博易山古文以為敷淺原今江/州徳安縣博陽山也晁氏以為在鄱陽者非是今案晁)
(氏以鄱陽有博陽山又有歴陵山為應地志歴陵縣之/名然鄱陽漢舊縣地不應又為歴陵縣山名偶同不足)
(據也江州德安雖為近之然所謂敷淺原者其山甚小/而庳亦未見其為在所表見者惟廬阜在大江彭蠡之)
(交最髙且大冝所當紀志者而皆無考據恐山川之名/古今或異而傳者未必得其真也姑俟知者過經過也)
(與導岍逾於河之義同孔氏以為衡山之脉連延而為/敷淺原者亦非是蓋岷山之脉其北一支為衡山而盡)
(於洞庭之西其南一支度桂嶺北經袁筠之地至德安/所謂敷淺原者二支之間湘水間斷衡山在湘水西南)
(敷淺原在湘水東北其非衡山之脉連延過九江而為異説/敷淺原者明甚且其山川岡脊源流具在眼前而古今)
(如此况殘山斷港歴數千百年者尚何自取信哉岷山/不言導者蒙導嶓冢之文也此南條江漢南境之山也)
輯録(淳問岷山之分何以見先生曰只是以水騐之大江/凡兩山夾行中間必有水兩水夾行中間必有山)
(出於岷山岷山夾江兩岸而行那邉一支去為江北許多/去處一云去為隴這邉一支為湖南又一支為建康又)
(一支為兩浙而餘氣為福建二廣當禹貢西方南方殊/不見禹施功處縁是山髙少水患  時只分遣官屬而)
(不了事底記述得文字不整齊耳某作九江彭蠡辨禹/貢大槩可見於此禹貢只載九江無洞庭今以其地騐)
(之有洞庭無九江則洞庭之為九江無疑矣洞庭彭蠡/冬月亦涸只有數條江水在其中義䟽或問禹貢地理)
(曰禹貢過字有三義有山過水過人過如過九江至敷/淺原只是禹過此處去也若曰山過水過更不通書説)
(餘見後九/江彭蠡説)纂註(孔氏曰岷山江所岀在梁州衡山江所/經在荆州  林氏曰岍岐所導之水乃)
(合河濟之流最為奔悍當其隨山之初自西而决之東/自東逹之東北則已逹於海矣故言入於海西傾嶓岷)
(所導之水則未能逹海且注於下流之地及濬川之功止/既施乃得入海故下文所載方是衆水入海之道故此)
(言至於陪尾大别敷淺原而止而下流之山皆所不及也/  陳氏曰禹之導山雖曰因而治衆水大槩岍岐之列)
(河濟所經西傾之列伊洛淮渭所經嶓冢之列漢水所/經岷山之列江水所經也  新安陳氏曰導山之役分)
(為四路乃懷襄方殷未可下濬川之功先隨山相視可/䟽導者䟽導之兩條四列實人功經歴之次第為濬川)
(之經始下文導水詳言濬川之源委乃収上文隨山之/成功林陳説是獨岍岐入海一節辭猶未備岍岐一列)
(河濟所經既入海矣何為下文導河積石導流水二條/又各言入於海歟意者當時水患河濟尤甚比江漢淮)
(用工尤難故自發源以至入海先之相視䟽導後之開鑿/濬導必極於歸宿之地若江漢淮之屬則初一畨相視䟽)
(導且可止陪尾大别敷淺原/而下文方自源徂流言之歟)導弱水至于合黎餘波入
于流沙(此下濬川也弱水見雍州合黎山名隋地志州/在張掖縣西北亦名羌谷流沙杜佑云在沙)
(西八十里其沙隨風流行故曰流沙水之䟽導者已附/於逐州之下於此又𣲖别而詳記之而水之經緯皆可)
(見矣濬川之功自隨山始故導水次於導山也又案山/水皆原於西北故禹叙山叙水皆自西北而東南導山)
(則先岍岐導水/則先弱水也)輯録(流沙在合黎之西水自導弱水至/導洛凡九條皆導  之事大槩自)
(北而南先言山以為水之經故此言水以為山之紀弱/水最在西北水又西流不經中國故首言之復齊集義)
纂註(孔氏曰合黎水名氏馬氏曰地名者顏師古曰流/沙在燉煌西  陳  曰弱水之正  入合黎其餘)
(則入於流沙無程氏曰禹導弱水至合黎則其逆行者能/已順其逺而  所事治者固不必極之於西海近而無)
(爲害者亦任其波委之入流沙則已矣故於雍止曰既/西而於導水不必曰入於西海皆紀實也合黎流沙)
(不可意度濬林氏曰禹惟先决山陵之積水使有所歸/然後可施  川之功如上文既導岍岐至碣石然後導)
(河濟之功可施導西傾至陪尾然後導淮渭洛之功可/施導嶓至大别導岷至敷淺原然後導漢與江之功可)
(施所以先言導山/而後及導水也)導黒水至于三危入于南海(黒水地/志出犍)
(為郡南廣縣汾關山水經出張掖雞山南至燉煌過三/危山南流入於南海唐樊綽云西夷之水南流入於南)
(海者凡四曰區江曰西珥河曰麗水曰瀰渃江皆入於/南海其曰麗水者即古之黒水也三危山臨峙其上案)
(梁雍二州西邊皆以黒水為界是黒水自雍之西北直/出梁之西南也中國山勢岡脊大抵皆自西北而來積)
(石西傾岷山岡脊以東之水既入於河漢岷江其岡脊雖/以西之水即為黒水而入於南海地志水經樊氏之說)
(未詳的實要是其地也程氏曰樊綽以麗水為黑水者/恐其狹小不足為界其所稱西珥河者却與漢志葉榆)
(澤相貫廣處可二十里既足以界别二州其流又正趨/南海又漢滇池即葉榆之地武帝初開滇嶲時其地古)
(有黒水舊祠夷人不知載籍必不能附㑹而綽及道元/皆謂此澤以榆葉所積得名則其水之黒似榆葉積漬)
(所成且其地乃在蜀之正西又東北距宕昌不逺宕昌/即三苖種裔與三苖之叙於三危者又為相應其證驗)
(莫此之/明也)輯録(黒水從雍梁西界入南海亦不經中國故/次之弱水黒水沇水言導而不著其地未)
(詳東齋/集義)纂註(陳氏大猷曰萬水能載而弱水獨弱且西/流萬水皆清而黒水獨黒且南流天地之)
(間有常有變不可一律齊聖人順其性而已/  廣韻滇􁁎年都年二反嶲息委反越嶲也)導河積石
至于龍門南至于華隂東至于底柱又東至于孟津東
過洛汭至于大伾北過洚水至于大陸又北播為九河
同為逆河入于海(積石龍門見雍州華隂華山之北也/底柱見導山孟地名津渡處也杜預)
(云在河内郡河陽縣南今孟州河陽縣也武王師渡孟/津者即此今亦名冨平津洛汭洛水交流之内在今河)
(南府鞏縣之東洛之入河實在東南河則自西而東過/之故曰東過洛汭大伾孔氏曰山再成曰伾張揖以為)
(在成臯鄭𤣥以為在修武武德臣瓉以為修武武德無/此山成臯山又不再成今通利軍黎陽縣臨河有山蓋)
(大伾也案黎陽山在大河垂欲趨北之地故禹記之若/成臯之山既非從東折北之地又無險礙如龍門底柱)
(之須䟽鑿西去洛汭既已大近東距洚水大陸又為絶/逺當以黎陽者為是洚水地志在信都縣今冀州信都)
(縣枯洚渠也程氏曰周時河徙砱礫至漢又改向蝢邱/東南流與禹河迹大相背戾地志魏郡鄴縣有故大河)
(在東北直逹於海疑即禹之故河孟康以為王莽河非/也古洚瀆自唐貝州經城北入南宫貫穿信都大抵北)
(向而入故河於信都之北為合北過洚水之文當以信/都者為是大陸見冀州九河見兖州逆河意以海水逆)
(潮而得名九河既淪於海則逆河在其下流固不復有/矣河尚播而為九下同而為一其分播合同皆水勢之)
(自然禹特順而導之耳今案漢西域傳張騫所窮河源/云有兩源一出葱嶺一出于闐于闐在南山下其河北)
(流與葱嶺河合東注蒲昌海蒲昌海一名鹽澤去玉門/陽闗三百餘里其水停居冬夏不増減潛行地中南出)
(積石又唐長慶中薛元鼎使吐蕃自隴西成紀縣西南/出塞二千餘里得河源於莫賀延磧尾曰□磨黎山其)
(山中高四下所謂崐崘也東北流與積石河相連河源/澄瑩冬春可渉下稍合流色赤益逺他水并注遂濁吐)
(蕃亦自言崐崘在其國西南二説恐薛氏為是河自積/石三千里而後至于龍門經但一書積石不言方向荒)
(逺在所略也龍門而下因其所經記其自北而南則曰/南至華隂記其自南而東則曰東至㡳柱又詳記其東)
(向所經之地則曰孟津曰洛汭曰大伾又記其自東而/北則曰北過洚水又詳記其北向所經之地則曰大陸)
(曰九河又記其入海之處則曰逆河自洛汭而上河行/於山其地皆可考自大伾而下垠岸髙於平地故決齧)
(流移水陸變遷而洚水大陸九河逆河皆難指實然上/求大伾下得碣石因其方向辨其故迹則猶可考也其)
(詳悉見上文東又案李復云同州韓城北有安國嶺東/西四十餘里  臨大河瀕河有禹廟在山斷河出處禹)
(鑿龍門起於唐張仁愿所築東受降城之東自北而南/至此山盡兩岸石壁峭立大河盤束於山峽間千數百)
(里至此山開岸闊豁然奔放怒氣噴風聲如萬雷今案/舊説禹鑿龍門不詳其所以鑿誦説相傳但謂因舊修)
(闢去其齟齬以决水勢而已今詳此説則謂受降以東/至於龍門皆是禹新開鑿若果如此則禹未鑿時河之)
(故道不知却在何處而李氏之/學極博不知此説又何所考也)輯録(釋水云河千里一/曲一直河從積石)
(北行又東乃折而南計應三千里然後至龍門而為西/河龍門地勢險河率破山以行禹功於此最難自龍門)
(南流至華隂而極始折而東至于㡳柱又東至孟津東/過洛汭而為南河至大伾而極始折而北流為東河至)
(兖州而分為九復合為一而入海河流於是終矣河為/四瀆宗且發源西北故叙中國之水以河為先東齋集)
(傳逆河是開渠通海以泄河之/溢秋冬則涸春夏則泄格言)纂註(程氏曰洛水至洛/州鞏縣東北入河)
(其曰洛汭者洛既北入於河河之南洛之北其兩間為/汭汭之為言在洛水之内也渭水入河之間亦名渭汭)
(正其義也自洛汭以上山水名稱迹道古今如一自大/伾以下不時水道難考雖名山舊嘗憑河者亦復不可)
(究辨非山有徙移也河既變迹年世又逺人知新河之/為河不知舊山之不附新河也輒竝河求之安從而得)
(舊山之真歟曰唐孔氏曰河下尾合名為逆河言相向/迎受  蘇氏  河既分為九又合為一以一迎八而後)
(入海三王氏炎曰周定王五年河徙已非禹之故道漢/元光  年河徙東都更注渤海繼決於瓠子又決於魏)
(之舘陶遂分為屯氏河大河在西屯河在東二河相竝/而行元帝永光中又決於清河靈鳴犢口則河水分流)
(入於博州屯河始壅塞不通後二年又決於平原則東/入齊入青以逹於海而下流與漯為一王莾時河遂行)
(漯川大河不行於大伾之北而遂行於相魏之南則山/澤在河之瀕者支川與河之相貫者悉皆易位而與禹)
(貢不合矣謂方氏曰建紹後黄河決入鉅野溢於泗以/入於淮者  之南清河由汶合濟至滄州以入海者謂)
(之北清河是時淮僅受河之半金之亡也河自開封北/衛州決而入渦河以入淮一淮水獨受大黄河之全以)
(輸之海濟水之絶於王莾時者今其源出河北温州猶/徑枯黄河中以入汶而後趨海清濟貫濁河遂成虗論)
(矣/)嶓冢導漾東流為漢又東為滄浪之水過三澨至于
大别南入于江東匯澤為彭蠡東為北江入于海(漾水/名水)
(經曰漾水出隴西郡氐道縣嶓冢山東至武都常璩曰/漢水有兩源此東源也即禹貢所謂嶓冡導漾者其西)
(源出隴西嶓冢山㑹泉始源曰沔逕葭萌入漢東源在/今西縣之西西源在今三泉縣之東也酈道元謂東西)
(兩川俱出嶓家而同為漢水者是也水源發於嶓冢為/漾至武都為漢又東流為滄浪之水酈道元云武當縣)
(北四十里漢水中有洲曰滄浪洲水曰滄浪水是也蓋/水之經歴隨地得名謂之為者明非他水也三澨水名)
(今郢州長壽縣磨石山發源東南流者名澨水至復州/景陵縣界來又名汊水疑即三澨之一然據左傳漳澨)
(􁆯澨則為水際未可曉也大别見導山入江在今漢陽/軍漢陽縣匯逥也彭蠡見揚州北江未詳入海在今通)
(州静海縣南今案彭蠡古今記載皆謂今之鄱陽然其/澤在江之  去漢水入江之處已七百餘里所蓄之水)
(則合饒信徽撫吉贑南安建昌臨江袁筠隆興南康數/州之流非自漢入而為匯者又其入江之處西則廬阜)
(東則湖口皆石山時立水道狹甚不應漢水入江之後/七百餘里乃横截而南入於鄱陽又横截而北流為北)
(江且鄱陽合数州之流豬而為澤泛溢壅遏初無仰於日/江漢之匯而後成也不惟無所仰於江漢而衆流之積)
(遏月高勢亦不復容江漢之來入矣今湖口横波之處/其北則江漢之濁流其南則鄱陽之清漲不見所謂漢)
(水匯澤而為彭蠡者鄱陽之水既出湖口則依南岸與/大江相持以東又不見所謂横截而為北江者又以經)
(文考之則今之彭蠡既在大江之南於經則宜曰南匯/彭蠡不應曰東匯於導江則宜曰南㑹於匯不應曰北)
(㑹於匯匯既在南於經則宜曰北為北江不應曰東為/北江以今地望参校絶為反戾今廬江之北有所謂巢)
(湖者湖大而源淺每嵗四五月間蜀嶺雪消大江泛溢/之時水淤入湖至七八月大江水落湖水方洩隨江以)
(東為合東匯北匯之文然鄱陽之湖方五六百里不應/舍此而録彼記其小而遺其大也蓋嘗以事理情勢考)
(之洪水之患惟河為甚意當時龍門九河等處事急民/困勢重役煩禹親莅而身督之若江淮則地偏水急不)
(待疏鑿固已通行或分遣官屬往視亦可况洞庭彭蠡/之間乃三苗所居水澤山林深昧不測彼方負其險阻)
(頑不即工則官屬之往者亦未必遽敢深入是以但知/彭蠡之為澤而不知其非漢水所匯但意如巢湖江水)
(之淤而不知彭蠡之源為甚衆也以此致誤謂之為/匯謂之北江無足怪者然則鄱陽之為彭蠡信矣)輯
錄(因說禹貢先生曰此最難說蓋他本文自有繆處且/如漢水自是從今漢陽軍入江下至江州然後江西)
(一帶江水流出合為大江兩江下水相淤故江西水出/不得溢為彭蠡上取漢水入江處有多少路今言漢水)
(過三澨至於大别南入於江東匯澤為彭蠡全然不合/又如何去強解釋得葢禹當時只治得雍冀數州為詳)
(南方諸水皆不親見恐只得之傳聞故多遺闕又差誤/如此今又不成說他聖人之經不是所以難説然自古)
(解釋者紛紛終是與他地上水不合雉東匯/澤為彭蠡多此一句節餘見後九江彭蠡説)岷山導江
東别為沱又東至于澧過九江至于東陵東迆北會為
匯東為中江入于海(沱江之别流於梁者也澧水名水/經出武陵充縣西至長沙下雋縣)
(西北入江鄭氏云經言道言㑹者水也言至者或山或/澤也澧宜山澤之名案下文九江澧水既與其一則非)
(水明矣九江見荆州東陵巴陵也今岳州巴陵縣/也地志在廬江西北者非是㑹匯中江見上章)輯錄
(禹治江不見甚用力書載岷山導江止東為中江入於/海若中間更用工夫如何載得恁略賀孫嶓冢導漾止)
(東為北江入於海又曰岷山導江止東為中江入於海/又曰岷山之陽止至於敷淺原此皆禹貢之文也古今)
(讀者皆以為是既出於聖人之手則固不容復有訛謬/萬世之下但當尊信誦習傳之無窮亦無以覈其事實)
(是否為也是以為之說者不過隨文解義以就章句如/說九江則曰江過尋陽𣲖别為九或以有小江九北來)
(注之說彭蠡則曰漢水所匯而江水亦往會焉說北江/中江則曰漢既匯而出為北江江既㑹而出為中江也)
(説九江則但指今日江州治所以當之說敷淺原則但/以為漢厯陵縣之傳易山在今日為江州之徳安縣而)
(已如是而言姑為誦説則可矣若以山川形勢之實考/之吾恐其説有所不通而不能使人無所疑也若曰𣲖)
(别為九則江流上下洲渚不一今所計以為九者若必/首尾長短均布若一則横斷一節縱别為九一水之間)
(當有一一本作八洲九江之間一本無此四字沙水相/間乃為十有七道一本無乃有二字於地将無所容若)
(曰參差取之不必齊一則又不知斷自何許而數其九/也况沙渚出没其勢不常江陵先有九十九洲後乃復)
(生一洲是豈可以為地理之定名乎此不可通之妄說/也若曰旁計横入小江之數則自岷山以東至入海處)
(不知當為幾千百里江矣此又不可通之妄說也且經/又言九江孔殷則正以見其吐吞壯盛浩無津涯之勢)
(決非尋常分𣲖小江之所當又繼此而後及夫沱潜雲/夢則又見其決非尋陽一本作今日江州以東甚逺之)
(下流此又可以證前二說者為不可通之妄說也若曰/漢水匯為彭蠡而江水亦往㑹焉則彭蠡之為澤也實)
(在大江之南自今江州湖口縣南跨南康軍饒州之境/以接於隆興府之北瀰漫數十百里其源則東自饒徽)
(信州建昌軍南自贑州南安軍西自袁筠以至隆興府/分寧武寧諸邑方數千里之水皆㑹而歸焉北過南康)
(揚瀾左里則兩岸漸廹山麓而湖面稍狹遂東北流以江/趨湖口而入於江矣然以地勢北髙而南下故其入於)
(也及為江水所遏而不得遂因郤而自豬以為是瀰漫所/數十百里之大澤是則彭蠡之所以為彭蠡者初非有)
(仰於江漢之匯而後成也不惟無所仰於江漢而衆流/之積日遏日高勢亦不復容江漢之來入矣又况漢水)
(自漢陽軍大別山下南流入江則其水與江混而為一/至此已七百餘里矣今謂其至此而後一先一後以入)
(於彭蠡既匯之後又復循次而出以為二江則其入也/何以識其為昔日之漢水而先行何以識其為昔日之)
(江水而後㑹其出也何以識其為昔日之漢水而今分/之以北何以識其為昔日之江水而今分以居中邪且)
(以方言之則應曰南㑹而不應曰北㑹以實計之則湖/口之東今但見其為一江而不見其分流然則所謂漢)
(水匯為彭澤而江水亦往㑹焉者亦不可通之妄說也/此數說者既無一之不窮於是味别洲别之論出焉而)
(終亦不免於窮也蓋曰味别則不知凡禹之所謂過門/不入胼手胝足而不以為病者為欲大濟天下昏墊之)
(民使得平土而居以衣且食而遂其生邪抑如陸羽張/又新輩但欲較計毫分於齒頰間以為茗飲一時之快)
(也嗚呼彼以是而為說者亦可謂童騃不思之甚矣且/河之所㑹漆沮涇渭伊洛瀍澗支川尤多而初無味别)
(之說濟之所經或潛或見或止或流其變不一而亦無/味别之説何獨至此而辨之若是悉邪此又可見其為)
(不通之妄說也若曰洲别則又九江之鑿吾既辨於前/矣若果如此則漢水入江之後便須當有一洲介於其)
(間以為江漢之别而湖口入匯之處又當各分為二以/為出入之辨而後可也今皆無之而湖口横渡之處予)
(嘗過之但見舟北為大江之濁流舟南為彭蠡之清漲/而已蓋彭蠡之水雖限於江而不得洩然及其既平則)
(亦因其可行之隙而又未嘗不相持以東也惡睹所謂/中江北江之别乎此又可見其為不通之妄説也若曰)
(古之九江即今之江州古之敷淺原即今之徳安縣則漢/九江郡本在江北而今所謂江州者實武昌郡之柴桑)
(縣後以江北之尋陽并柴桑而立郡又自江北徙治江/南以故江南得有尋陽之名後又因尋陽而改為江州)
(實非古九江地也又况經言過九江至於東陵而後㑹/於彭蠡則自今江州城下至湖口縣纔四十里不知東)
(陵的在何處何所表異而其志之繁密促數乃如此又/曰過九江至于敷淺原則已自江州順流東下湖口又)
(復泝流南上彭蠡百有餘里而後至焉亦何說哉此又/不可通之妄說也至於今之所謂敷淺原者則其為山)
(也微而其全體正脈又特為廬阜以盡乎大江彭蠡之/交矣不取於此以記衡山東道一支之所極者而獨有)
(取乎彼之區區焉者則吾恐其山川之名古今或異而/傳者未必得其眞也凡此差舛其類不一讀而不思思)
(而不考者既昬憒鹵莾而無足言矣其間亦有心知其/誤而口不敢言乃反為之遷就穿鑿以蓋之其巧愈甚)
(其謬愈彰使有識之士讀之愈疑而不敢信惟國初胡/秘監旦近世晁詹事說之皆以九江為洞庭則其援證)
(皆極精博而莆田鄭樵漁仲獨謂東匯澤為彭蠡東為/北江入於海十三字為衍文亦為得之予既目睹彭蠡)
(有原兩江不分之實又參之以此三說者而深以事理/情勢求之然後果得其所以誤也葢洪水之患惟河為)
(甚而兖州乃其下流水曲而流緩地平而土疎故河之/患於此為尤甚而作治之功十有三載然後同於諸州)
(竊料當時惟此等處事急民困勢重役煩禹乃親莅而/身督之不可一日而舍去若梁雍荆揚地偏水急不待)
(疏鑿固已通行則分遣官屬往而視之其亦可也況洞/庭彭蠡之間乃三苗氏之所居當是之時水澤山林深)
(昩不測彼方負其險阻頑不即工則官屬之往者固未/必遽敢深入其境是以但見彭蠡之為澤而不知其源)
(之甚逺而且多但見洞庭下流之己為江而不知其中/流之嘗為澤而甚廣也以此致誤□無足怪者若其用)
(字之同異則經之凡例亦自可考顧讀者未深思耳今/但刪去其東匯北江之衍字而正以洞庭為九江更以)
(經之凡例通之則過九江至於東陵者言導岷山之水/而是水之流横截乎洞庭之口以至東陵也是漢水過)
(三澨之例也過九江至於敷淺原者言導岷陽之山而/導山之人至於衡山之麓遂越洞庭之尾東取山路以)
(至于敷淺原也是導岍岐荆山而逾於河以盡常碣之/例也以是觀之則經之文意不亦既明矣乎若更以他)
(書考之則山海經云廬江出三天子都本注云一作鄣/今案丹陽故為鄣郡其得名蓋以此則作鄣為是入江)
(彭澤西本注云彭澤今彭蠡也在鄱陽彭澤縣漢志云/廬江出陵陽東南北入江蓋陵陽者丹陽之屬縣今寜)
(國府旌德縣有陵陽山而三天子都乃在徽饒之境疑/與陵陽腹背相直故廬江者得出其東南而西流北折)
(以為鄱餘二水遂以㑹于彭蠡而入于江也及其入江/則廬山屹立乎其西南而江之北岸即為郡之南境疑)
(江與山蓋相因以得名而郡境雖在江北亦以南直此/江此山而名之也然則彭蠡安得無源而必待漢匯江)
(㑹而成哉漢志豫章為郡領縣十八其彭澤縣下註云/禹貢彭蠡澤在其西其餘則言水入湖漢者八鄱陽鄱)
(水餘汗餘水艾修水新淦淦水南城盱水建城蜀水宜/春南水南壄彭水入大江者一贑豫章水而湖漢一水)
(則又自雩都東至彭澤入江行千九百八十里也案今/地勢彭蠡既與江通而豫章諸水不由彭蠡别無入江)
(之路則湖漢者即是彭蠡而其所受衆水之源又不止/於廬江而已也以此而觀則山海經之言猶有未盡且)
(其曰入江彭澤西者本謂經彭澤縣之西而入江耳而/語意不明遂若析江與澤各為一水而一東一西以入)
(江者此亦其立言之疵也漢志又自不知湖漢之即為/彭蠡而兩言之又不知入大江者亦必豬於彭蠡而别)
(為一例又不知湖漢之為湖正以其澤名之而復兼以/漢稱則又承禹貢之誤而弗深考也至於雩都之水則)
(但見其為一郡衆流之最逺而遂推為湖漢之源以主/其名則又不知湖漢之名初非一水必自隆興以北衆)
(水皆㑹豬為大澤然後可以名之非雩都一水所可得/而專也至如鄭漁仲漢水衍文之説固善矣而其下文)
(江水東迤北㑹為匯東為中江入於海之數言恐亦不能/使人無疑而彼固未能盡正也嗚呼禹貢所載者九州)
(之山川吾之足跡未能徧乎荆揚而見其所可疑者已/如此不知耳目見閒之所不及所可疑者又當幾何是)
(固不可得而知矣至於經之凡例本自明白而諸儒乃/有過為新竒之説以亂之者若論導山而逾於河則亦)
(不待聞見之及而知其繆矣夫禹之治水隨山刊木止豈/自岍岐跨河東度而反為是諸山哉見前導岍及岐傳中)
(若過九江至於敷淺原亦有襲其謬者以為衡山之脉東/渡而來則以見聞所及而知其必不然也蓋岷山之脉其)
(一支為衡山者已盡於九江之西其一支又南而東度桂/嶺者則包湘源而北徑潭袁之境以盡於廬阜其一支又)
(南而東度大庾嶺者則包彭蠡之源以北盡乎建康其一/支則又東包浙江之源而北其首以盡㑹稽南其尾以盡)
(乎閩粤也豈衡山之䏞能度九江而其度也又直為敷淺/原而已哉又有謂揚州之三江即荆州之中江北江而又)
(病其闕一乃顧彭蠡之餘波適未有號則姑使之僣冐南/江之名以足之且又自謂獨能窺見聖經書法之妙非他)
(人之所及是以極巧而且新矣然自湖口而下江本無二/安得有三且於下文之震澤又懸隔遼敻而不相屬也則)
(又安能曲説而彊附之哉問諸吴人則曰震澤下流實有/三江以入於海彼既以自騐之恐其説之必可信而於今)
(尚可考也因并論之以俟來者有所質焉九江彭蠡説始/余讀禹貢即有所疑於此數條復見鄭魚仲所論以東為)
(北江入於海者為衍文初亦意其有理既而思之去其所/謂北江者則下文之中江者無所措矣晚以蒙恩假守二)
(年於彭蠡之上乃得究觀其山川地理之實而知經文之/不能無誤也至於以九江為洞庭則惟近世晁以道之説)
(為然晁氏則本於胡秘監之説也細以地理逺近之勢度/之宜從二公為是乆欲略䟽其語以破古今之曲説而因)
(循不暇慶元丙辰闕月既望諸生偶有問者始得為之時/方卧病神思昏塞甚恨文之不逹吾意經説書説中又有)
(與程秦之書與九江彭蠡/説異想非定説故不贅輯)導沇水東流為濟入于河溢為
滎東出于陶丘北又東至于菏又東北㑹于汶又北東入
於海(沇水濟水也發源為沇既東為濟地志云濟水出/河東郡垣曲縣王屋山東南今絳州垣曲縣山也)
(始發源王屋山頂崖下曰沇水既見而伏東出於今孟/州濟源縣二源東源周廽七百歩其深不測西源周廽)
(六百八十五步其深一丈合流至温縣是為濟水歴虢/公䑓西南入於河溢滿也復出河之南溢而為滎滎即)
(滎波之滎見豫州又東出於陶丘北陶丘地名再成曰/陶在今廣濟軍西又東至於菏菏即菏澤亦見豫州謂)
(之至者濟隂縣自有菏𣲖濟流至其地爾汶北汶也見/青州又東北至於東平府夀張縣安民亭合汶水至今)
(青州博興縣入海唐李賢謂濟自鄭以東貫滑曹鄆濟/齊青以入於海本朝樂史謂今東平濟南淄川北海界)
(中有水流入海謂之清河酈道元謂濟水當王莾之世同/川瀆枯竭其後水流逕通津渠勢改尋梁脉水不與昔)
(然則滎澤濟河雖枯而濟水未嘗絶流也程氏曰滎水/之為濟本無他義濟之入河適㑹河滿溢出南岸溢出)
(者非濟水因濟而溢故禹還以元名命之案程氏言溢以/之一字固為有理然出於河南者既非濟水則禹不應)
(河枝流而冒稱為濟蓋溢者指滎而言非指河也且河/濁而榮清則滎之水非河之溢明矣况經所書單立導)
(沇條例若斷若續而實有源流或見或伏而脉絡可考/先儒皆以濟水性下勁疾故能入河穴地流注顯伏南)
(豐曽氏齊州二堂記云泰山之北與齊之東南諸谷之水/西北匯於黒水之灣又西北匯於栢崖之灣而至於渴)
(馬之崖蓋水之來也衆其北折而西也悍疾尤甚及至/於崖下則泊然而止而自崖以北至於歴城之西蓋五)
(十里而有泉湧出高或至数尺其旁之人名之曰趵突/之泉齊人皆謂嘗有棄糠於黒水之灣者而見之於此)
(蓋泉自渴馬之崖潛流地中而至此復出也其注而北/則謂之濼水逹於清河以入於海舟之通於濟者皆於)
(是乎逹也齊多甘泉其顯名者十数而色味皆同以余/驗之蓋皆濼水之旁出者也然則水之伏流地中固多)
(有之奚獨於滎澤疑哉吴興沈氏亦言古說濟水伏流/地中今歴下凡發地皆是流水世謂濟水經過其下東)
(阿亦濟所經取其井水煮膠謂之阿膠用攪濁水則清/人服之下膈䟽痰蓋其水性趨下清而重故也濟水伏)
(流絶河乃其物性之常事理之/著者程氏非之顧弗深考耳)纂註(新安陳氏曰方氏見/囬嘗親過枯黄河)
(濟水出河北温縣者今徑枯黄河以入汶而後趨海而/謂清濟貫濁河遂成虗論以此觀之則濟水性下固能)
(伏流而出為滎然其性勁實能勁絶大河中而出為滎非/也程泰之謂溢為滎非濟溢辨之者以河濁滎清證其)
(當矣今大河改而南流而古大河遂為枯礫濟之貫河/其迹顯然泰之之非不辨而明矣  玉篇趵方卓反足)
(擊聲濼力谷力各二反水/在濟南又音粕波濼也)導淮自桐柏東㑹于泗沂東
入于海(水經云淮水出南陽平氏縣胎簪山禹只自桐/栢導之耳桐柏見導山泗沂見餘州沂入於泗)
(泗入於淮此言㑹者以二水/相敵故也入海在今淮浦)導渭自鳥鼠同穴東㑹于
灃又東㑹于涇又東過漆沮入于河(同穴山名地志云/鳥鼠山者同穴之)
(枝山也餘竝見雍州孔氏曰鳥鼠共為雌雄同穴而處其/說怪誕不經不足信也酈道元云渭水出南谷山在鳥)
(鼠山西北禹只自/鳥鼠同穴導之耳)導洛自熊耳東北㑹于澗瀍又東㑹
于伊又東北入于河(熊耳盧氏之熊耳也餘竝見豫州洛/水出冢嶺山禹只自熊耳導之耳)
(源案經言嶓冢導漾岷山導江者漾之源出於嶓江之/  出於岷故先言山而後言水也言導河積石導淮自)
(桐柏導渭自鳥鼠同穴導洛自熊耳皆非出於其山特河/自其山以導之耳故先言水而後言山也河不言自者)
(源多伏流積石其見處故言積石而不言自也沇水不/言山者沇水伏流其出非一故不誌其源也弱水黒水)
(不言山者九州之外蓋略之也小水合大水謂之入大/水合小水謂之過二水勢均相入謂之㑹天下之水莫)
(大於河故於河不言㑹/此禹貢立言之法也)纂註(王氏炎曰凡導川皆決而/委之於海然百川東注而)
(弱水獨西黒水獨南其入於東海則天下之水在北莫大/於河在南莫大於江漢故先言導河而漢次之江又次)
(之淮濟亦四瀆也故先言濟而淮次之皆自北而南/也四瀆之外西有渭東有洛亦大川也故以是終焉)九
州攸同四隩既宅九山刋旅九川滌源九澤既陂四海
㑹同(隩隈也李氏曰涯内近水為隩陂障也㑹同與灉/沮㑹同同義四海之隩水涯之地已可奠居九州)
(之山槎木通道已可祭告九州之川濬滌泉源而無壅/遏九州之澤已有陂障而無決潰四海之水無不㑹同)
(而各有所歸此蓋總結上文言/九州四海水土無不平治也)纂註(吕氏曰水平而復/䟽滌其源為經乆)
(計也林孔氏曰四海之内㑹同京師九州同風萬國共/貫    氏曰九州辨之悉矣至此又言其所以同有以)
(辨之則異制異俗異和異宜各得其所而不相亂有以/同之則同軌同文同倫各要其歸而不見其異序言别)
(此言同先别而後同也為上官氏曰天下山水見於禹/貢者四十有五而九水  大九山為髙大者既導則小)
(者無不順矣髙者既治則卑者無不平/矣此九山九川所以叙於九州之後也)六府孔修庶土
交正厎慎財賦咸則三壤成賦中邦(孔大也水火金木/土穀皆大修治也)
(土者財之自生謂之庶土則非特穀土也庶土有等當/以肥瘠髙下名物交相正焉以任土事厎致也因庶土)
(所出之財而致謹其財賦之入如周大司徒以土宜之/法辨十有二土之名物以任土事之類咸皆也則品節)
(之也九州穀土又皆品節之以上中下三等如周大司土/徒辨十有二壤之名物以致稼穡之類中邦中國也蓋)
(賦或及於四夷而田賦則止/於中國而已故曰成賦中邦)纂註(復齋董氏曰九疇先/五行五行一曰水水)
(治則六府皆理曰吕氏曰底慎其心也則壤其迹也本/末皆備  林氏  凖則上中下之土壤即前九等之田)
(三等言其畧九等言其詳也州陳氏大猷曰上各州惟/舉一隅至此總結之以見九  之所同如宅土既宅惟)
(見於兖雍故此以四隩既宅總之旅山惟見於梁雍故/此以九山刋旅總之各州所載川澤雖多然九州川澤)
(不止是也故以九川九澤之滌陂總之上雖各載逹河/之道而四方之趨帝都者不止是也故以四海㑹同總)
(之六府孔修則非特水土之治而已庶土交正則山林川/澤邱陵墳衍原隰之土地無不正非特墳壤壚之復其)
(性而已也正庶土而慎財賦所以總結九州所貢篚之/物也則三壤以成中邦之賦所以總結九州九等之田)
(與賦/也)錫土姓(錫土姓者言錫之土以立國錫之姓以立/宗左傳所謂天子建徳因生以賜姓胙之)
(土而命之/氏者也)纂註(林氏曰水土平可以封建諸侯也如契/封於商賜姓子稷封於邰賜姓姬有土)
(有姓昔固有矣/至是徧錫之)祗台徳先不距朕行(台我距違也禹平/水土定土賦建諸)
(侯治己定功已成矣當此之時惟敬徳以/先天下則天下自不能違越我之所行也)纂註(陳氏曰/台朕皆)
(史氏我其君上也朕王氏炎曰曰台曰/朕皆禹自言指台  為堯舜非經意也)五百里甸服百
里賦納緫二百里納銍三百里納秸服四百里粟五百
里米(甸服畿内之地也甸田服事也以皆田賦之事故/謂之甸服五百里者王城之外四面皆五百里也)
(禾本全曰總刈禾曰銍半稾也半稾去皮曰秸謂之服/者三百里内去王城為近非惟納總銍秸而又使之服)
(輸將之事也獨於秸言之者總前二者而言也粟穀也内/百里為最近故并禾本總賦之外百里次之只刈未半)
(稾納也外百里又次之去稾麤皮納也外百里為逺去/其穗而納穀外百里為尤逺去其穀而納米葢量其地)
(之逺近而為納賦之輕重精麤也/此分甸服五百里而為五等者也)輯錄(里者乃道途逺/近之數非方井)
(之里也甸治田也畿内天子之田其民主為天子治田/事故謂之甸服葢近麤而逺精近者易致逺者難致故)
(也畿内專言田賦者畿内不封諸侯故田賦入天/子然五服事各不同亦舉凡例互相見東齋集傳)纂註
(張氏曰此以下因水土既平而言弼成五服之事服服/其事也内而甸侯綏外而要荒莫不各服其事於天子)
(故皆謂之服唐孔氏曰甸服為天子服治田禾稾曰總/供飼國馬    孔氏曰銍鎌也用以刈故以銍表禾穗)
(秸言服舉中以明上下侯服以外貢不入穀甸主治田/故服名甸  蘇氏曰獨言甸服之賦者内詳王賦之法)
(而諸侯可推也甸陳氏大猷曰禹之甸法逹於天下詩/奕奕梁山維禹  之傳少康有田一成皆甸法也王畿)
(獨以甸名服者農事國之本也京師聲名文物之所萃/四方百貨之所聚其民易以棄夲逐末制名甸服示天)
(下以務夲重穀也将新安陳氏曰或謂服如國服之服/他有服役不但輸  或又謂秸只納稾以此三百里在)
(逺近之中故使只納稾而服輸將之役也桔碧梧馬氏/曰秸服之服先儒多以服字就秸字上解  稾也若去)
(禾中之粟米而納空稾惟使之服輸將之事是其賦輕/於四百里五百里矣若存禾中之粟米而又納稾又服)
(輸將之事是其賦重於百里二百里矣惟蔡傳摘出服/字以為總前二者言之為通葢孔氏亦以此明上下服)
(竝皆有所納之役矣第孔氏說以服/字貫總銍粟米言之文勢為礙爾)五百里侯服百里
采二百里男邦三百里諸侯(侯服者侯國之服/甸服外四面又各)
(五百里也采者卿大夫邑地男邦男爵小國也諸侯諸/侯之爵大國次國也先小國而後大國者大可以禦外)
(侮小得以安内附也此分/侯服五百里而為三等也)輯錄(第二之百里為男爵之/國  三百里謂自三至)
(五為百里者三隨文生例不可拘也束侯服惟言/邑國者畿外主於封侯亦互相見並  齋集傳)纂註
(吕氏曰采邑如今之職田言男則/子在其間言侯則公伯在其間)五百里綏服三百里
揆文教二百里奮武衛(綏安也謂之綏者漸逺王畿而/取撫安之義侯服外四面又各)
(五百里也揆度也綏服内取王城千里外取荒服千里/介於内外之間故以内三百里揆文教外二百里奮武)
(衛文以治内武以治外聖人所以嚴華夏之/辨者如此此分綏服五百里而為二等也)纂註(陳氏/大猷)
(曰綏服内安中國外安邊疆也内三百里非全無武衛/以文教為主外二百里非全無文教以武衛為主文教)
(以善其生武衛以䕶其生民斯安矣又曰武以衛言保/䕶而已治世武事易弛故奮以修之聖人不黷武亦不)
(廢武也與後世恃小康而銷兵者異矣劉林氏曰漢魏以/使外夷入居中國障塞之地至西晉有  石之禍石晉)
(盧龍賂契丹至重貴有邪律之難綏/服嚴華夷之辨萬世不易之法也)五百里要服三百
里夷二百里蔡(要服去王畿已逺皆夷狄之地其文法略/於中國謂之要者取要約之義特羈縻之)
(而已綏服外四而又各五百里也蔡放也左傳云蔡蔡/叔是也流放罪人於此也此分要服五百里而為二等)
(也/)五百里荒服三百里蠻二百里流(荒服去王畿益逺/而經略之者視要)
(服為尤略也以其荒野故謂之荒服要服外四面又各/五百里也流流放罪人之地蔡與流皆所以處罪人而)
(罪有輕重故地有逺近之例也此分荒服五百里而為二/等也  今案每服五百里五服則二千五百里南北東)
(西相距五千里故益稷篇言弼成五服至於五千然堯/都冀州冀之北境并雲中涿易亦恐無二千五百里藉)
(使有之亦皆沙漠不毛之地而東南財賦所出則反棄/於要荒以地勢考之殊未可曉但意古今土地盛衰不)
(同當舜之時冀北之地未必荒落如後世耳亦猶閩浙/之間舊為蠻夷淵藪而今富庶繁衍遂為上國土地興)
(廢不可以一時槩也周制九畿曰侯甸男采衛蠻夷鎮/藩每畿亦五百里而王畿又不在其中併之則一方五)
(千里四方相距為萬里葢倍禹服之數也漢地志亦言/東西九千里南北一萬三千里先儒皆疑禹服之狹而)
(周漢地廣或以周服里數皆以方言或以古今尺有長/短或以為禹直方計而後世以人迹屈曲取之要之皆)
(非的論葢禹聲教所及則地盡四海而其疆理則止以/五服為制至荒服之外又别為區畫如所謂咸建五長)
(是已若周漢則盡其地/之所至而疆畫之也)纂註(王氏曰夷易也無中國禮/法易而已蠻慢也甚於夷)
(矣名林氏曰記言束夷西戎南蠻北狄相對而言則有/四  舉一二言則皆可通如四夷來王蠻夷率服是也)
(此處不必拘東夷南蠻之名夷易蠻慢之訓其或然歟/  馬氏曰甸侯綏為中國要荒已為夷狄聖人之治詳)
(内略外觀五服名義可見治中國則法度冝詳治以必治/也治夷蠻則法度冝略治以不治也觀至於五千見徳)
(化之逺及觀要荒二服見法度之不泛及聖人不務廣/地而勤逺略可見矣  曾氏曰周之九服述者終不能)
(大異於作者周之王畿即禹之甸服侯服甸服即禹之/侯服男服采服即禹之綏服衛服介於其中即綏服之)
(奮武衛蠻服夷服即禹之要服鎮服藩服即禹之荒服/也  王制西不盡流沙南不盡衡山東不盡東海北不)
(盡恒山應氏曰東海在中國封疆内西南北海則逺在/夷徼之外南獨以江與衡山為限葢百粤未盡開也惟)
(河舉東西南北河流縈帶中國也自秦而上西北袤而東/南蹙自秦而下東南展而西北縮此古今天地之大運也)
(當先王時四方各有不盡之地聽/四夷居之不勞中國以事外也)東漸于海西被于流
沙朔南暨聲教訖於四海禹錫𤣥圭告厥成功(漸漬被/覆暨及)
(也地有逺近故言有淺深也聲謂風聲教謂教化林氏/曰振舉於此而逺者聞焉故謂之聲軌範於此而逺者)
(效焉故謂之教上言五服之制此言聲教所及葢法制/有限而教化無窮也錫與師錫之錫同水土既平禹以)
(𤣥圭為䞇而告成功於舜/也水色黒故圭以𤣥云)纂註(林氏曰此又推聖化所/極至而言之漸如水之)
(漸漬被如衣之被覆朔南不言所至以下文四海見之/也漸被暨皆言聲教所加無分逺近輕重特變文耳)
(陳氏大猷曰聖人政事所治詳内略外不求盡於四海/而道徳所化則無内外之限而必極於四海自禹敷土)
(而下槩舉治水規模言之自冀州而下以帝都為主自/東而西區别九州之疆域言之自導岍而下則自西而)
(東貫串九州之山水言之自九州攸同而下則總合九/州成績言之自五百里甸服而下則以成五服自内及)
(外言之自東漸而下則逺舉四極言之以至於告成功/而終焉經緯錯綜法度森嚴非聖經不及此  新安陳)
(氏曰禹貢一書雖紀平水土制貢賦之事而有躬行教/化之精㣲寓焉曰祗台徳先不距朕行躬行心得以為)
(教化之夲者也曰文教曰聲教教化之流行而躬行之/效騐也後之山經地志與夫財用之書有是哉  愚謂)
(禹貢紀禹治水之規模次第與水平後任土作貢之法/及弼成五服之事自黄帝畫野分州九州封域已定矣)
(禹治水復取髙山大川以别識之使各州之官率民以/趨事也其始於冀州非徒以帝都為先葢水患皆因下)
(流壅塞而然禹先用功於下流以疏其壅塞之勢然後/用功於上流以濬其發源之地下流有所歸則上流有)
(所殺矣天下大勢西北髙而東南下九水惟河為大水/患惟河為急河始入於雍而經於冀則冀當河之下流)
(而兖又其下流之入海處所以禹之功役自冀而兖則/疏河之下流也自兖而青則疏濟之下流也自青而徐)
(則䟽淮之下流也自揚而荆則䟽江漢之下流也河濟/淮江漢五水之下流既通水患之平已十去七八矣然)
(上流不濬則猶有壅塞之患於是自荆而豫以濬伊洛/之源自豫而梁以濬江漢之源自梁而雍以濬河渭之)
(源從北而東從東而南從南而西從西而又北始於河/終於河聖人之能事畢矣然猶未也辨土地之宜定貢)
(篚之品不彊其所無也分田産之等立賦歛之法取於/民有制也甸服之内天子自治侯服之外以封諸侯又)
(所以分民而理也至於禽獸蟲魚遐方異類亦使之各/得其所仁之至義之盡也故一書之中觀其規模次第)
(若事乎法度之維持求其綱領樞機實關乎徳行之感/化故曰祗台徳先不距朕行讀禹貢者毋徒知作貢之)
(法當求其/祗徳之心)
　　　甘誓(甘地名有扈氏國之南郊也在扶風鄠縣/誓與禹征苖之誓同義言其討叛伐罪之)
　　　(意嚴其坐作進退之節所以一衆志而起其怠/也誓師於甘故以甘誓名篇書有六體誓其一)
　　　(也今文古文皆有遂案有扈夏同姓之國史記/曰啓立有扈不服  㓕之唐孔氏因謂堯舜受)
　　　(禪啓獨繼父以是不服亦臆度之耳左傳昭公/元年趙孟曰虞有三苖夏有觀扈啇有姺邳周)
　　　(有徐奄則有扈亦/三苖徐奄之類也)纂註(左傳釋音觀去聲姺/先上聲又洗邳音皮)
大戰干甘乃召六卿(六卿六鄉之卿也案周禮鄉大夫/毎鄉卿一人六鄉六卿平居無事)
(則各掌其鄉之政教禁令而屬於大司徒有事出征則/各率其鄉之一萬二千五百人而屬於大司馬所謂軍)
(將皆卿者是也意夏制亦如此古者四方有變專責之/方伯方伯不能討然後天子親征之天子之兵有征無)
(戰今啓既親率六軍以出而又書大戰于甘則有扈之/怙強稔惡敢與天子抗衡豈特孟子所謂六師移之者)
(書曰大戰蓋所以深著有扈不臣/之罪而為天下後世諸侯之戒也)纂註(李氏曰六卿非/自冡宰至司空)
(之六卿也周禮云云見傳蓋王之六鄉别有此六卿也/若以為六卿分職之六卿無縁冡宰亦屬於司馬知其)
(非也不新安胡氏曰此書固見有/扈之  臣亦見啓之尚能為君)王曰嗟六事之人予
誓告汝(重其事故嗟歎而告之六事者非/但六卿有事於六軍者皆是也)纂註(李氏曰/虞書言)
(咨其後變為嗟𦙍征嗟予有衆/湯誥嗟爾萬方有衆皆是)有扈氏威侮五行怠棄三
正天用𠞰絶其命今予惟恭行天之罰(威暴殄之也侮/輕忽之也鯀汨)
(五行而殛死况於威侮之者乎三正子丑寅之正也夏/正建寅怠棄者不用正朔也有扈氏暴殄天物輕忽不)
(敬廢棄正朔虐下背上獲罪於天天用𠞰絶其命今我/伐之惟敬行天之罰而已今案此章則三正迭建其來)
(乆矣舜協時月正日亦所以一正朔/也子丑之建唐虞之前當已有之)纂註(孔氏曰自此/至篇終皆誓)
(辭殘吕氏曰五行之氣散在天地間秀者為人偏者為/物  民殄物威侮之實也  陳氏大猷曰凡背五常之)
(道拂生長歛藏之宜皆威侮五行也子孔氏曰惰廢天/地人之正道言亂常也  馬氏曰建  丑寅三正也)
(林氏曰商方有改正朔事夏以前未有也要之但言其/廢三綱五常耳  夏氏曰董仲舒謂舜紹堯順天道改)
(正朔易服色此非夏以前事乎民王氏炎曰夫子論孝/子産論禮皆曰天之經地之義  之行三正不過如此)
(堯授時以寅為正月舜禹因之堯舜之前安有子丑二/正  陳氏大猷曰使果不用正朔亦豈應言三正仲舒)
(所云乃漢儒多喜言改正朔耳來新安陳氏曰商以前/若果無子丑二正則是自古以  皆建寅孔子何獨言)
(行夏之時乎或謂威侮五行為威侮五行之理蓋仁為/木之神愛之理之類是慢五常也怠棄三正是棄三綱)
(也二說姑兼存之蔡氏以暴殄天物為威侮五行是偏/以質具於地之五行言之陳氏兼以氣行於天之五行)
(與五行/之理言)左不攻于左汝不恭命右不攻于右汝不恭命
御非其馬之正汝不恭命(左車左右車右也攻治也古/者車戰之法甲士三人一居)
(左以主射一居右以主擊刺御者居中以主馬之馳驅/也左傳宣公十二年楚許伯御樂伯攝叔為右以致晉)
(師樂伯曰吾聞致師者左射以菆是車左主射也攝叔/曰吾聞致師者右入壘折馘執俘而還是車右主擊刺)
(也御非其馬之正猶王良所謂詭遇也蓋左右不治其/事與御非其馬之正皆足以致敗故各指其人以責其)
(事而欲各盡其/職而不敢忽也)纂註(玉篇菆側鳩/反矢之善者)用命賞于祖不用命
戮于社予則孥戮汝(戮殺也禮曰天子廵狩以遷廟主/行左傳軍行祓社釁鼓然則天子)
(親征必載其遷廟之主與其社主以行以示賞戮之不/敢專也祖左陽也故賞于祖社右隂也故戮于社孥子)
(也孥戮與上戮字同義言若不用命不但戮及汝身将/併汝妻子而戮之戰危事也不重其法則無以整肅其)
(衆而使赴功也或曰戮辱也孥戮猶秋官司厲孥男子/以為罪𨽻之孥古人以辱為戮謂戮辱之以為孥耳古)
(者罰弗及嗣孥戮之刑非三代之所宜有也案此說固/為有理然以上句考之不應一戮而二義蓋罰弗及嗣)
(者常刑也予則孥戮者非常刑也常刑則愛克厥威非/常刑則威克厥愛盤庚遷都尚有劓殄滅之無遺育之)
(語則啓之誓/師豈為過哉)纂註(新安陳氏曰恭行天之罰一言與汝/不恭命之三言然後知恭之一字為)
(此篇之綱領有扈之威侮怠棄不恭故也啓之行天罰/以恭為本我恭天之命左右御當恭我之命用命而賞)
(賞其恭命者也不用命而戮戮其不恭命者也賞與戮/不敢自專必行之於祖於社皆致其恭也恭敬者百聖)
(相傳之心法啓之恭敬之心即禹祗承之心也啓賢能/敬承繼禹之道於此亦可見云  吳氏泳曰甘誓一篇)
(僅八十字而其間六軍之制車乘之法邦國賞刑之典/誓師之辭靡不明備葢古人之學精麤夲末不廢啓雖)
(承堯舜禹傳道之後而干戈行陳之事亦曾從家學素/講明來一傳至仲康而𦙍征所言亦可以考當時人物)
(軍旅官名制度乃知明明我祖萬邦之君有典有則貽厥/子孫真至言哉  武夷熊氏曰予讀甘誓未嘗不歎帝)
(徳之衰王風之變也史記曰啓立有扈不服故伐之唐/孔氏曰堯舜禪受啟獨繼父以是不服司馬遷聞見猶)
(逮古其言又有證蔡氏以此為臆度之說取左氏夏有/觀扈凢三苗徐奄之類以為此誓不過紀討叛伐罪之)
(意嚴坐作進退之節耳然則此亦常事聖人亦何取而/繫之書也愚竊以謂典謨所載其大節乃堯舜禹受禪)
(之事未及於傳子也且征苗一事不過直往正其罪耳/豈有諸侯敢與天子抗而至於交戰也哉序云大戰于)
(甘聖人之心斷可識矣聖人亦知夫傳賢之不可以繼/也幸而為天下得人而皆如舜之繼堯禹之繼舜也則)
(亦善矣風氣益薄壽考不常高位奸窺大寳邪伺聖賢/少而奸雄多聖人奈何而不為後世深慮也與其傳賢)
(而不可繼孰若傳子定嫡而民猶有定志哉於是立綱/陳紀以定一代之法度子之賢固善矣使中才庸主猶)
(可持循勿失以保世道之小康不幸而有大奸大惡如/桀紂之暴則必有湯武者出奉天討而誅之矣此聖人)
(公天下之心也甘誓之作此世運升降之一大機也帝/降而王在此一簡王風一變帝徳遂衰此讀書者因有)
(感於此矣愚嘗聞之師曰禹傳子之後天下便是半死/半活世界不恃人而恃法其弊固至此哉胡文定傳春)
(秋謂孔子兼帝王之法當傳賢則傳賢當傳子則傳子/此固正論然嫡可前定賢不可前定而亦何所守以定)
(天下之民志哉傳子以嫡使民無異志而又教之得其/道輔之得其人上焉如伊周之於太甲成王也次焉如)
(霍葛之於孝宣昭烈也隆師保之任嚴教諭之法則亦/庶乎其可矣  愚謂堯以天下讓舜舜以天下讓禹至)
(於羣后徳讓丹朱以傲虐猶執賔禮於虞庭有苖以昬/迷尚感文徳而至格聖徳神化如洪爐大冶豈復有銷)
(鑠不盡之頑礦哉以啓之賢繼禹之道而有扈小臣敢/於抗天子勇於拒王師史官作書曰大戰于甘所以深)
(著有扈之罪也於此而不聲罪致討則亂臣賊子何所/懼哉以此知天下之患雖小不可忽也前人之功雖大)
(不可恃也在我而已矣世固有蒙祖父之烈虐用其民/而顧自信人之不叛己者吁奚可哉彼有功於天地生)
(民者莫若禹能敬承繼禹之道者莫若啓猶有有扈氏/之亂况不如禹啓父子者乎吁萬世可以鍳矣抑愚又)
(有感焉天下雖安忘戰必危禹自征苖以來未嘗用師軍/旅之事宜啓所未聞也而一旦赫然以征有扈召六卿)
(而誓與㑹羣后而誓者同科威侮五行怠棄三正與侮/慢自賢反道敗徳者同意恭行天罸用命不用命與奉)
(將天罰爾尚一乃心力者同辭蓋宛然神考家法也然則/禹固不以天下為無事而不訓以兵啓亦不以天下為)
(無事而不習於兵講之以豫用/之以節斯其為王者之師歟)
　　　五子之歌(五子太康之弟也歌與帝舜作/歌之歌同義今文無古文有)纂註
　　　(張氏曰美哉禹功明徳逺矣再傳至太康一盤/遊田便至失國以禹之徳之功不能蓋也為人)
　　　(君可少/肆乎)
太康尸位以逸豫滅厥徳黎民咸貳乃盤遊無度畋于
有洛之表十旬弗反(太康啓之子尸如祭祀之尸謂居/其位而不為其事如古人所謂尸)
(禄尸官者也豫樂也夏諺曰吾王不遊吾何以休吾王/不豫吾何以助一遊一豫為諸侯度夏之先王非不遊)
(豫葢有其節皆所以為民非若太康以逸豫而滅其徳/也民咸貳心而太康猶不知悔乃安於遊畋之無度言)
(其逺則至於洛水之南言其久則十/旬而弗反是則太康自棄其國矣)纂註(新安胡氏曰/此史序五子)
(作歌之由能敬必有徳逸豫/則怠勝敬所以至滅其徳)有窮后羿因民弗忍距于
河(窮國名羿窮國君之名也或曰羿善射者之名賈逵/說文羿帝嚳射官故其後善射者皆謂之羿有窮之)
(君亦善射故以羿目之也羿因民不堪/命距太康于河北使不得返遂廢之)纂註(林氏曰觀/左傳魏綘)
(數羿之失曰滛于原獸曰將歸自田家衆殺而烹之羿/與太康實無以異  吕氏曰姦雄何代無之我之勢固)
(彼無因而入苟有間隙彼必投之羿之變所以因民弗/忍也因者明禍亂之本在此不在彼也秦不築長城起)
(阿房勝廣何所因隋不伐遼東遊江都李/密王世充何所因又曰禹都安邑河北也)厥弟五人御
其母以從徯于洛之汭五子咸怨𫐠大禹之戒以作歌
(御侍也怨如孟子所謂小弁之怨親親也小弁之詩父/子之怨五子之歌兄弟之怨親之過大而不怨是愈踈)
(也五子知宗廟社稷危亡之不可救母子兄弟離散之/不可保憂愁鬰悒慷慨感厲情不自已發為詩歌推其)
(亡國敗家之由皆原於荒棄皇祖之訓雖其五章之間/非盡述皇祖之戒然其先後終始互相發明史臣以其)
(作歌之意序於五章之首後世序詩者每篇/皆有小序以言其作詩之義其原葢出諸此)纂註(吕氏/曰五)
(子之歌當以詩體觀不當以書體觀五子之歌一章切/於一章一章述禹敬民之訓二章自咎取亡之道三章)
(痛惜冀都之業四章反覆家緒之本末五章盡取憂愧/歸之於已其情極矣欲觀詩者當先觀書觀舜臯之歌)
(則見詩之雅頌觀五子之歌則見詩之變風變雅可陳/氏大猷曰五章俯仰節奏怨而不怒真温柔敦厚  以)
(怨者/也)其一曰皇祖有訓民可近不可下民惟邦本本固
邦寧(此禹之訓也皇大也君之與民以勢而言則尊卑/之分如霄壤之不侔以情而言則相須以安猶身)
(體之相資以生也故勢踈則離情親則合以其親故謂之/近以其踈故謂之下言其可親而不可踈之也且民者)
(國之本本固而後國安本既不固則雖強如秦富如隋/終亦㓕亡而已矣其一其二或長㓜之序或作歌之序)
(不可/知也)纂註(新安陳氏曰五歌節奏有序若出於一意者/五子相與共為此歌未必一歌出於一子而)
(循少長之序為之也否則/出於夏史潤色次第歟)予視天下愚夫愚婦一能勝
予一人三失怨豈在明不見是圖予臨兆民懔乎若朽
索之馭六馬為人上者奈何不敬(予五子自稱也君失/人心則為獨夫獨夫)
(則愚夫愚婦一能勝我矣三失者言所失衆也民心怨/背豈待其彰著而後知之當於事幾未形之時而圖之)
(也朽腐也朽索易絶六馬易驚朽索固非可以馭馬也/以喻其危懼可畏之甚為人上者奈何而不敬乎前既)
(引禹之訓言此則以己之不足/恃民之可畏者申結其義也)纂註(陳氏大猷曰失至/於三不望其復改)
(矣頻復之凶也民怨之蓄必深矣古林氏曰朽索馭六/馬猶晉人作危語  新安陳氏曰  車一乘四馬兩服)
(兩驂天子車六馬服驂之旁加兩騑也馬在車中為服/在車外為驂在驂外為騑  陸氏佃曰天子之車盛則)
(駕六常則駕四為陳氏經曰此章言國以民為本君之/固結民心以敬  本以見太康失邦由失民心失民心)
(由於逸豫/不敬也)其二曰訓有之内作色荒外作禽荒甘酒嗜
音峻宇彫墻有一於此未或不亡(此亦禹之訓也色荒/惑嬖寵也禽荒耽遊)
(畋也荒者迷亂之謂甘嗜皆無厭也峻髙大也宇棟宇/也彫繪飾也言六者有其一皆足以致滅亡也禹之訓)
(昭明如此而太康獨不念之乎此章/首尾意義已明故不復申結之也)纂註(林氏曰此但/言訓承上章)
(皇祖有訓也意王氏十朋曰三風十愆君有一于身國/必亡與此同    真氏曰大禹之訓凡六言二十有四)
(字爾而古今亂亡之釁靡不由之凜乎其不可犯也古/詩之體實源乎此意者大禹為之使子孫誦而傳之乎)
(為人主者以此大訓揭之座隅銘之楹席若古/聖人儼臨乎前則保國之金湯全生之藥石也)其三曰
惟彼陶唐有此冀方今失厥道亂其紀綱乃底滅亡(堯/初)
(為唐侯後為天子都陶故曰陶唐堯授舜舜授禹皆都致/冀州言冀方者舉中以包外也大者為綱小者為紀底)
(也堯舜禹相授一道以有天下今太康失其道而紊亂/其紀綱以致㓕亡也  又案左氏所引惟彼陶唐之下)
(有帥彼天常一語厥道作其/行乃厎滅亡作乃滅而亡)纂註(陳氏大猷曰道者君/天下之本紀綱者維)
(持天下之制五左/氏所引見襄)其四曰明明我祖萬邦之君有典有
則貽厥子孫闗石和鈞王府則有荒墜厥緒覆宗絶祀
(明明明而又明也我祖禹也典猶周之六典則猶周之/八則所以治天下之典章法度也貽遺闗通和平也百)
(二十斤為石三十斤為鈞鈞與石五權之最重者也闗/通以見彼此通同無拆閱之意和平以見人情兩平無)
(乖争之意言禹以明明之徳君臨天下典則法度所以/貽後世者如此至於鈞石之設所以一天下之輕重而)
(立民信者王府亦有之其為子孫後世慮可謂詳且逺/矣奈何太康荒墜其緒覆其宗而絶其祀乎  又案法)
(度之制始於權權與物鈞而生衡衡運生規規圓生矩/矩方生繩繩直生凖是權衡者又法度之所自出也故)
(以鈞石/言之)輯録(問闗石和鈞恐只是鈞石之名如/周禮嘉量之類曰恐是答潘子善)纂註(毅/齊)
(沈氏曰經常無詭是之謂典中正有凖是之謂則為節/初齊氏曰以理言則以君臣父子兄弟夫婦朋友  五)
(典是也就事言則以堯舜所行為二典是也動則隨時/取中靜則守正不移而皆自然有以為之凖此所謂事)
(理當然之極也言其物之當然者則/曰物則言其理之自然者則曰天則)其五曰嗚呼曷歸
予懷之悲萬姓仇予予將疇依鬱陶乎予心顔厚有忸
怩弗慎厥徳雖悔可追(曷何也嗚呼曷歸歎息無地之/可歸也予將疇依彷徨無人之)
(可依也為君至此亦可哀矣仇子之子指太康也指太/康而謂之予者不忍斥言忠厚之至也鬱陶哀思也顔)
(厚愧之見於色也忸怩愧之/發於心也可追言不可追也)纂註(林氏曰曷歸者太康/也五子則曰予之悲)
(民仇者太康也五子則曰仇予仁人之於兄弟榮辱一/體有邦則同其安榮失邦則同其危辱親愛之至情也)
(以施氏曰五子之怨不深尤太康乃若其身親為不善/  致之者非其仁愛之意充於中而發見於外安能若)
(是孔子於書取此歌於詩取小弁其意一也而陳氏大/猷曰五子不咎羿而曰萬姓仇子不咎萬姓  曰弗慎)
(厥徳不咎太康而惟自怨自艾所謂怨而不怒也太康/失國因於不敬慎爾故五子之歌始之曰奈何不敬終)
(之曰弗慎厥徳以是始終焉乃一篇之綱領也故曰敬/勝怠者吉怠勝敬者滅  愚謂聖人言善惡成敗猶醫)
(師之辨藥性法司之明律令某物食之殺人某事犯之/致死不吾欺矣輕生者不顧而身試之卒至禍敗其太)
(康之謂歟禹之訓色荒禽荒甘酒嗜音峻宇彫墻有一/于此未或不忘太康一犯禽荒之戒竟以失邦如食殺)
(人之毒而犯致死之刑何其嚴而不可違如此哉禹訓年/之嚴太康雖不悟然後之為君者有所警焉所以四百)
(而後有桀千有餘年而後有紂/不然如太康者豈若是踈乎)
　　　𦙍征(𦙍國名孟子曰征者上伐下也此以征名/實即誓也仲康丁有夏中衰之運羿執國)
　　　(政社稷安危在其掌握而仲康能命𦙍侯以掌/六師𦙍侯能承仲康以討有罪是雖未能行羿)
　　　(不道之誅明羲和黨惡之罪然當國命中絶之/際而能舉師伐罪猶為禮樂征伐之自天子出)
　　　(也夫子所以録其書者以是歟今文無古文有/或曰蘇氏以羲和貳於羿忠於夏者故羿假仲)
　　　(康之命命𦙍侯征之今案篇首言仲康肇位四/海𦙍侯命掌六師又曰𦙍侯承王命徂征詳其)
　　　(文意蓋史臣善仲康能命將遣師𦙍侯能承命/致討未見貶仲康不能制命而罪𦙍侯之為專)
　　　(征也若果為簒羿之書則亂臣賊/子所為孔子亦取之為後世法乎)
惟仲康肇位四海𦙍侯命掌六師羲和廢厥職酒荒于
厥邑𦙍后承王命徂征(仲康太康之弟𦙍侯𦙍國之侯/命掌六師命為大司馬也仲康)
(始即位即命𦙍侯以掌六師次年方有征羲和之命必/本始而言者蓋史臣善仲康肈位之時已能収其兵權)
(故羲和之征猶能自天子出也林氏曰羿廢太康而立/仲康然其簒也乃在相之世仲康不為羿所簒至其子)
(相然後見簒是則仲康猶有以制之也羿之立仲康也始即/方將執其禮樂征伐之權以號令天下而仲康即位之)
(能命𦙍侯掌六師以収其兵權如漢文帝入自代邸即/皇帝位夜拜宋昌為衛將軍鎮撫南北軍之類羲和之)
(罪雖曰沈亂于酒然黨惡於羿同惡相濟故𦙍侯承王/命徃征之以剪羿羽翼故終仲康之世羿不得以逞使)
(仲康盡失其權則羿之簒夏豈待相而後敢邪羲氏和/氏夏合為一官曰𦙍后者諸侯入為王朝公卿如禹稷)
(伯夷謂/之后也)輯錄(問東坡疑𦙍征曰袁道潔考得是太康失/河北至相方失河南然亦疑羲和是箇厯)
(官曠職誅之可也何至誓師如此大/抵古書之不可考皆類此也大雅)纂註(左傳曰羿逐/太康立其弟)
(仲康在位十四年崩子相立保林氏曰羲和夏為一官/至周不復稱羲和而為馮相  章氏𨽻於大宗伯其任)
(又輕於夏矣太史公曰文史星厯近乎卜祝之間主上/所戯弄倡優畜之愈益輕矣  息齋余氏曰傳云仲康)
(始即位即命𦙍侯以掌六師次年方有征羲和之命其/曰始即位以肇位言也其曰次年則不復著其所據後)
(又引唐志曰日蝕在仲康即位之五年當何所折衷歟/今案經世書以征羲和為仲康元年事則是即位之次)
(年也古者/逾年改元)告于衆曰嗟予有衆聖有謨訓明徴定保先
王克謹天戒臣人克有常憲百官修輔厥后惟明明(徴/騐)
(保安也聖人訓謨明有徴騐可以定安邦國也下文即/謨訓之語天戒日蝕之類謹者恐懼修省以消變異也)
(常憲者奉法修職以供乃事也君能謹天戒於上臣能有/常憲於下百官之衆各修其職以輔其君故君内無失)
(徳外無失政此其所以為明明后也又案日蝕有君弱/臣強之象后羿專政之戒也羲和掌日月之官黨羿而)
(不言是/可赦乎)纂註(王氏曰使羲和守常憲以修輔則仲康得/慎天戒而修省矣今畔官離次不知有日)
(蝕之變則是不有常憲昧先/聖之謨訓安能免於誅乎)每歲孟春遒人以木鐸徇
于路官師相規工執藝事以諫其或不恭邦有常刑(遒/人)
(宣令之官木鐸金口木舌施政敎時振以警衆也周禮/小宰之職正歳帥治官之屬徇以木鐸曰不用法者國)
(有常刑亦此意也官以職言師以道言規正也相規云/者胥教誨也工百工也百工技藝之事至理存焉理無)
(徃而不在故言無㣲而可略也孟子曰責難於君謂之/恭官師百工不能規諫是謂不恭不恭之罪猶有常刑)
(而况於畔官離次/俶擾天紀者乎)惟時羲和顚覆厥徳沈亂于酒畔官
離次俶擾天紀遐棄厥司乃季秋月朔辰弗集于房瞽
奏鼓嗇夫馳庶人走羲和尸厥官罔聞知昬迷于天象
以干先王之誅政典曰先時者殺無赦不及時者殺無
赦(次位也官以職言次以位言畔官則亂其所治之職/離次則舍其所居之位俶始擾亂也天紀即洪範所)
(謂嵗月日星辰厯數是也蓋自堯舜命羲和厯象日月/星辰之後為羲和者世守其職未嘗紊亂至是始亂其)
(天紀焉遐逺也逺棄其所司之事也辰日月會次之名/房所次之宿也集漢書作輯集輯通用言日月㑹次不)
(相和輯而掩蝕於房宿也案唐志日蝕在仲康即位之/五年瞽樂官以其無目而審於音也奏進也古者日蝕)
(則伐鼔用幣以救之春秋傳曰惟正陽之月則然餘則/否今秋季而行此禮夏禮與周異也嗇夫小臣也漢有)
(上林嗇夫庶人庶人之在官者周禮庭氏救日之弓矢/嗇夫庶人蓋供救日之百役者曰馳曰走者以見日蝕)
(之變天子恐懼於上嗇夫庶人奔走於下以助救日如/此其急羲和為厯象之官尸居其位若無聞知則其昬)
(迷天象以干先王之誅豈特不恭之刑而已哉政典先/王政治之典籍也先時後時皆違制失時當誅而不赦)
(者也今日蝕之變如此而羲和罔/聞知是固干先王後時之誅矣)輯録(日月一嵗凡十/二㑹方㑹則日)
(光都盡而為晦已㑹則月光復蘇而為朔朔後晦前各/十五日日月相對則月光正滿而為望晦朔日月之合)
(東西同度南北同道則月揜日而日為之食望而日月/之對同度同道則月抗日而月為之食是皆有常度矣)
(王者修徳行政能使陽盛足以勝陰陰衰不能侵陽則日/月之行雖或當食而月常避日故其遲速髙下必有參)
(差而不正相對者所以當食而不食也若國無政不用變矣/善則陰盛陽微當食必食雖曰有常度而實為非常之)
(詩傳義剛問生明生魄先生曰云云又曰魄加日之上/則日食在日之後無食謂之晦朔則日月相竝又問月)
(食如何先生曰至明中有暗處其暗至㣲望之時月與/之正對無分毫相差月為暗處所射故食雖是陽勝陰)
(畢竟不好若陰有退避之意則不相敵而不成食矣辭/先時者殺無赦不及時者殺無赦林氏謂是警衆之)
(非言昬迷天象之人未知是否先生曰以上文考/之林說非是然此篇自可疑當闕之答潘子善)纂註
(蘇氏曰官局所在曰次月孔氏曰房所舍之次唐孔氏/曰房如房室之房謂日  所舍之處九月之朔日月當)
(㑹於大火之次或以房為房星房心為大火似矣然集/是止舍之處言其不集於舍故得以表日食若言不集)
(於房星惟見厯錯不表日食以此知非房星合新安陳/氏曰房有二說近代善厯者推仲康時九月  朔已過)
(房心北矣據左傳昭公十七年梓慎曰宋大辰之虗也/陳太皥之虗也鄭祝融之虗也皆火房也杜預註房舍)
(也所謂火房與此義同皆所舍之次也堯時中星已與/月令不同指月令日在房者非也  孔氏曰政典若周)
(官六卿之治典先時謂厯象之法四時節氣弦望晦朔/先天時則罪死不赦不及謂厯象後天時雖治其官苟)
(有先後之差則無赦况廢官乎新安陳氏曰政典有司/馬掌邦政可據𦙍侯為大司馬故引以為言玩其辭意)
(真誓軍旅之辭/以屬下文者是)今予以爾有衆奉將天罰爾衆士同力
王室尚弼予欽承天子威命(將行也我以爾衆士奉行/天罰爾其同力王室度㡬)
(輔我以敬承天子之威命也葢天子討而不伐諸侯伐/而不討仲康之命𦙍侯得天子討罪之權𦙍侯之征羲)
(和得諸侯敵愾之義其辭直其義明非若/五覇摟諸侯以伐諸侯其辭曲其義迂也)火炎崐岡玉
石俱焚天吏逸徳烈于猛火殱厥渠魁脅從罔治舊染
汙俗咸與惟新(崑出玉山名岡山脊也逸過渠大也言/火炎崑岡不辨玉石之美惡而焚之苟)
(為天吏而有過逸之徳不擇人之善惡而戮之其害有甚/於猛火不辨玉石也今我但誅首惡之魁而已脅從之)
(黨則罔治之舊染汚習之人亦皆赦而新之其誅惡宥善是/猶王者之師也今案𦙍征始稱羲和之罪止以其畔官)
(離次俶擾天紀至是有脅從舊染之語則知羲和之罪/當不止於廢時亂日是必聚不逞之人崇飲私邑以為)
(亂黨助羿為惡者也𦙍后徂征隠其叛逆而不言者蓋羿/正名其罪則必鋤根除源而仲康之勢有未足以制后)
(者故止責其曠職之罪/而實誅其不臣之心也)纂註(薛氏曰殱厥渠魁義也赦/脅從仁也所以為王者之)
(師/)嗚呼威克厥愛允濟愛克厥威允罔功其爾衆士懋
戒哉(威者嚴明之謂愛者姑息之謂記曰軍旅主威蓋/軍法不可以不嚴嚴明勝則信其事之必濟姑息)
(勝則信其功之無成誓師之末而復嗟歎/以是深警之欲其勉力戒懼而用命也)纂註(愚謂太/康失邦)
(仲康肈位正天下徯望新政之日也羲和天官所主厯/象而乃沈亂于酒畔官離次俶擾天紀遐棄厥司至於)
(日食大變尚罔聞知此而不誅何以責其餘哉𦙍侯之/征所不能免也日承王命徂征征伐自天子出也曰干)
(先王之誅法令自先王制也曰以爾有衆奉將天罰有/罪乃天所討也將帥奉天子之命天子奉天與先王之)
(命仲康莅政之始命將出師而𦙍侯之誓如此則大本/正大權立而大奸懼矣其克嗣祖考也冝哉然羲和在)
(堯時為四子既緫於一人有司于朝有邑于野湎酒失職/黜之可矣何主上頻王師之征無亦棄厥司荒厥邑羣)
(飲凶酗不可教誨故不得不然邪其曰殱厥渠魁脅從/罔治舊染汚俗咸與惟新則脅衆以拒命染惡以成風)
(已非一日傳謂助羿為惡特隐/其叛逆而不言者豈不當哉)
　
　
　
　
　
　
　
　
　
　
　
　
　
　書傳輯錄纂註卷二
欽定四庫全書
　書傳輯録纂註卷三
　　　　　　　　　　　　元　董鼎　撰
　商書(契始封商湯因以為有/天下之號書凡十七篇)纂註(史記湯黄帝後/帝嚳生契為唐)
　(虞司徒封於商賜姓子氏十三世生湯名天乙都/亳今濟陰亳縣  鄭氏曰商在太蕐之陽湯在位)
　(十三年崩壽百嵗國號/商盤庚遷殷以後號殷)
　　　湯誓(湯號也或曰諡湯名履姓子氏夏桀暴/虐湯徃征之亳衆憚於征役故湯諭以)
　　　(弔伐之意葢師興之時而誓/于亳都者也今文古文皆有)輯録(湯武固是/反之但細)
　　　(觀其書湯反之之功恐是精宻如湯誓與牧/誓數桀紂之罪辭氣亦不同史記但書湯放)
　　　(桀而死書武王則曰遂斬紂頭懸之白旗又/曰湯有慙徳如武王恐未必有此意儒用)
王曰格爾衆庶悉聼朕言非台小子敢行稱亂有夏
多罪天命殛之(王曰者史臣追述之稱之格至台我/稱舉也以人事言之則臣伐君可謂)
(亂矣以天命言之則/所謂天吏非稱亂也)纂註(張氏曰天命殛言之豈諄/諄然命之乎曰天以天下)
(之心為心古之論天者多以民心卜/之以民心卜者多以賢者之心卜之)今爾有衆
汝曰我后不恤我衆舎我穡事而割正夏予惟
聞汝衆言夏氏有罪予畏上帝不敢不正(穡刈/獲也)
(割斷也亳邑之民安於湯之徳政桀之虗燄所不及/故不知夏氏之罪而憚伐桀之勞反謂湯不恤亳邑)
(之衆舍我刈穫之事而斷正有夏湯言我亦聞汝衆/論如此然夏桀暴虐天命殛之我畏上帝不敢不往)
(正其/罪也)纂註(吕氏曰曰舍我穡事然則湯之伐桀不因民/願乎曰亳民之不願而夏民之願也    新)
(安陳氏曰湯之興順乎天而應乎人此一節可見商/民以一己為心湯則以上天為心葢是時夏之天命)
(已絶湯所以/順乎天也)今汝其曰夏罪其如台夏王率遏衆力
率割夏邑有衆率怠弗恊曰時日曷喪予及汝皆亡
夏徳若兹今朕必往(遏絶也割劓割夏邑之割時是/也湯又舉商衆言桀雖暴虐其)
(如我何湯又應之曰夏王率為重役以窮民嚴刑以/殘民生厭夏亦率皆怠於奉上不和於國疾視其君)
(指日而曰是日何時而亡乎若亡則吾寧與之俱亡/葢苦桀之虐而欲其亡之甚也桀之惡徳如此今我)
(之所以必往也桀嘗自言吾有天下如天/之有日日亡吾乃亡耳故民因以日目之)纂註(吕氏/曰夏)
(罪其如台是夏民在塗炭而商民自在春風和氣中/也  張氏曰人情莫不惡死而好生今欲與桀偕亡)
(疾之甚矣天新安陳氏曰此一節見商民以一國為/心湯則以  下為心葢是時夏之人心已離湯所以)
(應乎/人也)爾尚輔予一人致天之罰予其大賚汝爾無不
信朕不食言爾不從誓言予則孥戮汝罔有攸赦(賚/與)
(也食言言已出而反吞之也禹之征苗止曰爾尚一/乃心力其克有勲至啟則曰用命賞於祖不用命戮)
(于社予則孥戮汝此又益以朕不/食言罔有攸赦亦可以觀世變矣)纂註(新安陳氏曰/天生民而立)
(之君使司牧之今桀虐其民民欲其速亡如此人心/之所歸即天命之所在人心之所離即天命之所棄)
(也天命湯伐之湯敢違天乎湯之誓師拳拳惟以天/言曰天命殛之曰予畏上帝曰致天之罰非湯伐之)
(天伐之也湯曰予畏上帝不敢不正武王曰予弗順/天厥罪惟鈞其心一也堯舜之授受禹啓之傳繼湯)
(武之征伐事雖不同其順乎天適乎時合乎義一而/已矣  愚謂禹征苗有誓啓征扈有誓𦙍侯征羲和)
(又有誓皆征所當征名正而言順若湯之伐夏而亦/有誓何歟葢誓者臨衆發命述其興師之意故禹也)
(啓也𦙍侯也猶可無誓惟湯則不可無誓湯無則稱/兵之意不明而稱亂之罪滋大苟可明目張膽言之)
(而不怍則順天應人行之而無疑矣先正有言吾無/過人者惟日所行事未嘗有不可對人言者耳亦是)
(意也今觀一書之㫖首以非予小子敢行稱亂有夏/多罪天命殛之夫莫大於天莫尊於君君承天而臣)
(承君則為治君逆天而臣逆君則為亂湯初不敢逆/君而為亂而桀則不能承天以為治彼既多罪天命)
(殛之則我雖非敢稱亂而迫於天命有不獲已是則/亂君臣之分自湯始湯誠有所不安而不能辭於天)
(也湯何以知其然哉天之聰明自民天之明畏亦自/民始於匹夫匹婦之復讎而終於西夷北狄之怨望)
(吾非彼君也而曰徯我后我何以得此於民哉殆天/啟之也天之所啟我固違之是逆天矣有如此意天)
(下皆知惟亳之民不知故有議湯之稱亂者有咎湯/之不恤我衆者有止湯以夏罪其如台者而湯則曰)
(予畏上帝不敢不正是非敢於稱亂也將以止天下/之亂也非不恤我衆也將以恤天下之衆也雖以夏)
(罪無如我何而不止者将以救彼之願與偕亡而不/得者之苦也此湯之誓所以専為亳民而發也其示)
(之以賞罰者誓師之體不得不勵士氣而一人心非之/誘以利怵以禍而强其從我也吁湯之不幸乃天下)
(大幸/也)
　　　仲虺之誥(仲虺臣名奚仲之後為湯左相誥告/也周禮士師以五戒先後刑罰一曰)
　　　(誓用之于軍旅二曰誥用之于㑹同以喻衆也/此但告湯而亦謂之誥者唐孔氏謂仲虺亦必)
　　　(對衆而言蓋非特釋湯之慙而且以/曉其臣民衆庶也古文有今文無)輯錄(問仲/虺之)
　　　(誥似未見其釋湯慙徳處先生曰正是解他云/若苗之有莠若粟之有秕他緣何道這幾句蓋)
　　　(謂湯若不除桀則桀必殺湯如說推亡固存處/自是說伐桀至徳日新以下乃是勉湯又如天)
　　　(乃錫王勇智他特地說他勇智兩字便可見尚/書多不可曉固難理㑹然這般處古人如何說)
　　　(得恁地好如今人/做時文相似夔孫)
成湯放桀于南巢惟有慙徳曰予恐來世以台為口實
(武功成故曰成湯南巢地名廬江六縣有居巢城桀奔/于此因以放之也湯之伐桀雖順天應人然承堯舜禹)
(授受之後於心終有所不安故愧其徳之不古若而又/恐天下後世藉以為口實也  陳氏曰堯舜以天下讓)
(後世好名之士猶有不知而慕之者湯武征伐而得天/下後世嗜利之人安得不以為口實哉此湯之所以恐)
(也/歟)纂註(新安陳氏曰觀湯之慙湯本心始見矣以居萬/世君臣之始變也仲虺釋其慙始則美之又慮)
(其愧心既釋驕心或生故終復警之大臣之引君當道/者如此  鄭氏曰必往之師以救生人口實之慙以慮)
(後世誥吕氏曰此心之/慙此  之釋皆不可少)仲虺乃作誥曰嗚呼惟天生民
有欲無主乃亂惟天生聰明時又有夏昬徳民墜塗炭
天乃錫王勇智表正萬邦纉禹舊服兹率厥典奉若天
命(仲虺恐湯憂愧不已乃作誥以解釋其意歎息言民/生有耳目口鼻愛惡之欲無主則爭且亂矣天生聰)
(明所以為之主而治其爭亂者也墜陷也塗泥炭火也/桀為民主而反行昏亂陷民於塗炭既失其所以為主)
(矣然民不可以無主也故天錫湯以勇智之徳勇足以/有為智足以有謀非勇智則不能成天下之大業也表)
(正者表正於此而影直於彼也天錫湯以勇智者所以/使其表正萬邦而繼禹舊所服行也此但率循其典常)
(以奉順乎天而已天者典常之理所自出而典常者禹/之所服行者也湯革夏而纉舊服武革商而政由舊孔)
(子所謂百世可知者正以是也林氏曰齊宣王問孟子/曰湯放桀武王伐紂有諸孟子曰賊仁者謂之賊賊義)
(者謂之殘殘賊之人謂之一夫聞誅一夫紂矣未聞弑/君也夫立之君者懼民之殘賊而無以主之為之主而)
(自殘賊焉則君之實喪矣非一夫/而何孟子之言則仲虺之意也)纂註(陳氏傅良曰仲/虺作誥非但釋)
(湯之慙亦進徳戒滿之書也何新安陳氏曰凡湯之表/正纉率乃所以奉若天命也  慙之有此以天之生湯)
(者釋之以見湯之順乎天也曰吕氏曰以湯勇智如此/惟循常行之理而己  眞氏  湯之伐桀自謂不幸而)
(處變故有慙徳以為不獨愧於人亦愧於天仲虺解之/曰此特循其常道以順天命而已葢變而不失其正即)
(所謂/常也)夏王有罪矯誣上天以布命于下帝用不臧式商
受命用爽厥帥(矯與矯制之矯同誣罔臧善式用爽明/師衆也天以形體言帝以主宰言桀知)
(民心不從矯詐誣罔託天以惑其衆天用不善其所有/為用使有商受命用使昭明其衆庶也  王氏曰夏)
(昏徳則衆從而昏商有明徳則衆從而明有吳氏曰/用爽厥師續下文簡賢附勢意不相貫疑  脱誤)
簡賢附勢寔繁有徒肇我邦于有夏若苗之有莠若粟
之有秕小大戰戰罔不懼于非辜矧予之徳言足聽聞
(簡略繁多肇始也戰戰恐懼貌言簡賢附勢之人同惡/相濟寔多徒衆肇我邦於有夏為桀所惡欲見剪除如)
(苗之有莠如粟之有秕鋤治簸揚有必不相容之勢商/衆小大震恐無不懼陷于非罪况湯之徳言則足人之)
(聼聞尤桀所忌疾者乎以苖粟喻桀以莠秕喻湯特言/其不容於桀而迹之危如此史記言桀囚湯於夏臺湯)
(之危屡矣無道而惡/有道勢之必至也)輯録(問矧予之徳言足聼聞據古/註云道徳善言某竊意言足)
(聼聞自當作句言吾之徳言之足使人聼聞/彼安得不忌之未知是否先生曰是賀孫)纂註(林氏/曰桀)
(召湯而囚之夏臺以戰戰懼非辜之言觀/之史不虚矣  陳氏經曰徳言令聞也)惟王不邇聲
色不殖貨利徳懋懋官功懋懋賞用人惟己改過不吝
克寛克仁彰信兆民(邇近殖聚也不近聲色不聚貨/利若未足以盡湯之徳然此本)
(原之地非純乎天徳而無一毫人欲之私者不能也/本原澄澈然後用人處己而莫不各得其當懋茂也)
(繁多之意與時乃功懋哉之義同言人之懋於徳者/則懋之以官人之懋於功者則懋之以賞用人惟己)
(而人之有善者無不容改過不吝而已之不善者無/不改不忌能於人不吝過於己合併為公私意不立)
(非聖人其孰能之湯之用人處己者如此而於臨民/之際是以能寛能仁謂之能者寛而不失於縱仁而)
(不失於柔易曰寛以居之仁以行之君徳也君徳/昭著而孚信於天下矣湯之徳足人聼聞者如此)纂註
(林氏曰稱湯之盛徳首以不邇聲色不殖貨利者老子/曰惟無以天下為者可以有天下湯之心清浄寡欲湛)
(然不動舉天下之聲色貨利曽不足以動其心則其伐/夏救民果有利之之心乎  葛氏曰君子小人之進退)
(繫於人君心術之正邪心術一正則君子進否則小人/進矣君心惑於聲色則便辟之臣得志貪於貨利則聚)
(歛之臣得志有功徳者官賞何由及之不邇不殖乃懋/徳懋功之根本也  孔氏曰勉於徳者則勉之以官)
(林氏曰用人惟己如自己出若所謂善與人同舍己從/人樂取諸人以為善也  新安陳氏曰六經言仁自克)
(寛克仁一言始遂開萬世言仁之端仁者心之徳愛之/理以心徳之體言則仁為體寛為用以愛之用言則寛)
(以容人仁以愛人皆用也徳莫大於仁湯所以克仁者/實自不邇不殖之無私欲始歟  愚案傳訓懋為茂又)
(謂與時乃功懋哉同義/而後實訓勉此當從之)乃葛伯仇餉初征自葛東征西
夷怨南征北狄怨曰奚獨後予攸徂之民室家相慶曰
徯予后后來其蘇民之戴商厥惟舊哉(葛國名伯爵也/餉饋也仇餉與)
(餉者為仇也葛伯不祀湯使問之曰無以供粢盛湯使/亳衆往耕老弱饋餉葛伯殺其童子湯遂征之湯征自)
(葛始也奚何徯待也蘇復生也西夷北狄言逺者如此/則近者可知也湯師之未加者則怨望其來曰何獨後)
(予其所往伐者則妻拏相慶曰待我后久矣后來我其/復生乎他國之民皆以湯為我君而望其來者如此天)
(下之愛戴歸往於商者非一日矣商業之興葢不在於/鳴條之役也  吕氏曰夏商之際君臣易位天下之大)
(變然觀其征伐之時唐虞都俞揖遜氣象依然若/存葢堯舜禹湯以道相傳世雖降而道不降也)纂
註(新安陳氏曰民之戴商如此何慙之有此/以民之歸湯者釋之以見湯之應乎人也)佑賢輔
徳顯忠遂良兼弱攻昧取亂侮亡推亡固存邦乃其昌
(前既釋湯之慙此下因以勸勉之也諸侯之賢徳者佑/之輔之忠良者顯之遂之所以善善也侮説文曰傷也)
(諸侯之弱者兼之昧者攻之亂者取之亡者傷之所以/惡惡也言善則由大以及小言惡則由小以及大推亡)
(者兼攻取侮也固存者佑輔顯遂也推彼/之所以亡固我之所以存邦國乃其昌矣)纂註(林氏曰/天之生)
(物必因其材而篤焉故栽者培之傾者覆之天理之自/然也佑輔顯遂為善者必為人所助也兼攻取侮為)
(不善者必為人所侵也聖人因其常理以應世有亡之/道則推而亡之有存之道則輔而固之桀有亡道湯因)
(其將亡而推之果何容心哉章復齋董氏曰推亡固存/一句乃縂結上意  愚案此  𫝊義與前題下説録不)
(同林董/得之)徳日新萬邦惟懷志自滿九族乃離王懋昭大
徳建中于民以義制事以禮制心垂裕後昆予聞曰能
自得師者王謂人莫己若者亡好問則裕自用則小(徳/日)
(新者日新其徳而不自己也志自滿者反是湯之盤/銘曰苟日新日日新又日新其廣日新之義歟徳日)
(新則萬邦雖廣而無不懐志自滿則九族雖親而亦/離萬邦舉逺以見近也九族舉親以見疎也王其勉)
(明大徳立中道於天下中者天下之所同有也然非/君建之則民不能以自中而禮義者所以建中者也)
(義者心之裁制禮者理之節文以義制事則事得其/宜以禮制心則心得其正内外合徳而中道立矣如)
(此則非特有以建中於民而垂諸後世者亦綽乎有餘/裕矣然是道也必學焉而後至故又舉古人之言以為)
(隆師好問則徳尊而業廣自賢自用者反是謂之自得/師者真知己之不足人之有餘委心聽順而無拂逆之)
(謂也孟子曰湯之於伊尹學焉而後臣之故不勞而王/其湯之所以自得者歟仲虺言懐諸侯之道推而至於)
(能自得師夫自天子至於庶人未有捨師而能成者雖/生知之聖亦必有師焉後世之不如古非恃世道之降)
(抑亦師道之不明也仲虺之論遡流而源要其極/而歸諸自得師之一語其可為帝王之大法也歟)
輯録(問禮義本諸人心惟中人以下為氣禀物欲所拘/蔽所以反着求禮義自治若成湯尚何須以義制)
(事以禮制心曰湯武反之也便也是有些子不那底了/但他能恁地所以為湯若不恁地便是惟聖罔念作狂)
(聖人雖則説是生知安行便只是常常恁地不已所以/不可及若有一息不恁地便也是凡人了問若舜由仁)
(義行便是不操而自存否曰這都難説舜只是不得似/衆人恁地着心自是操賀孫以義制事以禮制心此自)
(是内外交相養之法事在外義由内制心在内禮由外/作銖問禮莫是攝心之規矩否先生曰只是箇心如顔)
(子非禮勿視之類皆是也又曰今學者别無事只是要/以心觀理理是心中所有常存此心以觀衆理只此兩)
(事耳/鍊)纂註(唐氏曰聖人徳貴於日新故繼以懋昭大徳/以義以禮所以日新其徳也  太史范氏曰)
(神宗在東宫王陶講志自滿九族乃離神宗言九族乃/離㣲子之去是也  王氏十朋曰聖人於事與心無所)
(事於制所以然者使後人有可繼之道也於新安陳氏/曰徳與中皆當兼體用而言徳即人所得  天以具衆)
(理而應萬事者也天徳云者全體大用無非大也懋勉/以昭明之則全體呈露妙用顯行矣由是而建中道之)
(標凖使民之罔中者皆惟我之中則不偏不倚無過不/及是中之體用亦無不備矣然禮義徳也即昭徳建中)
(之要也動而以義制事即義以方外之謂能以義方外/則此徳應萬事之大用以行而此中無過不及之用在)
(是矣静而以禮制心即敬以直内之謂能敬以直内則/此徳具衆理之全體以立而此中不偏不倚之體在是)
(矣所謂垂裕固禮義之餘用也亦即昭徳建中之餘用/也非昭徳専以建中于民而禮義専以垂裕於後也)
(陳氏大猷曰能自得師則天下之善皆歸於己故可以/王謂人莫已若則驕矜侮慢善日消惡日長亡之道也)
(好問則衆善集故優裕/自用則能有限故狹小)嗚呼慎厥終惟其始殖有禮覆
昏暴欽崇天道永保天命(上文既勸勉之於是歎息言/謹其終之道惟於其始圖之)
(始之不謹而能謹終者未之有也伊尹亦言謹終于始/事雖不同而理則一也欽崇者敬畏尊服之意有禮者)
(封殖之昏暴者覆亡之天之道也欽崇乎天道則永保/其天命矣案仲虺之誥其大意有三先言天立君之意)
(桀逆天命而天之命湯者不可辭次言湯徳足以得民/而民之歸湯者非一日末言為君艱難之道人心離合)
(之機天道福善禍滛之可畏以明今之受夏非以利己/乃有無窮之恤以深慰湯而釋其慙仲虺之忠愛可謂)
(至矣然湯之所慙恐來世以為口實者仲虺/終不敢謂無也君臣之分其可畏如此哉)纂註(王氏/十朋)
(曰殖禮覆暴即上文佑輔取侮之事新安胡氏曰有禮/昏暴葢欲湯之自警也湯豈昏暴者哉此亦虞廷以傲)
(虐戒舜之意而愚謂君臣人倫之大經也帝王綱紀天/下先謹乎此  後人得安焉世故無盡人欲無涯不忠)
(之臣何代無之所以畏縮而不敢肆者猶以古無是事/前無是人無以藉口耳苟一為之則後有潜蓄不軌之)
(心而囂然以逞者其不借以為辭乎故湯以自慙曰予/恐來世以台為口實然湯豈至是而後知哉葢謂非台)
(小子敢行稱亂則顔忸怩而心不寧已久矣天人交廹/但知為民除害而非以為己利也及桀已放夏已亡而)
(天下之不吾釋然後慙於逐君而代立聖人之本心於/是愈不自安矣不有仲氏之誥以明其不得不為之意)
(與不可妄為之理則何以暴白成湯之心事而陰折來/者之姦謀自是而後昏徳不如桀勇智不如湯皆未可)
(以藉/口也)
　　　湯誥(湯伐夏歸亳諸侯率職來朝湯作/誥以與天下更始今文無古文有)
王歸自克夏至于亳誕告萬方(誕大也亳湯所都/在宋州穀熟縣)王曰
嗟爾萬方有衆明聼予一人誥惟皇上帝降衷于下民
若有恒性克綏厥猷惟后(皇大衷中若順也天之降命/而其仁義禮智信之理無所)
(偏倚所謂衷也人之稟命而得仁義禮智信之理與心/俱生所謂性也猷道也由其理之自然而有仁義禮智)
(信之行所謂道也以降衷而言則無冇偏倚順其自然/固有常性矣以稟受而言則不無清濁純雜之異故必)
(待君師之職而後能使之安於其道也故曰克綏厥猷/惟后夫天生民有欲以情言也上帝降衷于下民以性)
(言也仲虺即情以言人之欲成湯原性以明人之善聖/賢之論互相發明然其意則皆言君道之繫於天下者)
(如此之/重也)輯録(蔡行父問書所謂降衷曰古之聖賢纔説/出便是這般話成湯當枚桀之初便説惟)
(皇上帝降衷于下民若有恒性克綏厥猷惟后武王伐/紂時便説惟天地萬物父母惟人萬物之靈亶聦明作)
(元后元后作民父母傅説告髙宗便説明王奉若天道/建邦設都樹后王君公承以大夫師長不惟逸豫惟以)
(亂民惟天聰明惟聖時憲見古聖賢朝夕只見那天在/眼前賀孫惟皇上帝降衷下民孔安國以為降善便是)
(無意思衷不是善只是中與民受天地之中一般泳問/降衷于下民云云先生曰何故不説降善却説降衷看)
(得衷字是箇無過不及恰好底道理天之生物箇箇有/一精當恰好底道理此與程子所謂天然自有之中劉)
(子所謂民受天地之中相似與詩所謂秉彜張子所謂/萬物一原又自不同彛是常道有物有則則字却似衷)
(字天之生物必有箇當然之則葢君有君之則臣有臣/之則耳有耳之則目有目之則止於仁君之則也止於)
(敬臣之則也視曰明目之則也聽曰聰耳之則也故民/執以為常道也若説降衷便是秉彝則不可若説便是)
(萬物一原亦不可萬物一原自説萬物皆出此也若統/論道理固是一般然其中名字位分又自不同若只一)
(般聖賢何故説許多名字若曉得名字訓義之不同方/見其所謂同衷只是中令人言折衷者葢以是為凖則)
(而取正也之詩書所説便是有箇人在上恁地分付如/帝乃震怒  類然這箇亦只是理如此天下莫尊於理)
(故以帝名之降衷便是有主宰意淳天地自有箇無心/之復卦一陽生於下這便是生物之心如惟皇上帝降)
(衷于下民天道福善禍淫便自分明有箇人在裏主宰/相似道夫陶安國問降衷與受中之中二字義同異先)
(生曰左氏云始終衷皆舉之又云衷甲以見看此衷字/義本是衷甲以見之義為其在衷而當中也終中字大)
(槩因無過不及而立名如六藝折衷於夫子葢是折兩/頭而取其中之義後人以衷為善却説得未親切  又)
(曰此葢指大本之中也此處中庸説得甚明他曰考之/自見  自天而言則謂之降衷自人受此中而言則謂)
(之性猷即道也道者性之發/用處能安其道者惟后也僩)纂註(孔氏曰順人有/常之性能安立)
(其道教則惟為君之道真氏曰成湯有天下之初即/以此自任可謂知君即之職矣厥後秉彛受中之言)
(相繼而發至于孔孟性善之理益明而開萬世性學/之原則自成湯始新安陳氏曰諸家觧若有恒性一)
(句皆屬下句以為皆君之事蔡獨屬上文以為人性/本然之天若宇輕説克字方重説天賦人受本有恒)
(性君不必容力於其間也至於修道之教使人各安其/道則方有頼於君焉葢諸解以惟后對惟皇上帝作兩)
(股説蔡以帝衷民性后綏作三股説觀此/一叚蔡傳非可易及朱子誠不輕付矣)夏王滅徳作
威以敷虐于爾萬方百姓爾萬方百姓罹其凶害弗忍
荼毒並告無辜于上下神祇天道福善禍淫降災于夏
以彰厥罪(言桀無有仁愛但為殺戮天下被其凶害如/荼之苦如毒之螫不可堪忍稱寃於天地鬼)
(神以冀其拯已屈原曰人窮則反本故勞苦倦極未嘗/不呼天也天之道善者福之淫者禍之桀既淫虐故天)
(降災以明其罪意當時必有災異之/事如周語所謂伊洛竭而夏亡之類)輯録(問天道福善/禍淫此理定)
(否曰如何不定自是道理當如此問或有不如此者何/也曰福善禍淫其常理也不如此便是失其常理天莫)
(之為而為天亦何嘗有意只是理自是如此且如冬寒/夏熱此是常理當如此若冬熱夏寒便是失其常理近)
(年徑山嘗六/七月大雪)肆台小子將天命明威不敢赦敢用𤣥牡
敢昭告于上天神后請罪有夏聿求元聖與之戮力以
與爾有衆請命(肆故也故我小子奉將天命明威不敢/赦桀之罪也𤣥牡夏尚黒未變其禮也)
(神后后土也聿遂/也元聖伊尹也)上天孚佑下民罪人黜伏天命弗僭
賁若草木兆民允殖(孚允皆信也僭差也賁文之著也/殖生也上天信佑下民故夏桀竄)
(亡而屈服天命無所僭差燦然若/草木之敷榮兆民信乎其生殖矣)輯録(賁若言草木之/美允殖言兆民)
(信安其生罪人既黜伏天命既弗差故草木華美百姓/豐殖謂人物皆遂東齊集傳賁若草木兆民允殖諸家)
(説多不同未知當如何看曰連上句天/命不僭明白易見故人得遂其生也僩)俾予一人輯寜
爾邦家兹朕未知獲戾于上下慄慄危懼若將隕于深
淵(輯和戾罪隕墜也天使我輯寜爾邦家其付予之重/恐不足以當之未知已得罪於天地與否驚恐憂畏)
(若将墜於深淵葢賁/愈重則憂愈大也)凡我造邦無從匪彛無即慆淫
各守爾典以承天休(夏命已黜湯命惟新侯邦雖舊/悉與更始故曰造邦彜法即就)
(慆慢也匪彛指法度言慆淫指逸樂言典/常也各守其典常之道以承天之休命也)爾有善朕
弗敢蔽罪當朕躬弗敢自赦惟簡在上帝之心其爾
萬方有罪在予一人予一人有罪無以爾萬方(簡閲/也人)
(有善不敢以不逹己有罪不敢以自恕簡閲一聼於/天然天以天下付之我則民之有罪實君所為君之)
(有罪非民所致非特聖人厚於責己而/薄於貴人是乃理之所在君道當然也)輯録(楊尹叔/問簡在)
(帝心註簡閲也如何曰善與罪天皆知之如天檢㸃數/過相似爾之有善也在帝心我之有惡也在帝心寓)
纂註(林氏曰所謂罪在朕躬非必己身有可指之罪然/後為罪也葢天降衷于民而以克綏厥猷者付之)
(一人為君者必使天下之人皆不失其降衷之性以安/厥猷方無負於天之所付若民有罪是為君者教之不)
(至所以自棄於愚不肖之地而莫能返非民之罪乃君/之罪也所以曰罪在朕躬也民有罪則君致之君有罪)
(乃其自取夫以一人之身臨莅四海而天下人之罪皆/歸其身必使天下之人皆無罪然後為能盡君之職而)
(無負於天之所任論至此則獲戾於上下亦豈難哉此/所以危懼若将隕也湯誥一書多兢業之意  新安陳)
(氏曰此所以繳結篇首降衷有性綏猷/之言深味之成湯可謂知君師之職矣)嗚呼尚克時忱
乃亦有終(忱信也歎息言庻幾能於是而忱信焉/乃亦有終也呉氏曰此兼人已而言)纂註
(新安胡氏曰歎息言尚克相與於是盡其忱誠則乃亦/有終焉否則未保其所終也曰尚曰亦皆不敢必之辭)
(蓋兢兢不忽之意實兼人已而言不特湯自謂當如此/亦欲萬方諸侯皆勉於此也  新安陳氏曰此篇見成)
(湯明命性之理知君師之道監夏之所以亡而凛凛於/今之所以興且戒諸侯以相與盡守邦國終之道真帝)
(王之格言聖學之淵源也論語摘其要語曰予小子履/敢用𤣥牡敢昭告于皇皇后帝有罪不敢赦帝臣不蔽)
(簡在帝心朕躬有罪無以萬方萬方/有罪罪在朕躬但書詳而語略耳)
　　　伊訓(訓導也太甲嗣位伊尹作書訓/導之史録為篇今文無古文有)輯録(商書/幾篇)
　　　(最分曉可玩伊訓太甲等篇又好看似説命蓋/髙宗資質髙傅説所説底細了難㸔若是伊尹)
　　　(與太甲説雖是麤却切於學者之身太甲也不/是箇昬愚底人但欲敗度縱敗禮耳廣伊尹書)
　　　(及説命大扺分明易曉今人觀書且看他那分/明底其難曉者且置之政使曉得亦不濟事廣)
惟元祀十有二月乙丑伊尹祠于先王奉嗣王祗見厥
祖侯甸羣后咸在百官總己以聽冡宰伊尹乃明言烈
祖之成徳以訓于王(夏曰歲商曰祀周曰年一也元祀/者太甲即位之元年十二月者商)
(以建丑為正故以十二月為正也乙丑日也不繫以朔/者非朔日也三代雖正朔不同然皆以寅月起數蓋朝)
(覲㑹同班厯授時則以正朔行事至於紀月之數則皆/以寅為首也伊姓尹字也伊尹名摯祠者告祭於廟也)
(先王湯也冡長也禮有冡子冡婦之名周人亦謂之冡/宰古者王宅憂祠祭則冡宰攝而告廟又攝而臨羣臣)
(太甲服仲壬之喪伊尹祠于先王奉太甲以即位改元/之事祗見厥祖則攝而告廟也侯服甸服之羣后咸在)
(百官縂己之職以聼冢宰則攝而臨羣臣也烈功也商/頌曰衎我烈祖太甲即位改元伊尹於祠告先王之際)
(明言湯之成徳以訓太甲此史官叙事之始辭也之或/曰孔氏言湯崩踰月太甲即位則十二月者湯崩  年)
(建子之月也豈改正朔而不改月數乎曰此孔氏惑於/書序之文也太甲繼仲壬之後服仲壬之喪而孔氏曰)
(湯崩奠殯而告固已誤矣至於改正朔而不改月數則/於經史尤可考周建子矣而詩言四月維夏六月徂暑)
(則寅月起數周未嘗改也秦建亥矣而史記始皇三十/一年十二月更名臘曰嘉平夫臘必建丑月也秦以亥)
(正則臘為三月云十二月者則寅月起數秦未嘗改也/至三十七年書十月癸丑始皇出㳺十一月行至雲夢)
(繼書七月丙寅始皇崩九月𦵏酈山先書十月十一月/而繼書七月九月者知其以十月為正朔而寅月起數)
(未嘗改也且秦史制書謂改年始朝賀皆自十月朔夫/秦繼周者也若改月數則周之十月為建酉月矣安在)
(其為建亥乎漢初史氏所書舊例也漢仍秦正亦書曰/元年冬十月則正朔改而月數不改亦已明矣且經曰)
(元祀十有二月乙丑則以十二月為正朔而改元何疑/乎惟其以正朔行事也故後乎此者復政厥辟亦以十)
(二月朔奉嗣王歸于亳蓋祠告復政皆重事也故皆以/正朔行之孔氏不得其説而意湯崩踰月太甲即位奠)
(殯而告是以崩年改元矣蘇氏曰崩年改元亂世事也/不容在伊尹而有之不可以不辨又案孔氏以為湯崩)
(呉氏曰殯有朝夕之奠何為而致祠主喪者不離於殯/側何待於祗見蓋太甲之為嗣王嗣仲壬而王也大甲)
(太丁之子仲壬其叔父也嗣叔父而王而為之服三年/之喪為之後者為之子也太甲既即位於仲壬之柩前)
(方居憂於仲壬之殯側伊尹乃至商之祖廟徧祠商之/先王而以立太甲告之不言太甲祠而言伊尹喪三年)
(不祭也奉太甲徧見商之先王而獨言祗見厥祖者雖/徧見先王而尤致意於湯也亦猶周公金縢之冊雖徧)
(告三王而獨眷眷於文王也湯既已祔于廟則是此書/初不廢外丙仲壬之事但此書本為伊尹稱湯以訓太)
(甲故不及外丙仲壬/之事爾餘見書序)輯録(春秋書元年春王正月這/如何要窮曉得設使聖人)
(復出也便未易理㑹在格言趙氏曰太丁湯之太子/未立而死外丙立二年仲壬立四年皆太丁弟也程)
(氏曰古人謂嵗為年湯崩時外丙方二嵗仲壬方四/嵗惟太甲差長故立之也二説未知孰是孟註問外)
(丙二年仲壬四年先生兩存趙氏程氏之説則康節之/説亦未可據邪曰也怎生便信得他又問如此則)
(堯即位於甲辰年亦未可據也曰此却據諸厯書如此/説恐或有之然亦未可必曰若如此則二年四年亦可)
(推矣曰却為中間年代不可紀自共和以後方可紀則/湯時自無由可推此類且當闕之不可深究廣銖問書)
(序言成湯既沒太甲元年玩其語意則是成湯没而太/甲立太甲既立不明伊尹放諸桐三年則是大甲服湯)
(之䘮既不明伊尹遂使居於湯之墓廬三年而克終允/徳也或者乃曰孟子曰湯崩太丁未立外丙二年仲壬)
(四年湯没六年而太甲立太甲服仲壬之䘮夫服仲壬/之䘮而乃廬於乃祖之墓恐非人情伊川謂太丁未立)
(而死外丙方二嵗仲壬方四嵗乃立太丁之子太甲而/或者又謂商人以甲乙為兄弟之名則丙當為兄壬當)
(為弟豈有兄二嵗而弟乃四嵗乎案皇極經世圖紀年/之次則太甲實繼成湯而立無疑不知外丙二年仲壬)
(四年之説當作如何訓釋乞賜垂誨先生曰書序恐只/是經師所作然亦無證可考但决非夫子之言耳成湯)
(太甲年次尤不可考不必妄為之説讀書求義理以為/反身自修之具此等殊非所急也  問伊尹祠于先王)
(奉嗣王祇見厥祖是時湯方在殯宫太甲於朝夕奠常/在如何伊尹因祠而見之曰此與顧命康王之誥所載)
(冕服之事同意古人自有一件人君居䘮之禮但今不/存無以考據葢天子諸侯既有天下國家事體恐難與)
(常人一般行䘮禮節伊尹祠于先王若有服不可入廟/必有外丙二年仲壬四年節古書錯繆甚多如史記載)
(伊訓有方明二字諸家遂解如反祀方明之類某後考/之只是方字之誤當作乃即所謂乃明言烈祖之成徳)
(者/也)纂註(新安胡氏曰序言太甲元年序周人所作故稱/年書言惟元祀書商史所作故稱祀此元非即)
(位之元年乃即位之次年先王崩崩年即位踰年改元/以崩年之十二月為後王元年之首月蓋以正朔行事)
(也胡氏安國春秋傳曰國君嗣世定於初喪必踰年然/後改元書即位者縁始終之義一年不二君縁臣民之)
(心曠年不可無君也陳氏大猷曰祠祭也先王商先祖/如詩言𤣥王之類也喪三年不祭不以凶服入宗廟故)
(太甲不親祠而尹攝祠侯甸舉五服之近者以見其餘/胡氏春秋傳謂即位者告廟臨羣臣是也明言烈祖成)
(德以訓猶五子述禹之戒周召陳文武之業以祖宗艱/難起家之事告子孫則莫不信守之也吕氏曰當太甲)
(居喪之始而訓之乘其初心之虚也後雖昏迷而終克/終允徳訓之之早故爾吳氏曰意太甲是時不明之跡)
(己見端緒故伊尹稱湯以訓庶幾/其速改而不能後卒有桐宫之遷)曰嗚呼古有夏先后
方懋厥德罔有天災山川鬼神亦莫不寧暨鳥獸魚鼈
咸若于其子孫弗率皇天降災假手于我有命造攻自
鳴條朕哉自亳(詩曰殷監不逺在夏后之世商之所宜/監者莫近於夏故首以夏事告之也率)
(循假借也有命有天命者謂湯也桀不率循先王之道/故天降災借手于我成湯以誅之夏之先后方其懋德)
(則天之眷命如此及其于孫弗率而覆亡之禍又如此/太甲不知率循成湯之德則夏桀覆亡之禍亦可監矣)
(哉始也鳴條夏所宅亳湯所宅也言造可攻之釁者/由桀積惡於鳴條而湯德之修則始於居亳都時也)
纂註(陳氏大猷曰方者方見其進而未見其止之意日/新而未可量也人君為天地鬼神萬物之主而德)
(者天地鬼神萬物之理所謂致中和天地位焉萬物育/焉者也吕氏曰夏先后懋德如此宜可憑藉桀纔弗率)
(天即降災感應之速反覆手爾懋德而罔災感應之理/存於懋德之中也弗率而降災災咎之理存於弗率之)
(中也造釁雖鳴條一日之間而基本則兆於亳邑之素/也孫氏曰造為攻伐自於鳴條國必自伐然後人伐之)
(意/)惟我商王布昭聖武代虐以寛兆民允懷(布昭敷著/也聖武猶)
(易所謂神武而不殺者湯之德威敷著于天下/代桀之虐以吾之寛故天下之民信而懷之也)今王嗣
厥德罔不在初立愛惟親立敬惟長始于家邦終于四
海(初即位之初言始不可以不謹也謹始之道孝悌而/已孝悌者人心之所同非必人人教詔之立植也立)
(愛敬於此而形愛敬於彼親吾親以及人之親長吾長/以及人之長始于家逹于國終而措之天下矣孔子曰)
(立愛自親始教民睦也/立敬自長始教民順也)纂註(吕氏曰告以嗣德在初欲/乘其天理正發之初而開)
(導之也之新安胡氏曰此一節言湯以德得人心今王/繼先王  德當以孝悌之順德而通乎千萬人之心也)
嗚呼先王肈修人紀從諫弗咈先民時若居上克明為
下克忠與人不求備檢身若不及以至于有萬邦兹惟
艱哉(人紀三綱五常孝敬之實也上文欲太甲立其愛/敬故此言成湯之肈修人紀者如下文所云也綱)
(常之理未甞泯没桀廢棄而湯始修復之也咈逆也先/民猶前軰舊德也從諫不逆先民是順非誠於樂善者)
(不能也居上克明言能盡臨下之道為下克忠言能盡/事上之心吕氏曰湯之克忠最為難看湯放桀以臣易)
(君豈可為忠不知湯之心最忠者也天命未去人心未/離事桀之心曷嘗斯須替哉與人之善不求其備檢身)
(之誠有若不及其處上下人己之間又如此是以德日/以盛業日以廣天命歸之人心戴之由七十里而至于)
(有萬邦也積累之勤兹亦難矣伊尹前既言夏失天下/之易此又言湯得天下之難太甲可不思所以繼之哉)
輯録(湯工夫全在敬字上看得來大叚是一箇修飭底/人故當時人説他做工夫處亦是説得大叚地着)
(如禹克勤于邦克儉于家之類却是大綱説到湯便説/檢身若不及文蔚曰如云以義制事以禮制心不邇聲)
(色不殖貨利等語可見日新之功曰固是某於或問中/所以特地詳載者非説道人不知亦欲學者經心耳文)
(蔚與人不求備檢身若不及大槩是湯急已緩人所以/引為日新之實泳因論尚書須是有自得處到自得處)
(説與人也不得如某舊讀伊尹曰先王肈修人紀止兹/惟艱哉如此等處直為之廢卷慨想而不能已覺得朋)
(友間看文字難得如此意思某二十歳前後已看得大/意如此如今但較精宻日月易得匆匆過了五十年格)
(言/)纂註(張氏曰父子兄弟君臣夫婦長㓜朋友有禮義/以相維謂之人紀傳曰禮義以為紀  賈逵註)
(國語云先民/古賢人也)敷求哲人俾輔于爾後嗣(敷廣也廣求賢/哲使輔爾後嗣)
(也/)纂註(孫氏曰敷求求之非一方也如立賢無方甚陳/氏經曰湯得天下也甚難故其慮天下也  逺)
(冝求賢以/遺後人也)制官刑儆于有位曰敢有恒舞于宫酣歌于
室時謂巫風敢有殉于貨色恒于遊畋時謂淫風敢有
侮聖言逆忠直逺耆德比頑童時謂亂風惟兹三風十
愆卿士有一于身家必喪邦君有一于身國必亡臣下
不匡其刑墨具訓于蒙士(官刑官府之刑也巫風者常/歌常舞若巫覡然也淫過也)
(過而無度也比昵也倒置悖理曰亂好人之所惡惡人/之所好也風風化也三風愆之綱也十愆風之目也卿)
(士諸侯十有其一己喪其家亡其國矣墨墨刑也臣下/而不能匡正其君則以墨刑加之具詳悉也童蒙始學)
(之士則詳悉以是訓之欲其入官而知所以正諫也異/時太甲欲敗度縱敗禮伊尹先見其㣲故拳拳及此劉)
(侍講曰墨即叔向所謂夏書昏墨/賊殺臯陶之刑貪以敗官為墨)輯録(臣下不匡之/刑葢施於邦)
(君大夫之喪國亡家者君臣一體不得不然如漢廢/昌邑王賀則誅其羣臣而本朝太祖下嶺南亦誅其)
(亂臣龔澄樞李托之類是也澄樞等實亡劉氏乃飛/亷惡來之比誅之自不為寃若昌邑羣臣與賀同惡)
(者固不得不誅其餘止可當古者墨刑之坐耳乃不分/等級例行誅殺是則霍光之私意也又如文定論楚子)
(納孔儀處事雖不同意亦類此試參考之則知成湯之/制官刑正是奉行天討毫髪不差處何疑之有哉荅吳)
(晦叔具訓于蒙士呉斗南謂古者/墨刑人以蒙蒙其首恐不然廣)纂註(吕氏曰古成童/習舞恒舞則為)
(愆歌以永言酣歌則為愆前六愆因後四愆而生惑史/氏仲午曰意當時太甲左右必有以歌舞貨色等  其)
(君者尹未指其人明言姑曰先王之制官刑如此而徐/為之謀後遂營桐宫不使狎于弗順焉  真氏曰殉如)
(殉葬之殉蓋以其身陷于貨色之中死而不顧也臣下/所以不匡以其貪官固位故也不諌之罪與貪墨同使)
(人知不獨貪賄之有罪而貪官不諌亦有刑也必左傳/昭十四年昬墨賊三者皆死刑  薛氏曰善不  小故)
(一日克己天下歸仁惡不必多故有一于身家國必喪/虞公以垂棘之璧亡其國吳太宰以越之女色覆其宗)
(先王之戒豈誣也或曰臣下不匡而遽入墨之重辟無/乃過乎曰置臣所以正主也視主入喪亡而不之救其)
(可貸乎重其刑使之進而諌未必死退而不諫必受刑/則雖中不欲諌亦不得不諌也  新安陳氏曰湯儆有)
(位之官刑其條目詳防制宻訓誨豫如此所以為後嗣/慮至矣三風十愆以戒卿士邦君而伊尹舉以訓太甲)
(者意謂卿士諸侯犯此已足喪家亡國况天子乎雖不/指斥天子㣲意可見矣况臣下不匡國有常刑則儆臣)
(下者欲臣下以/是儆天子也)嗚呼嗣王祗厥身念哉聖謨洋洋嘉言
孔彰惟上帝不常作善降之百祥作不善降之百殃爾
惟德罔小萬邦惟慶爾惟不德罔大墜厥宗(歎息言太/甲當以三)
(風十愆之訓敬之於身念而勿忘也謨謂其謀言謂其/訓洋大孔甚也言其謀訓大明不可忽也不常者去就)
(無定也為善則降之百祥為惡則降之百殃各以類應/也勿以小善而不為萬邦之慶積於小勿以小惡而為)
(之厥宗之墜不在大葢善必積而後成惡雖小而可/懼此總結上文而又以天命人事禍福申戒之也)
纂註(陳氏大猷曰祗厥身乃指太甲下手用功處一篇/之綱領也  孫氏曰以其謨之於聖人故曰聖謨)
(以其言之至美故曰嘉言即指三風十愆之戒也能張/氏曰不敬其身必納此身於風愆矣能敬其身則  如)
(夏后之懋德繼先王以嗣德立愛立敬作善之祥惟德/之慶皆自敬其身出敬立則百善從也  陳氏經曰既)
(戒以祖訓又戒以天君所當畏惟天惟祖宗也真王氏/十朋曰善祥惡殃天之不常乃所以為常也    氏曰)
(愆雖有十苟能敬則十者俱冺一不敬則十者俱生故/敬之一辭乃治三風砭十愆之藥石也篇將終又深歎)
(聖言之彰明與天命之難保以警動太甲之心冀其必/聽其所謂社稷之臣歟  新安陳氏曰此篇尹訓太甲)
(於即位之初始終以興亡寓勸戒夏以懋德興桀以弗/率亡初意明矣繼言湯以聖武興而欲太甲以愛敬之)
(良心嗣厥德勸之也繼言湯以艱難興而防太甲以欲/縱之私心敗厥德戒之也末章作善之降祥爾德之惟)
(慶勸之保其所以興作不善之降殃不德之墜宗戒之/陷於所以亡而提綱挈領則在祗厥身之一言能祗敬)
(其身則嗣祖德而興不祗敬其身則背祖德而亡言言/忠愛蓋已豫為太甲憂矣但猶包涵未明言之未至如)
(太甲三篇/之痛切耳)
　　　太甲上(商史録伊尹告戒節次及太甲往復之/辭故三篇相屬成文其間或附史臣之)
　　　(語以貫篇意若史家紀傳之所載也唐孔氏曰/伊訓肆命徂后太甲咸有一德皆是告戒太甲)
　　　(不可皆名伊訓故隨事立稱也林/氏曰此篇亦訓體今文無古文有)輯錄(伊/尹)
　　　(之言極痛切遂感發得太甲如此君陳後亦好/然皆寛了多是代言如今代王言者做耳銖伊)
　　　(尹之心公天下以為心而/無一毫之私者也孟註)纂註(新安陳氏曰前/一篇作於未遷)
　　　(桐宫之先後二篇作/於自桐宫歸亳之後)
惟嗣王不惠于阿衡(惠順也阿倚衡平也阿衡商之官/名言天下之所倚平也亦曰保衡)
(或曰伊尹之號史氏録/伊尹之書先此以發之)纂註(葉氏曰阿保通/阿亦保之意)伊尹作書
曰先王顧諟天之明命以承上下神祇社稷宗廟罔不
祇肅天監厥德用集大命撫綏萬方惟尹躬克左右厥
辟宅師肆嗣王丕承基緒(顧常目在之也諟古是字明/命者上天顯然之理而命之)
(我者在天為明命在人為明德伊尹言成湯常目在之/天之明命以奉天地神祗社稷宗廟無不敬肅故天視)
(其德用集大命以有天下撫安萬邦我又身能左右/成湯以居民衆故嗣王得以大承其基葉也)
輯録(古註云顧謂常目在之也此語最好非謂有一物/常在目前可見也只是常有此心知得有這道理)
(光明不昧方其靜坐未接物也此理固湛然清明及其/遇事而應接也此理亦隨處發見只要人常提撕省察)
(念念不忘存養乆之則是理益明雖欲忘/之而不可得矣僩  餘見大學章句附録)纂註(真氏曰/湯惟顧)
(天之明命故天監湯之厥德曰顧曰監可見天人之交/至近而非逺也  新安陳氏曰此言太甲今日之有天)
(下由於先王之明德以得天下與伊尹之出身以輔先/王也有先王創業之祖與尹開國之大臣是以嗣王得)
(以承此大業今日豈可忘先/王而不念忽尹而不從哉)惟尹躬先見于西邑夏自
周有終相亦惟終其後嗣王罔克有終相亦罔終嗣王
戒哉祗爾厥辟辟不辟忝厥祖(夏都安邑在亳之西故/曰西邑夏周忠信也國)
(語曰忠信為國施氏曰作偽心勞日拙則闕露而不周/忠信則無偽故能周而無闕夏之先王以忠信有終故)
(其輔相者亦能有終其後夏桀不能有終故其輔相者/亦不能有終嗣王其以夏桀為戒哉當敬爾所以為君)
(之道君而不君則忝辱成湯矣太甲之意必謂伊尹足/以任天下之重我雖縱欲未必遽至危亡故伊尹以相)
(亦罔終之言深折其/私而破其所恃也)輯録(問古註及諸家皆以周訓忠/信竊謂以忠信自周則可以)
(忠信訓周恐未安未知如何先生/曰自周二字本不可曉答潘子善)纂註(蘇氏曰自由也/由忠信之道則)
(有終言君臣一體禍福同也闕吕氏曰自周如周于德/之周謂君道周備無一毫虧  也自周之中自有有終)
(之理者新安陳氏曰既以桀之無終戒之又以不敬而/不君  戒之無終則累於相臣不君則辱於乃祖仍是)
(以先王與尹/躬儆之也)王惟庸罔念聞(庸常也太甲惟若尋常於/伊尹之言無所念聽此史)
(氏之/言)輯録(問諸家皆於庸字絶句竊謂只作一句讀以/庸訓用如說命中王庸作書以告之庸未知)
(是否先生曰六字/一句荅潘子善)纂註(真氏曰辟不辟之言殆甚於漢/人之所謂帝不諦也然漢君怒)
(而誅之太甲雖以為常無所念聽然/不聞其怒也此所以卒至於思庸歟)伊尹乃言曰先王
昧爽丕顯坐以待旦旁求俊彦啓迪後人無越厥命以
自覆(昧晦爽明也昧爽云者欲明未明之時也丕大也/顯亦明也先王於昧爽之時洗濯澡雪大明其德)
(坐以待旦而行之也旁求者求之非一方也彦美士也/言湯孜孜為善不遑寧處如此而又旁求俊彦之士以)
(開導子孫太甲母顛越/且命以自取覆亡也)慎乃儉德惟懷永圖(太甲欲敗/度縱敗禮)
(蓋奢侈失之而無長逺之慮者伊尹言當謹其儉約之/德惟懷永久之謀以約失之者鮮矣此太甲受病之處)
(故伊尹/特言之)輯録(儉節制/也語註)纂註(新安胡氏曰永圖即前所謂/有終也  真氏曰此太甲不)
(惠于阿衡之時也故伊尹訓之者如此夫儉則心小而/為慮者逺侈則心大而為謀者踈方是時太甲方以欲)
(敗度縱敗禮心為二者所蔽若浮雲之翳日月未知斯/言之為忠也一旦處仁遷義而本心復明然後知受病)
(之源端在於此克終之美光昭/簡冊伊尹訓戒之功夫豈小哉)若虞機張往省括于度
則釋欽厥止率乃祖攸行惟朕以懌萬世有辭(虞虞人/也機弩)
(牙也括矢括也度法度射者之所準望者也釋發也言/若虞人之射弩機既張必往察其括之合於法度然後)
(發之則發無不中矣欽者肅恭收斂止見虞書率循也/欽厥止者所以立本率乃祖者所以致用所以省括于)
(度則釋也王能如是則動無過舉近可以慰恱尹心逺/可以有譽於後世矣安汝止者聖君之事生而知者也)
(欽厥止者賢君之/事學而知者也)輯録(諸家多訓虞為度竊謂只作虞/人説如何先生曰作虞人説為)
(是賀/孫)纂註(唐孔氏曰括矢末也莫陳氏大猷曰言欲永/終當謹始發也萬事  不有度君所以為度)
(在敬汝所當止如君止於仁子止於孝之類則王氏曰/語靜之道則曰慎乃儉德欽厥止語動之道  曰若虞)
(機張率乃祖攸行有陳氏大猷曰萬世有辭所謂永圖/也  林氏曰萬世  辭所謂相亦惟終也  新安陳氏)
(曰罔不祇肅言湯之敬也欽厥止率乃祖攸行勉太甲/盡敬以法先王也曰有終曰永圖曰萬世有辭勸之也)
(曰罔克有終曰自覆戒之也此章仍是以先王始之以/尹躬結之王能欽敬而有終先王之望尹之幸也王不)
(能欽敬而自覆非先王之望尹之不能盡其責也尹本/自任以天下之重又受先王託孤之重任故告戒之辭)
(節節提起先王而以與/尹躬相闗繫收結之)王未克變(不能變其舊習也/此亦史氏之言)伊
尹曰兹乃不義習與性成予弗狎于弗順營于桐宫宻
邇先王其訓無俾世迷(狎習也弗順者不順義理之人/也桐成湯墓陵之地伊尹指太)
(甲所為乃不義之事習惡而性成者也我不可使其狎/習不順義理之人於是營宫於桐使親近成湯之墓朝)
(夕哀思興起其善以是訓之/無使終身迷惑而不悟也)纂註(陳氏經曰習為不義/若與性俱成賈誼曰)
(少成若天性/習慣如自然)王徂桐宫居憂克終允德(徂往允信也有/諸已之謂信實)
(有其德於身也凡人之不善必有從㬰以導其為非者/太甲桐宫之居伊尹既使其宻邇先王陵墓以興發其)
(善心又絶其比昵之黨而革其汚染此其所以克終允/徳也次篇伊尹言嗣王克終厥徳又曰允德協于下故)
(史氏言克終允德結/此篇以發次篇之義)纂註(新安陳氏曰伊尹此舉蓋處/君臣之變者知太甲之性不)
(過中人平日誘以為惡之近習必多而輔以善之大臣/惟一伊尹而已孤忠不能勝引誘之衆徒言不能開迷)
(惑之久遂營桐宫以居之此不言之教逹變之權惟自/任以天下之重如伊尹之開國元老大忠大公者能之)
(而非泛焉之大臣所敢為也又案千古性學開端於若/有恒性之一言其次則伊尹習與性成之一言也恒性)
(以天地之性言與性成以氣質之性言天地之性氣質/之性雖至近世横渠張氏而剖判言之已肈端於湯尹)
(言性之初矣頑愚謂太甲嗣位伊尹已述侮聖言逆忠/直逺耆德比  童之戒太甲乃不惠阿衡庸罔念聞而)
(狎于不順非亂風之猶存乎苟非伊尹超然深識通權/逹變為遷桐之舉有以動心忍性増益其所不能其不)
(危/乎)
　　　太甲中
惟三祀十有二月朔伊尹以冕服奉嗣王歸于亳(太甲/終喪)
(明年之正朔也冕冠也唐孔氏曰周禮天子六冕備物/盡文惟衮冕耳此蓋衮冕之服義或然也奉迎也喪既)
(除以衮冕吉服/奉迎以歸也)作書曰民非后罔克胥匡以生后非
民罔以辟四方皇天眷佑有商俾嗣王克終厥德實萬
世無疆之休(民非君則不能相正以生君非民則誰與/為君者言民固不可無君而君尤不可失)
(民也太甲改過之初伊尹首發此義其喜懼之意深矣/夫太甲不義有若性成一一翻然改悟是豈人力所至)
(葢天命眷商隂誘其𠂻故嗣王能終其德也何也湯/緒幾墜今其自是有永豈不為萬世無疆之休乎)
纂註(林氏曰太甲終厥德伊尹力也而歸之天者君子/能致人于悔過遷善之地不能必其人有悔過遷)
(善之心尹嘗五就桀矣事雖不可見即其感悟太甲者/觀之於桀必盡其忠誠矣而桀終不改則太甲悔過庸)
(非天乎湯宜有餘慶故太甲為之孫始皇宜有餘殃故/扶蘇為之子天也  陳氏經曰若人事不盡而一切諉)
(於天太甲之書不作桐宫之居不營而謂太甲不明天/實為之則非聖賢以人合天以義合命之道矣  吕氏)
(曰使太甲不改事將若何今既克終喜慰何如哉玩味/實字可見  新安陳氏曰克終厥德即前篇所望其有)
(終者也此所謂萬世無疆之休即前篇所望其萬世有/辭者也前願之而未得今得遂其所願向也湯緒幾覆)
(今也自是可久先王之望遂矣伊尹之責塞矣其欣幸/為何如而得不因其遷善之一初而許與期望之於悠)
(久也/哉)王拜手稽首曰予小子不明于德自厎不類欲敗
度縱敗禮以速戾于厥躬天作孽猶可違自作孽不可
逭既往背師保之訓弗克于厥初尚賴匡救之德圖惟
厥終(拜手首至手也稽首首至地也太甲致敬於師保/其禮如此不類猶不肖也多欲則興作而亂法度)
(縱肆則放蕩而墮禮儀度就事言之也禮就身言之也/速召之急也戾罪孽災逭逃也既往已往也已往既不)
(信伊尹之言不能謹之于始庶幾正救之力以圖惟其/終也當太甲不惠阿衡之時伊尹之言惟恐太甲不聽)
(及太甲改過之後太甲之心惟恐伊尹不言夫太甲固/困而知之者然昔之迷今之復昔之晦今之明如日月)
(昬蝕一復其舊而光采炫耀萬景俱/新湯武不可及已豈居成王之下乎)輯録(古者天子尊/師重傅太甲)
(拜手稽首成王拜手稽首䟽言稽首稽留七意是首/至地之久也晉元帝拜王導至其家亦拜其妻格言)纂
註(新安胡氏曰伊尹雖謂太甲克終厥德太/甲不敢自保方賴伊尹正救以圖惟厥終)伊尹拜手
稽首曰修厥身允德協于下惟明后(伊尹致敬以復太/甲也修身則無敗)
(度敗禮之事允德則有誠身誠意之/實德誠於上協和于下惟明后然也)纂註(新安陳氏曰/惟明后與不)
(明于德相應太甲自謂不明于德尹遂以修身協下而/為明后者許與期望之豈苟然者修身本諸身者允德)
(協下徴諸庶民也誠實之德/孚契人心其身修之驗歟)先王子惠困窮民服厥命
罔有不恱並其有邦厥鄰乃曰徯我后后來無罰(此言/湯德)
(所以協下者困窮之民若己子而惠愛之惠之若子則/心之愛者誠矣未有誠而不動者也故民服其命無有)
(不得其懽心當時諸侯竝湯而有國者其鄰國之民乃/以湯為我君曰待我君我君來其無罰乎言除其邪虐)
(湯之得民心也如此即/仲虺后來其蘇之事)輯録(竝其有邦止后來無罰言/湯與彼皆有土諸侯而鄰)
(國之人乃曰云云此/可見得民心處賀孫)王懋乃德視乃厥祖無時豫怠(湯/之)
(盤銘曰苟日新日日新又日新湯之所以懋其德者如/此太甲亦當勉於其德視烈祖之所為不可頃刻而逸)
(豫怠/惰也)奉先思孝接下思恭視遠惟明聽德惟聰朕承
王之休無斁(思孝則不敢違其祖思恭則不敢忽其臣/惟亦思也思明則所視者逺而不蔽於淺)
(近思聰則所聽者德而不惑於憸邪此懋德之所/從事者太甲能是則我承王之美而無所厭斁也)輯録
(能視逺謂之明所視不逺不謂之明能聽德謂之聰所/聽非德不謂之聰視聽是物聰明是則燾視不為惡色)
(所蔽為明聽不為孫/姦人所欺為聰賀)纂註(陳氏大猷曰人君修德湏就受/病處藥之太甲前日覆湯典刑)
(不惠阿衡由不思孝思恭也既立不明背棄師訓由視/溺于近聽惑于邪也今既盡此四者則病根去而德成)
(矣尹恥君不及堯舜太甲德成尹責始盡是承王之美/於無窮也  張氏曰人志必有所準的然後能有所立)
(舜不以堯為的則不能重華孔子不以周公為的則不/能大成顔孟不以孔子為的則不能傳道統視乃厥祖)
(欲太甲以成湯為的也然新安陳氏曰伊尹提起先王/子惠而勉以視乃厥祖  後以朕承王休結之仍是以)
(先王尹躬對言以警動期望之也之愚謂太甲之心前/日隂霾昬蝕一旦天日開明迪哲  資誠不可及矣孝)
(恭明聰四者修身/之要允德之目也)
　　　太甲下纂註(陳氏大猷曰伊訓作于太甲未有/過之先尹欲預防其縱故其辭嚴)
　　　(太甲上篇作于太甲有過之時尹不欲激之而/微轉其機故其辭婉中篇作于悔過之初尹深)
　　　(自喜慰故其辭温下篇作于改過之後尹慮其/或不克終故其辭深以厲大臣格言淺深有序)
　　　(蓋如/此)
伊尹申誥于王曰嗚呼惟天無親克敬惟親民罔常懷
懷于有仁鬼神無常享享于克誠天位艱哉(申誥重誥/也天之所)
(親民之所懷鬼神之所享皆不常也惟克敬有仁克誠/而後天親之民懐之鬼神享之也曰敬曰仁曰誠者各)
(因所主而言天謂之敬者天者理之所在動靜語黙不/可有一毫之慢民謂之仁者民非元后何戴鰥寡孤獨)
(皆人君所當恤鬼神謂之誠者不誠無物誠立于此而/後神格于彼三者所當盡如此人君居天之位其可易)
(而為之哉分而言之則三合而言之一德而已太甲/遷善未幾而伊尹以是告之其才固有大過人者歟)纂
註(真氏曰敬誠仁竝言始于此/三者堯舜禹湯之正傳也)德惟治否德亂與治同
道罔不興與亂同事罔不亡終始慎厥與惟明明后(德/者)
(合敬仁誠之稱也有是德則治無是德則亂治固古人/有行之者矣亂亦古人有行之者也與古之治者同道)
(則無不興與古之亂者同事則無不亡治而謂之道者/蓋治因時制宜或損或益事未必同而道則同也亂而)
(謂之事者亡國喪家不過貨色遊畋作威殺戮等事事/同道無不同也治亂之分顧所與如何耳始而與治固)
(可以興終而與亂則亡亦至矣謹其所與終始如一惟/明明之君為然也上篇言惟明后此篇言惟明明后蓋)
(明其所已明而/進乎前者矣)纂註(真氏曰與治同道罔不興道指全/體而言如堯舜之仁湯武之義是)
(也與亂同事罔不亡事指一事而言如太康畋遊桀紂/暴虐之類是也必同道乃興宋襄公以不禽二毛自比)
(文王不知一事之同而他事之不副其能有興乎苟同/事必亡三風十愆或有其一無不亡者蓋興之難而亡)
(之易如此斯天位之所以難歟終新安陳氏曰此因尚/賴匡救圖惟厥終之説而進圖  之道也圖終之道常)
(不變其始而已終始慎其所與則不特初心之明而為/明后且悠久常保此初心之明而為明明后矣尹蓋慮)
(太甲悔艾於初而轉/移於終也故言及此)先王惟時懋敬厥德克配上帝今
王嗣有令緒尚監兹哉(敬即克敬惟親之敬舉其一以/包其二也成湯勉敬其德德與)
(天合故克配上帝今王嗣/有令緒庶幾其監視此也)纂註(新安胡氏曰些欲太/甲與湯之治同道也)若
升高必自下若陟遐必自邇(此告以進德之序也中庸/論君子之道亦謂譬如行)
(逺必自邇譬如登高必自卑進德修業之喻未有如/此之切者吕氏曰自此乃伊尹畫一以告太甲也)纂
註(新安陳氏曰觀法先王豈一蹴能至/自下自邇欲其希賢進德之有序也)無輕民事惟難
無安厥位惟危(無毋通毋輕民事而思其/難毋安君位而思其危)慎終于始(人/情)
(孰不欲善終者特安於縱欲以為今日姑若是而他日/固改之也然始而不善而能善其終者寡矣桐宫之事)
(往已今其即政臨/民亦事之一初也)有言逆于汝心必求諸道有言遜于
汝志必求諸非道(鯁直之言人所難受巽順之言人所/易從於其所難受者必求諸道不可)
(遽以逆于心而拒之於其所易從者必求諸非道不可/遽以遜于志而聽之以上五事蓋欲太甲矯乎情之偏)
(已/)輯錄(治道别無說若使人主恭儉好善有言逆于汝/心止必求諸非道如何㑹不治這别無說從古)
(來都有見成棣子/直是如此格言)纂註(陳氏大猷曰忘其言之逆順而/揆諸道之當否合道則逆者乃)
(所以為遜非道則遜者乃所以為逆前日欲縱之時尹/之言固甞逆心而臣下之言固甞有遜志者矣故復以)
(為/戒)嗚呼弗慮胡獲弗為胡成一人元良萬邦以貞(胡何/也弗)
(慮何得欲其謹思之也弗為何成欲其篤行之也元大/良善貞正也一人者萬邦之儀表一人元良則萬邦以)
(正/矣)君罔以辯言亂舊政臣罔以寵利居成功邦其永孚
于休(弗思弗為安於縱弛先王之法廢矣能思能為作/其聰明先王之法亂矣亂之為害甚於廢也成功)
(非寵利之所可居者至是太甲徳已進伊尹有退休之/志矣此咸有一徳之所以繼作也君臣各盡其道邦國)
(永信其休美也背呉氏曰上篇稱嗣王不惠于阿衡必/其言有與伊尹  違者辯言亂政或太甲所失在此罔)
(以寵利居成功已之所自處者已素定矣/下語既非泛論則上語必有為而發也)纂註(林氏曰/自古受)
(託孤之寄者於進退之際可謂至難為㓜主者類多血/氣未定趨捨未堅苟未能離師輔而不反則吾退而小)
(人乘間以進必將以辯言亂舊政而胎國家之禍矣所/以伊尹明告以堅其心而遂示以引身求退之意焉)
(陳氏曰伊尹為桐宫不得已之舉必輕寵利然後可絶/天下之疑而杜䜛賊之口使功成居之有一毫利之之)
(心則好議論者安知不以前日之事為疑乎所以作書/未終而歸志已露也  新安陳氏曰老氏曰功成而不)
(居蔡澤曰四時之序功成者去伊尹聖之任者也耕萃/之初天下何與於我自幡然從湯以後則以身任責不)
(容釋矣不幸湯崩主少不明幾覆商祚身任此責愈不/容釋矣不得已置君於桐以身攝政蓋既以身任重不)
(容不犯臣子之大不得已而非可諉其責於他人也觀/其告戒拳拳言言忠愛必以先王尹躬對言幸而太甲)
(悔過修徳遂亟復政於君欲奉身以退尹至是上無負/於先王次無負於太甲下無負於天下以身任重可以)
(釋矣由其任重恐恐不勝之心而復還耕莘囂囂自得/之身其欣幸當何如哉此而不退則寧無貪戀寵利之)
(疑置君於桐大不獲己至忠至公之本心誰白之者伊/尹可謂自任之重自處之審矣使湯有太甲為之孫而)
(無伊尹為之佐其不一再傳而斬者幾希尚何六百年/之敢望哉  愚謂伊訓作於太甲嗣位之初重在謹始)
(故曰今王嗣厥徳罔不在初太甲上篇作於不惠阿衡/之時重在謹習故曰習與性成予弗狎于弗順中篇作)
(於克終允徳之後重在懋徳故曰王懋乃徳無時豫怠/下篇申言懋徳之意重在謹終故曰終始慎厥與又曰)
(慎終于始蓋方其未悟也惟恐無以善始及其既悟也/又惟恐無以善終伊尹之於太甲先憂而喜後喜而憂)
(拳拳忠愛言有盡/而意無窮蓋如此)
　　　咸有一徳(伊尹致仕而去恐太甲徳不純一及/任用非人故作此篇亦訓體也史氏)
　　　(取其篇中咸有一徳四字/以為篇目今文無古文有)
伊尹既復政厥辟將告歸乃陳戒于徳(伊尹已還政太/甲將告老而歸)
(私邑以一徳陳戒/其君此史氏本序)曰嗚呼天難諶命靡常常厥徳保厥
位厥徳靡常九有以亡(諶信也天之難信以其命之不/常也然天命雖不常而常於有)
(徳者君徳有常則天命亦常而保厥位矣君徳不/常則天命亦不常而九有以亡矣九有九州也)纂註
(蔡氏元度曰常厥徳所謂徳惟一不常厥徳所謂徳二/三惟一為能常  新安陳氏曰一者無雜無息一可以)
(包常常則一之無間斷者也/惟純而不雜所以久而不息)夏王弗克庸徳慢神虐民
皇天弗保監于萬方啓迪有命眷求一徳俾作神主惟
尹躬暨湯咸有一徳克享天心受天明命以有九有之
師爰革夏正(上文言天命無常惟有徳則可常於是引/桀之所以失天命湯之所以得天命者證)
(之一徳純一之徳不雜不息之義即上文所謂常徳也/神主百神之主享當也湯之君臣皆有一徳故能上當)
(天心受天明命而有天下於是/改夏建寅之正而為建丑正也)輯錄(銖問咸有一徳竊/謂一者是純一而)
(不雜徳至於純一而不雜所謂至徳也所謂純一而不/雜者蓋歸於至當無二之地無纎毫私意人欲間雜之)
(猶易之恒中庸之誠也説者多以咸有一徳為君臣同/徳咸有一徳固有同徳意而一非同也言君臣皆有此)
(一徳而已先生曰此篇先言常徳庸徳後言一徳/則一者常一之謂爰革夏正只是正朔之正賀孫)非天
私我有商惟天佑于一徳非商求于下民惟民歸于一
徳(上言一徳故得天得民此言天佑/民歸皆以一徳之故蓋反復言之)徳惟一動罔不吉
徳二三動罔不凶惟吉凶不僭在人惟天降災祥在徳
(二三則雜矣徳之純則無往而不吉徳而雜則無往而/不凶僣差也惟吉凶不差在人者惟天之降災祥在徳)
(故/也)纂註(張氏曰一者純乎天理二三者雜於人欲天理/無往而不吉人欲無往而不凶以其體即凶也)
(災林氏曰降於天者為/  祥受於人者為吉凶)今嗣王新服厥命惟新厥徳終
始惟一時乃日新(太甲新服天子之命徳亦當新然新/徳之要在於有常而已終始有常而)
(無間斷是乃/所以日新也)輯録(終始惟一時乃日新這箇道理須是/常接續不已方是日新纔有閒斷便)
(不可/徳明)纂註(張氏曰此告太甲以繼湯之一徳也太甲即/位已久此自復位時言既新服受天命其徳)
(亦當俱新陳陳氏大猷曰終始惟一此言修徳之當一/也  新安  氏曰太甲復位之初自怨自艾始能自新)
(矣然終或間斷則非日新也湯之盤銘曰苟日新日日/新又日新其自儆如此仲虺之誥曰徳日新萬邦惟懐)
(仲虺告湯亦如此是日新乃太甲乃祖之家學也尹以/湯之日新望太甲必以湯之一徳勉太甲故時乃日新)
(必先之以終始惟一焉/視湯之銘發明精密)任官惟賢材左右惟其人臣為
上為徳為下為民其難其慎惟和惟一(賢者有徳之稱/材者能也左右)
(者輔弼大臣非賢材之稱可盡故曰惟其人夫人臣之/職為上為徳左右厥辟也為下為民所以宅師也不曰)
(君而曰徳者兼君道而言也臣職所係其重如此是必/其難其慎難者難於任用慎者慎於聽察所以防小人)
(也惟和惟一和者可否相濟一/者終始如一所以任君子也)輯録(問左右何所指曰/只是指親近之臣)
(任官是指任事底人也當臣為上為徳為下為民諸家/說不同不知此四為字  作如何音先生曰為字並去)
(聲為上者輔其徳而不阿其意之所欲為下者利於民/而不狥己之所安時舉賀孫因說如逢君之惡也是為)
(上而非是為徳為宫室妻妾之奉也是為下而非是為/民曰然伊尹告太甲却是與尋常人說話便恁地分明)
(恁地切身至今看時通上下皆使得至傅說告髙宗語/意却深縁髙宗賢明可以說這般話故傳說輔之說得)
(較精微伊尹告太甲前一篇許多說話却從天理窟中/抉出許多話分明說與他今看來句句是天理又云非)
(讀此如何看得道理透見得聖人許多說話都是天理/又云伊尹說得極懇切許多說話重重疊疊說了又說)
(臣論其難其慎曰君/  上下相與甚難節)纂註(林氏曰任官大臣至百執事/也左右侍御僕從之類或以)
(左右為大臣非也自古賢材在位天子左右苟非其人/則勢不兩立小人必勝君子必危欲賢材之任官非左)
(右惟其人不可也民張氏曰尹欲堯舜其君則為上為/徳可知欲堯舜其  則為下為民可知  陳氏大猷曰)
(人君莫不欲日新其徳然或不克終者由小人蠱之則/不閒斷於己亦必閒斷於人也故又告以用人之道所)
(以貴於用有徳有能而必得其人者蓋臣職在於致君/澤民為上則欲輔成君徳為下則欲澤潤生民所繫之)
(重如此任用之際其難之而不易謹之而不忽待之/協和而無乖信之専一而無二此言用人之當一也)徳
無常師主善為師善無常主協于克一(上文言用人因/推取人為善之)
(要無常者不可執一之謂師法協合也徳者善之總稱/善者徳之實行一者其本原統㑹者也徳兼衆善不主)
(於善則無以得一本萬殊之理善原於一不協於一則/無以達萬殊一本之妙謂之克一者能一之謂也博而)
(求之於不一之善約而㑹之於至一之理此聖學始終/條理之序與夫子所謂一貫者幾矣太甲至是而得與)
(聞焉亦異乎常人之改過者歟張氏/曰虞書精一數語之外惟此為精密)輯錄(問徳無常師/四句或言主)
(善人而為師若仲尼無常師之意如何荅曰非也横渠/說徳主天下之善善原天下之一最好四句二段一段)
(緊似一段徳且是大體說有吉徳有凶徳然必主於善/始為吉爾善亦且是大段説或在此為善或在彼為不)
(善或在彼為善或在此為不善或在前日則不善而今/日則為善惟須協于克一是乃為善謂以此心揆度彼)
(善耳故横渠言原則若善之原於一耳蓋善因一而後/定也徳以事言善以理言一以心言大扺此篇只是幾)
(箇一字上有精神須與細看此心纔一便終始不變而/有常也協字雖訓合字却是如此合彼之合非己相合)
(之合與禮記協於分藝書協時月正日之協同義蓋若/揆度參驗之意耳張敬夫謂虞書精一四句與此為尚)
(書語之最精密者而虞書為尤精大雅此言於天下之/徳無一定之師惟善是從則凡有善皆可師也於天下)
(之善無一定之主惟一其心則其所取者無不善矣協/猶齊也如所謂協時月  徳無常師四句上兩句是教)
(人以其所師下兩句是教人以其所擇善而為之師協/道夫問協于克一莫是能主一則自然契於善否曰)
(字難說只是箇比對裁斷之意蓋如何知得這善不善/須是自身主宰得定始得蓋有主宰則是非善惡瞭然)
(於心目間合於此者便是不合者便不是横渠云徳主/天下之善善原天下之一這見得他説得極好處蓋從)
(一中流出者無有不善所以伊尹從前面説來便有此/意曰常厥徳曰庸徳曰一徳常庸一只是一箇蜚卿謂)
(一恐是専一之一曰如此則絶説不來道夫曰上文自/謂徳惟一動罔不吉徳二三動罔不凶纔尺度不定今)
(日長些子明日短些子便二三道夫曰到底説得來只/是箇定則明明則事理見不定則擾擾擾擾則事理昬)
(雜而不識矣曰只是如此曰看得道理多便於這般所/在都寛平開豁都無碍塞如蜚卿恁地理㑹數日却是)
(恁地這便是看得不多多少被他這箇十六字碍又曰/今若理㑹不得且只看自家毎日一與不一時便見要)
(之今却正要人恁地理㑹不得又思量但只當如横渠/所謂濯去舊見以來新意且放下着許多説話只將這)
(四句來平看便自見又曰這四句極好看南軒云自人/心惟危道心惟微數語外惟此四句好但舜大聖人言)
(語渾淪伊尹之言較露鋒鋩得些這説得也好頃之又/曰舜之言如春生伊尹之言如秋殺道夫問横渠之言)
(如何曰一故善一者善之原也善無常主如言前日之/受非也協于克一如言皆是也蓋均是善但易地有不)
(同者故無常主必是合于一乃為至善一者純於理而/無二三之謂一則無私欲而純乎義理矣  問善字不)
(知主何而言曰這/只是主良心道夫)纂註(陳氏大猷曰有專一之一終始/惟一是也有統一之一協于克)
(一是也無一善之或遺無一息之或問然後盡一徳之/全體尹既言惟一之㫖復明協一之義徳之所在初無)
(常師几至於善皆所當師謂博而取之也善有萬端亦/無常主必貴協合統㑹于克一之地謂一以貫之也)
(新安陳氏曰理之一本萬殊處擇之貴乎精理之萬殊/一本處融之貴乎一徳無常師主善為師精以擇之也)
(即所謂惟精也善無常主協于克一一以貫之也即所/謂惟一也南軒張子謂精一數語外惟此最為精密深)
(味之伊尹之言即自惟精惟一充廣之也伊尹樂堯舜/之道淵源甚逺學識甚精今復摘舜禹授受之微㫖以)
(告太甲其欲使是君為堯舜之/君之心至老不變也如此夫)俾萬姓咸曰大哉王言
又曰一哉王心克綏先王之禄永厎烝民之生(人君惟/其心之)
(一故其發諸言也大萬姓見其言之大故能知其心之/一感應之理自然而然以見人心之不可欺而誠之不)
(可掩也祿者先王所守之天禄也烝/衆也天祿安民生厚一徳之效驗也)纂註(陳氏大猷曰/咸曰見頌之)
(無間又曰見/頌之無己)嗚呼七世之廟可以觀徳萬夫之長可以
觀政(天子七廟三昭三穆與太祖之廟七七廟親盡則/遷必有徳之主則不祧毁故曰七世之廟可以觀)
(徳天子居萬民之上必政教有以深服乎人而後萬民/悦服故曰萬夫之長可以觀政伊尹歎息言徳政修否)
(見於後世服乎當時/有不可掩者如此)后非民罔使民非后罔事無自廣
以狹人匹夫匹婦不獲自盡民主罔與成厥功(罔使罔/事即上)
(篇民非后罔克胥匡以生后非民罔以辟四方之意申/言君民之相須者如此欲太甲不敢忽也無毋同伊尹)
(又言君民之使事雖有貴賤不同至于取人為善則初/無貴賤之間蓋天以一理賦之於人散為萬善人君合)
(天下之萬善而後理之一者可全也苟自大而狹人匹/夫匹婦有一不得自盡於上則一善不備而民主亦無)
(與成厥功矣伊尹於篇終致其警戒之意而言外之㫖/則又推廣其所謂一者如此蓋道體之純全聖功之極)
(致也甞因是言之以為精粹無雜者一也終始無間者/一也該括萬善者一也一者通古今達上下萬化之原)
(萬事之幹語其理則無二語其運則無息語其體則并/包而無所遺也咸有一徳之書而三者之義悉備前乎)
(伏羲堯舜禹湯後乎文/武周公孔子同一揆也)纂註(新安陳氏曰觀徳觀政欲/太甲致謹於修徳行政之)
(際也徳則一徳政則一徳之見於行事者又謂一徳雖/全尤不可以自足矜心一生而匹夫匹婦有懐不得以)
(自盡則一善之或遺即一徳之有虧何以大有成於天/下哉此節言后非民民非后及不可使匹夫匹婦不獲)
(自盡其與舜命禹以精一而末及於衆非后何戴后非/衆罔與守邦四海困窮天禄永終者亦有合焉伊尹之)
(學其樂堯舜之道/而有得豈不信哉)
　　　盤庚上(盤庚陽甲之弟自祖乚都耿圮於河水/盤庚欲遷於殷而大家世族安土重遷)
　　　(胥動浮言小人雖蕩析離居亦惑於利害不適/有居盤庚喻以遷都之利不遷之害上中二篇)
　　　(未遷時言下篇既遷後言王氏曰上篇告羣臣/中篇告庶民下篇告百官族姓左傳謂盤庚之)
　　　(誥實誥體也三篇今文古文/皆有但今文三篇合為一)輯錄(盤庚更没理/㑹從古相傳)
　　　(來如經傳所引用皆此書之文但不知何故説/得都無頭且如今要誥諭民閒一二事做得幾)
　　　(句如此他曉得曉不得只為説道要遷更不説/道自家如何要遷如何不可以不遷萬民是因)
　　　(甚不要遷要得人遷也須説出利言今更不説/賀孫顯道曰商書又却較分明曰商書亦只有)
　　　(數篇如此盤庚依舊難曉曰盤庚却好曰不知/怎生地盤庚抵死要恁地遷那都若曰有水患)
　　　(也不曽見大故為害曰他不復更説那事頭只/是常時小民被害而大姓之屬安於土而不肯)
　　　(遷故説得如此多元徳問盤庚如何曰不可曉/如古我先王將  于前功至嘉績于朕邦全無)
　　　(意義又當時遷都更不明説遷之為利不遷之/為害如中篇又説神説鬼若使如今誥令如此)
　　　(好一場大鶻突尋常讀尚書讀了太甲伊訓咸/有一徳便着鞔過盤庚却看説命然髙宗肜日)
　　　(亦難看要之讀尚書可通則/通不可通姑置之人傑)纂註(史記盤庚祖/乙之曾孫也)
　　　(歴祖乙子祖辛祖辛子開甲開甲弟祖丁開甲/子南庚祖丁子陽甲及盤庚凡七王都耿矣亳)
　　　(殷亳之殷地殷者亳之别名在河南耿在河北/  呉氏曰此書説者多言某篇為告臣某篇為)
　　　(告民某篇為兼告臣民以余觀之臣民並集之/時固不當呼臣與言而使民不與聞又呼民與)
　　　(言而使臣不與聞特以遷都之利反覆開論事/之繫乎臣者主臣言之事之繫乎民者主民言)
　　　(之君心初無適莫臣民皆欲其盡曉也常林氏/曰遷都利害甚明而臣民傲上從康誠  情所)
　　　(不堪盤庚諄複懇到曉以利害禍福之理不啻/如慈母之於子非優游不斷不能奮其剛决也)
　　　(蓋從容開諭使其曉然中心悦從以共享安利/而無絲毫之牵強所以為王者之政也又曰耿)
　　　(地障塞沃饒易以致富富家巨室久居殖貨閭/閻細民則苦蕩析離居今遷亳乃小民之利而)
　　　(巨室所不欲故為浮言以/摇民情此三篇所由作也)
盤庚遷于殷民不適有居率籲衆慼出矢言(殷在河南/偃師適往)
(籲呼矢誓也史臣言盤庚欲遷于殷民不肯往適有居/盤庚率呼衆憂之人出誓言以喻之如下文所云也周)
(氏曰商人稱殷以盤庚始自此以前惟稱商自/盤庚遷都之後於是殷商兼稱或只稱殷也)曰我王
來既爰宅于兹重我民無盡劉不能胥匡以生卜稽曰
其如台(曰盤庚之言也劉殺也盤庚言我先王祖乙來/都於耿固重我民之生非欲盡致之死也民適)
(不幸蕩析離居不能相救以生稽之於卜亦/曰此地無若我何言耿不可居决當遷也)纂註(新安/陳氏)
(曰既爰宅于兹以下疑有闕文兹指耿邑當有説水患/之語然後繼以重我民無盡劉今所以欲遷者蓋重我)
(民生無盡殺之此地之理此地蕩析於水既君民不得/相正以生矣所以卜以稽之而必遷也  孔氏曰其如)
(台其如我所行爰林氏曰古者將遷國必考之卜如緜/詩曰爰始爰謀  契我龜曰止曰時築室于茲衛文楚)
(邱之遷亦曰降觀于/桑卜云其吉是也)先王有服恪謹天命兹猶不常
寧不常厥邑于今五邦今不承于古罔知天之斷命矧
曰其克從先王之烈(服事也先王有事恪謹天命不敢/違越先王猶不敢常安不常其邑)
(于今五遷厥邦矣今不承先王而遷且不知上天之斷/絶我命况謂其能從先王之大烈乎詳此言則先王遷)
(徙亦必有稽卜之事仲丁河亶甲篇逸不可考矣五邦/漢孔氏謂湯遷亳仲丁遷囂河亶甲居相祖乙居耿并)
(盤庚遷殷為五邦然以下文今不承于古文勢考之則/盤庚之前當自有五遷史記言祖乙遷邢或祖乙兩遷)
(也/)纂註(薛氏曰不遷故罔知天之斷命則遷乃天欲永/我命也不遷故不克從先王之烈則遷乃欲紹)
(復先王之業也人陳氏經曰命在天而曰恪謹天命天/其永命何也古  以當然之理為命而不以或然之數)
(為命勅天之命祈天永命皆自已而言之使盤庚不遷/都而苟安于耿民不聊生國將滅亡而歸之命可乎)
(林氏曰一亳不應湯都盤庚遷而謂之二邦太史公謂/祖乙自耿遷邢汲冢紀年謂祖乙遷奄此不可據意者)
(更有遷而史失之歴/世久逺不可臆决也)若顛木之有由蘖天其永我命于
兹新邑紹復先王之大業厎綏四方(顛仆也由古文作/㕀木生條也顛木)
(譬耿由蘖譬殷也言今自耿遷殷若已仆之木而復生/也天其將永我國家之命于殷以繼復先王之大業而)
(致安四/方乎)纂註(魏氏曰書言由蘖由字左氏傳註木再萌/芽謂之由故云楚其復由又昭八年今在)
(析木之津猶將復由曰韻書蘖本作􁆧今作枿書由蘖/孟萌蘖皆作蘖李巡  枿槁木之餘也郭璞云晋衛之)
(間曰枿馬云顛木而肄生曰枿諸徐氏曰謂己倒之木/更生孫枝也  吕氏曰京師為  夏本國都定則四方)
(安矣盤陳氏大猷曰承天命復祖業綏四方/三者  庚圖遷之本意故史總述于篇首)盤庚斆于
民由乃在位以常舊服正法度曰無或敢伏小人之攸
箴王命衆悉至于庭(斆教服事箴規也耿地㵼鹵墊隘/而有沃饒之利故小民苦於蕩析)
(離居而巨室則總于貨寳惟不利於小民而利於巨室/故巨室不悦而胥動浮言小民眩於利害亦相與咨怨)
(間有能審利害之實而欲遷者則又往往為在位者之/所排擊阻難不能自達於上盤庚知其然故其教民必)
(自在位始而其所以教在位者亦非作為一切之法以/整齊之惟舉先王舊常遷都之事以正其法度而已然)
(所以正法度者亦非有他馬惟曰使在位之臣無或敢/伏小人之所箴規焉耳蓋小民患㵼鹵墊隘有欲遷而)
(以言箴規其上者汝母得遏絶而使不得自達也衆者/臣民咸在也史氏將述下文盤庚之訓語故先發此)
纂註(陳氏大猷曰法度如朝市室廬之營建道路頓宿/之部分去舊即新之區畫之類又曰遵故事則人)
(情不駭達微辭則人情不壅/此遷都之大綱史特先舉之)王若曰格汝衆予告汝訓
汝猷黜乃心無傲從康(若曰者非盡常時之言大意若/此也汝猷黜乃心者謀去汝之)
(私心也無與毋同毋得傲上之命從已之安蓋傲上則/不肯遷從康則不能遷二者所當黜之私心也此雖盤)
(庚對衆之辭實為羣臣而/發以斆民由在位故也)纂註(王氏曰凡言若曰或史/述上㫖而代作非其自)
(言而陳氏經曰當謀去其傲上從康之心傲上者違王/命  不肯從從康者懐久安而不為後日慮當時羣臣)
(所以不遷其病根在此二者故直指其病而戒之乃陳/氏梅叟曰盤庚戒諭羣臣惟汲汲於治其心耳黜  心)
(再見於首篇永肩一心申嚴於中篇不宣乃心恐迂乃/心不暨予同心有戕在乃心各設中于乃心又條見于)
(中篇至于歴告朕志心腹腎/腸皆敷焉無非開心諭之也)古我先王亦惟圖任舊人
共政王播告之修不匿厥指王用丕欽罔有逸言民用
丕變今汝聒聒起信險膚予弗知乃所訟(逸過也盤庚/言先王亦惟)
(謀任舊人共政王播告之修則奉承于内而能不隠匿/其指意故王用大敬之宣化于外又無過言以惑衆聽)
(故民用大變今爾在内則伏小人之攸箴在外則不和/吉言于百姓譊譊多言凡起信於民者皆險陂膚淺之)
(説我不曉汝所言果何謂也詳此所謂舊人者世臣舊/家之人非謂老成人也蓋沮遷都者皆世臣舊家之人)
(下文人惟求/舊一章可見)纂註(王氏炎曰訟爭辯也王新安陳氏曰/民用丕變以前謂先  時世家舊人)
(能使上敬下化如此下/文責今世家不能然也)非予自荒兹徳惟汝含徳不惕
予一人予若觀火予亦拙謀作乃逸(荒廢也逸過失也/盤庚言非我輕易)
(遷徙自荒廢此徳惟汝不宣布徳意不畏懼於我我視/汝情明若觀火我亦拙謀不能制命而成汝過失也)
纂註(新安陳氏曰含徳掩晦遮蔽意與不匿厥指正相/反不惕一人即傲上也成乃安逸即從康也)
若網在綱有條而不紊若農服田力穡乃亦有秋(紊亂/也綱)
(舉則目張喻下從上小從大申前無傲之戒勤於田畝/則有秋成之望喻今雖遷徙勞苦而有永建乃家之利)
(申前從/康之戒)汝克黜乃心施實徳于民至于婚友丕乃敢大
言汝有積徳(蘇氏曰商之世家大族造言以害遷者欲/以苟悦小民為徳也故告之曰是何徳之)
(有汝曷不去汝私心施實徳于民與汝婚姻僚友乎勞/而有功此實徳也汝能勞而有功則汝乃敢大言曰我)
(有積徳曰積徳云者亦指世家大/族而言申前汝猷黜乃心之戒)纂註(蕭氏曰言不欲/遷者徒為順民)
(之虚名遷則為安民之實徳患李氏杞曰言不遷似姑/息若可以得虚譽然民被水  而不救豈實徳乎無實)
(徳及民乃敢大言欺衆謂自汝祖世有積徳及民可乎/  林氏曰黜私心而施實徳欲其愛人以徳而不以不)
(遷之姑息為愛也世夏氏曰先王時汝祖父率民以遷/今汝又率民遷是  有積徳及人也  陳氏大猷曰不)
(遷則狥人情而患在後雖若愛民實害民也遷則若拂/人情而利在後雖若勞民實福民也在位以使民不遷)
(為有徳於民故戒之如此此章總告以利下二章分告/以害  新安陳氏曰前言猷黜乃心此言克黜乃心是)
(前言所謀為之者今真能/為之矣所以賛其决也)乃不畏戎毒于逺邇惰農自
安不昬作勞不服田畝越其罔有黍稷(戎大昬強也汝/不畏沉溺大害)
(於逺近而憚勞不遷如怠惰之農不強力為勞苦之事/不事田畝安有黍稷之可望乎此章再以農喻申言從)
(康之/害)纂註(唐孔氏曰惰農對上服田力穡而反言之成/林氏曰此篇文勢大扺反覆辯論皆相顧)
(文既曰若農服田力穡乃亦有秋又曰惰農自安不昬/作勞不服田畝越其罔有黍稷既曰予若觀火又曰若)
(火之燎于原文雖渙散而意則相屬以是知盤庚之言/雖佶屈聱牙不可遽曉然反覆求之於人情甚近也)
汝不和吉言于百姓惟汝自生毒乃敗禍姦宄以自災
于厥身乃既先惡于民乃奉其恫汝悔身何及相時憸
民猶胥顧于箴言其發有逸口矧予制乃短長之命汝
曷弗告朕而胥動以浮言恐沈于衆若火之燎于原不
可嚮邇其猶可撲滅則惟爾衆自作弗靖非予有咎(吉/好)
(也先惡為惡之先也奉承恫痛相視也憸民小民也逸/口過言也逸口尚可畏况我制爾生殺之命可不畏乎)
(恐謂恐動之以禍患沉謂沈陷之於罪惡不可嚮邇其/猶可撲滅者言其勢熖雖盛而殄滅之不難也靖安咎)
(過也則惟爾衆自為不安非我有過/也此章反覆辯論申言傲上之害)纂註(林氏曰不導/民以遷而先)
(不樂遷民亦從之是謂先惡利陳氏大猷曰恫痛不急/去之乃奉而養之猶安其危  其菑之意既先惡於始)
(又䕶病於今後雖悔之身無及矣汝張氏曰毒曰自生/禍敗姦宄曰自災言非自外來皆  自取之罪也)
遲任有言曰人惟求舊器非求舊惟新(遲任古之賢人/蘇氏曰人舊則)
(習器舊則敝當常使舊人用新器也今案盤庚所引其/意在人惟求舊一句而所謂求舊者非謂老人但謂求)
(人於世臣舊家云爾詳下文意可見若/以舊人為老人又何侮老成人之有)纂註(唐孔氏曰/鄭云遲任)
(古之賢史文張氏曰器惟新者但以證人求/舊爾故下  繼以乃祖父非以器喻新邑也)古我先王
暨乃祖乃父胥及逸勤予敢動用非罰世選爾勞予不
掩爾善兹予大享于先王爾祖其從與享之作福作災
予亦不敢動用非徳(胥相也敢不敢也非罰非所當罰/也世非一世也勞勞于王家也掩)
(蔽也言先王及乃祖乃父相與同其勞逸我豈敢動用/非罰以加汝乎世簡爾勞不蔽爾善兹我大享于先王)
(爾祖亦以功而配食於廟先王與爾祖父臨之在上質/之在旁作福作災皆簡在先王與爾祖父之心我亦豈)
(敢動用非徳/以加汝乎)纂註(孔氏曰古功臣配食于廟方新安陳/氏曰配對也大勲勞之人  得配食)
(非遍及有功者此言與享如周禮司勲凡有功者祭於/大烝耳盤庚縂告羣臣豈盡皆配享乎  孫氏曰前言)
(胥及逸勤則曰乃祖乃父此與享止曰乃祖蓋逸勤不/止一人配享則非有功之祖不與也  陳氏大猷曰此)
(以羣臣世有勲勞與國同休戚者感動之乃申言前圖/任舊人之意謂汝從我遷我固不敢用非罰加汝執迷)
(不遷亦不敢用非徳福汝又承上文撲滅/之言以起意而以威恐之以賞勸之也)予告汝于難
若射之有志汝無侮老成人無弱孤有幼各長于厥居
勉出乃力聴予一人之作猷(難言謀遷徒之難也蓋遷/都固非易事而又當時臣)
(民傲上從康不肯遷徒然我志决遷若射者之必於中/有不容但已者弱少之也意當時老成孤幼皆有言當)
(遷者故戒其老成老不可侮孤幼者不可少之也爾臣/各謀長逺其居勉出汝力以聴我一人遷徙之謀也)
纂註(王氏炎曰我告汝以遷非易也如射之有志定而/後發發而期於必中豈甞試其有成哉  孔氏曰)
(不用老成人之言而遷是侮之/不遷則孤幼他日受害是弱之)無有逺邇用罪伐厥死
用徳彰厥善邦之臧惟汝衆邦之不臧惟予一人有佚
罰(用罪猶言為惡用徳猶言為善也伐猶誅也言無有/逺近親踈凡伐死彰善惟視汝為惡為善如何爾邦)
(之善惟汝衆用徳之故邦之不/善惟我一人失罰其所當罰也)纂註(曽氏曰用罪猶曰/用罰用徳猶曰用)
(賞/死)　(陳氏大猷曰死者刑之重舉重故言/張氏曰不從遷者罪也從遷者善也)凡爾衆其惟
致告自今至于後日各恭爾事齊乃位度乃口罰及爾
身弗可悔(致告者使各相告戒也自今以徃各敬汝事/整齊汝位法度汝言不然罰及汝身不可悔)
(也/)纂註(吕氏曰其惟致告當時所諭惟造在王庭者故/欲其轉相告語也  孫氏曰恭爾事則無傲上)
(齊乃位則無從康度乃口則無浮言三者盤庚所深戒/也  吕氏曰三書反覆折難須於包容處看其度量於)
(委曲訓誥處看其恩意於規畫纎悉處看其措置言林/氏曰使盤庚驅以刑罰而使之遷誰敢違之今其  乃)
(若有所甚畏者蓋得天下有道得其民也得其民者得/其心也得其心不過所欲與之聚爾今之遷惟欲聚民)
(所欲而已苟以勢力與臣民較以失人心雖能强之使/遷而民心已離矣故寕為優游不忍之辭閒諭其心使)
(知吾之本意既不失民之心亦不害吾之遷此盤庚所/以為仁也  陳氏大猷曰世主之懦者惟知狥人事所)
(當為慮拂人情而輙沮其果者惟知狥己事苟當為遽/拂人情而不恤二者皆非也盤庚内不失己外不失人)
(所以為/兩全歟)
　　　盤庚中
盤庚作惟渉河以民遷乃話民之弗率誕告用亶其有
衆咸造勿䙝在王庭盤庚乃登進厥民(作起而将遷之/辭殷在河南故)
(渉河誕大亶誠也咸造皆至也勿褻戒其毋得褻慢也/此史氏之言蘇氏曰民之弗率不以政令齊之而以話)
(言曉之盤/庚之仁也)纂註(吕氏曰已離舊邦未至新邑則王庭蓋/道路行宫如周禮掌次是也班次臣在)
(前民在後故升進/其民於前而告之)曰明聴朕言無荒失朕命(荒廢/也)嗚呼
古我前后罔不惟民之承保后胥慼鮮以不浮于天時
(承敬也蘇氏曰古者謂過為浮浮之言勝也后既無不/惟民之敬故民亦保后相與憂其憂雖有天時之災鮮)
(不以人力勝之也林氏曰憂民之憂者民亦憂其憂罔/不惟民之承憂民之憂也保后胥慼民亦憂其憂也)
纂註(新安陳氏曰承奉順之意/蘇氏訓為敬𫝊從之恐非)殷降大虐先王不懐厥
攸作視民利用遷汝曷弗念我古后之聞承汝俾汝惟
喜康共非汝有咎比于罰(先王以天降大虐不敢安居/其所興作視民利當遷而已)
(爾民何不念我以所聞先王之事凡我所以敬汝使汝/者惟喜與汝同安爾非為汝有罪比于罰而謫遷汝也)
予若籲懐兹新邑亦惟汝故以丕從厥志(我所以招呼/懐來于此新)
(邑者亦惟以爾民蕩析離居之故欲承汝俾汝康共以/大從爾志也或曰盤庚遷都民咨胥怨而此以為丕從)
(厥志何也蘇氏曰古之所謂從衆者非從其口之所不/樂而從其心之所不言而同然者夫趨利而避害捨危)
(而就安民心同然也殷亳之遷實斯民所利特其一時/為浮言摇動怨咨不樂使其即安危利害之實而反求)
(其心則固其/所大欲者矣)今予將試以汝遷安定厥邦汝不憂朕心
之攸困乃咸大不宣乃心欽念以忱動予一人爾惟自
鞠自苦若乘舟汝弗濟臭厥載爾忱不屬惟胥以沈不
其或稽自怒曷瘳(上文言先王惟民之承而民亦保后/胥慼今我亦惟汝故安定厥邦而汝)
(乃不憂我心之所困乃皆不宣布腹心欽念以誠感動/於我爾徒為此紛紛自取窮苦譬乘舟不以時濟必敗)
(壊其所資今汝從上之誠間斷不屬安能有濟惟相與/以及沈溺而已詩曰其何能淑載胥及溺正此意也利)
(害若此爾民而罔或稽察焉是/雖怨疾忿怒何損於困苦乎)汝不謀長以思乃災汝
誕勸憂今其有今罔後汝何生在上(汝不為長乆之謀/以思其不遷之災)
(是汝大以憂而自勸也孟子曰安其危而利其災樂其/所以亡勸憂之謂也有今猶言有今日也罔後猶言無)
(後日也上天也今其有今罔後是天斷棄汝命汝有何/生理於天乎下文言迓續乃命于天蓋相首尾之辭)
今予命汝一無起穢以自臭恐人倚乃身迂乃心(爾民/當一)
(心以聼上無起穢惡以自臭敗恐浮言之人倚/汝之身迂汝之心使汝邪僻而無中正之見也)予迓續
乃命于天予豈汝威用奉畜汝衆(我之所以遷都者正/以迊續汝命于天予)
(豈以威脅汝哉用/以奉養汝衆而已)予念我先神后之勞爾先予丕克羞
爾用懐爾然(神后先王也羞養也即上文畜養之意言/我思念我先神后之勞爾先人我大克羞)
(養爾者用懐/念爾故也)失于政陳于兹髙后丕乃崇降罪疾曰曷
虐朕民(陳乆崇大也耿圮而不遷以病我民是失政而/久于此也髙后湯也湯必大降罪疾于我曰何)
(為而虐害我民蓋人君不/能為民圖安是亦虐之也)汝萬民乃不生生暨予一人
猷同心先后丕降與汝罪疾曰曷不暨朕㓜孫有比故
有爽徳自上其罰汝汝罔能迪(樂生興事則其生也厚/是謂生生先后泛言商)
(之先王也幼孫盤庚自稱之辭比同事也爽失也言汝/民不能樂生興事與我同心以遷我先后大降罪疾於)
(汝曰汝何不與朕幼小之孫同遷乎故汝/有失徳自上其罰汝汝無道以自免也)古我先后既
勞乃祖乃父汝共作我畜民汝有戕則在乃心我先后
綏乃祖乃父乃祖乃父乃斷棄汝不救乃死(既勞乃祖/乃父者申)
(言勞爾先也汝共作我畜民者汝皆為我所畜之民也/戕害也綏懐來之意謂汝有戕害在汝之心我先后固)
(已知之懐來汝祖汝父汝祖/汝父亦斷棄汝不救汝死也)兹予有亂政同位具乃貝
玉乃祖乃父丕乃告我髙后曰作丕刑于朕孫迪髙后
丕乃崇降弗祥(亂治也具多取而兼有之謂言若我治/政之臣所與共天位者不以民生為念)
(而務富貝玉者其祖父亦告我成湯作丕刑于其子孫/啓成湯丕乃崇降弗祥而不赦也此章先儒皆以為責)
(臣之辭然詳其文勢曰兹予有亂政同位則亦對民庶/責臣之辭非直為羣臣言也案上四章言君有罪民有)
(罪臣有罪我髙后與爾民臣祖父一以義斷之無所赦/也王氏曰先王設教因俗之善而導之反俗之惡而禁)
(之方盤庚時商俗衰士大夫棄義即利故盤庚以具貝/玉為戒此反其俗之惡而禁之者也自成周以上莫不)
(事死如事生事亡如事存故其俗皆嚴鬼神以經考之/商俗為甚故盤庚特稱先后與臣民之祖父崇降罪疾)
(為告此因其俗之/善而導之者也)輯録(銖問盤庚言其先王與其羣臣/之祖父若眞有物在其上降災)
(降罰與之周旋從事於日用之間者銖竊謂此亦大槩/言理之所在質諸鬼神而無疑爾而殷俗尚鬼故以其)
(深信者導之夫豈亦眞有一物邪乞賜垂誨先生曰鬼/神之理聖人葢難言之謂眞有一物固不可謂非眞有)
(一物亦不可若未能曉/然見得且闕之可也)纂註(新安陳氏曰神后言神靈/在天髙后言功徳崇髙與)
(先后皆指先王之遷都者言之大意言我不率民以遷/先王必罪我汝不從上以遷不特先王罪汝汝之祖父)
(亦禍/汝矣)嗚呼今予告汝不易永敬大恤無胥絶逺汝分猷
念以相從各設中于乃心(告汝不易即上篇告汝于難/之意大恤大憂也今我告汝)
(以遷都之難汝當永敬我之所大憂念者君民一心然/後可以有濟苟相絶逺而誠不屬則殆矣分猷者分君)
(之所圖而共圖之分念者分君之所念而共念之相從/相與也中者極至之理各以極至之理存于心則知遷)
(徙之議為不可易而不為/浮言横議之所動摇也)纂註(新安陳氏曰告汝不易/一說告汝于難之意一)
(說告汝者一定不易矣中者人心同然之理何待於設/正緣羣臣徇於私情之一偏則中之理亡矣汝不當偏)
(為私己計當分汝所謀所念以從上各設中理于心則/明見利害自有不偏之準在於胷中不至於偏私矣不)
(設中于心則人必/倚汝身迂汝心也)乃有不吉不迪顚越不恭暫遇姦宄
我乃劓殄滅之無遺育無俾易種于兹新邑(乃有不善/不道之人)
(顚隕踰越不恭上命者及暫時所遇為姦為宄刧掠行/道者我小則加以劓大則殄滅之無有遺育毋使移其)
(種于此新邑也遷徙道路艱關恐姦/人乘隙生變故嚴明號令以告敕之)徃哉生住今予將
試以汝遷永建乃家(徃哉往新邑也言遷徙之時人懐/舊土之念而未見新居之樂故再)
(以生生勉之振起其怠惰而作其趨事也試用也/今我將用汝遷永立乃家為子孫無窮之業也)纂註
(新安陳氏曰生生生養不窮之道也末二句應前今予/將試以汝遷安定厥邦前以邦言此以家言互文見意)
(民惟邦本本固邦寧必民/家永建而後邦國安定也)
　　　盤庚下
盤庚既遷奠厥攸居乃正厥位綏爰有衆(盤庚既遷新/邑定其所居)
(正君臣上下之位慰勞臣民遷徙之/勞以安有衆之情也此史氏之言)曰無戲怠懋建大
命(曰盤庚之言也大命非常之命也遷國之初臣民上/下正當勤勞盡瘁趨事赴功以為國家無窮之計故)
(盤庚以無戲怠戒/之以建大命勉之)纂註(陳氏大猷曰當時傲上從康戲/怠乃其故習末遷則憚以為難)
(既遷則苟以為足未必不謂不必更勉而自可以永命/矣命雖在天建立之在我必懋勉而後能立大命必無)
(戲怠而後能懋勉故首以無戲/怠矯其舊習而新其精神也)今予其敷心腹腎腸歴
告爾百姓于朕志罔罪爾衆爾無共怒恊比讒言予一
人(歴盡也百姓畿内民庶/百官族姓亦在其中)纂註(新安陳氏曰朕志下文/所言是也意前日浮言)
(之徒必有唱為事定後有罪責之說/者故以此言釋衆疑而絶謗䜛也)古我先王将多于
前功適于山用降我凶德嘉績于朕邦(古我先王湯也/適于山徃于亳)
(也契始居亳其後屢遷成湯欲多于前人之功故復往/居亳案立政三亳鄭氏曰東成臯南轘轅西降谷以亳)
(依山故曰適于山也降下也依山地髙水下而/無河圯之患故曰用下我凶徳嘉績美功也)纂註(王/氏)
(炎曰自此至用宏兹賁言所以遷之意以諭臣民也自/邦伯師長至篇終既遷之後言欲為之意以望羣臣也)
(此所謂朕志也甫愚案立/政三亳又本皇  謐說)今我民用蕩析離居罔有定
極爾謂朕曷震動萬民以遷(今耿為河水圯壊沈溺墊/隘民用蕩析離居無有定)
(止將陷于凶徳而莫之救爾/謂我何故震動萬民以遷也)肆上帝將復我髙祖之德
亂越我家朕及篤敬恭承民命用永地于新邑(乃上天/將復我)
(成湯之德而治及我國家我與一二篤/敬之臣敬承民命用長居于此新邑也)肆予沖人非廢
厥謀弔由靈各非敢違卜用宏兹賁(沖童弔至由用靈/善也宏賁皆大也)
(言我非廢爾衆謀乃至用爾衆謀之善者指當時臣民/有審利害之實以為當遷者言也爾衆亦非敢固違我)
(卜亦惟欲宏大此大業爾言爾衆亦非有他意也葢盤/庚於既遷之後申彼此之情釋疑懼之意明吾前日之)
(用謀畧彼既往之傲惰委曲忠厚之意藹然於言辭之/表大事以定大業以興成湯之澤於是而益永盤庚其)
(賢矣/哉)纂註(張氏曰盤庚非特不廢人謀卜者鬼謀亦不/敢違之是人謀鬼謀皆以為當遷  蘇氏曰)
(賁飾也宏大此郊廟朝市之餙與陳氏傅良曰各非敢/違卜君民匹敵之言也葢曰吾  汝皆非私意各惟卜)
(是用以求其宏大藩飾之事爾弔新安陳氏曰此篇如/多于前功以下朱子本疑之如  由靈宏兹賁等語實)
(難曉姑依前/註觀之可也)嗚呼邦伯師長百執事之人尚皆隱哉(隱/痛)
(也盤庚復歎息言爾諸侯公卿百執/事之人庶幾皆有所隐痛於心哉)予其懋簡相爾念
敬我衆(相爾雅曰導也我懋勉簡擇/導汝以念敬我之民衆也)朕不肩好貨敢恭
生生鞠人謀人之保居敘欽(肩任敢勇也鞠人謀人未/詳或曰鞠養也我不任好)
(賄之人惟勇於敬民以其生生為念使鞠人/謀人之保居者吾則叙而用之欽而禮之也)今我既羞
告爾于朕志若否罔有弗欽(羞進也若者如我之意即/敢恭生生之謂否者非我)
(之意即不肩好貨之謂二者爾/當深念無有不敬我所言也)無總于貨寳生生自庸
(無毋同總聚也庸民功也此則直/戒其所不可為勉其所當為也)式敷民德永肩一心
(式敬也敬布為民之徳永任一心欲其乆而不替也盤/庚篇終戒勉之意一節嚴於一節而終以無窮期之盤)
(庚其賢矣哉蘇氏曰民不恱而猶為之先王未之有也/祖乙圮于耿盤庚不得不遷然使先王處之則動民而)
(民不懼勞民而民不怨盤庚徳之衰也其所以信於民/者未至故紛紛如此然民怨誹逆命而盤庚終不怒引)
(咎自責益開衆言反復告諭以口舌代斧鉞忠厚之至/此殷之所以不亡而復興也後之君子厲民以自用者)
(皆以盤庚藉口/予不可以不論)纂註(新安陳氏曰此篇始曰歴告爾百/姓于朕志終曰今我既羞告爾于)
(朕志若否始以朕志告百姓終以朕志告羣臣明示一/人之心以通臣民千萬人之心告民以朕志者以釋其)
(疑懼之情告臣以朕志者欲其審好惡之辨前日羣臣/唱浮言以惑民者傲上從康其病證也具乃貝玉其病)
(根也今雖已遷而病證猶未退病根猶未除故始曰無/戯怠以革傲上從康之病證終曰不肩好貨無總貨實)
(使除具乃貝玉之病根然後上能敬君命下/能仁民生而可以永建國家無窮之基矣)
　　　説命上(説命記髙宗命傅説之言命之曰以下/是也猶蔡仲之命㣲子之命後世命官)
　　　(制詞其原盖出於此上篇記得説命相之辭中/篇記説為相進戒之辭下篇記説論學之辭總)
　　　(謂之命者髙宗命説實三篇之/綱領故總稱之今文無古文有)輯録(聞傅説版/築亦讀書)
　　　(否曰不曽讀書如何有/説命三篇之文徳明)纂註(史記髙宗盤庚弟/小乙之子也名武)
　　　(丁以夢得説於傅險中遂/以傅險姓之號曰傅説)
王宅憂亮隂三祀既免喪其惟弗言羣臣咸諫于王曰
嗚呼知之曰明哲明哲實作則天子惟君萬邦百官承
式王言惟作命不言臣下罔攸稟令(亮一作諒隂古作/闇案喪服四制髙)
(宗諒隂三年鄭氏注云諒古作梁楣謂之梁闇讀如鶉/䳺之䳺闇謂廬也即倚廬之廬儀禮剪屛柱楣鄭氏謂)
(柱楣所謂梁闇是也宅憂亮隂言宅憂於梁闇也先儒/以亮隂為信黙不言則於諒隂三年不言為語復而不)
(可解矣君薨百官總已聴於冢宰居憂亮隂不言禮之/常也髙宗喪父小乙惟既免喪而猶弗言羣臣以其過)
(於禮也故咸諫之歎息言有先知之徳者謂之明哲明/哲實為法於天下今天子君臨萬邦百官皆奉承法令)
(王言則為命不言則/臣下無所稟令矣)輯録(諒隂天子居喪之名未詳其/義語註郭叔雲問諒隂以他)
(經考之皆以諒隂為信黙惟鄭氏獨以為凶廬天子居/凶廬豈合禮制先生答曰所引剪屛柱楣是兩事柱音)
(知主反似是從手不從木也盖始者户北向用草為屛/不剪其餘至是改而西向乃剪其餘草始者無拄與楣)
(簷着於地至是乃施短柱及楣以拄其楣架起其簷令/稍髙而下可作户也來諭乃於柱楣之下便云既虞乃)
(剪而除之似謂剪其屛而并及柱楣則誤矣諒隂梁闇/未詳古制定如何不敢輒為之説但假使不如鄭説亦)
(未見天子不可居廬之法來喻所云不知何據恐欠子/細也滕文公五月居廬之騐恐天子亦須如此  書説)
王庸作書以誥曰以台正于四方台恐徳弗類兹故弗
言恭黙思道夢帝賚予良弼其代予言(庸用也髙宗用/作書告諭羣臣)
(以不言之意言以我表正四方任大責重恐徳不類于/前人故不敢輕易發言而恭敬淵默以思治道夢帝與)
(我賢輔其將代我言矣盖髙宗恭默思道之心純一不/二與天無間故夢寐之間帝賚良弼其念慮所孚精神)
(所格非偶然/而得者也)輯録(髙宗夢傅説分明有箇傅説在那裡/髙宗却不知所以夢見亦是朕兆先)
(見者如此祖道髙宗夢傅説據此則是真有箇天帝與/髙宗對曰吾賚汝以良弼今人但以主宰説帝謂無形)
(象恐也不得若世間所謂玉皇大帝恐亦/不可畢竟此理如何學者皆莫能答僩)纂註(劉禹錫/曰商俗)
(以譌引天而歐自此説後多有謂髙宗假天以神之者/伊川曰髙宗至誠思得賢相寤寐不忘故兆朕先見於)
(夢如常人夢寐間事有先得者多矣亦何足怪又問髙/宗往求説邪説來入夢邪曰譬懸鏡於此有物必照亦)
(非鏡往照物亦非物來入鏡大扺人心虚靈善不善必/先知之  太史范氏曰中庸曰誠則形形則著楊雄曰)
(人心其神矣乎髙宗之夢誠之形而心之神也生張氏/文蔚曰誠心求賢寤寐不忘此心足以合上天  賢之)
(心矣髙宗之心有以合上天生賢之心上天之心得下/應髙宗求賢之心  陳氏經曰至誠之道可以前知嵩)
(前有董五經隐者也伊川聞其名特往造焉至中道遇/之曰君非程先生乎先生欲來信息甚大尹子問於伊)
(川伊川曰静則自明觀此則髙宗夢説之事不誣矣然/此不可以常情拘常事論也有髙宗冇傅説則可君非)
(髙宗臣非傅説而效其所為必有以私意用人不合於/公論者若漢文以夢得鄧通光武以䜟得王梁豈足憑)
(哉/)乃審厥象俾以形旁求于天下説築傅巖之野惟肖
(審詳也詳所夢之人繪其形象旁求于天下旁求者求/之非一方也築居也今言所居猶謂之卜築傅巖在虞)
(虢之間有似也與/所夢之形相似)纂註(孔氏曰刻其形象殷皇甫謐曰/寫其形象  史記  本紀是時)
(説為胥靡於傅險道孔氏曰傅氏之巖在虞虢之界通/道所經有澗水懐  常使胥靡刑人築䕶此道説賢而)
(隐代胥靡築之以供食新漢書音義胥相也靡隨也古/者相隨坐輕刑之名    安陳氏曰傳訓築為居以今)
(人卜居曰卜築證之葢恥説之為賤役也孟子曰傅説/舉於版築之間賈誼曰傅説胥靡乃相武丁古聖賢如)
(是者多矣不/必文飾其辭)爰立作相王置諸其左右(於是立以為相/案史記髙宗得)
(説與之語果聖人乃舉以為相書不言省文也未接語/而遽命相亦無此理置諸左右葢以冢宰兼師保也荀)
(卿曰學莫便乎近其人置諸左右者近其人以/學也史臣將記髙宗命説之辭先叙事始如此)輯録
(問髙宗夢説如伊川言是有箇傅説便能感得髙宗/之夢琮謂髙宗舊學甘盤旣乃遯于荒野入宅于河)
(自河徂亳其在民間乆矣當時天下有箇傅説豈不知/名當恭黙思道之時往往形於夢寐於是審象而求之)
(不然賢否初不相聞但據一時夢寐便取來做宰相或/者於理未安曰遯于荒野入宅于河自河徂亳是説髙)
(宗是説甘盤衆未應據來暨厥終罔顯只是尋甘盤/不見然髙宗舊勞于外爰暨小人亦是嘗在民間來)纂
註(新安陳氏曰王置左右葢不徒相之而必親近之也/蔡氏謂以冢宰兼師保亦不必如此説得非據君奭)
(小序召公為保周公為師相成/王為左右之語乎此何足據)命之曰朝夕納誨以輔
台徳(此下命説之辭朝夕納誨者無時不進善言也孟/子曰人不足與適也政不足間也惟大人為能格)
(君心之非髙宗既相説處之以師傅之職而又命之朝/夕納誨以輔台徳可謂知所本矣吕氏曰髙宗見道明)
(故知頃刻不可/無賢人之言)纂註(新安胡氏曰相業莫大於輔君徳/髙宗命相未及他事而以責之納)
(誨輔徳為第一義真知本之論矣葢其思道精/見道明又素學於甘盤而有得故其言如此)若金用
汝作礪若濟巨川用汝作舟楫若嵗大旱用汝作霖雨
(三日雨為霖髙宗託物以喻望説納誨/之切三語雖若一意然一節深一節也)啓乃心沃朕心
(啓開也沃灌溉也啓乃心者開其心/而無隐沃朕心者既我心而厭飫也)纂註(陳氏大猷曰/相業莫要於)
(輔徳輔徳莫切於格心格心之道非可外求惟以心格/心啓開而發之也沃灌而入之也如渴之沃漿神受心)
(領而入之深也沃新安陳氏曰髙宗命説之初已有渴/教之意今欲遂  其渴教之心説果開誠心以進言髙)
(宗心心相孚必有如土受水之沃如所謂江/海之浸膏澤之潤渙然冰釋怡然理順者矣)若藥弗瞑
眩厥疾弗瘳若跣弗視地厥足用傷(方言曰飲藥而毒/海岱之間謂之瞑)
(眩瘳愈也弗瞑眩喻臣之言不苦/口也弗視地喻我之行無所見也)纂註(王氏炎曰己之/有失非説之苦)
(口不能藥己之不明非説之開導不能行足吕氏曰乆/恐説視己為成徳無以扶持之故譬如跣  之人不視)
(地則為物所傷此髙宗倚説/為兩耳日一時不可無説也)惟暨乃僚罔不同心以匡
乃辟俾率先王迪我髙后以康兆民(匡正率循也先王/商先哲王也説既)
(作相總百官則卿士而下皆其僚屬髙宗欲傅説暨其/僚屬同心正救使循先王之道蹈成湯之迹以安天下)
(之民/也)嗚呼欽予時命其惟有終(敬我是命其思有終/也是命上文所命者)纂
註(新安胡氏曰即/相亦惟終之意)説復于王曰惟木從繩則正后從諫
則聖后克聖臣不命其承疇敢不祗若王之休命(答欽/予時)
(命之語木從繩喻后從諫明諫之决不可不受也然髙/宗當求受言於己不必責進言於臣君果從諫臣雖不)
(命猶且承之况命之如此/誰敢不敬順其美命乎)
　　　説命中
惟説命總百官(説受命總百官/冢宰之職也)乃進于王曰嗚呼明王
奉若天道建邦設都樹后王君公承以大夫師長不惟
逸豫惟以亂民(后王天子也君公諸侯也治亂曰亂明/王奉順天道建邦設都立天子諸侯承)
(以大夫師長制為君臣上下之禮以尊臨卑以下奉/上非為一人逸豫之計而已也惟欲以治民焉耳)
纂註(孫氏曰后王君公皆有君道故曰樹大夫師長皆/臣道故曰承后王君公皆有大夫師長以承之大)
(夫以下官各有長故曰師長千武夷熊氏曰明王奉若/天道止惟以亂民至哉斯言  萬世為人君者之龜鑑)
(也桀惟不知此而湯有鳴條之師紂惟不知此而武有/孟津之㑹師曠言於晉侯曰天之愛民甚矣豈其使一)
(人肆於民上以從其淫而棄天地之性為人君者聞斯/言可以悚然懼矣  新安陳氏曰説初見髙宗上篇所)
(言只及大畧至是乃詳及為君立政之道始望君從/諫自此以下至事神則難乃其進諫之綱領條目也)惟
天聰明惟聖時憲惟臣欽若惟民從乂(天之聰明無所/不聞無所不見)
(無他公而已矣人君法天之聰明一/出於公則臣敬順而民亦從治矣)纂註(吕氏曰髙宗/已造明哲之)
(地若火然泉逹故説欲擴充髙宗之明哲必憲天之聰/明而後已也  陳氏大猷曰始告以從諫則聖欲其取)
(人為善也此告以惟聖憲天欲其與天合徳也取人為/善固可成性必與天合徳始可以言聖可謂善責難於)
(君矣天新安陳氏曰憲天聰明則君與天一臣民之心/均此  理自有不容違者此四句因上文而申言之惟)
(聖憲天即明王奉若天道也惟臣欽若即承以大夫師/長也惟民從乂即惟以亂民也但視上文加精密而已)
惟口起羞惟甲胄起戎惟衣裳在笥惟干戈省厥躬王
惟戒兹允兹克明乃罔不休(言語所以文身也輕出則/起羞之患甲胄所以衛身)
(也輕動則有起戎之憂二者所以為己當慮其患於人/也衣裳所以命有徳必謹於在笥者戒其有所輕予于)
(戈所以討有罪必嚴於省躬者戒其有所輕動二者所/以加人當審其用於己也王惟戒此四者信此而能明)
(焉則政治無/不休美矣)輯録(惟天聰明至干戈省厥躬八句各一/義不可牽連天自是聰明君自是用)
(時憲臣自是用欽順民自是用從乂口則能起羞甲胄/所以禦戎也然亦能興戎如秦築長城以禦胡而致勝)
(廣之亂衣裳賞也在笥猶云在箱篋中甚言其取之易/如云爵者上之所擅出於口而無窮惟其予之之易故)
(必審其人果賢邪果有功邪則賞不妄矣干戈刑人之/具然須省察自家真箇是否恐或因怒而妄刑人或慮)
(施之不審而無辜者被害則刑之施當矣葢衣裳之予/在我而必審其人之賢否干戈施之於人而必審自己)
(之是非也僩口非欲起羞而出言不當則反足以起羞/甲胄本所以禦戎而出謀不當則反足以起戎衣裳在)
(笥易以與人則不可不謹干戈討有罪則因以省躬四/句皆是審惟甲胄起戎葢不可有闗防厎意方子惟口)
(起羞如歸與石/郎謀反是也節)纂註(吕氏曰此憲天聰明之條目也上/二事人加於我者不可不防下二)
(事我加於人者不可不省四者皆聰明之發用也知羞/戎於未起之前知衣裳干戈於在笥省躬之日非聰明)
(之大者乎相王氏炎曰此所戒皆恐其聰明蔽於私欲/而不與天  似也克明則庶㡬於天之聰明矣  王氏)
(曰衣裳所以彰有徳無徳而賜之則不如其已故宜在/笥  陳氏經曰當在察於篋笥之時王之用明當在乎)
(此乃陳氏大猷曰信於此能明其所當/用  無不休美而無起羞起戎等患矣)惟治亂在庶官
官不及私昵惟其能爵罔及惡徳惟其賢(庶官治亂之/原也庶官得)
(其人則治不得其人則亂王制曰論定而後官之任官/而後爵之六卿百執事所謂官也公卿大夫士所謂爵)
(也官以任事故曰能爵以命徳故曰賢惟賢惟能所以/治也私昵惡徳所以亂也  案古者公侯伯子男爵之)
(於侯國公卿大夫士爵之於朝廷此言庶官則爵為公/卿大夫士也  吴氏曰惡徳猶凶徳也人君當用吉士)
(凶徳之人雖有過人/之才爵亦不可及)纂註(吕氏曰官爵及私惡是蔽於/私意非憲天聰明矣  愚謂)
(至聰明者莫如天能法天聰明者莫如聖聖則聰明與/天一而臣民莫敢不敬順矣然世之聰明者多明於人)
(而暗於己故必先自治然後可以治人自惟口起羞至/乃罔不休聰明之見於修己者也自惟治亂至惟其賢)
(聰明之見於/用人者也)慮善以動動惟厥時(善當乎理也時時/措之宜也慮固欲)
(其當乎理然動非其時猶無益/也聖人酬酢斯世亦其時而已)纂註(王氏曰事固有善/而非時所宜者善)
(如裘葛之良時如寒暑之時時非葛裘雖善何施惟未/動審於慮善將動審於時宜然後事順理而當其可矣)
(不顧可否于時/而動非聰明也)有其善䘮厥善矜其能䘮厥功(自有其/善則已)
(不加勉而徳虧矣自矜其/能則人不効力而功隳矣)惟事事乃其有備有備無患
(惟事其事乃其有備有備故無患也張氏曰修車馬備/器械事乎兵事則兵有其備故外侮不能為之憂簡稼)
(器修稼政事乎農事則農有其備故水旱/不能為之害所謂事事有備無患者如此)無啓寵納侮
無恥過作非(毋開寵幸而納人之侮毋恥過誤而遂/己之非過誤出於偶然作非出於冇意)纂
註(新安陳氏曰啓寵納侮即女子小人近之不遜之意/過而改之則無過矣恥過而作非則遂非而為惡矣)
(本只無心之過/反成有心之惡)惟厥攸居政事惟醇(居止而安之義安/於義理之所止也)
(義理出於勉强則猶二也義理安於/自然則一矣一故政事醇而不雜也)輯録(伊尹𫝊説之/言雖為告君)
(而發然人人皆可玩味無/不切於己者西山乙記)黷于祭祀時謂弗欽禮煩則
亂事神則難(祭不欲黷黷則不敬禮不欲煩煩則擾亂/皆非所以交鬼神之道也商俗尚鬼髙宗)
(或未能脫於流俗事神之禮必有過馬祖己/戒其祀無豐昵傳説葢因其失而正之也)纂註(陳氏/曰黷)
(祀將以為欽不知反所以為不欽聰新安陳氏曰蔽於/矜伐非聰明也不能思患預防非  明也啓寵吝過非)
(聰明也事神則難以上皆憲天聰明之事事事物物皆/有天然至當之理惟聰明者能盡之苟加一毫損益即)
(是私意非天/之聰明矣)王曰旨哉説乃言惟服乃不良于言予罔
聞于行(旨美也古人於飲食之美者必以旨言之葢有/味其言也服行也髙宗贊美説之所言謂可服)
(行使汝不善於言則我無所聞而行之也蘇氏曰説之/言譬如藥石雖散而不一然一言一藥皆足以治天下)
(之公患所謂/古之立言者)説拜稽首曰非知之艱行之惟艱王忱不
艱允協于先王成徳惟説不言有厥咎(髙宗方味説之/所言而説以為)
(得於耳者非難行於身者為難王忱信之亦不為難信/可合成湯之成徳説於是而猶有所不言則有其罪矣)
(上篇言后克聖臣不命其承所以廣其從諫之量而將/告以為治之要也此篇言允協先王成徳惟説不言有)
(厥咎所以責其躬行之實將進其/為學之説也皆引而不發之義)輯録(南軒云非知之/艱行之惟艱此)
(特傅説告髙宗耳葢髙宗舊學甘盤於義理知之亦多/故知得這説若常人則須以致知為先也此等議論儘)
(好道夫南軒答朱元晦曰孔子觀上世之化曰大哉知/乎雖堯舜之民比屋可封亦能使之由之而已知者聖)
(凡之分也豈可云易乎哉傅説之告髙宗髙宗葢知之/者恭默思道夢帝賚予良弼非知之明哲者有此乎故)
(君奭篇言在武丁時則有若甘盤而未及乎傅説葢發/髙宗之知者甘盤也説故告之以雖己知之此非艱也)
(貴於身親實履之耳此為己知者言也若髙宗/未克知之而告之曰知之非艱則説為失言矣)纂註(真/氏)
(曰忱誠也使髙宗以誠為主何患於行乎安李氏曰髙/宗望説以有言而説勸髙宗以力行  新  陳氏曰説)
(之意以為王能行而説不言則咎在説説己言而王不/行則咎在王不在説也上篇復君以從諫此則責君以)
(行言必實見於行而後始不為徒從也又案知對行言/古所未發自傅説始發之而後致知力行為萬世學者)
(為學之法程蔡氏於此等處殊為忽略不過以得於耳/解知字以信之解忱字愚以為末也觀南軒復文公説)
(知字如此其重而文公稱/賞其説如此則可見矣)
　　　説命下
王曰來汝説台小子舊學于甘盤既乃遯于荒野入宅
于河自河徂亳暨厥終罔顯(甘盤臣名君奭言在武丁/時則有若甘盤遯退也髙)
(宗言我小子舊學于甘盤己而退于荒野後又入居於/河自河往亳遷徙不常歴叙其廢學之因而歎其學終)
(無所顯明也無逸言髙宗舊勞于外爰暨小人與此相/應國語亦謂武丁入于河自河徂亳唐孔氏曰髙宗為)
(王子時其父小乙欲其知民之艱苦故使居民間也/蘇氏謂甘盤遯于荒野以台小子語脉推之非是)輯
錄(予小子舊學于甘盤既乃遯于荒野云云東坡解作/甘盤遯于荒野據某看只是髙宗自言觀上文曰予)
(小子可見但不知當初髙宗因甚遯于荒野不知甘盤/是甚様人是學箇甚麽今亦不敢斷但據文義疑是如)
(此兼無逸云髙宗舊勞于外亦與此相應想見髙宗三/年不言恭黙思道未知所發又見世間未有箇人强得)
(甘盤所以思得大賢如傅説髙宗若非傅説想不能致/當日之治傅説若非髙宗亦不能有所為故曰惟后非)
(賢不乂惟賢非后不/食言必相須也僩)纂註(蘇氏曰武丁為太子則學于/甘盤武丁即位而甘盤遯去)
(使人求之迹其所往則居于河濵自河往亳不知其所/終武丁無所卒業乃相説也古註謂武丁遯于荒野使)
(為太子而遯則為吴太伯豈復立哉學者徒見書云髙/宗時舊勞于外乃小乙使知劬勞以知艱難耳決非荒)
(野之遯也氏新安陳氏曰遯于荒野或以為武丁或以/為甘盤真  大學衍義乃祖蘇氏兼君奭云在武丁時)
(則有若甘盤是武丁即位初佐之者猶甘盤也林氏曰/想自免䘮而遯去况下文爾交修予罔予棄葢髙宗恐)
(説亦效甘盤棄之而去也/以此見蘇説亦宜兩存之)爾惟訓于朕志若作酒醴爾
惟麴糵若作和羹爾惟鹽梅爾交修予罔予棄予惟克
邁乃訓(心之所之謂之志邁行也范氏曰酒非麴糵不/成羹非鹽梅不和人君雖有美質必得賢人輔)
(導乃能成徳作酒者麴多則太苦糵多則太甘麴糵得/中然後成酒作羹者鹽過則鹹梅過則酸鹽梅得中然)
(後成羹臣之於君當以柔濟剛可濟否左右規正以成/其徳故曰爾交修予爾無我棄我能行爾之言也孔氏)
(曰交者非/一之義)纂註(陳氏大猷曰訓志猶云格心行陳氏經/曰中篇説謂患髙宗之不能  不患臣)
(之不能言此篇髙宗謂患説/之不能言不患我之不能行)説曰王人求多聞時乃建
事學于古訓乃有獲事不師古以克永世匪説攸聞(求/多)
(聞者資之人學古訓者反之已古訓者古先聖王之訓/載修身治天下之道二典三謨之類是也説稱王而告)
(之曰人求多聞者是惟立事然必學古訓深識義理然/後有得不師古訓而能長治乆安者非説所聞甚言無)
(此理也舜林氏以傅説稱王而告之/與禹稱  曰帝光天之下文勢正同)輯録(而今人只管/説治心修身)
(若不見這箇理心是如何地治身是如何地修若如此/説資質好便養成箇無能厎人資質不好便都執縛不)
(住了傅説曰學于古訓止匪説攸聞古訓何消得讀地/做甚底葢聖賢説出道理在裏必學乎此後可以有得)
(賜經籍古人言學/字方自説命始有)纂註(息齋余氏曰王人只從古註謂/王者君奭義同  王氏肅曰王)
(人猶君人立吕氏曰學問之博者存實用非徒為觀美/也大而建  大經經綸大業彌綸大化至於贊天地化)
(育皆所謂建事也此所謂有用之學否則所聞雖多亦/奚以為  葉氏曰前篇記惟以政事對此篇髙宗訪以)
(道學故説以道學對下真氏曰大學之道自格物致知/推而至於治國平天  葢致知所以明理理明則見諸)
(行事者舉而指之耳此求多聞建事之意也古者學與/事為一故精義所以致用利用所以崇徳本末非二致)
(也後世學與事為二故求道者以政事為麤迹任事者/以講學為空言不知天下未嘗有無理之事無事之理)
(老莊言理而不及事是有無事之理也管商言事而不/及理是有無理之事也深味傅説之言則古先聖王之)
(正傳可以識矣無王氏曰求多聞而不為古/訓是式則是非  所考正而所聞愈惑矣)惟學遜志
務時敏厥修乃來允懐于兹道積于厥躬(遜謙抑也務/専力也時敏)
(者無時而不敏也遜其志如有所不能敏於學如有所/不及虚以受人勤以勵已則其所修如泉始達源源乎)
(其來矣兹此也篤信而深念乎此則道積于身不可以/一二計矣夫修之來來之積其學之得於己者如此)
輯錄(惟學遜志止厥徳修罔覺遜志者遜順其志撩下/這志入那事中子細低心下意與他理㑹若髙氣)
(不伏以為無𦂳要不能入細理會得則其修亦不來矣/既遜其志又須時敏若似做不做或作或輟亦不濟事)
(須是遜志務時敏則厥修乃來為學之道只此二端而/已乆戒以允懐于兹二者則道乃積于厥躬積者來得)
(件數多也僩易曰君子以虚受人書曰惟學遜志舊有/人來問事他略不虚心一味氣盈色滿當面與他説全)
(不聴得/賀孫)纂註(李氏曰為學之道常以卑遜自下為心以/能問不能以多問寡有若無實若虚遜志)
(之謂也怠新安陳氏曰驕與怠最害於學驕則志盈善/不可入  則志惰功不可進遜則不驕敏則不怠厥修)
(所以來也若吕氏曰為學之初先要虚心下氣方能受/天下之善  氣髙則便與為學工夫相背  陳氏經曰)
(信道不篤則所修雖來亦不堅凝惟允懐于此篤信不/忘則來者積聚不散來如日知其所無積如月無忘其)
(所能/也)惟斆學半念終始典于學厥徳修罔覺(斆教也言/敬人居學)
(之半葢道積厥躬者體之立斆學於人者用之行兼體/用合内外而後聖學可全也始之自學學也終之教人)
(亦學也一念終始常在於學無少間斷則徳之所修有/不知其然而然者矣或曰受教亦曰斆斆於為學之道)
(半之半須自得此說極為新巧但古人論學語皆平正/的實此章句數非一不應中間一語獨爾險巧此葢後)
(世釋教機權而誤/以論聖賢之學也)輯録(惟斆學半葢已學既成居於人/上則須教人自學者學也而教)
(人者亦學也葢初學得者是半既學而推以教人與之/講說已亦因此温得此段文義是斆之功亦半也念終)
(始典於學始之所以學者學也終之所以教人者亦學/也自學教人無非是學自始至終日日如此忽不自知)
(其徳之修也又曰傅說此段說為學功夫極精宻伊尹/告太甲者極痛切僩因說斆學半或舉葛氏解云傅說)
(與王說我教你者只是一半事那一半要你自去行取/故謂之終始先生曰近見喻子才跋某人說命解後亦)
(引此說吕伯恭亦如此說某舊為同安簿時學中一士/子作書義如此說見他說得新巧大喜之先說王人求)
(多聞時惟建事此是人君且學且斆一面理㑹教人又/一面窮理義後面說得監于先王成憲其永無愆數語)
(是平正實語不應中間翻空一句如此深險如斆得一/半不成那一半掉放冷處教他自得此語全似禪語五)
(通仙人問佛六通如何是那一通那一通便是妙處且/如學記引此亦只依古註賜㕘用僩録惟學遜志止罔)
(覺自古未有人説學字自傅説説起他這數句水潑不/入便是説得密若終始與于學其徳之進不知覺而自)
(進也/賜)纂註(吕氏曰師只教得一半此一半又在學者自/理會如師舉一隅學者以三隅反師告諸往)
(學者當以來者自悟聖人教人引而不發上一半固賴/提指之功下一半必自用工可也説言及此葢恐髙宗)
(全倚之耳聖賢著書垂訓只説得上一半工夫若下一/半在學者當自體會  真氏曰斆之與學各居其半我)
(之所教僅能半之髙宗於此尤當自力必一念終始常/在於學無少間斷然後徳之修有不自知者曰終始不)
(曰始終學無止法也上言道之積下言徳之修以理之/共由言之謂之道以理之自得言之謂之徳非有二也)
(吕氏之説未見其為竒險且與念終始典于學相屬始/並存之以俟商訂云  任氏曰修乃來者可見修罔覺)
(者不可見惟其有可見之功此厥修之進于/乃來惟其無可見之迹此徳修之妙於罔覺)監于先王
成憲其永無愆(憲法愆過也言徳雖造于罔覺而法必/監于先王先王成法者子孫之所當守)
(者也孟子言遵先王之法/而過者未之有也亦此意)纂註(張氏曰監先王成憲欲/髙宗以湯為法也  陳)
(氏大猷曰徳修罔覺則徳盛矣必監先王成憲始能無/愆何邪葢先王之道徳法度皆成憲之所在歴萬世而)
(無弊者也佛老之學其凝神坐忘亦㡬於徳修罔覺者/矣惟不知監先王成憲故學其所學而非先王之學徳)
(其所徳而非先王之徳是以流弊不可勝救而吕氏曰/無愆徳之至難也舜徳盛矣臯陶唯曰罔愆  已  陳)
(氏經曰自遜志至典學乃學之/次序監先王成憲乃學之準的)惟説式克欽承旁招俊
乂列于庶位(式用也言髙宗之徳苟至於無愆則説用/能敬承其意廣求俊乂列於衆職葢進賢)
(雖大臣之責然髙宗之徳未/至則雖欲進賢有不可得者)纂註(彭氏曰大臣以已事/君不若以天下之賢)
(事君一相得其人則天下之賢兼収並蓄庶位皆得其/人  陳氏大猷曰君莫大於務學以進徳相莫大於為)
(君以求賢立武夷熊氏曰嘗讀孟子至三王四事章所/謂湯執中  賢無方者亦何取其義至於窮夜旦所思)
(而汲汲若是乎葢嘗考之虞夏用人不過一二世族而/已八元八凱則髙辛髙陽之才子史記禹稷契世系同)
(所自出孔安國傳書以益為臯陶子臯陶即髙辛才子/庭堅也周以親親為重武王兄弟九人皆列為顯諸侯)
(召畢亦以周同姓為上公一時大臣之子若孫大抵各/以其世雖凡民之後秀論於王朝不過州閭族黨之官)
(出長入治之職如三公吕望六卿蘇公諸侯三恪之外/異姓亦鮮矣逮至春秋孔門髙弟仕者不過止於家臣)
(一有所進則謂之逺間新新間舊矣周公諒亦知其未/廣也故日夜之所思惟以湯之立賢無方為中道今觀)
(商書一則曰敷求哲人二則曰旁招俊乂伊尹萊朱巫/賢傅說諸大臣非以其親以其賢也主於賢則有徳是)
(視故不間親主於親則未必皆賢且妨天下之賢路矣/信矣立賢無方為不易之中道而周公往往言之亦未)
(得盡行其志也因表/而出之以為世法云)王曰嗚呼説四海之内咸仰朕徳
時乃風(風教也天下皆仰/我徳是汝之教也)股肱惟人良臣惟聖(手足備/而成人)
(良臣輔而君聖髙宗初以舟楫霖雨為喻繼以麴糵鹽/梅為喻至此又以股肱惟人為喻其所造益深所望益)
(切/矣)纂註(新安陳氏曰髙宗潛黙之久一旦舉說而相之/風聲所動四海仰徳然非輔君作聖則無以慰)
(人心之仰說始告君以從諫則聖惟聖時憲是臣以聖/期待其君今髙宗語說以良臣為聖是君亦以聖自期)
(待/矣)昔先正保衡作我先王乃曰予弗克俾厥后惟堯舜
其心愧恥若撻于市一夫不獲則曰時予之辜佑我烈
祖格于皇天爾尚明保予罔俾阿衡專美有商(先正先/世長官)
(之臣保安也保衡猶阿衡作興起也撻于市恥之甚也/不獲不得其所也髙宗舉伊尹之言謂其自任如此故)
(能輔我成湯功格于皇天爾庶幾明以輔我無使伊尹/專美於我商家也傅説以成湯望髙宗故曰恊于先王)
(成徳監于先王成憲髙宗以伊尹/望傅説故曰罔俾阿衡專美有商)纂註(陳氏大猷曰尹/在畎畆則欲使)
(君為堯舜之君民為堯舜之民其自任之重如此説起/版築為相迹與尹同則其自任不可不與尹同  周子)
(曰伊尹恥其君之不及堯舜一夫不獲則曰時予之辜/學者當志伊尹之所志  真氏曰學者口不可一日不)
(誦此言心不可/一日不存此念)惟后非賢不乂惟賢非后不食其爾克
紹乃辟于先王永綏民說拜稽首曰敢對掦天子之休
命(君非賢臣不與共治賢非其君不與共食言君臣相/遇之難如此克者責望必能之辭敢者自信無慊之)
(辭對者對以己掦者掦于衆休命上文髙宗所命也至/是髙宗以成湯自期傅説以伊尹自任君臣相勉勵如)
(此異時髙宗為商令王傅説為商/賢佐果無愧於成湯伊尹也宜哉)輯録(惟后非賢不乂/言人君必任賢)
(而後可以致治也惟賢非后不食言人君當任養賢之/責也髙宗本意如此問者疑其成病固察之不詳而荅)
(者亦無一人説破此意何邪荅或人伊尹告太甲便與/傅説告髙宗不同伊尹之言諄切懇到葢太甲資質低)
(不得不然若髙宗則無許多病痛所謂黷/于祭祀時謂弗欽之類不過此等小事爾)
　　　髙宗肜日(髙宗肜祭有雊雉之異祖己訓王史/氏以為篇亦訓體也不言訓者已既)
　　　(有髙宗之訓故只以篇首/四字為題今文古文皆有)纂註(髙堂隆曰太戊/有桑穀生朝武)
　　　(丁有雊雉升鼎皆因災恐懼側身/修行故號曰中宗髙宗興也勃焉)
髙宗肜日越有雊雉(肜祭明日又祭之名殷曰肜周曰/繹雊鳴也於肜日有雊雉之異葢)
(祭禰廟也序言/湯廟者非是)纂註(陳氏曰祭之明日以禮享尸行事/之有司及助祭之賓客皆與焉然)
(謂之又祭而不謂之享者/以尸猶有鬼神之道也)祖己曰惟先格王正厥事(格/正)
(也猶格其非心之格詳下文髙宗祀豐于昵昵者禰廟/也豐于昵失禮之正故有雊雉之異祖己自言當先格)
(王之非心然後正其所失之事惟天監民以/下格王之言王司敬民以下正事之言也)纂註(蘇氏/曰武)
(丁不修人事數祭媚神又豐于親廟儉于逺者敬其父/薄其祖此失徳之大者故傅説祖己皆先格而正之)
(孔光曰上天聪明苟無其事變不虗生書曰惟先格王/正厥事言變異之來起事有不正也  王氏曰祖考罔)
(非天嗣祀有典不可豐殺訓之使改所謂正厥事事新/安陳氏曰案此諸説不過當先格正王而改正其  似)
(不必分為/兩截工夫)乃訓于王曰惟天監下民典厥義降年有永
有不永非天夭民民中絶命(典主也義者理之當然行/而宜之之謂言天監視下)
(民其禍福予奪惟主義如何爾降年有永有不永者義/則永不義則不永非天夭折其民民自以非義而中絶)
(其命也意髙宗之祀必有祈年請命之事如漢武帝五/畤祀之類祖己言永年之道不在禱祠在於所行義與)
(不義而已禱祠非永年之道也/言民而不言君者不敢斥也)民有不若徳不聽罪天
既孚命正厥徳乃曰其如台(不若徳不順於徳不聽罪/不服其罪謂不改過也孚)
(命者以妖孽為符信而譴告之也言民不順徳不服罪/天旣以妖孽為符信而譴告之欲其恐懼修省以正徳)
(民乃曰孽祥其如我何則天必誅絶之矣祖己意謂髙/宗當因雊雉以自省不可謂適然而自恕夫數祭豐昵)
(儌福於神不若徳也瀆於祭祀傅説嘗以進戒意或吝/改不聽罪也雊雉之異是天旣孚命正厥徳矣其可謂)
(妖孽其如/我何邪)嗚呼王司敬民罔非天𦙍典祀無豐于昵(司/主)
(𦙍嗣也王之職主於敬民而已徼福於神非王之事/也況祖宗莫非天之嗣主祀其可獨豐於昵廟乎)纂
註(孔氏曰昵近也豐于近廟而馬氏曰昵考也謂禰廟/  陳氏絰曰為雊雉訓王  書不及雉本以訓王而)
(辭屢及民末始指王而言辭不迫而意獨至矣遲吕氏/曰災異有二失道之君與天隔絶災異之應常  賢君)
(與天貫通災異之應常速髙宗恭黙夢帝精神素與天/通又聪明憲天修徳又與天合故於祀事略過豐飛雉)
(隨即應之此雖過於厚亦過也精誠積久天旣賚之過/失㣲形天遽警之固見天之警君無私亦見天之愛君)
(甚速也黷於祭祀禮煩則亂説已知髙宗之偏在此㫖/㦲惟艱領略警省深矣而此心終難除氣質偏厚者尚)
(難變乃知行之果為艱也此篇為雊雉作而進戒之言/不及災異獨指大公之道示之非祖己諷諫不敢直言)
(葢髙宗聪明從/諫不待深言也)
　　　西伯戡黎(西伯文王也名昌姓姬氏戡勝也黎/國名在上黨壺闗之地案史記文王)
　　　(脫羑里之囚獻洛西之地紂賜弓矢鈇鉞使得/專征伐為西伯文王旣受命黎為不道於是舉)
　　　(兵伐而勝之祖伊知周徳日盛旣已戡黎紂惡/不悛勢必及殷故恐懼奔告于王庶㡬王之改)
　　　(之也史録其言以為此篇誥體也今文古文皆/有  或曰西伯武王也史記嘗載紂使膠鬲觀)
　　　(兵膠鬲問之曰西伯曷為而來/則武王亦繼文王為西伯矣)
西伯旣戡黎祖伊恐奔告于王(下文無及勘黎之事史/氏特標此篇首以見祖)
(伊告王之因也祖姓伊名祖己後/也奔告自其邑奔走來告紂也)曰天子天旣訖我殷
命格人元龜罔敢知吉非先王不相我後人惟王淫戲
用自絶(祖伊将言天訖殷命故特呼天子以感動之訖/絶也格人猶言至人也格人元龜皆能先知吉)
(凶者言天旣已絶我殷命格人元龜皆無敢知其吉者/甚言凶禍之必至也非先王在天之靈不佑我後人我)
(後人淫戯用/自絶於天耳)輯録(西伯戡黎便是這箇事難判斷觀戡/黎大故逼近紂都了豈有諸侯臣子)
(而敢稱兵於天子之都乎看來文王只是不伐紂耳其/他事亦都做了如伐崇戡黎之類韓退之云臣罪當誅)
(兮天王聖明伊川以為此説出文王心來甞疑這箇説/得來太過據當日事勢觀之恐不如此若説文王終守)
(臣節何故伐崇侯虎只是後人因孔子以服事殷一句/遂委曲囘䕶箇文王説教好看殊不知孔子只是説文)
(王不伐紂耳嘗見雜説云紂殺九侯鄂侯爭之强辨之/疾併醢鄂侯西伯聞之竊歎崇侯虎譖之曰西伯欲叛)
(紂怒因之羑里西伯歎曰父有不慈子不可以不孝君/有不明臣不可以不忠豈有君而可叛者乎於是諸侯)
(聞之以西伯能敬上而䘏下也遂相率而歸之看來只/這般説得平僩銖問西伯戡黎舊説西伯多指文王惟)
(陳少南吕伯恭薛季隆以為武王呉才老亦曰乘黎恐/是伐紂時事武王未稱王亦只稱西伯而已銖案書序)
(言殷始咎周周人乘黎則殷自此以前未嘗惡周也殷/始有惡周之心而周又乘襲戡勝近畿之黎國迫於王)
(都且見征伐黎在漢上黨郡壺闗紂都朝歌主黨在朝/歌之西此祖伊所以恐而奔告於受曰天旣訖我殷命)
(曰恐曰奔告曰訖我殷命則其事勢亦且迫矣恐非文/王時事也文王率商之叛國以事紂而孔子亦稱其三)
(分天下有其二以服事殷為至徳所謂有事君之小心/者正文王之事孔子所以謂之至徳也當時征伐雖或)
(有之未必迫近於畿甸然史記又謂文王伐犬戎伐密/須敗耆國耆即黎也音相近文王得專征伐故伐之二)
(説未知孰是乞賜垂誨先生答曰此等無證據可且闕/之  殷始咎周周人乘黎祖伊恐奔告於受這事勢便)
(自是住不得若曰奔告于受則商之忠臣義士何嘗一/日忘周自是昬迷耳  道夫問孔氏傳謂書序是後人)
(傅㑹不足信曰亦不必序只經文謂祖伊恐奔告于王/曰天子天旣訖我殷命則是已交手爭兢了紂固無道)
(然亦是武王事勢不相安住不得了仲虺告成湯曰肈/我邦于有夏止非辜則仲虺分明言事勢不容住我不)
(誅彼則彼將圖我矣後人多曲為/之説以諱之要之自是避不得)故天棄我不有康食
不虞天性不迪率典(康安虞度也典常法也紂自絶於/天故天棄殷不有康食饑饉荐臻)
(也不虞天性民失常心也/不迪率典廢壊常法也)纂註(新安陳氏曰詩曰自天/降康豐年穰穰以豐穰)
(為降康則不有康食為天降饑饉明矣書之言性此第/三見葢謂人所受於天之性為私欲所蔽而不能省察)
(也惟不自省察其天性是以不導/迪率循乎典常凡此皆謂紂耳)今我民罔弗欲喪曰
天曷不降威大命不摰今王其如台(大命非常之命摰/至也史記云大命)
(胡不至民苦紂虐無不欲殷之亡曰天何不降威於殷/而受大命者何不至乎今王其無如我何言紂不復能)
(君長我也上章言天棄殷此章言民/棄殷祖伊之言可謂痛切明著矣)王曰嗚呼我生不
有命在天(紂歎息謂民雖欲亡我我/之生獨不有命在天乎)祖伊反曰嗚呼乃
罪多參在上乃能責命于天(紂既無改過之意祖伊退/而言曰爾罪衆多參列在)
(上乃能責其命於天邪吕氏曰/責命於天惟與天同徳者方可)纂註(吕氏曰責命于天/如孔子謂天生徳)
(於予天未喪斯文桓魋/匡人其如子何是也)殷之即喪指乃功不無戮于爾
邦(功事也言殷即喪立矣指汝所為之事其能免戮於/商邦乎蘇氏曰祖伊之諫盡言不諱漢唐中主所不)
(能容者紂雖不改而終不怒祖伊得全則後世人主有/不如紂者多矣愚讀是篇而知周徳之至也祖伊以西)
(伯戡黎不利於殷故奔告於紂意必及西伯戡黎不利/於殷之語而入以告后出以語人未嘗有一毫及周者)
(是知周家初無利天下之心其戡黎也義之所當伐也/使紂遷善改過則周將終守臣節矣祖伊殷之賢臣也)
(知周之興必不利於殷又知殷之亡初無與於周故因/戡黎告紂反覆乎天命民情之可畏而略無及周者文)
(武公天下之/心於是可見)纂註(張氏曰喪亡不俟終日將在即日也/  林氏曰即喪言不旋踵而亡也)
(葉氏曰几事積而成者皆曰功/功惡有惡之功葢其惡之成也)　(陳氏經曰善有善之/王氏十朋曰指乃功)
(與惟府辜功之功同辜功猶言罪狀戮蘇氏曰功事也/指視也視汝所行之事雖邦人猶當  汝況於天乎)
(吕氏曰伊反歸于家亦無咎周之辭大凢作事黨友親/姻以為是未必是至仇敵亦以為是則是可知矣於此)
(知周之盛徳也下新安陳氏曰指乃功/當屬上文傳連  文解之文勢未順)
　　　微子(微國名子爵也微子名啓帝乙長子紂之/庶母兄也微子痛殷之將亡謀於箕子比)
　　　(干史録其問答之語亦誥體也以篇首/有微子二字因以名篇今文古文皆有)纂註(孔/氏)
　　　(曰微圻内國名不唐孔氏曰鄭𤣥以為微與箕/俱在圻内孔雖  言箕亦當在圻内也比干不)
　　　(言封爵或本無爵或有而不言也致吕氏曰天/下有道君子相與公議於朝各盡  君之道天)
　　　(下無道君子相與私議於家各盡致身之道㣲/子與二師宗室大臣與社稷為存亡當紂之時)
　　　(無所致力不得已謀各行其志以不失其義欲/知三仁之心此篇可見  陳氏經曰賢人君子)
　　　(忠孝之心不見於安平無事/之際毎見於悲傷惻怛之時)
㣲子若曰父師少師殷其弗或亂正四方我祖厎遂陳
于上我用沈酗于酒用亂敗厥徳于下(父師大師三公/箕子也少師孤)
(卿比干也弗或者不能或如此也亂治也言紂無道無/望其能治正天下也厎致陳列也我祖成湯致功陳列)
(於上而子孫沈酗于酒敗亂其徳于下沈酗言/我而不言紂者過則歸己猶不忍斥言之也)纂註(唐/孔)
(氏曰司馬彪註莊子云箕子名胥餘不知出何書氏王/氏肅曰箕子紂諸父  家語曰比干紂諸父  吕  曰)
(其者未定之辭或者非斷然之辭商亡形决矣猶曰商/其不或能治正四方乎㣲子猶冀紂一旦悔悟不謂其)
(果不能也以孔氏曰言湯致遂其功陳列于上世我紂/也  釋文  酒為凶曰酗  吕氏曰沈酗紂自為㣲子)
(歸之我者葢以君為體視同己過以商家體統言之故/總而言我亦不忍斥言紂也如五子之歌曰萬姓仇予)
(如新安陳氏曰敗于下對陳于上而言祖宗在上/  彼而子孫在下如此忝厥祖甚矣深歎傷之)殷罔
不小大好草竊姦宄卿士師師非度凡有辜罪乃罔恒
獲小民方興相為敵讐今殷其淪喪若涉大水其無津
涯殷遂喪越至于今(殷之人民無小無大皆好草竊姦/宄上而卿士亦皆相師非法上下)
(容隠凡有冐法之人無有得其罪者小民無所畏懼强/陵弱衆暴寡方起讐怨爭鬬侵奪綱紀蕩然淪喪之形)
(茫無畔岸若涉大水無有津涯殷之喪亡乃至于今日/乎㣲子上陳祖烈下述喪亂哀怨痛切言有盡而意無)
(窮數千載之下猶使人傷感悲/憤後世人主觀此亦可深監矣)纂註(孔氏曰草/野竊盗)曰父師
少師我其發出狂吾家耄遜于荒今爾無指告于顛隮
若之何其(曰者㣲子更端之辭也何其語辭言紂發出/顛狂暴虐無道我家老成之人皆逃遁于荒)
(野危亡之勢如此今爾無所指示告我以顛隕隮墮之/事將若之何哉葢㣲子憂危之甚持更端以問救亂之)
(䇿言我而不言紂者亦/上章我用沈酗之義)纂註(孔氏曰我念商亡發疾生/狂在家耄亂欲遯出於荒)
(野言愁悶汝無指意告我商邦顛隕隮墮如之何其救/之  吕氏曰欲遯荒野使耳目不聞見紂所為  張氏)
(曰此㣲子有去之之意狂蘇氏曰我其奔走去國若狂/人然  陳氏經曰發出  疾言憂之甚老成皆遯留者)
(父師少師耳與陳氏曰其語助辭齊魯之間聲讀如姬/記曰何居義  此同  新安陳氏曰今爾止何其傳作)
(一串説下來/文意未順)父師若曰王子天毒降災荒殷邦方興沈
酗于酒(此下箕子之答也王子㣲子也自紂言之則紂/無道故天降災自天下言之則紂之無道亦天)
(之數箕子歸之天者以見其忠厚敬君之意與小旻詩/言旻天疾威敷于下土意同方興者言其方興而未艾)
(也此答㣲子沈酗于酒之/語而有甚之之意下同)纂註(王氏炎曰自此以下箕/子以其意剖析㣲子之)
(言而答之惡孔氏曰比干不見明心同省文咎新安陳/氏曰紂之  皆原於酒若天所使乃無所歸  之辭惟)
(紂之沈酗方興而未艾下氏化之/無怪其為敵讐亦方興而未艾也)乃罔畏畏咈其耇長
舊有位人(乃罔畏畏者不畏其所當畏也孔子曰君子/有三畏畏天命畏大人畏聖人之言咈逆也)
(耇長老成之人也紂惟不畏其所當畏故老成舊有位/者紂皆咈逆而棄逐之即武王所謂播棄黎老者此答)
(㣲子發狂耄遜之語以上/文持發問端故此先容之)纂註(陳氏大猷曰沈酗昬迷/故當畏者皆無所畏無)
(所畏則無所不至矣以/下諸惡皆無畏所致)今殷民乃攘竊神祗之犧牷牲
用以容將食無災(色純曰犧體完曰牷牛羊豕曰牲犧/牷牲祭祀天地之物禮之最重者猶)
(為商民攘竊而去有司用相容隠將而食之且無災/禍豈特革竊姦宄而已㦲此答㣲子革竊姦宄之語)纂
註(孔氏曰器實曰用謂唐孔氏曰犧牷牲皆為俎實則/用當為簠簋之實  黍稷稻粱  息齋余氏曰周禮)
(宗伯掌五禮之禁令與其用等註云用等牲器尊卑之/差是牲與器皆可謂之用也春秋僖十九年邾人執鄫)
(子用之謂之牲也然則所謂犧牷牲用乃一物而異/名耳蔡氏以用字屬下句使兩句皆不成文何邪)降
監殷民用乂讐斂召敵讐不怠罪合于一多瘠罔詔(讐/斂)
(若仇敵掊斂之也不怠力行而不息也詔告也下視殷/民凡上所用以治之者無非讐歛之事夫上以讐而歛)
(下則下必為敵以讐上下之敵讐實上之讐歛以召之/而紂方且召敵讐不怠君臣上下同惡相濟合而為一)
(故民多饑殍而無所告也此/答㣲子小民相為敵讐之語)商今其有災我興受其敗
商其淪喪我罔為臣僕詔王子出迪我舊云刻子王子
弗出我乃顛隮(商今其有災我出當其禍敗商若淪喪/我斷無臣僕他人之理詔告也告㣲子)
(以去為道葢商祀不可無人㣲子去則可以存商祀也/刻害也箕子舊以㣲子長且賢勸帝乙立之帝乙不從)
(卒立紂紂必忌之是我前日所言適以害子子若不去/則禍必不免我商家宗祀始隕墜而無所託矣箕子自)
(言其義决不可去而㣲子之義决不/可不去也此答㣲子淪喪顛隮之語)纂註(吕氏曰箕子/之意尚欲彌)
(縫諫紂謂我言所以不行有舊云立子之疑也今王子/若逃亡于外則紂疑忌之心去而吾言庶㡬可入萬一)
(聽從亦一機也若王子不出我雖言必不見聽我亦受/害喪亡無日矣  王氏炎曰㣲子不去殺身之禍恐不)
(獨在比干尚何宗祀之可續乎故曰我乃顛隮強陳氏/經曰忠臣之於國明知天命之將絶未嘗不勉  扶持)
(之以求萬一之幸未有安坐而視其亡者去新安陳氏/曰發狂耄遜以為㣲子若狂若耄遜遯而  亦通葢㣲)
(子本有欲去之意故箕子於此深/賛其去之之謀前後文尤相照應)自靖人自獻于先王
我不顧行遯(上文旣答㣲子所言至此則告以彼此去/就之義靖安也各安其義之所當盡以自)
(達其志於先王使無愧於神明而已於我則不復顧行/遯  案此篇㣲子謀於箕子比干箕子答如上文而比)
(干獨無所言者得非比干安於義之當死而無復言歟/孔子曰殷有三仁焉三仁之行雖不同而皆出乎天理)
(之正各得其心之所安故孔子皆許之以仁而所謂自/靖者即此也  又案左傳楚克許許公面縛銜璧衰絰)
(輿櫬以見楚子楚子問緒逢伯逢伯曰昔武王克商㣲/子啓如是武王親釋其縛受其璧而祓之焚其櫬禮而)
(命之然則㣲子適周乃在克商之後而此所謂去者/特去其位而逃遯於外耳論㣲子之去者當詳於是)輯
録(銖問㣲子篇曰詔王子出迪我舊云刻子一叚銖於/三仁之去就死生未知其所以當留當去當死之切)
(當不可易處嘗讀㣲子書見其所以深憂宗國之將亡/至於成疾為狂瞶耄無所致身其心切矣然終不言於)
(紂以庶幾萬一感悟而遽為之去是必有深意者東坡/則曰箕子在帝乙時以㣲子長且賢欲立之而帝乙不)
(可卒立紂紂忌此兩人故箕子曰子之去固其道也我/舊所云者害子子若不出則我與子皆危矣㣲子之告)
(箕子若欲與之俱去然㣲子曰吾三人者各行其志自/用其心之所安者而已人各自以其意貢于先王㣲子)
(去之以續先王之國箕子為之奴以全先王之祀比干/以諫而死為不負先王也而林少穎亦從其説以為三)
(人處危疑之地身居嫌隙不可强諫徒死又無益故㣲/子雖欲謀於箕子以救紂之顛隮然箕子以為我興受)
(其敗猶言我起而諫則受其禍不可以復諫又不可居/位故㣲子遯逃以避禍而箕子隠晦以自存惟比干不)
(處嫌疑故强諫而死三人所處之勢不同故各行其志/以自逹於先王而已審如是説則㣲子箕子皆未嘗諫)
(無乃屑屑然避嫌逺禍以苟存乎唐孔氏曰我興受其/敗者我適起而受其禍敗不可逃免然殷滅之後我不)
(事異姓不能與人為臣僕示必欲以死諫紂但箕子之/諫適值紂怒未甚故得不死耳㣲子告二人而獨箕子)
(答者比干與箕子意同經省文也竊意孔氏去古未逺/唐孔氏葢推本安國之意其言必有所據葢嘗因是妄)
(謂㣲子以宗國將亡不勝其憂愁無聊之心而謀出處/於箕子比干故箕子為言我興受其敗不可逃免當與)
(宗國俱為存亡故雖商祀或至淪亡我亦誓不臣屬他/人葢將諫紂紂不聽亦不敢苟全逃死而比干無一言)
(者孔氏所謂心同不復重言是也其後比干果以諫死/而箕子乃不死者比干初心豈欲徒死以沽名㦲所以)
(諫者庶幾吾言得行而紂改焉耳紂旣不改而言益切/故紂遂殺之則比干亦不得而逃死耳箕子初心亦豈)
(欲隠晦自存以苟全其生㦲亦猶比干之諫冀吾言得/行而紂改焉耳紂既不改而囚之偶不死耳紂囚之而)
(不置之死則箕子豈固欲自經於溝瀆而為匹夫之諒/㦲故因遂佯狂而為奴葢亦未欲即死庶幾彌縫其失)
(而冀其萬有一之開悟耳葢諫行而紂改過者二子之/本心也諫不行而或死或囚者二子所遇之不同耳使)
(紂而囚比干意比干亦未敢即死也使紂而殺箕子箕/子敢求全㦲二子易地則皆然矣至於箕子為㣲子之)
(計則其意豈不以謂吾三人者皆宗國之臣利害休戚/事體一同皆當與社稷俱為存亡不可復顧明哲保身)
(之義然而㣲子國之元子也往者紂未立吾甞言於帝/乙而立子帝乙不從而立紂是以紂卒疑我兩人故吾)
(舊所云者足以害子子若起諫紂則紂益生疑非惟不/從害必先及子而併我危矣死分也不足惜而未有毫)
(髪益於紂而遽死可惜也東萊所謂人先有疑心則雖/盡忠與言而未必聽葢疑心先入而為之主是也故㣲)
(子不可留但當遯逃而出乃合於道又況我與比干旣/留諫以事紂則存亡未可知萬一不死固罔為人臣僕)
(此心已堅定則亦不可使成湯以來廟不血食況汝為/元子又居危疑之地義當逃去萬有一全宗祀可也此)
(三子者其制行不同各出於至誠惻怛之心無所為而/為之故孔子並稱三仁或以此歟先生答曰此説得之)
(史記亦説箕子諫而見囚也此延平先生説三仁事云/當理而無私心則仁矣今以  語推之三仁之心只欲)
(紂改過而圖存比干之殺身葢非得已箕子亦偶未見/殺耳非有意於為奴也事勢旣爾㣲子自是亦只得全)
(身以存先王之祀皆理不得不然者使其先有殺身強/諫之心則亦不得為仁人矣答李時可箕子比干都是)
(一様心箕子偶然不衝着紂之怒不殺他然見比干恁/地死若更死諫無益於國徒使人君有殺諫臣之名他)
(處此最難㣲子去却易比干一向諫死又却索性箕子/在半上落下最是難處彼他監繫在那裏不免佯狂所)
(以易中特説箕子之明夷可見其難處故曰利艱貞晦/其明也内難而能正其志箕子以之他外雖狂心則定)
(也㝢中間所解三仁之事左傳史記所載互有不同但/論語只言㣲子去之初無面縳銜璧之説今乃捨孔子)
(而從左氏史遷已自難信又不得已而曲為之説以為/㣲子之去乃去紂而適其封國則尤為無所據矣此乃)
(人道之大變聖賢所處事雖不同而心則未甞不同故/孔子厯舉而並稱之且皆許其仁焉更須玩索未可輊)
(論也答嚴時亨問比干之中方始謂之仁焉亦只是一/事之仁曰詳味孔子之言恐不只是一事之仁答李堯)
(卿/)纂註(張氏庭堅曰君子之去就死生其志在於天下/國家而不在於一身故其死者非沽名生者非)
(懼禍引身以去者非忘君也故㣲子得奉先之孝比干/盡事君之節箕子全愛君之仁㣲子自獻以其孝箕子)
(比干自獻以其忠然書載箕子㣲子之言而比干不與/焉葢人臣之義莫易明於死節莫難明於去國而屈辱)
(用晦者尤所難辨也比干以死自誓無足為疑而箕子/不免云云者重去就之義也  張氏曰三仁之志各有)
(所在微子自謀存宗祀以獻于先王比干自謀死諫以/獻于先王箕子自謀佯狂俟紂悔過以獻于先王後世)
(以死生為重古人以義理為重後世志慮淺狹故見死/為髙節古人智慮廣大故以死為常事或去或死或生)
(初無髙下義之所在三人各安之矣之李太白比干廟/碑曰昔殷王毒痛公獨死之非捐生  難處死之難故)
(不可死而死是䡖其生非孝也可死而不死是重其死/非忠也周武以三分之業有諸侯之師實其十亂之謀)
(總其一心之衆當公之存也乃戢彼西土及公之喪也/乃觀于孟津公存而殷存公喪而殷喪興亡兩繫豈不)
(重歟孔子穪殷有三仁豈無㣲㫖敢頌之曰存其身存/其宗亦仁矣存其名存其祀亦仁矣亡其身圖其國亦)
(仁矣若進死者退生者狂捐之士將奔走之藵生者貶/死者晏安之人將寘力焉故同歸諸仁各順其志  柳)
(子厚箕子碑曰當其周時未至殷祀未殄比干已死㣲/子己去向使紂惡未稔而自斃武庚念亂以圖存國無)
(其人誰與興理是固人事之或然者也然則先生隠忍/而為比其有志於斯乎  五峰胡氏曰堯舜與賢三王)
(與嫡所以一民心重天下也然大君人命所繫興亡之/本聖人有權焉未嘗執一也是以武玉雖弟上承文王)
(之命而終不釋為君帝乙亦賢君也泥於立嫡而不知/紂之足以亡天下也亦不知變之過矣使帝乙而知是)
(道商之卜世猶未可知也三武夷熊氏曰天下治亂繫/風俗風俗之美惡繫人心  代固皆有道之長也而商)
(一代之風俗為最美每讀商書至終篇紂之亡三仁寜/死寧遯寧佯狂為奴所以自靖自獻者不敢有一毫負)
(先王之心伯夷扣馬一諫凜凜乎萬世君臣之大義雖/聖人後起不可易也㣲子歸周以全宗祀自是商亡以)
(後事比干之死固已安之箕子之佯狂意栁宗元之論/亦深有以察乎其心後來武王下車訪道授聖大法而)
(終不為之臣朝鮮長往用廣宗祀此其志何如㦲不但/是也當時為商之臣若民者大率有不肯臣周之心大)
(誥諸篇班班可睹陳同父所謂厯三紀而後世變風移/葢當康王之世歸周且四十年壯者已老老者已死其)
(逋播遺黎真是至死不貳要亦可見商家一代之人心/風俗矣夏未之前聞也周平王以後奄奄如一尫羸病)
(廢之人略無能出一匕强劑以起其生者則所謂/養成一代之人心風俗有王者作誠不可以己也)
　
　
　
　
　
　
　書傳輯録纂註卷三
欽定四庫全書
　書傳輯録纂註卷四
　　　　　　　　　　　　　元　董鼎　撰
　周書(周文王國號後武王因以為/有天下之號書凡三十二篇)纂註(史記后稷封/于邰别姓姬)
　(氏傳十三世至季歴季歴生昌為西伯西伯崩太子/發立是為武王  陳氏曰文王二十四年生武王四)
　(十八年即諸侯位在位五十年年九十七而終武王/年七十三而嗣位嗣位十三年而伐紂為天子七年)
　(而終年九/十三也)
　　　泰誓上(泰大同國語作大武王伐殷史録其誓/師之言以其大㑹孟津編書者因以泰)
　　　(誓名之上篇未渡河作後二篇既渡河作今文/無古文有  案伏生二十八篇本無泰誓武帝)
　　　(時偽泰誓出與伏生今文書合為二十九篇孔/壁書雖出而未傳于世故漢儒所引皆用偽泰)
　　　(誓如曰白魚入於王舟有火復于王屋流為烏/太史公記周本紀亦載其語然偽泰誓雖知剽)
　　　(竊經傳所引而古書亦不能盡見故後漢馬融/得疑其偽謂泰誓案其文若淺露吾又見書傳)
　　　(多矣所引泰誓而不在泰誓者甚多至晉孔壁/古文書行而偽泰誓始廢  吳氏曰湯武皆以)
　　　(兵受命然湯之辭裕武王之辭廹湯之數桀也/恭武之數紂也傲學者不能無憾疑其書之晚)
　　　(出或非畫當/時之本文也)輯録(文王之事紂惟知以臣事君/而已都不見其他兹其所以)
　　　(為至德也若謂三分天下紂尚有其一未忍輕/去臣位以商之先王徳澤未亡厯數未終紂惡)
　　　(未甚聖人若之何而取之則是文王之事紂非/其本心蓋有不得已焉耳若是則安得謂之至)
　　　(德哉至於武王之伐紂觀政于商亦豈有取之/之心而紂罔有悛心武王灼見天命人心之歸)
　　　(己也不得不順而應之故曰予弗順天厥罪惟/鈞以此觀之足見武王之伐紂順乎天而應乎)
　　　(人無可疑矣此說與來書云云固不多爭但此/處不容有毫髪之差天理人欲王道覇術之所)
　　　(以分其端特在於/此耳答范伯崇)纂註(王氏炎曰古文太字只/用大字今文遂以泰易)
　　　(大穪顧氏曰太者大之至通吳氏曰案帝辛本/紀  紂書稱受或二字古  用湯六數桀罪未)
　　　(嘗斥為桀武十數紂罪/未嘗不呼為受餘見傳)
惟十有三年春大㑹于孟津(十三年者武王即位之十/三年也春者孟春建寅之)
(月也孟津見禹貢年案漢孔氏言虞芮質成為文王受/命改元之年凡九  而文王崩武王立二年而觀兵三)
(年而伐紂合為十有三年此皆惑于偽書泰誓之文而/誤解九年大統未集與夫觀政于商之語也古者人君)
(即位則穪元年以計其在位之乆近常事也自秦惠文/始改十四年為後元年漢文帝亦改十七年為後元年)
(自後說春秋因以改元為重歐陽氏曰果重事歟西伯/即位已改元年中閒不宜改元而又改元至武王即位)
(宜改元而反不改元乃上冐先君之元年并其居䘮穪/十一年及其㓕商而得天下其事大於聼訟逺矣而又)
(不改元由是言之謂文王受命改元武王冒文王之元/年者皆妄也歐陽氏之辨極為明著但其曰十一年者)
(亦惑于書序十一年之誤也詳見序篇又案漢孔氏以/春為建子之月盖謂三代改正朔必改月數改月數必)
(以其正為四時之首序言一月戊午既以一月為建子/之月而經又繫之以春故遂以建子之月為春夫改正)
(朔不改月數于太甲辨之詳矣而四時改易尤為無義/冬不可以為春寒不可以為暖固不待辨而明也或曰)
(鄭氏箋詩維莫之春亦言周之季春于夏為孟春曰此/漢儒承襲之誤耳且臣工詩言維暮之春亦又何求如)
(何新畬於皇來牟將受厥明蓋言暮春則當治其新畬/矣今如何哉然牟麥將熟可以受上帝之明賜夫牟麥)
(將熟則建辰之月夏正季春審矣鄭氏於詩且不得其/義則其考之固不審也不然則商以季冬為春周以仲)
(冬為春四時反逆皆不得其/正豈三代聖人奉天之政乎)輯録(顯道問先儒將十一/年十三年等合九年)
(説以為文王稱王不知有何據曰自太史公以來皆如/此説了但歐公力以為非東坡亦有一説但書説惟九)
(年大統未集予小子其承厥志却是有這一箇㾗瑕或/推泰誓諸篇皆只稱文考至武成方稱王只是當初三)
(分天下有其二以服事殷也只是羈縻那事體自是不/同了  泰誓序十有一年武王伐殷經云十有三年春)
(大㑹于孟津必差誤說者乃以十一年為觀兵尤無義/理舊有人引洪範十有三祀王訪于箕子則十一年之)
(誤可知矣人傑問子丑寅之建正如何曰此是三陽之/月若秦用建亥之月為正直是無謂大抵三代更易須)
(着如此更易/一畨格言)王曰嗟我友邦冡君越我御事庶士明聽
誓(王曰者史臣追稱之也友邦親之也冡君尊之也越/及也御事治事者庶士衆士也告以伐商之意且欲)
(其聽之/審也)惟天地萬物父母惟人萬物之靈亶聰明作元
后元后作民父母(亶誠實無妄之謂言聰明出於天性/然也大哉乾元萬物資始至哉坤元)
(萬物資生天地者萬物之父母也萬物之生惟人得其/秀而靈具四端備萬善知覺獨異於物而聖人又得其)
(最秀而最靈者天性聰明無待勉强其知先知其覺先/覺首出庶物故能為大君于天下而天下之疲癃殘疾)
(得其生鰥寡孤獨得其養舉萬民之衆無一而不得其/所焉則元后者又所以為民之父母也夫天地生物而)
(厚于人天地生人而厚于聖人其所以厚於聖人者亦/惟欲其君長乎民而推天地父母斯民之心而已天之)
(為民如此則任元后之責者可不知所以作民父母之/義乎商紂失君民之道故武王發此是雖一時誓師之)
(言而實萬世人君/之所當體念也)輯録(亶聰明作元后元后作民父母/湏是剛健中正出人意表之君)
(方能立天下之事如創業之君能定禍亂者皆是智勇/過人人傑氣質之性古人雖不曽說着考之經典却有)
(此意如惟人萬物之靈亶聰明作元后天乃錫王/勇智皆此意也謨湯武征伐皆先自說一叚義理)纂註
(新安胡氏曰萬物莫不禀氣于天受形于地乾稱父坤/穪母此天地所以為萬物一大父母也  孫氏曰天地)
(能生萬物而不能成所以成之者君也地唐氏曰配天/地以作民父母與易象言后以財成天  之道輔相天)
(地之宜以左右民者一也全陳氏經曰人者萬物之一/也物得氣之偏人得氣之  此人性所以獨靈于物然)
(人雖有此靈有不能保此靈者必得聰明之君以父母/之斯民始得以各全其靈聰明亦靈也聖人先得我心)
(之所同然而為靈之靈者耳/乃六經之統攝百王之標凖)　(吕氏曰此雖誓師之辭/碧梧馬氏曰作民父母)
(一語武王以之首泰/誓箕子以之終皇極)今商王受弗敬上天降災下民(受/紂)
(名也言紂慢天虐民不知所以作民父/母也慢天虐民之實即下文所云也)沈湎冒色敢行
暴虐罪人以族官人以世惟宫室臺榭陂池侈服以殘
害于爾萬姓焚炙忠良刳剔孕婦皇天震怒命我文考
肅將天威大勲未集(沈湎溺于酒也冒色冒亂女色也/族親族也一人有罪刑及親族也)
(世子弟也官使不擇賢才惟因父兄而寵任子弟也土/高曰臺有木曰榭澤障曰陂停水曰池侈奢也焚炙炮)
(烙刑之類刳剔割剝也皇甫謐云紂剖比干妻以視其/胎未知何據紂虐害無道如此故皇天震怒命我文王)
(敬將天威以除邪虐大功未集而文王崩愚謂大勲在/文王時未嘗有意至紂惡貫盈武王伐之敘文王之辭)
(不得不爾學者/當言外得之)輯録(問諸儒之說以為武王未誅紂則/稱文王為文考以明文王在位未)
(嘗穪王之證及既誅紂乃稱文考為文王然既曰文考/則其謚定矣若如其言將稱為文公邪曰此等事無證)
(佐皆不可曉闕之可也僴文武無伐紂之心而天與之/人歸之其勢必誅紂而後已故有肅將天威大勲未集)
(之語但紂罪未盈天命未絶故文王猶得以三分之二/而服事紂若使文王未崩十二三年紂惡不悛天命已)
(絶則盟津之事文王亦豈得而辭哉以此見文武之心/未嘗不同皆無私意視天與人而已  因說文王事商)
(先王曰文王但是做得從容不廹武王便去伐商太猛/耳蘇東坡說文王只是依本分做諸侯自歸之或問此)
(有所據否先生曰這也見未得在但是文王伐崇伐宻/戡黎等事又自顯然書說王季勤勞王家詩云太王翦)
(商都是他子孫自說不成他子孫誣其父祖春秋分明/說泰伯不從是不從甚底事若泰伯當武王之世也只)
(是為諸侯但時措之宜聖人又有不得已處横渠云商/之中世都棄了西方之地不管他所以戎狄復進入中)
(國太王所以遷于岐然岐下也只是箇荒凉/之地太王自去立箇家計如此竝答徐元聘)纂註(陳氏/大猷)
(曰敬者萬善之本不敬者萬惡之本人雖至愚猶知敬/天今紂天且不敬宜其衆惡日深也  新安陳氏曰蔡)
(氏愚謂以下七句曲為文/王文飾不若語録盡之)肆予小子發以爾友邦冡君
觀政于商惟受罔有悛心乃夷居弗事上帝神祗遺厥
先宗廟弗祀犧牲粢盛既于凶盗乃曰吾有民有命罔
懲其侮(肆故也觀政猶伊尹所謂萬夫之長可以觀政/八百諸侯背商歸周則商政可知先儒以觀政)
(為觀兵誤矣悛改也夷蹲踞也武王言故我小子以爾/諸侯之向背觀政之失得于商今諸侯背叛既已如此)
(而紂無有悔悟改過之心夷踞而居廢上帝百神宗廟/之祀犧牲粢盛以為祭祀之備者皆盡于凶惡盜賊之)
(人即箕子所謂攘竊神祇之犧牷牲者也受之慢神如/此乃謂我有民社我有天命而無有懲戒其侮慢之意)
輯録(伊川謂無觀政之事非深見文武之心不能及此/非為存名教而發也若有心要存名教而於事實)
(有所改易則夫子之録泰誓武成其不存名教甚矣近/世有存名教之說大害事將聖人心迹都做兩截看了)
(殊不知聖人所行便是名教若所行如此而/所教如彼則非所以為聖人矣荅徐元聘)纂註(程子/曰觀)
(政之說必無此理如今日天命絶則紂今日便是獨夫/豈容更留之三年今日天命未絶便是君也為之臣子)
(者敢以兵脅君乎怠林氏曰尸有餕鬼神之餘也可以/觀政矣謂政之勤  美惡由餕可以觀之此言觀政亦)
(由是也武林氏曰夷如原壤夷俟之夷/紂不祀  伐之如葛不祀湯伐之也)天佑下民作之
君作之師惟其克相上帝寵綏四方有罪無罪予曷敢
有越厥志(佑助寵愛也天助下民為之君以長之為之/師以教之君師者惟其能左右上帝以寵安)
(天下則夫有罪之當討無罪之當赦我/何敢有過用其心乎言一聽于天而已)輯録(佛經云佛/為一大事)
(因緣出現于世聖人亦為這一大事出來這箇道理雖/人所固有若非聖人如何得如此光明盛大你不曉得)
(我說在這裏教你曉你不㑹做底我做下様子在此與/你做只是要持守這箇道理教他常立在世間上拄天)
(下拄地常如此端正纔一日無人維持便顛倒了少間/脚拄天頭拄地顛倒錯亂便都壊了所以說天佑下民)
(作之君作之師惟其克相上帝寵綏四方天只生得你/付得這道理與你做與不做却在你做得好也由你做)
(得不好也由你所以又為之立君師以作成之既撫養/你又教導你便無一夫不遂其性如堯舜之時真箇是)
(寵綏四方只是世間不好底人不定疊底事纔遇堯舜/都妥帖平定了所以謂之克相上帝蓋助上帝之所不)
(及也自秦漢以來講學不明世之人君固有因其才智/做得功業然無人知明德新民之事君道間有得其一)
(二而師之道/則絶無矣卓)纂註(陳氏經曰後世之君刑政徒尚教化/不立不知師道不盡則不足以盡君)
(道矣武王之意謂紂既不能當君師之任則任君師獨/不在我乎我當相天以討紂之有罪而綏定天下之無)
(罪者所不得而私也孟子引書曰/其助上帝止厥志末句意少異)同力度德同德度義
受有臣億萬惟億萬心予有臣三千惟一心(度量度也/德得也行)
(道有得於身也義宜也制事達時之宜也同力度德同/德度義意古者兵志之辭武王舉以明伐商之必克也)
(林氏曰左氏㐮三十一年魯穆叔曰年鈞擇賢義鈞則/卜昭二十六年王子朝曰年鈞以德德鈞以卜蓋亦舉)
(古人之語文勢正與此同百萬曰億紂雖有億萬臣而/有億萬心衆叛親離寡助之至力且不同况徳與義乎)
纂註(林氏曰凡勝負之理力同則有德者勝德同則有/義者勝度德校善惡也度義校曲直也十萬曰億)
(十億曰兆若介軒董氏曰行道有得于身身當作心案/孟子曰道  大路然邵子曰道猶路也萬古在前萬世)
(在後誰能不由此道而行凡日用事物當然之理决不/可不由者是之謂道道乃衆人公共之路必湏能行此)
(道而有得于吾心然後可謂之德禮記鄉飲酒曰德者/得也得於吾身也朱子暮年榜公堂取據於德一條改)
(有得於身為有得于心仍俾六經用此為通例禮記其/身已是切己終必曰心益見向裏下工夫耳  息齊余)
(氏曰此謂百萬曰億洛誥謂十萬曰億制新安陳氏曰/韋昭註楚語云十萬曰億古數也秦改  始以萬萬為)
(億今解尚書合主十萬為億/之說百萬為億未見所本)商罪貫盈天命誅之予弗
順天厥罪惟鈞(貫通盈滿也言紂積惡如此天命誅之/今不誅紂是長惡也其罪豈不與紂鈞)
(乎如律故緃/者與同罪也)纂註(唐孔氏曰紂之惡如/繩貫物其貫已滿)予小子夙夜祇
懼受命文考類于上帝宜于冢土以爾有衆底天之罰
(底致也冢土大社也祭社曰宜上文言縱紂不誅則罪/與紂鈞故此言予小子畏天之威早夜敬懼不敢自寧)
(受命于文王之廟告于天神地祇以爾有衆致天之罰/于商也王制曰天子將出類乎上帝宜乎社造乎禰受)
(命文考即造乎禰也王制以神尊卑為序此先言受命/文考者以伐紂之舉天本命之文王武王特禀文王之)
(命以卒其/伐功而已)纂註(陳氏經曰紂之惡在不敬上天文王之/德在肅將天威武王之德在夙夜祇懼)
(敬與不敬聖狂/分焉興亡判焉)天矜于民民之所欲天必從之爾尚弼
予一人永清四海時哉弗可失(天矝憐于民民有所欲/天必從之今民欲亡紂)
(如此則天意可知爾庶幾輔我一人除其邪/穢永清四海是乃天人合應之時不可失也)纂註(林氏/曰天)
(之立君專以為民故武王于一篇之中三致意焉首言/元后作民父母以見紂之不能為民父母也次言作之)
(君師以見紂之不能為君師也未言民欲天必從以見/民心欲亡紂而伐之必克也去一紂則惡根除故永清)
(四海堯授舜舜授禹天實與之則堯舜不可失其與之/之時湯放桀武王伐紂天實奪之則湯武不可失其取)
(之之時故韓獻子曰文王率商之叛國以事紂惟知時/也禮運亦曰堯授舜舜授禹湯放桀武王伐紂時也)
(陳氏經曰君源也民流也源清則流清天下本清紂汙/濁之伯夷太公所以避之以待天下之清也去紂而除)
(其穢惡則清其/源而天下清矣)
　　　泰誓中
惟戊午王次于河朔羣后以師畢㑹王乃徇師而誓(次/止)
(徇循也河朔河北也戊午以/武成考之是一月二十八日)纂註(唐孔民曰左莊三年/凡師一宿為舍再宿)
(為信過信為次此直取止舍之義非春秋三日例也後/林氏曰漢律厯志曰周師初發以殷之十一月戊子)
(三日得周正月辛卯朔至戊午渡孟津孟津去周九百/里師日行三十里凡三十一日渡河三日三誓師上篇)
(不言日以中篇考當是丁巳日在河南將渡孟津時誓/而後渡河也中篇是戊午既渡而次河北所誓下篇是)
(戊午明日將趨商郊誓而後/行也三令五申謹之至也)曰嗚呼西土有衆咸聽朕
言(周都豐鎬其地在西從武王渡河/者皆西方諸侯故曰西土有衆)纂註(吕氏曰上篇/言友邦冢君)
(御事庶士先諸侯而後西土之人所以明尊卑之分也/中下篇先及西土立法自近者始未欲以軍法例約束)
(諸侯也之新安陳氏曰伐紂之誓凡四上篇併諸侯凡/從者誓  中下篇惟誓西伯所統者至牧誓又併諸侯)
(凡從者誓之篇末軍法甚明吕氏謂/未欲以軍法例約束諸侯恐不然也)我聞吉人為善惟
日不足凶人為不善亦惟日不足今商王受力行無度
播棄黎老昵比罪人滛酗肆虐臣下化之朋家作仇脅
權相滅無辜籲天穢德彰聞(惟日不足者言終日為之/而猶為不足也將言紂力)
(行無度故以古人語發之無度者無法度之事播放也/犁黧通黒而黄也微子所謂耄遜于荒是也老成之臣)
(所當親近者紂乃放棄之罪惡之人所當斥逐者紂乃/親比之酗醉怒也肆縱也臣下亦化紂惡各立朋黨相)
(為仇讎脅上權命以相誅滅流毒天下無辜之人呼天/告寃腥穢之德顯聞于上吕氏曰為善至極則至治馨)
(香為惡至極/則穢徳彰聞)惟天惠民惟辟奉天有夏桀弗克若天流
毒下國天乃佑命成湯降黜夏命(言天惠愛斯民君當/奉承天意昔桀不能)
(順天流毒下國故天/命成湯降黜夏命)惟受罪浮于桀剥喪元良賊虐諫
輔謂已有天命謂敬不足行謂祭無益謂暴無傷厥鑒
惟不遠在彼夏王天其以予乂民朕夢協朕卜襲于休
祥戎商必克(浮過剝落䘮去也古者去國為䘮元良微/子也諫輔比干也謂已有天命如答祖伊)
(我生不有命在天之類下三句亦紂所嘗言者鑒視也/其所鑒視初不在遠有夏多罪天既命湯黜其命矣今)
(紂多罪天其以我乂民乎襲重也言我之夢協我之卜/重有休祥之應知伐商而必勝之也此言天意有必克)
(之/理)纂註(張氏曰即所謂商鑒不遠在夏后之世兹林氏/曰其者未定之辭猶曰天其永我命于  新邑)
(言之于未然之前辭當如此戎大也如曰殪戎殷曰爕/伐大商  新安胡氏曰案蔡傳言伐商以伐訓戎謂以)
(兵戎伐/之也)受有億兆夷人離心離德予有亂臣十人同心
同德雖有周親不如仁人(夷平也夷人言其智識不相/上下也治亂曰亂十人周公)
(旦召公奭太公望畢公榮公太顛閎夭㪚宜生南宫括/其一文母孔子曰有婦人焉九人而已劉侍讀以為子)
(無臣母之義蓋邑姜也九臣治外邑姜治内言紂雖有/夷人之多不如周治臣之少而盡忠也周至也紂雖有)
(至親之臣不如周仁人之賢而/可恃也此言人事有必克之理)輯録(馬氏曰亂治也或/曰亂本作亂古治)
(字語/註)纂註(葉氏曰夷人若與等夷也既有離德則視我/塗人耳  張氏曰言夷人見無復君臣上下)
(之等/也)天視自我民視天聽自我民聽百姓有過在予一
人今朕必徃(過廣韻責也武王言天之視聽皆自乎民/今民皆有責于我謂我不正商罪以民心)
(而察天意則我之伐商斷必徃矣盖百姓畏紂之虐望/周之深而責武王不即拯己于水火也如湯東靣而征)
(西夷怨南靣而/征北狄怨之意)輯録(天視自我民視天聽自我民聽或/問此若有不同如何曰天豈曽有)
(耳目以視聽只是自民之視聽便是天之視聽如帝命/文王豈天諄諄然命之只是文王要恁地便是理合恁)
(地便是帝命之也又曰若一件事民人皆以為是便是/天以為是若民人皆歸徃之便是天命之也又曰此處)
(甚㣲故其理難看若或問天視自我民視天聽自我民/聽天便是理否曰  全做理又如何說自我民視聽這)
(裏有些主宰底意思庚莊仲問天視天聽謂天即理也/曰天固是理然蒼蒼者亦是天在上而有主宰者亦是)
(天各隨他所說今既曰視聽即理又如何㑹視聽雖說/不同又却只是一箇知其同不妨其為異知其異不害)
(其為同/文蔚)纂註(新安胡氏曰百姓有過恐只如萬方有罪/之意耳  王氏曰在予一人盖以其身任)
(天下之責不如是/不足以為天吏也)我武惟揚侵于之疆取彼凶殘我伐
用張于湯有光(揚舉侵入也凶殘紂也猶孟子謂之殘/賊武王弔民伐罪於湯之心為益明白)
(於天下地自世俗觀之武王伐湯之子孫覆湯之宗社/謂之湯讐可也然湯放桀武王伐紂皆公天下為心非)
(有私于己者武之事質之湯而無愧湯之心驗之/武而益顯是則伐商之舉豈不於湯為有光也哉)輯録
(言武王威武奮揚侵彼紂之疆界取其殘賊而殺/伐之功因以張大比於湯之伐桀又有光焉孟註)纂註
(新安陳氏曰于湯有光乃武王之夸辭如所謂功光祖/宗云爾孟註甚得本意蔡氏于湯之心為益明白之說)
(議論雖深一歩/似失本文之意)勖哉夫子罔或無畏寧執非敵百姓懍
懍若崩厥角嗚呼乃一德一心立定厥功惟克永世(勖/勉)
(也夫子將士也勉哉將士無或以紂為不足畏寧執心/以為非我所敵也商民畏紂之虐懍懍若崩摧其頭角)
(然言人心畏懼如此汝當一德/一心立定厥功以克永世也)纂註(老子禍莫大於輕/敵  林氏曰考之)
(孟子疑此二者必有所增損潤色其字大抵相同其意/㫖則有不同者蓋康誥伏生所傳泰誓孔壁續書孔氏)
(為𨽻古定其間必有不能曉而以意增損者則今泰誓/康誥與孟子所舉不同者以此  愚謂勗哉數語固不)
(以至仁伐至不仁而萌倖勝輕敵之心亦不以羣臣同/心同德而忘一德一心之戒聖人之重用民命臨事而)
(懼也/如此)
　　　泰誓下
時厥明王乃大廵六師明誓衆士(厥明戊午之明日也/古者天子六軍大國)
(三軍是時武王未備六軍牧誓敘三/卿可見此曰六師者史臣之辭也)王曰嗚呼我西土
君子天有顯道厥類惟彰今商王受狎侮五常荒怠弗
敬自絶于天結怨于民(天有至顯之理其義類甚明至/顯之理即典常之理也紂于君)
(臣父子兄弟夫婦典常之道褻狎侮慢荒棄怠惰無所/敬畏上自絶于天下結怨于民結怨者非一之謂下文)
(自絶結怨/之實也)纂註(林氏曰君子統上下而言越王勾踐伐/吳以其私卒君子六千人為中軍則士)
(卒亦可言君子益賛禹曰滿招損謙受益時乃天道湯/亦曰天道福善禍滛與此言天道意同  張氏曰天有)
(福善禍滛之道顯然甚明禍福之來各以類至其類亦/甚彰  新安陳氏曰蔡氏以顯道合五常言不如張氏)
(得本文/正意)斮朝渉之脛剖賢人之心作威殺戮毒痡四海
崇信姦回放黜師保屏棄典刑囚奴正士郊社不修宗
廟不享作竒技滛巧以悅婦人上帝弗順祝降時䘮爾
其孜孜奉予一人恭行天罰(斮斫也孔氏曰冬月見朝/渉水者謂其脛耐寒斫而)
(視之史記云比干强諫紂怒曰吾聞聖人心有七竅遂/剖比干觀其心痡病也作刑威以殺戮為事毒病四海)
(之人言其禍之所及者遠也回邪也正士箕子也郊所/以祭天社所以祭地竒技謂竒異技能滛巧為過度之)
(巧列女傳紂膏銅柱下加炭令有罪者行輙墮炭中妲/己乃笑夫欲妲已之笑至為炮烙之刑則其竒技滛巧)
(以悅之者宜無所不至矣祝斷也言紂于姦邪則尊信/之師保則放逐之屏棄先王之法囚奴中正之士輕廢)
(奉祀之禮專意汚䙝之行悖亂天常故天弗順而斷然/降是䘮亡也爾衆士其勉力不怠奉我一人而敬行天)
(罰/乎)纂註(公羊傳哀十四年子路死子/曰天祝予何休註祝斷也)古人有言曰撫我
則后虐我則讐獨夫受洪惟作威乃汝世讐樹德務滋
除惡務本肆予小子誕以爾衆士殄殱乃讐爾衆士其
尚廸果毅以登乃辟功多有厚賞不廸有顯戮(洪大也/獨夫言)
(天命已絶人心已去但一獨夫耳孟子曰殘賊之人謂/之一夫武王引古人之言謂撫我則我之君也虐我則)
(我之讐也今獨夫受大作威虐以殘害于爾百姓是乃/爾之世讐也務專力也植徳則務其滋長去惡則務絶)
(根本兩句意亦古語喻紂為衆惡之本在所當去故我/小子大以爾衆士而殄絶殱滅汝之世讐也廸蹈登成)
(也殺敵為果致果為毅爾衆士其庶幾蹈行果毅以成/汝君若功多則有厚賞非特一爵一級而已不廸果毅)
(則有顯戮謂之顯戮則/必肆諸市朝以示衆庶)纂註(真氏曰武王舉古人之言/以明民之常情如此若君)
(民之分豈以虐我而遂讐之哉然君民/之分不可恃而民之常情不可不察)嗚呼惟我文考
若日月之照臨光于四方顯于西土惟我有周誕受多
方(若日月照臨言其徳之輝光也光于四方言其德之/遠被也顯于西土言其德尤著于所發之地也文王)
(之地止于百里文王之德達于天下多方之受非周其/誰受之文王之德實天命人心之所歸故武王于誓師)
(之末歎息/而言之)予克受非予武惟朕文考無罪受克予非朕
文考有罪惟予小子無良(無罪猶言無過也無良猶言/無善也商周之不敵乆矣武)
(王猶有勝負之慮恐為文王/羞者聖人臨事而懼也如此)纂註(林氏曰聖人至誠畏/懼之心充實于中則)
(發于言自然如此非有一毫作偽于其間也過愚謂事/幸而集則文考之功不幸不集則予小子之  善則稱)
(親過則歸已禮所當然也又案三篇三數紂之惡發舒/萬民之氣天怒已極人怨已深不待牧野之戰而天下)
(已無商矣嗚呼豈/非萬世之永監哉)
　　　牧誓(牧地名在朝歌南即今衛州治之南也武/王軍于牧野臨戰誓衆前既有泰誓三篇)
　　　(因以地名别之/今文古文皆有)纂註(陳氏曰禹征苖誓只數語/甘誓湯誓則一篇武王之)
　　　(誓至四篇世愈/降而文愈繁也)
時甲子昧爽王朝至于商郊牧野乃誓王左杖黄鉞右
秉白旄以麾曰逖矣西土之人(甲子二月四日也昧㝠/爽明也昧爽將明未明)
(之時也鉞斧也以黄金為飾王無自用鉞之理左杖以/為儀耳旄軍中指麾白則見遠麾非右手不能故右秉)
(白旄也案武成言癸亥陳于商郊則癸亥之日周師已/陳牧野矣甲子昧爽武王始至而誓師焉曰者武王之)
(言也逖遠也以其行/役之遠而慰勞之也)纂註(林氏曰言日不言月上本泰/誓文也  孔氏曰牧野紂近)
(郊三十/里也)王曰嗟我友邦冢君御事司徒司馬司空亞旅
師氏千夫長百夫長(司徒司馬司空三卿也武王是時/尚為諸侯故未備六卿唐孔氏曰)
(司徒主民治徒庶之政令司馬主兵治軍旅之誓戒司/空主土治壘壁以營軍亞次旅衆也大國三卿下大夫)
(五人士二十七人亞者卿之貳大夫是也旅者卿之屬/士是也師氏以兵守門者猶周禮師氏王舉則從者也)
(千夫長統千人之帥百/夫長統百人之帥也)及庸蜀羌髳㣲盧彭濮人(左傳/庸與)
(百濮伐楚庸濮在江漢之南羌在西蜀髳㣲在巴蜀盧/彭在西北武王伐紂不期㑹者八百國今誓師獨稱八)
(國者盖八國近周西都素所服役乃受約束以戰/者若上文所言友邦冢君則泛指諸侯而誓者也)纂註
(陳氏曰文王化行江漢自北而南故八國皆來助舉其/遠則近者可知  蘇氏曰楚饑庸與百濮伐之庸上庸)
(縣濮即百濮又楚伐羅羅與盧戎兩軍之盖南蠻之屬/楚者羌先零䍐开之屬彭今屬武陽有彭亡髳㣲閼則)
(知此數國皆/西南之夷)稱爾戈比爾干立爾矛予其誓(稱舉戈㦸/干楯矛亦)
(㦸之屬長二丈唐孔氏曰戈短人執以舉之故言穪楯/則並以扞敵故言比矛長立之於地故言立器械嚴整)
(則士氣精明然/後能聽誓命)王曰古人有言曰牝雞無晨牝雞之晨
惟家之索(索蕭索也牝雞而晨則陰陽反常是為妖孽/而家道索矣將言紂惟婦言是用故先發此)
今商王受惟婦言是用昬棄厥肆祀弗答昬棄厥遺王
父母弟不廸乃惟四方之多罪逋逃是崇是長是信是
使是以為大夫卿士俾暴虐于百姓以姦宄于商邑(肆/陳)
(荅報也婦妲己也列女傳云紂好酒滛樂不離妲己妲/己所舉者貴之所憎者誅之惟妲己之言是用故顛倒)
(昬亂祭所以報本也紂以昬亂棄其所當陳之祭祀而/不報昆弟先王之𦙍也紂以昬亂棄其王父母弟而不)
(以道遇之廢宗廟之禮無宗族之義乃惟四方多罪逃/亡之人尊崇而信使之以為大夫卿士使暴虐于百姓)
(姦宄于商邑盖紂惑于妲己之/嬖背常亂理遂至流毒如此也)纂註(孫氏曰泰誓言紂/之惡終于悅婦人)
(牧誓言紂之惡始于用婦言/豈非紂之終始出於此乎)今予發惟恭行天之罰今
日之事不愆于六歩七歩乃止齊焉夫子朂哉(愆過勗/勉也歩)
(進趨也齊齊整也今日之戰不過六歩七歩乃止/而齊此告之以坐作進退之法所以戒其輕進也)不愆
于四伐五伐六伐七伐乃止齊焉勗哉夫子(伐擊刺也/少不下四)
(五多不過六七而齊此告之以攻殺擊刺之法所以戒/其貪殺也上言夫子勗哉此言勗哉夫子者反覆成文)
(以致其丁寧勸/勉之意下倣此)纂註(王氏炎曰六歩七歩足法也六伐/七伐手法也  吕氏曰大司馬之)
(法伍兩卒旅各有其長使止齊之者使其部伍之長各/自止其止各自齊其齊故當戰時井然有序不失紀律)
(三軍如/一人)尚桓桓如虎如貔如熊如羆于商郊弗迓克奔
以役西土勗哉夫子(桓桓威武貎貔執夷也虎屬欲將/士如四獸之猛而奮擊于商郊也)
(迓迎也能奔來降者勿迎擊之以勞役我/西土之人此勉其武勇而戒其殺降也)纂註(陳氏大/猷曰用)
(兵以節制為尚以武勇為主武王慮其或拘故喻以虎/貔之勇又慮過于勇而妄殺故以殺降為戒  夏氏曰)
(使其役屬/於我西土)爾所弗勗其于爾躬有戮(弗勗謂不勉于前/三者愚謂此篇嚴)
(肅而温厚與湯誓義相表裏真聖人之言也泰誓武成/一篇之中似非盡出于一人之口豈獨此為全書乎讀)
(者其/味之)纂註(王氏曰功多厚賞前誓己言此不再言而獨/言有戮者軍事以嚴終亦威克厥愛之意)
(愚謂此臨戰誓師之辭杖鉞秉旄所以肅己之容穪干/比戈立矛所以肅人之容軍容既肅然後發命則人無)
(譁而聽者審矣自古人有言至恭行天罰所以聲罪致/討而激士卒之義也自今日之事至乃止齊焉所以明)
(審法令而示行陳之禮也自勗哉以下又勉之以臨戰/之勇撫衆之仁也以至仁伐至不仁而謹畏戒懼尚如)
(此斯其為王/者之師歟)
　　　武成(史氏記武王徃伐歸獸祀羣神告羣后與/其政事共為一書篇中有武成二字遂以)
　　　(名篇今文/無古文有)輯録(問武成一篇諸家多以為錯簡/然反覆讀之竊以為自王若曰)
　　　(以後皆是史官歴叙以前之事雖作武王告羣/后之辭而實史官敘述之文故其間如有道曾)
　　　(孫周王發及昭我周王之語皆是史官之言非/武王當時自稱如此也亦如五誥中王若曰以)
　　　(下多是周公之語若如此看則似不必改移亦/自可讀又既生魄恐是晦日既者言其魄之既)
　　　(足也以厯推之當為四月晦未知此篇先生㝷/常如何看先生曰王若曰以下固是告羣后之)
　　　(辭兼敘其致禱之辭亦與湯誥相類但此辭却無/結殺處只自敘其功烈政事之美又書戊午癸)
　　　(亥甲子日辰亦非誥命之體恐湏是有錯簡然/自王氏程氏劉原父以下所定亦各不同舊嘗)
　　　(考之劉以為王語之末有闕文似得之彼有七/經小傳否可撿看又漢書厯志謂是嵗有閏亦)
　　　(是也荅潘子善問武成一篇編簡錯亂曰新有/定本以程先生王介甫劉貢父李博士諸本推)
　　　(䆒甚/詳僴)纂註(吕氏曰武成見武王有取商之規模/有定商之規模取商以至公大義定)
　　　(商以常典成法秦晉隋亦能一天/下而亡不旋踵盖無以定之也)
惟一月壬辰旁死魄越翼日癸巳王朝歩自周于征伐
商(一月建寅之月不曰正而曰一者商建丑以十二月/為正朔故曰一月也詳見太甲泰誓篇壬辰以泰誓)
(戊午推之當是一月二日死魄朔也二日故曰旁死魄/翼明也先記壬辰旁死魄然後言癸巳伐商者猶後世)
(言某日必先言某朔也周鎬京也在京兆鄠/縣上林即今長安縣昆明池北鎬陂是也)輯録(漢志/引武)
(成篇惟一月壬辰旁死覇若翼日癸巳武王乃朝歩自/周于征伐紂此與古今文合但有五字差又曰越若來)
(三月既死覇粤五日甲子咸劉商王紂顔氏曰今文尚/書之辭又曰惟四月既旁生覇粤六日庚戌武王燎于)
(周廟翼日辛亥祀于天位粤五日乙卯乃以庶國祀馘/于周廟張氏曰亦今文尚書也又畢命豐刑曰惟十有)
(二年六月庚午朏王命作策豐刑孟康曰逸書篇名今/案伏生今文尚書無武成獨孔氏古文尚書乃有此篇)
(今顔氏註劉歆所引兩節見其與古文不同遂皆以為/今文尚書不知何所考也諸家推厯以為此年二月有)
(閏四月丁未為十九日庚戌為二十二日若無閏則四/月無丁未庚戌然二日皆在生魄之後則古文為倒而)
(此志所引者為順但其言燎于周廟似無理耳况古文/此篇文皆錯謬安知既生魄庶邦冢君暨百工受命于)
(周十四字非本在示天下弗服之下丁未祀于周廟之/上而王若曰以下乃大告武成之文邪以湯誥考之此)
(說為是畢命古文有此篇其年月日與此同而王命作/冊乃序文惟豐刑為無據然年月之下亦有至于豐字)
(豈又若伊訓之方明邪但古文之序冊下更有畢字孔/傳以為命為冊書以命畢公如此則全不成文理本文)
(似亦有闕語疑作冊二字乃衍文而闕一公字也以此/可見劉歆所見古文已非其正而今本亦有闕誤難盡)
(信也孟康便以豐刑為逸書篇名則亦不復本上文自/有畢命矣又誤之甚也此恐劉氏七經小傳之訛當考)
(子荅潘/  善)纂註(王氏日休曰翼輔也以此日為主則明日/為輔翼此日者故以明日為翼日  唐孔)
(氏曰舉事貴早/朝故皆言朝)厥四月哉生明王來自商至于豐乃偃
武修文歸馬于華山之陽放牛于桃林之野示天下弗
服(哉始也始生明月三日也豐文王舊都也在京兆鄠/縣即今長安縣西北靈臺豐水之上周先王廟在焉)
(山南曰陽桃林今華陰縣潼關也樂記曰武王勝商渡/河而西馬散之華山之陽而弗復乗牛放之桃林之野)
(而弗復服車甲衅而藏之府庫倒載干戈包以虎皮天/下知武王之不復用兵也  此當在萬姓悅服之下)
纂註(唐孔氏曰生明死魄俱是月初上云死魄此云生/明互言耳  吕氏曰但歸放用以伐紂之牛馬耳)
(天子十二閉與邱甸之賦自不廢與晉武平吳而去武/備唐穆平兩河而銷兵不同  王氏曰軍行戰車用馬)
(任載之車用牛服乘用也急于偃武/如此見以兵定天下非其本心也)丁未祀于周廟邦
甸侯衞駿奔走執豆籩越三日庚戌柴望大告武成(駿/爾)
(雅曰速也周廟周祖廟也武王以克商之事祭告祖廟/近而邦甸遠而侯衛皆駿奔走執事以助祭祀豆木豆)
(籩竹豆祭噐也既告祖廟燔柴祭天望祀山川以告武/功之成由近而遠由親而尊也  此當在百工受命于)
(周之/下)纂註(陳氏曰歸馬放牛此偃武之事祀于周廟以/下皆修文之事  唐孔氏曰六服侯甸男采)
(衛要此/舉其要)既生魄庶邦冢君暨百工受命于周(生魄望後/也四方諸)
(侯及百官皆于周受命蓋武王新即位諸侯百官皆/朝見新君所以正始也  此當在示天下弗服之下)輯
録(義剛問生明生魄如何先生曰日為䰟月為魄魄是/黯處魄死則明生書所謂哉生魄是也老子所謂載)
(營魄載如人載車車載人之載月受日之光䰟加于魄/魄載䰟也明之生時大盡則初二小盡則初三月受日)
(之光常全人望在下却在側邉了故見其盈虧不同或/云月形如餅非也筆談云月形如彈丸其受光如粉塗)
(一半月去日近則光露一屑漸遠則光漸大且如月在/午日在酉則是近一遠三謂之弦至日月相望則去日)
(十矣故謂之望日在西而月在東人在下靣得以望見/其光之全月之中有影者盖天包地外地形小日在地)
(下則月在天中日甚大從地四靣光起其影則地影也/地礙日之光所謂山河地影是也如星亦受日光凡天)
(地之光皆是日光也自十六日生魄之後其光之遠近/如前之弦謂之下弦至晦則月與日相疊月在日後光)
(盡體伏矣又楚辭集註荅/天問夜光何徳章可參考)纂註(新安陳氏曰諸家多謂/生魄望後也而不察既)
(字以望與既望例之則哉生魄十六日既生魄十七日/也夏氏又謂既盡也與舜典既月同謂盡此生魄以後)
(之日殊不知此既字乃已然之辭與食之既既月不同/其實十七日受命十九日丁未祀周廟簡倒耳所以云)
(此當在示天下弗服之下而丁未祀/于周廟當在百工受命于周之下也)王若曰嗚呼羣后
惟先王建邦啓土公劉克篤前烈至于太王肇基王迹
王季其勤王家我文考文王克成厥勲誕膺天命以撫
方夏大邦畏其力小邦懷其德惟九年大統未集予小
子其承厥志(羣后諸侯也先王后稷武王追尊之也后/稷始封于邰故曰建邦啟土公劉后稷之)
(曽孫史記云能修后稷之業太王古公亶父也避狄去/邠居岐邠人仁之從之者如歸市詩曰居岐之陽實始)
(翦商太王雖未始有翦商之志然太王始得民心王業/之成實基于此王季能勤以繼其業至於文王克成厥)
(功大受天命以撫安方夏大邦畏其威而不敢肆小邦/懷其德而得自立自為西伯專征而威德益著於天下)
(凡九年崩大統未集者非文王之德不足以受天下是/時紂之惡未至於亡天下也文王以安天下為心故予)
(小子亦以安天下為心/此當在大告武成之下)　輯録(雉問先生近定武成新/本先生曰前輩定本更)
(差一節王若曰一叚或接于征伐商之下以為誓師之/辭或連受命于周之下以為命諸侯之辭以為誓師固)
(是錯連下說了以為命諸侯之辭者此去祭日只爭一/兩日無縁有先誥命之理某看却諸侯來便教他助祭)
(此是祭畢臨遣之辭當在大誥武成之下比前軰只差/此一節  問文王不稱王之說曰此事更要考說文王)
(不稱王固好但書中不合有惟九年大統未集一句不/知所謂九年自甚時數起若謂文王固守臣節不稱王)
(則三分天下有其二亦為不可又書言太王肇基王迹/則到太王時周家已自强盛矣今史記於梁惠王三十)
(七年書襄王元年而竹書紀年以為後元年想得當時文/王之事亦類此故先儒皆以為自虞芮質厥成之後為)
(受命之元年廣周自積累以來其勢日大又當商家無/道之時天下趨周其勢自爾至于文王三分天下有其)
(二以服事商孔子乃穪其至德若非文王亦湏取了孔/氏稱至德只二人皆可為而不為者也璘問使文王更)
(在十三四年將終事紂乎抑為武王牧野之舉乎曰看/文王亦不是安坐不做事底人如詩中言文王受命有)
(此武功既伐于崇作邑于豐云云則武功都是文王做/來詩載武王武功却少但卒其伐功耳觀文王一時氣)
(勢如此度必不終竟休了一似果實文王待他十分黄/熟自落下來武王却似生拍破一般㝢商紂之世文王)
(三分天下有其二以服事商至武王十三年乃伐紂而/有天下張子曰此事間不容髪一日之間天命未絶則)
(是君臣當日命絶則為獨夫然命之絶否何以知之人/情而已諸侯不期而會者八百武王安得而止之哉孟)
(註問取之而燕民悅則取之至古之人有行之者文王/是也竊疑文王大聖人于君臣之義尊卑之等豈不洞)
(見而容有革商之念哉曰此等處難說孔子謂可與立/未可與權到那時事勢自是要住不得後來人把文王)
(説得忒恁地却做一箇道行看着不做聲不做氣如此/形容文王都沒情理以詩書考之全不是如此如詩自)
(從太王至王季說來如云至于太王實始翦商如下武/之詩有聲之詩都說文王出做事且如伐崇一節是做)
(甚麽這又不是一項小小侵掠乃是大征伐詢爾仇方/同爾兄弟以爾鉤援與爾臨衝以伐崇庸此見大叚動)
(衆岐山之下與崇相去自是多少里因甚如此這般處/要做文王無意出做事都不得又如說侵自阮疆陟我)
(高罔無矢我陵我陵我阿無飲我泉我泉我池這裏建/都自據有其土地這是大叚施張了或云紂命文王得)
(專征伐紂不得已命之文王不得已受之横渠云不以/聲色為政不以革命有中國黙順帝則而天下歸焉其)
(惟文王乎若如此說恰似内無純臣之義外亦不屬于/商這也未必如此只是事勢自是不可已只當商之季)
(七顛八倒上下崩頽忽于岐山下突出許多人也是誰/當得文王之事惟孟子識之故七篇之中所以告列國)
(之君者莫非勉/之以王道賀孫)纂註(新安陳氏曰后稷穪先王如周語/云昔我先王后稷人云我先王不)
(窋韋昭註王之先祖故稱王商頌亦以契為𤣥王是也/武王告諸侯謂周之基業自后稷公劉太王王季文王)
(建之篤之基之勤之成之有自來矣我不過承先志而為/之耳意謂十五六世數百千年積德累功前作後述以)
(有今日非一朝一夕之崛起以聳動諸侯之聽也紂歐/陽氏曰漢儒謂西伯受命稱王十三年者妄也以  之)
(暴虐西伯竊歎遂執而囚之至其叛已穪王反優容不/問者十三年此豈近於人情邪孔子曰三分天下有其)
(二以服事殷使西伯不稱臣而穪王安能服事商乎謂/西伯稱王起于何說而孔子之言萬世之信也夷齊義)
(士也方其辭國而去間西伯之賢共徃歸之使西伯稱/王是僣叛之國二子不以為非依之乆而不去至武王)
(伐紂始以為非不非其父而非其子此豈近于人情邪/泰誓稱十有一年說者因謂文王受命九年及武王居)
(䘮三年并數之爾故以西伯聽虞芮之訟謂之受命以/為元年古者人君即位必稱元年西伯即位乆矣中間)
(云云見泰誓上傳學者知西伯生不稱王中間不再改/元則詩書所載燦然不誣矣孔子當衰周之時患衆說)
(之紛紜惑亂當世故修六經以示信萬世孔子沒去聖/稍遠諸家小說復興與六經相亂自漢以來莫能辨正)
(今卓然一信于六經則十有三年/武王即位之十三年爾復何疑哉)厎商之罪告于皇天
后土所過名山大川曰惟有道曽孫周王發將有大正
于商今商王受無道暴殄天物害虐烝民為天下逋逃
主萃淵藪予小子既獲仁人敢祗承上帝以遏亂畧華
夏蠻貃罔不率俾(厎至也后土社也勾龍為后土周禮/大祝云王過大山川則用事焉孔氏)
(曰名山謂華大川謂河盖自豐鎬徃朝歌必道華渉河/也曰者舉武王告神之語有道指其父祖而言周王二)
(字史臣追増之也正即湯誓不敢不正之正萃聚也紂/殄物害民為天下逋逃罪人之主如魚之聚淵如獸之)
(聚藪也仁人孔氏曰太公周召之徒略謀畧也俾廣韻/曰從也仁人既得則可以敬承上帝而遏絶亂謀内而)
(華夏外而蠻貃無不率從矣或曰太公歸周在文王之/世周召周之懿親不可謂之獲此蓋仁人自商而來者)
(愚謂獲者得之云爾即泰誓之所謂仁人非必自外/來也不然經傳豈無傳乎  此當在于征伐商之下)纂
註(林氏曰穪有道曽孫本其祖父而言言已乃有道之/人之曽孫明周之世世修德有道非一世也  復齊)
(董氏曰下言受無道故於此言有道亦對穪之辭曽孫/主祭者之稱曲禮外事曰曽孫某侯某詩甫田曰曽孫)
(不怒左哀二年蒯瞆臨戰禱辭亦穪曽孫/伐桀曰聿求元聖武王伐紂曰既獲仁人)　(葉氏曰湯/夏氏曰俾)
(使也無不相/率以為已使)恭天成命肆予東征綏厥士女惟其士女
篚厥𤣥黄昭我周王天休震動用附我大邑周(成命黜/商之定)
(命也篚竹噐𤣥黄色幣也敬奉天之定命故我東征安/其士女士女喜周之來筐篚盛其𤣥黄之幣明我周王)
(之徳者是蓋天休之所震動故民用歸附我大邑周也/或曰𤣥黄天地之色篚厥𤣥黄者明我周王有天地之)
(德也厥此當在/其承  志之下)輯録(商人而曰我周王猶商/書所謂我后也孟註)纂註(陳氏/曰成)
(命一定不易决于伐商也肆遂也武王為西伯紂在東/故曰東征士女猶曰男女詩中士多連女言之  新安)
(胡氏曰傳采或曰/𤣥黄之說非也)惟爾有神尚克相予以濟兆民無作
神羞既戊午師逾孟津癸亥陳于商郊俟天休命甲子
昧爽受率其旅若林㑹于牧野罔有敵于我師前徒倒
戈攻于後以北血流漂杵一戎衣天下大定乃反商政
政由舊釋箕子囚封比干墓式商容閭散鹿臺之財發
鉅橋之粟大賚于四海而萬姓悅服(休命勝商之命也/武王頓兵商郊雍)
(容不廹以待紂師之至而克之史臣謂之俟天休命可/謂善形容者矣若林即詩所謂其㑹如林者紂衆雖有)
(如林之盛然皆無有肯敵我師之志紂之前徒倒戈反/政其在後之衆以走自相屠戮遂至血流漂杵史臣指)
(其實而言之盖紂衆離心離德特刼於勢而未敢動耳/一旦因武王弔伐之師始乘機投隙奮其怨怒反戈相)
(戮其酷烈遂至如此亦足以見紂積怨于民若是其甚/而武王之兵則蓋不待血刃也此所以一被兵甲而天)
(下遂大定乎乃者繼事之辭反紂之虐政由商先王之/舊政也式車前横木有所敬則俯而憑之商容商之賢)
(人閭族居里門也賚予也武王除殘去暴顯忠遂良脤/窮賙乏澤及天下天下之人皆心悅而誠服之帝王世)
(紀云殷民言王之于仁人也死者猶封其墓况生者乎/王之于賢人也亡者猶表其閭况存者乎王之于財也)
(聚者猶㪚之况其復籍之乎唐孔氏曰是/為悅服之事  此當在罔不率俾之下)輯録(血流漂/杵孟子)
(說盡信書不如無書者只縁當時恁地戰鬬殘戮恐當/時人以此為口實故說此然看上文自說前徒倒戈攻)
(于後以北不是武王殺他乃紂之人自蹂踐相殺荀子/曰所以殺之者非周人也商人也書說觀武王興兵初)
(無意于殺人所謂今日之事不愆于六伐七伐乃止齊/焉是也武王之心非好殺也卓杵或作鹵楯也孟註中)
(庸一戎衣解作殪戎殷亦是漢人不見今武成一戎衣/之文義剛一戎衣言一着戎衣以伐紂也中庸章句)
纂註(孔氏曰自河至朝歌出四百里五日而至赴敵宜言/速待天休命謂夜雨止畢陳血流漂舂杵已甚之)
(師唐孔氏曰帝王世紀云王軍至鮪水紂使膠鬲候周/  曰何日至王曰以甲子膠鬲去而雨甚王遂行曰吾)
(雨而行所以救膠鬲之死也然則本期甲子故速行也/周語曰王以二月癸亥夜陳未卑而雨是雨止畢陳)
(蔡氏元度曰詩云肆伐大商㑹朝清明蓋謂雨止清明/也  林氏曰武王臨戰不敢以勝自必待天之佑已而)
(勝之此謂俟天之休命先儒雨止畢陳蓋過論也周師/未嘗血刃而紂衆自相屠戮人心之叛商歸周如此是)
(即天命去商佑周之驗也天之休命豈不昭然在此哉/  陳氏曰先驅商之平民陳後乃紂之惡黨民怨之深)
(遂因此易鄉反攻之由李氏曰湯伐夏曰纉禹舊服武/王伐商曰反商政政  舊禹湯所行桀紂棄之湯武復)
(之適所以為之資耳大新安陳氏曰萬姓悅服實緫結/乃反商政以下數句  學平天下一章不過好惡財用)
(二者與天下為公而已釋箕子至發粟賚四海皆反商/政之大者釋箕子以下好惡與民為公也㪚財以下財)
(用與民為公也反愚謂漢高入關除苛解嬈與父老約/法三章得武王  商政之意獨不能由舊襲用秦法所)
(以周不愧商而/漢有愧於周也)列爵惟五分土惟三建官惟賢位事惟
能重民五教惟食䘮祭惇信明義崇德報功垂拱而天
下治(列爵惟五公侯伯子男也分土惟三公侯百里伯/七十里子男五十里之三等也建官惟賢不肖者)
(不得進位事惟能不才者不得任五教君臣父子夫婦/兄弟長㓜五典之教也食以養生䘮以送死祭以追遠)
(五教三事所以立人紀而厚風俗聖人之所甚重焉者/惇厚也厚其信明其義信義立而天下無不勵之俗有)
(德者尊之以官有功者報之以賞官賞行而天下無不/勸之善夫分封有法官使有要五教修而三事舉信義)
(立而官賞行武王於此復何為哉垂衣拱手而天下自/治矣史臣述武王政治之本末言約而事博也如此哉)
(篇此當在大邑周之下而上猶有闕文案此/  編簡錯亂先後失序今考正其文于後)輯録(祖道/曰看)
(來湯武也自別如湯自放桀歸來猶做工夫且如從諫/弗咈改過不吝昧爽丕顯旁求後彦刻盤銘修人紀如)
(此之類不敢少縱武王自伐紂歸來建國分土㪚財發/粟之後便只垂拱了且如西旅之獒費了太保許多氣)
(以此見得武王做工夫不及湯遠甚先生所謂觀詩書/可見者愚竊以為如此先生笑曰然某之意正如此)
纂註(新安陳氏曰所重教食䘮祭四者證以堯曰可見/重五教而次以食則斯民日用飲食徧為爾德否)
(則君不君臣不臣雖有粟吾得而食諸食足矣即繼以/慎終之䘮報本之祭皆所以感發斯人之良心而維持)
(天下之教化也下王氏曰惇厚其信使天下不趨于詐/顯明其義使天  不徇于利崇德使人知所以尚賢報)
(功使人知所以勸忠武吕氏曰武王至此夫何為哉無/為而天下自治可見  王能還唐虞風俗於千載之下)
(武成與堯舜氣象不同矣終篇一語堯舜無為之治乃/恍然若存焉  唐孔氏曰此篇體裁異於餘篇簡編斷)
(絶經失其本所/以辭不次耳)
　　　　今考定武成
　惟一月壬辰旁死魄越翼日癸巳王朝歩自周于征
　伐商底商之罪告于皇天后土所過名山大川曰惟
　有道曽孫周王發將有大正于商今商王受無道暴
　殄天物害虐烝民為天下逋逃主萃淵藪予小子既
　獲仁人敢祗承上帝以遏亂畧華夏蠻貊罔不率俾
　惟爾有神尚克相予以濟兆民無作神羞既戊午師
　逾孟津癸亥陳于商郊俟天休命甲子昧爽受率其
　旅若林㑹于牧野罔有敵于我師前徒倒戈攻于後
　以北血流漂杵一戎衣天下大定乃反商政政由舊
　釋箕子囚封比干墓式商容閭散鹿臺之財發鉅橋
　之粟大賚于四海而萬姓悅服厥四月哉生明王來
　自商至于豐乃偃武修文歸馬于華山之陽放牛于
　桃林之野示天下弗服既生魄庶邦冢君暨百工受
　命于周丁未祀于周廟邦甸侯衞駿奔走執豆籩越
　三日庚戌柴望大告武成王若曰嗚呼羣后惟先王
　建邦啓土公劉克篤前烈至于太王肇基王迹王季
　其勤王家我文考文王克成厥勲誕膺天命以撫方
　夏大邦畏其力小邦懷其德惟九年大統未集予小
　子其承厥志恭天成命肆予東征綏厥士女惟其士
　女篚厥𤣥黄昭我周王天休震動用附我大邑周列
　爵惟五分土惟三建官惟賢位事惟能重民五教惟
　食喪祭惇信明義崇德報功垂拱而天下治(案劉氏/王氏程)
　(子皆有改正次序今参考定讀如此大畧集諸家所/長獨四月生魄丁未庚戌一節今以上文及漢志日)
　(辰推之其序當如此耳疑先儒以王若曰宜繫受命/于周之下故以生魄在丁未庚戌之後蓋不知生魄)
　(之日諸侯百工雖來請命而武王以未祭祖宗未告/天地未敢發命故且命以助祭乃以丁未庚戌祀于)
　(郊廟大告武功之成而後始告諸侯上下之交神人/之序固如此也劉氏謂予小子其承厥志之下當有)
　(闕文以今考之固所宜有而程子從恭天成命以下/三十四字屬于其下則已得其一節而用附我大邑)
　(周之下劉氏所謂闕文猶當有十數語也蓋武王革/命之初撫有區夏宜有退托之辭以示不敢遽當天)
　(命而求助于諸侯且以致其交相警勑之意略如湯/誥之文不應但止自序其功而已也列爵惟五以下)
　(乂史官之辭非武/王之語讀者詳之)輯録(武成月日譜一月以孔註推/當是辛卯朔壬辰旁死魄孔)
　(註云二日越翼日癸巳王朝歩自周三日戊午師逾/孟津二十八日二月若前月小盡則是庚中朔大盡)
　(則是辛酉朔癸亥陳于商郊庚申朔則是四日辛酉/朔則是三日甲子勝商殺紂或五日或四日漢志云)
　(既死霸越五日甲子即是六日或七日日辰不相應/閏月李挍書説是嵗閏二月盖以一月壬辰旁死魄)
　(推之若不置閏則下文四月無丁未庚戌矣其說是/也  若前兩月俱小則此月己丑朔一大一小則庚)
　(寅朔俱大則辛卯朔三月若前三月俱小則戊午朔/一大二小則己未朔二大一小則庚申朔俱大則辛)
　(酉朔然閏月小大計必無辛酉也四月若前四月俱/小則丁亥朔一大三小則戊子朔二大二小則己丑)
　(朔一小三大則庚寅朔哉生明王來自商三日既生/魄諸侯受命于周十六日或壬寅或癸卯或甲辰或)
　(乙已經文在庚戌後漢志在丁未前恐經誤丁未祀/于周廟或十九日或二十日或二十四日或二十五)
　(日庚戌柴望大告武成或二十二日或二十三日或/二十四日或二十五日右以孔註漢志參考大抵多)
　(同但漢志二月既死霸越五日甲子為差速而四月/既生霸與丁未庚戌小不同耳盖以上文一月壬辰)
　(旁死魄推之則二月之死魄後五日且當為辛酉或/壬戌而未得為甲子此漢志之誤也又以一月壬辰)
　(二月甲子并閏推之則漢志言四月既生霸越六日/庚戌當為二十二日而經以生魄居丁未庚戌之後)
　(則恐經文倒也厯法雖無四月俱小之理然亦不過/先後一二日耳不應所差如此之多也宗廟内事日)
　(用丁巳漢志乃無丁未而以庚戌燎于周廟則為剛/日非所當用而燎又非宗廟之禮且以翼日辛亥祀)
　(于天位而粤五日乙卯又祀馘于周廟則六日之間/三舉大祭禮數而煩近于不敬抑亦經文所無有不)
　(知劉歆何所據也顔註以為今文尚書則伏生今文/二十八篇中本無此篇顔氏之云又未知其何所據)
　(也案張霸偽書有武成篇劉歆誤以為古文說見書/序䟽中  考定武成次序惟一月壬辰止讀者詳之)
　(竝見傳/  書説)纂註(愚按近嵗括蒼鮑氏復有定本謂古竹/簡一行十有三字偶當句斷處差互四)
　(月至豐一節以武成一篇每行十三字冩該三十五/行少一字掇王若曰止萬姓悦服一十三行在厥四)
　(月止受命于周六行之/前或以為然姑備一説)
　　　洪範(漢志曰禹治洪水錫洛書法而陳之洪範/是也史記武王克殷訪問箕子以天道箕)
　　　(子以洪範陳之案篇内曰而曰汝者箕子告武/王之辭意洪範發之于禹箕子推衍増益以成)
　　　(篇歟今文/古文皆有)輯録(洪範一篇首尾都是歸皇極上/去蓋人君以一身為至極之標)
　　　(準最是不易又湏歛是五福所以斂聚五福以/為皇極之本又湏是敬五事順五行厚八政恊)
　　　(五紀以結裏個皇極又湏又三德使事物之接/剛柔之辨湏區處教合宜稽疑便是考之于神)
　　　(庶徴便是騐之于天五福是體之于人這下許/多是維持這皇極格言讀洪範且各還他題目)
　　　(一則五行二則五事三則八政四則五紀五則/皇極至其後庶徴五福六極乃權衡聖道而著)
　　　(其驗耳經説説洪範曰看來古人文字也不被/人牽强説得出只是恁地熟讀少聞字字都自)
　　　(會着實又曰今人只管要説治道這是治道最/切􁆰處這箇若理會不通又去理會甚麽零零)
　　　(碎碎/賀孫)纂註(陳氏大猷曰箕子之陳洪範文王/之演易皆當殷之末周之初也)
惟十有三祀王訪于箕子(商曰祀周曰年此曰祀者因/箕子之辭也箕子嘗言商其)
(淪䘮我罔為臣僕史記亦載箕子陳洪範之後武王封/于朝鮮而不臣也盖箕子不可臣武王亦遂其志而不)
(臣之也訪就而問之也箕國名子爵也天蘇氏曰箕子/之不臣周也而曷為為武王陳洪範也  以是道畀之)
(禹傳至於我不可使自我而絶以武王而不傳則天下/無可傳者矣故為箕子之道者傳道則可仕則不可)
輯録(伊川說周書惟十有三祀與惟十有一年三與一/湏有一字錯泉州髙某説一字錯下靣十有三祀)
(字是洪範本文見得武王釋箕子囚了問他若十一年/釋了十三年方問他恐不應如是遲遲此說頗是經說)
纂註(孔氏曰箕子穪祀不忘本朝張氏曰穪祀不穪年/稱王訪箕子而不稱箕子  王稱王乃言而後箕)
(子乃言深見箕子為天下萬世大法不得己之意子新/安陳氏曰武王下車之初以道統為重即就問箕  孟)
(子所謂不召之臣欲有謀焉則就之者也雖封朝鮮終/稱箕子而洪範終篇稱武王曰而曰汝而自稱我終不)
(臣周也不臣周所以正萬世君臣之大法陳洪範所以/傳萬世天人之大法歟  愚案西山蔡氏有洪範說傳)
(多用之餘/見纂註)王乃言曰嗚呼箕子惟天陰騭下民相協厥
居我不知其彝倫攸敘(乃言者難辭重其問也箕子稱/舊邑爵者方歸自商未新封爵)
(也騭定協合彝常倫理也所謂秉彝人倫也武王之問/蓋曰天於㝠㝠之中黙有以安定其民輔相保合其居)
(止而我不知其彞倫/之所以敘者如何也)輯録(彞倫指洪範九疇而言竊意/箕子在商潜心九疇之學如)
(文王之潜心于八卦殷滅之後武王恐其學不傳/故訪而問之且退託于不知以發其言東齋集傳)箕子
乃言曰我聞在昔鯀陻洪水汨陳其五行帝乃震怒不
畀洪範九疇彝倫攸斁鯀則殛死禹乃嗣興天乃錫禹
洪範九疇彝倫攸敘(乃言重其答也陻塞汩亂陳列畀/與洪大範法疇類斁敗錫賜也帝)
(以主宰言天以理言也洪範九疇治天下之大法其類/有九即下文初一至次九者箕子之答蓋曰洪範九疇)
(原出于天鯀逆水性汨陳五行故帝震怒不以與之此/彞倫之所以敗也禹順水之性地平天成故天出書于)
(洛禹別之以為洪範九疇此彝倫之所以敘也彞倫之/敘即九疇之所敘者也  案孔氏曰天與禹神龜負文)
(而出列于背有數至九禹遂因而第之以成九類易言/河出圖洛出書聖人則之蓋治水功成洛龜呈瑞如簫)
(韶奏而鳳儀春秋作而麟至亦其理也世傳戴九履/一左三右七二四為肩六八為足即洛書之數也)輯
録(問洪範之書林氏以為洛出書之說不可深信帝乃/震怒不畀洪範九疇彞倫攸斁言天奪之鑑也天乃)
(錫禹洪範九疇彞倫攸敘猶言天誘其𠂻也又云洪範/之書大扺發明彞倫之敘本非由數而起又曰天乃錫)
(禹洪範九疇猶言天乃錫王勇智耳不必求之太深也/某竊謂易明言河出圖洛出書豈得不之信邪未知林)
(說何如望折𠂻荅曰便使而今天錫洛書若非天啓其/心亦無人理會得兩說似不可偏廢也荅潘子善鯀禹)
(皆治水天不以開發鯀而以開發禹故言畀不畀要之/洛書乃天下之至理鯀不順是理自無可得之道禹順)
(是理自有可得之道畀不畀一歸之天者特言理之至/公無私爾東齊集傳問鯀既被誅禹又出而委質不知)
(如何曰蓋前人之愆又問禹以鯀為有罪而欲蓋其愆/非顯父之惡否曰且如而今人其父打碎箇人一件家)
(事其子買來填還此豈是顯父之惡自修問比看箕子/為武王陳洪範言彞倫攸敘見事事物物中得其倫理)
(則無非此道非道便無倫理荅曰固/是大雅  圖書源委詳見易學啓蒙)纂註(蘇氏曰五行/土勝水鯀知)
(此而已目蘇氏曰五行一疇爾一汨而九不畀蓋五行/綱九疇  綱壊而目廢也  吕氏曰洪水陻而五行汨)
(便見五行一源以堯舜之時法度彰禮樂著彜倫何嘗/斁此只就鯀身上說自斁一身之彜倫爾  陳氏曰九)
(疇謂之彜倫蓋天下自然之理也聖人推之天下則為/彜倫勒之于書則為洪範  真氏曰龜所負者數爾大)
(禹聖人心與天通見其數而知其理因次之以為九類/即今九疇是也  節初齊氏曰彜倫乃天理之自然而)
(人類之所一日/不可無者也)初一曰五行次二曰敬用五事次三曰
農用八政次四曰協用五紀次五曰建用皇極次六曰
乂用三德次七曰明用稽疑次八曰念用庶徴次九曰
嚮用五福威用六極(此九疇之綱也在天為五行在人/為五事以五事參五行天人合矣)
(八政者人之所以因乎天五紀者天之所以示乎人皇/極者君之所以建極也三德者治之所以應變也稽疑)
(者以人而聽于天也庶徴者推天而徴之人也福極者/人感而天應也五事曰敬所以誠身也八政曰農所以)
(厚生也五紀曰協所以合天也皇極曰建所以立極也/三德曰乂所以治民也稽疑曰明所以辨惑也庶徴曰)
(念所以省驗也五福曰嚮所以勸也六極曰威所以懲/也五行不言用無適而非用也皇極不言數非可以數)
(明也本之以五行敬之以五事厚之以八政協之以五/紀皇極之所以建也乂之以三德明之以稽疑驗之以)
(庶徴勸懲之以福極皇極之所以行也/人君治天下之法是孰有加於此哉)輯録(問洪範諸/事曰此是)
(箇大綱目天下之事其大者大槩備于此矣又問皇極/曰此是人君為治之心法周禮一書只是箇八政而已)
(僴洛書本文只有四十五點班固云六十五字皆洛書/本文古字畫恐自有模様但今無所考漢儒說此未是)
(恐只是以義起之不是數如此蓋皆以天道人事參互/言之五行最急故第一五事又參之于身故第二一身)
(既修可推之于政故八政次之政既成又驗之于天道/故五紀次之又繼之皇極居五蓋能推五行敬五事厚)
(八政修五紀乃所以建極也六三德乃是權衡此皇極/者也德既修矣稽疑庶徴繼之者著其驗也又繼之以)
(福極其善惡之效至是不可加矣可學几數自一至五/五居中自九至五五亦居中戴九履一左三右七五亦)
(在中若有前四者則方可以建極前四者乃一五行二/五事三八政四五紀是也後四者却自皇極中出三德)
(是皇極之權人君所嚮用五福所威用六極此曽南豐/所說惟此說好節初一次二此讀音豆也全讀是以一)
(二為次第不見洛書本文又不見聖人法象之義故後/人至以此章總為洛書本文皆為句讀不明也  五氣)
(運行而人稟之以成形於是有五事故次二曰敬用五/事用者人所有事也凡用皆主人君而言  德雖應變)
(無方而事又有非人謀所能决者故當謀之鬼神故次/七曰稽疑竝東齋集傳民之有福君所當嚮民之有極)
(君所當/畏道夫)纂註(孔氏曰此以上禹所第敘一五行以下箕/子所陳  陳氏大猷曰五氣運行于天地)
(間未嘗停息故名五行天真氏曰五行者天之所生以/善乎人者也其氣運于  而不息其材用于世而不匱)
(其理則賦于人而為五常以天道言莫大於此故居九/疇之首五事天之所賦而具於人者貎之恭言之從視)
(之明聽之聦思之睿皆形色中天性之本然也必以敬/用之則能保其本然之性不以敬用之則貎必慢言必)
(悖視聽則昏且窒思慮則麤且淺而本然之性䘮矣五/者治心治身之要以人事言莫切于此故居五行之次)
(極王氏曰皇極立本三德趨時乃新安陳氏曰建用皇/  為九疇之宗主而敬用五事  建用皇極之本根敬)
(以用五事則身修而極建而天人之道得矣不敬以用/五事則身不修而極不建而天人之道胥失之矣此九)
(疇之樞在皇極而皇極之要在五事五事之要又在敬/之一字也又曰自嵗至厯數五者如綱之有紀天時所)
(以相維者也故曰五紀民政既舉則欽天授人有不可/後推歩占驗以人合天故五紀居八政之次庶徴驗我)
(之得失于天也福極驗我之得失于民也/畏也古者威畏通用六極之極窮也苦也)　(蘇氏曰威/張氏曰福)
(極之柄以人主論之則在天以民論之則在人主庶復/齋董氏曰董仲舒劉向洪範傳以五行五事皇極  徴)
(福極五者牽合相從雖其援引春秋經傳以發明其說/麤若可信然其所配止於五者而八徴五紀三德稽疑)
(四者則不可得而配此其為說固已拘泥不通至於庶/徴分配五福而六極衍其一而無所當則於咎徴合増)
(其一曰皇之不極厥咎眊厥罰常陰厥極弱此則于箕/文之外别立此以遷就其說其失箕子之意遠矣眉山)
(蘇氏雖不若漢儒之鑿然/其相配亦止於五疇而已)一五行一曰水二曰火三曰
木四曰金五曰土水曰潤下火曰炎上木曰曲直金曰
從革土爰稼穡潤下作鹹炎上作苦曲直作酸從革作
辛稼穡作甘(此下九疇之目也水火木金土者五行之/生序也天一生水地二生火天三生木地)
(四生金天五生土唐孔氏曰萬物成形以㣲著為漸五/行先後亦以㣲著為次五行之體水最㣲為一火漸著)
(為二木形實為三金體固為四土質大為五潤下炎上/曲直從革以性言也稼穡以德言也潤下者潤而又下)
(也炎上者炎而又上也曲直者曲而又直也徒革者從/而又革也稼穡者稼而又穡也稼穡獨以德言者土兼)
(五行無正位無成性而其生之德莫盛于稼穡故以稼/穡言也稼穡不可以為性也故不曰曰而曰爰爰於也)
(於是稼穡而已非所以名也作為也鹹苦酸辛甘者五/行之味也五行有聲色氣味而獨言味者以其切于民)
(用/也)輯録(一五行者次第之辭與前章異後倣此束齋集/傳自水曰潤下至稼穡作甘皆是二意水能潤)
(能下火能炎能上金曰從曰革從而又能革也徳明潤/下潤溼而下流炎上炎熱而上升曲直謂生而有曲有)
(直從革謂可因可革無定體種曰稼歛曰穡土性發生/稼穡乃所生之大者束齋集傳問如何是金曰從革對)
(曰是從人之革荅曰不然是或從或革爾從者從所鍜/制革者又可革而之他而其堅剛之質依舊自存故與)
(曲直稼穡皆成䨇字炎上者上字當作上聲潤下者下/字當作去聲亦此意大雅金曰從革一從一革互相變)
(而體不變且如銀打一隻盤便是從更要别作一件家/事便是革依舊只是這物事所以云體不變僴從革作)
(辛是其氣辛辢曲直作酸今以/兩片木相擦則齒酸是其騐也)纂註(介軒董氏曰大抵/天地之間太極判)
(而為陰陽陰陽分而為五行太極理也陰陽五行氣也/理必寓乎氣氣不離乎理故天一生水天三生木天五)
(生土三者皆陽之所生地二生火地四生金二者皆陰/之所生析而言之為五行對而言之為二氣豈無其理)
(而自爾哉五行之質形于地是為潤下之水炎上之火/曲直之木從革之金稼穡之土五行之神運于天則為)
(春夏秋冬土寄旺于四季而名曰冲氣五行一陰陽也/陰陽一太極也本未嘗相離也五行之質存于人心者)
(為肝心肺腎脾五行之神舍于人身者為仁義禮智信/質者其粗也神者其精也亦未嘗相離也  徽菴程氏)
(曰五行者八疇之體八疇者五行之用造化之初一溼/一燥溼之流為水燥之爍為大溼之融為木燥之凝為)
(金其融結為土自輕清而重濁先天之五行其體也四/時主相生六府主相剋後天之五行其用也其體對立)
(其用循環之陳氏大猷曰物之生其初皆為水其終皆/為土五行  相生所以相繼也其相克所以相治也潤)
(以質言炎以氣言上下以位言曲直以形言從革以材/言稼穡以用言土非止于稼穡以生民粒食之用言之)
(也即稼穡而推五行則潤下用之于灌溉也炎上用之/于烹飪也曲直之斵削從革之鎔範用之于宫室噐用)
(也蘇唐孔氏曰六府以土榖為二五行以土榖合為一/    氏曰潤下至稼穡皆其德也  夏氏曰五味必言)
(作者水之發源未嘗鹹也流而至海凝結既乆而鹹之/味成則鹹者潤下之所作火之始炎未嘗苦也炎炎不)
(已焦灼既乆而苦之味成則苦者炎上之所作木之初/生金之初鑛土之始稼穡亦然  新安陳氏曰案蔡傳)
(於稼穡獨以德言而其說皆本蘇氏上四者以性言則/不本蘇氏遂覺德字下得未順西山說於此云土之性)
(不可以一二名而其用盛于稼穡稼穡所以養民也却/元不用德字  愚謂草木之實多酸雖甘者至乾壊亦)
(酸木擦齒酸/之說恐未然)二五事一曰貎二曰言三曰視四曰聽五
曰思貌曰恭言曰從視曰明聽曰聦思曰睿恭作肅從
作乂明作哲聦作謀睿作聖(貌言視聽思者五事之敘/也貎澤水也言揚火也視)
(㪚木也聽收金也思通土也亦人事發見先後之敘人/始生則形色具矣既生則聲音發矣既又而後能視而)
(後能聽而後能思也恭從明聦睿者五事之德也恭者/敬也從者順也明者無不見也聦者無不聞也睿者通)
(乎㣲也肅乂哲謀聖者五德之用也肅者嚴整也/乂者條理也哲者智也謀者度也聖者無不通也)輯録
(自外而言之則貌外于言自内而言之則聽内于視自/貌言視聽言之則思所以為主於内故曰貎曰言曰視)
(曰聽曰思彌遠者彌外彌近者彌内此其所以為次序/也僩洪範五事以思為主蓋不可見而行乎四者之間)
(也然操存之漸必自其可見而為之/而易以持守故五事之次思最在後)　(物則切近明白/貌言視聽思皆)
(只以次第相屬問貌如何屬水曰容貌光澤故屬水言/發于氣故屬火  問視聽言動比洪範五事動是貌否)
(如動容貌之謂曰思也在裏了動容貌是外靣底心之/動便是思又問五行比五事曰曽見吳人傑說得順他)
(云貌是水言是火視是木聽是金思是土將八庶徴來/說便都順問貌如何是水曰他云貌是溼潤底便是水)
(故其徴便是肅時雨若洪範乃是五行之書看得他都/是以類配僴問視曰明聽曰聦思曰睿曰視曰明是視)
(而便見之謂明聽曰聰是聽而便聞之謂聰思曰睿是/思而便通之謂睿  恭作肅恭屬水水有細潤意思人)
(之舉動亦欲細潤聰作謀謀屬金金有静宻意思人之/為謀亦貴静宻賀孫乂謂理治  恭作肅至睿作聖此)
(學問之極功盡性踐形之事竝束齋集傳伯謨云老蘇/著洪範論不取五行傳而東坡以為漢儒五行傳不可)
(廢此亦自是既廢則後世有忽天之心先生曰漢儒也/穿鑿如五事一事錯則皆錯如何却云聽之不聰則某)
(事應貌之不恭/則某事應道夫)纂註(唐孔氏曰洪範本體與人主作法/皆據人主為説五行傳曰貌屬木)
(言屬金視屬火聽屬水思屬土五行傳伏生之書也孔/于太戊桑穀之下云七日大拱貌不恭之罰高宗雊雉)
(之下云耳不聰之異皆書傳之文也盖木有華葉之容/故貌屬木言之斷决若金之斬割故言屬金火外觀故)
(視屬火水内明故聽屬水土安静而萬物生心思慮而/萬事成故思屬土  蘇氏洵曰經之次第五行以生數)
(至于五事求之五行則相克何也從五常斯與相克合/矣先民之論五行也水性智而事聽火性禮而事視木)
(性仁而事貌金性義而事言上性信而事思及其論五/常也以為仁或失于弱故以義斷之義或失于剛故以)
(禮節之禮或失于拘故以智通之智或失于詐故以信/正之五常次第所以然五事從之所以亦然右洪範論)
(東坡亦同之西山蔡氏曰貌言視聽思五行相克之序/也即五常  序也貌以生為木言以斷為金視以明為)
(火聽以聰為水思以通為土皆自然之理也之蘇氏轍/曰人之身蓄為五藏發為五事以應五行脾  發為貎)
(而主土肺之發為言而主金肝之發為視而主木腎之/發為聽而主水心之發為思而主火自黄帝以來言之)
(詳矣醫者捨此無以治病漢儒以言為金聽為水得之/矣以貌為木以視為火以思為土則不可  勉齋黄氏)
(曰水貌雨太陰火言暘太陽木視燠少陽金聽寒少陰/四者或偏于陽或偏于陰惟土思風也通乎四者而不)
(同焉質陰氣陽身之全體故貌言為大耳目聰明體之/虚者故視聽次之又曰以造化生人之初驗之便自脗)
(合天一生水水便有形人生精血腠合成形亦若造化/之有水也地二生火火便有氣人有體便能有聲者氣)
(之所為亦若造化之有火也水陰而火陽貌亦屬陰而/言亦屬陽也水火雖有形質然乃造化之初故水但能)
(潤下火但能炎上其質終是輕清至若天三生木地四/生金則形質已全具矣亦如人身耳目既具則人之形)
(成矣木陽而金陰亦猶視陽而聽陰也只以此配之則/人之身便是一箇造化理自分明  徴菴程氏曰人之)
(始生精與氣耳精之凝為貌氣之出為言精之顯為視/氣之藏為聽其主宰為思又曰洪範五事配五行與素)
(問五行傳不合自西京以來説者不一牽合傅會莫能/相通千有餘年至黄勉齋而後定其言曰配與屬不同)
(配者比竝之謂屬者管屬之謂嘗得其説而推之配與/屬不同配者對峙而為體猶易之先天卦圖也屬者流)
(行而為用猶易之後天卦圖也洪範之五事配水火木/金土乃先天之五事言其體也素問屬土金木水火而)
(相生五行傳屬木金火水土而相克乃後天之五事言/其用也配與屬不相妨體與用不相惇千古之疑於是)
(判矣案素問言相生亦有不合木水易置乃可五行傳/言相克亦與六府五行五事之序自上克下者不同乃)
(倒相克自下克上耳央陳氏經曰五事以思為主猶五/行以土為主土居中  心亦虚中而居中者也  李氏)
(祀白曰者自然之理作者修為之效貌之必恭以至思/之必睿有物必有則也作肅以至作聖聖人而後可以)
(踐形也循新安陳氏曰五事皆當以敬用之能以敬為/主則物  其則而貌言視聽思皆能盡性以踐形恭從)
(明聰睿充而極于肅乂哲謀聖矣不以敬為主則物失/其則性不盡而無以踐形矣盡性踐形之學貴乎内外)
(交盡以致夾持之功五事固以思為主而思必以貌言/視聼為先貌言視聼在外而可見者也思在内而不可)
(見者也於外而可見者先致持守之功則百體各職其/職於内而不可見者復致操存之力則百體益於天君)
(而從其令一敬之功内外/夾持庶幾其無滲漉乎)三八政一曰食二曰貨三曰
祀四曰司空五曰司徒六曰司冦七曰賔八曰師(食者/民之)
(所急貨者民之所資故食為首而貨次之食貨所以養/生也祭祀所以報本也司空掌土所以安其居也司徒)
(掌教所以成其性也司冦掌禁所以治其姦也賔者禮/諸侯遠人所以徃來交際也師者除殘禁暴也兵非聖)
(人之得已/故居末也)纂註(唐孔氏曰八政用于民以緩急為次食/貨祀賔師指事為名三卿舉官為名者)
(三官所主事多若以一字為名則所掌不盡故舉官名/以見義鄭𤣥之説非是  陳氏經曰八政或言事或言)
(官互見也卿史氏漸曰政莫大於是舜總之九官/周分之六  箕子裂而為八名雖異實無殊也)四五
紀一曰嵗二曰月三曰日四曰星辰五曰厯數(嵗者序/四時也)
(月者定晦朔也日者正躔度也星經星緯星也辰日月/所㑹十二次也厯數者占歩之法所以紀嵗月日星辰)
(也/)纂註(唐孔氏曰五紀五者為天時之經紀也徴王氏/曰厯者所以紀數  徽菴程氏曰與庶  相闋)
(而不同者彼以徴王與卿士師/尹庶民之得失此特主于授時)五皇極皇建其有極斂
時五福用敷錫厥庶民惟時厥庶民于汝極錫汝保極
(皇君建立也極猶北極之極至極之義標凖之名中立/而四方之所取正焉者也言人君當盡人倫之至語父)
(子則極其親而天下之為父子者於此取則焉語夫婦/則極其别而天下之為夫婦者於此取則焉語兄弟則)
(極其愛而天下之為凡弟者於此取則焉以至一事一/物之接一言一動之發無不極其義理之當然而無一)
(毫過不及之差則極建矣極者福之本福者極之效極/之所建福之所集也人君集福于上非厚其身而已用)
(敷其福以與庶民使人人觀感而化所謂敷錫也當時/之民亦皆於君之極與之保守不敢失墜所謂錫保也)
(言皇極君民所以/相與者如此也)輯録(皇極一章乃九疇之本荅項平/父今人將皇極作大中解都不)
(是皇建其有極不成是大建其有中時人斯其惟皇之/極不成是時人斯其惟大之中皇湏是君極須是人君)
(建一箇表儀于上且如北極是在天中喚作北中不可/屋極是在屋中喚作屋中不可人君建一箇表儀于上)
(便有肅乂哲謀聖之應五福備具推以與民民皆從其/表儀下文凡厥庶民以下言人君建此表儀又湏知天)
(下有許多名色人湏逐一做道理區處着始得於是有/念之受之錫之福之類隨其人而區處之大抵皇極是)
(建立一箇表儀後又有廣大含容區處周備底意思無/偏無陂以下只是反覆歌詠若細碎解都不成道理泳)
(皇指人君極便指其身為天下做箇様子但縁聖人做/得様子高大人所難及而不可以此盡律天下之人故)
(雖不協于極者君亦受之至於而康而色自言好德者/亦錫之福  皇極不可以大中訓之只是前靣五行五)
(事八政五紀是已却都載在人君之身包括盡了五行/是發源處五事是操持處八政是修人事五紀是順天)
(道就中以五事為主視明聽聰便是建極如明如聰只/是合恁地三德亦只是就此道理上權衡或放高或捺)
(下是人事盡了稽疑又以卜筮參之若能建極則推之/于人使天下皆享五福驗之於天則為休徴若是不能)
(建極則其在人事便為六極在天亦為咎徴其實都在/人君身上又不過敬用五事而已此即篤恭而天下平)
(之意以是觀之人君之所任者豈不重哉如此則九疇/方貫通為一若以大中言之則九疇㪚而無統人傑極)
(有湊㑹之義所謂三十幅共一轂斂福錫民聖人亦豈/别有福以錫之只取則于此各正其身順理而行則為)
(福也孟子謂君仁莫不仁亦此意人君先正其身故又/有五事之說若以皇極為大中則與五事似不相干漢)
(儒如谷永書建大中正五事猶相通說今之所謂皇極/者只是順從無所可否經說漢儒說中字只是五事之)
(中猶未為害最是近世說中字不是近日之說只是含/糊苟且不分是非不辨黒白遇當做底事只畧畧做些)
(不要做盡此豈聖人之意賀孫極盡也先生指前靣香/桌四邉盡處是極所以謂之四極四邉視中央中央是)
(極也堯都平陽舜都蒲坂四邉望之一齊看着平陽蒲/坂如屋之極極高之處四邊到此盡了去不得故謂之)
(極宸極亦然至善亦如此應于事到至善處是極盡了/更無去處故君子無所不用其極書之皇極亦是四方)
(所瞻仰者皇有訓大處惟皇極之皇不可訓大皇只當/作君所以說遵王之義遵王之路直說到後靣以為天)
(下王其意可見蓋皇字下從王泳問先生言皇極之極/不訓中只是標凖之義然無偏無黨無反無側亦有中)
(意荅曰只是箇無私意問標凖之義如何曰此是聖人/正身以作民之凖則問何以能斂五福曰當就五行五)
(事上推究人君修身使貌恭言從視明聽聦思睿即身/自正五者得其正則五行得其序以之稽疑則龜從筮)
(從卿士從庶民從在庶徴則有休徴而無咎徴和氣致/祥有仁壽而無鄙夭便是五福反是則福轉為極陸子)
(静荆門軍曉諭乃是斂六極也徳明自皇建其有極以/下是總說人君正心修身立大中至正之標凖以觀天)
(下而天下化之之義無偏無陂以下乃是反復賛歎正/說皇極體叚曰皇極之敷言以下是推本結殺一章之)
(大意荅梁文叔東坡書傳中說/得極字亦好餘見後皇極辨)纂註(漢五行志曰皇君/也皇極謂人君所)
(建之中包蘇氏曰至而無餘之謂極中林氏曰皇極居/中可以  括上下  馮氏曰皇極居  上總下貫與八)
(疇為九安徽菴程氏曰皇極者九疇之樞紐五行之統/會  新  陳氏曰五居中固合五行之數而極者仁義)
(禮智信之至五性亦合五行之理五行㪚見諸疇中皇/極一疇以五行之理統會之也有極當借無極對觀自)
(至理之妙而無形可見言之曰無極自至理之實有言/之曰有極九疇雖至五福而終五福實自皇極而出錫)
(汝保極蔡西山曰民享君之福所以歸于君之極而與/君保此極也九峯盖用父說而不用師說辨中雖不免)
(析錫汝及保極為二義然錫汝對上敷錫有/眼目又君長為標凖之說有意味辨較優云)凡厥庶民
無有滛朋人無有比德惟皇作極(滛朋邪黨也人有位/之人比德私相比附)
(也言庶民與有位之人而無滛朋比德者惟君為之/極而使之有所取正耳重言君不可以不建極也)輯
録(見後堂/極辨)纂註(新安陳氏曰作有扶植振起之意建立/作興大畧相似不建不作則斯道廢墜)
(矣/)凡厥庶民有猷有為有守汝則念之不協于極不罹
于咎皇則受之而康而色曰予攸好德汝則錫之福時
人斯其惟皇之極(此言庶民也有猷有謀慮者有為有/施設者有守有操守者是三者君之)
(所當念也念之者不忘之也帝念哉之念不協于極未/合于善也不罹于咎不䧟于惡也未合於善不䧟于惡)
(所謂中人也進之則可與為善棄之則流於惡君之所/當受也受之者不拒之也歸斯受之之受念之受之隨)
(其才而輕重以成就之也見於外而有安和之色發於/中而有好德之言汝于是則錫之以福而是人斯其惟)
(皇之極矣福者爵禄之謂或曰錫福即上文斂福錫民/之福非自外來也曰禄亦福也上文指福之全體而言)
(此則為福之一端而發苟謂非禄之福則於下文/于其無好徳汝雖錫之福其作汝用咎為不通矣)輯録
(有猷有為有守是有德之/人泳  餘見後皇極辨)纂註(新安陳氏曰而康而色/辨傳皆作民言孔氏謂)
(汝當安汝顔色以謙下人兩而字皆指武王言假容色/以俯就誘掖人則人心感發無隠於君曰我所好在德)
(君則尤當迎其善意而錫之福也蓋/攸好德為五福之一實福之本也)無虐㷀獨而畏高
明(㷀獨庶民之至㣲者也高明有位之尊顯者也各指/其甚者而言庶民之至㣲者有善則當勸勉之有位)
(之尊顯者有不善則當懲戒/之此結上章而起下章之義)輯録(見後皇/極辨)纂註(孔氏曰/㷀單無)
(兄弟也無/子曰獨)人之有能有為使羞其行而邦其昌凡厥正
人既富方穀汝弗能使有好于而家時人斯其辜于其
無好德汝雖錫之福其作汝用咎(此言有位者也有能/有才智者羞進也使)
(進其行則官使者皆賢才而邦國昌盛矣正人者在官/之人如康誥所謂惟厥正人者富禄之也穀善也在官)
(之人有禄可仰然後可責其為善廩禄不繼衣食不給/不能使其和好于而家則是人將䧟于罪戾矣於其不)
(好德之人而與之以禄則為汝用咎惡之人也此言禄/以與賢不可及惡德也必富之而後責其善者聖人設)
(教欲中人以/上皆可能也)輯録(有能有為是有才之人嘗疑正人只/是中常之人此等人湏是富方可與)
(為善與無常産有常心者有異泳/  正人與辨傳異餘見後皇極辨)纂註(西山蔡氏曰進/其行者進於皇)
(之極也公陳氏大猷曰上一節是廣大以奬育人才此/一節是  平以㧞用人才  新安陳氏曰正人有四說)
(引康誥惟厥正人以為官之長者為安于人民之分及/上下文理相協汝則錫之福汝雖錫之福二福字只當)
(與上文斂時五福作一様說蔡氏用古註爵禄之說使/人疑焉作汝用咎辨加一報字未曉此句蔡傳為優無)
(好徳則福之本已揆君雖錫之彼無以受之矣此疇首/言建極錫福皆為民言至此則錫之福雖錫之福皆為)
(有位之人言然於此三四節首以庶民與人對言繼而/念之受之為民言也則錫雖錫為人言也雖若雜舉而)
(實有條理大意欲君於建極之餘於民則隨才以成之/於有位之人則隨才而富以禄之不特斂福以錫庶民)
(且錫福於有位之人也又案辨欠分別/民人三德疇人頗辟民僣忒其證甚明)無偏無陂遵王
之義無有作好遵王之道無有作惡遵王之路無偏無
黨王道蕩蕩無黨無偏王道平平無反無側王道正直
會其有極歸其有極(偏不中也陂不平也作好作惡好/惡加之意也黨不公也反倍常也)
(側不正也偏陂好惡己私之生於心也偏黨反側己私/之見于事也王之義王之道王之路皇極之所由行也)
(蕩蕩廣遠也平平平易也正直不偏邪也皇極正大之/體也遵義遵道遵路會其極也蕩蕩平平正直歸其極)
(也會者合而來也歸者來而至也此章蓋詩之體所以/使人吟咏而得其性情者也夫歌咏以叶其音反復以)
(致其意戒之以私而懲創其邪思訓之以極而感發其/善性諷詠之間恍然而悟悠然而得忘其傾邪狹小之)
(念逹乎公平廣大之理人欲消熄天理流行會極歸極/有不知其所以然而然者其功用深切與周禮大師教)
(以六詩者同一機而尤要者也後世此意/不傳皇極之道其不明于天下也宜哉)輯録(無有作/好無有)
(作惡謂好所當好惡所當惡不可作為耳黨曰王道蕩/蕩又曰王道平平無黨無偏又曰無偏無  只是一箇)
(道如何如此反覆說只是得人反覆思量入心來則自/有所見矣大雅會其有極歸其有極會歸字無異義只)
(是重疊言之與既言無偏無黨又言無/黨無偏無別說也泳  餘見後皇極辨)纂註(孫氏曰老/子云大道)
(甚夷而民好徑王之道王之路所謂甚夷者也蕩蕩通/達之意平平坦夷之意  張氏曰天下有公好惡不必)
(作也作則非公矣則新安陳氏曰遵猶有不敢違之意/至王道蕩蕩三句  自合乎王道無事于遵矣  吕氏)
(曰會如會聚之會歸如歸宿之歸有所會然後有所歸/  唐孔氏曰天下歸仁焉此歸意與彼同  陳氏大猷)
(曰此承上文言人君能作成人故人皆趨極以申第一/節凡厥庶民惟皇作極之義  新安陳氏曰二有極字)
(與章首皇建其有極相照應謂實有之極亦君民同有/之極也  息齋余氏曰下章傳指此章為敷言恐未必)
(然/)曰皇極之敷言是彝是訓于帝其訓(曰起語辭敷言/上文敷衍之言)
(也言人君以極之理而反復推衍為言者是天下之常/理是天下之大訓非君之訓也天之訓也蓋理出乎天)
(言純乎天則天之言矣/此賛敷言之妙如此)輯録(見後皇/極辨)纂註(夏氏曰二曰/字皆箕子更)
(端之言順孔氏曰以皇極之道布陳言教不失其常則/人皆是  矣天且其順而况於人乎  蘇氏曰天錫禹)
(九疇不能如是諄諄也麤有象數而已禹與箕子推而/廣之至皇極尤詳曰此非皆帝之言也皇極之敷言也)
(帝以象數告而我敷廣其言為彝訓亦與帝言無異故/曰于帝其訓也  新安陳氏曰自此以上皆身教也凡)
(民于皇極未易悟箕子欲武王不以身教廢言教耳/  息齋余氏曰𫝊此節易師說似隋世令民誦五教)凡
厥庶民極之敷言是訓是行以近天子之光曰天子作
民父母以為天下王(光者道徳之光華也天子之于庶/民性一而已庶民于極之敷言是)
(訓是行則可以近天子道德之光華也曰者民之辭也/謂之父母者指其恩育而言親之之意謂之王者指其)
(君長而言尊之之意言天子恩育君長乎我者/如此其至也言民而不言人者舉小以見大也)輯録(洛/書)
(九數而五居中洪範九疇而皇極居五故自孔氏傳訓/皇極為大中而諸儒皆祖其說余獨以經之文義語脉)
(求之而有以知其不然也蓋皇者君之穪也極者至極/之義標凖之名常在物之中央而四外望之以取正焉)
(者也故以極為在中之凖的則可而便訓極為中則不/可若北辰之為天極脊棟之為屋極其義皆然而禮所)
(謂民極詩所謂四方之極者於皇極之義為尤近顧今/之說者既誤於此而并失於彼是以其說展轉迷繆而)
(終不能以自明也即如舊說姑亦無問其他但即經文/而讀皇為大讀極為中則夫所謂惟大作中大則受之)
(為何等語乎今以余說推之則人君以眇然之身履至/尊之位四方輻輳靣内而環觀之自東而望者不過此)
(而西也自南而望者不過此而北也此天下之至中者/也既居天下之至中則必有天下之絶德而後可以立)
(至極之標凖故必順五行敬五事以修其身厚八政協/五紀以齊其政然後至極之標凖卓然有以立乎天下)
(之至中使夫靣内而環觀者莫不於是而取則焉語其/仁則極天下之仁而天下之為仁者莫能加也語其孝)
(則極天下之孝而天下之為孝者莫能尚也是則所謂/皇極者也由是而權之以三德審之以卜筮驗其休咎)
(于天考其禍福于人如挈裘領豈有一毛之不順哉此/洛書之數所以雖始於一終于九而必以五居其中洪)
(範之疇所以雖本于五行究于福極而必以皇極為之/主也若箕子之言有曰皇建其有極云者則以言夫人)
(君以其一身而立至極之標凖于天下也其曰斂時五/福用敷錫厥庶民云者則以言夫人君能建其極則為)
(五福之所聚而又有以使民觀感而化焉則是又能布/此福而與其民也其曰惟時厥庶民于汝極錫汝保極)
(云者則以言夫民視君以為至極之標凖而從其化則/是復以此福還錫其君而使之長為至極之標凖也其)
(曰凡厥庶民無有滛朋人無有比德惟皇作極云者則/以言夫民之所以能有是德者皆君之德有以為其至)
(極之標凖也其曰凡厥庶民有猷有為有守汝則念之/不協于極不罹于咎皇則受之云者則以言夫君既立)
(極於上而下之從化或有淺深緩速之不同其有謀者/有才者有徳者人君固當念之而不忘其或未能盡合)
(而未底乎大戾者亦當受之而不拒也其曰而康而色/曰予攸好德汝則錫之福時人斯其惟皇之極云者則)
(以言夫人之有能革靣從君而以好德自名則雖未必/出于中心之實人君亦當因其自名而與之以善則是)
(人者亦得以君為極而勉其實也其曰無虐㷀獨而畏/高明人之有能有為使羞其行而邦其昌云者則以言)
(夫君之於民一視同仁凡有才能使皆進善則人才衆/多而國頼以興也其曰凡厥正人既富方榖汝弗能使)
(有好于而家時人斯其辜予其無好德汝雖錫之福其/作汝用咎云者則以言夫凡欲正人者必先有以富之)
(然後可以納之於善不能使之有頼于其家則此人必/將陷于不義至于無有好德之心而後始欲教之以修)
(身勸之以求福則已無及于事而其起以報汝惟有惡/而無善矣蓋人之氣稟或清或濁或純或駁有不可一)
(律齊者是以聖人所以立極乎上者至嚴至宻而所以/接引乎下者至寛至廣雖彼之所以化于此者淺深遲)
(速其效或有不同而吾之所以應于彼者長養涵育其/心未嘗不一也其曰無偏無陂遵王之義無有作好遵)
(王之道無有作惡遵王之路無偏無黨王道蕩蕩無黨/無偏王道平平無反無側王道正直會其有極歸其有)
(極云者則以言夫天下之人皆不敢狥其己之私以從/乎上之化而會歸乎至極之標凖也盖偏陂好惡者己)
(私之生于心者也偏黨反側者己私之見于事者也王/之義王之道王之路上之化也所謂皇極者也遵義遵)
(道遵路方會其極也蕩蕩平平正直則已歸于極矣其/曰皇極之敷言是彜是訓于帝其訓云者則以言夫人)
(君以身立極而布命于下則其所以為常為教者皆天/之理而不異乎上帝之降𠂻也其曰凡厥庶民極之敷)
(言是訓是行以近天子之光云者則以言夫天下之人/於君所命皆能受其教而謹行之則是能不自絶遠而)
(有以親被其道德之先華也其曰天子作民父母以為/天下王云者則以言夫人君能立至極之標凖所以能)
(作億兆之父母而為天下之王也不然則有其位無其/德不足以首出庶物統御人羣而履天下之極尊矣是)
(書也原于天之所以錫禹雖甚茫昧㣲𣺌有不可得而/知者然箕子之所以言之而告武王者則已備矣顧其)
(辭之宏深奥雅若有未易言者然試嘗虚心平氣而再/三反覆焉則亦坦然明白而無一字之可疑但先儒未)
(嘗深求其意而不察乎人君所以修身立道之本是以/誤訓皇極為大中又見其辭多為含洪寛大之言因復)
(誤認中為含糊苟且不分善惡之意殊不知極居中而/不可直謂之中中之得名又以其無過不及至精至當)
(而無有毫釐之差亦非如其所名之義也乃以誤認之/中為誤訓之極不謹乎至嚴至宻之體而務為至寛至)
(廣之量其獘將使人君不知修身以立政而墮于漢元/帝之優㳺唐代宗之始息卒至于是非顛倒賢否貿亂)
(而禍敗墮之尚何斂福錫民之可望哉嗚呼孔氏則誠/誤矣然迹其本心亦曰姑以隨文解義為口耳佔畢之)
(計而已不知其禍之至此也而自漢以來迄今千有餘/年學士大夫不為不衆更歴世變不為不多幸而遺經)
(尚存本文可考其出于人心者又不可得而昧也乃無/一人覺其非是而以一言正之者使其患害流于萬世)
(是則豈獨孔氏之罪哉余/于是竊有感焉作皇極辨)六三德一曰正直二曰剛克
三曰柔克平康正直彊弗友剛克燮友柔克沈潜剛克
高明柔克(克治友順燮和也正直剛柔三德也正者無/邪直者無曲剛克柔克者威福予奪抑揚進)
(退之用也彊弗友者彊梗弗順者也燮友者和柔委順/者也沈潜者沈深潜退不及中者也高明者高亢明爽)
(過乎中者也盖習俗之偏氣稟之過者也故平康正直/無所事乎矯拂無為而治是也彊弗友剛克以剛克剛)
(也燮友柔克以柔克柔也沈潜剛克以剛克柔也高明/柔克以柔克剛也正直之用一而剛柔之用四也聖人)
(撫世酬物因時制宜三德又用陽以舒之陰以斂之執/其兩端用其中于民所以納天下民俗于皇極者蓋如)
(此/)輯録(沈潜剛克高明柔克克治也言人資質沈潜者/當以剛治之資質高明者當以柔治之此說為)
(勝/僴)纂註(張氏景曰三德馭臣之道見下文曰唐氏曰以/德行權則威福不下移  陳氏經  皇極以體)
(常三德以盡變權林氏曰三德者聖人所以臨機制變/為皇極之用而  其輕重也正直剛克柔克此三德之)
(目自平康正直而下則釋三德之用以盡其義也不剛/不柔為正直蓋中德也剛克謂剛勝柔柔克謂柔勝剛)
(三徳如是當又用之得其宜平安無事之世則用正直/以治之彊禦弗順之世則用剛克以治之和順之世則)
(用柔克以治之一于剛則失之亢一于柔則失之懦患/剛克之至於亢於是從而沈潜之盖抑其過而歸于中)
(患柔克之至于懦于是從而高明之盖引其不及而歸/于中其論聖人宰制天下之權可謂盡矣  新安陳氏)
(曰蔡傳云習俗之偏以彊燮言氣禀之過以沈潜高明/言三德一經而四權正直之用一剛柔之用四也四權)
(之中其二政以治之/其二教之自治也)惟辟作福惟辟作威惟辟玉食臣
無有作福作威玉食(威福者上之所以御下玉食者下/之所以奉上也曰惟辟者戒其權)
(不可下移曰無有者/戒其臣不可上僣也)纂註(林氏曰此三者人主之權勢/所操以用夫三徳者也此三)
(者苟人君能自操持則威福在已名分謹嚴故能操縱/予奪以用乎三德其或假于臣下則權勢下移紀綱紊)
(亂其何以操縱三徳而為皇極之用哉下吳氏/曰玉食非帝王所急足以觀主威之不  移也)臣之有
作福作威玉食其害于而家凶于而國人用側頗僻民
用僣忒(頗不平也僻不公也僣踰忒過也臣而僣上之/權則大夫必害于而家諸侯必凶于而國有位)
(者固側頗僻而不安其分小民者亦僣忒/而踰越其常甚言人臣僣上之患如此)纂註(新安陳/氏曰此)
(所謂臣大臣也大臣僣天子則次而邦君次而大夫次/而小臣次而蒸民皆傚而陵僣無一安其分者夫皇極)
(立本者也三德趣時者也皇極建則三德適時措之宜/而權出于上皇極不建則三德失時措之宜而柄移于)
(下/矣)七稽疑擇建立卜筮人乃命卜筮(稽考也有所疑則/卜筮以考之龜曰)
(卜蓍曰筮蓍龜者至公無私故能紹天之明卜筮者亦/必至公無私而後能傳蓍龜之意必擇是人而建立之)
(然後使之/卜筮也)輯録(龜嵗乆則靈蓍生百年一本百莖亦物/之神靈者卜筮實問鬼神以蓍龜神靈)
(之物故假之以騐其卦兆卜法以明火爇柴灼龜為兆/筮法以四十九蓍分掛揲扐凡十有八變而成卦東齋)
(集/傳)纂註(孔氏曰考正疑事當選擇知卜筮人而建立之/使為卜筮之事  西山蔡氏曰皇極之君以人)
(謀未免乎有心有心未免乎有私此所以洗心齋戒以/聽天命而無所容其心也擇建立卜筮人者非其人則)
(不可非其職則不專必得其人而立之然後乃可命/之卜筮定天下之吉凶成天下之亹亹非細事也)曰
雨曰霽曰蒙曰驛曰克(此卜兆也雨者如雨其兆為水/霽者開霽其兆為火蒙者䝉昧)
(其兆為木驛者絡驛不屬其兆為金/克者交錯有相勝之意其兆為土)輯録(易占不用龜/而毎言蓍龜)
(皆具此理也筮短龜長者謂龜惟鑚灼之易而筮有扐/揲之煩龜之兆一灼便成亦有自然之易洪範卜五即)
(龜用二即蓍雨霽䝉驛克即是五行雨即水霽即火䝉/即土驛即木克即金也淳  案五兆配五行與傳二同)
(三異/候考)曰貞曰悔(此占卦也内卦為貞外卦為悔左傳蠱/之貞風其悔山是也又有以遇卦為貞)
(之卦為悔國語貞/屯悔豫皆八是也)輯録(問貞悔不止一說如六十四卦/則毎卦内三畫為貞外三畫為)
(悔如揲蓍成卦則正卦為貞之卦為悔如八卦之變則/純卦一為貞變卦七為悔曰是如此  胡叔噐問内卦)
(為貞外卦為悔先生曰貞悔出洪範貞是正底便是體/悔是過底動則有悔又問一貞八悔先生曰如乾夬大)
(有大壯小畜需大畜泰内體皆乾是一貞外體八卦是/入悔餘倣此  貞訓正事方正如此悔吝皆是事過後)
(方有内卦之占是事正如此外卦/之占是已如此二字有終始之意)凡七卜五占用二衍
忒(凡七雨霽䝉驛克貞悔也卜五雨霽蒙驛克也占/二貞悔也衍推忒過也所以推人事之過差也)輯
録(衍推忒變也上七者卜筮之大凡而其變則無窮皆/當推衍以極其變卜之變在經兆之體百有二十其)
(頌千有二百體色墨拆方功義弓之類筮之變如老陽/變為少陰老陰變為少陽一卦變為六十四卦六十四)
(卦可變為四千九十六卦之類引而伸之觸類而長之/其變無有終窮東齋集傳衍疑是過多剰底意思忒是)
(差錯/了僴)纂註(王氏曰推衍其義以極其變也如觀之否則/占九四之變大有之睽則占九三之變  高)
(氏曰有心未若無心之為公有情未若無情之/為信故盤庚遷都成王東征皆以卜筮為主)立時人
作卜筮三人占則從二人之言(凡卜筮必立三人以相/參考舊說卜有玉兆瓦)
(兆原兆筮有連山歸藏周易者/非是謂之三人非三卜筮也)纂註(唐孔氏曰三人從/二人善鈞從衆也)
(卜筮各有三人如金縢乃卜三龜儀禮士喪卜塟占者/三人  周禮太卜掌三兆之法杜註玉兆顓帝之兆瓦)
(兆堯之兆原兆周之兆易西山蔡氏曰恐非是禹敘洛/書之時未有原兆與周  也  徽菴程氏曰皇極雖建)
(不敢自是國有大事參諸人謀鬼謀以决其疑人謀本/陰陽五行之理鬼謀則以陰陽五行之象數參之一從)
(一逆可以騐其得失矣然稽疑/以卜筮為重而龜為尢重也)汝則有大疑謀及乃心
謀及卿士謀及庶人謀及卜筮輯録(卜筮處末者占法/先斷人志後命于)
(蓍龜之靈不至越于人也周禮/筮人國之大事先筮而後卜)汝則從龜從筮從卿士
從庶民從是之謂大同身其康彊子孫其逢吉輯録(心/者)
(人之神明其虚靈知覺無異于鬼神雖龜筮之靈不至/踰于人故自此以下必以人謀為首然鬼神無心而人)
(有欲人之謀慮未必盡能無適莫之私故自此以下皆/以龜筮為主人雖不盡從不害其為吉若龜筮而逆則)
(凶咎必矣此條無問尊卑其謀/皆配于龜筮故為大同之吉)汝則從龜從筮從卿士
逆庶民逆吉輯録(此條惟君謀配/於龜筮亦吉)卿士從龜從筮從汝
則逆庶民逆吉輯録(此條惟卿士謀/配于龜筮亦吉)庶民從龜從筮從
汝則逆卿士逆吉輯録(此條惟民謀配/於龜筮亦吉)汝則從龜從筮
逆卿士逆庶民逆作内吉作外凶輯録(此條龜筮一從/一違本不可以)
(舉事但筮短龜長又尊者之謀/配合故内事則可外事則凶)龜筮共違于人用静吉
用作凶(稽疑以龜筮為重人與龜筮皆從是之謂大同/固吉也人一從而龜筮不違者亦吉龜從筮逆)
(則可作内不可作外内謂祭祀等事外謂征伐等事龜/筮共違則可静不可作静謂守常作謂動作也然有龜)
(從筮逆而無筮從龜逆者龜尤聖人所重也故禮記大/事卜小事筮傳謂筮短龜長是也自夫子賛易極著蓍)
(卦之德蓍重而/龜書不傳云)輯録(此條龜筮皆逆人謀縱有從者/動則凶矣以上竝東齋集傳)纂
註(王氏曰周官有大事衆庶得至外朝與羣臣以序進/而天子親問焉  張氏曰决疑主於蓍龜故進於卿)
(士庶民之上龜筮既從而卿士庶民逆亦吉者以我心/與鬼神合也我與庶民雖逆而亦吉者以卿士與龜筮)
(同也我與卿士逆而亦吉者以庶民與龜筮同也大高/氏曰舜之禪禹朕志先定詢謀僉同龜筮協從此  同)
(也故厯數在躬啓能敬承成王宅洛周召營相四方和/會卜惟洛食此大同也故卜世卜年卒過其厯  吕氏)
(曰五者之中三從二逆從之理多吉之所在也然三從/之中必龜筮之從乃可蓋龜筮無心既已皆從卿士庶)
(民或別有私心未可知也如盤庚遷都心已無疑卜稽/如台獨臣民懐居而不欲遷何妨於吉哉汝與民逆而)
(吉者如周公東征成王既不知周公民又不靖反曰艱/大惟在朝大臣與二公及卜筮從故亦吉也聖人假至)
(公無私之物以寓吾之誠惟龜筮皆從庶足驗吾無一/毫之未盡苟龜從而筮不從必尚有未盡者故内事猶)
(可外事則否苟汝與臣民皆從而龜筮皆違則是於理/必有未盡人已雖從終未免於人為静而不為則吉動)
(為則凶矣此義至精㣲雖天下舉以為然不知又自有/不然者  林氏曰卜筮天所示也人事盡而後可以求)
(之天故必皇極建三德又至于有疑然後盡人謀而斷/之卜筮苟人事不盡而惟卜筮是拘雖吉何補故龜筮)
(稽疑必在皇極三德之後不可驟語也自吳氏曰天下/之事卿士庶民皆不可而猶有吉者蓋  古未之有也)
(使箕子之說行後世人君將有棄卿士忽庶民而惟龜/之從邪說異議得以乘間而入天下自此多事矣此蓋)
(商俗尚鬼習聞其說遂信不移雖箕子之賢不能㧞于/流俗也  愚謂舜命禹曰朕志先定詢謀僉同鬼神其)
(依龜筮協從蓋所謂官占惟先蔽志昆命于元龜若此/言謀及乃心卿士庶民然後及卜筮亦初不以卜筮為)
(先也事之可否固己黙成于胷中而人謀又協矣猶有/待于鬼神不敢率意而行故卜之此見聖人謹重之至)
(亦所以示于民使之信從其事而不懼與惑也若人謀/未從惟龜是聽誠有如吳氏所慮矣然天下之事有我)
(所欲為而人不悅有人所欲為而已不從亦有已與人/皆疑其不可而天地鬼神自以為可者是皆當於卜筮)
(决之蓋人則有欲而卜筮無私筮猶出於人而龜純乎/天矣此稽疑一疇尤以龜為重非茫無底止而一聽于)
(卜/也)八庶徴曰雨曰𤾉曰燠曰寒曰風曰時五者來備各
以其敘庶草蕃廡(徴驗也廡豐茂所驗者非一故謂之/庶徴雨𤾉燠寒風各以時至故曰時)
(也備者無闕少也敘者應節候也五者備而不失其序/庶草且蕃廡矣則其他可知也雨屬水暘屬火燠屬木)
(寒屬金風屬土吳仁傑曰易以坎為水北方之卦也又/曰雨以潤之則雨為水矣離為火南方之卦也又曰日)
(以晅之則暘為火矣小明之詩首章云我征徂西二月/初吉三章云昔我徃矣日月方燠夫以二月為燠則燠)
(之為春為木明矣漢志引狐突金寒之言顔師古謂金/行在西故謂之寒則寒之為秋為金明矣又案稽疑以)
(雨屬水以霽屬火霽暘也則庶徴雨之為水𤾉之為火/類例抑又甚明蓋五行乃生數自然之敘五事則本於)
(五行庶徴則本于五事其條理次第/相為貫通有秩然而不可紊亂者也)輯録(自五行而下/得其道則有)
(衆休之徴失其道則有衆咎之徴得失在於身休咎應/于天匹夫尚然况人主乎  六者庶徴之目  五者備)
(敘則庶草滋蕃豐廡即下文之休徴也有無相反常雨/則無𤾉常燠則無寒則草木不茂百榖不成即下文之)
(咎徴也竝東齋集傳問八庶徴曰時林氏取蔡氏說謂/是嵗月日之時自五者來備而下所以申言雨𤾉燠寒)
(風之義自王省惟嵗而下所以申言曰時之義某竊謂/此時字當如孔氏五者各以其時之說為長林氏徒見)
(時字與雨𤾉燠寒風五者並列而為六則遂以此時字/為贅不知古人之言如此類者多矣且仁義禮智是為)
(四端加一信字則為五常非仁義禮智之外別有所謂/信也故某以為時之在庶徴猶信之在五常不知是否)
(先生曰林氏之說只與古說無異但謂有以嵗而論其/時與不時者有以月而論其時與不時者有以日而論)
(其時與不時者可更推之泳舊說謂五者以時至但下/文休徴為時咎徴為恒不應獨舉休徴且方自庶徴何)
(得遽言時邪東齋集傳問吳斗南說如何曰舊謂雨屬/木𤾉屬金燠屬火寒屬水與五行相配皆錯亂了雨只)
(屬水自分曉怎生屬得木問寒如何屬金曰他引左傳/金寒之證甚佳又曰貌言視聽思皆只以次第相屬)
纂註(孔氏曰雨以潤物𤾉以乾物燠以長物寒以成物/風以動物五者各以其時所以為衆驗  林氏曰)
(雨與𤾉對燠與寒對風行于四者之間成陳氏大猷曰/陰陽之氣交則蒸而成雨氣散則開而  𤾉陰退陽進)
(則成燠陽退陰進則成寒陰陽吹扇則成風雨𤾉風則/㳺氣之聚散飛揚者為之燠寒則二氣之循環徃來者)
(為之備為皆有而不闕敘謂應期而不亂生陳氏曰燠/熱凉寒四時之氣也雨𤾉佐四時之氣以  育者也止)
(言燠寒者燠者熱之始寒者凉之極也金唐孔氏曰鄭/云雨木氣也春始施生故木氣為雨𤾉  氣也秋物成)
(而堅故金氣為𤾉燠火氣也寒水氣也風土氣也凡氣/非風不行猶金木水火非土不處故土氣為風下言百)
(穀用成此言庶草蕃廡草茂盛則穀必成矣舉輕以明/重也  西山蔡氏曰貌木其徴為雨言金其徴為𤾉視)
(火其徴為燠聽水其徴為寒思土其徴為風曰時者五/者與嵗月日各以時應也  徽菴程氏曰庶徴之目六)
(有氣與候之分雨𤾉燠寒風五行之氣也時五行之候/也五者來備以下言庶徴之氣時謂嵗月日時之時王)
(省惟嵗以下言庶徴之候氣以驗皇極之得失候則并/驗乎卿士師尹庶民之得失也一得一失有則俱有氣)
(候之以類應者亦如之不必如漢五行之支離也該新/要陳氏曰時有二說孔說指為時雨時𤾉之時但  後)
(一半不着程氏本王林之說以氣候二字分之其論遂/闊大該貫然孔說亦當存之雨𤾉燠寒吳氏引證其屬)
(水火木金甚當風之屬土獨闕其證當如莊子風生於/土囊之口及大塊噫氣其名為風證之風為土氣豈不)
(章章明矣乎土葵初王氏曰案吳斗南以雨𤾉燠寒風/屬水火木金  序與五行五事相符引諸證甚明但風)
(土無所證今以孔氏陳氏之說/補之極合造化雨木氣猶未當)一極備凶一極無凶(極/備)
(過多也極無過少也唐孔氏曰雨多則澇/雨少則旱是極備亦凶極無亦凶餘凖是)輯録(一極備/凶一極)
(無凶多些子不得/無些子不得泳)曰休徴曰肅時雨若曰乂時暘若曰
哲時燠若曰謀時寒若曰聖時風若曰咎徴曰狂恒雨
若曰僣恒暘若曰豫恒燠若曰急恒寒若曰蒙恒風若
(狂妄僣差豫怠急廹蒙昧也在天為五行在人為五事/五事修則休徴各以類應之五事失則咎徴各以類應)
(之自然之理也然必曰某事得則某休徴應某事失則/某咎徴應則亦膠固不通而不足與語造化之妙矣天)
(人之際未易言也失得之機應/感之㣲非知道者孰能識之哉)輯録(今人讀書麤心大/膽如何看得古人)
(意思如説八庶徴這若不細心體識如何㑹見得肅時/雨若肅是恭肅便自有滋潤底意思所以便説時雨順)
(應之乂時暘若乂是整治便自有開明底意思所以便/説時𤾉順應之哲時燠若哲是昭融便自有和煖底意)
(思所以便説時燠順應之謀時寒若謀是藏密便自有/寒結底意思所以便説時寒順應之聖時風若聖是通)
(明便自有爽快底意思所以便説時風順應之符舜功/云謀自有顯然著見之謀聖是不可知之妙不知于寒)
(于風果相關否曰凡看文字且就地頭看不可將大底/便來壓了箕子所指謀字只是且説宻謀意思聖只是)
(説通明意思如何將大底來壓了便休如説喫棗固是/有大如瓜者且就眼下説只是常常底棗如煎藥合用)
(棗子幾箇自家湏要説棗如𤓰大如何用得許多人若/心下不細如何讀古人書洪範庶徴固不是必定如漢)
(儒之説必以為有是事多雨之徴必推説道是某時做/某事不肅所以致此為此必然之説所以教人難盡信)
(但古人意思精宻只于五事上體察是有此理如王荆/公又却要一齊都不消説感應只把若字做如似字義)
(説了做譬喻説了這也不得荆公固是也説道此事不/足騐然而人主自當謹戒如漢儒必然之説固不可荆)
(公全不相闋之説亦不可古人意思精宻恐後世見未/到耳賀孫人主之行事與天地相為流通故行有善惡)
(則氣各以類而應然感應之理非謂行此一事即有此/一應統而言之一德修則凡德必修一氣和則凡氣必)
(和固不必曰肅自致雨無與于𤾉乂自致𤾉無與于雨/但德修而氣必和矣分而言之則德各有方氣各有象)
(肅者雨之類乂者𤾉之類求其所以然之故固各有所/當也咎徴亦然東齋集傳問休徴咎徴諸家多以義推)
(説時舉竊以為此猶易中取象相似但可以髣髴看而/不可以親切求也  休徴雖有五者大抵不出陰陽)
(二端雨寒陰也暘燠風陽也肅謀深而屬静陰類也故/時雨時寒應之乂哲聖發見而屬動陽類也故時暘時)
(燠時風應之狂反於肅急失於謀故恒雨恒寒應之僣/則不乂豫則不哲蒙則不聖故恒暘恒燠恒風應之未)
(知如此看得否荅曰大槩如此然舊以雨屬木暘屬金/燠屬火寒屬水而或者又以雨屬水暘屬火燠屬木寒)
(屬金其説孰是/可試思之周僴)纂註(林氏曰五者中節五福之證不中/節為六極之證來備以敘非其自)
(爾是君休嘉之徴也極備極無亦非自爾是君咎過之/徴也休咎在此而徴騐在彼肅乂哲謀聖者休之本五)
(者之時休之徴也狂僣豫急蒙者咎之本五者之恒咎/之徴也氣一失其和則必自省曰是吾之咎歟故思去)
(其咎而反其休五者之咎聖人雖無之其徴則不可不/自省也  陳氏大猷曰肅之反為狂狂則蕩故常雨若)
(乂之反為僣政不治則僣差也僣則亢故常暘若哲之/反則猶豫不明故為豫豫則解緩故常燠若謀之反則)
(不深宻而急躁急則縮栗故常寒若聖之反則蔽塞不/通而為蒙蒙則㝠其心思無所不入以濟四者之惡故)
(常風若又曰天地之間有必然之理有或然之數周末/無寒嵗秦亡無燠年理之常也堯有九年之水湯有七)
(年之旱數之變也理者聖賢之所守數非聖賢之所泥/然堯湯雖不能無水旱之變而卒能銷水旱之灾蓋或)
(然之數終不能勝必然之理聖人所以能回天地之造/化也  李氏杞曰休咎之分皆起于君一念之㣲  西)
(山蔡氏曰君即五者之應以察吾五事之得失一事得/則五事從休徴無不應矣一事失則五事違咎徴無不)
(應矣鯀堙洪水水失其性爾而五行為之汨陳以是理/也漢儒不得其意而事為之説騐之于古則鑿而不經)
(推之將來則膠而不應又以福極强配五行而以弱配/皇之不極非鑿歟  復齋董氏曰將以防其君之失適)
(以啓其君之惑沴伏生五行傳云貌之不恭是謂不肅/厥罰恒雨惟金  木言之不從是謂不乂厥罰恒暘惟)
(木沴金視之不明是謂不哲厥罰恒燠惟水沴火聽之/不聦是謂不謀厥罰恒寒惟火沴水思之不睿是謂不)
(聖厥罰恒風惟/木金水火沴土)曰王省惟嵗卿士惟月師尹惟日(嵗月/日以)
(尊卑為徴也王者之失得其徴以嵗卿士之失得其徴/以月師尹之失得其徴以日盖雨𤾉燠寒風五者之休)
(咎有繫一嵗之利害有繫一月之利害/有繋一日之利害各以其大小言也)輯録(王省惟嵗/言王所當)
(省者一嵗之事卿士所當省者一月之事以下皆然/僴問王省惟嵗三句曰此但言職任之大小如此僴)纂
註(林氏曰自五者來備以下申言曰雨至曰風之義自/王省惟嵗以下申言曰時之義或以曰王省惟嵗以)
(後為五紀一疇之傳錯簡在此非也九疇雖別為九實/更相經緯故庶徴有五事而皇極有五福  新安陳氏)
(曰此曰字蓋更端而言庶徴之/候卿士師尹不言省蒙上文也)嵗月日時無易百榖用
成乂用明俊民用章家用平康(嵗月日三者雨𤾉燠寒/風不失其時則其效如)
(此休徴/所感也)日月嵗時既易百榖用不成乂用昬不明俊民
用微家用不寧(日月嵗三者雨暘燠寒風既失其時則/其害如此咎徴所致也休徴言嵗月日)
(者緫于大也咎徴言/日月嵗者著其小也)輯録(此覆説時之徴嵗統月月統/日職尊者所理大而要職小)
(者所理小而詳取象於嵗月日也君秉君道臣行臣職/君君臣臣猶嵗月日時之不易則休徴可致反是則為)
(咎徴東/齋集傳)庶民惟星星有好風星有好雨日月之行則有
冬有夏月之從星則以風雨(民之麗乎土猶星之麗乎/天也好風者箕星好雨者)
(畢星漢志言軫星亦好雨意者星宿皆有所好也日有/中道月有九行中道者黄道也北至東井去極近南至)
(牽牛去極遠東至角西至婁去極中是也九行者黒道/二出黄道北赤道二出黄道南白道二出黄道西青道)
(二出黄道東并黄道為九行也日極南至于牽牛則為/冬至極北至于東井則為夏至南北中東至角西至婁)
(則為春秋分月立春春分從青道立秋秋分從白道立/冬冬至從黒道立夏夏至從赤道所謂日月之行則有)
(冬有夏也月行東北入于箕則多風月行西南入于畢/則多雨所謂月之從星則以風雨也民不言者者庶人)
(之休咎繋乎上人之得失故但以月之從星以見所以/從民之欲者如何爾夫民生之衆寒者欲衣飢者欲食)
(鰥寡孤獨者之欲得其所此王政之所先而卿士師尹/近民者之責也然星雖有好風好雨之異而日月之行)
(則有冬有夏之常以月之常行而從星之異好以卿士/師尹之常職而從民之異欲則其從民者非所以徇民)
(矣言日月而不言嵗者有冬有夏所以成嵗/功也言月而不言日者從星惟月為可見耳)輯録(問庶/民惟)
(星一句解不通并下文星有好風星有好雨意亦不貫/曰家用不寧以上自結上文了下文却又説起星之意)
(似是兩叚僴庶民衆多衆星之象也當在師尹惟日之/下但其取證不同故各發此義以互相見  二十八宿)
(環繞日月行道之側故月行必經歴之經于箕則多風/歴于畢則多雨蓋二星各有所好月經行其處順時當)
(候則陰陽和而風雨時應言無差忒也案星非有嗜好/但氣類相感月亦非有順從但行度所次耳今曰好日)
(從乃假説以諭人事民之情性莫不有所好上之人能/順其所好所欲與聚所惡勿施則和氣致祥猶如風雨)
(之應上言職分明則至治成此言人心順則和氣應皆/庶徴之事也並東齋集傳問箕星好風畢星好雨曰箕)
(是簸箕以其簸揚而鼔風故月宿之則風古語云月宿/箕風揚沙畢是叉網漉魚底叉子亦謂之畢漉魚則其)
(汁水淋漓而下若雨然畢星名義盖取此今畢星上有/一柄下開兩叉形象亦類畢故月宿之則雨漢書謂月)
(行東北入軫若東南入箕則風者蓋箕是東/南方屬巽巽為風所以好風恐未必然僴)纂註(西山/蔡氏)
(曰王卿士師尹其得失騐之于嵗月日若庶民之得失/則在君所謂百姓有過在予一人故此以庶民省之于)
(星以騐其安與不安而已漢志言日行陽道多風早行/陰道多雨水日象人君之行不可指而知以正行言之)
(冬則南夏則北然君行急則日行疾君行緩則日行遲/疾則過乎中道遲則不及乎中道日之所行月之所隨)
(也日失中道則月亦變行故去中道移而東北入于箕/多風為旱移而西入于畢則多雨為水所謂月之從星)
(則以風雨也蓋民之安否省之于星星之風雨本之于/日月月之九道本之于日故庶民惟星繼之以日月之)
(行則有冬有夏月之從星則以風雨也雨𤾉寒燠風既/徴于貌言視聽思又以所職大小別之於嵗月日又以)
(民之安否參之于星于以見皇極之君視履考祥如此/之周旋而不敢忽也  新安陳氏曰案前漢五行志元)
(光中天星盡摇上以問候星者對曰星摇者民勞也又/云五星同色天下匽兵百姓安寧歌舞以行以此觀之)
(則以庶民省之于星以騐其安否之説信矣不息齋余/氏曰庶徴者合五事五紀以參騐者也於此  言厯數)
(者厯數所以推天運之常庶徴所以參人事之感其進/退飛伏有出於厯數所推之外者矣唐一行日食議中)
(有厯與占之説甚精名沈存中曰厯法天有黄赤二道/日月有九道此皆强  而已非實有也亦猶天之有三)
(百六十五度天何嘗有度以日行三百六十五日而一/朞强謂之度以步日月五星行㳄而已日之所由謂之)
(黄道南北極之中度最均處謂之赤道月行黄道之南/謂之朱道行黄道之北謂之黒道黄道之東謂之青道)
(黄道之西謂之白道黄道内外各四并黄道為九日月/之行有遲有速難可以一術御也故因其合㪚分為數)
(叚毎叚以一色名之欲以别筭位而已如筭法用赤籌/黒籌以别正負之數厯家不知其意遂以為實有九道)
(甚可/嗤也)九五福一曰壽二曰富三曰康寧四曰攸好德五
曰考終命(人有夀而後能享諸福故夀先之富者有廪/禄也康寧者無患難也攸好德者樂其道也)
(考終命者順受其正也/以福之急緩為先後)輯録(休咎徴于天則禍福加于/人福極通天下人民而言)
(蓋人主不以一身為福極而以天下為福極民皆仁壽/堯舜之福也民皆鄙夭桀紂之極也五福以人所尤好)
(者為先東/齋集傳)纂註(孔氏曰壽百二十年傳唐孔氏曰世有/長壽云百二十年故  言之未必有正)
(文君林氏曰唐李泌云天命他人皆可言惟君相不可/言  相造命者也民命雖禀于天君實制之自五行至)
(庶徴各得其敘則民歸于五福矣五福雖天所畀實自/造命者嚮而致之也自五行至庶徴失其敘則民䧟于)
(六極矣欲民不䧟于極亦造命者威而避之也使民享/五福而不知六極此治道之極功也故九疇以是終焉)
(皆陳氏大猷曰人莫不好生惡死壽則生之長者四代/  尚齒故五福夀為先雖夀不可無以養其生故富次)
(之壽且富或不免于憂患則身心不安故康寧又次之/形康心寧安之至也夀富康寧而不好徳則老而不死)
(為富不仁作偽心勞何足貴哉攸好德則心逸日休自/求多福福之本實在此其為福大矣故好德又次之考)
(成也諸福備矣必成其正命則全而歸之順受其正然/後為福之至使年雖壽而死非正命雖壽何補非福矣)
(故考終命終焉此之五福即皇極疇之五福五福以攸/好徳為根本五福之目雖至第九疇而列而五福之根)
(本則已于第五疇而基曰予攸好德汝則錫之福是也/好徳則必得其夀為世耇老無德而夀罔之生也好德)
(則得禄而富無德而富怨之府也好德則心廣體胖無/入不自得無德則小人長戚戚非安也至于考終命又)
(未有不由德而能戰兢以全歸者諸福固必本于好德/而好德又豈非本于建皇極哉  王氏炎曰年未六十)
(死以正命雖考終不得謂之壽年過六十而死非正命/雖壽不得謂之考終故夀與考終命各一福也  王氏)
(曰富貴人所欲貧賤人所惡而福極不言貴賤何也曰/五福者自天子至庶人皆可使慕而嚮六極亦皆可使)
(畏而遠若貴賤則有常分矣使自公侯至庶人皆慕貴/欲其至而不欲賤之在己則陵犯爭奪何有終窮詩曰)
(寔命不猶盖王者之世欲賤者之安其賤如此未顧氏/臨曰不言貴雖以嚴分然貴者未必為福賤者  必為)
(極故桀紂貴為天子而不得其死顔回原憲到今穪之/  徽菴程氏曰富夀康寧考終命全五行之氣攸好徳)
(者全五/行之理)六極一曰凶短折二曰疾三曰憂四曰貧五曰
惡六曰弱(凶者不得其死也短折者横夭也禍莫大于/凶短折故先言之疾者身不安也憂者心不)
(寧也貧者用不足也惡者剛之過也弱者柔之過也以/極之重輕為先後五福六極在君則繫於極之建不建)
(在民人則由於訓之行/不行感應之理㣲矣)輯録(六極以人所尤惡者為先/東齋集傳五福六極曽子)
(固説得好天三衢夏唐老作九疇圖因執以問讀未竟/至所謂皆  也非人之所能為也遂指前圖子云此乃)
(人為安得而皆天也洪範文字最難作向來亦將天道/人事分配為之後來覺未盡遂已之直是難以私意安)
(排若只管外邉出意推將去何所不可只是理不如此/蘇氏以皇極之建為雨𤾉寒燠風之時皇極不建則反)
(此漢儒之説尤踈如以百般皇極配庶徴却外邉添出/一箇皇極或此邉减却一箇庶徴自増自損皆出己意)
(然此一篇文字極是不齊整不可曉解如五福對六極/一曰夀正對凶短折二曰富正對貧三曰康寧對疾與)
(弱皆其類也攸好德却對惡參差不齊不容布置如曰/斂時五福錫厥庶民不知如何斂又復如何錫此只是)
(順五行不違五事自已立標凖以示天下使天下之人/得以觀感而復其善爾云云今即以皇極為大中者更)
(不賞善亦不罰惡好善惡惡之理都無分别豈理也哉/説夏唐老九疇圖五福六極也是配得但是略有不齊)
(問皇極五福即是此五福否曰便即是這五福如斂時/五福用敷錫厥庶民斂底即是盡得這五事以此錫庶)
(民便是使民也盡得這五/事盡得五事便有五福僴)纂註(王氏炎曰比干死刑仇/牧死亂狼瞫死戰亦凶)
(乎楚執晉解揚揚曰下臣獲考死又何求死而合義雖/不斃牖下非凶也惡者小人之剛自暴者也弱者小人)
(之柔自棄者也强吕氏曰弱何以與六極蓋弱人之大/患人所以不自  于善或牽引入于惡而不能自㧞皆)
(弱故也故特以居六極之終我息齋余氏曰六極大率/五福之反好德無反者求在  者也  愚謂自初一曰)
(五行至威用六極禹之本文九疇之經也自一五行至/篇終箕子之敘論九疇之傳也先經以明其綱後傳以)
(詳其目洪範可得而讀矣盖天地之所以為造化者陰/陽五行而已聖人不能違也天地以其氣生育民物而)
(理行乎其中聖人以其理修己治人而氣參乎其上大/抵一二三四皆經常之疇法天以治乎人者也六七八)
(九皆權變之疇即人以騐諸天者也而五皇極一疇則/守常制變之主與天為徒為民之則者也伏羲本河圖)
(而畫八卦八卦一陰陽也神禹本洛書而敘九疇九疇/一五行也然易不言五行範不言陰陽盖陰陽一五行)
(也五行一太極也河圖洛書相為經緯八卦九章相為/表裏一而二二而一者也洪範法之大不出九疇外則)
(彝倫道之常即在九疇中/矣舍是何以敘彜倫哉)
　　　旅獒(西旅貢獒召公以為非所當受作書以戒/武王亦訓體也因以旅獒名篇今文無古)
　　　(文/有)輯録(先生曰近諸孫将旅獒來讀是時武王/已八十餘嵗矣太保此書諄諄告之如)
　　　(教小兒相似若自後世言之/為非所宜言不尊君矣銖)
惟克商遂通道于九夷八蠻西旅底貢厥獒太保乃作
旅獒用訓于王(九夷八蠻多之稱也職方言四夷八蠻/爾雅言九夷八蠻但言其非一而已武)
(王克商之後威德廣被九州之外蠻夷戎狄莫不梯山/航海而至曰通道云者盖蠻夷來王則道路自通非武)
(王有意于開四夷而斥大境土也西旅西方蠻夷國名/犬高四尺曰獒案説文曰犬知人心可使者公羊傳曰)
(晉靈公欲殺趙盾盾躇階而走靈公呼獒而屬之獒亦/躇階而從之則獒能曉解人意猛而善搏人者異于常)
(犬非特以其高大也太保召公奭也史/記云與周同姓姬氏此旅獒之本序)纂註(吕氏曰創/業之君有)
(一毫之失則後世之君有邱山之害此正謹始之時召/公不得不戒以此為防後世猶有求白狼白鹿者  公)
(羊傳釋音躇丑畧反/猶超遽不暇以次)曰嗚呼明王慎德四夷咸賔無有
遠邇畢獻方物惟服食噐用(謹德盖一篇之綱領也方/物方土所生之物明王謹)
(德四夷咸賔其所貢獻惟服/食噐用而已言無異物也)纂註(新安陳氏曰一篇皆/自明王謹德一句推)
(廣之曰昭德之致曰惟德其物曰德盛不狎侮曰玩人/喪德曰終累大德德之一辭諄諄焉惟慎德所以自能)
(致貢物惟所貢無異物所以見其慎德若竒玩之物非/所當獻亦非所當受一受之則荒怠之心生而慎德之)
(意失矣牛林氏曰頴達以噐用為一或謂羽毛齒革之/類噐也  馬大龜之類用也先王于四夷不責彼之難)
(得不求我/之所無用)王乃昭德之致于異姓之邦無替厥服分寶
玉于伯叔之國時庸展親人不易物惟德其物(昭示也/德之致)
(謂上文所貢方物也昭示方物于異姓之諸侯使之無/廢其職分寶玉于異姓之諸侯使之益厚其親如分陳)
(以肅慎氏之矢分魯以夏后氏之璜之類王者以其德/所致方物分賜諸侯故諸侯亦不敢輕易其物而以德)
(視其/物也)輯録(問時庸展親諸家多訓展作信是否先生曰/展審視也不當訓信時舉人不易物惟德其)
(物易改易也言人不足以易物惟德足以易物德重而/人輕也人猶言位也謂居其位者如寳玉雖貴若有人)
(君之德則所錫賚之物斯足貴若無其德雖有至寶以/錫諸侯亦不足貴也僴銖問人不易物之易合如字合)
(去聲先生曰看上文意則當作/如字讀但德盛不狎侮又難説)纂註(王氏十朋曰苟非/王德所致其頒也)
(以物不以徳敢陳氏曰四夷不敢私其物所以表奉上/之誠聖人不  私其物所以示錫予之恩予異姓固昭)
(德之致分同姓以寳玉亦德所致也如吕氏曰聖人公/天下為心天下之物與天下共之非  秦皇以千七百)
(國獨奉一身而已然一視同仁之中文理宻察未嘗無/等差自親及踈待同姓必厚于待異姓非如墨子之兼)
(愛也器蘇氏曰展親展布親親之意所新安陳氏曰必/服食  用之常物始足以見君德之  致若異物適足)
(以昭君之不德物皆君德之所致則此物非徒物/也即君之德也易字從傳為明展親從蘇為優)德盛
不狎侮狎侮君子罔以盡人心狎侮小人罔以盡其力
(徳盛則動容周旋皆中禮然後能無狎侮之心言謹德/不可不極其至也德而未至則未免有狎侮之心狎侮)
(君子則色斯舉矣彼必高蹈遠引望望然而去安能盡/其心狎侮小人雖其㣲賤畏威易役然至愚而神亦安)
(能盡其/力哉)纂註(陳氏大猷曰徳愈盛者禮愈恭德盛則心/無限量自不狎侮人狎侮之形由德薄心)
(隘而驕矜乘之也此因言慎德而推廣言之也子孫氏/曰君子者天下之所歸心也待之不以禮則君  去矣)
(何以盡人之心小人以力輔我者也使/之不以禮則小人怠矣何以盡彼之力)不役耳目百度
惟貞(貞正也不後于耳目之所/好百為之度惟其正而已)纂註(王氏炎曰心官為/主而耳目從其令)
(則非禮勿聽視百度正矣耳目為主而心為所役則物/交物而為所引百度何由而正  陳氏大猷曰受獒是)
(役于耳目/之玩也)玩人䘮德玩物䘮志(玩人則上文狎侮君子/之事玩物即上文不役)
(耳目之事德者己之/所得志者心之所之)纂註(王氏十朋曰玩人則以驕而/㓕敬故䘮德玩物則以慾而)
(勝剛故䘮志受吕氏曰玩人玩物反覆論狎侮之弊所/陳氏大猷曰  獒則玩人玩物也  林氏曰恃獒之)
(指如意而有玩忽人之心則人必以為薄徳矣故䘮徳/以獒如人意而受之則玩弄于物溺志于此而不自覺)
(豈不䘮志有新安陳氏曰䘮志則亦必/䘮德矣未  溺志于物而可以修德者)志以道寧言以
道接(道者所當由之理也已之志以道而寧則不至于/妄發人之言以道而接則不至于妄受存乎中者)
(所以應乎外制乎外者所以養/其中古者聖賢相授心法也)輯録(銖問志以道寧言/以道接接字如何)
(先生曰接者酬應之謂言當以道/酬應也又曰志我之志言人之言)纂註(陳氏大猷曰受/獒則志動于物)
(而非以道寧矣太林氏曰獒之獻必甘言以求納亦必/有言其可納者  保言不當受乃苦言逆耳以道揆之)
(則知所從違矣子吕氏曰既説玩好之害又説存養工/夫志以道寧孟  所謂持其志言以道接孟子所謂我)
(知言内外交養如此自/然不作無益不貴異物)不作無益害有益功乃成不貴
異物賤用物民乃足犬馬非其土性不畜珍禽竒獸不
育于國不寶遠物則遠人格所寶惟賢則邇人安(孔氏/曰㳺)
(觀為無益竒巧為異物蘇氏曰周穆王得白狼白鹿而/荒服因以不至此章凡三節至所寳惟賢則益切至矣)
纂註(陳氏曰志言如此則本正矣豈復有作無益貴異/物之事不貴異物賤用物則珍玩不貴所貴皆服)
(食噐用之物矣遠格則邇者可知邇安則遠/者可知人曰寳賢則天下安然其安自近始)嗚呼夙夜
罔或不勤不矜細行終累大德為山九仞功虧一簣(或/猶)
(言萬一也吕氏曰此即謹德工夫或之一字最有意味/一暫止息則非謹德矣矜矜持之矜八尺曰仞細行一)
(簣指受獒/而言也)輯録(問不矜細行與矜而不争之矜如/何曰相似是箇矜惜持守之意)纂註
(王氏十朋曰此書始終皆曰嗚呼始欲其慎終欲其勤/也  陳氏大猷曰細行猶言小節即畢命所謂小物易)
(所謂庸行受獒雖若小節所損甚大小吕氏曰當于一/嚬一笑一動一作之時子細體察葢  處易得放過功)
(虧一簣非止欠一簣做了便足聖人雖作之不已常若/欠一簣  林氏曰世豈有為山者哉盖假説以見意爾)
(孔子之言盖本乎此夫却一獒之獻亦細行爾而世王/之兆實見于此箕子曰彼為象箸必為玉盃為玉盃必)
(思遠方珍異之物紂之亡原于此豈在大乎此所以言/不矜細行而欲享世王之功也  陳氏經曰一簣之虧)
(是為山未成也人主常持未成之心/于既成之日此見純亦不已之意)允廸兹生民保厥
居惟乃世王(信能行此則生民保其居而王業可永也/蓋人主一身實萬化之原苟于理有毫髪)
(之不盡即遺生民無窮之害而非創業垂統可繼之道/矣以武王之聖召公所以警戒之者如此後之人君可)
(不深思而/加念之哉)纂註(王氏日休曰兹謂此一篇之言䘮愚謂/前則告以慎德昭德後則戒以  德累)
(德然其曰志以道寧言以道接雖不待竟其説而旅之/獒可以不受吾之訓不可以不從固以明矣聖人不以)
(細行而不謹大臣不以細過而不諌此古者所以君明/臣良而後世鮮儷也漢文帝無太保之訓而却千里馬)
(其賢/矣哉)
　　　金縢(武王有疾周公以王室未安殷民未服根/本易摇故請命三王欲以身代武王之死)
　　　(史録其冊祝之文并敘其事之始末合為一篇/以其藏于金縢之匱編書者因以金縢名篇今)
　　　(文古文皆有事唐孔氏曰發首至王季文王史/敘將告神之  也史乃冊祝至秉璧與珪記告)
　　　(神之辭也自乃卜至乃瘳記卜吉及王病瘳之/事也自武王既䘮以下記周公流言居東及成)
　　　(王迎歸/之事也)輯録(金縢之作在周公東征而歸之後/以其記武王時事且備東征本末)
　　　(故敘之于/此文集)纂註(孔氏曰書藏于匱緘之以金不/欲人開  鄭氏曰凡藏秘書皆)
　　　(然非始周公緘王氏日休曰/縢緘也以金  封若今鎻然)
既克商二年王有疾弗豫(記年見其克商之未/乆也弗豫不悦豫也)纂註(蘇/氏)
(曰弗豫猶言不懌纔陳氏梅/叟曰是時成王生  五年)二公曰我其為王穆卜(二/公)
(太公召公也李氏曰穆者敬而有和意穆卜猶言共卜/也愚謂古者國有大事卜則公卿百執事皆在誠一而)
(和同以聽卜筮故名其卜曰穆卜下文成王因風雷之/變王與大夫盡弁啓金縢之書以卜者是也先儒專以)
(穆為敬而於所謂其/勿穆卜則義不通矣)纂註(新安陳氏曰蔡傳非孔註專/以穆為敬是矣而共卜亦未)
(然也以昭穆之穆證/之有幽陰深遠之意)周公曰未可以戚我先王(戚憂惱/之意未)
(可以武王之疾而憂惱我/先王也蓋郤二公之卜)公乃自以為功為三壇同墠
為壇于南方北靣周公立焉植璧秉珪乃告太王王季
文王(功事也築土曰壇除地曰墠三壇三王之位皆南/向三壇之南别為一壇北向周公所立之地也植)
(置也圭璧所以禮神詩言圭璧既卒周禮祼圭以祀先/王周公郤二公之卜而乃自以為功者盖二公不過卜)
(武王之安否耳而周公愛兄之切危國之至忠誠懇懇/于祖父之前如下文所云者有不得盡焉此其所以自)
(以為功也又二公穆卜則必禱於宗廟用朝廷卜筮之/禮如此則上下喧騰而人心摇動故周公不於宗廟而)
(特為壇墠/以自禱也)纂註(復齋董氏曰古者有事祖考當夫無廟/與不得入廟則為壇以祭禮支子不得)
(祭祖故周公不敢入廟而為壇也之林氏曰植璧於壇/秉圭于手  陳氏經曰夫子曰丘  禱乆矣子之不禱)
(為己也周公之禱為君親也為己而禱是不知命為君/親而不禱是不知義  或曰金縢之禱不知命乎伊川)
(曰周公誠心欲代/其兄豈問命邪)史乃冊祝曰惟爾元孫某遘厲虐疾
若爾三王是有丕子之責于天以旦代某之身(史太史/也冊祝)
(如今祝版之類元孫某武王也遘遇厲惡虐暴也丕子/元子也旦周公名也言武王遇惡暴之疾若爾三王是)
(有元子之責于天盖武王為天元子三王當任其保䕶/之責于天不可令其死也如欲其死則請以旦代武王)
(之身于天之下疑有闕文舊説謂天責取武王者非是/詳下文予仁若考能事鬼神等語皆主祖父人鬼為言)
(至于乃命帝庭無墜天之降寶命則言天命武王如此/之大而三王不可墜天之寳命文意可見又案死生有)
(命周公乃欲以身代武王之死或者疑之盖方是時天/下未安王業未固使武王死則宗社傾危生民塗炭變)
(故有不可勝言者周公忠誠切至欲代其死以輸危急/其精神感動故卒得命于三王今世之匹夫匹婦一念)
(諴孝猶足以感格鬼神顯有應騐而况於/周公之元聖乎是固不可謂無此理也)纂註(新安陳/氏曰蔡)
(氏謂任保䕶之責于天未然惟不/用師説所以疑于天之下有闕文)予仁若考能多材多
藝能事鬼神乃元孫不若旦多材多藝不能事鬼神(周/公)
(言我仁順祖考多材幹多藝能可任役使能事鬼神武/王不如且多材多藝不任役使不能事鬼神材藝但指)
(服事役/使而言)纂註(新安陳氏曰謂已仁/於父元孫不如旦)乃命于帝庭敷佑四
方用能定爾子孫于下地四方之民罔不祗畏嗚呼無
墜天之降寶命我先王亦永有依歸(言武王乃受命于/上帝之庭布文徳)
(以佑助四方用能定爾子孫于下地使四方之民無不/敬畏其任大其責重未可以死故又歎息申言三王不)
(可墜失天降之寳命庶先王之祀亦永有所頼以/存也寶命即帝庭之命也謂之寶者重其事也)纂注
(新安陳氏曰敷/廣佑助四方)今我即命于元龜爾之許我我其以璧
與珪歸俟爾命爾不許我我乃屏璧與珪(即就也歸俟/爾命俟武王)
(之安也屏藏也藏璧與圭言不得事神也蓋武王喪則/周之基業必墜雖欲事神不可得也其稱爾稱我無異)
(人子之在膝下以語其親者此亦終身慕/父母與不死其親之意以見公之逹孝也)輯録(乃立壇/墠一節)
(分明是對鬼若爾三王有丕子之責于天以旦代某之/身此一叚先儒都解錯了只有晁以道説得好他解丕)
(子之責如史傳中責其侍子之責蓋云上帝責三王之代/侍子侍子指武王也上帝責其來服事左右故周公乞)
(其死云以旦代某之身予仁若考能多材多藝能事鬼/神乃元孫不若旦多材多藝不能事鬼神用能定爾子)
(孫于下地四方之民罔不祗畏言三王若有侍子之責/于天則不如以我代之我多材多藝能事上帝武王不)
(若我多材多藝不能事鬼神不如且留他在世上定你/之子孫與四方之民文意如此伊川却疑周公不應自)
(説多材多藝不是如此他只是要代武王之死爾意周/公以身代武王之説只縁人看錯了此乃周公諴  篤)
(切以庶幾其萬一丕子之責于天只是以武王受事天/之責任如今人説話他要箇人來服事周公便説是他)
(不能服事天不似我多材多藝自能服事天賀孫問周/公代武王死亦有此理否曰聖人為之亦湏有此理賜)
纂註(林氏曰自惟爾元孫某至我乃秉璧與珪即冊上/所書祝辭全文本用武王名記載代以某字周人)
(以諱事神諱名始于周也自太王王季言則曰元孫自/文王言則曰丕子  張氏曰武王若死事未可知大位)
(者姦之窺危病者邪之伺異時三監之叛周公之先見/㣲矣  林氏曰旦多材藝元孫之死不若旦之死元孫)
(能畏服四方則旦之生不若元孫之生代新安陳氏曰/元孫不若旦非公自誇而貶武王盖欲  其死不得不)
(然言武王不救則天命墜宗社亡非過為危言理勢實/然也後來王崩在定商八年後三監之變尚如此况克)
(商二年乎周公忠誠懇切欲代王死以輸危急蓋以武/王一身宗社生民之身周公之禱非獨弟為兄臣為居)
(乃為先王禱為天下禱/為萬世社稷生靈禱也)乃卜三龜一習吉啓籥見書乃
并是吉(卜筮必立三人以相參考三龜者三人所卜之/龜也習重也謂三龜之兆一同開籥見卜兆之)
(書乃并/是吉)公曰體王其罔害予小子新命于三王惟永終
是圖兹攸俟能念予一人(體兆之體也言視其卜兆之/吉王疾其無所害我新受三)
(王之命而永終是圖矣兹攸俟者即上文所謂歸俟也/一人武王也言三王能念我武王使之安也詳此言新)
(命于三王不言新命于天以/見果非謂天責取武王也)纂註(薛氏曰體與詩爾卜/爾筮體無咎言之體)
(同周禮占人云凡卜君占體大夫占色史占墨卜人/占拆然證以詩之語則卜看兆體亦可通上下言之)公
歸乃納冊于金縢之匱中王翼日乃瘳(冊祝冊也匱藏/卜書之匱金縢)
(以金緘之也翼日公歸之明日也瘳愈也案金縢之匱/乃周家藏卜筮書之物毎卜則以告神之辭書于冊既)
(卜則納冊于匱而藏之前後卜皆如此故前周公乃卜/三龜一習吉啓籥見書者啓此匱也後成王遇風雷之)
(變欲卜啓金縢者亦啓此匱也蓋卜筮之物先王不敢/䙝故金縢其匱而藏之非周公始為此匱藏此冊祝為)
(後來自/解計也)輯録(既克商二年止王翼日乃瘳/此敘周公請命之事文集)纂註(林氏曰/請代武)
(王之死者周公之本心也王瘳而/公不死者天也非人之所能為也)武王既䘮管叔及其
羣弟乃流言於國曰公將不利於孺子(管叔名鮮武王/弟周公兄也羣)
(弟蔡叔度霍叔處也流言無根之言如水之流自彼而/至此也孺子成王也商人兄死弟立者多武王崩成王)
(㓜周公攝政商人固已疑之又管叔于周公為兄尤所/覬覦故武庚管蔡流言于國以危懼成王而動摇周公)
(也史氏言管叔及其羣弟而不及/武庚者所以深著三叔之罪也)輯録(武王既䘮以下/記周公成王時)
(事及管叔及其羣弟止不利于孺子此即大誥所謂三/監  淮夷叛也意其稱兵舉事必以誅周公為辭若王)
(敦之于劉隗刁協爾詩序所謂周公遭變陳后稷先公/風化之所由而作七月之詩以陳王業風諭成王者蓋)
(此時也/文集)周公乃告二公曰我之弗辟我無以告我先王
(辟讀為避鄭氏詩傳言周公以管蔡流言辟居東都是/也漢孔氏以為致辟于管叔之辟謂誅殺之也夫三叔)
(流言以公將不利于成王周公豈容遽興兵以誅之邪/且是時王方疑公公将請王而誅之邪將自誅之邪請)
(之固未必從不請自誅之亦非所以為周公矣我之弗/辟我無以告我先王言我不避則於義有所不盡無以)
(告先王于地下也公豈自為/身計哉亦盡其忠誠而已矣)輯録(周公乃告二公曰止/告我先王作大誥遂)
(東征/文集)纂註(孔氏曰辟法也告召公太公言我不以法法/三叔則我無以成周道告我先王  吕氏曰)
(舜封象于冇庳所以為至仁周公以法法三叔所以為/大義事異而心則一也  張氏行成曰仁人之于兄弟)
(也有怨於心則不宿/獲罪于天下則必誅)周公居東二年則罪人斯得(居東/居國)
(之東也鄭氏謂避居東都未知何據孔氏以居東為東/征非也方流言之起成王未知罪人為誰二年之後王)
(始知流言之為管蔡/斯得者遲之之辭也)輯録(周公居東二年則罪人斯得/殺武庚致辟管叔于商囚蔡)
(叔于郭鄰降霍叔于庶人命㣲子啓代殷後作㣲子之/命皆此時事文集周公東征不必言用權自是王室至)
(親與諸侯連衡背叛當國大臣豈有坐視不救之理帥/師征之乃是正義不待可與權者而後能也若馬鄭以)
(為東行避謗乃鄙生腐儒不達時務之説可不辨而自/明陳少南于經㫖多踈畧不通點撿處極多不足據以)
(為説來教所謂周公之志非為身謀也為先王謀也非/為先王謀也以身任天下之重也此語極佳荅徐元聘)
(罪人斯得前書已具報矣不知看得如何此處湏着箇/極廣大無物我底心胷看方得若有一毫私吝自愛惜)
(避嫌疑之心則與聖人做處天地懸隔矣萬一成王終/不悟周公更待罪幾年不知如何收殺荅何叔京問罪)
(人斯得或以為管蔡或以為周公官屬如何先生曰非/也管蔡既流言成王疑之未知罪人之為誰也及周公)
(居東二年成王因風雷之變啓金縢而悟乃知罪在管/蔡也若曰所謂罪人者今得之矣又問所謂居東二年)
(即東征否先生曰成王方疑周公豈得便東征乎二年/待罪也東征三年非二年也傳家録有一叚云云荅徐)
(元聘與後荅仲黙帖同銖問金縢我之弗辟我無以告/我先王馬鄭皆音辟為避其意蓋謂管蔡流言成王既)
(疑周公公乃避居東都二年之乆以待成王之察及成/王遭風雷之變啓金縢之書迎公來返返乃攝政方始)
(東征所謂罪人斯得者成王得其流言之罪人也陳少/南吳才老從之而詆先儒誅辟之説銖竊謂周公之誅)
(管蔡與伊尹之放太甲皆聖人之變惟二公至誠無愧/正大明白故行之不疑未可以淺俗之心窺之也此辟)
(字與蔡仲之命所謂致辟之辟同安得以辟為避且使/周公委政而去二年之乆不幸成王終不悟而小人得)
(以乘閒而入則周家之禍可勝言哉周公是時不知何/以告我先王也觀公之告二公曰我之弗辟我無以告)
(我先王其言正大明白至誠惻怛則區區嫌疑有所不/敢避矣惟有此心無愧而先王可告也自潔其身而為)
(匹夫之諒周公豈為之哉先生荅曰辟字當從古註説/  弗辟之説只從鄭氏為是向董叔重得書亦辨此條)
(一時信筆荅之謂當從古註説後來思之不然是時三/叔方流言于國周公處兄弟骨肉之間豈應以片言半)
(語便遽然興師以誅之聖人氣象大不如此又成王方/疑周公周公固不應不請而自誅之若請之于王王亦)
(未必見從則當時事勢亦未必然雖曰聖人之心公平/正大區區嫌疑似不必避但舜避堯之子于南河之南)
(禹避舜之子于陽城自是合如此若居堯之宫逼堯之/子即為簒矣或又謂成王疑周公故周公居東不幸成)
(王終不悟不知周公又如何處愚謂周公亦惟盡其忠/誠而已矣胡氏家録有一叚論此極有意味與蔡仲黙)
(帖/)纂註(唐孔氏曰惟言居東不言居東在何處王肅云/東洛邑也又曰傳言三年者謂初去及來凡經)
(三年也書云二年者直數居東之年除其去年也相張/氏曰罪人之得在二年而周公之歸在三年初不  妨)
(何吕氏曰方是時内而少主疑惑外而四國倡亂周公/  恃而敢出征三年之乆蓋十亂尚有如二公者為太)
(師太保而在内可以委付内事調䕶鎮定于其間故也/後世權臣安敢輕去君側舉足左右變不旋踵矣  碧)
(梧馬氏曰居東二年罪人斯得即是東征而後得罪人/也若是中間白閒坐了二年何以得罪人蔡氏曲成鄭)
(説為語迂回合詩書比而觀之定從孔氏刑辟之説其/庶矣乎  武夷熊氏曰或曰所謂流言不過羣叔播為)
(中傷之言所謂我之弗辟音避居東二年乃是周公避/之而居東所謂罪人斯得則周公居東之後王始知流)
(言之為管蔡也于後管叔懐流言之罪挾武庚以畔而/後誅之耳豈有兄弟之間方聽道塗之言而遽欲致辟)
(之乎曰不然也曷不證之蔡仲之命乎亦惟曰羣叔流言/即接以致辟之辭矣曰流言者特㣲其辭耳三監武庚)
(之叛固已在其中矣盖當是時成王以㓜冲而撫新造/之邦流言之變危急存亡之所繫周公以身佩安危之)
(寄擔當重任撫機不發大事去矣故寧不顧兄弟之親/不恤天下後世之議已事蓋有重于此者所以即形為)
(我之弗辟我無以告我先王之言而居東二年罪人斯/得即東征致辟之事也况謂之曰罪人以其煽亂王室)
(而聲其罪耳豈流言僅及周公而遽以罪加之乎由是/觀之此為何時尚可從容二年之避乎吾知公必不然)
(矣/)于後公乃為詩以貽王名之曰鴟鴞王亦未敢誚公
(鴟鴞惡鳥也以其破巢取卵比武庚之敗管蔡及王室/也誚譲也上文言罪人斯得則是時成王之疑十已去)
(其四/五矣)輯録(于後公乃為詩止誚公公既㓕武庚管蔡而/成王之疑未釋故公不欲遽歸留居東方而)
(周大夫為作破斧伐柯九罭狼䟦之詩文集管蔡流言/使成王疑周公周公雖已㓕之然成王之疑未釋則亂)
(未弭也故周公作鴟鴞之詩以遺王而告以王業艱難/不忍毁壞之意所以為救亂也  管蔡流言以謗周公)
(而公征之不知者以為公之為是以救其身而已故為/此詩者為之發明其心如此學者于此玩味而有得焉)
(則正大而天地之/情可見矣竝詩傳)纂註(吕氏曰王欲誚公而未敢所謂/未敢則悔過之根本也  新安)
(陳氏曰我之弗辟朱子初主孔註甚力後來改從鄭説/且特與九峰言之固宜九峯用師説而不敢違也然深)
(思而廣證之從孔註甚正大從鄭説實迂晦辟即致辟/如曰乃辟曰罔攸辟曰爾惟勿辟只辟之一字便是施)
(刑于彼何待致字而後明我不以刑辟罪之則無以告/先王辭甚明白若云我若不避之如何接得我無以告)
(我先王不審避之将何以告先王乎有辟字在上則居/東即是屯駐以東征矣作鴟鴞詩所謂既取我子便是)
(武庚既敗我管蔡矣三年而歸便是因風雷之變成王/迎之以歸也首尾關渉三年朱子與蔡帖引避堯舜之)
(子為證與此大不同謹䟽/於此以俟通經君子察之)秋大熟未穫天大雷電以風
禾盡偃大木斯㧞邦人大恐王與大夫盡弁以啓金縢
之書乃得周公所自以為功代武王之説(王與大夫盡/弁以發金縢)
(之書將卜天變而偶得周公冊祝請命之説也孔氏謂/二公倡王啓之者非是案秋大熟繫于二年之後則成)
(王迎周公之歸蓋二年秋也東山之詩言自我不見于/今三年則居東之非東征明矣蓋周公居東二年成王)
(因風雷之變既親迎以歸三叔懷流言之罪遂脅武庚/以叛成王命周公征之其東征徃反首尾又自三年也)
二公及王乃問諸史與百執事對曰信噫公命(句/)我勿
敢言(周公卜武王之疾二公未必不知之周公冊祝之/文二公蓋不知也諸史百執事蓋卜筮執事之人)
(成王使卜天變者即前日周公使卜武王疾之人也二/公及成王得周公自以為功之説因以問之故皆謂信)
(有此事已而歎息言此實周公之命而我/勿敢言爾孔氏謂周公使之勿道者非是)輯録(秋大熟/止我勿)
(敢言金縢所藏代/武王之説文集)纂註(葵初王氏曰如蔡點當云/我莫敢言耳説文勿莫也)王執
書以泣曰其勿穆卜昔公勤勞王家惟予冲人弗及知
今天動威以彰周公之德惟朕小子其新迎我國家禮
亦宜之(新當作親成王啓金縢之書欲卜天變既得公/冊祝之文遂感悟執書以泣言不必更卜昔周)
(公勤勞王室我㓜不及知今天動威以明周公之德我/小子其親迎公以歸于國家禮亦宜也案鄭氏詩傳成)
(王既得金縢之書親迎周公鄭氏學出于伏生而此篇/則伏生所傳當以親為正親誤作新正猶大學新誤作)
(親/也)纂註(馬融本新/迎作親逆)王出郊天乃雨反風禾則盡起二公
命邦人凡大木所偃盡起而築之嵗則大熟(國外曰郊/王出郊者)
(成王自徃迎公即上文所謂親逆者也天乃反風感應四/如此之速洪範庶徴孰謂其不可信哉又案武王疾瘳)
(年而崩羣叔流言周公居東二年罪人既得成王迎周/公以歸凡六年事也編書者附于金縢之末以見請命)
(事之首末金縢/書之顯晦也)輯録(王執書止嵗則大熟歸禾嘉禾之/書皆此後作周公自是歸大夫美)
(之而作東山之詩也文集成王方疑周公二公何不為/周公辨明若天不雷電以風二公終不進説矣當是時)
(成王欲誚周公而未敢蓋周公東征其勢亦難誚也此/成王雖深疑之而未敢誚之也若成王終不悟周公湏)
(有所處矣有書中可疑諸篇若一齊不信恐倒了六經/如金縢亦  非人情者雨反風禾盡起也是咤異成玉)
(又如何恰限去啓金縢之書然當周/公納䇿于匱中豈但二公知之賀孫)纂註(林氏曰公尚/欲以身代兄)
(之死况肯奪兄子之位乎此成王所以感悟也出郊者/及公至則郊勞而親迎之也孔氏以為郊天誤矣又謂)
(木有偃拔起而立之亦非凡禾為木所仆而不能自立/者則為之起而築之加人力焉築者築禾也  新安陳)
(氏曰成王未知周公則天為之雷風偃禾既知周公則/天為之反風起禾感應之速如應響然天豈在君心外)
(邪實林氏曰自周公居東而下其事迹皆在大誥之後/然  與周公請死之事相為終始故於此併載之  愚)
(謂帝王之興自有天命必至于極而後見武王崩成王/㓜天下之重懸於周公公負謗而不遑自安王得詩而)
(尚猶未悟文武之業危如一髪非天其孰能警悟而扶/持之故天之動威不特以彰周公之德實以表見三監)
(之罪而顯相文武之業也如漢髙困於項籍而大風為/之揚沙光武窘于王郎而河氷為之自合庸非天乎)
　　　大誥(武王克殷以殷餘民封受子武庚命三叔/監殷武王崩成王立周公相之二叔流言)
　　　(公將不利于孺子周公避位居東後成王悟迎/周公歸三叔懼遂與武庚叛成王命周公東征)
　　　(以討之大誥天下書言武庚而不言管叔者為/親者諱也篇首有大誥二字編書者因以名篇)
　　　(今文古文皆有龜案此篇誥語多主卜言如曰/寧王遺我大寶  曰朕卜并吉曰予得吉卜曰)
　　　(王害不違卜曰寧王惟卜用曰矧亦惟卜用曰/予曷其極卜曰矧今卜并吉至于篇終又曰卜)
　　　(陳惟若兹意邦君御事有曰艱大不可征欲王/違卜故周公以討叛卜吉之義與天命人事之)
　　　(不可違者反/覆誥諭之也)輯録(大誥一篇不可曉據周公在/當時外則有武庚管蔡之叛)
　　　(内則有成王之疑周室方且岌岌然他作此書/决不是備禮苟且為之必欲以此聳動天下也)
　　　(而今大誥大意不過説周家辛苦做得這基業却/在此我後人不可不有以成就之而已其後又)
　　　(專歸在卜上其意思綏而不切殊不可曉廣因/言武王既克紂武庚三監及商民叛曰當初紂)
　　　(之暴虐天下之人胥怨無不欲誅之及武王既/奉天下之心以誅紂於是天下之怨皆解而歸)
　　　(德于周矣然商之遺民及與紂同事之臣一旦/見故主遭人戮宗社為墟寧不動心兹固叛心)
　　　(之所由生也盖始于若紂之暴而欲其亡固人/之心及紂既死則怨己解而人心復有所不忍)
　　　(亦事勢人情之必然者又况商之流風善政畢/竟尚有在人心者及其頑民感商恩意之深此)
　　　(其所以叛也後來樂/毅伐齊亦是如此僴)纂註(陳氏大猷曰武王以/公義封武庚而不虞)
　　　(其怨以親愛用三叔而不料其反仁人之過也/使捨武庚而立㣲子三監雖欲叛而不從捨三)
　　　(叔而任他人武庚雖欲反而不敢有陳氏經曰/使三叔監殷亦如舜之封象不得  為于其國)
　　　(使吏治其/國之意)
王若曰猷大誥爾多邦越爾御事弗弔天降割于我家
不少延洪惟我㓜沖人嗣無疆大歴服弗造哲廸民康
矧曰其有能格知天命(猷發語辭也猶虞書咨嗟之例/案爾雅猷訓最多曰謀曰言曰)
(己曰圖未知此何訓也弔恤也猶詩言不弔昊天之弔/言我不為天所恤降害于我周家武王遂䘮而不少待)
(也沖人成王也厯厯數也服五服也哲明哲也格格物/之格言大思我㓜沖之君嗣守無疆之大業弗能造明)
(哲以導民於安康是人事且有所/未至而况言其能格知天命乎)輯録(王若曰周公若/曰若字只是一)
(似如此説底意思如漢書中帝意若曰之類蓋或宣道/德意者敷演其説或記録者失其語而追記其意如此)
(也非書中弗弔字只如字讀解者欲訓弔為至故音的/聲  也其義止如詩中所謂不弔昊天耳言不見閔弔)
(于上帝/也僴)纂註(林氏曰政雖攝於周公而成王在上為天/子號令雖由己出必稱王命以告也猷發)
(語之辭若二典所謂咨甘誓𦙍征所謂嗟竊意至周時/發語之辭變而為猷故㣲子之命多士多方皆言王若)
(曰猷越及也誥孔氏曰猷道也順人道以誥天下也氏/陳氏曰今人  諭人多先言我説道理與汝也  吕)
(曰叛者三監武庚耳何必大誥多方蓋天下初定人情/未安三監煽變恐亂之牽引不止於此所以大誥諭之)
(人心有定則變無由生也一真氏曰聖賢舉事必先誥/諭多方者所以昭大公而  衆志非但防亂而已  馬)
(融讀不少延為句少薛氏曰洪惟與洪惟作威同格復/齋董氏曰㓜謂年  沖童也  陳氏大猷曰格知  之)
(至也下文將言用龜紹天明故先謙言已不知天命也/  王氏曰大誥疑有脱誤其不可知者輙闕之而釋其)
(可知/者)已予惟小子若渉淵水予惟徃求朕攸濟敷賁敷
前人受命兹不忘大功予不敢閉于天降威用(己承上/語辭已)
(而有不能已之意若渉淵水者喻其心之憂懼求朕攸/濟者冀其事之必成敷布賁飾也敷賁者修明其典章)
(法度敷前人受命者増益開犬前王之基業若此者所/以不忘武王安天下之大功也今武庚不靖天固誅之)
(予豈敢閉抑天之/威用而不行討乎)輯録(因論點書曰人説荆公穿鑿只/是好處亦用還他如天降割于)
(我家不少延用寧王遺我大/寶龜皆非註家所及人傑)纂註(葉氏曰禮天子在䘮/稱予小子詩閔予小)
(子是也飾陳氏大猷曰渡水曰渉渡訖曰濟於夏氏曰/敷布賁  之事以敷布恢張前人所受之命  此不忘)
(前人之大功烈也氏孔氏曰我不敢閉絶天所下威用/而不行  新安陳  曰若渉淵水畏之之深也徃求攸)
(濟濟之之道也知懼自强兩者並行方能濟難不知畏/者忽徒知畏者阻皆非也惟天惟祖宗所以付任我者)
(甚重今日不敢不力不敷賁敷受命是不能繼志述事/而忘祖宗之大功也不用兵伐四國是不能奉行天討)
(而閔天之降威也拒真氏曰天降威謂天以商有罪降/之黜罰非我所敢  也王者用威聽乎天而已天未降)
(威不敢先文王事殷是也天既降威不敢後武王伐殷/是也  王氏曰閉拒也天降威成王不敢拒故用寧王)
(所用大寶龜紹天之明以斷吉凶而即天命也/愚案朱子深取王氏點句而蔡氏不盡從何也)　寧王
遺我大寶龜紹天明即命曰有大艱于西土西土
人亦不靜越兹蠢(寧王武王也下文又曰寧考蘇氏曰/當時謂武王為寧王以其克殷而安)
(天下也蠢動而無知之貌寧王遺我大寶龜者以其可/以紹介天明以定吉凶曩嘗即龜所命而其兆謂將有)
(大艱難之事于西土西土之人亦不安静是武庚未叛/之時而龜之兆蓋已預告矣及此果蠢蠢然而動其卜)
(可騐如此將言下文卜吉之事/故先發此以見卜之不可違也)纂註(葉氏曰自成王稱/之曰寧考槩言之)
(曰寜人以其在前曰前寧人皆稱武王也至吕氏曰寧/王遺我大寳龜大誥一篇之綱領也自始  終皆以卜)
(為言傳林氏曰天之吉凶示人甚明然其道幽㝠無介/紹以  其意惟卜之以龜則天之明曉然可見此成王)
(所以即而受命焉文薛氏曰即命與金縢即命于元龜/同意  史氏漸曰  武成之際事之大者凡三皆以卜)
(而决文王將獵得非虎非熊之卜而太公起于渭濵造/周之謀自此而成武王師渡孟津曰朕夢協朕卜興周)
(之基自此而定成王主少國疑之際而三監商奄相煽/而起頼朕卜并吉故周公寜違衆而舉師不敢違卜而)
(逆天而安周之功自此而著周家三世以三卜而興則/大龜為世守之寶也亦宜  新安陳氏曰武庚之亂在)
(東非西土也孔註四國作大難于京師意其指流言于/國歟  葵初王氏曰西土指鎬京為是即牧誓所謂西)
(土之人大艱以下艱大例之/是因流言而有東征之役)殷小腆誕敢紀其敘天降
威知我國有疵民不康曰予復反鄙我周邦(腆厚誕大/敘緒疵病)
(也言武庚以小厚之國乃敢大紀其既亡之緒是雖天/降威于殷然亦武庚知我國有三叔疵隙民心不安故)
(敢言我將復殷業而/欲反鄙邑我周邦也)纂註(吕氏曰反鄙之鄙如/鄭子産曰鄭鄙邑也)今蠢今
翼日民獻有十夫予翼以于敉寧武圖功我有大事休
朕卜并吉(于徃敉撫武繼也謂今武庚蠢動今之明日/民之賢者十夫輔我以徃撫定商邦而繼嗣)
(武王所圖之功也大事戎事左傳云國之大事在祀與/戎休美也言知我有戎事休美者以朕卜三龜而并吉)
(也案上文即命曰有大艱于西土蓋卜于武王方崩之/時此云朕卜并吉乃卜于將伐武庚之日先儒合以為)
(一誤/矣)纂註(孔氏曰今天下蠢動今之明日四國人賢者/有十夫來翼佐我周國撫安武事謀立其功)
(言人事先應人謀既從卜又并吉所以為美所林氏曰/民之賢者有十夫來助予徃征以撫安武王  圖之功)
(則得人心矣朕卜并吉則得天心矣天人俱應則我周/有必勝之理武庚有必亡之勢如之何不征民獻與黎)
(獻同欒武子以三卿為主不與楚戰亦周公從十夫之/意曰艱大者雖衆皆不知天者也知天之十獻為主可)
(謂衆矣惜十民獻名氏不見于後世耳合楊氏曰惟至/誠為能通天下之志誠而不疑其類自  方是時危疑)
(之甚惟周公以身任之而不疑故十夫予翼此勿疑朋/盍簮之謂也  新安陳氏曰公之東征邦君卸事皆疑)
(民獻十夫先至故公表其人以告天下蓋天之視聽在/民而民之去就視賢蓍龜固可以紹天明賢人尤可以)
(占天意賢人人中之蓍龜也此章言武庚作亂不可不/征而决之賢與卜民獻龜卜乃大誥之大綱領也敉寜)
(武圖功以武字稱武王固簡明但未有單以武字稱武/王之例并吉如金縢乃并是吉指龜與占書并是吉耳)
(釋此二句/古註為優)肆予告我友邦君越尹氏庶士御事曰予得
吉卜予惟以爾庶邦于伐殷逋播臣(此舉嘗以卜吉之/故告邦君御事徃)
(伐武庚之辭也肆故也尹氏庶官之正也殷逋/播臣者謂武庚及其羣臣本逋亡播遷之臣也)爾庶邦
君越庶士御事罔不反曰艱大民不静亦惟在王宫邦
君室越予小子考翼不可征王害不違卜(此舉邦君御/士不欲征欲)
(王違卜之言也邦君御事無不反曰艱難重大不可輕/舉且民不静雖由武庚然亦在于王之宫邦君之室謂)
(三叔不睦之故實兆釁端不可不自反害曷也越我小/子與父老敬事者皆謂不可征王曷不違卜而勿征乎)
纂註(新安陳氏曰越予小子考翼不可征據蔡氏則以/小子為邦君等之自稱以考翼為父老敬事者據)
(諸説則以小子為成王自言接上文言之謂是在王之/宫邦君之室及我小子之身當考成其敬翼以自反而)
(已不可征也二説皆未允當宜與下文厥考翼其肻曰/兩處一様説而皆通可也大抵周誥聱牙又或訛闕不)
(可强通姑解/其大畧可也)肆予冲人永思艱曰嗚呼允蠢鰥寡哀哉
予造天役遺大投艱于朕身越予沖人不卬自恤義爾
邦君越爾多士尹氏御事綏予曰無毖于恤不可不成
乃寧考圖功(造為卬我也故我沖人亦永思其事之艱/大歎息言信四國蠢動害及鰥寡深可哀)
(也然我之所為皆天之所役使今日之事天實以其甚/大者遺於我之身以其甚艱者投於我之身於我沖人)
(固不暇自恤矣然以義言之于爾邦君於爾多士及官/正治事之臣當安我曰無勞于憂誠不可不成武王所)
(圖之功相與戮力致討可也/此章深責邦君御事之避事)輯録(卬字即我字沈存中/以為泰語平音故謂)
(之卬/淳)纂註(新安陳氏曰以大任責已以大義責臣非不/知遺我以大投我以艱而責不得辭也以義)
(言之當如此反觀之則以艱/大沮撓者其為不義大矣)已予惟小子不敢替上帝
命天休于寧王興我小邦周寧王惟卜用克綏受兹命
今天其相民矧亦惟卜用嗚呼天明畏弼我丕丕基(卜/伐)
(武庚而吉是上帝命伐之也上帝之命其敢廢乎昔天/眷武王由百里而有天下亦惟卜用所謂朕夢協朕卜)
(襲于休祥是也今天相佑斯民避凶趨吉况亦惟卜是/用是上而先王下而小民莫不用卜而我獨可廢卜乎)
(故又歎息言天之明命可畏如此是蓋輔成我丕/丕基業其可違邪天明即上文所謂紹天明者)纂註
(吕氏曰天之明示威畏非以困我乃欲輔成我大業也/如孟子言天將降大任必先苦其心志畏之者乃所以)
(弼之也多難興邦殷憂啓聖此/周公自强處即所以畏天命)王曰爾惟舊人爾丕克
遠省爾知寧王若勤哉天閟毖我成功所予不敢不極
卒寧王圖事肆予大化誘我友邦君天棐忱辭其考我
民予曷其不于前寧人圖功攸終天亦惟用勤毖我民
若有疾予曷敢不于前寧人攸受休畢(當時邦君御事/有武王之舊臣)
(者亦憚征役上文考翼不可征是也故周公專呼舊臣/而告之曰爾惟武王之舊人爾大能遠省前日之事爾)
(豈不知武王若此之勤勞哉閟者否閉而不通毖者艱/難而不易言天之所以否閉艱難國家多難者乃我成)
(功之所在我不敢不極卒武王所圖之事也化者化其/固滯誘者誘其順從棐輔也寧人武王之大臣當時謂)
(武王為寧王因謂武王之大臣為寧人也民獻十夫以/為可伐是天輔以誠信之辭考之民而可見矣我曷其)
(不于前寧人而圖功所終乎勤毖我民若有疾者四國/勤毖我民如人有疾必速攻治之我曷其不于前寧人)
(所受休美而畢之乎案此三節謂不可不卒終畢寧王/寧人事功休美之意言寧人則舊人之不欲征者亦可)
(愧/矣)輯録(諸家棐字並作輔字訓更曉不得後讀漢書顔/師古註云匪棐通用如書中棐字正合作匪字)
(義賀孫忱諶字只訓信天/棐忱如云天不可信僴)纂註(唐孔氏曰三節文辭畧/同義不甚異  林氏曰)
(武庚之叛是天之閟塞而使我毖慎盖欲其操心危而/慮患深養其德慧術智于疢疾之中此正我戡定禍難)
(以成武功之所也師新安許氏曰文公謂棐匪通今蔡/傳解棐為輔乃異  説蓋天非誠然有言考之民可見)
(天意欲征武庚故此歸之於天非諄諄然命之也民心/之所欲即是天意如此  陳氏大猷曰圖事以其所行)
(言圖功以其所成言休以受命言反覆諭之耳説新/安胡氏曰寧人寧王前寧人皆當從前葉氏之)王
曰若昔朕其逝朕言艱日思若考作室既底法厥子乃
弗肯堂矧肯構厥父菑厥子乃弗肯播矧肯穫厥考翼
其肯曰予有後弗棄基肆予曷敢不越卬敉寧王大命
(昔前日也猶孟子昔者之昔若昔我之欲徃我亦謂其/事之難而日思之矣非輕舉也以作室喻之父既底定)
(廣狹高下其子不肯為之堂基况肯為之造屋乎以耕/田喻之父既反土而菑矣其子乃不肯為之播種况肯)
(俟其成而刈穫之乎考翼父敬事者也為其子者如此/則考翼其肯曰我有後嗣弗棄我之基業乎盖武王定)
(天下立經陳紀如作室之底法如治田之既菑今三監/叛亂不能討平以終武王之業則是不肯堂不肯播况)
(望其肯構肯穫而延緜國祚于無窮乎武王在天之靈/亦必不肯自謂其有後嗣而不棄墜其基業矣故我何)
(敢不及我身之存以撫存武王之大命/乎案此三節申喻不可不終武功之意)纂註(蘇氏曰如/我昔者本)
(意則已徃矣所以至今者以言艱而日思之也可新安/陳氏曰案蘇説文意頗順厥考翼與前考翼不  征要)
(當闕/疑)若兄考乃有友伐厥子民養其勸弗救(民養未詳/蘇氏曰養)
(厮養也謂人之臣僕大意言若父兄有友攻伐其子為/之臣僕者其可勸其攻伐而不救乎父兄以喻武王友)
(以喻四國子以喻百姓民養以喻邦君御事今王之四/國毒害百姓而邦君臣僕乃憚于征役是長其患而不)
(救其可哉此言民被四國/之害不可不救援之意)纂註(張氏曰此叚當在闕疑/之數  林氏曰王氏闕)
(之為得之真氏曰養如養冦之養友謂我所友愛之人/以仇讐  人伐吾子尚可言也以友愛之人伐吾子民)
(其可容養之且觀我勿救乎友指三監三監本吾所親/愛者一旦至此孟子所謂涕泣而道之者也伐厥子如)
(詩所謂既取我子也民謂當時異論者實指邦君御事/而託之民也若兄考指武王言周公之兄成王之考也)
(友謂管蔡子謂成王兄考之子也管蔡叛周是伐兄考/之子也兄考之子為友所伐爾民乃欲養禍而勸以弗)
(救/乎)王曰嗚呼肆哉爾庶邦君越爾御事爽邦由哲亦惟
十人廸知上帝命越天棐忱爾時罔敢易法矧今天降
戾于周邦惟大艱人誕鄰胥伐于厥室爾亦不知天命
不易(肆放也欲其舒放而不畏縮也爽明也爽厥師之/爽桀昏德湯伐之故言爽師受昬徳武王伐之故)
(言爽邦言昔武王之明大命于邦皆由明哲之士亦惟/亂臣十人蹈知天命及天輔武王之誠以克商受爾于)
(是時不敢違越武王法制憚于征役矧今武王死天降/禍于周首大難之四國大近相攻于其室事危勢廹如)
(此爾乃以為不可征爾亦不知天命之不可違越矣此/以今昔互言責邦君御事之不知天命案先儒皆以十)
(人為十夫然十夫民之賢者爾恐未可以為廸知帝命/未可以為越天棐忱所謂廸知者蹈行真知之辭也越)
(天棐忱天命已歸之辭也非亂臣昭武王以受天命者/不足以當之况君奭之書周公歴舉虢叔閎夭之徒亦)
(曰廸知天威於受殷命亦曰若天棐忱詳周/公前後所言則十人之為亂臣又何疑哉)纂註(陳氏/曰肆)
(伐也詩曰是伐是肆陳林氏曰王莽大誥亦曰肆哉顔/師古曰肆陳也勸令  力是也見翟義傳  一説我鋪)
(陳辭㫖欲其聽也利孔氏曰十人謂民獻十夫之林氏/曰國家有大議大  害紛紜不决非有大過人  智足)
(以決定大計安能致邦之爽明無疑哉武庚之亂邦君/御事皆疑此十人者惠然而來以為可征則夫十人者)
(蓋哲人也十人所以為哲人者以其能廸知帝命故也/  新安陳氏曰爽明國事實由哲人爽邦猶言通逹國)
(體也十人即民獻十夫即所謂爽邦之哲人也亦惟此/十人蹈廸而深知帝命及天之輔忱命德討罪天之法)
(也爾于常時尚當罔敢變易其法矧今天降戾鄰胥伐/骨肉相仇事勢危廹如此爾乃以為不可征是爾亦不)
(知天命之不可變矣以此解之豈不辭意明順乎蔡氏/必以十人為十亂費辭辨之終覺首尾衡决且自爽邦)
(至棐忱十七字中本畧無武王時之意不過硬説上耳/十夫十人前後相應周公十亂之一公不應自言之也)
(前十夫馬融訓/十亂尤未足據)予永念曰天惟䘮殷若穡夫予曷敢不
終朕畆天亦惟休于前寧人(天之䘮殷若農夫之去草/必絶其根本我何敢不終)
(我之田畆乎我之所以終畆者/是天亦惟欲休美于前寧人也)纂註(林氏曰我長念于/心則謂天以紂之)
(暴虐而改命我周其于殷人也若穡夫治田去其稂莠/必芟夷藴崇之絶其本根勿使能植而後已今也有遺)
(種焉則我何敢不于田畆之中而畢其事/乎盖武庚之叛而不去則為不終朕畆矣)予曷其極卜
敢弗于從率寧人有指疆土矧今卜并吉肆朕誕以爾
東征天命不僣卜陳惟若兹(我何敢盡欲用卜敢不從/爾勿征盖率循寧人之功)
(當有指定先王疆土之理卜而不吉固將伐之況今卜/而并吉乎故我大以爾東征天命斷不僣差卜之所陳)
(盖如此案此篇專主卜言然其上原天命下述得人徃/推寧王寧人不可不成之功近指成王邦君御事不可)
(不終之責諄諄乎民生之休戚家國之興䘮懇惻切至/不能自已而反復終始乎卜之一説以通天下之志以)
(斷天下之疑以定天下之業非聰明/睿智神武而不殺者孰能與此哉)輯録(如周誥諸篇/不過説周合)
(代商之意是當時説話其間多有不可解者亦且觀其/大意所在而已  書亦難點如大誥語句甚長今人都)
(碎讀了所/以曉不得)纂註(新安陳氏曰前一節只當與此合為一/章  真氏曰此章以予永念發端下分)
(三説天命䘮殷我不可不終其事一也天降休命于武/王凡今所有之疆土皆前人之所區畫我可不率其舊)
(如韓愈所謂惟天惟祖宗所以付任予者庶其在此予/曷敢不力二也其下乃言今卜并吉是天實命我所不)
(可違三也予曷其極卜言不必窮極于卜也卜陳惟若/兹言卜亦不外乎此也先以理斷而後以卜參之盖不)
(特不違卜亦本不專恃于卜也民愚謂帝王之决大疑/必詢謀僉同謀及乃心卿士庶  而後及卜筮蓋以人)
(謀既協乃决于天商之亡也格人元龜罔敢知吉周之/東征也民獻十夫予翼而卜又并吉此大誥一書所以)
(始終/言之)
　　　微子之命(㣲國名子爵也成王既殺武庚封㣲/子于宋以奉湯祀史録其詰命以為)
　　　(此篇今文/無古文有)纂註(史記帝乙長子曰㣲子啓母賤/不得嗣少子辛之母正后辛立)
　　　(是為紂紂林氏曰詔王子出廸語云微子去之/微子當  之時處可疑之地而去商亦遯于荒)
　　　(野而已及武王克商始抱祭器歸周武王使復/其位初以殷之封爵居舊位也不曰宋公之命)
　　　(而曰微子之命蓋周以賔待之非欲臣之也箕/子㣲子雖歸周而未嘗臣周所以與比干竝稱)
　　　(三仁宋吳氏曰武王克殷封武庚于殷墟封微/子于  樂記言武王下車投殷後于宋是也及)
　　　(武庚叛成王殺之始即微子已封之宋國建之/為上公以奉湯祀蓋申命之書非先未封至此)
　　　(始封之也凡䇿命諸侯必有初封之辭如蔡仲/之命乃命諸王邦之蔡之類此篇初無此等語)
　　　(也史記世家言周公既承王命誅武庚乃命微/子代殷後奉其先祀作微子之命以申之其説)
　　　(為是且武王猶封箕子于朝鮮豈有捨微子不/封待成王而後封乎  新安陳氏曰殺武庚始)
　　　(命微子奉湯祀者盖紂以嫡子立為天子武庚/紂子實為大宗子微子不過支子爾武庚在為)
　　　(殷後奉湯祀者武庚也微子不得與也武庚死/殷命黜㣲子始得代之為殷後歟  王氏炎曰)
　　　(紂之後可絶湯/之祀不可絶也)
王若曰猷殷王元子惟稽古崇德象賢統承先王修其
禮物作賓于王家與國咸休永世無窮(元子長子也微/子帝乙之長子)
(紂之庶兄也崇徳謂先聖王之有德者則尊崇而奉祀/之也象賢謂其後嗣子孫有象先聖王之賢者則命之)
(以主祀也言考古制尊崇成湯之德以微子象賢而奉/其祀也禮典禮物文物也修其典禮文物不使廢壊以)
(備一王之法也孔子曰夏禮吾能言之杞不足徴也殷/禮吾能言之宋不足徴也文獻不足故也殷之典禮微)
(子修之至孔子時己不足徴矣故夫子惜之賔以客禮/遇之也振鷺言我客戾止左氏謂宋先代之後天子有)
(事膰焉有䘮拜焉者也吕氏曰先王之心公平廣大非/若後世㓕人之國惟恐苖裔之存為子孫害成王命㣲)
(子方且撫助愛養欲其與國咸休永/世無窮公平廣大氣象於此可見)纂註(王氏炎曰修/禮物者自正)
(朔外不用時王制度而用其舊儀存吕氏曰象非止訓/似曰象者欲其盛德之象形容長  而不冺也先王封)
(先代之後欲存先代典禮者盖以損益之理若循環然/先代禮物不修後聖有作扶衰救弊何所稽考乎孔子)
(歎文獻之不足徵與商頌僅得十二之五皆後世不能/修禮物故也  新安陳氏曰稽古崇徳象賢一句為一)
(篇之綱領此章自崇徳象賢至作賔王家皆承稽古二/字崇德象賢固稽古典為之使修先代禮物作時王之)
(賔客亦稽古典為之也如立堯後以作虞賔立夏後以/修夏禮皆古人所已行者稽古以下四句所以考之于)
(既徃與國咸休二句所以期之于方來又曰象賢之賢/獻也禮物文也文非獻不能修宋初所以能修禮物以)
(有微子之賢也孔子時宋文獻不足徴繼之者不能賢/如微子故也故尤以象賢為重前日失之于武庚今日)
(得之于微子所以下文深取其踐修厥猷恪慎孝恭有/此賢德上可象湯德以繼前聖下可修禮物以俟後賢)
(焉/)嗚呼乃祖成湯克齊聖廣淵皇天眷佑誕受厥命撫
民以寛除其邪虐功加于時德垂後裔(齊肅也齊則無/不敬聖則無不)
(通廣言其大淵言其深也誕大也皇天眷佑誕受厥命/即伊尹所謂天監厥德用集大命者撫民以寛除其邪)
(虐即伊尹所謂代虐以寛兆民允懷者功加于時言其/所及者衆德垂後裔言其所傳者遠也後裔即微子也)
(此崇德/之意)纂註(吕氏曰齊聖廣淵不可分當于此識湯德/之全體湯克寛克仁代虐以寛則其開六)
(百年基業正在于寛聖新安陳氏曰齊誠一也齊如中/庸所謂惟天下至誠  即惟天下至聖廣淵即所謂溥)
(博淵泉湯之寛亦非縱弛之寛乃自齊聖廣淵盛德中/流出總言之皆垂後裔之德之源也功加于時功即德)
(之效德垂後裔德即功之本互言之爾湯之功德傳祀/六百開闢以來莫加焉而可使之不祀乎此所以生下)
(文之/意也)爾惟踐修厥猷舊有令聞恪慎克孝肅恭神人予
嘉乃德曰篤不忘上帝時歆下民祗協庸建爾于上公
尹兹東夏(猷道令善聞譽也微子踐履修舉成湯之道/舊有善譽非一日也恪敬也恪謹克孝肅恭)
(神人指微子實德而言抱祭噐歸周亦其一也篤厚也/我善汝德曰厚而不忘也歆饗庸用也王者之後稱公)
(故曰上公尹治也宋亳在/東故曰東夏此象賢之意)纂註(張氏曰恪慎在心肅恭/在貌克孝内也故言恪)
(慎神人外也故言肅恭即唐孔氏曰左傳僖十二年王/命管仲有曰謂督不忘  此曰篤不忘之類也  王氏)
(曰宋商後得郊天故云上帝時歆記曰宋之郊也契也/  真氏曰恪慎克孝是事親以敬也肅恭神人是事神)
(治人亦以敬也敬以事神故上帝時歆敬以治人故下/民祗協古聖賢惟于敬用功而已微子之德信乎其為)
(象賢也謂葉氏曰周制三公在朝八命有功德出封作/伯九命  之上公二王後亦出封之公也  息齊余氏)
(曰抱祭噐歸周與商/書微子篇朱傳異)欽哉徃敷乃訓慎乃服命率由典
常以蕃王室𢎞乃烈祖律乃有民永綏厥位毗予一人
世世享德萬邦作式俾我有周無斁(此因戒勉之也服/命上公服命也宋)
(王者之後成湯之廟當有天子禮樂慮有僣擬之失故/曰謹其服命率由典常以戒之也𢎞大律範毗輔式法)
(斁厭也即詩言在此無斁之意其林氏曰偪生于僣僣/生於疑非疑無僣非僣無偪謹  服命遵守典常安有)
(偪僣之過哉魯實侯爵乃以天子禮樂祀周公亦既不/謹矣其後遂用于羣公之廟甚至季氏僣八佾三家僣)
(雍徹其原一開末流無所不至成王于宋謹慎如此必/無賜周公以天子禮樂之事豈周室既衰魯竊僣用託)
(為成王之賜/伯禽之受乎)纂註(真氏曰㣲子既篤于敬矣而猶勉以/欽哉欲其敬而益敬也能敬始能全)
(敷教訓慎服命以下之衆美因以戒勉期望之也賢蘇/氏曰當武庚叛餘以新造之周侯前代未盡亡之  子)
(則㣲子蓋處可疑之地禁戒之辭隄防之具宜悉也乃/命之曰上帝時歆曰𢎞乃烈祖曰萬邦作式此三代之)
(事後世胡可及也上陳氏大猷曰服猶被服之服命即/所告之命此章廣  文統承先王至永世無窮之意)
(真氏曰𢎞乃烈祖至無斁叶韻體也謂新安陳氏曰慎/乃服命不過如康誥之享明乃服命  所服受之命令)
(耳自二孔以上公服命無乖禮制為説而林氏祖述發/揮之意深論竒然非此句本然之文意也必于此以為)
(防其僣擬則於康誥復何以訓之乎此既言之/結語勿替朕命又申言之實皆指此篇誥命耳)嗚呼徃
哉惟休無替朕命(歎息言汝徃之國當休美其政/而無廢棄我所命汝之言也)纂註
(吕氏曰君子所過者化殺武庚叛者殺之爾封微子賢/者封之爾周何心哉殺武庚義也封微子仁也  陳氏)
(曰武庚以叛黜復命微子常情于此孰不暴白其罪明/黜殷之由今此篇丁寧惻怛無一言及武庚事以傷微)
(子之心盖誥命賢者其體當如此天真氏曰此非特得/誥命賢者之體盖武庚之罪當行  討㣲子之德當加)
(天命非有一毫喜怒之私故其辭從容和平畧無忿疾/之意於此可見聖人之心矣  王氏炎曰泰誓牧誓言)
(紂之失至于再三與周之友邦及從征之臣言也酒誥/言紂之失亦無所隱兄弟之間相與言也至多士多方)
(言紂之失則畧與殷之遺民言也微子之命並無一字/及紂與武庚之事不可對商之賢子言也而惟言湯之)
(聖㣲子之賢其/言有體也哉)
　　　康誥(康叔文王之子武王之弟武王誥命為衞/侯今文古文皆有  案書序以康誥為成)
　　　(王之書今詳本篇康叔于成王為叔父成王不/應以弟稱之説者謂周公以成王命誥故曰弟)
　　　(然既謂之王若曰則為成王之言周公何遽自/以弟稱之也且康誥酒誥梓材三篇言文王者)
　　　(非一而略無一語以及武王何邪説者又謂寡/兄勗為稱武王尤為非義寡兄云者自謙之辭)
　　　(寡德之稱苟語他人猶之可也武王康叔之兄/家人相語周公安得以武王為寡兄而告其弟)
　　　(乎或又謂康叔在武王時尚㓜故不得封然康/叔武王同母弟武王分封之時年已九十安有)
　　　(九十之兄同母弟尚㓜不可封乎且康叔文王/之子叔虞成王之弟周公東征叔虞已封于唐)
　　　(豈有康叔得封反在叔虞之後必無是理也又/案汲冡周書克殷篇言王即位于社南羣臣畢)
　　　(從毛叔鄭奉明水衛叔封傅禮召公奭賛采師/尚父牽牲史記亦言衛康叔封布兹與汲書大)
　　　(同小異康叔在武王時非㓜亦明矣特序書者/不知康誥篇首四十八字為洛誥脱簡遂因誤)
　　　(為成王之書是知書序果非孔子所作/也康誥酒誥梓材篇次當在金縢之前)輯録(孔/氏)
　　　(小序以康誥為成王周公之書而子以武王言/之何也曰此五峯胡氏之説也嘗因而考之其)
　　　(曰朕弟寡兄皆為武王之自言乃得事理之實/而其他證亦多小序之言不足深信大學或問)
　　　(胡氏于皇王大紀考究得康誥非周公成王時/乃武王時蓋有朕其弟之語若成王則康叔為)
　　　(叔父矣又首尾只稱文考成王周公必不只稱/文考又有寡兄之語亦是武王自稱無疑如今)
　　　(人稱劣兄之類又唐叔得未傳記所載成王先/封唐叔後封康叔決無姪先叔之理格言康誥)
　　　(三篇此是武王書無疑其中分明説王若曰孟/侯朕其弟小子封豈有周公方以成王之命命)
　　　(康叔而遽述己意以告之乎决不解如此五峯/吳才老皆説是武王書只縁誤以洛誥書首一)
　　　(叚置在康誥之前故敘其書于大誥㣲子之命/之後問如此則封康叔在武庚未叛之前矣曰)
　　　(想是同時商畿千里紂之地亦甚大所封必不/止三兩國也廣惟三月哉生魄一叚自是脱落)
　　　(分曉且如朕弟寡兄是武王自告康叔之辭無/疑蓋武王周公康叔同呌作兄豈應周公對康)
　　　(叔一家人説話安得呌武王作寡兄以告其弟/乎蓋寡者是向人稱我家我國長上之辭也只)
　　　(被其中有作新大邑于周數句遂牽引得序來/作成王時書若是成王不應所引多文王而不)
　　　(及武王且如今人纔説太祖便必及太宗也義剛/問殷地武王既以封武庚而使三叔監之矣又)
　　　(以何處封康叔曰既言以殷餘民封康/叔豈非封武庚之外又以封之乎處謙)纂註(孔/氏)
　　　(曰康圻内國名叔封字謚林氏曰康乃叔未受/封時食采之地或曰康  也  鄭氏曰康叔初)
　　　(封衛至子孫而并弼鄘地朱息齋余氏曰真氏/乙記云胡氏以為武王書  子從之蔡氏辨甚)
　　　(力今姑從先儒以為周公作更當博考於大學/衍義則明以為成王書今案不静未戾廸屢未)
　　　(同數語似指武庚以後事武王之時𤣥黄迎師/未嘗有此又曰王若曰孟侯朕其弟以多方所)
　　　(書公傳王命之例觀之似可通寡兄疑與康王/之誥寡命同義據此等處理或然也又曰嘉禾)
　　　(序傳謂得未與風雷之變同時金縢傳謂風雷/在未東征之先而此篇解題論叔虞之封又引)
　　　(東征為説/皆所未合)
惟三月哉生魄周公初基作新大邑于東國洛四方民
大和會侯甸男邦采衞百工播民和見士于周周公咸
勤乃洪大誥治(三月周公攝政七年之三月也始生魄/十六日也百工百官也士説文曰事也)
(詩曰勿士行枚吕氏曰斧斤版築之事亦甚勞矣而民/大和會悉來赴役即文王作靈臺庶民子來之意蘇氏)
(曰此治誥之文當在/周公拜手稽首之上)纂註(唐孔氏曰男下獨有邦以五/服男居其中則五服皆有邦)
(可知禹貢五服通王畿此在畿外惟林氏曰周九服侯/甸男采衞蠻夷鎮藩會于洛邑者  内五服也  葉氏)
(曰列國大夫入于天子之國皆曰士春秋傳晉士起是/也  鄭氏曰君行臣從卿大夫士皆見也此二家訓見)
(士不作事姑存之多潘氏曰勤猶枤杜以勤歸之勤洪/天也經之言複者  矣  王氏於此章無解  新安陳)
(氏曰初基定基址也鎬在西洛在東故曰東國洛見士/朝見而趨事也民大和會人心本自和也播民和因人)
(心之和而播敷宣暢其和也悅以使民民忘其勞公不/忘民之勞而勤勞之所以得民心也以召誥考之周公)
(以三月十二日乙卯至洛先觀召公營洛規模十四日/丁巳行郊禮十五日戊午行社禮十六日己未初基作)
(洛繼此五日内號召齊集計度區畫分配科𣲖至二十/一日甲子朝乃用書命庶殷諸侯丕作召誥所謂用書)
(命丕作即此所謂洪大誥治也如召誥傳中引春秋傳/云云之類參以召誥日月脗合洛誥冠以此九句方有)
(頭緒强附之此全不相應其為洛誥脱/簡何可疑者諸家阿附牽强解之非矣)王若曰孟侯朕
其弟小子封(王武王也孟長也言為諸侯之長也封康/叔名舊説周公以成王命誥康叔者非是)
纂註(吳氏曰詩序言衞不能修方伯連帥之職康叔之/為方伯無疑先儒謂康叔受封時尚㓜者以此書)
(稱小子之故康叔與武王周公皆太姒之子安得為尚/㓜今陜右之俗凡尊命卑貴命賤雖長且老者亦以小)
(子呼之表見親愛之/辭此所謂小子亦然)惟乃丕顯考文王克明德慎罰(左/氏)
(曰明德謹罰文王所以造周也明德務崇之之謂謹罰/務去之之謂明德謹罰一篇之綱領不敢侮鰥寡以下)
(文王明德謹罰也汝念哉以下欲康叔明德也敬明乃/罰以下欲康叔謹罰也爽惟民以下欲其以德行罰也)
(封敬哉以下欲其不用罰而用/德也終則以天命殷民結之)纂註(林氏曰此篇多及/慎罰用刑者案左)
(傳周克商蘇忿生以温為司冦立政司冦蘇公是也又/曰武王之母弟八人康叔為司冦則康叔以衞侯入繼)
(蘇公為之故并以詰姦刑暴之事告之其曰外事外正/以外言者治殷民于衛也以衞為外則内事者王朝司)
(冦之事也故于刑罰為詳感陳氏大猷曰治天下不過/德刑兩端德者人所同慕  化人心之本也文王則克)
(明之使民慕而入于德罰者人所同畏防範人/心之具也文王則克謹之使民畏而不入于罰)不敢侮
鰥寡庸庸祗祗威威顯民用肇造我區夏越我一二邦
以修我西土惟時怙冐聞于上帝帝休天乃大命文王
殪戎殷誕受厥命越厥邦厥民惟時敘乃寡兄勖肆汝
小子封在兹東土(鰥寡人所易忽也於人易忽者而不/忽焉以見聖人無所不敬畏也即堯)
(不虐無告之意論文王之德而首發此非聖人不能也/庸用也用其所當用敬其所當敬威其所當威言文王)
(用能敬賢討罪一聽于理而已無與焉故德著于民用/始造我區夏及我一二友邦漸以修治至罄西土之人)
(怙之如父冒之如天明德昭升聞于上帝帝用休美乃/大命文王殪㓕大殷大受其命萬邦萬民各得其理莫)
(不時敘汝寡德之兄亦勉力不怠故爾小子封得以在/此東土也呉氏曰殪戎殷武王之事也此稱文王者武)
(王不敢以為己之功也為又案東土云者武王克商分/紂城朝歌以北為弼南  鄘東為衞意弼鄘為武庚之)
(封而衞即康叔也漢書言周公善康叔不從/管蔡之亂似地相比近之辭然不可考矣)輯録(庸庸/祗祗)
(威威顯民此等語既不可曉只得且用古註古註/既是杜撰如今便別求說又杜撰不如他矣廣)纂註
(陳氏大猷曰不敢侮鰥寡者仁民也庸庸使能也祗祗/尊賢也明德之事威威懲惡也慎罰之事是是非非使)
(民曉然知所好惡所以顯民也恐康叔以受封為當然/故歴言文王之積累汝兄之勉勵故汝得以有此土地)
(庶其念所自之艱難而不敢慢易也王新安陳氏曰諸/儒泥周公命康叔之説者謂公呼武  為寡有之凡言)
(其德不羣也豈事理名稱之實乎惟是武王自言故稱/文王詳而自謂甚畧只以一朂字見其自勉若周公之)
(言豈論武王如此簡畧且/朂字惟自謙乃可言耳)王曰嗚呼封汝念哉今民將
在祗遹乃文考紹聞衣德言徃敷求于殷先哲王用保
乂民汝丕遠惟商耉成人宅心知訓别求聞由古先哲
王用康保民𢎞于天若德裕乃身不廢在王命(此下明/德也遹)
(述衣服也今治民將在敬述文考之事繼其所聞而服/行文王之德言也徃之國也宅心處心也安汝止之意)
(知訓知所以訓民也由行也曰保乂曰知訓曰康保經/繹以成文爾武王既欲康叔祗遹文考又欲敷求商先)
(哲王又丕遠惟商耇成人又别聞由古先哲王近述諸/今逺稽諸古不一而足以見義理之無盡易曰君子多)
(識前言徃行以蓄其德𢎞者廓而大之也天者理之所/從出也康叔博學以聚之集義以生之真積力乆衆理)
(該通此心之天理之所從出者始恢廓而有餘用矣若是/則心廣體胖動無違理斯能不廢在王之命也  吕氏曰)
(康叔歴求聖賢問學至于𢎞于天德裕身可謂盛矣止能/不廢王命才可免過而已此見人臣職分之難盡若欲為)
(子必湏如舜與曾閔方能不廢父命若欲/為臣必湏如舜與周公方能不廢君命)纂註(林氏曰雖/求老成法)
(往古又當𢎞于天召誥曰則無遺壽耇其稽我古人之徳又能/稽謀自天即此意  吴氏曰荀卿以𢎞于天謂𢎞覆于天)
(謂欲康叔保乂/民如天之𢎞覆)王曰嗚呼小子封恫瘝乃身敬哉天畏棐
忱民情大可見小人難保徃盡乃心無康好逸豫乃其乂
民我聞曰怨不在大亦不在小惠不惠懋不懋(恫痛瘝病/也視民之)
(不安如疾痛之在乃身不可不敬之也天命不常雖甚可/畏然誠則輔之民情好惡雖大可見而小民至為難保汝)
(徃之國所以治之者非他惟盡汝心無自安而好逸豫乃/其所以乂民也古人言怨不在大亦不在小惟在順不順)
(勉不勉耳順者順于理勉者勉于行即上/文所謂徃盡乃心無康好逸豫者也)輯録(恫瘝常如疾痛/之在身則無不)
(覺矣所天畏棐忱猶曰天難諶爾通問惠不惠懋不懋曰/順其  不當順勉其所不當勉亦  當順者不順當勉者)
(不勉此/説長廣)纂註(孔氏曰治民務除惡政當如痛病在汝身欲/去之  夏氏曰民之休戚汝之休戚也故曰)
(恫瘝乃身敬哉其下即當敬之事則吕氏曰命爾為侯非/富貴之也乃委痛病于爾身爾上  天難忱下則民難保)
(非恫瘝乃身乎心陳氏經曰不必求之天求之民可也不/必求之民求之  可也  孔氏曰怨不在大起于小不在)
(小小至于大當使不順者順不勉者勉而林氏曰致怨無/小無大皆足以召亂當順而不順當勉  不勉皆致怨之)
(道必順于人而勉于己怨庶可弭也如吴氏曰惠鮮鰥寡/惠所不惠也克勤小物懋所不懋也  是則可無怨  張)
(氏曰惠所不必惠無所不惠/矣懋所不必懋無所不懋矣)已汝惟小子乃服惟𢎞王應
保殷民亦惟助王宅天命作新民(服事應和也汝之事惟/在廣上德意和保殷民)
(使之不失其所以助王安定天命而作新斯民也/此言明德之終也大學言明德亦舉新民終之)輯録(鼔/之)
(舞之之謂作言振起其自新之民也大學章句鼓之舞之/之謂作曰如擊鼓然自然使人跳舞踴躍然民之所以感)
(動者由其本有此理但上之人既自有以明其明德時時/提撕警發則下之觀瞻感化各自有以興起其同然之善)
(心而不能/已耳僴)纂註(林氏曰應保者因人情而安之謂應其所/欲也如人情莫不欲夀則生之而不傷人)
(情莫不欲富則扶之而不危所欲與聚所惡勿施皆所以/應而保之也  陳氏大猷曰殷民乃天命所視以去留人)
(心所視以觀化保殷民所以/助王宅天命而作新民也)王曰嗚呼封敬明乃罰人有
小罪非眚乃惟終自作不典式爾有厥罪小乃不可不殺
乃有大罪非終乃惟眚災適爾既道極厥辜時乃不可殺
(此下謹罰也式用適偶也人有小罪非過誤乃其固為亂/常之事用意如此其罪雖小乃不可不殺即舜典所謂刑)
(故無小也人有大罪非是故犯乃其過誤出于不幸偶爾/如此既自稱道盡輸其情不敢隱匿罪雖大時乃不可殺)
(即舜典所謂宥過無大也諸葛孔明治蜀服罪輸情/者雖重必釋其既道極厥辜時乃不可殺之意歟)輯録
(不典式爾古註式訓勉蘇云爾是人自言法當如此皆迂/王氏曰云云予謂此不可曉大槩是宥過刑故之意廣)
纂註(蔡氐元度曰欽哉欽哉用刑不可不敬也惟明克允/用刑不可不明也  吕氏曰式法也不典式固為敗)
(常亂法事也無新安陳氏曰小罪不可不殺小罪怙終刑/之可也殺之  乃過乎盖敗常越軌其罪雖小其情乃)
(亂之原不殺則為害將甚大曰有者謂小罪中有如此/者非謂凡有小罪而怙終者皆殺之也此又冝于作不)
(典觀/之)王曰嗚呼封有敘時乃大明服惟民其勑懋和若
有疾惟民其畢棄咎若保赤子惟民其康乂(有叙者刑/罰有次序)
(也明者明其罰服者服其民也左氏曰乃大明服已則/不明而殺人以逞不亦難乎勑戒勑也民其戒勑而勉)
(於和順也若有疾者以去疾之心去惡也故民皆棄/咎若保赤子者以保子之心保善也故民其安治)輯
録(若有疾刑人如痛/在已又恫瘝之意)纂註(張氏曰刑罰足以制人之形/而不足以服人之心必不紊)
(刑之倫序時乃大明刑罰而足以服其心宜民勑懋而/且和也  林氏曰若有疾若保赤子皆出于中心之誠)
(然盖人有疾而欲去之有赤子而欲保之此豈可以偽/為舉斯心以加諸彼則無所徃而不為仁矣  陳氏大)
(猷曰去民之惡如去己疾則調治無所不至必盡棄其/咎矣保其民如保己之赤子則愛䕶無所不至民必康)
(且乂矣先言有疾後言赤子盖民棄咎然後可康乂也/  新安陳氏曰此處三言惟民其必加以後之二譬使)
(民棄咎康乂而後/可全其勑懋和也)非汝封刑人殺人無或刑人殺人非
汝封又曰劓刵人無或劓刵人(刑殺者天之所以討有/罪非汝封得以刑之殺)
(之也汝無或以已而刑殺之刵截耳也刑殺刑之大者/劓刵刑之小者兼舉小大以申戒之也又曰當在無或)
(刑人殺人之下又案刵周官五/刑所無吕刑以為苖民所制)輯録(非汝封刑人殺人/止無或劓刵人康)
(叔為周司冦故一篇多説用刑此但言非汝封刑人殺/人則無或敢有刑人殺人者盖言用刑之權正在康叔)
(不可不謹之意耳廣非汝封刑人殺人則無或刑人殺/人矣非汝封又曰劓刵人則無或劓刵人矣言其責之)
(在已也湏改其句只是説非汝封刑人殺人則人亦無/敢刑人殺人非汝封劓刵人則人亦無敢劓刵人耳先)
(儒作四句讀故不得其説而蘇氏破句讀之陳林宗/之誤矣廣案蘇氏以無或刑人殺人非汝封為一句)王
曰外事汝陳時臬司師兹殷罰有倫(外事未詳陳氏曰/外事有司之事也)
(臬法也為凖限之義言汝于外事但陳列是法使有司史/師此殷罰之有倫者用之爾  吕氏曰外事衞國事也)
(記言康叔為周司冦司冦王朝之官職任内事故以衛/國對言為外事今案篇中言徃敷求徃盡乃心篇終曰)
(徃哉封皆令其之國之辭而未見其留王朝之意但詳/此篇康叔盖深于法者異時成王或舉以任司冦之職)
(而此則未/必然也)纂註(吕氏曰汝列是法以司牧有衆商人舊/刑自有倫敘若周室之法則天下通用)
(司冦所掌是也邦國之法從殷民之便殷罰之有倫者/可從也  陳氏大猷曰上章槩言用刑此章專言衞國)
(之刑故以外事别之猶下文言外庶子外正也臬門梱/也有限凖之意故以訓法猶謂法為律也  新安陳氏)
(曰左傳定公四年有曰武王之母弟八人周公為太宰/康叔為司冦則康叔以諸侯入為王朝之卿明矣為司)
(冦與即衞封兩不相妨徃來乎朝廷邦國之間何徃不/可吕陳内事外事外庶子之説極當蔡氏何必疑之而)
(乃添出異時成王或舉以任司冦之職一句朱子正闢/成王封康叔之説乃自伸一足與人拖之何也權用殷)
(罰有倫者正是初得天下初分封時事若是後來何必/師用殷罰為哉味此語愈見得此為武王之書也司字)
(屬下句/亦未順)又曰要囚服念五六日至于旬時丕蔽要囚(要/囚)
(獄辭之要者也服念服膺而念之旬/十日時三月為囚求生道也蔽斷也)纂註(陳氏大猷曰/要者結罪之)
(辭與周禮卿士異其死刑之罪而要之之要同鄭註要/之為其罪法之要辭如今劾矣要囚謂結定其囚之罪)
(也蔽要囚謂斷其所結定之囚猶今世引斷也今世大/辟囚已結罪後猶有審覆經年者  林氏曰唐太宗謂)
(羣臣曰死者不可復生决囚湏三覆奏頃刻之間何暇/思慮自今宜五覆奏正得康誥要囚之意  新安陳氏)
(曰案歐陽公瀧罔阡表載其父崇公任獄官毎為囚求/生道嘗曰為之求生道而不得夫然後我與死者可以)
(俱無憾矣/亦合此意)王曰汝陳時臬事罰蔽殷彝用其義刑義殺
勿庸以次汝封乃汝盡遜曰時敘惟曰未有遜事(義宜/也次)
(次舍之次遜順也申言敷陳是法與事罰斷以殷之常/法矣又慮其泥古而不通又謂其刑其殺必察其宜于)
(時者而後用之既又慮其趨時而徇已又謂刑殺不可/以就汝封之意既又慮其刑殺雖已當罪而矜喜之心)
(乘之又謂使汝刑殺盡順于義雖曰是有次敘汝當惟/謂未有順義之事盖矜喜之心生乃怠惰之心起刑殺)
(之所由不中/也可不戒哉)纂註(孔氏曰用舊法典刑宜于時世者上/陳氏大猷曰罰獨言之則兼刑殺)
(文殷罰有倫是也與刑殺對言則罰輕刑重殺尤重也/  夏氏曰又湏用其刑殺之合于義者不可使是法司)
(觀望于汝遂屈法以就汝意明新安陳氏曰雖盡遜而/惟曰未遜心常不自足則虚  公正之體不失而審慎)
(矜恤之念常存刑罰之不中者鮮矣即吕刑所謂/雖休勿休曽子所謂如得其情則哀矜而勿喜也)已汝
惟小子未其有若汝封之心朕心朕德惟乃知(已者語/辭之不)
(能已也小子㓜小之稱言年雖少而心獨善也爾心之/善固朕知之朕心朕德亦惟爾知之將言用罰之事故)
(先發其/良心焉)纂註(新安胡氏曰能慎罰者汝之心欲汝慎罰/者我之心我之心惟欲以德行罰耳我之)
(與汝心實相知所以/深相孚契相戒飭也)凡民自得罪冦攘姦宄殺越人于
貨暋不畏死罔弗憝(越顛越也盤庚云顛越不恭暋强/憝惡也自得罪非為人誘䧟以得)
(罪也凡民自犯罪為盗賊姦宄殺人顛越人以取財貨/强狠亡命者人無不憎惡之也用罰而加是人則人無)
(不服以其出乎人之同惡而非即乎吾/之私心也特舉此以明用罰之當罪)纂註(唐孔氏曰/顛越人謂)
(不死而傷節夏氏曰此不待教而誅之者也以陳氏大/猷曰此一  上下疑有闕文  吕氏曰説者  凡民自)
(得罪以下與上文不叶盖舉一端以為證騐也盖謂如/此等罪之人人所同惡而刑加焉豈容以次汝封乎所)
(謂刑加于自犯之罪也用刑皆如此則契公理矣所刑/苟非人所同惡是移法就已也  新安陳氏曰吕説竒)
(蔡亦畧取之然平心讀此五/句實與上文不貫闕之良是)王曰封元惡大憝矧惟不
孝不友子弗祇服厥父事大傷厥考心于父不能字厥
子乃疾厥子于弟弗念天顯乃弗克恭厥兄兄亦不念
鞠子哀大不友于弟惟弔兹不于我政人得罪天惟與
我民彜大冺亂曰乃其速由文王作罰刑兹無赦(大憝/即上)
(文之罔弗憝言冦攘姦宄固為大惡而大可惡矣况不/孝不友之人而尤為可惡者當商之季禮義不明人紀)
(廢壤子不敬事其父大傷父心父不能愛于乃疾惡其/子是父子相夷也天顯猶孝經所謂天明尊卑顯然之)
(序也弟不念尊卑之序而不能敬其兄兄亦不念父母/鞠養之勞而大不友其弟是兄弟相賊也父子兄弟至)
(于如此苟不于我為政之人而得罪焉則天之與我民/彜必大泯滅而紊亂矣曰者言如此則汝其速由文王)
(作罰刑此無赦而/懲戒之不可緩也)輯録(元惡大憝詳文意當從王氏也/惟弔兹惟痛憫此得罪之人)
(不于我政人得罪憫痛之深恨不自我得罪/也葉說雖好然不罪之則民彝泯亂也廣)纂註(蔡氏/元度)
(曰先責子之不孝然後責父之不慈先責弟之不恭然/後責兄之不友周禮有不孝不弟之刑而無不慈不友)
(之罪即此意也我林氏曰弔讀為弔閔之弔弔憫其悖/人倫如此無乃  正人之罪乎  張氏曰民之秉彝民)
(彝常性之謂也事吕氏曰前言殷罰殷彝此言文王作/罰刑者殷罰常  用之父子兄弟之獄則用文王之法)
(經紂之惡人倫戕敗文王于維持綱常之罰有作焉如/地官不孝不弟之刑之類故以殷罰治殷俗因人情之)
(所安也以文王罰刑誅不孝不友撥殷亂之所在也慎/新安陳氏曰案前已告康叔明德以作新民矣此言)
(罰而速懲不孝不友者盖已致新民之功不率而後方/嚴齊民之刑何用法峻急之有又案此章孔註甚明蔡)
(傳從之/當矣)不率大戞矧惟外庶子訓人惟厥正人越小臣
諸節乃别播敷造民大譽弗念弗庸瘝厥君時乃引惡
惟朕憝已汝乃其速由兹義率殺(戞法也言民之不率/教者固可大寘之法)
(矣況外庶于以訓人為職與庶官之長及小臣之有符/節者乃别布條教違道干譽弗念其君弗用其法以病)
(君上是乃長惡于下我之所深惡也臣之不忠如此刑/其可已乎汝其速由此義而率以誅戮之可也  案上)
(言民不孝不友則速由文王作罰刑兹無赦此言外庶/子正人小臣背上立私則速由兹義率殺其曰刑曰殺)
(若用法峻急者盖殷之臣民化紂之惡父子兄弟之無/其親君臣上下之無其義非繩之以法示之以威殷民)
(孰知不孝不義之不可干哉周禮所謂刑亂國用重典/者是也然曰速由文王曰速由兹義則其刑其罰亦仁)
(厚而/已矣)纂註(孔氏曰戞常也凡民不循大常之教猶刑之/無赦  吕氏曰然叔不以身率之則亦大戞)
(戞乎其難哉之真氏曰吕説似得之與下叚相應盖戞/者二物相擊  謂  一説戞擊也承上文如此而猶不)
(率從乃大戞擊以痛懲之上文冦攘殺越乃不待教而/誅者此則教之不改而後誅之者也  新安陳氏曰不)
(率大戞一句或以屬上文或以屬下文不勝異説孔訓/戞為常固不通蔡訓戞為法亦未見所本後一説其庶)
(幾乎然此句合闕疑譽孔氏曰今徃之國當分别播布/德教以立民大善之    林氏曰況汝衛國之臣如庶)
(子者與衆官之長及諸小臣皆當分别其善惡以播敷/教化而造成斯民善譽然後無曠其職苟不念此不用)
(此以病其君是乃長于為惡朕亦將惡之矣率殺謂案/法殺之也  吳氏曰速由兹義率殺即前文王所作罰)
(刑無非義也兹王氏日休曰前言速由文王/作罰刑此言  義豈非指文王之義刑乎)亦惟君惟
長不能厥家人越厥小臣外正惟威惟虐大放王命乃
非德用乂(君長指康叔而言也康叔而不能齊其家不/能訓其臣惟威惟虐大廢棄天子之命乃欲)
(以非德用治是康叔且不能用上命/矣亦何以責其臣之瘝厥君也哉)輯録(乃非德用乂/言汝若寛縱)
(則小臣外正皆得為威虐汝之為此欲以德乂民而實/非德也姑息而已蘇等説懲王氏之弊一槩以寛為説)
(恐非聖人刑人/正法之意也)纂註(林氏曰不能厥家人如左傳云不/能其大夫至于君祖母以及國人)
(也遠薛氏曰能與/柔  能邇之能同)汝亦罔不克敬典乃由裕民惟文王
之敬忌乃裕民曰我惟有及則予一人以懌(汝罔不能/敬守國之)
(常法由是而求裕民之道惟文王之敬忌敬則有所不/忽忌則有所不敢期裕其民曰我惟有及于文王則予)
(一人以悅懌矣此言謹罰之/終也穆王訓刑亦曰敬忌云)輯録(文王之敬/忌忌惡也)纂註(林氏/曰典)
(者天敘之典即父子兄弟之常道敬典者敬敷五教也/裕民即在寛是也不專以嚴刑峻罰廹切之則無不敬)
(典而用以裕民寛以誘之則易直子諒之心油然生矣/然爾之裕民豈他求哉惟文王之敬忌而已敬則有所)
(尊而能順其所為忌則有所畏而能戒其所不為律陳/氏大猷曰民之不孝不友由不知敬五典也敬則  己)
(嚴而感率者盡裕則待人寛而從容自從然敬典而不/知忌刑亦非所以全裕民之道惟法文王之敬典忌刑)
(乃能裕民耳弗念弗庸既以為朕憝則敬忌裕民人其/有不懌乎  唐孔氏曰敬忌謂敬德忌刑  新安陳氏)
(曰前之速由文王罰刑速由兹義率殺兩言速由何其/速也始欲其以刑齊民以懲戒人之惡習終欲其以身)
(率人以容養人之善心其急其緩竝行而不相悖也/陳氏大猷曰此上三節疑有錯簡諸家皆意其然耳)
王曰封爽惟民廸吉康我時其惟殷先哲王德用康乂
民作求矧今民罔廸不適不廸則罔政在厥邦(此下欲/其以德)
(用罰也求等也詩曰世德作求言明思夫民當開導之/以吉康我亦時其惟殷先哲王之德用以安治其民為)
(等匹于商先王也廸即廸吉康之廸况今民無導之而/不從者苟不有以導之則為無政于國矣廸言德而政)
(言刑也前既嚴之民又嚴之臣又/嚴之康叔此則武王之自嚴畏也)纂註(孔氏曰明惟治/民之道而善安)
(之治民乃欲求等商先智王者林氏曰我今其惟殷先/哲王之德可用以安治斯民  作起而求之求如敏以)
(求之之求求陳氏曰以作民之求君者民之所求也王/弼曰無者  有有者不求于無危者求安安者不求于)
(危德真氏曰欲導民于吉康其何以哉惟于殷先哲王/之  用以康乂民者作而求之而已盖先哲王之所為)
(無非導民吉康之道也導之以仁義而民趨于仁義導/之以孝弟而民趨于孝弟此則所謂吉康也政者所以)
(正民不能導民俾知所適尚何政之有古之所謂政者/合教化而言後世所謂政者離教化而言  新安陳氏)
(曰作求林/說為優)王曰封予惟不可不監告汝德之説于罰之
行今惟民不静未戾厥心廸屢未同爽惟天其罰殛我
我其不怨惟厥罪無在大亦無在多矧曰其尚顯聞于
天(戾止也又言民不安静未能止其心之狠疾廸之者/雖屢而未能使之上同乎治明思天其殛罰我我何)
(敢怨乎惟民之罪不在大亦不在多苟為有罪即/在朕躬况曰今庶羣腥穢之德其尚顯間于天乎)纂註
(新安陳氏合孔林陳三説以補之曰我惟不可不監視/古義即指文王明德慎罰之義故告汝以德之説于罰)
(之行之時盖欲以德行罰而非以罰行罰也今惟民不/安静未定其心廸之雖屢而猶未同民之不静未同天)
(將不罪民而罪導民者故爽明惟天其將殛罰我矣我/其不當怨也惟其罪不在大與多一毫不盡且為有罪)
(况曰其已上顯聞于天而欲逭天之罰殛可乎爽惟天/其罰殛我與爽惟民廸吉康同爽惟蓋當時語此王責)
(己以勵康叔也要之此等語言/多不可强解難通者不如闕之)王曰嗚呼封敬哉無作
怨勿用非謀非彝蔽時忱丕則敏德用康乃心顧乃德
遠乃猷裕乃以民寧不汝瑕殄(此欲其不用罰而用德/也歎息言汝敬哉母作)
(可怨之事勿用非善之謀非常之法惟斷以是誠大法古人/之敏徳用以安汝之心省汝之徳逺汝之謀寛裕不迫以待)
(民之自安如是則不/汝瑕疵而棄絶矣)輯録(蔽時忱陳説陋至/誠為小人所賣)纂註(陳氏/曰毋)
(作致怨之事用敗事之謀變常之法皆起怨之道也蔽/如一言以蔽之之蔽惟斷以至誠則能不惑于非謀非)
(彝矣心之不安則必喜異而厭常德之不顧則無内省/之實猷之不遠則貪目前之利忘他日之患凡此皆塞)
(于不誠也慎陳氏大猷曰為治有不易之定論通行之/常道明德  罰是也捨是則為非謀非彝王恐叔惑于)
(邪説異術謂民難以德化易以刑服如封德彝之惑太/宗者故戒以勿用而惟斷以至誠也丕則敏德大法古)
(人之敏德如上章法文王之明德作求殷先哲王德是/也慮其悠悠而欲其汲汲故以敏德言又恐其欲速也)
(故又欲其安汝心安則恐其警省不至也故又欲其回/顧汝德顧則又恐其察慮之太廹也故又欲其𢎞遠汝)
(謀庶能優㳺寛裕而與民相安矣下真氏曰裕乃以民/寧不必言行寛政但自無作怨以  數句行之優裕即)
(所以致民之寧而民不瑕絶之也盖為善未至于優裕/皆勉强也與前德裕乃身之裕同至此則不言用罰而)
(純言用/徳矣)王曰嗚呼肆汝小子封惟命不于常汝念哉無
我殄享明乃服命高乃聽用康乂民(肆未詳惟命不于/常善則得之不善)
(則失之汝其念哉毋我殄絶所享之國也明汝侯/國服命高其聽不可卑忽我言用安治爾民也)纂註
(爾雅曰肆今也辭復齋董氏曰肆語辭如肆徂厥敬勞/肆徃姦宄皆語  也  陳氏大猷曰無使我所與爾之)
(爵土殄絶而不能享也服命即所服受之誥命高乃聽/猶尊所聞  孔氏曰高汝聽聽先王道德之言  蘇氏)
(曰高乃聽聽于古也告以文考/先哲王之道所聽豈不髙乎)王若曰徃哉封勿替敬
典聽朕告汝乃以殷民世享(勿廢其所敬之常法聽我/所命而服行之乃能以殷)
(民而世享其國也世/享對上文殄享而言)輯録(殄享世享皆/享于天子廣)纂註(李氏杞曰/康誥一篇)
(始終以敬哉敬典為言是知致敬之道乃修身治民之/本康叔所以化商民之綱要莫大于此  新安陳氏曰)
(勿替所當敬之典常即前所謂罔不克敬典者篇將終/復申言之大學引惟命不于常而斷之曰道善則得之)
(不善則失之矣弗念弗聽則殄享不善而失之也敬典/徳告則世享善則得之也武王封康叔拳拳反覆于文)
(王明德慎罰之家法無慮數百言末復以天命之無常/享國之難必者警戒之康叔實能敬聽而力行其言衞)
(之享國卒與周家相/為長乆吁豈偶然哉)
　　　酒誥(商受酗酒天下化之妹土商之都邑其染/惡尤甚武王以其地封康叔故作書誥教)
　　　(之云今文古文皆有而案吳氏曰酒誥一書本/是兩書以其皆為酒  誥故誤合而為一自王)
　　　(若曰明大命于妹邦以下武王告受故都之書/也自王曰封我西土棐徂邦君以下武王告康)
　　　(叔之書也書之體為一人而作則首稱其人為/衆人而作則首稱其衆為一方而作則首稱一)
　　　(方為天下而作則首稱天下君奭書首稱君奭/君陳書首稱君陳為一人而作也甘誓首稱六)
　　　(事之人湯誓首稱格汝衆此為衆人而作也湯/誥首稱萬方有衆大誥首稱大誥多邦此為天)
　　　(下而作也多方書為四國而作則首稱四國多/士書為多士而作則首稱多士今酒誥為妹邦)
　　　(而作故首言明大命于妹邦其自為一書無疑/案吳氏分篇引證固為明甚但既謂專誥毖妹)
　　　(邦不應有乃穆考文王之語意酒誥專為妹邦/而作而妹邦在康叔封圻之内則明大命之責)
　　　(康叔實任之故篇首專以妹邦為稱至中篇始/名康叔以致誥其曰尚克用文王教者亦申言)
　　　(首章文王誥毖之意其事則主于妹邦其書則/付之康叔雖若二篇而實為一書雖若二事而)
　　　(實相首尾反復參究/葢自為書之一體也)輯録(當初周公使管蔡者/想見那時好在必不)
　　　(疑他後來必是武庚與商之頑民毎日將酒去/灌㗖他乘醉以語言離間之曰你是兄却出來)
　　　(在此周公是弟反執大權以臨天下管蔡獃想/得被這幾箇喚動了所以流言説公將不利于)
　　　(孺子這箇都是武庚與商之頑民教他所以使/得這管蔡如此後來周公所以做酒誥丁寕如)
　　　(此必是當日因酒做出許多事中間想煞有説/話而今書傳只載得大㮣其中更有幾多機變)
　　　(曲折在僴徐孟寶問揚子雲言酒誥之篇俄空/焉荅曰孔書以巫蠱事不曾傳漢儒不曾見者)
　　　(多如鄭康成晉杜預皆然/想揚子雲亦不曽見大雅)纂註(林氏曰紂以酒/亡國餘習猶存)
　　　(酒誥所以作也專新安陳氏曰此篇初以酗酒/戒妹土之人不  為康叔言後方呼康叔名以)
　　　(丁寧之至末云矧汝剛制于酒則專/戒康叔之身欲其以身率國人也)
王若曰明大命于妹邦(妹邦即詩所謂沬郷篇首稱/妹邦者誥命專為妹邦發也)纂
註(孔氏曰妹地紂所都朝歌以北是曰薛氏曰妹古沬/字沬水名因水名地  新安陳氏  提起頭説今明)
(大命令于妹邦/大命即下文是)乃穆考文王肇國在西土厥誥毖庶邦
庶士越少正御士朝夕曰祀兹酒惟天降命肇我民惟
元祀(穆敬也詩曰穆穆文王是也上篇言文王明德則/曰顯考此篇言文王誥毖則曰穆考言各有當也)
(或曰文王世次為穆亦通毖戒謹也少正官之副貳也/文王朝夕勑戒之曰惟祭祀則用此酒天始令民作酒)
(者為大祭祀而已西土庶邦遠去商邑文王詰毖亦諄/諄以酒為戒則商邑可知矣文王為西伯故得誥毖庶)
(邦/云)纂註(新安陳氏曰案昭穆之穆與左傳合不易之論/以穆考為穆穆之穆則詩稱武王曰率見昭考)
(此昭字又如何訓邪穆穆之證非也有王氏炎曰官正/曰長亞曰少御事治事之臣也有正  少  唐孔氏曰)
(世本云儀狄造酒又云杜康造酒本人以意為之今言/天降命盖人為亦天之所使也  吕氏曰天下之物無)
(一不本于天以酒論之麯蘖水火之劑皆天所為天之/降命所以使民置此酒者以祭祀無酒無以薦馨香非)
(以資人之酣飲也後人失其本意乃以此得禍而亦曰/天降者天理不在人心外民為酒所困即天之降威也)
(非林氏曰非大祀而用酒則/  天之所以降命之本意矣)天降威我民用大亂䘮德
亦罔非酒惟行越小大邦用䘮亦罔非酒惟辜(酒之禍/人也而)
(以為天降威者禍亂之成是亦天爾箕子言受酗酒亦/曰天毒降災正此意也民之䘮德君之䘮邦皆由于酒)
(䘮德故言行/䘮邦故言辜)輯録(朱子謂南軒酒誥一叚觧天降命天/降威處誠千百年儒者所不及今備)
(載其説曰酒之為物本以奉祭祀供賔客此即天之降/命也而人以酒之故至于失德䘮身即天之降威也釋)
(氏本惡天之降威者乃併與天之降命者去之吾儒則/不然去其降威者而已降威者去而降命者自在如飲)
(食而至于暴殄天物釋氏惡之必欲食蔬茹吾儒則不/至于暴殄而已衣服而至于窮極奢侈釋氏惡之必欲)
(衣壊色之衣吾儒則去其奢侈而已至于惡滛慝而絶/夫婦吾儒則去其滛慝而已釋氏本惡人欲并與天理)
(之公者去之吾儒去人欲所謂天理者昭然矣譬如水/焉釋氐惡其泥沙之濁而窒之以土不知土既窒則無)
(水可飲矣吾儒不然澄其泥沙而水之清者/可酌此儒釋之分也葉紹翁四朝聞見録)纂註(林氏/曰聖)
(人所為而以為天降命人以酒䘮德䘮邦皆自作孽而/以為天降威盖古人于事之成敗未嘗不歸之天天雖)
(高高在上人之起居動静未有不與之俱者則人之所/為孰非天之所為哉  陳氏曰此文王誥毖庶邦庶士)
(之辭本新安陳氏曰天降命與天降威當對觀設酒之/初意  為祭祀乃天之降命也酒之流生禍亦天之降)
(威也酒一而已用以祀者此酒也䘮德䘮邦者亦此酒/也天理人欲同行異情人之于酒知其祭祀而本于降)
(命之天又能于燕飲而凜然知有降威之天則天理行/而人欲窒方無酒禍矣  史氏漸曰吾竊喜衞人何其)
(服酒誥之訓世守于無窮也始也商俗滛湎武王以酒/誥戒之逮幽王之世上下沈湎衞武公作賔之初筵以)
(見衞人非特一時聞訓不敢自越于禁防/人能以其所以為禁防者傳為子孫法焉)文王誥教小
子有正有事無彝酒越庶國飲惟祀德將無醉(小子少/子之稱)
(以其血氣未定尤易縱酒䘮德故文王專誥教之有正/有官守者有事有職業者無毋同彝常也毋常于酒其)
(飲惟于祭祀之時然亦必/以德將之無至于醉也)纂註(陳氏大猷曰此文王又/誥教庶邦庶士之小子)
(故林氏曰禁于未發之謂豫發然後禁則扞格而難勝/  湯訓蒙士文王教小子穆王告幼子童孫與易養蒙)
(一也曠蘇氏曰有正有所治也有事有所作也溺酒則/正事  矣故不可彝酒  陳氏曰有正有官以治之有)
(事民各有業也有官則不敢飲有事則不暇飲故林氏/曰無常者非不飲也葢不可非所當飲而飲之  于庶)
(國之飲者惟因賜祀胙而已為吕氏曰以德/將之不至于醉中無所主則  麯蘖所迷矣)惟曰我民
廸小子惟土物愛厥心臧聰聽祖考之彞訓越小大德
小子惟一(文王言我民亦常訓導其子孫惟土物之愛/勤稼穡服田畆無外慕則心之所守者正而)
(善日生為子孫者亦當聰聽其祖父之常訓不可/以謹酒為小德小德大德小子惟一視之可也)纂註
(吕氏曰大扺縱酒者多不事稼穡勤稼心臧者必不暇/縱酒聽貴聰不聰則誨諄諄聽藐藐矣當時飲酒者必)
(以為小德無害于事但于大德用力足矣殊不知以酒/為小德正病之根源也以為小而不戒必至縱而不已)
(故欲其合而為一不可分彼為大德此為小德當以一/體觀之也  真氏曰民蒙文王之化亦各訓廸子弟惟)
(土地所生之物是愛故其心臧葢一溺于酒則必旁求/珍異以自奉其欲廣則其心蠧矣是時為子弟者亦各)
(聦聽祖考之常訓訓之常則入于耳者熟聽之聦則志/于心也恪故於小大之德視之惟一不以謹酒為小焉)
(謹酒非小德則腆/酒非小過亦明矣)妹土嗣爾股肱純其藝黍稷奔走事
厥考厥長肇牽車牛遠服賈用孝養厥父母厥父母慶
自洗腆致用酒(此武王教妹土之民也嗣續純大肇敏/服事也言妹土民當嗣續汝四肢之力)
(無有怠惰大修農功服勞田畆奔走以事其父兄或敏/於貿易牽車牛遠事賈以孝養其父母父母喜慶然後)
(可自洗腆致用酒洗以致其潔腆以致其厚也薛氏曰/或大修農功或逺服商賈以養父母父母慶則汝可以)
(用酒/也)纂註(息齋余氏曰惟天不畀純侵戎我國家純皆/作純字絶句而妹土嗣爾股肱純則以純字)
(屬下句何邪之孔氏曰今徃當使妹土之人繼汝股肱/之教為純一  行其當勤種黍稷奔走事其父兄農功)
(既畢始牽車牛載其所有求易所無遠行賈賣用其所/得珍異孝養其父母其父母善子之行子乃自潔厚致)
(用酒養也訓葵初王氏曰肇訓敏未有曉證之經中肇/修肇造孔  只作始為歸路  新安陳氏曰何以見其)
(純一之行以先藝黍稷後遠服賈無非續其股肱之力/而其用心惟在于事考長養父母未嘗分心于他適也)
(先用心于黍稷餘力始從事于服賈見急于務本而不/急于逐末亦風俗之厚也服田與服賈者皆以孝養為)
(心尚奚暇于縱酒哉人吕氏曰前禁酒如此之嚴至此/復教之使用酒者聖  之教至于斷絶人情則不行所)
(以閉其飲酒之門者多矣故開其一而使之有節但/不可踰此節耳  真氏曰此兼農商言之于理為長)庶
士有正越庶伯君子其爾典聽朕教爾大克羞耇惟君
爾乃飲食醉飽丕惟曰爾克永觀省作稽中德爾尚克
羞饋祀爾乃自介用逸兹乃允惟王正事之臣兹亦惟
天若元德永不忘在王家(此武王教妹土之臣也伯長/也曰君子者賢之也典常也)
(羞養也言其大能養老也惟君未詳丕惟曰者大言也/介助也用逸者用以宴樂也言爾能常常反觀内省使)
(念慮之發營為之際悉稽乎中正之德而無過不及之/差則德全于身而可以交于神明矣如是則庶幾能進)
(饋祀爾亦可自副而用宴樂也如此則信為王治事之/臣如此亦惟天順元德而永不忘在王家矣案上文父)
(母慶則可飲酒克羞耇則可飲酒羞饋祀則可飲酒本/欲禁絶其飲今乃反開其端者不禁之禁也聖人之教)
(不廹而民從者此也孝養羞耇饋祀皆因其良心之發/而利導之人果能盡此三者且為成德之士矣而何憂)
(其湎酒/也哉)纂註(孔氏曰汝大能進老成人之道則為君矣/如此汝乃飲食醉飽之道能考中德則汝)
(庶幾能進饋食于祖考矣疑王氏曰非耇老不敢醉飽/  陳氏大猷曰惟君上下  有闕文  林氏曰大能進)
(德至于耇老則爾得以飲食醉飽盖先王養老之禮執/醬執爵割牲奉俎凡以致其醉飽耳作而稽于中德未)
(嘗過差則庶幾能進饋食于祖考乃自助而用逸也䘮/德䘮邦皆以為天之降威則永觀省稽中德者天安得)
(不若其元德乎進新安陳氏曰蔡氏于羞耇之羞訓養/羞饋祀之羞訓  不如古註皆訓為進自介之介愚竊)
(謂剛介以自守也當如介如石不以三公易其介之介/自介以用逸則以介然自守之節操用于歡然自逸之)
(宴樂以介用逸非以逸為逸雖逸而不過矣此數句以/稽中德為主能稽中德則無過不及飲惟見于羞饋祀)
(而非祀不飲逸必持之以介而非介不逸以此乃可為/王正事之臣以此天亦若其元德由中德可充之為大)
(德也德之一字為酒誥一篇之綱領譬之救千丈渾之/一寸膠也上文之德將無醉下文之經德德顯德馨與)
(此之稽中德若元/德實互相照應云)王曰封我西土棐徂邦君御事小子
尚克用文王教不腆于酒故我至于今克受殷之命(徂/徃)
(也輔佐文王徃日之邦君御事小/子也言文王毖酒之教其大如此)纂註(新安胡氏曰蔡/氏訓棐徂本孔)
(氏當闕之欲陳氏大猷曰風康叔法之以率臣民也自/首篇至此  其法文王  真氏曰夫有司之不腆酒于)
(天命何預而王乃以克受殷命為職此之由何邪但觀/幽厲陳隋之朝上下沈酣以致墜失天命則謹酒而受)
(天命復何疑哉觀吳氏曰凡稱我皆武王自謂也余謂/三篇皆武王書  此一節可以無疑矣或者終謂周公)
(伐成王之言何為三篇無一言及武王周公達孝不應/遽忘之若是也若果周公之言則尚克用文王教不腆)
(于酒之下但繼以故我至于今克受殷之/命乃周公受之而武王不與也無是理矣)王曰封我聞
惟曰在昔殷先哲王廸畏天顯小民經德秉哲自成湯
咸至于帝乙成王畏相惟御事厥棐有恭不敢自暇自
逸矧曰其敢崇飲(以商君臣之不暇逸者告康叔也殷/先哲王湯也迪畏者畏之而見于行)
(也畏天之明命畏小民之難保經其德而不變所以處/已也秉其哲而不惑所以用人也湯之垂統如此故自)
(湯至于帝乙賢聖之君六七作雖世代不同而皆能成/就君德敬畏輔相故當時御事之臣亦皆盡忠輔翼而)
(有責難之恭自暇自逸猶/且不敢矧曰其敢尚飲乎)纂註(唐孔氏曰周受命于殷/兼衛居殷地故舉殷代)
(以酒興亡為戒曰林氏曰經德秉哲乃商先王持養到/處  陳氏大猷  經德秉哲乃畏天畏民之實  王氏)
(炎曰御事猶言治事凡經言御事兼小大之臣皆可稱/也  新安陳氏曰上文言周受殷命故舉殷代之以酒)
(興亡者以為戒此先言殷先王之以不湎酒而興也廸/畏以下數句與崇飲正相反商人以尚敬為法尚飲為)
(戒曰畏曰恭皆尚敬之謂也尚敬則百善成尚飲則百/邪生  真氏曰此章乃一篇之根本凡人敬則不縱欲)
(縱欲則不敬商之君臣既一于敬舉天下之物欲不足/以動之况荒敗于酒乎此正天理人欲相為消長之幾)
(宜深/味之)越在外服侯甸男衞邦伯越在内服百僚庶尹惟
亞惟服宗工越百姓里居罔敢湎于酒不惟不敢亦不
暇惟助成王德顯越尹人祗辟(自御事而下在外服則/有侯甸男衞諸侯與其)
(長伯在内服則有百僚庶尹惟亞惟服宗工國中百姓/與夫里居者亦皆不敢沈湎于酒不惟不敢亦不暇不)
(敢者有所畏不暇者有所勉惟欲上以助成君德而使/之昭著下以助尹人祗辟而使之益不怠耳成王顧上)
(文成王而言祗辟顧上文有恭而言吕氏曰/尹人者百官諸侯之長也指上文御事而言)纂註(陳氏/大猷)
(曰越及也伯諸侯之長内服畿内也庶尹衆官之正樂/正酒正之類亞次大夫惟服奔走服事之人下士府史)
(之屬宗工尊官及百官族姓不仕而居閭里者朝廷君/臣風化如此宜乎内外皆不敢湎于酒不敢畏而不敢)
(縱耳不暇則有職者勤于職無職者勤于德自不暇飲/縱之為亦不為也祗辟敬君也  陳氏經曰商先哲王)
(以廸畏為心己之所行無非此畏子孫之所遵無非此/畏羣臣之所效法無非此畏前乎此堯舜之兢業此畏)
(也後乎此文王之不侮鰥寡武王之夙夜祗懼此畏也/商先王恭行敬畏不惟其子孫能然王朝之御事皆然)
(不惟御事皆然外服之諸侯内服之百官里居之百姓/亦然以見君臣上下内外無一不在敬畏中豈惟不敢)
(飲亦且不暇飲所以不暇者果何事哉上以助成君德/之顯明下以盡正人之道而自敬其法而已矣  新安)
(陳氏曰此一全章言商先王之前後君臣内外一皆以/敬畏修德為心故不暇湎酒而興欲康叔法其所以興)
(也/)我聞亦惟曰在今後嗣王酣身厥命罔顯于民祗保
越怨不易誕惟厥縱滛泆于非彝用燕䘮威儀民罔不
盡傷心惟荒腆于酒不惟自息乃逸厥心疾很不克畏
死辜在商邑越殷國滅無罹弗惟德馨香祀登聞于天
誕惟民怨庶羣自酒腥聞在上故天降䘮于殷罔愛于
殷惟逸天非虐惟民自速辜(以商受荒腆于酒者告康/叔也後嗣王受也受沈酣)
(其身昬迷于政命令不著于民其所祗保者惟在于作/怨之事不肯悛改大惟縱滛泆于非彝泰誓所謂竒技)
(滛巧也燕安也用燕安而䘮其威儀史記受為酒池肉/林使男女倮而相逐其威儀之䘮如此此民所以無不)
(痛傷其心悼國之將亡也而受方且荒怠益厚于酒不/思自息其逸力行無度其心疾很雖殺身而不畏也辜)
(在商邑雖滅國而不憂也弗事上帝無馨香之德以格/天大惟民怨惟羣酗腥穢之德以開于上故上天降䘮)
(于殷無有眷愛之意者亦惟受縱逸故也天豈虐殷惟/殷人酗酒自速其辜爾曰民者猶曰先民君臣之通稱)
(也/)纂註(蘇氏曰祗適也適足以為怨仇之保滅陳氏大/猷曰殷先王之興邦在于廸畏紂死  且不畏)
(此所以䘮邦也刃真氏曰今之小人一醉之餘急疾强/很水火可入兵  可蹈則受之情狀可知矣  馬氏曰)
(古民人字通用下新安陳氏曰此繼言紂以湎酒而亡/也紂之君臣上  一以荒滛為心故沈湎于酒而亡欲)
(康叔戒其所以亡也此章與前多相反相應前曰祀兹/酒此曰弗惟德馨香祀庶羣自酒腥聞在上設酒初意)
(本以祭祀今不以祭祀而惟用于羣飲無馨香之聞而/惟腥穢之聞不亡何待前曰天降威小大邦用䘮罔非)
(酒惟辜此曰天降䘮于殷惟民自速辜前乃泛言其理/此專指殷亡之事以實其説也前曰自介用逸繼曰不)
(敢自逸此又曰不惟自息乃逸罔愛于殷惟逸自介用/逸以介用逸也自逸乃逸惟逸以逸為逸也使不以剛)
(介之介訓之而但曰助曰副/則與此所云逸者何以異哉)王曰封予不惟若兹多誥
古人有言曰人無于水監當于民監今惟殷墜厥命我其
可不大監撫于時(我不惟如此多言所以言湯言受如/此其詳者古人謂人無于水監水能)
(見人之妍醜而己當于民監則其得失可知今殷民自/速辜既墜厥命矣我其可不以殷民之失為大監戒以)
(撫安斯/時乎)纂註(新安陳氏曰此緫結上文引殷先哲王後/嗣王兩章而起下章欲康叔率羣臣以剛)
(制酒/之意)予惟曰汝劼毖殷獻臣侯甸男衞矧太史友内史
友越獻臣百宗工矧惟爾事服休服采矧惟若疇圻父
薄違農父若保宏父定辟矧汝剛制于酒(劼用力也汝/當用力戒謹)
(殷之賢臣與鄰國之侯甸男衛使之不湎于酒也毖殷/獻臣侯甸男衛與文王毖庶邦庶士同義殷之賢臣諸)
(侯固欲知所謹矣况太史掌六典八法八則内史掌八/柄之法汝之所友者及其賢臣百寮大臣可不謹于酒)
(乎太史内史獻臣百宗工固欲知所謹矣況爾之所事/服休坐而論道之臣服采起而作事之臣可不謹于酒)
(乎曰友曰事者國君有所友有所事也然盛德有不可/友者故孟子曰古之人曰事之云乎豈曰友之云乎服)
(休服采固欲知所謹矣況爾之疇匹而位三卿者若圻/父廹逐違命者乎若農父之順保萬民者乎若宏父之)
(制其經界以定法者乎皆不可不謹于酒也圻父政官/司馬也主封圻農父教官司徒也主農宏父事官司空)
(也主廓地居民謂之父者尊之也先言圻父者制殷人/湎酒以政為急也圻父農父宏父固欲知所謹矣況汝)
(之身所以為一國之視傚者可不謹于酒乎故曰矧汝/剛制于酒剛制亦劼毖之意剛果用力以制之也此章)
(自遠而近自卑而尊等而上之則欲其自康叔之/身始以是為治孰能禦之而况毖于酒德也哉)輯録
(因論點書曰人説荆公穿鑿只是好處亦用還他且如/矧惟若疇止定辟古註從父字絶句荆公從違保辟絶)
(句敻出諸儒/之表道夫)纂註(王氏曰殷獻臣謂獻臣嘗仕商而今/里居者侯甸男衞謂四方諸侯接于)
(衞者服休者以德為事謂在位者也服采者以事為事/謂在職者也戒康叔劼毖于酒先當劼毖所賔所友所)
(事之人亦畏相之類也獻林氏曰康叔為諸侯長故劼/毖及侯甸男衞上言殷  臣下言獻臣之為百宗工者)
(此獻臣乃周官之致仕里居者賔薛氏曰二史掌邦法/在王朝則貳冡宰在侯國則居  友之地  陳氏傅良)
(曰諸侯有太史無内史内史惟天子有之内史是商故/臣康叔所當親之為友者也  蘇氏曰酒非剛者不能)
(制泛吕氏曰剛制二字最有意當時酒之為病甚深苟/泛  悠悠則不能制  新安陳氏曰剛制固劼毖之意)
(而用力加重焉亦前自介之意也此章有四矧字一節/重于一節所職愈重則所戒愈嚴劼毖以上所戒勑言)
(剛制以已所撿制言在羣臣則當謹上之戒/在康叔則當防己之欲嚴于身以率其下也)厥或告曰
羣飲汝勿佚盡執拘以歸于周予其殺(羣飲者商民羣/聚而飲為姦惡)
(者也佚失也其者未定辭也蘇氏曰予其殺者未必殺/也猶今法曰當斬者皆具獄以待命不必死也然必立)
(法者欲人畏而不敢犯也羣飲葢亦當時之法有羣聚/飲酒謀為大姦者其詳不可得而聞矣如今之法有曰)
(夜聚曉㪚者皆死罪盖聚而為妖逆者也使後世不/知其詳而徒聞其名凡民夜相過者輙殺之可乎)纂
註(孔氏曰我其擇罪重者而殺之酒林氏曰西土邦君/御事小子克用文王教不腆于  是周人已率教者)
(也而或羣飲不可不嚴為之法商人則反是人史氏漸/曰王非果于殺也飲至于羣壞風俗者也商  羣飲固)
(已不善此風又及于周人則何以為國邪故于商人則/待之以教而使悛于周人則嚴之以殺而使懼其云者)
(非必殺也有殺之之理也語曰其然豈其然乎傳曰天/其或者其之為言有疑意存焉將間其恐懼修省之心)
(而激其遷善遠罪之念初不必于殺也商劉氏􁆨曰此/書不責商民之湎滛而責在位之躬化  之故都大家)
(世族猶多而康叔之百官有司自周而徃者亦有之自/矧太史友以下皆康叔之百官有司也曰羣飲指此軰)
(也使民為羣飲有司之事耳康叔以國君治之豈曰不/可而何必歸之于京師乎執歸于周亦恐康叔之專殺)
(曰予其殺嚴為之刑而未必殺也忠厚之意寓于嚴厲/之言豈不明哉一篇始終之意皆以在位者為言而解)
(者不察盡以/民言之過矣)又惟殷之廸諸臣惟工乃湎于酒勿庸殺
之姑惟教之(殷受導廸為惡之諸臣百工雖湎于酒未/能遽革而非羣聚為姦惡者無庸殺之且)
(惟教/之)纂註(愚謂殷諸臣湎酒者勿殺而姑/教之以其染惡深而被化淺也)有斯明享乃
不用我教辭惟我一人弗恤弗蠲乃事時同于殺(有者/不忘)
(之也斯此也指教辭而言享上享下之享言殷諸臣百/工不忘教辭不湎于酒我則明享之其不用我教辭惟)
(我一人不恤於汝弗潔汝事時/則同汝于羣飲誅殺之罪矣)纂註(王氏日休曰此三/節皆王告康叔之)
(辭此吕氏曰明享彰明使享禄位以示勸也設夏氏曰/有  酒者將以明㓗為享祀之用非為羣飲  也此如)
(文王毖庶邦庶士謂祀兹酒也若如此教之而不用我/所教之辭時則可與前羣飲之人同殺之也亦一説)
王曰封汝典聽朕毖勿辯乃司民湎于酒(辯治也乃司/有司也即上)
(文諸臣百工之類言康叔不治其諸臣/百工之湎酒則民之湎酒者不可禁矣)纂註(唐氏曰或/曰誥毖或)
(曰典聽朕教或曰典聽朕毖何也曰毖者為教之心教/者為毖之辭  新安陳氏曰汝當常主于聽我毖謹之)
(言酒誥一篇始終以毖慎言始曰厥誥毖庶邦庶士將/終曰劼毖殷獻臣篇終又曰典聼朕毖毖之一辭一篇)
(三致意又提其要以致諄切之訓云案勿辯乃司民湎/于酒説者不同句讀亦異孔氏作一句讀曰辯使也勿)
(使汝所司之民沈湎于酒唐孔氏畧轉一機謂勿使汝/所司民之吏沈湎于酒吏當正身以率民也王氏曰汝)
(司民有湎于酒則以正治之勿為之辯以為無罪蘇氏/曰當專一司以察沈湎若以汎責羣吏而不辯其司禁)
(必不行矣吕氏讀勿辯為句謂復有循舊習者汝不可/辯說諉之舊習實乃所司牧之民湎于酒是誰之過歟)
(蔡氏讀勿辯乃司為句其説最優于諸家然此句恐有/脱誤不如闕之  愚謂古之為酒本以供祭祀灌地降)
(神取其馨香下達求諸陰之義也後以其能養陽也故/用之以奉親養老又以其能合歡也故用之冠昬賔客)
(然曰賔主百拜而酒三行又曰終日飲酒而不得醉焉/未嘗過也自禹飲儀狄之酒而䟽之寧不謂其太甚已)
(而亡國之君敗家之子接踵于後世何莫由斯然則文/王之教不惟當明于妹邦家寫一通猶恐覆車之不戒)
(也/)
　　　梓材(亦武王告康叔之書諭以治國之理欲其/通上下之情寛刑辟之用而篇中有梓材)
　　　(二字比稽田作室為雅故以為簡編之别非有/他義也今文古文皆有  案此篇大多不類自)
　　　(今王惟曰以下若人臣進戒之辭以書例推之/曰今王惟曰者猶洛誥之今王即命曰也肆王)
　　　(惟德用者猶召誥之肆惟王其疾敬德王其德/之用也已若兹監者猶無逸嗣王其監于兹也)
　　　(惟王子子孫孫永保民者猶召誥惟王受命無/疆惟休也反復参考與周公召公進戒之言若)
　　　(出一口意者此篇得于簡編斷爛之中文既不/全而進戒爛簡有用明德之語編書者以與罔)
　　　(厲殺人等意合又武王之誥有曰王曰監云者/而進戒之書亦有曰王曰監云者遂以為文意)
　　　(相屬編次其後而不知前之所謂王者指先王/而言非若今王之為自稱也後之所謂監者乃)
　　　(監視之監而非啓監之監也其非命康叔之書/亦明矣讀書者優㳺涵泳沈潜反覆繹其文義)
　　　(審其語脉一篇之中前則尊諭卑之辭後/則臣告君之語蓋有不可得而强合者矣)輯録
　　　(吴才老辨梓材後半截不是梓材緣其中多是/勉君乃臣告君之辭未嘗如前一半稱王曰乂)
　　　(稱汝為上告下之辭亦有此理處謙又説梓材/是洛誥中書甚好其他文字亦有錯亂而移易)
　　　(得出人意表者然無如才老此様處恰恰好卓/吴才老考究得梓材只前靣是告戒臣下其後)
　　　(都稱王恐别是一篇不應王告臣下不稱朕予/而自稱王斷簡殘編無從考正只得于言語句)
　　　(讀中有不曉者闕之又曰梓材後半篇又不知/何處録得來此與他人言皆不領嘗與陳同父)
　　　(言陳曰毎嘗讀亦/不覺今思之誠然)
王曰封以厥庶民暨厥臣達大家以厥臣達王惟邦君
(大家巨室也孟子曰為政不難不得罪于巨室孔氏曰/卿大夫及都家也以厥庶民暨厥臣達大家則下之情)
(無不通矣以厥臣達王則上之情無不通矣王言臣而/不言民者率土之濱莫非王臣也邦君上有天子下有)
(大家能通上下之情而/使之無間者惟邦君也)纂註(陳氏大猷曰大家如晉六/卿魯三桓齊諸田楚昭屈)
(景之類左傳載封康叔分以殷民七族自陶氏至終葵/氏即衛之大家也大家之情與國君常踈與國之臣民)
(常親盖臣民素服屬于大家而大家之强阻亦臣民擁/助之也國君能施仁政撫其臣民由臣民以達其情于)
(大家則巨室之所慕一國慕之又由臣以達其情于天/子而邦君之責盡矣  新安陳氏曰邦君處上下之間)
(達王必自達大家始得罪于巨室者不公正而無以服/其心也巨室難以强力服而可以公心化以庶民及臣)
(達之是邦君一人之心其公正能通乎一國千萬人之/心以一國臣民千萬人之心通達于大家之心以其下)
(達者而上達其流通/而無流滯也必矣)汝若恒越曰我有師師司徒司馬
司空尹旅曰予罔厲殺人亦厥君先敬勞肆徂厥敬勞
肆徃姦宄殺人歴人宥肆亦見厥君事戕敗人宥(恒常/也師)
(師以官師為師也尹正官之長旅衆大夫也敬勞恭敬/勞來也徂徃也歴人者罪人所過律所謂知情藏匿貲)
(給也戕敗者毁傷四肢靣目漢/律所謂疻也此章文多未詳)輯録(亦厥君先敬勞止/戕敗人宥之類都)
(不成文理/不可曉)纂註(新安胡氏曰蔡傳僅訓字而云此章文/多未詳信當闕之大意欲康叔率其臣)
(以戒虐殺施寛宥也傷玉篇/疻之移之氏二反敺  也)王啓監厥亂為民曰無胥
戕無胥虐至于敬寡至于屬婦合由以容王其效邦君
越御事厥命曷以引養引恬自古王若兹監罔攸辟(監/三)
(監之監康叔所封亦受畿内之民當時亦謂之監故武/王以先王啓監意而告之也言王者所以開置監國者)
(其治本為民而已其命監之辭葢曰無相與戕殺其民/無相與虐害其民人之寡弱者則哀敬之使不失其所)
(婦之窮獨者則聨屬之使有所歸保合其民率由是而/容蓄之也且王所以責效邦君御事者其命何以哉亦)
(惟欲其引掖斯民于生養安全之地而已自古王者之/命監若此汝今為監其無所用乎刑辟以戕虐人可也)
纂註(陳氏大猷曰周禮建牧立監以維邦國自黄帝已/立左右監以監視萬國監乃諸侯之長也康叔孟)
(侯故稱之為監/之邦君御事也)　(吕氏曰效如效馬效羊之效致也致/新安陳氏曰三篇意相承而相濟康)
(叔以衛侯為司冦故武王命之多及于刑康誥反覆于/明德慎罰悉矣不得已而及于速由文王罰刑速由兹)
(義率殺酒誥又以懲羣飲為務而曰予其殺時同于殺/皆非得己也逮至梓材告戒于此終矣慮康叔因前二)
(篇之屢及于殺而意或偏倚于刑也故此篇惟以尚寛/宥無刑辟為言仁哉武王之心其帝舜刑期于無刑之)
(心/歟)惟曰若稽田既勤敷菑惟其陳修為厥疆畎若作室
家既勤垣墉惟其塗塈茨若作梓材既勤樸斲惟其塗
丹雘(稽治也敷菑廣去草棘也疆畔也畎通水渠也塗/塈泥飾也茨蓋也梓良材可為器者雘采色之名)
(敷菑以喻除惡垣墉以喻立國樸斲以喻制度武王/之所己為也疆畎塈茨丹雘則望康叔以成終云爾)輯
録(梓材一篇有可疑者如稽田垣墉之喻却與無胥戕/無胥虐之類不相似以至于欲至于萬年惟王子子)
(孫孫永保民却又似洛誥之文/乃臣戒君之辭非酒誥語也僴)纂註(蘇氏曰敷治也開/陳氏大猷曰敷)
(墾也列爾雅田一嵗曰菑孫炎曰菑始去草也畎孔氏/曰陳  修治疆畔也左傳如農之有畔  説文  水小)
(流也周禮匠人為溝洫廣尺深尺曰畎塗孔氏曰垣墻/也馬氏曰卑曰垣高曰墉  説文塈仰  也  穀梁傳)
(焚雍門之茨范寗註茨謂茅葢屋也采陳氏大猷曰具/麤曰樸致巧曰斲  唐孔氏曰雘是  色之名有青有)
(朱丹雘則/是朱色者)今王惟曰先王既勤用明德懷為夾庶邦享
作兄弟方來亦既用明德后式典集庶邦丕享(先王文/王武王)
(也夾近也懷遠為近也兄弟言友愛也泰誓曰友邦冡/君方來者方方而來也既盡也先王盡勤用明德而懷)
(來于上諸侯亦盡用明德而視效于下也后後王也式/用也典舊典也集和輯也此章以後若臣下進戒之辭)
(疑簡脫/誤于此)纂註(唐孔氏曰夾者是人左右而夾之故言近/夾音協  左傳以夾輔周室夾音甲  陳)
(氏曰人心尊君親上之天惟用明德足以感動之懷來/諸侯為已夾輔庶邦享上親若兄弟各以其方而來其)
(來享也亦皆盡用明德非勉强而然也式法也用明德/則先王之典也後王式典法先王之用明德而已如是)
(則集庶邦丕享矣前之庶邦享未盡丕享今曰丕享則/無乎不享也  新安胡氏曰朱子既謂自此章以後為)
(他書錯簡誤綴于此則不當復以武王/命康叔解之只作臣告君之辭可也)皇天既付中國
民越厥疆土于先王(越及也皇天既付中國/民及其疆土于先王也)輯録(尚書/句讀)
(有長者如皇天既付中國民/越厥疆土于先王是一句)肆王惟德用和懌先後迷
民用懌先王受命(肆今也德用用明德也和懌和悦之/也先後勞來之也迷民迷惑染惡之)
(民也命天命也用慰悦/先王之克受天命者也)纂註(陳氏大猷曰迷民未率故/王惟德是用以和懌先後)
(之和之使不乖懌之使不怨先引之于前後助之于後/不惟以悦民心亦所以悦先王受命之心  新安陳氏)
(曰蔡氏訓肆為今未安肆故也遂也朱子曰承上起下/之辭書中肆字在句首者如肆類于上帝肆嗣王丕承)
(基緒肆惟王其疾敬德與上文肆徃姦宄肆亦見厥君/事皆故與遂之意耳不必訓為今也又案明德者人心)
(虚靈不昧之理無上下之間亦無前後之間先王所勤/用以懷諸侯諸侯所既用以享天子均用此明德也何)
(上下之間乎王惟德用德即所謂明德後王所用以懌/迷民及用以懌先王受命無非用此明德也何前後之)
(間/乎)已若兹監惟曰欲至于萬年惟王子子孫孫永保民
(已語辭監視也此人臣祈君永命之辭也案梓材有自/古王若兹監罔攸辟之言而編書者誤以監為句讀而)
(爛簡適有已若兹監之語以為語意相類合為一篇而/不知其句讀之本不同文義之本不類也孔氏依阿其)
(説于篇意無所發明王氏謂成王自言必稱王者以覲/禮考之天子以正遏諸侯則稱王亦强釋難通獨吳氏)
(以為誤簡者為得之但謂王啓監/以下即非武王之誥則未必然也)纂註(新安陳氏曰已/若兹監與自古)
(王若兹監相似而實不同上文之監平聲三監之監此/之監去聲監觀之監已乎君其監觀于兹臣所祈于君)
(惟曰欲自今至于萬年當為天下王王之子子孫孫永/保民而已曰萬年惟王若止于長有天下曰子子孫孫)
(永保民則欲世王之長保安天下也意實公而非私于/王家也其人臣祈君永命忠愛無窮之心歟讀此篇只)
(依朱子以殘編錯簡讀之庶其免于穿鑿云皇蘇氏曰/此書專言王惟不殺則子孫萬年享國故以  天所付)
(為言詳考大誥康誥酒誥梓材四篇反覆丁寧以殺為/戒以不殺為德此易所謂聰明睿智神武而不殺者故)
(周有天下八百餘年後之王者以不殺享國以好殺殃/其身及其子孫者多矣而世主不以為監小人又或附)
(會六經以勸之殺悲夫殆哉唐末五代之亂殺人如飲/食周太祖叛漢漢隱帝使開封尹劉銖屠其家百口太)
(祖既克京師夜召其故人知星者趙延義問漢祚所以/短促延義答曰漢本未亡以刑殺寃濫故不及期而滅)
(時太祖方以兵圍劉銖及蘇逄吉第期滅其族聞延義/言矍然□之誅止其身予讀至此未嘗不流涕太息故)
(表其義以救世云述葵初王氏曰蘇氏此論大為/有勸戒有禆世主  作必有此等議論方可行世)
　
　
　
　
　
　
　
　
　
　書傳輯録纂註卷四
欽定四庫全書
　書傳輯録纂註卷五
　　　　　　　　　　　　　　元　董鼎　撰
　　　召誥(左傳曰武王克商遷九鼎于洛邑史記載/武王言我南望三途北望徵鄙顔詹有河)
　　　(粤詹洛伊毋遠天室營周居于洛邑而後去則/宅洛者武王之志周公成王成之召公實先經)
　　　(理之洛邑既成成王始政召公因周公之歸作/書致告逹之于王其書拳拳於厯年之久近反)
　　　(復乎夏商之廢興究其歸則以諴小民為祈天/命之本以疾敬徳為諴小民之本一篇之中屢)
　　　(致意焉古之大臣其為國家長遠慮蓋如此/以召公之書因以召誥名篇今文古文皆有)纂
　　　註(王氏曰洛者天下之中以天事言止道里均/焉見下自叙土中傳非特如此而已懲三監)
　　　(之難毖殷頑民遷以自近洛距妹邦為近則易/使之遷作王都焉則易以鎮服也雖然鎬京宗)
　　　(廟社稷官府宮室具在不可遷也故於洛邑會/諸侯而已陳氏大猷曰成王實都鎬京特往來)
　　　(朝諸侯祀清廟於洛故鎬京謂之宗周以其為/天下所宗也洛邑謂之東都又謂之成周以周)
　　　(道成於此也洛邑天下之至中豐鎬天下之至/險成王於洛邑定鼎以朝諸侯所以承天地沖)
　　　(和之氣宅土中以莅四海其示天下也公於鎬/京定都以壯基本所以據天下形勝處上游以)
　　　(制六合其慮天下也逺漢唐竝建兩京蓋亦深/識形勢之所在而有得於周公成王之遺意歟)
　　　(林氏曰周自后稷始封於邰在漢右扶風□縣公/夏后政衰稷之子不窋出奔于戎狄之間至孫)
　　　(劉始立國於豳在栒邑豳鄉十世至太王避狄/人遷於岐山之下在姜陽縣岐山文王遷于豐)
　　　(在鄠縣東豐水武王遷於鎬在長安西南昆明/池所謂鎬池也岐在邰西北無百里豳又在岐)
　　　(西北四百餘里豐在岐山東南二百餘里鎬在/豐東二十五里新安陳氏曰宅洛之事武王志)
　　　(之成王述之上告祖廟迭咨大臣一日而建千/萬年宅中圖大之基謹重如此以至于召公因)
　　　(周公之歸而作誥以告王序不及之何也宅中/圍大固難保大定功尤難王之在豐召之相宅)
　　　(固見宅中圍大之難关召公拳拳以敬徳永命/戒王敬不敬之異效凡七言之至謂不敬徳則)
　　　(必墜厥命其辭甚危見保大定功之尤難也其/愚案書説中冇朱子集解召誥及洛誥之半)
　　　(閒閒出已説文義及分節處與蔡氏多異蓋未/定本也蔡已棳取之其餘尚冇當采者今各入)
　　　(輯䤸纂註/以備參考)
惟二月既望越六日乙未王朝步自周則至于豐(日月/相望)
(謂之望既望十六日也乙未二十一日也周鎬京也去/豐二十五里文武廟在焉成王至豐以宅洛之事告廟)
(也/)輯註(豐鎬去洛邑三百里長安所管六百里王畿千/里亦有横長處非若今世畫圖之為方也恐井)
(田之制亦是此類此不可執畫方之圖以定之稍或問/周都豐鎬則王畿之内當有西北之戎如此則  甸縣)
(都如之何其可為也先生曰周禮一書聖人作為一代/之法爾到不可用法處聖人須别有權變之道竝格言)
纂註(王氏曰以朏望明魄紀月以甲子紀日書法也林/氏曰漢志曰周公攝政七年二月乙亥朔庚寅既)
(望/)惟太保先周公相宅越若來三月惟丙午朏越三
日戊申太保朝至于洛卜宅厥既得卜則經營(成王在/豐使召)
(公先周公行相視洛邑越若來古語辭言君公於豐迄/邐而來也朏孟康曰月出也三日明生之名戊申三月)
(五日也卜宅者用龜卜宅都之地既得吉卜/則經營規度其城郭宗廟郊社朝市之位)纂註(林氏/曰漢)
(志曰三月甲辰朔三日丙午元城劉氏曰越若發語聲/來三月猶言明三月也息齋余氏曰越若朱子既采劉)
(説見集解中冝從之不/必言召公迤邐而來也)越三日庚戌太保乃以庶殷攻
位于洛汭越五日甲寅位成(庶殷殷之衆庶也用庶殷/者意是時殷民已遷于洛)
(故就役之也位成者左祖/右社前朝後市之位成也)纂註(唐孔氏曰庚戌三月七/日甲寅三月十一日也)
(葉氏曰攻位者闢荆棘平髙下以定所經營之位也庶/殷所遷殷民也讎民為役則友民可知林氏曰盤庚之)
(遷亳太王之遷岐衛文之遷楚邱未嘗不卜然君臣既/有定議故至洛乃卜洪範所以先乃心卿士庶民而後)
(卜筮也太王聿來胥宇而後爰契我龜衞/文望楚與堂而後卜云其吉皆此類也)若翼日乙卯
周公朝至于洛則達觀于新邑營(周公至則徧觀新/邑所經營之位)纂
註(唐孔氏曰乙卯十二日也蘇氏曰案後篇是日再卜/吕氏曰召公已成位周公方來觀上相之體然也)
越三日丁巳用牲于郊牛二越翼日戊午乃社于新邑
牛一羊一豕一(郊祭天地也故用二牛社祭用/太牢禮也皆告以營洛之事)纂註(唐/孔)
(氏曰丁巳十四日也戊午十五日也孔氏曰郊以后稷/配故牛二唐孔氏曰記及公羊皆曰養牲必養二帝牛)
(不吉以為稷牛吕氏曰郊祭天社祭地孔氏曰社稷共/牢馬氏曰言社則稷在其中  陳氏曰郊不曰新邑者)
(郊在國外社在國内故也社王氏曰於尊以簡為誠於/卑以豐為貴故郊特牲而  稷太牢先祭告於郊社然)
(後用工天陳氏大猷曰此蓋即洛邑新立之郊社以告/作洛於  地不告廟者在豐已告也時洛邑宗廟未成)
(故至十二月始/烝祭宗廟也)越七日甲子周公乃朝用書命庶殷侯
甸男邦伯(書役書也春秋傳曰士彌年營成周計丈數/揣髙低度厚薄仭溝洫物土方議遠邇量事)
(期計徒庸慮材用書糇糧以令役於諸侯亦此意王氏/曰邦伯者候甸男服之邦伯也庶邦冡君咸在而獨命)
(邦伯者公以書命邦伯而/邦伯以公命命諸侯也)纂註(唐孔氏曰甲子二十一/日也書賦功屬役之書)
(也候甸男服之邦伯不徧舉五服者文略耳邦伯/州收也  葉氏曰不及采衛者不以遠役衆也)
厥旣命殷庶庶殷丕作(丕作者言皆趨事赴功也殷之/頑民若未易役使者然召公率)
(以攻位而位成周公用以書命而丕作殷民/之難化者猶且如此則其悦以使民可知也)纂註(孔氏/曰大)
(作言勸事氏陳氏大猷曰獨言庶殷丕作則諸候可知/  新安胡  曰觀此則殷民之遷在未什洛之前必矣)
(至林氏曰召公營洛自戊申至甲寅七日而成周公繼/  自乙卯距甲子十日而用書庶殷丕作周召之規模)
(其敏如此緫而計之自成王至豐距甲子凡一月耳萬/年之業成於一月之間此豈後世可及哉  新安陳氏)
(曰讀此當參看洛誥洛誥曰予惟乙卯朝至于洛師我/卜河朔黎水云云此云乙卯周公朝至于洛其日同但)
(洛誥言是日再卜此不言者周公之吉卜不殊召公之/吉卜也兼洛誥自詳之此可略也乙卯至甲子十日乙)
(卯日卜及逹觀新營丙辰不言事蓋丁巳戊午將行郊/社大禮前一日養精神以無為也己未至癸亥五日又)
(不言事乃將用書命丕作竭精神以有為也此五日中/必會集臣庶計大數揣高卑等事役書一定然後甲子)
(朝頒布之洛誥脱簡之在廪誥者曰惟三月哉生魄周/公初基止乃洪大誥治即是三月十六日己未戊午祭)
(社後一日也曰大誥治即用書命丕作也細而考之脗/合無間誰謂殘編斷簡不可見聖人經理之微密哉)
太保乃以庶邦冢君出取幣乃復入錫周公曰拜首稽
首旅王若公誥告庶殷越自乃御事(吕氏曰洛邑事畢/周公將歸宗周召)
(公因陳戒成王乃取諸候贄見幣物以與周公且言其/拜手稽首所以陳王及公之意蓋召公雖與周公言乃)
(欲周公聫諸候之幣與召公之誥併達之王謂洛邑已/定欲誥告殷民其根本乃自爾御事不敢指言成王謂)
(之御事猶今稱/人為執事也)輯録(據召誥文只説召公先至洛而周/公繼至不説成王亦來也然召公)
(出取幣入錫周公乃曰旅王若公其辭又多是戒成王/未知如何先生曰此蓋因周公以告于王耳荅潘子善)
纂註(王氏曰庶邦冡君諸候會于洛者洛邑成而獻幣/所以為禮且致變也新安陳氏曰作洛之急務在)
(化殷人而化殷之大本在於王身下文遂詳言之此召/公納忠之大者幣特恭敬之寓焉耳取幣獨言庶邦而)
(不及庶殷者蓋用書命丕作無間/於庶殷而取幣陳王不及庶殷歟)嗚呼皇天上帝改厥
元子兹大國殷之命惟王受命無疆惟休亦無疆惟恤
嗚呼曷其奈何弗敬(此下皆告成王之辭託周公違之/王也曷何也其語辭商受嗣天位)
(為元子矣元子不可改而天改之大國未易亡而天亡/之皇天上帝其命之不可恃如此今王受命固有無窮)
(之美然亦有無窮之憂於是歎息言王曷其奈何弗敬/乎蓋深言不可以弗敬也又案此篇專主敬言敬則誠)
(實無妄視聽言動一循乎理好惡用捨不違乎天與天/同徳固能受天明命也人君保有天命其有要於此哉)
(伊尹亦言皇天無親克敬惟親/敬則天與我一矣尚何踈之有)輯録(比數句者一篇之/大旨也元子者天)
(之元子/也書説)纂註(新安胡氏曰下文以至終篇不過反覆敷/演此數句之意耳  吕氏曰人君代天作)
(子是為天之長子子真氏曰大明詩云天位殷適使不/挾四方亦改厥元  大國殷命之意  新安陳氏曰此)
(元子字當與下文元子哉對觀元子天之元子即大君/者吾父母宗子之意此元子謂殷紂後元子謂成王天)
(命靡常人君所以保天命惟有敬耳昔殷元子嘗受天/命矣天竟改其命而王受之固有無窮之美然今日之)
(受安知不為他日之改是亦有無窮之憂也何可以不/敬哉此一節始曰嗚呼末又曰嗚呼元老大臣拳拳忠)
(愛嗟歎以深警上心/不能自己之至情也)天既遐終大邦殷之命兹殷多先
哲王在天越厥後王後民兹服厥命厥終智藏瘝在夫
知保抱攜持厥婦子以哀籲天徂厥亡出執嗚呼天亦
哀于四方民其眷命用懋王其疾敬徳(後王後民指受/也此章語多難)
(解大意謂天既欲遠絶大邦殷之命矣而此殷先哲王/其精爽在天冝若可恃者而商紂受命卒致賢智者退)
(藏病民者在位民困虐政保抱攜持其妻子哀號呼天/徃而逃亡者出見拘執無地自容故天亦哀民而眷命)
(用歸於勉徳者天命不常如/此今王其可不疾敬徳乎)纂註(孔氏曰殷多先哲王/精神在天不能救者)
(以紂不行敬故下漢上朱氏曰人之死各返其根體魄/陰也故降而在  魂氣陽也故升而在上則無不之矣)
(衆人物欲蔽之故魂㪚而氣不能升惟聖人清明在躬/志義如神故其死也精神在天與天為一  葉氏曰智)
(藏瘝在言至紂而愚其智則藏而獨病民之心存也籲/和也祈和於天也  唐孔氏曰夫猶人也言人人皆然)
(新安胡氏曰當如𫝊所謂故夫致死焉之夫袁氏曰疾/敬徳者更無等待遲疑只今便下手新安陳氏曰祖宗)
(之不可憑藉如此言外之意蓋謂成王今日安可盡恃/太王王季文武也此章言天命不可恃祖宗不可恃惟)
(敬徳庶可凝固天命而迓續祖徳爾敬徳而言疾最有/力蓋人心操則存舍則亡必𦂳着精神汲汲用工則莊)
(敬日强而能敬苟悠悠玩怠則安肆日偷而不能敬矣/後又言肆惟王其疾敬徳一篇綱領在敬字而敬之工)
(夫又在/疾字)相古先民有夏天迪從子保面稽天若今時旣
墜厥命今相有殷天迪格保面稽天若今時既墜厥命
(從子保者從其子而保之謂禹傳之子也面郷也視古/先民有夏天固啟迪之又從其子而保佑之禹亦面考)
(天心敬順無違冝若可為後世慿藉者今時已墜厥命/矣今視有殷天固啟迪之又使其格正夏命而保佑之)
(湯亦面考天心敬順無違冝亦可為後世慿藉者今/時已墜厥命矣以此知天命誠不可恃以為安也)輯
録(此一節間有不/可曉處書說)纂註(林氏曰格與惟帝降格于夏之/格同天啟迪之又降格而保佑)
(之降格謂下臨之也新安陳氏曰從其子而保之即孟/子天與子則與子之意開萬世𫝊子之端自禹始故於)
(夏言從子保而於商只言格保蒙上文也兩面稽天若/即對越在天之意此一節蓋謂天與祖宗皆不可恃也)
今沖子嗣則無遺夀耇曰其稽我古人之徳矧曰其有
能稽謀自天(稽考矧況也幼沖之主於老成之臣尤易/踈逺故召公言今王以童子嗣位不可遺)
(棄老成言其能稽古人之徳是固不可遺也況言其能/稽謀自天是尤不可遺也稽古人之徳則於事有所證)
(稽謀自天則於理無所遺無遺夀耇蓋/君天下者之要務故召公特首言之)輯録(已陳夏商/敬徳墜命)
(之所由又戒/王也書説)嗚呼有王雖小元子哉其丕能諴于小民
今休王不敢後用顧畏于民碞(召公歎息言王雖幼沖/乃天之元子哉謂其年)
(雖小其任則大也其者期之辭也諴和碞險也王其大/能諴和小民為今之休美乎小民雖至徴而至為可畏)
(王當不敢緩於敬徳用/顧畏于民之碞險可也)纂註(蘇氏曰民猶水也水能載/舟亦能覆舟物無險於民)
(者矣新安陳氏曰諴于小民而今休矣猶欲王汲汲於/畏民碞者蓋民之碞險可畏常伏于大和盛美之中恃)
(其已和且美而不回顧却慮以畏之則福兮禍所/伏矣此所以為險也是以荘生曰人心險於山川)王來
紹上帝自服于土中旦曰其作大邑其自時配皇天毖
祀于上下其自時中乂王厥有成命治民今休(洛邑天/地之中)
(故謂之土中王來洛邑繼天出治當自服行於土中是/時洛邑告成成王始政故召公以自服土中為言又舉)
(周公嘗言作此大邑自是可以對越上天可以饗荅神/祇自是可以宅中圖治成命者天之成命也成王而能)
(紹上帝服土中則庶幾天有成命治民今即休美矣王/氏曰成王欲宅洛邑者以天事言則日東景朝多陽日)
(西景夕多隂日南景短多暑日北景長多寒洛天地之/中風雨之所會隂陽之所和也以人事言則四方朝聘)
(貢賦道里均焉/故謂之土中)輯録(言王來居洛邑繼天為治服事也/土中洛邑為天下中也林氏以此)
(句王來為王亦至洛邑之驗恐未必然但王命來此定/邑耳  稱周公言當作太邑而自此以祀上帝以及慎)
(祀上下神祗又自此居中以為冶則是王受天成/命以治民矣盖召公述周公宅洛之意竝書説)纂註
(陳氏大猷曰君前臣名故稱旦曰又舉周公之言以告/謂今作大邑其自是而配天使仰無愧於天自是而毖)
(祀上下使幽無愧於鬼神自是而宅中為治使俯無愧/於民王其有成命而治民今休可也周公所期如此之)
(重王可不思所以稱之新安陳氏曰作洛之事召公任/之而未嘗明言之至此方言服于土中而舉周公之言)
(以見作洛所以配上帝奉祭祀成治功凝天命其重如/此蓋下文將自進其敬徳祈天之忠言所以先引周公)
(期望之語以/開其端也)王先服殷御事比介于我有周御事節性
惟日其邁(言治人當先服乎臣也王先服殷之御事以/親近副貳我周之御事使其漸染陶成相觀)
(為善以節其驕滛之性/則日進於善而不已矣)王敬作所不可不敬徳(言化臣/必謹乎)
(身也所處所也猶所其無逸之所王能以敬為所則動/静語黙出入起居無徃而不居敬矣不可不敬徳者甚)
(言徳之不/可不敬也)輯録(王敬作所不可不敬徳只是一句直夫/召誥玩其初説許多言語艱深難曉却)
(𦂳要處只是惟王不/可不敬徳而已人傑)纂註(林氏曰周遷殷頑民于洛蓋/與洛之舊民雜居其善惡之)
(習不同非有以和一之不能相安以處故必有以服殷/御事使之親比介助於周之御事然後可蓋周御事習)
(於教令無事於服之故以服殷御事為先也然服殷御以/事在節其性而已蓋人性無不善殷人特化紂之惡是)
(不義之習遂與性成而忘反耳上之人有以節之使日/進於善則與周人亦何異哉然欲節民之性又在王之)
(所化故王又當以敬為其所不可不敬之徳以率之非/政刑所及也或曰服亦事也猶任也任殷人為御事使)
(之佐我周之御事蓋欲其共事相習以成善且使上下/通情易以行化然後有以節其性而日進於善王則惟)
(作所不可不敬徳以率之而已陳氏大猷曰既以周臣/率之使之相觀而善又以身率之使之下觀而化也新)
(安胡氏曰王敬作所不可不敬徳朱子本孔氏只作一/句説蔡氏以所字為句作兩句説真氏乚記以蔡説為)
(長然蔡説自吕氏來傷無考耳新安陳氏曰殷人漸/於舊染而其性流今欲節之而使其性復亦惟化之)
(以敬徳爾敬者一身之主宰性即心所具之理也敬則/此心収斂於天理之中而性可節不敬則此心放縱於)
(人欲之偽而性日流日其邁即上達反天理而日進乎/髙明之意也然王豈為化商而始勉强於敬哉特自敬)
(為我所不可不敬之徳而已謂之不可不敬葢敬人心/所當然而不可不然者非有所勉强而然如飢食渴飲)
(之常無所為而為者也能如是/則敬盡於此而人化於彼矣)我不可不監于有夏亦
不可不監于有殷我不敢知曰有夏服天命惟有厯年
我不敢知曰不其延惟不敬厥徳乃早墜厥命我不敢
知曰有殷受天命惟有厯年我不敢知曰不其延惟不
敬厥徳乃早墜厥命(夏商歴年長短所不敢知我所知/者惟不敬厥徳即墜其命也與上)
(章相古先民之意相為出入但上章主言天/眷之不足恃此則直言不敬徳則墜厥命爾)纂註(林氏/曰古)
(人於天命不以為必有不以為必無故召公於厯年不/其延㫮不敢知者疑之也至於敬徳則有厯年不敬徳)
(則墜厥命蓋/無可疑者)今王嗣受厥命我亦惟兹二國命嗣若功
王乃初服(今王繼受天命我謂亦惟此夏商之命當嗣/其有功者謂繼其能敬徳而厯年者也況王)
(乃新邑初政服/行敎化之始乎)纂註(陳氏大猷曰此章言尤懇切可新/安陳氏曰王乃初服者善始  以)
(占終法二國之敬徳而厯年尤當謹之初服也此句蔡/吕以屬上章孔朱眞陳以冠下章使與初生初服宅新)
(邑為一套語亦通但此句實結上生下/若生子一段議論實因此句而申明之)嗚呼若生子罔
不在厥初生自貽哲命今天其命哲命吉凶命厯年知
今我初服(歎息言王之初服若生子無不在於初生習/為善則善矣自貽其哲命為政之道亦猶是)
(也今天其命王以哲乎命以吉凶乎命以厯年乎皆不/可知所可知者今我初服如何爾初服而敬徳則亦自)
(貽哲命而吉/與厯年矣)宅新邑肆惟王其疾敬徳王其徳之用祈
天永命(宅新邑所謂初服也王其疾敬徳容可/緩乎王其徳之用而祈天以厯年也)輯録(王/之)
(初服不可不謹其習猶子之初生不可不慎其初所敎/葢習於上則智習於下則愚矣故今天命正在初服之)
(時敬徳則哲則吉則厯年不敬則愚則凶則短折也敬/天無一物之不體已知我初服宅洛矣王其可不疾)
(徳哉所以求天永命者只在徳而已矣竝書説命王乃/初服至命厯年為一節知今我初服至析天永  為一)
(節/)纂註(陳氏曰自貽哲命命在我也天其命哲命在天/也  吕氏曰人自初生而保養乃可以全其善)
(哲命者人心所有之明哲非自外來也者林氏曰天以/正性命人初無智愚之别所以有智愚  於己取之而)
(已下愚為自暴自棄則上智豈非自貽乎林葉氏曰哲/命以哲為天所命也  新安胡氏曰案吕  皆以哲命)
(為性命之命然哲命之哲不應遽有性命眷命之分當/以葉氏之説為正  眞氏曰天命至公不可以求而得)
(也曰祈者蓋一於用徳乃不祈之祈也知吕氏曰祈水/命無他術惟敬徳為可耳曰祈者欲王  天命之未定)
(也則新安陳氏曰明哲之性與生俱生初生之時習於/善  明可作哲習於惡則靡哲不愚哲則為天所命愚)
(則天不命焉是自貽哲命如所謂自求多福此所謂無/不在其初生時自貽哲命者王之初服亦猶是也此一)
(節發明王乃初服之意蓋今日作邑而自服土中乃所/謂初服是又中天下定四海之一初也天之命吉凶判)
(於此王之能敬徳祈永命與不能亦判於此召公所以/欲王乗此一初之機而疾敬徳也疾敬徳則能用徳疾)
(云者欲其乗此機而速勉之有今罔後之謂也肆惟王/其疾敬徳葢申前王其疾敬徳之語而致重複懇切之)
(意/云)其惟王勿以小民淫用非彞亦敢殄戮用乂民若有
功(刑者徳之反疾於敬徳則當緩於用刑勿以小民過/用非法之故亦敢於殄戮用治之也惟順導民則可)
(有功民猶水也水泛濫横流失其性矣然壅/而遏之則害愈甚惟順而導之則可以成功)其惟王位
在徳元小民乃惟刑用于天下越王顯(元首也居天下/之上必有首天)
(下之徳王位在徳元則小民皆儀/刑用徳于下於王之徳益以顯矣)輯録(書説其惟王勿/以小民至越王)
(顯為/一節)纂註(蘇氏曰商俗靡靡其過用非常也久矣召公/戒王勿以小民過用非常之故亦敢於法外)
(殄戮以治之葢民之有過罪實在我及其有功則王亦/有徳何也王之位民徳之先倡也如此則法行於天下)
(而王亦顯矣不陳氏大猷曰順夏商之有功者猶上言/嗣若功王位  在於土地人民惟在徳元而已徳元亦)
(猶乾元坤元之始生萬物者也損吕氏曰以小民淫用/非彞而敢於殄戮忿疾一生則  君徳矣人君之徳止)
(於好生元者善之長君以徳元覆冐天下安可以小民/淫用遂損君徳  新安胡氏曰至此則非彞之小民化)
(為用徳之小民正所謂若順導之而/有功者王奚以尚刑不尚徳為哉)上下勤恤其曰我
受天命丕若有夏厯年式勿替有殷厯年欲王以小民
受天永命(其亦期之辭也君臣勤勞期曰我受天命大/如有夏厯年用勿替有殷厯年欲兼夏殷)
(年之永也召公又繼以欲王以小民受天永命蓋以小/民者勤恤之實受天永命者  年之實也蘇氏曰君臣)
(一心以勤恤民庶幾王受命厯/年如夏商且以民心為天命也)輯録(以小民如以某/師之以書説)纂
註(林氏曰王能敬徳于上而小民儀刑于下則天永命/之矣所謂用小民以受天永命也  吕氏曰召公拳)
(拳言小民者國之根本全在小民其興其亡不在大族/不在諸候止在小民之身  真氏曰前言王其徳之用)
(祈天永命此言欲王以小民受天永命蓋永命之道無/他惟修徳與愛民而已命在天於小民何與蓋天無心)
(以民為心耳一篇之中言敬者凡七八曰曷其奈何弗/敬曰王敬作所曰不可不敬徳曰王其疾敬徳兩言惟)
(不敬厥徳乃早墜厥命曰肆惟王其疾敬徳言之諄望/之切老臣事少主惓惓之心也異時成王為守文令主)
(而周家卜世卜年過於夏商且過其厯然後知/召公之言眞人主之藥石國家之蓍龜也哉)拜手稽
首曰予小臣敢以王之讎民百君子越友民保受王威
命明徳王末有成命王亦顯我非敢勤惟恭奉幣用供
王能祈天永命(讎民殷之頑民與三監叛者百君子殷/之御事庶士也友民周之友順民也保)
(者保而不失受者受而無拒威命明徳者徳威徳明也/末終也召公於篇終致敬言予小臣敢以殷周臣民保)
(受王威命明徳王當終有天之成命以顯於後世我非/敢以此為勤惟恭奉幣帛用供王能祈天永命而已蓋)
(奉幣之禮臣職之所當恭而祈天之實則在王之所自/盡也又案恭奉幣意即上文取幣以錫周公而旅王者)
(蓋當時成王將舉新邑之/祀故召公奉以助祭云)纂註(林氏曰讎民百君子猶/頑民而謂之多士也)
(蘇氏曰百君子殷周之賢士大夫與薛氏曰先讎民後/友民者作洛以鎮靜商人為先也  前言先服殷御事)
(同意有陳氏經曰保受王之威徳奉行之此臣之職也/王既  成命當求所以永命成命在今日永命在子孫)
(保受王之威徳者臣下之所能至於祈天永命則非人/臣之所能在人君疾敬徳以祈天命我非敢勤者召公)
(不敢自以治洛為功勞也至此則責堂於王之身者甚/重恐成王專倚恃臣下也我但能恭奉幣以供王慶王)
(之能祈天永命而已則祈天永命在王而不在召公关/  陳氏大猷曰篇終復總始末之要以告王敢以讎民)
(等保受威命明徳者因庶殷候甸和會作洛而言敢以/者自任之辭如命候甸庶殷即王之威命宅洛圖治即)
(王之明徳和會丕作即保受也王末有成命與上王厥/有成命相應王亦顯與上越王顯相應然我非敢自以)
(為功勤慮王以為人心己從天命已定而自足也惟恭/奉幣指前取幣旅王而言供王能祈天永命將以致慶)
(而已期望不已之意可謂婉而篤矣記曰頌而無諂諫/而無驕召公以之  新安陳氏曰所謂能祈天永命不)
(遏上文敬徳愛小民之事敬徳愛小民即祈天永/命之能也上文已盡之故於篇終特以能字該之)
　　　洛誥(洛邑既定周公遣使告卜史氏錄之以為/洛誥又幷記其君臣荅問及成王命周公)
　　　(留治洛之事今文古文皆有辭案周公拜手稽/首以下周公授使者告卜之  也王拜手稽首)
　　　(以下成王授使者復公之辭也王肈稱殷禮以/下周公敎成王宅洛之事也公明保予沖子以)
　　　(下成王命公留後治洛之事也王命予來以下/周公許成王留洛君臣各盡其責難之辭也伻)
　　　(來以下成王鍚命毖殷命寧之事也戊辰以下/史又記其祭祀冊誥等事及周公居洛嵗月久)
　　　(近以附之以見周公作洛之始終而成王/舉祀發政之後即歸于周而未嘗都洛也)輯録
　　　(因讀尚書先生曰其間錯誤解不得處煞多昔/吕伯恭解書因問之云尚書還有解不通處荅)
　　　(曰無有因舉洛誥問之云據成王只使周公徃營/洛故伻來獻圖及卜成王未嘗一日居洛後面)
　　　(如何却與周公有許多荅對又云王在新邑此/如何解伯恭遂無以荅後得書云誠有解不得)
　　　(處雉洛誥之文冇不可曉者其後乃言王在新/邑而其前已屢有荅問之辭矣荅潘子善)
　　　纂註(葉氏曰此篇當與召誥參㸔蓋非一時之/言史取周公得卜至遣使告卜相與徃來)
　　　(告戒本末序次之以示後世也知王氏曰此誥/有不可知者當闕之而釋其可  者  新安陳)
　　　(氏曰此篇大可疑者惟有公告王宅洛行祀出/命之辭而不載王至洛之事與其日月觀十二)
　　　(月在洛祭告命周公留治洛之事尚謹書之則/自三月後至十二月前此數月中至洛之大事)
　　　(其當書也必矣又此篇首章九句脱簡在康誥/之首則首至洛之事其脱簡又可想矣且孺子)
　　　(其朋及汝惟沖子惟終等處聲牙難通又王曰/公功棐迪篤之下無周公荅辭而即又繼以王)
　　　(曰豈非此等處有脱簡/錯簡邪姑從諸説可也)
周公拜手稽首曰朕復子明辟(此下周公授使者告卜/之辭也拜手稽首者史)
(記周公遣使之禮也復如逆復之復成王命周公徃營/成周周公得卜復命于王也謂成王為子者親之也謂)
(成王為明辟者尊之也周公相成王尊則君親則兄之/子也明辟者明君之謂先儒謂成王㓜周公代王為辟)
(至是反政成王故曰復子明辟夫有失然後有復武王/崩成王立未嘗一日不居君位何復之有哉蔡仲之命)
(言周公位冡宰正百工則周公以冡宰緫百工而已豈/不彰彰明甚矣乎王莽居攝幾傾漢鼎皆儒者有以啟)
(之是不可以不辨魄蘇氏曰此下有脱簡在康/誥自惟三月哉生  至洪大誥治四十八字)纂註(孔/氏)
(曰周公言我復還明君之政于子子成王年二十成人/故必歸政而退老  王氏曰云云朱子采之集解竝見)
(蔡𫝊復程子曰猶言告嗣天子王矣辟葉氏曰復如孟/子有  于王之復自孔氏以復子明  謂周公攝而歸)
(政之辭古今儒者從之不敢易獨王氏以為不然世或/未之信焉以予考之周公踐天子位以治天下初無經)
(見獨明堂位云爾明堂位非出吾夫子也蓋武王崩周/公以冡宰攝政此禮之常攝者攝其事非攝其位世見)
(周公在喪之攝不知其非以成王㓜而攝故至卜洛猶/有歸政之言則王氏之言為有證  葵初王氏曰篇末)
(七年之説陳氏引記禮為證固也然踐天子位又不可/不闕  新安陳氏曰案王莽廢漢孺子嬰為安定公執)
(其手流涕曰昔周公攝位終得復子明辟今予獨迫皇/天威命不得如意蓋因孔氏釋經之誤莽遂借此以文)
(其/姦)王如弗敢及天基命定命予乃𦙍保大相東土其基
作民明辟(凡有造基之而後成成之而後定基命所以/成始也定命所以成終也言成王㓜沖退託)
(如不敢及知天之基命定命予乃繼太保而徃大相洛/邑其庶幾為王始作民明辟之地也洛邑在鎬京東故)
(曰東/土)輯録(周公不欲斥言王㓜不能故言王若不敢及躬/天之初命定命則不得不嗣攝政事保佑王)
(而相此洛邑以為王當於此/初作民主也書説參用乙記)纂註(王氏炎曰承天命以/作新邑是謂基命都)
(邑既成久安長治是謂定命保葵初王氏曰語/錄釋𦙍保不若𫝊順正與太  先周公相宅合)予惟乙
卯朝至于洛師我卜河朔黎水我乃卜㵎水東瀍水西
惟洛食我又卜瀍水東亦惟洛食伻來以圖及獻卜(乙/卯)
(即召誥之乙卯也洛師猶言京師也河朔黎水河北黎/水交流之内也澗水東瀍水西王城也朝會之地瀍水)
(東下都也處商民之地王城在澗瀍之閒下都在瀍水/之外其地皆近洛水故兩云惟洛食也食者史先定墨)
(而灼龜之兆正食其墨也伻使也圖/洛之地圖也獻卜獻其卜之兆辭也)纂註(蘇氏曰黎水/今黎陽也)
(吕氏曰卜都之意主於商民先卜河朔黎水者固其所/安也意在近地者商民之心意在地中者周公之心竝)
(列二説以聼於天而已卜黎於先者先人後己之心也/黎既不吉改卜洛邑龜乃協從蓋周公之心即天心也)
(無間故無違也澗史氏漸曰世或謂周公三卜而後洛/初於黎水再於  東瀍西又於瀍東皆不若洛之吉豈)
(知澗瀍之東西即洛之中也澗水之東即洛之偏也同/名為洛而王城頑民之居不同非洛自為洛㵎瀍自為)
(㵎瀍洛邑居天下之中伊洛瀍㵎實周流於其間天子/南嚮則潤水在洛之右瀍水在洛之左周公於澗瀍之)
(中龜兆告吉遂營王城以建王宫定郊社宗廟是為郊/鄏之地今之河南是也又循之左越瀍水之東龜復告)
(吉遂營下都名曰成周又曰東郊以居殷/民今之洛陽是也二城相距蓋十有八里)王拜手稽首
曰公不敢不敬天之休來相宅其作周匹休公既定宅
伻來來視予卜休恒吉我二人共貞公其以予萬億年
敬天之休拜手稽首誨言(此王授使者復公之辭也王/拜手稽首者成王尊異周公)
(而重其禮也匹配也公不敢不敬天之休命來相宅為/周匹休之地言卜洛以配周命於無窮也視示也示我)
(以卜之休美而常吉者也二人成王周公也貞猶當也/十萬曰億言周公宅洛規模宏遠以我萬億年敬天休)
(命故又拜手稽首以/謝周公告卜之誨言)輯録(拜受公言猶禹之/拜昌言也書説)纂註(吕氏/曰營)
(洛實配宗周其作我周匹休之地匹者對宗周之辭我與/公其共貞固守此基業乎以予者使之之辭倚之者甚)
(重而望之者甚長也曰或曰王不在洛言來者順公所/在而言  王氏十朋  詩之作豐伊匹與此匹休同意)
(此夏氏曰貞如厥賦貞之貞謂相當也王欲與公共當/  吉祥  葉氏曰凡卜有貞其吉凶者太卜言□大遷)
(大師則貞龜二人皆知其吉㫁而以示天下也以王氏/曰言宅洛之事定矣公當以予永逺敬天之休  承此)
(休常吉之卜也漢新安胡氏曰視與/示同古字通用  書凡示字例作視)周公曰王肇稱殷
禮祀于新邑咸秩無文(此下周公告成王宅洛之事也/殷盛也與五年再殷祭之殷同)
(秩序也無文祀典不載也言王始舉盛禮祀于洛邑皆/序其所當祭者雖祀典不載而義當祀者亦序而祭之)
(也吕氏曰定都之初肈舉盛禮大饗羣祀雖祀典不載/者咸秩序而祭之有告焉有執焉有祈焉始建新都昭)
(假上下告成事也雨𤾉時若大役以成報神賜也自今/以始永奠中土祈鴻休也後世不知祭祀之義鬼神之)
(徳觀周公首以祀于新邑為言若濶於事情者抑不知/人主臨鎮新都之始齊祓一心對越天地達此精明之)
(徳放諸四海無所不準而助祭諸候下逮胞翟之賤亦/皆有孚顒若収其放而合其離蓋格君心萃天下之道)
(莫要於此冝周/公以為首務也)輯録(自此以下漸不可曉蓋不知是何/時所言𫝊疏以為王與公俱在洛)
(對問之言葉氏以為王得卜而至洛既祭復歸鎬因留/周公君守而周公有此言皆不可考然葉氏説後數章)
(貫穿今從/之書説)纂註(復齋董氏曰易曰歸薦之上帝禮有殷/祭殷奠皆取殷盛之義  新安陳氏曰)
(王氏謂此殷禮疑即篇末十二月戊辰之祭史述其語/於前而記其事於後也竊意十二月之祭不過以周公)
(畱治洛之事就冬烝以告文武耳此曰殷禮曰秩無文/乃非常盛禮豈十二月之祀足以當之三月後以至十)
(一月王必當親至洛行大祀禮今脱去矣自此下至無/逺用戾乃洛邑既成公自洛歸鎬告王以宅洛所當行)
(之事及欲退老之辭也肈稱殷禮以下乃周公至鎬請/王徃新邑舉祀禮及朝諸候證之召誥公至洛定宅後)
(當還鎬京觀召公取諸侯之幣錫公由公以達王則可/見矣孺子其朋以下必冇訛誤脱簡漏却王祀新邑必)
(在此處/無疑也)予齊百工伻從王于周予惟曰庶有事(周公言/于整齊)
(百官使從成王于周謂將適洛時也予惟謂之曰庶幾/其有所事乎公但微示其意以待成王自敎詔之也)
輯録(此本其攝政時言也齊百工謂百官緫已以聼也/周謂宗周也言我所緫百官因使之從王于周而)
(我則未敢歸周恐新/邑之冇事也書説)纂註(夏氏曰王祭于新邑我則整/齊百官使從王徃新邑惟謂)
(百官言汝從王而徃庶幾必冇事於周欲禮樂自天子/出也  新安陳氏曰周公言我今整齊共營洛之百官)
(使從王于宗周我惟謂之曰王庶幾將適新邑而有事/乎國之大事在祀與戎故古人於祭祀皆曰有事公但)
(微示王將行祀事於洛之意於/百官以待王之自敎詔之也)今王即命曰記功宗以
功作元祀惟命曰汝受命篤弼(功宗功之尊顯者祭法/曰聖王之制祭祀也法)
(施於民則祀之以死勤事則祀之以勞定國則祀之能/禦大災則祀之能捍大患則祀之蓋功臣皆祭於大烝)
(而勲勞之最尊顯者則為之冠故謂之元祀周公敎成/王即命曰記功之尊顯者以功作元祀矣又惟命之曰)
(汝功臣受此褒賞之命當益厚輔王室蓋作元祀既/以慰荅功臣而又勉其左右王室益圖久大之業也)丕
視功載乃汝其悉自敎工(丕大視示也功載者記功之/載籍也大視功載而無不公)
(則百工效之亦皆公也大視功載而或出於私則百工/效之亦皆私也其公其私悉自汝敎之所謂乃汝其悉)
(自敎工也上章告以褒賞功/臣故戒其大視功載者如此)輯録(今王乃命曰我嘗記/人之功而尊之又以)
(此功因新邑殷祀而告之神明矣王氏曰記功蓋若紀/于太常藏在盟府之類王言成王又命我曰汝周公受)
(先王之命而厚輔我大視功載則可見矣凡我所自敎/之功方我之朋猶言大史友内史友友郭冢君也功載)
(記功之書也王似欲留百工於洛以聽周公命成王與/周公言未嘗汝之此周公述王言故變公稱汝也書説)
(今王即命曰至元祀為一節/惟命曰至孺子其朋為一節)纂註(吕氏曰洛邑既成周/業既定論創業之勲)
(不可後也功臣之冠天下觀瞻鎮服羣下實繫此舉論/功莫先於宗言宗則凡功臣可得而推矣報功莫重於)
(祀言祀則凡慶賞可得而推矣陳吴氏曰己死者祀之/其生者則載以旌賞之  新安  氏曰公因告王今當)
(即出命曰新邑之祀將記録創業功臣之宗勲勞最顯/者以其功列之大祀使與享矣又當專命羣臣曰汝之)
(受命而能厚輔王室者亦將大視其功而紀載之於冊/書以功作元祀者所以報功臣於既徃丕視功載者所)
(以勵功臣於方來載之今日又當祀之後日也公又謂/王言上即命惟命二説乃汝其悉自敎詔於百工其機)
(雖自公𤼵之其敎/當自王出之也)孺子其朋孺子其朋其徃無若火始
燄燄厥攸灼叙弗其絶(孺子稚子也朋比也上文百工/之視效如此則論功行賞孺子)
(其可少徇比黨之私乎孺子其少徇比黨之私則自是/而徃有若火然始雖燄燄尚微而其灼爍將次第延爇)
(不可得而撲滅矣言論功行賞徇私之害其初甚徴/其終至於不可遏絶所以嚴其辭而禁之於未然也)輯
録(周公言既如此則孺子往矣但汝所朋不可不慎燄/火始然尚微而方進之貌灼焚也叙次第也書説一)
(孺子其朋/其徃起)纂註(林氏曰如漢之朋黨始於甘陵南北部/唐之朋黨始於牛李其終縉紳稔禍海)
(内塗炭是也句新安陳氏曰自此以下必脱誤所當闕/疑如二孺子  及灼叙語皆不可曉與上下文亦不相)
(貫姑存/舊説)厥若彞及撫事如予惟以在周工往新邑伻嚮
即有僚明作有功惇大成裕汝永有辭(其順常道及撫/國事常如我為)
(政之時惟用見在周官勿參以私人往新邑使百工知/上意嚮各就有僚明白奮揚而赴功惇厚博大以裕俗)
(則王之休聞亦永/有辭于後世矣)輯録(戒成王歸宗周其所順之常道/及撫臨衆事皆當如我所行也)
(在周百工皆我所緫齊者習於事當惟用此人慎終之道/當如此也一言我今往新邑既使嚮就其有僚矣明作有)
(功之事務為惇大之道以成寛裕之政則汝亦長有寛裕/之辭於後世矣言往者如云來相宅順王所在而言趨事)
(赴功常失之急薄故又言惇大成裕以救其失書説節/厥若彝至在用工為一節往新邑至汝永有辭為一)纂
註(吕氏曰漢文近於惇大成裕而無所謂明作有功漢宣/近於明作有功而無所謂惇大成裕  新安陳氏曰厥)
(若彞及撫事如予伻嚮即有僚亦不可曉惟以在周工/往新邑乃是欲王以從王于周之百工往之新邑也此)
(八字却/有照應)公曰已汝惟沖子惟終(周之王業文武始之成/王當終之也此上詳於)
(記功敎工内治之事此下則/統御諸侯敎養萬民之道也)輯録(周公言已矣乎汝成/王惟沖子當惟其終)
(猶伊尹言慎/厥終也書説)汝其敬識百辟享亦識其有不享享多
儀儀不及物惟曰不享惟不役志于享凡民惟曰不享
惟事其爽侮(此御諸侯之道也百辟諸侯也享朝享也/儀禮物幣也諸侯享上有誠有偽惟人君)
(克敬者能議之識其誠於享者亦識其不誠於享者享/不在幣而在於禮幣有餘而禮不足亦所謂不享也諸)
(侯惟不用志於享則國人化之亦皆謂上不必享矣舉/國無享上之誠則政事安得不至於差爽僭侮隳王度)
(而為叛亂哉人君可不以敬/存心辨之於早察之於微乎)輯録(享朝而以幣享王誠/以奉上之辭幣有餘)
(而禮不及者往往有輕上之心以為可以幣交也曰吾/幣足矣何以禮為如是者猶不享也云云如是則是成)
(王實啟此亂而遺周公以憂勤不暇/也書説詳見蔡傳  至不暇為一節)纂註(蘇氏曰小人/賄以悦人必)
(簡於禮公戒王責諸侯以禮不以幣恐其役志乎物而/不役志乎禮則諸侯慢而王室輕矣此治亂之本故公)
(特言之春秋𫝊曰晋趙文子為政薄諸侯之幣而重其/禮晋穆叔曰自今以徃兵其少弭矣夫以列國之卿輕)
(幣重禮猶足以弭兵王而賄其致冦也必矣唐之衰君/相皆可以賄取方鎭爭貢羡餘行苞苴而天子始失其)
(政以至於亡周公之戒至矣取新安胡氏曰此因將往/新邑朝諸侯而言亦因召公  諸侯之幣旅王而言也)
乃惟孺子頒朕不暇聽朕敎汝于棐民彞汝乃是不蘉
乃時惟不永哉篤叙乃正父罔不若予不敢廢乃命汝
往敬哉兹予其明農哉彼裕我民無遠用戾(此敎養萬/民之道也)
(頒朕不暇未詳或曰成王當頒布我汲汲不暇者聽我/敎汝所以輔民常性之道汝於是而不勉焉則民彞泯)
(亂而非所以長久之道矣正父武王也猶今稱先正云/者篤者篤厚而不忘叙者先後之不紊言篤叙武王之)
(道無不如我則人不敢廢汝之命矣吕氏曰武王没周/公如武王故天下不廢周公之命周公去成王如周公)
(則天下不廢成王之命戾至也王往洛邑其敬之哉我/其退休田野惟明農事益公有歸老之志矣彼謂洛邑)
(也王於洛邑和裕其民/則民將無逺不至焉)輯録(周公戒成王使聽我敎汝/以輔民常性之道若汝不)
(勉則不能永保天命也然則所以輔民常性者惟在乎/勉而已一説乃惟孺子頒朕不暇連此叚言成王不聽)
(我言是分我以不暇也廢篤叙汝武王之所行無不如/予之所以厚叙者我不  汝自敎工之命汝往歸宗周)
(汝其敬叙武王之事而我畱於此修后稷先公之業明/農事以教民亦王業艱難之意也我民裕矣則彼殷民)
(以敎民為裕亦無有逺而不至者書説節/聼朕至永哉為一節篤叙至用戾為一)纂註(息齋余/氏曰說)
(命先正訓為先世長官之臣此指武王而引先正為比/何也或曰武王撥亂反正故稱為正父  新安陳氏曰)
(此一節除汝往敬哉兹予其明農哉二句外皆不可曉/皆當闕之味此二句可見公時在鎬欲王往新邑而已)
(將退老也此章之下當必有公從王/至新邑舉祀發命之事而今闕矣)王若曰公明保予
沖子公稱丕顯徳以予小子揚文武烈奉荅天命和恒
四方民居師(此下成王荅周公及畱公也大抵與上章/參錯相應明顯明之也保保佑之也稱舉)
(也和者使不乖也恒者使可久也居師者宅其衆也言/周公明保成王舉大明徳使其上之不忝於文武仰不)
(愧天俯不/怍人也)輯録(居師營洛邑定/民居也書説)纂註(新安胡氏曰此王/既至洛舉祀後與)
(公言將畱公治洛先叙述/公之功徳以慰藉之也)惇宗將禮稱秩元祀咸秩無
文(宗功宗之宗也下/文宗禮同將大也)纂註(孔氏曰厚尊大禮舉秩大祀/  蘇氏曰惇宗厚族也將禮)
(秉禮也言此數事皆頼公之功而成也宗陳氏大猷曰/禮者人所宗而尊者故伯夷典禮曰秩  春官典禮曰)
(宗伯惇厚人所宗而將秉其禮也下文未定于宗禮亦/謂制作未定所以言未定人所宗尊之禮也  新安陳)
(氏曰此葢王述已行之事之辭即荅公所/謂王肇稱殷禮祀于新邑咸秩無文也)惟公徳明光
于上下勤施于四方旁作穆穆迓衡不迷文武勤敎予
沖子夙夜毖祀(旁無方所也因上下四方為言穆穆和/敬也迓迎也言周公之徳昭著于上下)
(勤施于四方旁作穆穆以迎治平不迷失文武所勤之/敎于天下公之徳敎加于時者如此予沖子夫何為哉)
(惟早夜以謹祭祀而已蓋成王知周公/有退休之志故示其所以畱之之意也)輯録(穆穆和敬/之貌天子)
(之容旁作謂周公輔成已徳以迎迓/太平之治而不迷于先王之敎書説)纂註(陳氏大猷曰/不曰已太平)
(方且和敬以迓之己治猶未治也使以為既平則無亹/亹方進之意盈而不可久矣  蘇氏曰祭則我沖子政)
(則周公成王言我歸宗周毖祀而已略唐孔氏/曰衛獻公云政由寗氏祭則寡人亦  猶是)王曰公
功棐迪篤罔不若時(言周公之功所以輔我啟我者/厚矣當常如是未可以言去也)輯
録(公之功輔導我已厚矣無/不若是以上所稱也書説)王曰公予小子其退即辟
于周命公後(此下成王畱周公治洛也成王言我退即/居于周命公畱後治洛蓋洛邑之作周公)
(本欲成王遷都以宅天下之中而成王之意則未欲捨/鎬京而廢祖宗之舊故於洛邑舉祀發政之後即欲歸)
(居于周而畱周公治洛謂之後者先成王之辭猶後世/畱守畱後之義先儒謂封伯禽以為魯後者非是考之)
(費誓東郊不開乃在周公東征之時則伯禽就國蓋已/久矣下文惟告周公其後其字之義益可見其為周公)
(不為伯/禽也)輯録(上文王曰兩叚周公無荅辭疑有闕文成/王言我當歸即政于宗周而命公畱於洛)
(猶唐節度畱後之意書説先生云史丞相説書亦有好/處如命公後衆説亦皆云命伯禽為周公之後史云成)
(王既歸命周公在後㸔公定予往已/一言便見得是周公旦在後之意卓)纂註(真氏曰案史/記魯世家伯)
(禽即位之後管蔡等反淮夷徐戎亦竝興於是伯禽帥/師伐之於盻遂平徐戎據此則蔡説當矣  新安陳氏)
(曰成王自謂其退即辟于周味退之一字則王時進在/洛邑可知據身在洛邑言故以還歸宗周為退退固王)
(之謙辭亦述往返語勢之當然耳先儒於此皆/忽之故不敢質言此章為王至洛後之辭也)四方迪
亂未定于宗禮亦未克敉公功(宗禮即功宗之禮也亂/治也四方開治公之功)
(也未定功宗之禮故未能敉公功也敉/功者安定其功之謂即下文命寧者也)輯録(迪順也四/方雖已順)
(治猶未定于尊公之禮未/有以撫治公之功書説)迪將其後監我士師工誕保
文武受民亂為四輔(將大也周公居洛啟大其後使我/士師工有所監視大保文武所受)
(於天之民而治為宗周之四輔也漢三輔蓋本諸此今/案先言啟大其後而繼以亂為四輔則命周公畱後於)
(洛明/矣)輯録(周公在後監我百官士也師/也工也四輔猶四鄰書説)纂註(新安陳氏/曰王制曰)
(設四輔及三公四輔左輔右弼前疑後丞也引王制之/四輔解此四輔亦與朱子四鄰之説合王以治為四輔)
(之大臣望公下文公以治為四方之新辟望王君臣交/相期望意相照應蔡氏引漢三輔為比豈成周之時亦)
(有四輔郡如漢京兆馮/翊扶風之可枚舉者乎)王曰公定予往已公功肅將祗
歡公無困哉我惟無斁其康事公勿替刑四方其世享
(定爾雅曰止也成王欲周公止洛而自歸往宗周言周/公之功人皆肅而將之欽而悦之冝鎮撫洛邑以慰懌)
(人心母求去以困我也我惟無厭其安民之事公勿替/所以監我士師工者四方得以世世享公之徳也吴氏)
(曰前漢書兩引公無困哉/皆以哉作我當以我為正)輯録(此王與公決而歸之言/也公定居洛予往歸周)
(已公功敬云云公無困哉言公無以事自因猶漢所謂/閔勞公以官職之事也我則當無厭倦於安國安民之)
(事公但勿廢其所以儀刑四/方者則四方其世享矣書説)纂註(張氏曰公之功如此/猶肅敬以自將謂不)
(驕矜人皆敬之樂之公眞氏曰公功如此而猶以肅自/將以敬自樂可以見  之盛徳  王氏炎曰無困猶無)
(倦謂無倦而欲去勿替其所以示儀刑於我者去一説/世享世世尊享我周無困勿替皆欲公畱而勿  之意)
周公拜手稽首曰王命予來承保乃文祖受命民越乃
光烈考武王𢎞朕恭(此下周公許成王畱等事也來者/來洛邑也承保乃文祖受命民及)
(光烈考武王者荅誕保文武受民之言也責/難於君謂之恭𢎞朕恭者大其責難之義也)輯録(此王/歸後)
(使人來勞周公公/拜受之辭也書説)孺子來相宅其大惇典殷獻民亂為
四方新辟作周恭先曰其自時中又萬邦咸休惟王有
成績(典典章也殷獻民殷之賢者也言當大厚其典章/及殷之獻民蓋文獻者為治之大要也亂治也言)
(成王於新邑致治為四方新主也作周恭先者人君恭/以接下以恭而偈後王也公又言其自是宅中圖治萬)
(邦咸㡳休美則王其有成績矣此/周公以治洛之效望之成王也)纂註(新安胡氏曰孺/子來相宅乃公)
(述王之此行也作周恭先為周家恭敬之王之先以恭/而率先後之為王者也曰者公期望於王之辭其自時)
(中乂其即將/然之辭也)予旦以多子越御事篤前人成烈荅其師
作周孚先考朕昭子刑乃單文祖徳(多子者衆卿大夫/也唐孔氏曰子者)
(有徳之稱大夫皆稱子師衆也周公言我以衆卿大夫/及治事之臣篤厚文武成功以荅天下之衆也孚信也)
(作周孚先者人臣信以事上以信而倡後人也考成也/昭子猶所謂明辟也親之故曰子刑儀刑也單殫也言)
(成我明子儀刑而殫盡文王之徳蓋周公與羣臣篤前/人成烈者所以成成王之刑乃殫文祖徳也此周公以)
(治洛之事/自效也)纂註(吕氏曰於王言恭先於已言孚先考察/也察我告子之言乃盡本於文祖之徳)
(蓋文徳之精微皆在此自加考察可也而新安陳氏曰/作周孚先為周家孚信之臣之先以信  率先後之為)
(臣者也亂為四方新辟當與亂為四輔對觀作周孚先/當與作周恭先對觀益公與王交相期望各盡責任之)
(辭考朕昭子刑即荅前公勿替刑之言此云昭示成王/之儀刑則勿替刑其為勿替示成王以儀刑可見矣蔡)
(氏以昭子為如所謂明辟恐未當/陳氏大猷曰此處上下疑冇闕文)　伻來毖殷乃命寧
予(絶/句)以秬鬯二卣曰明禋拜手稽首休享(此謹毖殷民/而命寧周公)
(也秬黒黍也一稃二米和氣所生鬯鬰金香草也卣中/尊也明潔禋敬也以事神之禮事公也蘇氏曰以黑黍)
(為酒合以鬰鬯所以祼也宗廟之禮莫盛於祼王使人/來戒敕庶殷且以秬鬯二卣綏寧周公曰明禋曰休享)
(者何也事周公如事神明也古者有大賔客以享禮禮/之酒清人渴而不飲肉乾人飢而不食也故享有體薦)
(豈非敬之至者則/其禮如祭也歟)纂註(新安陳氏曰自此至萬年其永/觀朕子懷徳乃王歸鎬後使人)
(來勞周公公因祭文武而全載其祝辭也寧如歸寕父/母之寧曰明禋拜手稽首休享者述王命使之辭曰此)
(明潔以禋祀之酒今拜稽而致休美以享公焉敬之至/者其禮如祭𫝊曰享有體薦一證也記曰君子敬則用)
(祭器又/一證也)予不敢宿則禋于文王武王(宿與顧命三宿之/宿同禋祭名周公)
(不敢受此禮而/祭於文武也)纂註(息齋余氏曰顧命宿訓為進爵孔/氏説也唐孔氏申其義以為進爵)
(於神前今謂予不敢宿與此同殊不可曉意者與上文/𫝊意不相接寧予之訓既從蘇氏則予不敢宿之義只)
(合幷從蘇氏不宿於家之説方為通不然則/既不敢進爵於神前而又曰禋于文武何邪)惠篤叙無
有遘自疾萬年厭于乃徳殷乃引考(此祭之祝辭周公/為成王禱也惠順)
(也篤叙與篤叙乃正父同順篤叙文武之道身其康强/無有遘遇自罹疾害者子孫萬年厭飽乃徳殷人亦永)
(夀考/也)王伻殷乃承叙萬年其永觀朕子懷徳(承聽受也/叙敎條次)
(第也王使殷人承叙萬年其永觀法我孺子而懷其徳/也葢周公雖許成王畱洛然且謂王伻殷者若曰遷洛)
(之民我固任之至於使其承叙萬年則實繫于王也亦/責難之意與召誥末用供王能祈天永命語脉相類)
纂註(新安陳氏曰惠篤叙至朕子懷徳此祝辭全文蔡/氏分為二節似不以末二句為祝辭何也惠篤至)
(乃徳此公自致禱祝之辭也殷乃至懷徳此公為王禱/祝之辭也雖曰祝辭然禱祝之中有規勉之意末二句)
(歸重於王非徒徼福於先王而已之張氏曰觀此書周/公不敢當成王秬鬯之禮則天子  禮樂公其敢當乎)
(所以春秋於魯之郊禘皆貶其僭則成王之/賜伯禽之受其失可見豈周公之所敢安乎)戊辰王在
新邑烝祭嵗文王騂牛一武王騂牛一王命作冊逸祝
冊惟告周公其後王賔殺禋咸格王入太室祼(此下史/官記祭)
(祝冊誥等事以附篇末也戊辰十二月之戊辰日也是/日成王在洛舉烝祭之禮曰歳云者嵗舉之祭也周尚)
(赤故用騂宗廟禮太牢此用特牛者命周公畱後於洛/故舉盛禮也逸史佚也作冊者冊書也逸祝冊者史逸)
(為祝冊以告神也惟告周公其後者祝冊所載更不他/及惟告周公畱守其後之意重其事也王賔猶虞賔杞)
(宋之屬助祭諸侯也諸侯以王殺牲禋祭祖廟故咸至/也太室清廟中央室也祼灌也以圭瓉酌秬鬯灌地以)
(降神/也)王命周公後作冊逸誥在十有二月(逸誥者史逸/誥周公治洛)
(畱後也在十有二月者/明戊辰為十二月日也)惟周公誕保文武受命惟七年
(吴氏曰周公白畱洛之後凡七年而薨也成王之畱公/也言誕保文武受民公之復成王也亦言承保乃文祖)
(受命民越乃光烈考武王故史臣於其終計其年曰/惟周公誕保文武受命惟七年葢終始公之辭云)纂
註(張氏曰公輔成王大保文武所受命至此為七年矣/  新安陳氏曰此三節史臣記王在洛以畱公在後)
(治洛之事祭告文武及命公也戊辰先儒謂七年十二/月晦日唐孔氏推之謂此歳三月丙午朏閏九月辛未)
(朔小則十二月三十日戊辰晦周十二月建亥之月也/其言良是上言逸祝冊告文武之冊也下云作冊逸誥)
(告命周公之冊也重其事故既廟祭而冊祝先王又因/廟祭而冊命周公也前言戊辰而結以在十有二月明)
(戊辰為十二月之戊辰言十二月而繼以惟周公誕保/文武受命惟七年明十二月為此七年之十二月也此)
(乃古史記載倒文法也此章次第當在成王至洛舉大/祀行大政之後與公别而歸鎬之前今以尾王歸鎬後)
(遣使寧公之後次序倒矣其錯簡顛倒邪抑史追書之/也不可考矣又曰惟七年有二説朱蔡本葉吴説同今)
(從張氏者案禮記云七年致政於成王王肅於金縢篇/末云武王年九十三冬十一月崩其明年稱元年周公)
(攝政遭流言東征三年而歸制禮作樂出入四年六年/而成七年營洛邑歸政成王武王崩時成王年已十三)
(矣至是年二十王肅此説與記合七年始終鑿鑿可考/葉吴畱洛七年而後公薨之説未見所據何若捨有據)
(之舊説而從此乎古無年號只得表之曰周公誕保文/武受命之七年亦如左氏所謂會於沙隨之歳溴梁之)
(明年之類耳兼之康誥脱簡之惟三月哉生魄蔡𫝊既/曰周公攝政七年之三月矣此之惟七年乃曰畱洛之)
(後七年而薨豈應攝政至是既當第七年畱後至薨又/恰七年邪由此言之則知蔡𫝊二處自相牴牾康誥得)
(之而洛誥/失之也)
　　　多士(商民遷洛者亦有有位之士故周公洛邑/初政以王命緫呼多士而告之編書者因)
　　　(以名篇亦誥體也今文古文皆有吳氏曰方遷/商民於洛之時成周未作其後王與周公患四)
　　　(方之逺鍳三監之叛於是始作洛邑欲徙周而/居之其曰昔朕來自奄大降爾四國民命我乃)
　　　(明致天罰移邇遐逖比事臣我宗多遜者述遷/民之初也曰今朕作大邑於兹洛予惟四方罔)
　　　(攸賔亦惟爾多士攸服奔走臣我多遜者言遷/民而後作洛也故洛誥一篇終始皆無欲遷商)
　　　(民之意惟周公既諾成王畱治于洛之後乃曰/伻來毖殷又曰王伻殷乃承叙當時商民已遷)
　　　(于洛故其言如此愚謂武王已有都洛之志故/周公黜殷之後以殷民反覆難制即遷于洛至)
　　　(是建成周造廬舍定疆場乃告命與之更始焉/爾此多士之所以作也由是而推則召誥攻位)
　　　(之庶殷其已遷洛之民歟不然則受都今衛州/也洛邑今西京也相去四百餘里召公安得捨)
　　　(近之友民而役逺之讎民哉書序以為成周既/成遷殷頑民者謬矣吾固以為非孔子所作也)
　　　纂註(吕氏曰遷洛之事召誥經營之洛誥考成/之多士則慰安之也張氏曰周之頑民乃)
　　　(商之忠臣也王氏曰篇名多士而序以為頑民/何也在官者謂之士卿大夫士是也在民者謂)
　　　(之士士農工商是也此書稱士皆在官之殷士/也且周公未始以殷民為頑成王命君陳始有)
　　　(無忿疾于頑之語夫殷民不附周謂之頑可也/不忘殷謂之頑可乎故頑之一字周公於康誥)
　　　(酒誥多士多方等書未嘗出諸其口也新安陳/氏曰諸家過信小序所以於昔朕來自奄全説)
　　　(不通吴/蔡當矣)
惟三月周公初于新邑洛用告商王士(此多士之本序/也三月成王祀)
(洛次年之三月也周公至洛久矣此言初者成王既不/果遷畱公治洛至是公始行治洛之事故謂之初也曰)
(商王士者/貴之也)纂註(孔氏曰周公致政明年三月也夏氏曰/于往也  或曰于於也王氏曰殷民遷)
(于成周從舊長所治故先告之殷士順從則殷民皆然/矣新安陳氏曰蔡氏從孔氏以此三月為祀洛次年之)
(三月皆以書之篇次意料之耳何以知其必然邪案召/誥洛誥及脱簡在康誥之日月周公正以七年三月至)
(洛此之三月即彼之三月也得卜經營之後便可告商/士矣作書者以此專為告商士而作故自録為一篇而)
(次之洛誥之後豈得以在十有二月已結局了却頭年/事而此之三月遂必以為次年事邪七年無兩七年三)
(月亦無兩三月如此解經皆拘蔽自牴牾耳陳氏𫝊良/曰此二篇皆稱王若曰則是相宅年之三月作之不待)
(辨而/知也)王若曰爾殷遺多士弗弔旻天大降喪于殷我有
周佑命將天明威致王罰勑殷命終于帝(弗弔未詳意/其為歎憫之)
(辭當時方言爾也旻天秩天也主肅殺而言歎憫言旻/天大降災害而喪殷我周受眷佑之命奉將天之明威)
(致王罰之公勑正殷命而格之以終上/帝之事葢推革命之公以開諭之也)纂註(息齋余氏/曰弗弔大)
(誥引不弔昊天為訓甚明此以為未詳何也吕氏曰以/天言之曰明威以人言之曰王罰陳氏大猷曰勑正殷)
(命之終于帝王氏曰終/與受終于文祖之終同)肆爾多士非我小國敢弋殷命
惟天不畀允罔固亂弼我我其敢求位(肆與康誥肆汝/小子封同弋取)
(也弋鳥之弋言冇心於取之也呼多士誥之謂以勢而/言我小國亦豈敢弋取殷命葢栽者培之傾者覆之固)
(其治而不固其亂者天之道也惟天不與殷信其不固/殷之亂矣惟天不固殷之亂故輔我周之治而天位自)
(有所不容辭者我其/敢有求位之心哉)纂註(蘇氏曰固如推亡固存之固/信矣天之固治不固亂也林)
(氏曰告殷士以天命之公使知殷失天命而/亡則誰能興之周得天命而興則誰能違之)惟帝不畀
惟我下民秉為惟天明畏(秉持也言天命之所不與即/民心之所秉為民心之所秉)
(為即天威之所明畏者也反覆天民相因之理以見天/之果不外乎民民之果不外乎天也詩言秉彞此言秉)
(為者彞以理言/為以用言也)纂註(孔氏曰惟天不與紂惟我下民秉/心為我皆是天明可畏之效陳氏)
(經曰紂之惡至於失人心則天命之所去周之徳至於/下民秉為即天命之所與新安陳氏曰蔡本吕説然孔)
(註為優既曰惟天不畀又曰惟帝不畀既曰將天明威/又曰惟天明畏反覆以天命之去畱曉殷士而潛消其)
(覬覦猜疑之私耳息齋余氏曰/明畏只如臯謨篇所訓為明)我聞曰上帝引逸有夏
不適逸則惟帝降格嚮于時夏弗克庸帝大淫泆有辭
惟時天罔念聞厥惟廢元命降致罰(引導逸安也降格/與吕刑降格同吕)
(氏曰上帝引逸者非有形聲之接也人心得其安則亹/亹而不能已斯則上帝引之也是理坦然亦何聞於桀)
(第桀喪其良心自不適於安耳帝實引之桀實避之帝/猶未遽絶也乃降格災異以示意嚮於桀桀猶不知警)
(懼不能敬用帝命乃大肆淫逸雖有矯誣之辭而天罔/念閒之仲虺所謂帝用不臧是也廢其大命降致其罰)
(而夏祚/終矣)纂註(陳氏大猷曰天於人君常欲導之於安逸/之地如為善最樂作徳日休即帝之引逸)
(也桀乃不適於逸自趨於危也吕氏曰天人之際惟極/乃通治極則通格于皇天是  亂極亦通惟帝降格是)
(也桀惡升聞故帝降格譴告災異以示所嚮於是覆邦/董子曰天心仁愛人君必出災異以警戒之即降格之)
(謂也自絶於天天亦絶之國之元命/猶人之元氣有則生無則死者也)乃命爾先祖成湯
革夏俊民甸四方(甸治也伊尹稱湯旁求俊彦孟子稱/湯立賢無方葢明揚俊民分布逺邇)
(甸治區畫成湯立政之大經也周公反復以夏商為言/者葢夏之亡即殷之亡湯之興即武王之興也商民觀)
(是亦可以/自反矣)纂註(新安胡氏曰甸如/奄甸萬姓之甸)自成湯至于帝乙罔
不明徳恤祀(明徳者所以修其身恤/祀者所以敬乎神也)亦惟天丕建保乂
有殷殷王亦罔敢失帝罔不配天其澤(亦惟天大建立/保治有殷殷之)
(先王亦皆操存此心無敢失/帝之則無不配天以澤民也)纂註(薛氏曰無所不浹天/之澤也王者宅天下)
(無彼疆此界之殊配天其澤也蔡新安陳氏曰罔敢失/帝能體承上天不敢失其心也  氏以帝則言求之太)
(深此之罔不明徳與下文惟天不畀不明厥徳當對觀/恤祀與罔失帝配天澤皆自克明徳中來也商先王以)
(明徳而得天/命也如此)在今後嗣王誕罔顯于天矧曰其有聽念
于先王勤家誕淫厥泆罔顧于天顯民祗(後嗣王紂也/紂大不明於)
(天道况曰能聼念商先王之勤勞於邦家者乎/大肆淫泆無復顧念天之顯道民之敬畏者也)惟時上
帝不保降若兹大喪(大喪者國亡/而身戮也)惟天不畀不明厥徳
(商先王以明徳而天丕建則/商後王不明徳而天不畀矣)凡四方小大邦喪罔非有
辭于罰(凡四方小大邦國喪亡其致罰皆有可言/者况商罪貫盈而周奉辭以伐之者乎)纂註
(吕氏曰天也祖宗也民也自古帝王所共畏也紂不聼/念先王罔顧天顯民祗三畏皆亡無所不至矣  新安)
(陳氏曰紂之衆惡皆自不明徳中/來其以不明徳而失天命也如此)王若曰爾殷多士今
惟我周王丕靈承帝事(靈善也大善承天之所為也武/成言祗承上帝以遏亂略是也)
有命曰割殷告勑于帝(帝有命曰割殷則不得不戡定/剪除告其勑正之事于帝也武)
(成言告于皇天后土將/冇大正于商者是也)惟我事不貳適惟爾王家我適
(上帝臨汝母貳爾心惟我事不貳適之謂上帝既命候/于周服惟爾王家我適之謂言割殷之事非有私心一)
(於從帝而無二適則爾殷王家自不容不我適矣周不/貳於帝殷其能貳於周乎葢示以確然不可動摇之意)
(而潛消頑民反側之情爾然聖賢事不貳適日用飲/食莫不皆然葢所以事天也豈特割殷之事而已哉)予
其曰惟爾洪無度我不爾動自乃邑(三監倡亂予其曰/乃汝大為非法非)
(我爾動變自爾邑猶伊/訓所謂造攻自鳴條也)予亦念天即于殷大戾肆不正
(予亦念天就殷邦屢降太戾紂既死/武庚又死故邪慝不正言當遷徙也)纂註(蘇氏曰貳適/再徃也我之)
(有事四方曷嘗有再舉而後定者乎復齋董氏曰肆當/作肆赦之肆下文有率肆矜爾則此當言赦其罪而不)
(正治其餘/黨類也)王曰猷告爾多士予惟時其遷居西爾非我
一人奉徳不康寧時惟天命無違朕不敢有後無我怨
(時是也指上文殷大戾而言謂惟是之故所以遷居西/爾非我一人樂如是之遷徙震動也是惟天命如此汝)
(毋違越我不敢有後命/謂有他罰爾無我怨也)惟爾知惟殷先人有冊有典殷
革夏命(即其舊聞以開諭之也殷之先世有冊書典籍/載殷改夏命之事正如是耳爾何獨疑於今乎)
今爾又曰夏迪簡在王庭有服在百僚予一人惟聼用
徳肆予敢求爾于天邑商予惟率肆矜爾非予罪時惟
天命(周公既舉商革夏事以諭頑民頑民復以商革夏/事責周謂商革夏命之初凡夏之士皆啟迪簡㧞)
(在商王之庭有服列于百僚之間今周於商士未聞有/所簡㧞也周公舉其言以大義折之言爾頑民雖有是)
(言然予一人所聼用者惟以徳而已故予敢求爾於天/邑商而遷之於洛者以冀率徳改行焉予惟循商故事)
(矜恤於爾而已其不爾用者非我之罪也是惟天命/如此葢章徳者天之命今頑民滅徳而欲求用得乎)纂
註(唐孔氏曰從殷適洛南行而西向故為西陳氏曰奉/徳猶秉徳林氏曰故朕不敢有後而稽畱爾無以遷)
(居為出於我而怨我也我惟率循湯故事肆赦爾罪而/矜憐爾愚遷于王都以式化厥訓此非我之罪也亦惟)
(天命而已陳氏大猷曰迪簡王庭職之大者冇服百僚/職之小者聼用徳聼察其有徳者而用之吕氏曰故我)
(敢以徳而求爾于天邑商爾其修徳以應我之求不可/援前此而必我之爵也商猶謂之天邑者葢言其地舊)
(為天子之都理當富於賢徳敢求亦敬賢之意重其事/而敬其辭栽之者固甚正待之者亦甚厚矣孔氏曰故)
(我敢求爾于天邑商將任用之惟/我循商故事憐愍汝故徙敎汝)王曰多士昔朕來自
奄予大降爾四國民命我乃明致天罰移爾遐逖比事
臣我宗多遜(降猶今法降等云者言昔我來自商奄之/時汝四國之民罪皆應死我大降爾命不)
(忍誅戮乃止明致天罰移爾逺居于洛以親比臣我宗/周有多遜之羙其罰葢亦甚輕其恩固已甚厚今乃猶)
(有所怨望乎詳此章則/商民之遷固已久矣)輯録(奄東方之/國孟注)纂註(陳氏大猷/曰此奄與)
(淮夷三監同助武庚以叛周公東征一舉而誅四國獨/言來自奄者伐奄在後誅奄即來也四國殷管蔡霍也)
(以親我事我臣我宗法成周濟濟多遜之盛林氏曰移/徙爾自遐逖之地使協比臣事於我家以多為遜順我)
(宗猶言我家自洛而視殷之故地則殷為逺故以遷之/於洛謂移爾遐逖也孔氏曰比近臣我宗周多為順道)
王曰告爾殷多士今予惟不爾殺予惟時命有申今朕
作大邑于兹洛予惟四方罔攸賔亦惟爾多士攸服奔
走臣我多遜(以自奄之命為初命則此命為申命也言/我惟不忍爾殺故申明此命且我所以營)
(洛者以四方諸侯無所賔禮之地亦惟爾等服事奔走/臣我多遜而無所處故也詳此章則遷民在營洛之先)
(矣吴氏曰來自奄稱昔者逺日之辭也作大邑稱今者/近日之辭也移爾遐逖比事臣我宗多遜者期之之辭)
(也攸服奔走臣我多遜者果能之辭也/以此又知遷民在前而作洛在後也)爾乃尚有爾土
爾乃尚寧幹止(幹事止居也爾乃庶幾有爾田業庶幾/安爾所事安爾所居也詳此章所言皆)
(仍舊有土田居止之辭信商民之遷舊矣孔氏不得/其説而以得反所生釋之於文義似矣而事則非也)爾
克敬天惟畀矜爾爾不克敬爾不啻不有爾土予亦致
天之罰于爾躬(敬則言動無不循理天之所福吉祥所/集也不敬則言動莫不違悖天之所禍)
(刑戮所加也豈特竄徙不有爾/土而已哉身亦有所不能保矣)今爾惟時宅爾邑繼爾
居爾厥有幹有年于兹洛爾小子乃興從爾遷(邑四井/為邑之)
(邑繼者承續安居之謂有營為有夀考皆于兹洛焉爾/之子孫乃興自爾遷始也夫自亡國之末裔為起家之)
(始祖頑民雖愚/亦知所擇矣)纂註(馬氏曰幹如言根本可恃也新安/陳氏曰蔡𫝊多用吕説盡之矣惟)
(釋不啻不有爾土/加竄徙二字尤善)王曰又曰時予乃或言爾攸居(王曰/之下)
(當冇闕文以多方篇末王曰又曰推之可見時我或有/所言皆以爾之所居止為念也申結上文爾居之意)纂
註(王氏炎曰王曰下必有脱簡又曰下必有脱文不可強/解  愚謂多士一書中言興喪則由於天言天命則繋)
(於徳言徳則本於敬終之以爾土爾邑/有恒産者有恒心而非誘之以利也)
　　　無逸(逸者人君之大戒自古有國家者未有不/以勤而興以逸而廢也益戒舜曰罔游于)
　　　(逸罔淫于樂舜大聖也益猶以是戒之則時君/世主其可忽哉成王初政周公懼其知逸而不)
　　　(知無逸也故作是書以訓之言則古昔必稱商/王者時之近也必稱先王者王之親也舉三宗)
　　　(者繼世之君也詳文祖者耳目之所逮也上自/天命精微下至畎畆艱難閭里怨詛無不具載)
　　　(豈獨成王之所當知哉實天下萬世人主之龜/鑑也是篇凡七更端周公皆以嗚呼發之深嗟)
　　　(永歎其意深逺矣亦訓/體也今文古文皆有)纂註(張氏曰周召之於/成王所陳在敬所)
　　　(戒在逸葢敬則不逸逸則不敬敬逸之分而歴/年之延否享國之夀夭判焉召公以敬陳於前)
　　　(周公以無逸戒於後不如是不足以為周召此/吕氏曰逸者禍亂之源三年東征以定外亂)
　　　(特治其末流耳無逸者治源之書也無逸作於/作洛之後成王即政之初  陳氏大猷曰逸者)
　　　(萬惡之根無逸者萬善之本/無逸一書所以為百代元龜)
周公曰嗚呼君子所其無逸(所猶處所也君子以無逸/為所動静食息無不在是)
(焉作輟則非/所謂所矣)輯録(萍鄉柳兄言吕東萊解無逸一篇極/好先生扣之曰伯恭如何解君子所)
(其無逸桞兄曰吕東萊解所字為居字先生曰若某則/不敢如此説諸友請曰先生將如何説先生曰恐有脱)
(字則不可知若説不行而必强立一/説雖若可觀只恐道理不如此葢卿)纂註(孔氏曰君子/之道所在其)
(無逸豫能吕氏曰凡人乍勤乍怠亦有無逸之時然能/暫而不  居非所其無逸者也惟君子以無逸為所如)
(魚之於水鳥之於林有不可得而離者焉謂陳氏大猷/曰所若北辰居其所之所葢居而不移之    李氏杞)
(曰所安也猶止其所之所所其無逸安於無逸也子新/安陳氏曰所其無逸與王敬作所不可不敬徳朱  皆)
(不欲以處所安居之意釋之懼其巧鑿非古人之本意/也然吕説為可喜外此則孔註所在之説林氏亦本之)
(此外則無説矣所以吕説朱子非之而蔡氏仍本之真/氏□記無逸内却全不取吕蔡之説大學衍義中則又)
(全采吕/説云)先知稼穡之艱難乃逸則知小人之依(先知稼/穡之艱)
(難乃逸者以勤居逸也依者指稼穡而言小民所恃以/為生者也農之依田猶魚之依水木之依土魚無水則)
(死木無土則枯民非稼穡則無以生也故舜自耕稼以/至為帝禹稷躬稼以有天下文武之基起於后稷四民)
(之事莫勞於稼穡生民之功莫盛於稼穡/周公發無逸之訓而首及乎此冇以哉)纂註(林氏曰/惟知稼)
(穡之艱難為念面不畱意於逸者乃所以能逸葢好逸/者未必能逸無逸者乃能逸也  吕氏曰此非始於憂)
(勤終於逸樂之論也葢言先備嘗稼穡之艱難乃處於/安逸則深知小人之所依未嘗知稼穡之艱難而遽處)
(安逸興一宫室起一力役視若易然而民有不得其死/者矣成王生於深宫遽處人上公深為之懼故以此章)
(警之若以始勤終逸釋之是乾健之體有時而息矣後/世漸不克終之患未必非此論啟之  南軒張氏曰周)
(自后稷以農事開國厯世相傳相與咨嗟歎息服習乎/艱艱而詠歌其勞苦此實王業之根本也周公之告成)
(王詩有七月皆言農桑之候書冇無逸欲其知稼穡知/小人之依帝王所𫝊心法之要端在於此夫治常生於)
(敬畏而亂常起於驕逸使為國者每念稼穡之艱難而/心不存焉者寡矣是心常存則驕矜逸豫何自而生豈)
(非治之所由興歟後陳氏大猷曰所其無逸知小人之/依此一篇之綱領  章言三宗文王及怨詈之事皆反)
(覆推明/乎此也)相小人厥父母勤勞稼穡厥子乃不知稼穡之
艱難乃逸乃諺既誕否則侮厥父母曰昔之人無聞知
(不知稼穡之艱難乃逸者以逸為逸也俚語曰諺言視/小民其父母勤勞稼穡其子乃生於豢養不知稼穡之)
(艱難乃縱逸自恣乃習里巷鄙語既又誕妄無所不至/不然則又訕侮其父母曰古老之人無聞無知徒自勞)
(苦而不如所以自逸也昔劉裕奮農畆而取江左一再/𫝊後子孫見其服用反笑曰田舍翁得此亦過矣此正)
(所謂昔之人無聞知也使成王非周公之/訓安知其不以公劉后稷為田舍翁乎)纂註(蘇氏曰/農夫之)
(子生而飽暖且不知艱難而况於王乎玉南史宋髙祖/劉裕孫孝武帝駿壞髙祖所居隂室為  燭殷牀頭有)
(土障壁上掛葛燈籠麻蠅拂袁顗因盛稱/髙祖儉德上曰田舍翁得此已為過矣)周公曰嗚呼
我聞曰昔在殷王中宗嚴恭寅畏天命自度治民祗懼
不敢荒寧肆中宗之享國七十有五年(中宗太戊也嚴/則莊重恭則謙)
(抑寅則欽肅畏則戒懼天命即天理也中宗嚴恭寅畏/以天理而自檢律其身至於治民之際亦祗敬恐懼而)
(不敢怠荒安寧中宗無逸之實如此故能有享國永年之/效也案書序太戊有原命咸又等篇意述其當時敬天)
(治民之事今/無所考矣)纂註(孔氏曰以敬畏之故得夀考之福下/文言逸樂之損夀  吕氏曰上既論)
(無逸之理此復舉無逸之君以示之法此中宗無逸之/實嚴恭寅畏合而言之敬也因桑穀而修省亦其畏)
(天命之一端天人一理既畏天命必不敢輕下民祗懼/不敢荒寧皆敬也惟敬故夀也主静則悠逺博厚自强)
(則堅實精明操存則血氣循軌而不亂收斂則精神内/固而不浮至於儉約克治去戕賊之累又不待言凡此)
(皆敬之方夀之理也自此至文王其夀莫非此理李氏/杞曰無逸必寡慾寡慾而不夀者鮮矣逸樂必多慾多)
(慾而能全生者亦鮮矣既以無逸致夀者為之勸又以/逸樂損壽者為之戒使前有所慕後有所警有所慕則)
(知無逸之可法有所警/則知逸樂之不可縱)其在髙宗時舊勞于外爰暨小
人作其即位乃或亮隂三年不言其惟不言言乃雍不
敢荒寧嘉靖殷邦至于小大無時或怨肆髙宗之享國
五十有九年(髙宗武丁也未即位之時其父小乙使久/居民間與小民出入同事故於小民稼穡)
(艱難備嘗知之也雍和也發言和順當於理也嘉美靖/安也嘉靖者禮樂敎化蔚然於安居樂業之中也漢文)
(帝與民休息謂之靖則可謂之嘉則不可小大無時或/怨者萬民咸和也乃雍者和之發於身嘉靖者和之達)
(於政無怨者和之著於民也餘見説命髙宗/無逸之實如此故亦有享國永年之效也)纂註(吕氏/曰三)
(年不言聖賢之君未必盡然故謂之乃或是或一道也/小大無怨民氣大和導迎和氣是亦夀考之理又發此)
(意以申勸成王下章論文王咸和萬民亦是意也篇末/二章之論違怨詛祝怨詈實申此意而盡發之張氏曰)
(不敢荒寧則志氣凝定精神純一此長年之基民心大/和導迎善氣又所以致長年也葢神氣耗㪚則根本不)
(固厲氣外襲則天和日/消有一于此皆足致夭)其在祖甲不義惟王舊為小人
作其即位爰知小人之依能保惠于庶民不敢侮鰥寡
肆祖甲之享國三十有三年(史記髙宗崩子祖庚立祖/庚崩弟祖甲立則祖甲髙)
(宗之子祖庚之弟也鄭𤣥曰髙宗欲廢祖庚立祖甲以/為不義逃於民間故云不義惟王案漢孔氏以祖甲為)
(太甲葢以國語稱帝甲亂之七世而殞孔氏見此等記/載意為帝甲必非周公所稱者又以不義惟王與太甲)
(兹乃不義文似遂以此稱祖甲者為太甲然詳此章舊/為小人作其即位與上章是暨小人作其即位文勢正)
(類所為小人者皆指微賤而言非謂憸小之人也作其/即位亦不見太甲復政思庸之意又案邵子經世書髙)
(宗五十九年祖庚七年祖甲三十三年世次厯年皆與/書合亦不以太甲為祖甲況殷世二十有九以甲名者)
(五帝以太以小以沃以陽以祖别之不應二人俱稱祖/甲國語𫝊訛承謬旁記曲説不足盡信要以周公之言)
(為正又下文周公言自殷王中宗及髙宗及祖甲及我/周文王及云者因其先後次第而枚舉之辭也則祖甲)
(之為祖甲而/非太甲明矣)纂註(眞氏曰祖甲或以為太甲或以為帝/甲今考之經世書二君享國皆三十)
(三年其曰不義惟王舊為小人其為太甲明矣蘇氏以/享國多寡為次此説得之吕氏曰商去周未逺故公以)
(王耳目所接者言之安林氏曰不言湯而言三宗繼世/之君與成王同也新  陳氏曰太甲帝甲二君皆有證)
(據而太甲較分明經世書與三及字皆不足援以為辨/太甲為商賢君萬萬不可磨何苦極力挽從來無人齒)
(及之帝甲以排太甲乎/否則兩説姑竝存之)自時厥後立王生則逸生則逸
不知稼穡之艱難不聞小人之勞惟耽樂之從自時厥
後亦罔或克夀或十年或七八年或五六年或四三年
(過樂謂之耽泛言自三宗之後即君位者生則逸豫不/知稼穡之艱難不聞小人之勞惟耽樂之從伐性喪生)
(故自三宗之後亦無能夀考逺者不過十年七八年近不/者五六年三四年爾耽樂愈甚則享年愈促也凡人莫)
(欲壽而惡夭此篇專以享年永不永為/言所以開其所欲而禁其所當戒也)纂註(蘇氏曰人/莫不好逸)
(欲而其所甚好者生也以其所甚好禁其所好庶幾必/信然猶有不信者以逸豫為未必害生也漢武帝唐明)
(皇豈無欲者哉而夀如此夫多欲不享國者皆是也武/帝明皇千一而已豈可專望乎此哉  吕氏曰憂勤者)
(必夀逸豫者必夭此周公格言大訓非特以戒成王實/萬世人主之龜鑑也葢人之一心苟有所操存則精神)
(思慮日由乎天理之中其夀固可必孔子所謂仁者夀/詩人所謂樂只君子萬壽無期亦即其理而推之耳後)
(世之君憚憂勤而恣逸樂伐性傷生靡所不至乃欲慕/神仙之術以求長年何其愚之甚也歟葵初王氏曰蘇)
(氏之説於經有助使好逸者無以漢武明皇藉口吕氏/求神仙延壽之説三代前未有也然亦可備經筵進讀)
(之一/義)周公曰嗚呼厥亦惟我周太王王季克自抑畏(商/猶)
(異世也故又即我周先王告之言太王王季能自謙抑/謹畏者葢將論文王之無逸故先述其源流之深長也)
(大扺抑畏者無逸之本縱肆怠荒皆矜誇無忌憚者之/為故下文言文王曰柔曰恭曰不敢皆原太王王季抑)
(畏之心/發之耳)纂註(陳氏大猷曰克自者真能自用其力而人/不與也抑者所以下之也如制忿欲去奢)
(侈皆是也畏敬畏也人所以肆行無畏不能自抑故也/抑其私欲惟義是從則必畏天命畏祖宗畏小民矣)
文王卑服即康功田功(卑服猶禹所謂惡衣服也康功/安民之功田功養民之功言文)
(王於衣服之奉所性不存而專意於安養斯民也卑/服葢舉一端而言宫室飲食自奉之薄皆可類推)纂
註(孔氏曰就田功以/知稼穡之艱難)徽柔懿㳟懷保小民惠鮮鰥寡自
朝至于日中昃不遑暇食用咸和萬民(徽懿皆美也昃/日映也柔謂之)
(徽則非柔懦之柔恭謂之懿則非足恭之㳟文王有柔/㳟之徳而極其微懿之盛和易近民於小民則懷保之)
(於鰥寡則惠鮮之惠鮮云者鰥寡之人垂首喪氣賚予/賙給之使之有生意也自朝至于日之中自中至于日)
(之昃一食之頃有不遑暇欲咸和萬民使無一不得其/所也文王心在乎民自不知其勤勞如此豈秦始皇衡)
(石程書隋文帝衛士𫝊餐代有司之任者之為哉立政/言罔攸兼于庶言庶獄庶慎則文王又若無所事事者)
(不讀無逸則無以知文王之勤不讀立攻則無以知/文王之逸合二書觀之則文王之所從事可知矣)輯
録(舜功問徽柔懿恭是一字是二字先生曰二字上輕/下重柔者須徽恭者須懿柔而不徽則姑息恭而不)
(懿則非由中出可學又曰柔易於暗弱徽/有發揚之意恭形於外懿則有蘊藏之意)文王不敢盤
于遊田以庶邦惟正之供文王受命惟中身厥享國五
十年(遊田國有常制文王不敢盤遊無度上不濫費故/下無過取而能以庶邦惟正之供於常貢正數之)
(外無横歛也言庶邦則民可知文王為西伯所統庶邦/皆有常供春秋貢於霸主者班班可見至唐猶有送使)
(之制則諸候之供方伯舊矣受命言為諸候也中身者/漢孔氏曰文王九十七而終即位時年四十七言中身)
(舉全數也上文崇素儉恤孤獨勤政事戒遊/佚皆文王無逸之實故其享國有歴年之永)纂註(吕氏/曰凡)
(有血氣患於上陵必學問以下之抑損祇畏以自下則/用力於無逸深矣力不分於奉己故功全歸於恤民惠)
(澤之使鮮鮮有生意盤遊田曰不敢翼翼之小心也此/章言文王家法凡無逸之條目如崇儉素重農畆恤窮)
(困勤政事戒遊田損横斂大略皆備其稱文王之夀即/前章之意以此為防後世猶為文王憂勤損夀之説以)
(啟人主之好/逸如鄭𤣥者)周公曰嗚呼繼自今嗣王則其無淫于觀
于逸于遊于田以萬民惟正之供(則法也其指文王而/言淫過也言自今日)
(以往嗣王其法文王無過于觀逸遊田以萬民惟正賦/之供上文言遊田而不言觀逸以大而包小也言庶邦)
(而不言萬民以/逺而見近也)無皇曰今日耽樂乃非民攸訓非天攸
若時人丕則有愆無若殷王受之迷亂酗于酒徳哉(無/與)
(毋通皇與遑通訓法若順則法也毋自寛假曰今日姑/為是耽樂也一日耽樂固若未害然下非民之所法上)
(非天之所順時人大法其過逸之行猶商人化受而崇/飲之類故繼之曰毋若商王受之迷亂酗于酒徳哉酗)
(酒謂之徳者徳有凶有吉韓/子所謂道與徳為虗位是也)纂註(吕氏曰雖戒成王實/欲後嗣共守此訓故)
(以繼自今嗣王言觀覧以舒其目安逸以休其身遊豫/以省風俗田獵以習武備人君不能無也不可過爾過)
(則人欲肆而入於亂亡矣故公使之無淫過于此必絶/之使無則廹蹙拘制矣觀逸遊田横斂之源四者既省)
(用有常經自應以萬民惟正之供始耽樂者毋自恕曰/今日耽樂爾是心一流將一日二日浸浸終身不返矣)
(苟不戒一日之耽樂必至為紂之徒無皇曰今日耽樂/葢原淫樂之始使之深絶其微無若殷王受葢要淫荒)
(之終使知必至此極始終備矣林氏曰隠公觀魚莊公/觀社觀也唐敬宗日晏坐朝逸也周穆所至有車轍馬)
(跡遊也太康畋洛表田也皆淫於此者真氏曰前舉三/宗後舉文王俾王知所法又舉紂俾王知所戒紂之惡)
(無不有酗酒其最也人無智愚皆知憂勤必享國逸欲/必戕生惟沈湎于酒心志昬亂則雖死亡在前亦不知)
(畏故欲無逸則不可酗酒酗酒則必不能無逸公所以/專以此申戒也薛氏曰今日耽樂與詩所謂壹醉日富)
(同/義)周公曰嗚呼我聞曰古之人猶胥訓告胥保惠胥
教誨民無或胥譸張為幻(胥相訓誡惠順譸誑張誕/也變名易實以眩觀者曰)
(幻歎息言古人徳業已盛其臣猶且相與誡告之相/與保惠之相與教誨之保惠者保養而將順之非特)
(誡告而已也教誨則有規正成就之意又非特保惠/而已也惟其若是是以視聼思慮無所蔽塞好惡取)
(子明而不悖故當時之/民無或敢誑誕為幻也)纂註(吕氏曰訓告教誨皆見於/言語保惠則調䕶於日用)
(功用相表裏也新安胡氏曰訓誨忠言/也譸張邪説也忠言交進則邪説莫行)此厥不聽人乃
訓之乃變亂先王之正刑至于小大民否則厥心違怨
否則厥口詛祝(正刑正法也言成王於上文古人胥訓/告保惠教誨之事而不聼信則人乃法)
(則之君臣上下師師非度必變亂先王之正法無小無/大莫不盡取而紛更之葢先王之法甚便於民甚不便)
(於縱侈之君如省刑罰以重民命民之所便也而君之/殘酷者則必變亂之如薄賦斂以厚民生民之所便也)
(而君之貪侈者則必變亂之厥心違怨者怨之蓄于中/也厥口詛祝者怨之形於外也為人上而使民心口交)
(怨其國不危者未之有也此葢治/亂存亡之機故周公懇懇言之)纂註(陳氏大猷曰承/上章無怨咸和)
(之意遂及於違怨詛祝唐孔氏曰請神加殃謂之詛以/言告神謂之祝真氏曰篇中有兩至于小大恐當作一)
(義上言至于小大無時或怨下言至于/小大民否則厥心違怨葢皆為民而言)周公曰嗚呼自
殷王中宗及髙宗及祖甲及我周文王兹四人迪哲(迪/蹈)
(哲智也孟子以知而弗去為智之實迪云者所謂弗去/是也人主知小人之依而或忿戾之者是不能蹈其知)
(者也惟中宗髙宗祖甲文王允/蹈其知故周公以迪哲稱之)厥或告之曰小人怨汝
詈汝則皇自敬徳厥愆曰朕之愆允若時不啻不敢含
怒(詈罵言也其或有告之曰小人怨汝詈汝汝則皇自/敬徳反諸其身不尤其人其所誣毁之愆安而受之)
(曰是我之愆允若時者誠實若是非止隠忍不敢藏怒/也葢三宗文王於小民之依心誠知之故不暇責小人)
(之過言且因以察吾身之未至怨詈之語乃/所樂聞是豈特止於隠忍含怒不發而已哉)纂註(唐孔/氏曰)
(皇大大自敬徳箴朱氏方大曰聞謗而自反以敬徳則/凡怨詈之來皆  砭之益吾方資之以自反何止不敢)
(含怒於心而已苟非發於中心之誠惟不敢含怒而止/則是僅能恕人之言而未盡反己之功也  陳氏大猷)
(曰君至明故能如此凡聞/謗而責人皆不明所致也)此厥不聼人乃或譸張為幻
曰小人怨汝詈汝則信之則若時不永念厥辟不寛綽
厥心亂罰無罪殺無辜怨有同是叢于厥身(綽大叢聚/也言成王)
(於上文三宗文王迪哲之事不肯聼信則小人乃或誑/誕變置虚實曰小民怨汝詈汝汝則聼信之則如是不)
(能永念其為君之道不能寛大其心以誑誕無實之言/羅織疑似亂罰無罪殺戮無辜天下之人受禍不同而)
(同於怨皆叢於人君之一身亦何便於此哉大扺無逸/之書以知小人之依為一篇綱領而此章則申言既知)
(小人之依則當蹈其知也三宗文王能蹈其知故其胷/次寛平人之怨詈不足以芥蔕其心如天地之於萬物)
(一於長育而已其悍疾憤戾天豈私怒於其問哉天地/以萬物為心人君以萬民為心故君人者要當以民之)
(怨詈為己責不當以民之怨詈為己怒以為己責則民/安而君亦安以為己怒則民危而君亦危矣吁可不戒)
(哉/)纂註(林氏曰以譸張之説妄殺如幽厲之監謗秦立/誹謗法之類  夏氏曰向之怨詈猶冇限也至)
(此普天同怨是怨叢於一身矣民氣如此欲享國長久/得乎此意蓋在言外也  范氏曰明君惟聴正直故讒)
(慝之言不入於耳暗君好聴讒侫故欺誑之言日至於/前人君當修徳以弭怨不可以刑殺止怨以刑殺止怨)
(怨之愈甚大決所潰不可收拾矣壞吕氏曰無逸始以/逸豫為戒終則以棄忠言惑邪説  法度冶誹謗結之)
(惟無逸然後能去是病而所以保無逸者亦不過戒是/數者也  新安陳氏曰末章承上章以論處怨詈之道)
(然召民和而使自無時或怨上也因怨言而自反次也/以殺罰止怨而怨業無次矣周公以怨詈等事寛廣君)
(心而伸舒民氣其為邦/本國脉計豈淺淺哉)周公曰嗚呼嗣王其監于兹(兹/者)
(指上文而言也無逸一篇七章章首皆先致其咨嗟詠/嘆之意然後及其所言之事至此章則於嗟歎之外更)
(無他語惟以嗣王其監於兹結之所謂言/有盡而意則無窮成王得無深警於此哉)纂註(愚謂此/篇挈所)
(其無逸以為之網而分先知稼穡艱難與不知艱難以/為之目此一書之大㫖也商三君先知艱難者也後王)
(生則逸不知艱難者也周三王先知艱難者也戒嗣王/之觀逸逰田懼其不知艱難也逺引古人恐不盡信故)
(尤欲其師文王懲商紂以耳日所/及者為言焉真萬世之龜鑑哉)
　　　君奭(召公告老而去周公留之史氏錄其告語/為篇亦誥體也以周公首呼君奭因以君)
　　　(奭名篇篇中語多未詳今文古文皆冇唐案此/篇之作史記謂召公疑周公當國踐祚  孔氏)
　　　(謂召公以周公嘗攝王政今復在臣位葛氏謂/召公未免常人之情以爵位先後介意故周公)
　　　(作是篇以諭之陋哉斯言要皆為序文所誤獨/蘇氏謂召公之意欲周公告老而歸為近之然)
　　　(詳本篇㫖意迺召公自以盛滿難居欲避權位/退老厥邑周公反覆告諭以留之爾熟復而詳)
　　　(味之其義/固可見也)輯録(顯道問召公不悦之意先生曰/召公不悦只是小序恁地説襄)
　　　(面却無此意這只是召公要去後周公去留他/説道朝廷不可無老臣又問先生曰此等語不)
　　　(可曉先生曰這箇只是大綱綽挣箇意脉了便/恁地説了不要逐箇字去討便無理會處這箇)
　　　(物事難理會義剛召公不悦這意思曉不得若/論事了儘未在看來是見成王己臨政便也小)
　　　(定了許多事周公自可了得所以求去庚召公/不悦蓋以為周公歸政之後不當復留而已亦)
　　　(老而當去故周公言二人不可不留之意曰嗚/呼君己曰時我我亦不敢寧於上帝命弗逺念)
　　　(天威越我民罔尤違又厯道古今聖賢倚賴老/成以固其國家之事又曰予不惠若兹多誥予)
　　　(惟用憫於天越民只此便見周公之心至此末/嘗不喟然太息也試於此等處虚心求之如何)
　　　(答徐/元聘)纂註(吕氏曰召公不疑周公前輩辯之悉/矣以盛滿而欲去周公反覆留之後)
　　　(世權位相軋之際排之使去者有之挽之使留/者鮮矣大臣之秉心公則深恐無助私則惟恐)
　　　(不專也又曰成功不可居洛邑成而周公告歸/召公亦同此心也已而成王留周公公幡然改)
　　　(矣召公猶守欲退之心也周公遂力留之及其/既喻非非暫留於一時終相成王且相康王身)
　　　(任託孤之責而不辭惟不苟於隨所以篤於信/也  陳氏大猷曰或謂周公去朝廷居洛邑而)
　　　(召公獨執政柄所以亦有去志今以洛誥君陳/諸書考之周公固居洛以化殷民以無逸蔡仲)
　　　(諸書考之則周公未嘗不在朝以輔成王意其/往來鎬洛之間也方是時洛邑雖成而殷民尚)
　　　(未孚四方雖定而天命人心猶未/固周公所以諄諄於留召公歟)
周公若曰君奭(君者尊之之稱奭召公名也/古人尚質相與語多名之)弗弔天降
喪於殷殷既墜厥命我有周既受我不敢知曰厥基永
孚于休若天棐忱我亦不敢知曰其終出於不祥(不祥/者休)
(之反也天既下喪亡於殷殷既失天命我有周既受之/矣我不敢知曰其基業長信於休美乎如天果輔我之)
(誠耶我亦不敢知曰其終果出於不祥乎不案此篇周/公留召公而作此其言天命吉凶雖曰我  敢知然其)
(懇惻危懼之意天命吉凶之决/實主於召公留不留如何也)纂註(吕氏曰自後世之/私觀之殷之禍周)
(之福也述殷之喪亡亦曰弗弔聖賢公天下之心也人/之於天或恃而不自修或懽而不自强謂永孚於休恃)
(而不自修也意天必福己也謂終出不祥/懼而不自强也意天必禍己也皆非也)嗚呼君己曰
時我我亦不敢寧于上帝命弗永逺念天威越我民罔
尤違惟人在我後嗣子孫大弗克恭上下遏佚前人光
在家不知(尤怨違背也周公歎息言召公己嘗曰是在/我而已周公謂我亦不敢苟安天命而不永)
(逺念天之威於我民無尤怨背違之時也天命民心去/就無常實惟在人而已今召公乃忘前日之言翻然求)
(去使在我後嗣子孫大不能敬天敬民驕慢肆/侈遏絶佚墜文武光顯可得謂在家而不知乎)輯註(諸/誥)
(多是長句如君奭弗永逺念天威越我民罔尤違只是/一句越只是及罔尤違是總説上天與民之意漢藝文)
(志註謂誥是曉論民若不速曉則約束/不行便是誥辭如此只是欲民易曉)天命不易天難
諶乃其墜命弗克經厯嗣前人恭明徳(天命不易猶詩/曰命不易哉命)
(不易保天難諶信乃其墜失天命者以不能經厯繼嗣/前人之恭明徳也吳氏曰弗克恭故不能嗣前人之恭)
(徳遏佚前人光故不/能嗣前人之明徳)在今予小子旦非克有正迪惟前
人光施于我冲子(吳氏曰小子自謙之辭也非克有正/亦自謙之辭也言在今我小子旦非)
(能有所正也凡所開導惟以前人光大之徳使益焜燿/而付於冲子而已以前言後嗣子孫遏佚前人光而言)
(也/)又曰天不可信我道惟寧王徳延天不庸釋于文王
受命(又曰者以承文言天命不易天難諶此又申言天/不可信故曰又曰天固不可信然在我之道惟以)
(延長武王之徳使天不/容捨文王所受之命也)纂註(新安胡氏曰此章大意謂/今日天命人心未為固成)
(王之經厯未為深吾/等當留而不當去也)公曰君奭我聞在昔成湯既受命
時則有若伊尹格于皇天在太甲時則有若保衡在太
戊時則有若伊陟臣扈格于上帝巫咸又王家在祖乙
時則有若巫賢在武丁時則有若甘盤(時則有若者言/當其時有如此)
(人也保衡既伊尹也見説命太戊太甲之孫伊陟伊尹/之子臣扈與湯時臣扈二人而同名者也巫氏咸名祖)
(乙太戊之孫巫賢巫咸之子也武丁髙宗也廿盤見説/命吕氏曰此章序商六臣之烈蓋勉召公匹休於前人)
(也伊尹佐湯以聖輔聖其治化與天無間伊陟臣扈之/佐太戊以賢輔賢其治化克厭天心自其徧覆言之謂)
(之天自其主宰言之謂之帝書或稱天或稱帝各隨所/指非有輕重至此章對言之則聖賢之分而深淺見矣)
(巫咸止言其乂王家者咸之為治功在王室精微之蘊/猶有愧於二臣也亡書有咸乂四篇其乂王家之實歟)
(巫賢甘盤而無指言者意必又次於巫咸也配蘇氏曰/殷有聖賢之君七此獨言五下文云殷禮陟  天豈配)
(祀於天者止此五王而其臣偕配食於廟乎在武丁時/不言𫝊説豈𫝊説不配食於配天之王乎其詳不得而)
(聞/矣)纂註(陳氏曰湯初勝夏已有臣扈湯至太戊百三十/年必二臣而名同也詩有家父春秋又有家父)
(亦此類傅復齋董氏曰言甘盤者高宗舊學之臣不吕説即/氏曰捨  説言甘盤盤源也說委也息齋余氏曰  言)
(下文不言/尚父之意)率惟兹有陳保乂有殷故殷禮陟配天多厯
年所(陟升遐也言六臣循推此道有陳列之功以保/乂有殷故殷先王終以徳配天而享國長久也)纂
註(葉氏曰以其祭上陟而配天猶言郊祀后稷以配天/宗祀文王於明堂以配上帝  唐孔氏曰多厯年之)
(次/所)天惟純祐命則商實百姓王人罔不秉徳明恤小臣
屏侯甸矧咸奔走惟兹惟徳稱用乂厥辟故一人有事
于四方若卜筮罔不是孚(佑助也實虛實之實國有人/則實孟子言不信仁賢則國)
(空虚是也稱舉也亦秉持之義事征代會同之類承上/章六臣輔君格天致治遂言天祐命有商純一而不雜)
(故商國有人而實内之百官著姓與夫王臣之微者無/不秉持其徳明致其憂外之小臣與夫藩屏侯甸矧皆)
(奔走服役惟此之故惟徳是舉用乂其君故君有事/於四方如龜之卜如蓍之筮天下無不敬信之也)纂
註(孔氏曰天大佑助其王命使商家百姓豐實自湯至/武丁其王人無不持徳  吕氏曰明恤猶易之顯比)
(顯然以至公撫恤天下在内則逮於卑賤之小人在外/則均屏藩之侯甸思浃内外公平周溥斯乃所秉之君)
(徳也後之君嬖昵左右如幽王之私趣馬偏愛一國如/平王之貳於虢非不恤之可謂之明恤乎用乂者規諫)
(箴誨以治之也新安胡氏曰百姓句王人謂王者明恤/屬下句從孔吕為優王氏炎曰商大臣事業至於有為)
(而罔不孚今四國多方諄諄告/命猶懼不信召公豈可求去)公曰君奭天夀平格保
乂有殷有殷嗣天滅威今汝永念則有固命厥亂明我
新造邦(吕氏曰坦然無私之謂平格者通徹三極而無/間者也天無私夀惟至平通格於天者則夀之)
(伊尹而下六臣能盡平格之實故能保乂有殷多厯年/所至於殷紂亦嗣天位乃驟罹滅亡之威天曽不私夀)
(之也固命者不墜之天命也今召公勉為周家久永之/念則有天之固命其治效亦赫然明著於我新造之邦)
(而身與國/俱顯矣)纂註(孔氏曰言天夀有平至之君故安治有殷/殷嗣子紂不能平至天㓕亡加之有威)
(今汝長念平至者安治反是者滅亡以為法鑒則有堅/固王命其治理足以明我新成國矣新安陳氏曰有殷)
(嗣天滅威等語聱牙艱澁本不可解不如闕之蔡/𫝊亦未為的保乂有殷强拈六臣經有是意乎)公曰
君奭在昔上帝割申勸寜王之徳其集大命于厥躬(申/重)
(勸勉也在昔上帝降割於殷申勸武王/之徳而集大命於其身使有天下也)纂註(夏氏曰天/初勸文王)
(又勸武王故曰申勸如詩序言故天復命武王也真氏/曰文王羑里之難乃天之降割其降割也乃所以申勸)
(文王之徳也文王生知者本不待勸而天乃降割以勉/之故曰申勸新安陳氏曰割中勸寜王之徳禮記緇衣)
(作周田觀文王之徳記固訛矣書果是乎寜王孔註以/為文王蔡𫝊以為武王果武王也則下接惟文王尚克)
(修和我有夏/必有闕文矣)惟文王尚克修和我有夏亦惟有若虢叔
有若閎夭有若散宜生有若泰顛有若南宫括(虢叔文/王弟閎)
(散泰南宫皆氏夭宜生顛括皆名言文王庶幾能修治/爕和我所有諸夏者亦惟有虢叔等五臣為之輔也康)
(誥言一二邦以修無逸言用咸/和萬民即文王修和之實也)又曰無能往來兹迪彛
教文王蔑徳降于國人(蔑無也夏氏曰周公前既言文/王之興本此五臣故又反前意)
(而言曰若此五臣者不能為文王往来奔走於此導迪/其常教則文王亦無徳降及於國人矣周公反覆以明)
(其意故以又/曰更端發之)亦惟純祐秉徳迪知天威乃惟時昭文王
迪見冒聞于上帝惟時受有殷命哉(言文王有此五臣/者故亦如殷為天)
(純佑命百姓王人罔不秉徳也上既反言文王若無此/五臣為迪彛教則亦無徳下及國人故此又正言亦惟)
(天乃純佑文王葢以如是秉徳之臣蹈履至到實知天/威以是昭明文王啟迪其徳使著見於上覆冐於下而)
(升聞於上帝惟是之故/遂能受有殷之天命也)纂註(息齋余氏曰孔云文王秉/徳葢天佑秉徳之君也)
武王惟兹四人尚迪有禄後暨武王誕將天威咸劉厥
敵惟兹四人昭武王惟冒丕單稱徳(虢叔先死故曰四/人劉殺也單盡也)
(武王惟此四人庶幾迪有天禄其後暨武王盡殺其敵/惟此四人能昭武王遂覆冒天下天下大盡稱武王之)
(徳謂其逹聲教於四海也文王冒西土而已丕單稱徳/惟武王為然於文王言命於武王言禄者文王但受天)
(命至武王方富有天下也吕氏曰師尚父之事文武烈/莫盛焉不與五臣之列葢一時議論或詳或畧隨意而)
(言主於留召公而/非欲為人物評也)纂註(吕氏曰此四人尚蹈有禄位言/故老猶存也林氏曰死者稱不)
(禄四人猶及武王之/世故曰尚迪有禄)今在予小子旦若游大川予往暨
汝奭其濟小子同未在位誕無我責收罔朂不及耉造
徳不降我則鳴鳥不聞矧曰其有能格(小子旦自謙之/稱也浮水曰游)
(周公言承文武之業懼不克濟若浮大川罔知津涯豈/能獨濟哉予往與汝召公其共濟可也小子成王也成)
(王㓜冲雖已即位與未即位同誕大也大無我責上疑/有闕文牧罔勗不及未詳耉造徳不降言召公去則耉)
(老成人之徳不下於民在郊之鳯將不復得聞其鳴矣/况敢言進此而有感格乎是時周方隆盛鳴鳯在郊卷)
(阿鳴於髙崗者乃詠/其實故周公云爾也)纂註(夏氏曰大無盡責於我一人/息齋余氏曰古註其濟小子)
(句通收罔勗不及吕云召公若收歛退藏罔勗勉成王/之所不逮亦通張子曰耉造徳降則民諴和而鳯可致)
(故鳴鳥聞所以為和氣之應也王氏炎曰文王之興鳯/鳴岐山為周受命之符召公苟去固不能如五臣輔文)
(王以聞鳴鳯之祥况能如/伊陟臣扈之格天格帝乎)公曰嗚呼君肆其監于兹我
受命無疆惟休亦大惟艱告君乃猷裕我不以後人迷
(肆大猷謀也兹指上文所言周公歎息欲召公大監視/上文所陳也我文武受命固有無疆之美矣然迹其積)
(累締造葢亦艱難之大者不可不相與竭力保守之也/告君謀所以寛裕之道勿狹隘欲去我不欲後人迷惑)
(而失道也吕氏曰大臣之位百責所萃震撼擊撞欲其/鎮定辛甘燥濕欲其調齊盤錯棼結欲其解紓黯闇汚)
(濁欲其茹納自非曠度洪量與夫患失乾没者未嘗無/翩然捨去之意况召公親遭大變破斧缺斨之時屈折)
(調䕶心勞力瘁又非平時大臣之比顧以成王未親政/不敢乞身耳一旦政柄有歸浩然去志固人情之所必)
(至然思文武王業之艱難念成王守成之無助則召公/義未可去也今乃汲汲然求去之不暇其廹切已甚矣)
(盖謀所以寛裕之道圖功攸終展布四體為乆大/規模使君德開明未可捨去而聼後人之迷惑也)纂註
(鄭氏曰召公不恱似隘急故令謀於寛裕所吕氏曰周/公自言我終不獨善而使後人迷惑自言  以不去者)
(以勉召公也至陳氏曰不以後人迷謂欲使後人嗣前/人恭明徳不  于遏佚前人光也  新安陳氏曰不以)
(後人迷如以其君覇以其君顯之以留而明保啟迪成/王是不以後人迷也去而聴其迷惑是以後人迷也)
公曰前人敷乃心乃悉命汝作汝民極曰汝明勗偶王
在亶乗兹大命惟文王徳丕承無疆之恤(偶配也蘇氏/曰周公與召)
(公同受武王顧命輔成王故周公言前人敷乃心腹以/命汝召公位三公以為民極且曰汝當明勉輔孺子如)
(耕之有偶也在於相信如車之有馭也并力心以載天/命念文考之舊德以丕承無疆之憂武王之言如此而)
(可以/去乎)纂註(孔氏曰文武布其乃心乃悉以命汝矣為汝/民立中正矣汝明勉配王在於誠信行此大)
(命而已惟文王聖徳為之子孫無忝厥祖大承無疆之/憂  張氏曰臣者君之偶如婦者夫之偶  陳氏曰乘)
(載也猶負荷也則吕氏曰命作民極置之具瞻以為民/極也其命之辭  曰汝明明勉勵以偶配輔佐後王命)
(之大如此在今當亶誠以乗載此大命不可失墜今而/遽去是墜此命非乗此命矣又欲其追念文王眷遇之)
(徳為我周大受無窮之憂責洛誥周公之復留實以文/武之故今召公欲去周公復舉文武以感動之  新安)
(陳氏曰以命汝為武王顧命則兹大命竟指為武王之/命為安然蘇以汝明至之恤純為武王之言故以大命)
(為天命也不若吕只以汝明勗偶王一句為武王之言/為優然此等偶王亶乗語實艱澁不可解略認大意可)
(也/)公曰君告汝朕允保奭其汝克敬以予監于殷喪大
否肆念我天威(大否大亂也告汝以我之誠呼其官而/名之言汝能敬以我所言監視殷之喪)
(亡大亂可不大念/我天威之可畏乎)予不允惟若兹誥予曰曰襄我二人
汝有合哉言曰在時二人天休滋至惟時二人弗戡其
汝克敬徳明我俊民在讓後人于丕時(戡勝也戡堪/古通用周公)
(言我不信於人而若此告語乎予惟曰王業之成在我/與汝而已汝聞我言而有合哉亦曰在是二人但天休)
(滋至惟是我二人將不堪勝汝若以盈滿為懼則當能/自敬德益加寅畏明揚俊民布列庶位以盡大臣之職)
(業以荅滋至之天休毋徒惴惴而欲去為也他日在汝/推遜後人于大盛之時超然肥遯誰復汝禁今豈汝辭)
(位之/時乎)輯録(襄我二人周公自/謂己與召公經説)纂註(王氏曰大臣之善在/乎譲讓則必推賢揚)
(善而無妨功害能此所以能明俊民去陳氏經曰今時/未至盛大未有賢俊可讓召公未可  也大臣進退常)
(以得人為慮有賢者可以讓則身可以退蕭何且死必/引曹參管仲不能薦賢所以不免于議也  新安陳氏)
(曰讓字貫俊民字謂/明俊民而讓之較優)嗚呼篤棐時二人我式克至于
今日休我咸成文王功于不怠丕冒海隅出日罔不率
俾(周公復歎息言篤于輔君者是我二人我用能至于/今日休盛然我欲與召公共成文王功業於不怠大)
(覆冒斯民使海隅日出之地無不臣服然後可也周都/西土去東為逺故以日出言呉氏曰周公未嘗有其功)
(以其留召公故言之蓋叙其所已然/而勉其所未至亦人所説而從者也)纂註(陳氏大猷曰/伐淮夷踐奄)
(在此書後可見當時未能罔不率/俾也右二章以文武留召公也)公曰君予不恵若兹
多誥予惟用閔于天越民(周公言我不順于理而若兹/諄復之多誥邪予惟用憂天)
(命之不終及斯民之無賴也韓子言畏天命而悲人窮/亦此意前言若兹誥故此言若兹多誥周公之告召公)
(其言語之際/亦可悲矣)纂註(夏氏曰天命難諶民心難保大臣去/留繫天命之從違民心之向背今召)
(公欲去實周公之憂也所陳氏大猷曰召公/去則天命將替民生失  此周公所閔也)公曰嗚呼
君惟乃知民德亦罔不能厥初惟其終祗若兹往敬用
治(上章言天命民心而民心又天命之本也故卒章専/言民德以終之周公歎息謂召公踐厯諳練之乆惟)
(汝知民之徳民徳謂民心之嚮順亦罔不能其初今日/固罔尤違矣當思其終則民之難保者尤可畏也其祗)
(順此誥往敬用治不可忽也此召公已留周公飭遣就/職之辭厥後召公既相成王又相康王再世猶未釋其)
(政有味于周/公之言也夫)纂註(陳氏經曰借民情以為喻也民情每/勤始怠終此乃召公所熟知安可以)
(此自處當惟其終可也語曰行百里者半九十言晚節/末路之難也  張氏曰召公初輔成王有始矣而求去)
(不能終也可愚謂一書之中首言憂國之心非人所知/次言天民  畏惟人是賴又次言殷先王與我文武得)
(人之助然文王時五人至武王時四人今又惟我二人/而已君若求去豈我一人所能戡哉憂之深是以留之)
(切留之􁂒是以言之詳召公同功一體之人均有忠/君愛國之心者也安得不油然而感幡然而留哉)
　　　蔡仲之命(蔡國名仲字蔡叔之子也叔没周公/以仲賢命諸成王復封之蔡此其誥)
　　　(命之辭也今文無古文有案/此篇次序當在洛誥之前)
惟周公位冢宰正百工羣叔流言乃致辟管叔于商囚
蔡叔于郭鄰以車七乘降霍叔于庶人三年不齒蔡仲
克庸祗德周公以為卿士叔卒乃命諸王邦之蔡(周公/位冢)
(宰正百工武王崩時也郭鄰孔曰曰中國之外地名蘇/氏曰郭虢也周禮六遂五家為鄰管霍國名武王崩成)
(王幼周公居冢宰百官緫已以聽者古今之通道也當/是時三叔以主少國疑秉商人之不靖謂可惑以非義)
(遂相與流言倡亂以摇之是豈周公之身之利害乃欲/傾覆社稷塗炭生靈天討所加非周公所得已也故致)
(辟管叔于商致辟云者誅戮之也囚蔡叔于郭鄰以車/七乗囚云者制其出入而猶從以七乗之車也降霍叔)
(于庶人三年不齒三年之後方齒録以復其國也三叔/刑罰之輕重因其罪之大小而已仲叔之子克常敬德)
(周公以為卿士叔卒乃命之成王而封之蔡也周公留/佐成王食邑于圻内圻内諸侯孟仲二卿故周公用仲)
(為卿非魯之卿也蔡左傳在淮汝之間仲不别封而命/邦之蔡者所以不絶叔于蔡也封仲以他國則絶叔於)
(蔡矣吕氏曰象欲殺舜舜在側微其害止于一身故舜/得遂其友愛之心周公之位則繋於天下國家雖欲遂)
(友愛于三叔不可得也舜與周公易地皆然史臣先書/惟周公位冢宰正百工而繼以羣叔流言所以結正三)
(叔之罪也後言蔡仲克庸祗德周公以為卿士叔卒即/命之王以為諸侯以見周公蹙然于三叔之刑幸仲克)
(庸祗德則亟擢用分封之也吳氏曰此所謂冢宰正百/工與詩所謂攝政皆在成王諒閽之時非以幼沖而攝)
(而其攝也不過位冢宰之位而已亦非荀卿所謂攝天/子位之事也三年之䘮二十五月而畢方其畢時周)
(公固未嘗攝亦非有七年而後還政之事也百官緫已/以聽冢宰未知其所從始如殷之髙宗已然不惟周公)
(行之此皆論周公/者所當先知也)輯録(安卿問周公誅管蔡自公義言/之其心固正大直截自私恩言)
(之其情終有不自滿處所以孟子謂周公之過不亦宜/乎先生曰是但他豈得已哉莫到恁地較好看周公當)
(初做這一事也大段疎脱他也看那兄弟不過本是怕/武庚叛故遣管蔡霍叔去監他為其至親可恃不知他)
(反去與武庚同作一黨不知如何紂出得箇兒子也恁地/狡猾想見他當時日夜去炒那管叔說云周公是你的)
(弟今却欲篡為天子汝是兄今却只恁地管叔被他炒/得心熱他性又急所以便發出這件事來李堯卿問是)
(時可調䕶莫殺否曰他已叛只得殺如何調䕶得蔡叔/霍叔性較慢罪較輕所以只囚于郭鄰降于庶人想見)
(當時被管叔做出這事來騒動許多百姓想見也怕人/鴟鴞鴟鴞既取我子無毁我室當時也是被他害得猛)
(如常棣一詩却是後來制禮作樂時作這是先被他害/所以當天下平定後更作此詩故其辭哀􁂒不似諸詩)
(和平義剛曰周公也豈不知管叔狡猾但當時于義不/得不封他曰看來不是狡猾只是獃子書説周公使三)
(叔監殷他却與武庚叛此是一段大疎脱事若當時不/便平息得模様做出西晉初年時事想見武庚日夜去)
(説誘三叔以為周公弟也却在周作宰相管叔/兄也却去監商故管叔生起不肖之心如此庚)纂註(史/記)
(武王同母兄弟十人長伯邑考次武王次管叔鮮次周/公次蔡叔度次霍叔處孔氏曰蔡仲能用敬德稱其賢)
(也明王之法誅父用子言至公也叔之所封圻内之蔡/仲之所封淮汝之間圻内之蔡名已滅故取其名以名)
(新國欲其戒之唐孔氏曰管在滎陽京縣東北不立管/叔之後者罪重或無子或有而不賢也杜預曰武王封)
(叔度于汝南上蔡胡徙新蔡昭侯徙九江下蔡圻内蔡/地不知所在不齒不得與兄弟年齒相次閔元年晉滅)
(霍故知復其舊封夏氏曰古一里之地出車一乘謂以/出車七乗地所出之賦以奉之蓋既囚之又不可無以)
(養之張氏震曰象得罪于舜安得不貸之以恩管叔得/罪于周安得不斷之以義霍叔不絶其身蔡叔不絶其)
(子而管叔獨不免誅絶恩與義並行而不悖也林氏曰/蔡叔有罪則囚之不以弟而私蔡仲賢而封之不以父)
(而棄葉氏曰舜殛鯀而興禹周公囚蔡叔而命仲一也/魏氏曰左傳定公四年云蔡仲改行帥徳周公舉之以)
(為己卿士己字極好玩味可見周公大聖人蔡叔有罪/而囚之有子仲祗徳則以為己卿士真與天地同其大)
(也自東萊發此義蘇氏曰蔡叔未卒仲無君國之理蒯/瞶在而輒立衛所以亂所以封仲必在叔卒之後息齋)
(余氏曰案召誥傳中謂洛邑告成成王始政故召公以/自服土中為言多方内辨臣我監五祀曰成周既成而)
(成王即政云云與此所/引呉氏之説皆所不合)王若曰小子胡惟爾率德改行
克慎厥猷肆予命爾侯于東土往即乃封敬哉(胡仲名/言仲循)
(祖文王之徳改父蔡叔之行能謹其道故我命汝為侯/于東土往就汝所封之國其敬之哉吕氏曰敬哉者欲)
(其無失此心也命書之辭/雖稱成王實周公之意)爾尚蓋前人之愆惟忠惟孝
爾乃邁迹自身克勤無怠以垂憲乃後率乃祖文王之
彛訓無若爾考之違王命(蔡叔之罪在于不忠不孝故/仲能掩前人之愆者惟在於)
(忠孝而已叔違王命仲無所因故曰邁迹自身克勤無/怠所謂自身也垂憲乃後所謂邁迹也率乃祖文王之)
(彝訓無若爾考之違王命/上文所謂率徳改行也)纂註(呂氏曰子之新善著則/父之舊愆庶乎可掩蔡)
(叔之惡既無以貽子孫仲乃一國始封之祖創業垂統/之責繋焉蓋追其祖武自我作古克勤無怠以垂法于)
(後斯須之怠則流弊或至于數百年後不可不謹其源/也張氏曰邁迹自身謂生于羣叔之間而能脱身自立)
(為善及陳氏傅良曰舜命禹未嘗戒以鯀周公命微子/未嘗  武庚今命仲而尤其父者於越人疎之于其兄)
(戚之也父子兄弟之間猶有諱而不敢盡言是愈疎矣/成王於仲親親之道也有禹則鯀得以郊張湯杜周烈)
(矣以其有後得不列于酷吏蔡仲在人其謂叔曰幸哉/有子如此歟故曰蓋前人之愆  新安陳氏曰子能改)
(父之惡而為善則孝矣為子而孝斯為臣而忠古人云/求忠臣于孝子之門是惟忠本于惟孝也克勤無怠以)
(垂憲乃後即所謂邁迹/自身此一語不必分也)皇天無親惟德是輔民心無常
惟恵之懐為善不同同歸于治為惡不同同歸于亂爾
其戒哉(此章與伊尹申誥太甲之言相類而有淺深不/同者太甲蔡仲之有間也善固不一端而無不)
(可行之善惡亦不一端而無/可為之惡爾其可不戒之哉)纂註(新安陳氏曰此與伊/尹告太甲之言語意)
(正同蔡氏謂有深淺不同以/太甲蔡仲之有間不曉所謂)慎厥初惟厥終終以不困
不惟厥終終以困窮(惟思也窮困之極也思/其終者所以謹其始也)纂註(吕氏/曰建)
(國之始必審其始而思其終終始具舉然後可乆可大/而不至于困徒謹初而不思其終則終必困窮雖葸然)
(憂懼無益也語以謹始而即援以慮終竭兩端之教也/  陳氏大猷曰仲率德改行能謹初矣尤當克勤無怠)
(是在于惟厥終也而張氏曰/感激者多鋭于初  怠于終)懋乃攸績睦乃四鄰以
蕃王室以和兄弟康濟小民(勉汝所立之功親汝四/鄰之國蕃屏王家和恊)
(同姓康濟小民五者/諸侯之之所當盡也)率自中無作聰明亂舊章詳
乃視聽罔以側言改厥度則予一人汝嘉(率循也毋/無同詳審)
(也中者心之理而無過不及之差者也舊章者先王之成/法厥度者吾身之法度皆中之所從出者作聰明則喜)
(怒好惡皆出于私而非中矣其能不亂先王之舊章乎/戒其本於已者然也側言一偏之言也視聽不審惑于)
(一偏之説則非中矣其能不改吾身之法度乎戒其狥/于人者然也仲能戒是則我一人汝嘉矣吕氏曰作聰)
(明者非天之聰明特沾沾小/智耳作與不作而天人判焉)纂註(陳氏經曰舊章法度/皆中之所寓度即舊)
(章也舊章則已然之法度則當然之制無非中也周公/慮仲懲創乃父之愆用意過當反以生事為竒故有此)
(戒曰夏氏曰率皆也自從也謂凡事皆從中道也尤吕/氏  舊章往往不與新進喜事者合故作聰明者  欲)
(亂之聽覽不貴于速而貴于詳迎刃立決見事風生宜/若可喜然忽略疎快動皆愆尤讒説姦言毎乗其忽遽)
(而入之惟詳其視聽安徐審訂表裏畢陳側媚之言將/不得售故詳者乃聽覽之大法也規矩準度未至於樂)
(循理者則常若為其縶維側言乃解其縶維而縱之放/逸之場者故從之也輕仲以英妙之年任國事周公老)
(成深慮故戒之如此私陳氏大猷曰内不變于己之/私智外不變于人之  言則中道合而侯職盡矣)王
曰嗚呼小子胡汝往哉無荒棄朕命(飭往就國戒其/毋廢棄我命汝)
(所言/也)纂註(愚謂此篇大體與微子之命相似而微子之/辭温厚蔡仲之辭嚴厲蓋微子先代之後周)
(賔而不臣又本賢人也蔡仲父為不道忠孝兩虧已無/足法所望仲能率祖徳改父行邁迹自身以垂憲乃後)
(耳葢以拳拳圗終之説且戒之以無亂/舊章無改法度無同歸于亂嗚呼仁哉)
　　　多方(成王即政奄與淮夷又叛成王滅奄歸作/此篇按費誓言徂兹淮夷徐戎並興即其)
　　　(事也疑當時扇亂不特殷人如徐戎淮夷四方/容或有之故及多方亦誥體也今文古文皆有)
　　　(多蘇氏曰大誥康誥酒誥梓材召誥洛誥多士/  方八篇雖所誥不一然大略以殷人心不服)
　　　(周而作也予讀泰誓武成常怪周取殷之易及/讀此八篇又怪周安殷之難也多方所告不止)
　　　(殷人乃及四方之士是紛紛焉不心服者非獨/殷人也予乃今知湯已下七王之徳深矣方殷)
　　　(之虐人如在膏火中歸周如流不暇念先王之/徳及天下粗定人自膏火中出即念殷先七王)
　　　(如父母雖以武王周公之聖相繼撫之而莫能/禦也夫以西漢道徳比之殷猶碔砆之與美玉)
　　　(然王莽公孫術隗囂之流終不能使人忘漢光/武成功若建瓴然使周無周公則亦殆矣此周)
　　　(公之所以畏/而不敢去也)纂註(林氏曰奄即淮夷之一種總/言則謂之淮夷如春秋赤狄)
　　　(之有潞氏甲氏也周公攝政時奄嘗與三監同/叛多士曰昔朕來自奄已嘗征之今成王即政)
　　　(奄又叛成王滅之而歸鎬京諸侯来朝周公又/稱王命以告之故作此篇  唐孔氏曰雖普告)
　　　(多方意在殷之舊國勞吕氏曰自大誥至多方/所以處殷民者何其  也武王崩以喜亂之徒)
　　　(因思舊之情乗内難之隙三者參合其禍至此/是固周之不造實則天之大扶持保祐有周者)
　　　(也人之稚齒百疾先見則必過加調䕶凡伐性/傷生者一切不敢萌所以培固真源克登上壽)
　　　(者少年多疾之力也成周八百年之基業可於/此占之多士多方辭㫖相出入多士既遷殷民)
　　　(而獨告新民也故視多方為略多方既/踐奄而徧告庶邦也故視多士為詳)
惟五月丁亥王來自奄至于宗周(成王即政之明年商/奄又叛成王征滅之)
(杜預云奄不知所在宗周鎬京也吕氏曰王者定都天/下之所宗也東遷之後定都于洛則洛亦謂之宗周衛)
(孔悝之鼎銘曰隨難于漢陽即宫于宗周是時鎬已封/秦宗周葢指洛也然則宗周初無定名隨王者所都而)
(名/耳)纂註(孔氏曰周公歸政之明年淮夷奄又叛魯征淮/夷作費誓王征奄滅之五月還鎬京  新安陳)
(氏曰洛誥戊辰王在新邑孔註十二月戊辰晦此七年/之十二月即成王即政之年也多士作于是年二月曰)
(昔朕来自奄是述東征時事乃自武王誅紂伐奄後第/二畨叛也多方作于即政之明年五月成王政序曰成)
(王遂踐奄多方序曰王歸自奄書曰王来自奄乃奄之/第三畨叛王墮其地遷其君又因以告多方也以去年)
(十二月戊辰晦算之則次年正月朔己巳五月朔非丁/夘則戊辰丁亥非二十日即二十一日也多士與多方)
(之作先後葢一/年有三月云)周公曰王若曰猷告爾四國多方惟爾
殷侯尹民我惟大降爾命爾罔不知(吕氏曰先曰周公曰/而復曰王若曰何也)
(明周公𫝊王命而非周公之命也周公之命誥終于此/篇故發例於此以見大誥諸篇凡稱王曰者無非周公)
(𫝊成王之命也成王滅奄之後告諭四國殷民而因以/曉天下也所主殷民故又専提殷侯之正民者告之言)
(殷民罪應誅戮我大降/宥爾命爾宜無不知也)洪惟圗天之命弗永寅念于祀
(圗謀也言商奄大惟私意圗謀天命自底滅亡不深長/敬念以保其祭祀吕氏曰天命可受而不可圗圗則人)
(謀之私而非天命之公矣此葢深示以天命不可妄干/乃多方一篇之綱領也下文引夏商所以失天命受天)
(命者以/明示之)纂註(吕氏曰徧告四方者何也殷奄屢叛驅扇/者廣今雖平殄譬餘邪遺疾猶或在肺腑)
(間恐或有時而發也故渙發大號厯叙天命之公前代/之事征誅安集之本末俾四方咸與聞之大破羣疑深)
(絶亂根葢本于是兵寢刑措者/四十餘年其亦訓誥之助歟)惟帝降格于夏有夏誕
厥逸不肯慼言于民乃大淫昏不克終日勸于帝之迪
乃爾攸聞(言帝降災異以譴告桀桀不知戒懼乃大肆/逸豫憂民之言尚不肯出諸口况望其有憂)
(民之實乎勸勉也廸啓迪也視聽動息日用之間洋洋/乎皆上帝所以啓迪開導斯人者桀乃大肆淫昏終日)
(之間不能少勉于是天理或幾乎息矣况望有恵迪而/不違乎此乃爾之所聞欲其因桀而知紂也厥逸與多)
(士引逸不同者猶亂之為亂為治耳逸豫以民/言淫昏以帝言各以其義也此章上疑有闕文)纂註(王/氏)
(曰惟帝降格于夏與惟帝降格嚮于時夏同意此息齋/余氏曰真氏乙記云降格者言帝本降格也如  則不)
(必言有/闕文矣)厥圗帝之命不克開于民之麗乃大降罰崇亂
有夏因甲于内亂不克靈承于旅罔丕惟進之恭洪舒
于民亦惟有夏之民叨懫日欽劓割夏邑(此章文多未/詳麗猶日月)
(麗乎天之麗謂民之所依以生者也依于土依于衣食/之類甲始也言桀矯誣上天圗度帝命不能開民衣食)
(之原於民依恃以生者一皆抑塞遏絶之猶乃大降威/虐于民以増亂其國其所因則始于内嬖蠱其心敗其)
(家不能善承其衆不能大進于恭而大寛裕其民亦惟/夏邑之民貪叨忿懫者則日欽崇而尊用之以戕害于)
(其國/也)纂註(孔氏曰麗音栗施也不能開于民之所施政/  蘇氏曰麗著也奠民之居王政之本民不)
(土著雖堯舜不能使之不亂桀不開衣食之源以定民/居也  葉氏曰麗附于罪法也古者治獄以附罪為麗)
(故秋官稱各麗其法以議獄訟開明也不克開于民之/附法者而大降之罰  新安陳氏曰開于民之麗其説)
(不一葉氏較優既與乃大降罰相入又與下文慎厥麗/乃勸厥民刑用勸皆相應  吕氏曰原其所因葢始于)
(内亂妺喜/之嬖是也)天惟時求民主乃大降顯休命于成湯刑殄
有夏(言天惟是為民求主耳桀既不能為民之主天乃/大降休顯命于成湯使為民主而伐夏殄滅之也)
(渙吕氏曰曰求曰降豈真有求之降之者哉天下無統/  散漫流勢不得不歸其所聚而湯之一徳乃所謂顯)
(休命之實一衆離而聚之者也民不得不聚于湯湯不/不得不受斯民之聚是豈人為之私哉故曰天求之天)
(降之/也)惟天不畀純乃惟以爾多方之義民不克永于多
享惟夏之恭多士大不克明保享于民乃胥惟虐于民
至于百為大不克開(純大也義民賢者也言天不與桀/者大乃以爾多方賢者不克永于)
(多享以至于亡也言桀于義民不能用其所敬之多士/率皆不義之民上文所謂叨懫日欽者同惡相濟大不)
(能明保享于民乃相與播虐于民民無所措其手足凡/百所為無一能達上文所謂不克開于民之麗者政暴)
(民窮所以速其亡也此雖指桀多上爾殷/侯尹民嘗逮事紂者寧不惕然内愧乎)纂註(葉氏曰/天佑之)
(則曰純佑命不畀之則曰不畀純所林氏曰此篇陳桀/紂之亡商周之興皆出于天天之  奪非人力所能支)
(天之所予非人力所能移而其所以為予奪者以其徳/與不徳耳爾多方當知天命不可有他志也  孔氏曰)
(桀之所謂恭人衆士言亂主所任任同己者曰林氏曰/保享于民安民而以之享國長久也  吕氏  義民知)
(義之民也桀之時三宅無義民義民在下雖多何補以/爾多方之義民不能永受衆多之服享如負米而飢載)
(泉而渴葢哀之也百為大不克開欲耕害其耕/欲賈害其賈四向皆窮無一能達民窮如此也)乃惟成
湯克以爾多方簡代夏作民主(簡擇也民擇/湯而歸之)纂註(葉氏/曰簡)
(如簡在帝/心之簡)慎厥麗乃勸厥民刑用勸(湯深謹其所依以/勸勉其民故民皆)
(儀刑而用勸勉也人君之於天下仁而已/矣仁者君之所依也君仁則莫不仁矣)以至于帝乙
罔不明徳慎罰亦克用勸(明徳則民愛慕之謹罰則民/畏服之自成湯至于帝乙雖)
(厯世不同而皆知明其徳謹其罰故亦能用以勸勉其/民也明徳謹罰所以謹厥麗也明徳仁之本也謹罰仁)
(之政/也)要囚殄戮多罪亦克用勸開釋無辜亦克用勸(徳/明)
(之而已罰有辟焉有宥焉故再言辟而當罪亦能用以/勸勉宥而赦過亦能用以勸勉言辟與宥皆足以使人)
(勉于/善也)纂註(吕氏曰赦而民勸猶可也刑而民亦勸則有/黙行于刑赦之間者矣每語結之以勸者天)
(下非可驅以智力束以法制惟勸化其民使常有欣欣/不自己之意乃維持長久之道也  陳氏經曰商家法)
(在明徳慎罰明徳化民用徳其本心慎罰不濫及民用/刑不得已也本原既正則或刑或宥皆足以勸民于善)
(刑一也先王用之而使民勸後世用之而為民毒何也/先王之刑皆仁之寓後世之刑不仁之具也夫子未嘗)
(不釣弋也而仁見于不綱不射宿之際文王/非不蒐田也而仁見于一發不再舉之時也)今至于爾
辟弗克以爾多方享天之命(吕氏曰爾辟謂紂也商先/哲王世𫝊家法積累維持)
(如此今一旦至于汝君乃以爾全盛之多方不克坐享/天命而亡之是誠可閔也天命至公操則存舍則亡以)
(商先王之多基圗之大紂曽不得席其餘䕃其亡忽焉/危微操舍之幾周公所以示天下深矣豈徒曰慰解之)
(而已/哉)纂註(陳氏曰多方一也湯以之而作民主紂不能/以之而享天下在所以何如耳  王氏曰此)
(言殷之興甚詳言其亡甚略葢/對殷遺民不忍痛言其失也)嗚呼王若曰誥告爾多
方非天庸釋有夏非天庸釋有殷(先言嗚呼而後言王/若曰者唐孔氏曰周)
(公先自歎息而後稱王命以誥之也庸用也有心之謂/釋去之也上文言夏殷之亡因言非天有心于去夏亦)
(非天有心于去殷下文遂言乃惟桀紂自取亡滅也周/吕氏曰周公先自歎息而始宣布成王之誥告以見)
(公未嘗稱王也人此篇之始周公曰王若曰複語相承/書無此體也至于此章先嗚呼而後王若曰書亦無此)
(體也周公居聖人之變史官豫憂来世𫝊疑襲誤葢有/竊之為口實者故于周公誥命終篇發新例二著周公)
(實未嘗稱王所以别嫌/明微而謹萬世之防也)纂註(夏氏曰誥告以/誥辭告之也)乃惟爾辟
以爾多方大淫圗天之命屑有辭(紂以多方之富大肆/淫佚圗度天命瑣屑)
(有辭與多士言桀大淫佚有辭義同殷之亡非/自取乎以下二章推之此章之上當有闕文)纂註(孔/氏)
(曰惡事盡有辭説布在天下道吕氏曰惡之播于人口/者謂之辭惡之未熟大者𫝊  瑣屑者未盡舉至惡已)
(熟瑣屑之惡極口/厯數一一有辭)乃惟有夏圗厥政不集于享天降時
喪有邦間之(集萃也享享有之享桀圗其政不集于享/而集于亡故天降是喪亂而俾有殷代之)
(夏之亡非/自取乎)纂註(唐孔氏曰湯是夏/之諸侯故曰有邦)乃惟爾商後王逸厥
逸圗厥政不蠲烝天惟降時喪(蠲潔烝進也紂以逸居/逸淫湎無度故其為政)
(不蠲潔而穢惡不烝進而怠惰天以是降䘮亡于殷殷/之亡非自取乎此上三節皆應上文非天庸釋之語)
纂註(陳氏曰上逸過逸也下逸安逸也謂過逸其安逸/猶言安其危  林氏曰逸厥逸甚言其逸也猶言)
(醇乎醇進孔氏曰不潔進于善言吕氏曰其不/蠲潔日    張氏曰烝升也猶  穢徳升聞)惟聖㒺
念作狂惟狂克念作聖天惟五年須暇之子孫誕作民
主罔可念聽(聖通明之稱言聖而罔念則為狂矣愚而/能念則為聖矣紂雖昬愚亦有可改過遷)
(善之理故天又未忍遽絶之猶五年之久須待暇寛于/紂覬其克念大為民主而紂無可念可聽者五年必有)
(指實而言孔氏牽合嵗月者非是或曰狂而克念果可/為聖乎曰聖固未易為也狂而克念則作聖之功知所)
(向方太甲其庶幾矣聖而罔念果至于狂乎曰聖固無/所謂罔念也禹戒舜曰無若丹朱傲惟慢遊是好一念)
(之差雖未至于狂而狂之理亦在是矣/此人心惟危聖人拳拳告戒豈無意哉)輯録(艾軒云文/字只看易)
(曉處如尚書惟聖罔念作狂惟狂克念作聖不與上下/文相似下文便不可曉只看這兩句節或謂性相近習)
(相逺惟上智與下愚不移書中謂惟聖罔念作狂惟狂/克念作聖若如此只又有移得者如何文公曰上智下)
(愚不移如狂作聖則有之既是聖人決/不到作狂此只是甚言不可不學經説)纂註(王氏曰操/則存舍則)
(亡其心之謂歟思曰睿睿作聖操其心以思所謂念也/罔念雖聖可以作狂故克念則狂亦可以作聖  林氏)
(曰念不念之間聖狂之所以分也苟其質之聖矣自恃/其聖而不之思日復二日天命之性益就彫喪其作狂)
(也何有苟其質之狂矣自恥其狂而思之日復一日天/命之性忽然而復其作聖也何有  陳氏經曰子曰惟)
(上智與下愚不移書乃曰聖可作狂狂可作聖則可移/歟曰孔子之言聖狂之成也其習既成則不移矣書之)
(言聖狂之分也聖狂之分生于一念之頃堯舜而忘兢/業豈不趨于狂桀紂而能改過遷善豈不趨于聖孔子)
(雖曰不移實有可移之理但恐下愚自暴自棄不肯移/耳肯移之是狂之克念也公言此者明紂之為惡倘一)
(旦改悔天不終棄之也君李氏□曰紂惡甚矣天猶待/之如此見天心仁愛人  自非大無道天皆欲扶持而)
(全安之惟終無悛心所以禍不可遏也皓林氏曰晉武/帝以孫皓淫暴有問罪之志王濬曰孫  荒淫宜速征)
(伐若一旦皓死更立賢主則强敵也晉武之心惟恐吳/之有賢主武王之心惟恐紂之不能改過觀于晉武尤)
(知武王之為徳誤新安陳氏曰天/惟至子孫必脫    之字難通)天惟求爾多方大動
以威開厥顧天惟爾多方罔堪顧之(紂既罔可念聽天/于是求民主於爾)
(多方大警動以祲祥譴告之威以開發其能受眷顧/之命者而爾多方之衆皆不足以堪眷顧之命也)惟
我周王靈承于旅克堪用德惟典神天天惟式敎我用
休簡畀殷命尹爾多方(典主式用也克堪者能勝之謂/也徳輶如毛民鮮克舉之言徳)
(舉者莫能勝也文武善承其衆克堪用徳是誠可以為/神天之主矣故天式敎文武用以休美簡擇畀付殷命)
(以正爾多方也吕氏曰式敎用休者如之何而敎之也/文武既得乎天天徳日新左右逢原其思也若或啓之)
(其行也若或翼之乃天之所以敎而用以昌大休明者/也非諄諄然而敎之也此章深論天下向者天命未定)
(眷求民主之時能者則得之孰有遏汝者乃無一能當/天之眷今天既命我周而定于一矣爾猶洶洶不靖欲)
(何為邪明指天命而讋服四/海姦雄之心者莫切于是)纂註(吕氏曰前論夏之亡/本于不克靈承于旅)
(此論周之興亦曰靈承于旅文武于德能勝而用之其/力過孟賁遠矣漢唐賢主豈無欲布徳于天下者惟力)
(薄而奪于私欲故駁而不純是知徳非真力則莫能勝/莫能用也  新安陳氏曰克堪二字下得極有力非有)
(仁以為己任之𢎞兼死而後已之毅不能堪而用之也/克堪用之必有非力之力如真積力久之力而後可)
(陳氏大猷曰可為神與天之主山川宗社之得/其安三光寒暑之得其序皆人君有以主之)今我曷
敢多誥我惟大降爾四國民命(言今我何敢如此多誥/我惟大降宥爾四國民)
(命舉其宥過之恩而/責其遷善之實也)爾曷不忱裕之于爾多方爾曷不
夾介乂我周王享天之命今爾尚宅爾宅畋爾田爾曷
不惠王熈天之命(夾夾輔之夾介賔介之介爾何不誠/信寛裕于爾之多方乎爾何不夾輔)
(介助我周王享天之命乎爾之叛亂據法定罪則瀦其/宅收其田可也今爾猶得居爾宅耕爾田爾何不順我)
(王室各守爾典以廣天命乎/此三節責其何不如此也)纂註(吕氏曰敎以誠信寛/裕惟詐故迫惟誠故)
(裕用陳氏大猷曰乂我周王如/乂  厥辟之乂謂治其君之事)爾乃迪屢不靜爾心未
愛爾乃不大宅天命爾乃屑播天命爾乃自作不典圗
忱于正(爾乃屢蹈不靜自取亡滅爾心其未知所以自/愛邪爾乃大宅安天命邪爾乃輕棄天命邪爾)
(乃自為不法欲圗見信于正者以為/當然邪此四節責其不可如此也)纂註(王氏曰我以/道迪汝屢矣)
(而猶不靜正陳氏大猷曰自作不典亂綱常之事苟欲/人信以為  葢四國從殷以求興復自以為正義也)
我惟時其敎告之我惟時其戰要囚之至于再至于三
乃有不用我降爾命我乃其大罰殛之非我有周秉徳
不康寧乃惟爾自速辜(我惟是敎告而誨諭之我惟是/戒懼而要囚之今至于再至于)
(三矣爾不用我降宥爾命而猶狃于叛亂反覆我乃其/大罰殛殺之非我有周持徳不安靜乃惟爾自為凶逆)
(以速其/罪耳)纂註(孔氏曰敎告之謂訊之以文誥戰要囚謂/誅其禍亂執其朋黨再謂三監淮夷叛三)
(謂即政又叛言迪屢不靜之事武唐孔氏曰昭十三年/説戰法云告之以文辭董之以  師告以文辭數其罪)
(也戰要囚謂戰敗其師執取其人受其要辭而囚之至/于再三明此指伐紂也  陳氏大猷曰敎告如大誥多)
(士之訓戰要囚如/東征踐奄之師)王曰嗚呼猷告爾有方多士暨殷多
士今爾奔走臣我監五祀(監監洛邑之遷民者也猶諸/侯之分民有君道焉所以謂)
(之臣我監也言商士遷洛奔走臣服我監于今五年矣/不曰年而曰祀者因商俗而言也又案成周既成而成)
(王即政成王即政而商奄繼叛事皆相因纔一二年耳/今言五祀則商民之遷固在作洛之前矣尤為明騐)
越惟有胥伯小大多正爾罔不克臬(臬事也周官多以/胥以伯以正為名)
(胥伯小大衆多之正葢殷多士授職于洛共長治遷民/者也其奔走臣我監亦久矣宜相體悉竭力其職無或)
(反側偷惰而/不能事也)纂註(息齋余氏曰臬不當與康誥/異訓孔云汝無不能用法)自作不
和爾惟和哉爾室不睦爾惟和哉爾邑克明爾惟克勤
乃事(心不安靜則身不和順矣身不安靜則家不和順/矣言爾惟和哉者所以勸勉之也和其身睦其家)
(而後能協于其邑驩然有恩以相愛粲然有文以相接/爾邑克明始為不負其職而可謂克勤乃事矣前既戒)
(以罔不克臬故以/克勤乃事期之也)爾尚不忌于凶徳亦則以穆穆在乃
位克閱于乃邑謀介(忌畏也穆穆和敬貌頑民誠可畏/矣然如上文所言爾多士庶幾不)
(至畏忌頑民凶徳亦則以穆穆和敬端處爾位以潛消/其悍逆悖戾之氣又能簡閲爾邑之賢者以謀其助則)
(民之頑者且革而化矣尚何可畏之有哉成王誘掖商/士之善以化服商民之惡其轉移感動之機微矣哉)
爾乃自時洛邑尚永力畋爾田天惟畀矜爾我有周惟
其大介賚爾迪簡在王庭尚爾事有服在大僚(爾乃自/時洛邑)
(庶幾可以保有其業力畋爾田天亦將畀予矜憐于爾我/有周亦將大介助賚錫于爾啓迪簡㧞置之王朝矣其庶)
(幾勉爾之事有服在大僚不難至也多士篇商民嘗以/夏迪簡在王庭有服在百僚為言故此因以勸勵之也)
纂註(新安陳氏曰自王曰嗚呼猷告爾有方多士至此/一章專提起胥伯正告之介如佑賢輔徳賚如錫)
(之山川土田葢遷殷民時就技其豪俊為胥伯正以共/長治之乃用其素所服習者此安集新民之要道故今)
(特勸勵之使表率殷士殷民而躋泰和也裁吕氏曰多/士序商民之怨周曰夏迪云云則以大義  之此乃以)
(迪簡云云為勸何也爵位上之所命非下之可干自其/怨望而許之姑息之政也示以好惡而勸之磨礪之具)
(也此周公御商士/之開闔大用也)王曰嗚呼多士爾不克勸忱我命爾
亦則惟不克享凡民惟曰不享爾乃惟逸惟頗大逺王
命則惟爾多方探天之威我則致天之罰離逖爾土(誥/告)
(將終乃歎息言爾多士如不能相勸信我之誥命爾亦/則惟不能享上凡爾之民亦惟曰上不必享矣爾乃放)
(逸頗僻大違我命則惟爾多士自取天威我亦致天之/罰播流蕩析俾爾離逺爾土矣爾雖欲宅爾宅畋爾田)
(尚可得哉多方疑當作多士上章既勸之以休此章則/董之以威商民不惟有所慕而不敢違越且有所畏而)
(不敢違/越矣)纂註(王氏曰上告以承之/庸之此告以威之也)王曰我不惟多誥我
惟祗告爾命(我豈若是多言哉我惟敬告/爾以上文勸勉之命而已)纂註(陳氏曰/我豈欲)
(多言以告惟敬告爾以天命而已不知天命乃商民之/病根故此篇言天命尤詳  張氏曰稱天者無慮二十)
(稱帝/者三)又曰時惟爾初不克敬于和則惟我怨(與之更始/故曰時惟)
(爾初也爾民至此苟又不能敬于和猶復乖亂則自底/誅戮毋我怨尤矣開其為善禁其為惡周家忠厚之意)
(于是篇尤為可見畢吕氏曰又曰二字所以形容周公顧/之惓惓斯民㑹已  而猶有餘情誥已終而猶冇餘語)
(盻之光猶曄然/溢于簡冊也)纂註(吕氏曰是又爾更端為善之一初/也葢殷民與紂同惡武王克紂是)
(維新之一初也不能而從三監之叛則既失此初矣遷/洛又一初也復不能而屢迪不靜則又失此初矣今歸)
(自踐奄而又為多方之誥丁寧反覆諭以時惟爾初初/之過一皆洗滌今之善當相與維新豈非又一初乎若)
(又失此初不能敬以納民于和則永無可望矣但曰則/無我怨而自取誅戮之意隠然于不言之表周家忠厚)
(何其/至哉)
　　　立政(呉氏曰此書戒成王以任用賢才之道而/其意㫖則又上戒成王専擇百官有司之)
　　　(長如所謂常伯常任準人等云者葢古者外之/諸侯一卿已命于君内之卿大夫則亦自擇其)
　　　(屬如周公以蔡仲為卿士伯冏謹簡乃僚之類/其長既賢則其所舉用無不賢者矣葛氏曰誥)
　　　(體也今文/古文皆有)纂註(吕氏曰無逸立政二篇相為經/緯以無逸之心明立政之體君)
　　　(道備矣自立政而後周公不復有書納忠于王/此其絶筆也為治體統固臻其極至于反覆申)
　　　(重之意忠愛惇篤之誠深長逺/大之慮學者當于言外體之)
周公若曰拜手稽首告嗣天子王矣用咸戒于王曰王
左右常伯常任準人綴衣虎賁周公曰嗚呼休兹知恤
鮮哉(此篇周公所作而記之者周史也故稱若曰言周/公帥羣臣進戒于王贊之曰拜手稽首告嗣天子)
(王矣羣臣用皆進戒曰王左右之臣有牧民之長曰常/伯有任事之公卿曰常任有守法之有司曰準人三事)
(之外掌服器者曰綴衣執射御者曰虎賁皆任用之所/當謹者周公于是歎息言曰美矣此官然知憂恤者鮮)
(矣言五等官職之美而知憂其得人者少也吳氏曰/綴衣虎賁近臣之長也葛氏曰綴衣周禮司服之類)
(虎賁周禮之/虎賁氏也)纂註(唐孔氏曰周公既拜手稽首而後/發言還自言拜手稽首者示已重)
(其事欲君受其言如召誥言拜手稽首旅王若公亦/是召公自言與此同也  陳氏大猷曰嗣天子今臨)
(政天下矣此王初即政時前此幼冲皆倚成于公故/警之如此用悉意以告王  林氏曰下文宅乃牧即)
(常伯此以為伯下以為牧以伯為牧民之長也而曰左/右者以牧伯兼公卿也三宅固不可不得人然進見有)
(時虎賁綴衣之類則朝夕與王處最親且密苟非其人/則主徳内蔽大臣雖賢何所施其力哉  吕氏曰常伯)
(等即三宅三代之書他無所見意者公卿輔相之别名/歟官有别名如相曰阿衡保衡三卿曰圻父農父宏父)
(此亦三代輔政大臣别名耳綴衣虎賁特于侍御僕從/中錯舉二者以見其餘耳職重者有安危之寄職親者)
(有習染之移其繫天下之本一也能休嘉此數職知憂/恤審擇之者鮮矣先言休兹而繼以知恤必知建官之)
(美意然後深以為恤也三宅左右大臣綴衣虎賁左右/小臣職有小大而經綸康濟熏陶涵養知其美而加之)
(憂庶不以非人處之矣即新安陳氏曰常伯等孔氏蘇/氏分三公六卿有司𫝊  此說宜以分配三宅皆為大)
(臣若謂三公論道他事不當及之若謂六卿則準人豈/非司宼又豈六卿外他有平法之準人乎要之三宅不)
(過王左右大臣之别名吕説得之宅事常任所職必廣/凡任事之大臣也宅牧常伯主牧養之大臣也宅準準)
(人主平法之大臣也何公卿上官有司之分哉又案虞/有十二牧夏周有九牧皆在邦國意必有大臣在朝者)
(以統之如虞四岳統十二牧周六卿倡九牧立政所謂/常伯宅牧必掌牧養而在朝以統牧伯者歟又案咸戒)
(蔡氏謂公帥羣臣羣臣用皆進戒終篇不見羣臣進戒/之意以後章咸告孺子王矣證之咸不過訓皆謂公皆)
(以告戒王耳咸戒/咸告義只一同)古之人迪惟有夏乃有室大競籲俊
尊上帝迪知忱恂于九徳之行乃敢告敎厥后曰拜手
稽首后矣曰宅乃事宅乃牧宅乃準兹惟后矣謀靣用
丕訓徳則乃宅人兹乃三宅無義民(古之人有行此道/者惟有夏之君當)
(王室大强之時而求賢以為事天之實也迪知者蹈知/而非苟知也忱恂者誠信而非輕信也言夏之臣蹈知)
(誠信于九徳之行乃敢告教其君曰拜手稽首后矣云/者致敬以尊其為君之名也曰宅乃事宅乃牧宅乃準)
(兹惟后矣云者致告以叙其為君之實也兹者此也言/如此而後可以為君也即臯陶與禹言九徳之事謀靣)
(者謀人之靣貌也言非迪知忱恂于九徳之行而徒謀/之靣貌用以為大順于徳乃宅而任之如此則三宅之)
(人豈復有賢者乎蘇氏曰事則向所謂常任也牧則向/所謂常伯也準則向所謂準人也一篇之中所論宅俊)
(者参差不齊然大要不出是三者其餘則皆小臣百執/事也呉氏曰古者凡以善言語人皆謂之教不必自上)
(敎下而後/謂之敎也)桀德惟乃弗作往任是惟暴德罔後(夏桀惡/徳弗作)
(往昔先王任用三宅而所任者乃/惟暴徳之人故桀以䘮亡無後)輯録(兹乃三宅無義/民據此三宅即)
(上文宅事宅牧宅準之宅今孔氏蘇氏以為居無義之/民猶舜典五宅三居之意吕氏以三宅無義民一句接)
(下句桀徳惟乃弗作往任謂當桀之時居三宅者曽/無義民未知二説孰長先生曰吕説是答潘子善)纂
註(林氏曰惟禹以籲俊為心故其臣亦以薦揚為務吕/王氏曰籲俊之道在乎迪知忱恂于九徳之行)
(氏曰統名之則曰俊而所以為俊者則有九徳之别苟/不能實知篤信于有徳之行雖號召賢俊猶無益也自)
(臯陶以九徳告禹夏后葢世守以為知人之法焉夏之/臣既以宅三宅告其君于是謀以博詢之靣以親驗之)
(用其大順于徳者必如是乃可謂能宅人葢大任不可/輕付大徳不可小知必參人已然後盡也方夏之盛任)
(三宅者如此之詳及其衰也並至于曽無義民言皆不/義之人無一君子也兹乃云者此乃三宅之位非他位)
(也猶無義民則他可知矣然非人才果異往日也桀之/惡徳弗作往日之任用而已往惟俊徳是任效見于有)
(室大競桀惟昬徳是任效見于絶世無後信乎存亡在/所任也  陳氏大猷曰宅者居而安之之謂或才徳不)
(稱或委任不篤皆非宅也家新安陳氏曰無競維人人/中之俊乃天生之以遺國  者俊非徒才俊必有徳如)
(所謂以克俊有徳臯陶亦曰九徳咸事俊乂在官未嘗/岐俊徳而二之宅乃事用大臣以宅君之事也下放此)
亦越成湯陟丕釐上帝之耿命乃用三有宅克即宅曰
三有俊克即俊嚴惟丕式克用三宅三俊其在商邑用
協于厥邑其在四方用丕式見德(亦越者繼前之辭也/耿光也湯自七十里)
(升為天子典禮命討昭著于天下所謂陟丕釐上帝之/光命也三宅謂居常伯常任準人之位者三俊謂有常)
(伯常任準人之才者克即者言湯所用三宅實能就是/位而不曠其職所稱三俊實能就是徳而不浮其名也)
(三俊説者謂他日次補三宅者詳宅以位言俊以徳言/意其儲養待用或如説者所云也惟思式法也湯于三)
(宅三俊嚴思而丕法之故能盡其宅俊之用而宅者得/以效其職俊者得以著其才賢智奮庸登于至治其在)
(商邑用協于厥邑近者察之詳其情未易齊畿甸之協/則純之至也其在四方用丕式見徳逺者及之難其徳)
(未易徧觀法之同則大之至也至純至大治道/無餘藴矣曰邑曰四方者各極其逺近而言耳)纂註(陳/氏)
(大猷曰事事物物之理莫非天命之流行典禮刑賞則/其大者湯升天位大理治上帝之明命謂大治天下使)
(事物昭然各當于理即丕釐上帝之耿命也於息齋余/氏曰陟句為是  吕氏曰漢高儲參陵平勃  身後迤)
(定再世之亂孔明儲琬褘允維于身後亦維持數十年/况三代為天下長慮固宜儲三俊以繼三宅也嚴維丕)
(式嚴思賢者惟大則效之然後能用宅俊所謂學于伊/尹而後臣之其一證也未用宅俊之前知之者惟湯既)
(用之後則夫人而信之丕新安陳氏曰上文嚴惟丕式/君大法乎賢也此之用  式下之人亦因之而大法乎)
(腎也湯用三宅而且儲三俊以供無窮之用上廣/夏后之所未及而下為文武之所取法焉)嗚呼
其在受徳暋惟羞刑暴徳之人同于厥邦乃惟庶習逸
徳之人同于厥政帝欽罰之乃伻我有夏式商受命奄
甸萬姓(羞刑進任刑戮者也庶習備諸衆醜者也言紂/徳强暴又所與共國者惟羞刑暴徳之諸侯所)
(與共政者惟庶習逸徳之臣下上帝敬致其罰乃使我其/周有此諸夏用商所受之命而奄甸萬姓焉甸者井牧)
(地什伍/其民也)纂註(王氏曰羞進也有崇尚之意桀紂所用非/人皆本于身有惡徳故曰桀徳受徳者推)
(本言之也失吕氏曰論夏商之興亡不出/于任用得  之間立政之體統端在此矣)亦越文王武
王克知三有宅心灼見三有俊心以敬事上帝立民長
伯(三宅三俊文武克知灼見皆曰心者即所謂迪知忱/恂而非謀靣也三宅已授之位故曰克知三俊未任)
(以事故曰灼見以是敬事上帝則天職修而上有所承/以是立民長伯則體統立而下有所寄人君位天人之)
(兩間而俯仰無怍者以是也夏之尊帝商之丕釐周之/敬事其義一也長如王制所謂五國以為屬屬有長伯)
(如王制所謂二百十一國/以為州州有伯是也)纂註(吕氏曰論成湯文武皆/以亦越發語葢與上文)
(相參也桀之時若不可為矣亦于成湯而遽如是焉紂/之時若不可為矣亦于文武而遽如是焉治亂同機而)
(異發聖狂同心而異念賢才同世而異用人君盍于此/深省乎三宅共政者也知其心者猶未盡則不能無間)
(惟文武真能知其心也三俊待用者也未與事遇則底/藴不外見惟文武灼然見其心也知宅俊皆曰心者君)
(臣相與萬化之原苟貌親口恵相期于肝膽之外則無/其本矣  新安陳氏曰立民長伯當時宅俊或有出而)
(封為長伯者歟諸侯入為王/官王官出為諸侯古常有之)立政任人準夫牧作三事
(言文武立政三宅之官也任人常任也/凖夫準人也牧常伯也以職言故曰事)虎賁綴衣趣馬
小尹左右攜僕百司庶府(此侍御之官也趣馬掌馬之/官小尹小官之長攜僕攜持)
(僕御之人百司若司裘司服/庶府若内府大府之屬也)大都小伯藝人表臣百司
太史尹伯庶常吉士(此都邑之官也吕氏曰大都小伯/者謂大都之伯小都之伯也大都)
(言都不言伯小伯言伯不言都互見之也藝人者卜祝/巫匠執技以事上者表臣百司表外也表對裏之辭上)
(文百司葢内百司若内府内司服之屬所謂裏臣也此/百司葢外百司若外府外司服之屬所謂表臣也太史)
(者史官也尹伯者有司之長如庖人内饔膳夫則是數/尹之伯也鐘師尹鐘磬師尹磬大師司樂則是數尹之)
(伯也凡所謂官吏莫不在内外百司之中至于特見其/名者則皆有意焉虎賁綴衣趣馬小尹左右攜僕以扈)
(衛親近而見庶府以冗賤人所易忽而見藝人恐其或/興淫巧機詐以蕩上心而見太史以奉諱惡公天下後)
(世之是非而見尹伯以大小相維體統所繫而見若大/都小伯則分治郊畿不預百司之數者既條陳厯數文)
(武之衆職而緫結之曰庶常吉士庶衆/也言在文武之廷無非常徳吉士也)纂註(復齋董氏/曰周官註)
(大都公之采邑小都卿之采地是也古人立言/之法有互文見意者如詩鉦人伐鼔之類是也)司徒司
馬司空亞旅(此諸侯之官也司徒主邦教司馬主邦政/司空主邦土餘見牧誓言諸侯之官莫不)
(得人也諸侯之官獨舉此/者以其名位通于天子歟)輯録(司徒司馬司空亞旅不/知何故敘于太史尹伯)
(庶常吉士之下吕氏以為諸侯之官未知是否先生曰/謂三官之副與其屬耳亞謂小司徒之屬旅即下士也)
(見周禮序官/答潘子善)纂註(陳氏曰尹伯舉其長言之亞/旅舉其屬言之互相備也)夷微盧
烝三亳阪尹(此王官之監于諸侯四夷者也微盧見經/亳見史三亳䝉為北亳穀熟為南亳偃師)
(為西亳烝或以為衆或以為夷名阪未詳古者險危之/地封疆之守或不以封而使王官治之參錯于五服之)
(間是之謂尹地志載王官所治非一此特舉其重者耳/自諸侯三卿以降惟列官名而無他語承上庶常吉士)
(之文以内見外也夫上自王朝内而都邑外而諸/侯逺而夷狄莫不皆得人以為官使何其盛歟)纂註
(王氏曰此篇屢言三宅而先後之序不同也/者官使之際皆當致謹初無一定之先後)文王惟克厥
宅心乃克立兹常事司牧人以克俊有徳(文王惟能其/三宅之心能)
(者能之也知之至信之篤之謂故能立此常任常伯用/能俊有德也不言準人者因上章言文王用人而申克)
(知三有宅心之/説故略之也)輯録(文王惟克厥宅心人皆以宅心為/處心非也即前靣所説三有宅心)
(爾若處心則云/克宅厥心方子)纂註(孔氏曰文王惟其能居心詳吕氏/曰前章敷敘文武衆職已  復恐)
(成王覽其目而不議其綱也故極本原以示之心者萬/事之綱也君心既宅安厥攸居則經世事業皆此心之)
(建立也舉世人才皆此心之感應也文王之官繁矣曷/嘗求之外哉惟能宅心而已  真氏曰不曰克宅厥心)
(而曰克厥宅心猶臯謨不曰慎修厥身而曰慎厥身修/也  新安陳氏曰以宅心為三宅之心與上文克知三)
(有宅心合為一説免添出文王自宅心一脚豈不甚好/然如蔡氏所謂能其三宅之心于文理欠順否則克字)
(下或脱一知字或厥字/本知字之誤乃可耳)文王罔攸兼于庶言庶獄庶慎
惟有司之牧夫是訓用違(庶言號令也庶獄庶訟也庶/慎國之禁戒儲備也有司有)
(職主者牧夫牧人也文王不敢下侵庶職惟于有司牧/夫訓敕用命及違命者而已漢孔氏曰勞于求才逸于)
(任/賢)纂註(吕氏曰庶言謂凡奏請訴訟庶獄謂凡刑辟訊/鞠庶慎謂凡事繫利害而當謹戒者)
庶獄庶慎文王罔敢知于兹(上言罔攸兼則猶知之特不兼/其事耳至此罔敢知則若未嘗)
(知有其事葢信任之益専也上言庶言此不及者號令/出于君有不容不知者故也吕氏曰不言罔知于兹而)
(曰罔敢知于兹者徒言罔知則是莊老之無為也惟言/罔敢知然後見文王敬畏思不出位之意豪釐之辨學)
(者冝精/察之)纂註(吕氏曰罔敢知不及庶言者事未施行則/謂之言既施行則獄與慎可包之矣  王)
(氏曰君道以擇人為職上必無為而用天下下必有為/而為天下用此君臣之分也  新安陳氏曰上文雖及)
(常事司牧人而不及準人庶獄即準人之事也此篇論/三宅有全言之者有舉其二者有舉其一者參錯及之)
(耳/)亦越武王率惟敉功不敢替厥義徳率惟謀從容徳
以並受此丕丕基(率循也敉功安天下之功義徳義徳/之人容徳容徳之人葢義徳者有撥)
(亂反正之才容徳者有休休樂善之量皆成徳之人也/周公上文言武王率循文王之功而不敢替其所用義)
(德之人率循文王之謀而不敢違其容徳之士意如虢/叔閎夭散宜生泰顛南宫括之徒所以輔成王業者文)
(用之于前武任之于後故周公于君奭言五臣克昭文/王受有殷命武王惟兹四人尚迪有禄正猶此敘文武)
(用人而言並受/此丕丕基也)纂註(孔氏曰亦于武王循惟文王撫安/天下之功不敢廢其義徳又循惟)
(文王寛裕之徳怒吕氏曰文王一怒而安天下之民安/民所謂敉功一  所謂義徳也武王亦一怒而安天下)
(之民所以率惟不敢替者也肆不殄厥慍亦不隕厥問/文王之容徳也不泄邇不忘逺逺邇并包所以率惟謀)
(從之者也容徳聖人所尚故率惟謀從義徳非聖人所/専任則迫于不得已而不敢替焉  葵初王氏曰紂用)
(暴徳逸徳之人正與此相反之新安陳氏曰蔡氏承上/文之用三宅而言葢不改父  臣之意此説出于夏氏)
(真氏取之以其切于立政用人故也然深繹文意曰不耳/敢替厥曰率惟謀從恐孔吕之説為得本来語意之實)
嗚呼孺子王矣繼自今我其立政立事準人牧夫我其
克灼知厥若丕乃俾亂相我受民和我庶獄庶慎時則
勿有間之(我者指王而言若順也周公既述文武基業/之大歎息而言曰孺子今既為王矣繼此以)
(往王其于立政立事準人牧夫之任當能明知其所順/順者其心之安也孔子曰察其所安人焉廋哉察其所)
(順者知人之要也夫既明知其所順果正而不他然後/推心而大委任之使展布四體以為治相助左右所受)
(之民和調均齊獄慎之事而又成其勿以小人間之使/得終始其治此任人之要也民而謂之受者言民者乃)
(受之于天受之于祖宗/非成王之所自有也)纂註(吕氏曰一篇之間所謂王/矣者葢屢言而屢歎之深)
(恐成王平日委重視成今猶不自知身當職分之大故/警之不一而足也  陳氏大猷曰我者我其君君臣一)
(體也簡張氏曰王繼文武以立政可謂難矣而難之中/自有  易之道亦曰立事準人牧夫我其克灼知厥若)
(而已知三宅之心即所以立政皆復齋董氏曰孔氏以/立政為大臣立事為小臣諸家  以立政立事為一意)
(而于準人牧夫則以為舉其二而包其一理所未安竊/意從張氏之説則立政乃作書之本意立事乃任人之)
(官庶于經意為兩得立葵初王氏曰提起立政二字最/是下文商人周文王  政國則罔有立政用憸人在今)
(後嗣王立政皆是提起作書之本意立政之要在于事/牧準人  新安陳氏曰立政下列三宅則並有立事字)
(立政下不列三宅則無立事字尤是顯明/證蔡氏于後一節似悟此意惜于此欠)自一話一言我
則末惟成徳之彦以乂我受民(末終維思也自一話一/言之間我則終思成徳)
(之美士以治我所受之/民而不敢斯湏忘也)纂註(王氏曰一話言一事之始/終也一言一句而已  新)
(安陳氏曰相受民牧之責也和庶獄準之責也和庶所/當慎之事事之責也三宅備矣話言樞機之發也委任)
(三宅欲勿以小人間之苟或一話言間微不終于専主/君子則小人乗間而入之矣此公戒王以委任三宅専)
(一周密/之法也)嗚呼予旦已受人之徽言咸告孺子王矣繼自
今文子文孫其勿誤于庶獄庶慎惟正是乂之(前所言/禹湯文)
(武任人之事無非至美之言我聞之于人者已皆告孺/子王矣文子文孫者成王武王之文子文王之文孫也)
(成王之時法度彰禮樂著守成尚文故曰文誤失也有/所兼有所知不付之有司而以己誤之也正猶康誥所)
(謂正人與宫正酒正之正指當職者為言不以己誤庶/獄庶慎惟當職之人是治之下文言其勿誤庶獄惟有)
(司之牧夫/即此意)纂註(孔氏曰惟以正是之道治衆獄衆慎求/蘇氏曰心有邪正事有是非正心而)
(理之是未有不得也揆吕氏曰簡畀正人付之獄慎使之/以正法斷刑以正理  事所謂正道也苟不知正道雖)
(惴惴欲其勿/誤能勿誤乎)自古商人亦越我周文王立政立事牧夫
準人則克宅之克由繹之兹乃俾乂(自古及商人及我/周文王于立政所)
(以用三宅之道則克宅之者能得賢者以居其職也克/由繹之者能紬繹用之而盡其才也既能宅其才以安)
(其職又能繹其才以盡其/用兹其所以能俾乂也歟)纂註(陳氏曰繹如繹絲謂窮/其端緒克宅任之當矣)
(又紬繹之詳其所行考其所就猶堯之詢事考言舜之/明試考績也  吕氏曰由繹由其外而繹其中也由其)
(言而繹其心由其才而繹其徳由其發舒于一時而繹/其持久于嵗晏者繹之葢不一端而足也克宅之則人)
(與位相稱克由繹之則表與裏相符其審如是/然後俾之為治既俾之為治則一委之其人矣)國則罔
有立政用憸人不訓于徳是罔顯在厥世繼自今立政
其勿以憸人其惟吉士用勱相我國家(自右為國未有/立政用憸利小)
(人者小人而謂之憸者形容其茫茫便㨗之狀也憸利/小人不順于徳是無能光顯以在厥世王當繼今以往)
(立政勿用憸利小人其惟用有常吉士使勉力以輔相/我國家也吕氏曰君子陽類用則升其國于昌明小人)
(隂類用則降其國于晻昧/隂陽升降亦各從其類也)纂註(孔氏曰憸利之人不順/于徳是使其君無顯名)
(在其世傾蘇氏曰見細德之顯微是謂憸人悦張氏曰/憸人者  巧辨給之人詐足飾非言足拒諌  其心則)
(譽桀紂為堯舜失其意則誣伯夷為盜跖丕陳氏大猷/曰憸人矯飾以為徳然非其心之所順與  訓厥若正)
(相反必吕氏曰人主惟以别白君子小人為職國之興/亡常  由之此篇反覆于君子小人之際有㫖哉文武)
(有庶常吉士公復以其惟吉士望王召公之歌詩王多/吉士亦至于再穆王命伯冏吉士猶在口也是則周家)
(父祖所𫝊師保所訓子孫所守惟在吉士一代治體可/識矣憸人者吉士之反周之家法所嚴惡斥絶者也)
今文子文孫孺子王矣其勿誤于庶獄惟有司之牧夫
(始言和我庶獄庶慎時則勿有間之繼言勿誤于庶獄/庶慎惟正是乂之至是獨曰其勿誤于庶獄惟有司之)
(牧夫葢刑者天下之重事絜其重而獨舉之使成王尤也/知獄刑之可畏必専有司牧夫之任而不可以已誤之)
纂註(吕氏曰獄曷為獨重也民命所繫亦國命所繫也/導迎善氣祈天永命者獄也並告無辜無世在下)
(者亦獄也宜周公獨言而獨戒之及蔡氏元度曰以庶慎/獄庶慎對庶言則獄慎尤重故不  庶言以庶獄對庶)
(則庶獄尤重故不及庶慎人唐孔氏曰言庶獄欲其重/刑言有司牧夫欲其謹官    王氏曰獄者政之終牧)
(者官之長政舉其終官/舉其長則無不舉矣)其克詰爾戎兵以陟禹之迹方
行天下至于海表罔有不服以覲文王之耿光以揚武
王之大烈(詰治也治爾戎服兵器也陟升也禹迹禹服/舊迹也方四方也海表四裔也言徳威所及)
(無不服也覲見也耿光徳也大烈業也于文王稱徳于言/武王稱業各于其盛者稱之吕氏曰兵刑之大也故既)
(庶獄而繼以治兵之戒焉或曰周公之訓稽其所弊得/無啓後世好大喜功之患乎曰周公詰兵之訓繼勿誤)
(庶獄之後犴獄之間尚恐一刑之誤况六師萬衆之命/其敢不審而誤舉乎推勿誤庶獄之心而奉克詰戎兵)
(之戒必非得己不已/而輕用民命者也)纂註(林氏曰呼文子文孫言守成/以文終以詰爾戎兵則武不)
(可弛謙吕氏曰公非教王用兵恐其宴安而使之自强/如易  卦言利用侵伐亦是于謙抑之中有自强之意)
(也是役也葢奮張其氣而不使墮偷操握其衆而不使/扞格摧壓其姦而不使覬覦保治之良圗也古人治兵)
(乃所以弭兵後世銷兵乃所以召兵于新安胡氏曰一/説方方方如此一説嚴正方整以行  天下  陳氏大)
(猷曰耿亦光也/耿光光之著也)嗚呼繼自今後王立政其惟克用常人
(并周家後王而戒之也常人常徳之人也臯陶曰/彰厥有常吉哉常人與吉士同實而異名者也)纂註
(吕氏曰常人之于國也葢食之穀粟衣之布帛雖無異/味異文而有生者常用而不可一日易也然每多重遲)
(木訥不能與小慧新進者爭長于頰舌之間故世主惑/于取舍而治亂分焉此周公所以慨歎而深致意于卒)
(章歟理陳氏大猷曰理之常行而不可易者為常道行/此常  而不易者為常人常言其體之不易吉言其用)
(之休祥也言常人于兵刑之後/以常人尤宜任此而謹之歟)周公若曰太史司宼蘇
公式敬爾由獄以長我王國兹式有慎以列用中罰(此/周)
(公因言慎罰而以蘇公敬獄之事告之太史使其并書/以為後世司獄之式也蘇國名也左𫝊蘇忿生以溫為)
(司寇周公告太史以蘇忿生為司宼用能敬其所由之/獄培植基本以長我王國令于此取法而有謹焉則能)
(以輕重條列用其中罰/而無過差之患矣)纂註(孔氏曰忿生為武王司寇/封蘇國能用法敬汝所用)
(之獄言主獄當求蘇公之比此法有所慎行必以其官/列用中罰不輕不重蘇公所行太史掌六典有廢置)
(人之制故告之公陳氏大猷曰周公舉太史所記蘇公/之事以告王蘇  能以法式而敬其所用之獄重民命)
(以延國命治獄者當以為法式而有謹焉列者前後相/比猶今言例也以舊事為比而用其輕重之中者也立)
(政以用人為本而兵刑乃政之大者故以此終焉公新/安陳氏曰蘇公所以為司寇在乎敬後人之法蘇  在)
(乎慎能慎則能敬矣固為後之司獄者慮尤為後之君/用人以司獄者慮能如蘇公者則用否則斥葢以此終)
(立政用人之意歟兩式字同訓法為優政葉氏曰自詰/爾戎兵至此疑有脱簡  愚謂周公復  成王而作立)
(政以王政莫大于用人用人莫先于三宅三宅得人則/百官皆得人而王政立矣公前日攝政猶可無言今歸)
(政留洛心在王室豈容黙乎此立政所以作也一篇之/中宅事牧準其綱領也休兹知恤其血脉也自迪惟有)
(夏至暴徳罔後言夏先后知恤乎此乃室大競休何如/哉桀不知恤也故罔有後而成湯陟焉自亦越成湯至)
(奄甸萬姓言商先王知恤乎此故用協用見徳休何如/哉紂不知恤也故帝罰之而我周式商受命焉自亦越)
(文王武王至並受丕丕基言文武亦猶夏商先王之知/恤也是以並受丕基式克至今日休也自孺子王矣至)
(終篇拳拳以去憸人用常吉詰戎兵謹刑獄為王言葢/欲王以先王之知恤為法以夏商後王之不知恤為鑒)
(忠愛之至至/今可挹也)
　
　
　
　
　
　
　
　
　
　
　
　
　
　
　書傳輯録纂註卷五
欽定四庫全書
　書傳輯録纂註卷六
　　　　　　　　　　　　　元　董鼎　撰
　　　周官(成王訓廸百官史録其言以周官名之亦/訓體也今文無古文有  案此篇與今周)
　　　(禮不同如三公三孤周禮皆不載或謂公孤兼/官無正職故不載然三公論道經邦三孤貳公)
　　　(𢎞化非職乎職任之大無踰此矣或又謂師氏/即太師保氏即太保然以師保之尊而反屬司)
　　　(徒之職亦無是理也又此言六年五服一朝而/周禮六服諸侯有一嵗一見者二嵗一見者三)
　　　(嵗一見者亦與此不合是固可疑然周禮非聖/人不能作也意周公方條治事之官而未及師)
　　　(保之職所謂未及者鄭重而未及言之也書未/成而公亡其閒法制有未施用故與此異而冬)
　　　(官亦闕要之周禮首末未備周公未成之書也/惜哉讀書者參互而考之則周公經制可得而)
　　　(論/矣)輯録(問司徒司馬司空三公三少之官先生/曰漢自古文尚書出方有周官篇伏生)
　　　(口授二十五篇無周官故漢只置太尉司徒司/空為三公而無周三公三少盖未見古文尚書)
　　　(但見伏生書牧誓立政篇中所説司徒司馬司/空而置也古者諸侯之國只置得司徒司馬司)
　　　(空三卿惟天子方得置三公三少六卿牧誓立/政所説周家是時方為諸侯故不及三公三少)
　　　(及周官篇所説則周是時已得天下矣三公三/少本以師道輔佐天子只是加官周公以太師)
　　　(兼冢宰召公以大保兼冢宰是以加官而兼宰/相之職也後世官職益紊今遂以三公三少之)
　　　(官為階官不復有師保之任論道經邦之責矣/然古者猶是文臣之有功徳重望者方得加師)
　　　(保之官以其有教輔天子之名也後世遂以諸/子或武臣為之既是天子之子與武臣豈可任)
　　　(師保之責邪訛謬/傳襲不復改正庚)纂註(吕氏曰金縢成王初年/之書也洛誥周公還政)
　　　(之書也無逸立政周公教戒成王之書也周官/成王親政開物成務之書也合是數篇以觀成)
　　　(王可以見其本質焉可以見其昬明疑信之變/焉可以見其講貫啓發之深焉可以見其知類)
　　　(通逹離師傅而不反焉過此而有君陳乃周公/既没之後又過此而有顧命乃其身將没之時)
　　　(成王進德始終之序備矣周公格君始終之功/著矣新安陳氏曰周禮乃周公擬議未全未行)
　　　(之書周官則成王建置訓廸而已施行之書也/今只當據周官以觧周官其與周禮未脗合處)
　　　(姑略之可也又呂氏以作周官時為周公尚在/此亦以亡書序及君陳挨排而意之耳未見其)
　　　(必然也深玩周官文意周公時不在矣此殆成/王老於世故後之書也如以不學驕侈戒卿士)
　　　(可/見)
惟周王撫萬邦廵侯甸四征弗庭綏厥兆民六服羣辟
罔不承德歸于宗周董正治官(此書之本序也庭直也/葛氏曰弗庭弗來庭者)
(六服侯甸男采衛并畿内為六服也禹貢五服通畿内/周制五服在王畿外也周禮又有九服侯甸男采衛蠻)
(夷鎮蕃與此不同宗周鎬京也董督也治官凡治事之/官也言成王撫臨萬國廵狩侯甸四方征討不庭之國)
(以安天下之民六服諸侯之君無不奉承周德成王歸/於鎬京督正治事之官外攘之功舉而益嚴内治之修)
(也唐孔氏曰周制無萬國惟/伐淮夷非四征也大言之爾)纂註(呂氏曰天下大物也/非綿力小才所能運)
(量非薄物細故所能維持向也成王不出閨闥之孱主/耳今撫萬邦至罔不承德乾開坤闔秋殺春生四海皆)
(隨其運轉功成治定歸於宗周董正治官訓督裁正品/式備具本末内外體統相承萬世皆入其維持不如是)
(何以覲文王之耿光揚武王之大烈乎新安陳氏曰廵/侯甸即六服而略言之也六服承德即九服而以内五)
(服並王畿言之也内五服九州内外五服九州外以内/五服並畿内為六正與侯甸男邦采衛之辭合略外四)
(服耳無不同也又案成王巡狩征討綏御之大力量如/此可謂能以周公詰戎兵陟禹迹行天下至海表罔不)
(服之言而真見之行事矣周/公宗臣成王賢君盖兩得之)王曰若昔大猷制治于未
亂保邦于未危(若昔大道之世制治保邦于未亂/未危之前即下文明王立政是也)曰唐
虞稽古建官惟百内有百揆四岳外有州牧侯伯庻政
惟和萬國咸寧夏商官倍亦克用乂明王立政不惟其
官惟其人(百揆無所不緫者四岳總其方岳者州牧各/緫其州者侯伯次州牧而緫諸侯者也百揆)
(四岳緫治於内州牧侯伯緫治於外内外相承體統不/紊故庻政惟和而萬國咸安夏商之時世變事繁觀其)
(會通制其繁簡官數加倍亦能用治明/王立政不惟其官之多惟其得人而已)纂註(張氏震曰/唐虞官百)
(夏商倍之周又倍之事繁故官多然大體未嘗變也舜/命九官至商列為八政至周合為六典大綱皆出於一)
(所增特/其屬耳)今予小子祗勤于德夙夜不逮仰惟前代時若
訓廸厥官(逮及時是若順也成王祗勤於徳早夜/若有所不及然盖修徳者任官之本也)纂註
(張氏曰仰惟前代時若即前所謂若昔大猷也林氏曰/董正者立太師以下是也訓廸者凡我有官君子以下)
(是也董正而/後訓廸之也)立太師太傅太保兹惟三公論道經邦燮
理隂陽官不必備惟其人(立始辭也三公非始於此立/為周家定制則始於此也賈)
(誼曰保者保其身體傅者傅之徳義師道之教訓此所/謂三公也隂陽以氣言道者隂陽之理恒而不變者也)
(易曰一隂一陽之謂道是也論者講明之謂經者經綸/之謂燮理者和調之也非經綸天下之大經參天地之)
(化育者豈足以任此責/故官不必備惟其人也)少師少傅少保曰三孤貳公𢎞
化寅亮天地弼予一人(孤特也三少雖三公之貳而非/其屬官故曰孤天地以形言化)
(者天地之用運而無迹者也易曰範圍天地之化是也/𢎞者張而大之寅亮者敬而明之也公論道孤𢎞化公)
(燮理隂陽孤寅亮天地公論於/前孤弼於後公孤之分如此)纂註(孔氏曰師天子所/師傅傅相天子保)
(保安天子孤卑於公尊於卿特置此三者副貳三公𢎞/大道化葉氏曰成王以周召為師保而太傅無聞周公)
(沒召公仍為保而不聞設師傅盖難之也陳氏傅良曰/周召以師保為冢宰是卿兼三公也顧命自同召太保)
(奭以下皆卿也是時召公為保兼冢宰芮伯為司徒彤/伯為宗伯畢公為司馬皆是以三公兼之衛侯康叔為)
(司宼毛公為司空審如是則三公多是六卿兼之但其/人足以兼公則加其公之職位無其人則止為卿而已)
(三公三孤皆無其人則闕焉而已而六卿自若也要之/成周以三公三孤待非常之德故曰官不必備惟其人)
(呂氏曰明則邦國幽則隂陽幽明之所以然所謂道也/經綸之用藏於無迹和調之妙閒不容聲何待於論論)
(云者擬議以成其變化講明啓沃而精一之者也隂陽/以氣言天地以形言燮理運之者也寅亮承之者也公)
(孤之分於此著矣然弼予一人乃格君心之任獨與孤/言之而公之職反不與焉何也論道經邦燮理隂陽未)
(有不自君心者特成王尊三公之至若不敢以身煩之/盖曰斯人也乃造化之友非予一人之弼也新安陳氏)
(曰文王時太公己為太師武王時召公己為太保是三/公非自成王始立也貳公𢎞化蓋貳公以𢎞大其論道)
(經邦之化耳𢎞大道化以寅亮/天地體用之謂也孔註當矣)冢宰掌邦治統百官均
四海(冢大宰治也天官卿治官之長是為冢宰内統百/官外均四海盖天子之相也百官異職管攝使歸)
(於一是之謂統四海異冝/調劑使得其平是之謂均)纂註(鄭氏曰山頂曰冢吕氏/曰三公三孤天子所與)
(調精祲之原而無所治者也統萭事而分治之則六卿/之職六卿者萬事之綱也冢宰管攝百官非官官而控)
(制之自百而歸六自六而歸一所操至簡也所調齊者/非人人而稱量之也大與之為大小與之為小所居至)
(易也明乎簡易之道相業無餘藴矣復齋董氏曰周禮/太宰掌建邦之六典一曰治典二曰教典三曰禮典四)
(曰政典五曰刑典六曰事典六典大宰兼掌此言掌邦/治者教禮政刑之屬莫非治也新安胡氏曰冢宰雖與)
(五卿並列而各為一卿實緫統乎五卿所掌雖邦/治必教禮兵刑土之並舉其職而後可以治歟)司徒
掌邦教敷五典擾兆民(擾馴也地官卿主國教化敷君/臣父子夫婦長㓜朋友五者之)
(教以馴擾兆民之不順者而使之順/也唐虞司徒之官固已掌職如此)纂註(陳氏大猷曰/徒衆也主民)
(衆故稱司徒吕氏曰擾者馴習而熟之拊摩而入之畜/養而寛之之謂張氏曰擾猶擾龍之擾馴習而安之也)
(新安胡氏曰擾者順其自然/而導之即舜典在寛之意)宗伯掌邦禮治神人和上
下(春官卿主邦禮治天神地祗人鬼之事和上下尊卑/等列春官於四時之序為長故其官謂之宗伯成周)
(合樂於禮官謂之和/者盖以樂而言也)纂註(孔氏曰春官卿云云及國之/吉凶軍賔嘉五禮禮所以辨)
(上下定民志上下辨民志定則和矣呂氏曰治理也壇/坎昭穆之等聘享射御之節貫本末而等文質所謂禮)
(也神人所以治上下所以和者也一失其禮則僣亂諂/妄而瀆乎神陵犯乖爭而悖乎人上下皆失其分安得)
(而和/乎)司馬掌邦政統六師平邦國(夏官卿主戎馬之事/掌國征伐統御六軍)
(平治邦國平謂强不得陵弱衆不得暴寡而人皆得其/平也軍政莫急於馬故以司馬名官何莫非政獨戎政)
(謂之政者用以征伐而正/彼之不正王政之大者也)纂註(呂氏曰自夏命𦙍侯掌六/師舉政典以誓則邦政掌)
(於司馬舊矣國之大事何莫非政獨戎政謂之政何也/天下無事寓兵於農然後賦役百為始有所施是固政)
(之所從出也天下有事舉兵討亂邦之存亡安危繫焉/其為政之大固不待論矣此戎政所以獨謂之政也統)
(六師而謂之平邦國則王者用師/之本㫖特欲平邦國之不平者耳)司寇掌邦禁詰姦慝
刑暴亂(秋官卿主宼盗法禁羣行攻刼曰宼詰姦慝刑/彊暴作亂者掌刑不曰刑而曰禁者禁於未然)
(也呂氏曰姦慝隐而難知故謂之詰推鞫窮/詰而求其情也暴亂顯而易見直刑之而已)纂註(陳氏/曰刑)
(曰邦禁此初設刑之美意禁/民使不為惡而非以虐民也)司空掌邦土居四民時地
利(冬官卿主國空土以居士農工商四民順天時以興/地利案周禮冬官則記考工之事與此不同盖本闕)
(冬官漢儒以考/工記當之也)纂註(陳氏大猷曰為治莫先於教化故/冢宰之後司徒次之教化莫先於)
(禮樂故宗伯次之教之和之而猶有不率者則大者加/以甲兵小者加以刑罰不得已也故司馬司宼次之暴)
(亂去而後民得安居故/以司空之居民終焉)六卿分職各率其屬以倡九牧
阜成兆民(六卿分職各率其屬官以倡九州之牧自内/逹之於外政治明教化洽兆民之衆莫不阜)
(厚而化成也案周禮毎卿六十屬六卿三百六十屬也/呂氏曰冢宰相天子統百官則司徒以下無非冢宰所)
(統乃均列一職而並数之為六者綱在網中也乾坤之/與六子並列於八方冢宰之與五卿並列於六職也)
纂註(呂氏曰冢宰列於九卿綱固在網之中而首非處/身之外也六卿分職各率其屬以倡九牧自内而)
(逹之外九牧各率其州之諸侯以應六卿之令自外而/承乎内内倡外應周浹泰和此成周治天下之體統也)
(新安胡氏曰成周以六卿倡九牧亦猶唐虞以揆岳統/牧伯故平成之效不減和寧泰和在唐虞成周豈非以)
(治天下之綱紀/立而體統定歟)六年五服一朝又六年王乃時廵考制
度于四岳諸侯各朝于方岳大明黜陟(五服侯甸男采/衛也六年一朝)
(會京師十二年王一廵狩時廵者猶舜之四仲廵狩也/考制度者猶舜之協時月正日同律度量衡等事也諸)
(侯各朝方岳者猶舜之肆覲東后也大明黜陟者猶舜/之黜陟幽明也䟽數異時繁簡異制帝王之治因時損)
(益者可/見矣)纂註(吕氏曰六卿倡九牧既立為治之綱矣繼/以朝覲廵狩之制所以振其綱也卿牧倡)
(和固有體統然多厯年嵗非時有以振之豈無壅滯而/不逹乎六年一朝所以逹其壅也豈無廢壞而不修乎)
(又六年王時廵至大明黜陟所以修其廢也諸侯既親四/承徳意於天子天子復親考制度於諸侯禮樂刑政斯)
(逹而不悖矣是制也嘗一見於虞書後千餘年復出於/此驗其䟽數而世之升降事之繁簡輿衛之多寡用度)
(之豐約與夫成王觀會通以行其典禮者皆可得而推/矣張氏曰周官行人之職曰侯服嵗一見其貢祀物甸)
(服二嵗一見其貢嬪物男服三嵗一見其貢器物采服/四嵗一見其貢服物衛服五嵗一見其貢材物要服六)
(嵗一見其貢貨物是六年六服各一朝也今止言五服/者要服不必其来周官又云十有二年王廵狩殷國是)
(五服已更兩朝矣林氏曰大明黜陟即王制所謂不敬律/者削君以地不孝者君黜以爵有功徳於民者加地進)
(是也此皆斟酌舜事行之舜五載一廵狩此十二年何/也文中子曰舜一嵗而廵四岳兵衛少而徴求寡也以)
(是觀之則周時兵衛日多徵求日/衆故不能五年而以十二年也)王曰嗚呼凡我有官
君子欽乃攸司慎乃出令令出惟行弗惟反以公滅私
民其允懷(建官之體統前章既訓廸之矣此則居守官/職者咸在曰凡有官君子者合尊卑小大而)
(同訓之也反者令出不可行而壅逆乏謂言敬汝所主/之職謹汝所出之令令出欲其行不欲其壅逆而不行)
(也以天下之公理滅一己之私情/則令行而民莫不敬信懐服矣)纂註(吕氏曰戒以審/令於未出之前)
(令出則惟行而不可反矣令之大者固出於君百司庶/府自下教條於其屬亦令也王氏曰令出而反民輕上)
(而不信令矣然必謹出令不至於反蘇氏曰此教以謹/令非欲其遂非也新安陳氏曰民之從違視公私之消)
(長滅私者純乎公理而私欲浄盡之謂欲民之允懷非/以公盡滅其私者不可允懷誠服之謂也滅字允字皆)
(湏勘/破)學古入官議事以制政乃不迷其爾典常作之師
無以利口亂厥官蓄疑敗謀怠忽荒政不學牆面莅事
惟煩(學古學前代之法也制裁度也迷錯繆也典常當/代之法也周家典常皆文武周公之所講畫至精)
(至備凡莅官者謹師之而已不可喋喋利口更改而紛/亂之也積疑不決必敗其謀怠惰忽略必荒其政人而)
(不學其猶正牆面而立必無所見而舉錯煩擾也蘇氏/曰鄭子産鑄刑書晋叔向譏之曰昔先王議事以制不)
(為刑辟其言蓋取諸此先王人法並任而任人為多故/律設大法而已其輕重之詳則付之人臨事而議以制)
(其出入故刑簡而政清自唐以前治罪科條止於今律/令而已人之所犯日變無窮而律令有限以有限治無)
(窮不聞有所闕豈非人法兼行吏猶得臨事而議乎今/律令之外科條數萬而不足於用有司請立新法者日)
(益不已嗚呼任法/之弊一至於此哉)纂註(王氏炎曰議事以古義裁之故/曰以制吕氏曰議事斷之以制)
(制即前日所學之成法也陳氏大猷曰事冇施於古而/不宜於今施於今而不合於古者皆非典常典常者理)
(之通古今常行而不可易者也爾當以之為師法吕氏/曰有疑則辨可否立决蓄而不辨一前一却謀所以不)
(成也怠失之不及忽失之過荒其政均也既厯數莅官/之病復勉以學之不可已學者應事以理雖萬變而不)
(勞不學者應事以才不通於理觸事面墻始猶以才力/營之漸多則不勝其煩矣新安陳氏曰成王訓官以學)
(勉之以不學戒之學古而後入官則謀事必能以古制/裁酌之而政不迷矣然世亦有好古而至於好異者如)
(王荆公是已故又欲其以典常之理為師也不學則於/理不明惟見其煩擾而已學不學之得失相去如此成)
(王此言真萬世有/官君子之龜鑑也)戒爾卿士功崇惟志業廣惟勤惟克
果斷乃罔後艱(此下申戒卿士也王氏曰功以智崇業/以仁廣斷以勇克此三者天下之逹道)
(也吕氏曰功者業之成也業者功之積也崇其功者存/乎志廣其業者存乎勤勤由志而生志待勤而遂雖有)
(二者當幾而不能果斷則志/與勤虗用而終蹈後艱矣)纂註(陳氏大猷曰事之所/成為功職之所務為)
(業如士業於學學問思辨皆學業至於道充徳備則學/之功成矣農業於田播耨耘耔皆農業至収檴有秋則)
(農功成矣功之髙卑由立志之髙下欲功之髙立志固/貴乎髙然必勤以廣業則職業日勉日髙其基立而其)
(成髙也否則事業以怠惰而狹小如築臺然安有基狎/而臺髙者雖有此志終不遂矣林氏曰猛虎之猶豫不)
(若蜂蠆之致蠚賁育之狐疑不若童子之必至所以貴/於果斷也志非果斷則不立勤非果斷則易倦新安陳)
(氏曰功崇至後艱四句乃申言上文蓄疑敗謀怠忽荒/政之意而加警策耳功崇惟志業廣惟勤怠忽荒政之)
(反也惟克果斷乃罔後/艱蓄疑敗謀之反也)位不期驕禄不期侈恭儉惟徳
無載爾偽作德心逸日休作偽心勞日拙(貴不與驕期/而驕自至禄)
(不與侈期而侈自至故居是位當知所以恭饗是禄當/知所以儉然恭儉豈可以聲音笑貎為哉當有實得於)
(己不可從事於偽作徳則中外惟一故心逸而日休休/焉作偽則掩䕶不暇故心勞而日著其拙矣或曰期待)
(也位所以崇徳非期於為驕禄/所以報功非期於為侈亦通)纂註(呂氏曰天下之至/逸而無憂者莫如)
(徳天下之至勞而/無益者莫如偽)居寵思危罔不惟畏弗畏入畏(居寵/盛則)
(思危辱當無所不致其祗畏苟不知祗畏則入於可畏/之中矣後之患失者與思危相似然思危者以寵利為)
(憂患失者以寵利為/樂所存大不同也)纂註(新安胡氏曰居寵/之寵即指禄位言)推賢譲能
庻官乃和不和政厖舉能其官惟爾之能稱匪其人惟
爾不任(賢有德者也能有才者也王氏曰道二義利而/已推賢譲能所以為義大臣出於義則莫不出)
(於義此庶官所以不争而和蔽賢害能所以為利大官/臣出於利則莫不出於利此庻官所以争而不和庻)
(不和則政必雜亂而不理矣稱亦舉也所舉之人能修/其官是亦爾之所能舉非其人是亦爾不勝任古者大)
(臣以人事君/其責如此)纂註(新安陳氏曰以上成王畫一以教戒/卿士言言精當脫佶屈聲牙而得此)
(猶芻豢之悦口云之愚謂因所稱舉之賢否益足以見/我之賢否則推人  賢乃我之賢也譲人之能乃我之)
(能也為人臣者以是觀之必無妬賢嫉能之/事賢者有所勸而不肖者亦可以自警矣)王曰嗚呼
三事暨大夫敬爾有官亂爾有政以佑乃辟永康兆民
萬邦惟無斁(三事即立政三事也亂治也篇中歎息上/自三事下至大夫而申戒勑之也其不及)
(公孤者公孤德尊位/隆非有待於戒勑也)纂註(呂氏曰訓戒既終復提要緫/告之各敬爾官以治爾政即)
(前所謂欽乃攸同也統而言之惟在於輔君以永安民/耳陳氏大猷曰前言阜成兆民指當時言此言永康兆)
(民期於永乆也新安陳氏曰上文戒卿士而不及公孤/公孤德尊望重非有待於戒勑也篇終責望之辭不免)
(上列三公者三公惟德尊望重不無待於表率也諸家/多以三事為三公詩曰三事大夫漢魏以來史云位登)
(三事皆指為三公云亦愚謂唐虞建官庻政和萬國寧/我周建官庻政之和  若是則我周萬邦之寧者其有)
(厭斁乎此成王歸于宗周不暇他及而汲汲於董/正治官以國家紀綱所在根本所關至不輕也)
　　　君陳(君陳臣名唐孔氏曰周公遷殷頑民於下/都周公親自監之周公既沒成王命君陳)
　　　(代周公此其䇿命之辭史録其/書以君陳名篇今文無古文有)纂註(夏氏曰必/封國為君)
　　　(乃稱君季氏曰亦猶君奭君牙稱君貴之也鄭/氏註中庸云君陳周公子葵𥘉王氏曰觀篇中)
　　　(爾尚式時周公之猷訓與畢命今予祗命公以/周公之事語意略同不見君陳為周公之子使)
　　　(是其子則當如微子之命云殷王元子乃祖成/湯康誥云朕其弟酒誥云乃穆考文王蔡仲之)
　　　(命云率乃祖文王之彛訓無若爾考之違王命/此書中命體大抵然也今不曰爾考周公而但)
　　　(與畢命同稱周公若言他人耳周公以王叔父/有大勲勞於天下安有命其子以繼父職獨無)
　　　(一語及父子相繼以寵之乎吕氏曰此篇戒勑/之辭與畢命輕重不類見君陳蓋新進者也李)
　　　(氏舜臣曰周公化商民已無不盡繼其後者不/必創為新政以駭之惟一循周公軌轍可也故)
　　　(王命君陳三舉周公之訓以告之今伹一遵周/公之訓無忿嫉無求備有忍有容則東郊之民)
　　　(耳目不駭常如周公之在其左右安静帖息可/前卜也此命君陳之大㫖也冝康王曰惟君陳)
　　　(克和/厥中)
王若曰君陳惟爾令德孝恭惟孝友于兄弟克施有政
命汝尹兹東郊敬哉(言君陳有令德事親孝事上㳟惟/其孝友於家是以能施政於邦孔)
(子曰居家理治可移於官陳氏曰天子之國五十里為/近郊自王城言之則下都乃東郊之地故君陳畢命皆)
(指下都/為東郊)纂註(吕氏曰令德即孝恭也令者所以形容孝/恭之粹美孝恭者所以指其德之實也真)
(氏曰惟孝者必□不友于兄弟則戚其親之心非孝矣/詩曰兄弟既翕和樂且湛子曰父母其順矣乎必兄弟)
(和而後父母順友之關於孝盖如此陳陳氏曰商民難/化由於民彜泯亂王屬之孝友之君  所以正其本又)
(曰王化頑民不求威猛剛克之臣而屬之孝恭孝友之/君陳仁哉新安陳氏曰治洛化商民為重故君陳畢命)
(皆曰尹兹東郊保釐東郊其任一也孝恭之/恭其德性本敬也敬哉之敬勉其加敬也)昔周公師
保萬民民懷其德徃慎乃司兹率厥常懋昭周公之訓
惟民其乂(周公之在東郊有師之尊有保之親師教之/保安之民懷其德君陳之往但當謹其所司)
(率循其常勉明周公之舊訓則民其治矣盖周公既沒然/民方思慕周公之訓君陳能發明而光大之固宜其翕)
(聽順/也)纂註(呂氏曰民深懐周公之德苟君陳一事少異/於公之初一法少變於公之舊則觀聽疑駭)
(民不可得而治矣新安陳氏曰化商之要莫大于法周/公爾今所司即周公之舊所司也周公之訓即公舊日)
(所以師保萬民者也繼公所司之職以化公所化之民/豈可少異於公之訓乎曰慎曰懋上文所謂敬哉者莫)
(大於/是)我聞曰至治馨香感于神明黍稷非馨明德惟馨
爾尚式時周公之猷訓惟日孜孜無敢逸豫(吕氏曰成/王既勉君)
(陳昭周公之訓復舉周公精微之訓以告之至治馨香/以下四語所謂周公之訓也既言此而揭之以爾尚式)
(時周公之猷訓則是四言為周公之訓明矣物之精華/固無二體然形質止而氣臭升止者有方升者無間則)
(馨香者精華之上逹者也至治之極馨香發聞感格神/明不疾而速凡昭薦黍稷之苾芬是豈黍稷之馨哉所)
(以苾芬者寔明徳之馨也至治舉其成明徳循其本非/有二馨香也周公之訓固為精微而舉以告君陳尤當)
(其可自殷頑民言之欲其感格非可形驅而勢廹所謂/洞逹無間者盖當深省也自周公法度言之典章雖具)
(苟無前人之德則索然萎薾徒為陳迹也故勉之以用/是猷訓惟日孜孜無敢逸豫焉是訓也至精至微非日)
(新不已深致篤敬/之功孰能與於斯)纂註(陳氏大猷曰治本無馨香然善/治之極則曰至治馨香協氣休)
(聞之所發越猶馨香之旁逹而可愛也惡政之極則曰/刑發聞惟腥醜聲穢德之彰聞猶腥臭之旁逹而可惡)
(也故善譽謂之流芳惡聲為之遺臭神聦明不可欺故/曰神明林氏曰德之昭明發為至治至治之馨香即明)
(德之馨香合而為一者也但使黍稷之苾芬可以為馨/香則隨之粢盛豐備虞之享祀豐潔亦可以感神明矣)
(王意謂德之馨香尚能感神豈不能感化商民哉式時/猷訓孜孜無逸豫上文所謂懋昭周公之訓者即此是)
(也曰愚謂益贊禹曰惟德動天至諴感神周公化商之/訓  明德惟馨感于神明幽逺難通莫天與神若猶可)
(以德感動况苗民商民乎/周公與益之言其意一也)凡人未見聖若不克見既見
聖亦不克由聖爾其戒哉爾惟風下民惟草(未見聖如/不能得見)
(既見聖亦不能由聖人情皆然君陳親見周公故特申/戒以此君子之德風也小人之德草也草上之風必偃)
(君陳克由周公之訓則/商民亦由君陳之訓矣)纂註(陳氏大猷曰戒哉戒其勿/如凡人也  愚謂秉彛好)
(德誰無是心故未見聖若不克見者凡人皆然而志氣/昬惰不能自彊者又多見聖而亦不克由聖也孔門弟)
(子朝夕遊從尚有非不恱子之道力不足也之歎況他/人乎然學者不得為聖人特一身之病耳君陳繼周公)
(之後撫周公之民而不能用周公之化殷頑苟有不服/豈不大為國家之病乎又爾所當戒也風之動物也妙)
(於無迹草之從風也亦不知其然而然所謂神而/化之使民宜之者誠在君陳自求之周公而已)圖厥
政莫或不艱有廢有興出入自爾師虞庶言同則繹(師/衆)
(虞度也言圗謀其政無小無大莫或不致其難有所當/廢有所當興必出入反覆與衆共虞度之衆論既同則)
(又紬繹而深思之而後行也葢出入自爾師虞者所以/合乎人之同庶言同則繹者所以斷於己之獨孟子曰)
(國人皆曰賢然後察之國人皆曰可/殺然後察之庶言同則繹之謂也)纂註(陳氏大猷曰/周公之訓所)
(不可易至於政則謹始和中由俗而革或當廢或當興/必出謀之國人入謀之左右呂氏曰廢興者非更革周)
(公之法葢政事舉措之間/斟酌權量以求其當而已)爾有嘉謀嘉猷則入告爾后
于内爾乃順之于外曰斯謀斯猷惟我后之德嗚呼臣
人咸若時惟良顯哉(言切於事謂之謀言合於道謂之/猷道與事非二也各舉其甚者言)
(之良以德言顯以名言或曰成王舉君陳前日已陳之/善而歎息以美之也葛氏曰成王殆失斯言矣欲其臣)
(善則稱君人臣之細行也然君既有是心至於有過則/將使誰執哉禹聞善言則拜湯改過不吝端不為此言)
(矣嗚呼此其所/以為成王歟)纂註(陳氏大猷曰臣人猶言人臣王氏/炎曰良言其善顯言其善之昭著)
(也呂氏曰此王舉君陳前日之善也君陳平昔謀猷入/告及既施行則澹然不有前日尚忘己之善而皆歸之)
(於君今日豈忘人之善而欲出於己乎真氏曰善則稱/君舍美從王此義乃人臣自處者所當知若君以是語)
(其臣則不可也漢高帝稱李斯善則稱君而王衛尉深/非之衞尉之名不著然其言足為萬世法呂氏説亦回)
(護之辭耳新安陳氏曰此承上文謂謀於衆審於已而/有嘉謀嘉猷云云非特善則稱君臣之義當然以善言)
(上聞而君不我違使得行之於外非有德之君不能若/此此乃人臣宣上德意以明示於衆也成王非欲臣之)
(譽已葢欲君陳審謀猷以見之設施庶幾君蒙其歸美/而臣遂其良顯耳又案成王此言前此聖帝明王未有)
(是也葛真之疑亦未為/過葢恐啓導諛之漸也)王曰君陳爾惟𢎞周公丕訓無
依勢作威無倚法以削寛而有制從容以和(此篇言周/公訓者三)
(曰懋昭曰式時至此則𢎞周公之丕訓欲其益張而大/之也君陳何至依勢以為威倚法以侵削者然勢我所)
(有也法我所用也喜怒予奪豪髪不於人而於己是私/意也非公意也安能不作威以削乎君陳之世當寛和)
(之時也然寛不可一於寛必寛而有其制和不/可一於和必從容以和之而後可以和厥中也)纂註(呂/氏)
(曰周公之訓大矣猶欲𢎞之者繼前人之政苟止以持/循因襲為心其所成必降前人數等惟奮然開拓期以)
(光大前業然後僅能不替蓋造始之與繼成其力量不/同也和中之時大體固當寛苟無制則流蕩放肆安能)
(從容以和乎馴擾調娛於品制之中游息化飬於範圍/之内斯其所以和也又曰寛而有制從容以和此最難)
(常人欲為防閑則多失之廹切無和氣此雖寛而有制/雖有制而和孔氏曰無倚法制以行刻削之政夏氏曰)
(上文言周公之訓不可不遵然未言今日治商民當如/何故此及之無依勢至以和此言商民不犯法者待之)
(當如此其下則言不幸入於法者待之當/如此姦宄敗亂又非此比故三細不宥)殷民在辟予
曰辟爾惟勿辟予曰宥爾惟勿宥惟厥中(上章成王慮/君陳之徇已)
(此則慮君陳之徇君也言殷民之在刑辟者/不可徇君以為生殺惟當審其輕重之中也)有弗若于
汝政弗化于汝訓辟以止辟乃辟(其有不順於汝之政/不化於汝之訓刑之)
(可也然刑期無刑刑而可以止/刑者乃刑之此終上章之辟)狃于姦宄敗常亂俗三
細不宥(狃習也常典常也俗風俗也狃于姦宄與夫毁敗/典常壊亂風俗人犯此三者雖小罪亦不可宥)
(以其所闗者大也/此終上章之宥)纂註(孔氏曰罪雖小三犯不赦所以/絶惡原  唐孔氏曰言三者再)
(猶可赦也新安胡氏曰姦宄敗常亂俗自難分為三/故孔氏只作三犯其即刑故無小怙終賊刑之意歟)爾
無忿疾于頑無求備于一夫(無忿疾人之所未化/無求備人之所不能)纂註
(陳氏曰頑不率教者不可忿疾之率教者則當奬拔之/然不可以求備下文分言之必有忍至德乃大即無忿)
(疾于頑之意簡厥脩至率/其或不良即無求備之意)必有忍其乃有濟有容德乃
大(孔子曰小不忍則亂大謀必有所忍而後能有所濟/然此猶有堅制力蓄之意若洪裕寛綽恢恢乎有餘)
(地者斯乃德之大也忍言/事容言德各以深淺言也)纂註(林氏曰忍者勉强而行/人與已猶二容者自然)
(而然人已渾乎為一矣自有忍而充於有容則忍之迹/冺而廣大之德成矣又曰勾踐於吳太王於狄忍也使)
(其不忍則趣亡矣其何以濟湯之於葛文王於昆夷容/也包之度内若天地然孰得而測度之非德之大而何)
(侯氏曰無忿疾于頑有忍者也/無求備于一夫有容者也)簡厥脩亦簡其或不脩
進厥良以率其或不良(王氏曰脩謂其職業良謂其行/義職業有脩與不脩當簡而别)
(之則人勸功進行義之良/者以率其不良則人勵行)纂註(林氏曰殷民雖染紂之/惡然亦已薰陶於周公)
(之訓故有脩者亦有不脩者有良者亦有不良者以其/或已化或未化故也  陳氏大猷曰脩者方脩於善良)
(者己進於善夏氏曰脩者簡别之不使與不脩者混不/脩者亦簡别之不使與脩者雜既簡别之如此然後於)
(中選其能自脩而至於為良善者進用之則不良者知/所愧慕亦必脩飭而至於良善是進其良所以率其不)
(良者也新安胡氏曰脩不脩皆可簡别故不脩者亦以/簡言惟良者可進用故不良者以率言此其下語所以)
(不同/也)惟民生厚因物有遷違上所命從厥攸好爾克敬
典在德時乃罔不變允升于大猷惟予一人膺受多福
其爾之休終有辭於永世(言斯民之生其性本厚而所/以澆薄者以誘於習俗而為)
(物所遷耳然厚者既可遷而薄則薄者豈不可反而厚/乎反薄歸厚特非聲音笑貌之所能為爾民之於上固)
(不從其令而從其好大學言其所令反其所好則民不/徙亦此意也敬典者敬其君臣父子兄弟夫婦朋友之)
(常道也在德者得其典常之道而著之於身也葢知敬/典而不知在德則典與我猶二也惟敬典而在德焉則)
(所敬之典無非實有諸己實之感人㨗於桴鼔所以時/乃罔不變而信升于大猷也如是則君受其福臣成其)
(美而有令名/於求世矣)纂註(孔氏曰人主不可不慎所好夏氏曰/向之厚者雖化而為薄而其本厚者)
(未嘗不存爾能敬典在德以化之民無不變薄為厚而/躋於大道者呂氏曰化之博福之厚名之長所以致之)
(不出於敬典在德而已東郊之命君陳始以令德孝恭/得之成王終以敬典在德勉之取之以實期之以實始)
(終一實也張氏曰觀康誥所言商民父子兄弟之倫如/此風俗之薄可知君陳欲藥其病惟敬典在德而已人)
(君不言福風俗淳厚偕之大道此人君之福也鄭氏景/望曰時乃罔不變允升于大猷成王自謂膺受多福道)
(洽政治澤潤生民康王亦自謂膺受多福成康言福皆/以商民之化為説然則民俗趨化非人君受福之實乎)
(天保報上受福之詩也其詩曰羣黎百姓徧為爾德詩/之意即成康之意新安陳氏曰敬典在德是能謹其所)
(好時罔不變是即從厥攸好商民未化原於昧天叙之/典惟敬天叙之典可以化之敬典在德以化民惟令德)
(孝友之君陳能之君陳厚於天叙之典乆矣成王即其/所素履以勉之也其成和中之化也亦宜葢德者化商)
(民之夲敬者又以德化商民之夲始曰命汝尹兹東郊/敬哉終曰爾克敬典在德始終一敬而德有諸己矣德)
(有諸己而商民可化矣一篇綱領/中之綱領捨敬吾何以觀之哉)
　　　顧命(顧還視也成王将崩命羣臣立康王史序其/事為篇謂之顧命者鄭𤣥云回首曰顧臨)
　　　(死回顧而發命也今文古文皆有吕氏曰成/王經三監之變王室幾搖故此正其終始特)
　　　(詳焉顧命成王所以正其終/康王之誥康王所以正其始)纂註(呂氏曰天子/天下之共主)
　　　(也成王力疾臨廣朝而命之二公受遺率諸侯/而輔之所以公天位而嚴大寶也世稱漢武帝)
　　　(拔霍光於宿衞託以幼孤為知人抑不知所謂/大臣者非可寄安危屬存亡者不在此選如周)
　　　(召内為師保外統諸侯君存則輔政君殁則託/孤所謂受遺蓋其一職也武帝垂殁始拔一人)
　　　(付之平時大/臣果安用乎)
惟四月哉生魄王不懌(始生魄十六日王/有疾故不悦懌)甲子王乃洮
頮水相被冕服憑玉几(王發大命臨羣臣必齋戒沐浴/今疾病危殆故用洮盥頮面扶)
(相者被以衮冕/憑玉几以發命)乃同召太保奭芮伯彤伯畢公衞侯毛
公師氏虎臣百尹御事(同召六卿下至御治事者太保/芮伯彤伯畢公衞侯毛公六卿)
(也冢宰第一召公領之司徒第二芮伯為之宗伯第三/彤伯為之司馬第四畢公領之司宼第五衞侯為之司)
(空第六毛公領之太保畢毛三公兼也芮彤畢衞毛皆/國名入為天子公卿師氏大夫官虎臣虎賁氏百尹百)
(官之長及諸御治事者平時則召六卿使率其屬/此則將發顧命自六卿至御事同以王命召也)輯録
(顧命排得三公三孤六卿齊整如曰太保奭芮伯彤伯/畢公衞侯毛公召公與畢公毛公是三公芮伯彤伯衞)
(侯是三孤太保是冢宰芮伯是司徒衞侯是康叔為司/寇所以康誥中多説刑三公只是以道義傅保王者無)
(職事官屬却下行六事漢/時太傅亦無官屬書説)纂註(皇極經世書成王在位/三十七年起丙戌盡壬)
(戌十唐孔氏曰漢律厯志成王即位三十年四月庚戌/朔  五日甲子哉生魄即引此顧命之文此劉歆説也)
(孔以為十六日則不與歆同矣下云彌留則疾已多日/甲子是發命之日耳髙官兼攝下司者漢世以來謂之)
(領故召畢毛言領王肅云彤姒姓之國其餘五國姬姓/畢毛文主庶子  夏氏曰漢志言哉生魄即甲子日恐)
(不然武成言一月壬辰旁死魄越翼日癸巳今此哉生/魄上無日辰故甲子不可考其為何日也  呂氏曰甲)
(子去崩纔一日耳猶盥洗以致潔冕服以致嚴顧託之/言淵奥精明蓋臨衆之敬不以困憊廢素定之理雖垂)
(殁固烱如也惟善治氣者能厯疾病而不惰善養心者/能臨死亡而不昬豈一朝一夕之積哉  陳氏曰加朝)
(服拖紳孔子疾不敢以䙝服見君也此即成王不敢以/䙝服臨臣也  林氏曰後世人君將託後嗣獨引親信)
(入受遺詔謂之顧命之臣漢唐末國嗣多立於戚官或/有夜半禁中出片紙以某人為嗣羣臣拱手莫敢違雖)
(有嫡嗣不能屬於大臣倉卒之際廢立紛/然顧命之書誠萬世之法孔氏悉見𫝊)王曰嗚呼疾
大漸惟幾病日臻既彌留恐不獲誓言嗣兹予審訓命
汝(此下成王之顧命也自歎其疾大進惟危殆病日至/既彌甚而留連恐遂死不得誓言以嗣續我志此我)
(所以詳審發訓命汝/統言曰疾甚言曰病)纂註(夏氏曰恐其既死則不/得出誓以言嗣續之事)昔君
文王武王宣重光奠麗陳敎則肄肄不違用克達殷集
大命(武猶文謂之重光猶舜如堯謂之重華也奠定麗/依也言文武宣布重明之德定民所依陳列教條)
(則民皆服習而不違天下化之用/能達於殷邦而集大命於周也)輯錄(問奠麗陳教則/肄麗字據孔氏)
(音力馳反施也諸家多作附麗之麗謂土著也奠麗謂/養之陳教謂教之未知其說如何某竊謂從孔氏説亦)
(自平直奠麗者謂定其所施之號令也陳教則陳其所/以教之之道也肄或訓勞或訓習愚意謂從習為長未)
(敢自決先生曰前篇有以麗/訓刑者肄當訓習答潘子善)纂註(孔氏曰定天命施陳/教則勤勞文武定命)
(陳教雖勞而不違道故能通殷為周成其/大命  蘓氏曰奠定民所麗著定民居也)在後之侗敬
迓天威嗣守文武大訓無敢昬逾(侗愚也成王自稱言/其敬迎上天威命而)
(不敢少忽嗣守文武大訓而無敢昬逾天威天命也大/訓述天命者也於天言天威於文武言大訓非有二也)
今天降疾殆弗興弗悟爾尚明時朕言用敬保元子釗
𢎞濟于艱難(釗康王名成王言今天降疾我身殆將必/死弗興弗悟爾庶幾明是我言用敬保元)
(子釗大濟于艱難曰/元子者正其統也)纂註(夏氏曰今天降疾甚危殆王/業以艱難而成成王今既死)
(則艱難之業將/責之康王矣)柔逺能邇安勸小大庶邦(懐來馴擾安/寧勸導皆君)
(道所當盡者合逺邇小大而言又以見君/德所施公平周溥而不可有所偏滯也)思夫人自亂
于威儀爾無以釗冒貢于非幾(亂治也威者有威可畏/儀者有儀可象舉一身)
(之則而言也葢人受天地之中以生是以有動作威儀/之則成王思夫人之所以為人者自治於威儀耳自治)
(云者正其身而不假於外求也貢進也成王又言羣臣/其無以元子而冒進於不善之幾也葢幾者動之㣲而)
(善惡之所由分也非幾則發於不善而陷於惡矣威儀/舉其著於外者而勉之也非幾舉其發於中者而戒之)
(也威儀之治皆夲於一念一慮之㣲可不謹乎孔子所/謂知幾子思所謂謹獨周子所謂幾善惡者皆致意於)
(是也成王垂絶之言而拳拳及此其有得於周公者蓋/亦深矣  蘓氏曰死生之際聖賢之所甚重也成王將)
(崩之一日被冕服以見百官出經逺保世之言其/不死於燕安婦人之手也明矣其致刑措宜哉)輯錄
(問非幾幾字多訓危竊謂幾即事也猶萬幾之幾冒貢/於非幾謂冐進於非所當為之事未知是否先生曰幾)
(者事之㣲也/答潘子善)纂註(陳氏大猷曰夫人猶言大凡人儀新/安胡氏曰自亂威儀如燕喪威  亂)
(即喪也儀呂氏曰凡人有輕躁縱肆或踰其則乃人自/亂其威  天則夲未嘗亂也  新安陳氏曰曽子將終)
(示孟敬子以君子所貴乎道者三惟在於容貌顔色辭/氣之間與成王臨崩告戒之言如出一律其聞聖學之)
(淵源於周公而垂其/流派於洙泗者歟)茲旣受命還出綴衣于庭越翼日
乙丑王崩(綴衣幄帳也羣臣旣退徹出幄帳於庭喪大/記云疾病君徹懸東首於北牖下是也於其)
(明日/王崩)纂註(復齋董氏曰周禮射人掌國之三公三孤卿/大夫之位公北面孤東面卿大夫西面此受)
(命還謂還就此位也王氏曰綴衣其衣連綴帷幄之屬/在旁曰帷在上曰幕四合象宫室曰幄幄上承塵曰㡩)
(庭路寢之庭唐孔氏曰王先在幄帳中發命訖反寢處/遂徹出之將欲為死備也王氏炎曰成王幼立二叔流)
(言王不無疑則其性非卓然髙明也臨殁之際乃能如/此得非周召師保輔翼教誨有以養成其德意誠心正)
(雖死生之際而志氣清明如是乎是知三代而下人主/天資未必不及古人而德不逮者無古帝王之學也)
太保命仲桓南宫毛俾爰齊侯吕伋以二干戈虎賁百
人逆子釗于南門之外延入翼室恤宅宗(桓毛二臣名/伋太公望子)
(為天子虎賁氏延引也翼室路寢旁左右翼室也太保/以冢宰攝政命桓毛二臣使齊侯呂伋以二干戈虎賁)
(百人逆太子釗於路寢門外引入路寢翼室為憂居宗/主也呂氏曰發命者冢宰𫝊命者兩朝臣承命者勲戚)
(顯諸侯體統尊嚴樞機周密防危慮患之意深矣入自/端門萬姓咸覩與天下共之也延入翼室為幽居之宗)
(示天下不可一日無統也唐穆敬文武以降閹寺執國/命易主於宫掖而外廷猶不聞然後知周家之制曲盡)
(備豫雖一條一/節亦不可廢也)纂註(夏氏曰桓毛必宿衞之臣林氏曰/太保命二臣於呂伋處取干戈持)
(之以統率百虎賁逆太子桓毛以冢宰之命而後同於/奉迎齊侯又以冢宰之命而後授之兵衞姦邪何自而)
(萌哉王氏曰稱子者所以正名明父子繼世之義稱名/未成君也王宫南向南門王宫之外門也范氏曰成王)
(崩太子必在側當是夲在内特/出而迎之所以顯之於衆也)丁卯命作冊度(命史為/冊書法)
(度𫝊顧命/於康王)纂註(復齋董氏曰成王命周公留後康王命/畢公保釐皆作冊此將以父命𫝊子故)
(亦作冊陳氏大猷曰成王雖有遺命未有冊書將𫝊之/康王故作冊書紀先王之言以授之因並作受冊法度)
(下文升階即位及受/同祭饗等其法度也)越七日癸酉伯相命士須材(伯相/召公)
(也召公以西伯為相須取/也命士取材木以供喪用)纂註(鄭氏曰大夫以上殯歛/皆以死之來日數天子)
(七日而殯於死為八日癸酉者殯之明日也王氏肅曰/召公為方伯居冢宰故又曰伯相薛氏曰士山虞匠人)
(之屬命士致材木須待以供凡喪事之用呂氏曰自成/王崩後訖康王受命前命皆出於召公曰太保命仲桓)
(南宫毛又曰命作冊度又曰伯相/命士所以一號令而無二門也)狄設黼扆綴衣(狄下/士祭)
(統云狄者樂吏之賤者也喪大記狄人設階葢供喪役/而典設張之事者也黼扆屏風畫為斧文者設黼扆幄)
(帳如成王生/存之日也)纂註(唐孔氏曰自設黼扆至陳輅車各有/所司皆是相命不言命者蒙上命士)
(之文也此下皆為將𫝊顧命而陳儀物也經於四座上/言設黼扆綴衣則四座皆設也先施屏風於前又施帳)
(幄於/上)牖間南嚮敷重篾席黼純華玉仍几(此平時見羣/臣覲諸侯之)
(坐也敷設重席所謂天子之席三重者也篾席桃竹枝/席也黼白黒雜繒純縁也華彩色也華玉以飾几仍因)
(也因生時所設也周禮吉/事變几㐫事仍几是也)纂註(呂氏曰牖序夾房階塾/前指路寢言之牖間南)
(嚮就路寢牕牖間南嚮設此座也間者/牕東戸西戸牖之間也即當宁之所)西序東嚮敷重
厎席綴純文貝仍几(此旦夕聽事之坐也東西廂謂之/序㡳席蒲席也綴雜彩文貝有文)
(之貝以/飾几也)纂註(呂氏曰就路寢西/廂設座東嚮也)東序西嚮敷重豐席畫
純雕玉仍几(此養國老饗羣臣之坐也豐/席筍席也畫彩色雕刻鏤也)纂註(呂氏曰/就路寢)
(東廂設座/西嚮也)西夾南嚮敷重筍席𤣥粉純漆仍几(此親屬/私燕之)
(坐也西廂夾室之前筍席竹席也紛雜也以𤣥黒之色/雜為之縁漆漆几也牖間兩序西夾其席有四牖戸之)
(間謂之扆天子負扆朝諸侯則牖間南嚮之席坐之正/也其三席各隨事以時設也將𫝊先王顧命知神之在)
(此乎在彼乎故兼/設平生之坐也)纂註(夏氏曰廂之夾室謂之夾又謂/之房西夾乃西廂之夾室即下)
(文所謂東房西房以其夾中央之太室西夾南嚮葢在/西廂之夾室中南嚮設此座也  説文筍竹胎筍席取)
(筍皮織/為席也)越玉五重陳寶赤刀大訓𢎞璧琬琰在西序大
玉夷玉天球河圖在東序𦙍之舞衣大貝鼖皷在西房
兊之戈和之弓垂之竹矢在東房(於東西序坐北列/玉五重及陳先王)
(所寳器物赤刀赤削也大訓三皇五帝之書訓誥亦在/焉文武之訓亦曰大訓𢎞璧大璧也琬琰圭名夷常也)
(球鳴球也河圖伏羲時龍馬負圖出於河一六位北二/七位南三八位東四九位西五十居中者易大𫝊所謂)
(河出圖是也𦙍國名𦙍國所制舞衣大貝如車渠鼖皷/長八尺兊和皆古之巧工垂舜時共工舞衣鼖皷戈弓)
(竹矢皆制作精巧中法度故厯代𫝊寶之孔氏曰𢎞璧/琬琰大玉夷玉天球玉之五重也呂氏曰西序所陳不)
(惟赤刀𢎞璧而大訓叅之東序所陳不惟大玉夷玉而/河圖參之則其所寳者斷可識矣愚謂寳玉器物之陳)
(非徒以為國容觀美意者成王平日之所觀閱手澤在/焉陳之以象其生存也揚氏中庸𫝊曰宗器於祭陳之)
(示能守也於顧命/陳之示能𫝊也)纂註(陳氏大猷曰此陳先王世𫝊之/寶也越及也承上文而言王五)
(重陳寶總言之下復分别焉玉一雙曰重古雙玉為瑴/圓玉曰璧銳上曰圭琰有鋒芒琬無鋒芒大玉華山之)
(玉夷玉東夷之美玉王氏曰宗社守/器明前王所守後王所受皆在是也)大輅在賔階面綴
輅在阼階面先輅在左塾之前次輅在右塾之前(大輅/玉輅)
(也綴輅金輅也先輅木輅也次輅象輅革輅也王之五/輅玉輅以祀不以封為最貴金輅以封同姓為次之象)
(輅以封異姓為又次之革輅以封四衞為又次之木輅/以封蕃國為最賤其行也貴者宜自近賤者宜逺也王)
(乘玉輅綴之者金輅也故金輅謂之綴輅最逺者木輅/也故木輅謂之先輅以木輅為先輅則革輅象輅為次)
(輅矣賔階西階也阼階東階也面南嚮也塾門側堂也/五輅陳列亦象成王之生存也周禮典輅云若有大祭)
(祀則出路大喪大賔客亦如之是大喪出輅為常禮也/又案所陳寳玉器物皆以西為上者成王殯在西序故)
(也/)纂註(爾雅阼階主階也鄭氏曰阼猶酢也東階所以/答酢賔客夏氏曰階面者據人在堂上面嚮南)
(方比輅陳之其轅向南故謂之面葢在階之南面也先/輅在左塾之前葢在門内之西以塾在堂之前故自内)
(嚮外言之雖在西自外向内言之實在左也次輅在右/塾之前葢在門内之東自内嚮外言之雖在東自外嚮)
(内言之實在右也顧氏曰先輅在寢門内之西北面對/玉輅次輅在寢門内之東北面對金輅考禮記周人殯)
(於西階/之上)二人雀弁執恵立于畢門之内四人綦弁執戈
上刃夾兩階戺一人冕執劉立于東堂一人冕執鉞立
于西堂一人冕執戣立于東垂一人冕執瞿立于西垂
一人冕執鋭立于側階(弁士服雀弁赤色弁也綦弁以/文鹿子皮為之恵三隅矛路寢)
(門一名畢門上刃刃外嚮也堂廉曰戺冕大夫服劉鉞/屬戣瞿皆㦸屬鋭當作鈗説文曰鈗侍臣所執兵從金)
(允聲周書曰一人冕執鈗讀若允東西堂路寢東西廂/之前堂也東西垂路寢東西序之階上也側階北陛之)
(階上也吕氏曰古者執戈㦸以宿衛王宫皆士大夫之司/職無事而奉燕私則從容養德而有膏澤之潤有事而)
(禦侮則堅明守義而無腹心之虞下及秦漢陛楯執㦸/尚餘一二此制既廢人主接士大夫者僅有視朝數刻)
(而周廬陛楯或環以椎埋嚚悍/之徒有志於復古者當深繹也)纂註(孔氏曰側階北下/階上唐孔氏曰垂)
(旒為冕無旒為弁弁冕版皆廣八寸長尺六寸前圓後方/雀弁色赤而㣲黒如雀頭也垂堂上之逺地也堂廉㢘者)
(稜也立在堂下近於堂稜鄭王皆以側階為東下階然立於/東垂者已在東下階上何由此人復共並立故𫝊以為北)
(下階上謂當北階北階則惟堂北一階而已側猶特也執/兵宿衛先東後西者以王在東宿衛敬新王故也夏氏曰)
(四人既立於東西廂之前堂二人又立於東西廂堂上之/逺地則堂之南宿衛備矣故此一人冕執鋭立於堂北之)
(特階吕氏曰凡弁士也皆立堂下冕大夫也皆立堂上陳/氏曰自設黼扆至此典章文物之備豈為華侈之具哉一)
(以象前王平生所坐所寶所乗所衛以起嗣王之追慕/而盡誠紹述也一以昭前王委重投艱之意使嗣王肅)
(敬以祗承也一以起羣臣諸侯之尊敬想慕前王而繋/心於嗣王也一以表人主之崇高富貴尊無二上而𫝊)
(授之正如此以絕/天下覬望之萌也)王麻冕黼裳由賔階隮卿士邦君麻
冕蟻裳入即位(麻冕三十升麻為冕也隮升也康王吉/服自西階升堂以受先王之命故由賔)
(階也蟻𤣥色公卿大夫自諸侯皆同服亦廟中之禮不/言升階者從王賔階也入即位者各就其位也呂氏曰)
(麻冕黼裳王祭服也卿士邦君祭服之裳皆纁今蟻裳/者葢無事於奠祝不欲純用吉服有位於班列不可純)
(用凶服酌吉凶之/間示禮之變也)纂註(呂氏曰儀物旣備然後延嗣王/受顧命而踐位自此始稱王蘓)
(氏曰麻冕之裳四章此獨用黼示變也由賔階隮未受/顧命猶以子道自居不敢當主也復齊董氏曰孔氏以)
(卿士為公卿夫夫案左𫝊鄭武公為平王卿士洪範曰/卿士為月則卿士指朝之執政者而言唐孔氏曰禮祭)
(服皆𤣥衣纁裳纁赤色/之淺者蟻色𤣥如蟻)太保太史太宗皆麻冕彤裳太
保承介圭上宗奉同瑁由阼階隮太史秉書由賔階隮
御王冊命(太宗宗伯也彤纁也太保受遺太史奉冊太/宗相禮故皆祭服也介大也大圭天子之守)
(長尺有二寸同爵名祭以酌酒者瑁方四寸邪刻之以/冒諸侯之珪璧以齊瑞信也太保宗伯以先王之命奉)
(符寶以𫝊嗣君有主道焉故升自阼階太史以冊命御/王故特書由賔階以升蘇氏曰凡王所臨所服用皆曰)
(御/)纂註(陳氏大猷曰太保冢宰總大權故承鎮圭宗伯/主祭祀朝覲禮故奉同瑁書即冊命也秉言持)
(之以升御言奉之以進夏氏曰圭瑁先王所執今將授/嗣王若先王予之故自阼階而升太史執書將進之嗣)
(王故與王/接武同升)曰皇后憑玉几道揚末命命汝嗣訓臨君周
邦率循大卞燮和天下用答揚文武之光訓(成王顧命/之言書之)
(冊矣此太史口陳者也皇大后君也言大君成王力疾/親憑玉几道揚臨終之命命汝嗣守文武大訓曰汝者)
(父前子名之義卞法也臨君周邦位之大也率循大卞/法之大也燮和天下和之大也居大位由大法致大和)
(然後可以對揚/文武之光訓也)纂註(陳氏大猷曰道言揚稱也顧命中/成王自言嗣守文武大訓故此言)
(命汝嗣訓夑亦和也答揚文武光訓即所謂嗣訓也竊/意冊命中必述成王命召畢之因載顧命之語史畧其)
(前之已見者而獨/載此口陳語也)王再拜興答曰眇眇予末小子其能
而亂四方以敬忌天威(眇小而如亂治也王拜受顧命/起答太史曰眇眇然予㣲末小)
(子其能如父祖治四方以敬忌天威乎謙辭退托於不/能也顧命有敬迓天威嗣守文武大訓之語故太史所)
(告康王所答皆/於是致意焉)纂註(陳氏大猷曰其未定之辭新安胡/氏曰如父祖治四方夲孔氏然終)
(可/疑)乃受同瑁王三宿三祭三咤上宗曰饗(王受瑁為主/受同以祭宿)
(進爵也祭祭酒也咤奠爵也禮成於三故三宿三祭三/咤葛氏曰受上宗同瑁則受太保介圭可知宗伯曰饗)
(者𫝊神命/以饗告也)纂註(林氏曰受瑁必授之人受同則以祭鄭氏/曰釋詁云肅進也宿即肅也三肅為三)
(進爵從立處而三進至神所也三祭三酹酒於神座也/每一酧酒則一奠爵王肅以咤為奠爵經典無此咤字)
(曰饗所謂嘏也詩箋曰予福曰嘏特牲少牢之禮尸嘏/主人此則上宗嘏王也蘇氏曰至齒而不飲曰咤曰嚌)
(示飲而實不忍也唐孔氏曰禮於祭末必飲神之酒受/神之福新安陳氏曰咤有兩說孔氏以為奠爵諸儒多)
(因之蘇氏以為至齒不飲與嚌同義初疑咤從口意蘇/説為是及考字書方知咤與吒同叱怒也禮記無咤食)
(亦怒也㓃與咤同陟駕反祭奠酒爵也咤夲㓃字𫝊寫/訛耳孔註音釋下有云說文作㓃由此觀之則咤訓奠)
(爵不可易也若與嚌同義則此處何為君咤而臣嚌且/與呂氏太保飲福不甘味王飲福亦廢之說不合矣)
太保受同降盥以異同秉璋以酢授宗人同拜王答拜
(太保受王所咤之同而下堂盥洗更用他同秉璋以酢/酢報祭也祭禮君執圭瓚祼尸太宗執璋瓚亞祼報祭)
(亦亞祼之類故亦秉璋也以同授宗人而拜尸王答拜/者代尸拜也宗人小宗伯之屬相太保酢者也太保供)
(王故宗人/供太保)纂註(新安胡氏曰報祭者亞祼之類即今之/亞獻也王祭告成王言己巳受顧命也)
(太保秉璋以酢授同而拜/告成王己巳𫝊顧命也)太保受同祭嚌宅授宗人同
拜王答拜(以酒至齒曰嚌太保復受同以祭飲福至齒/宅居也太保退居其所以同授宗人又拜王)
(復答拜太保飲福至齒者方在喪疚歆神之賜而不甘/其味也若王則喪之主非徒不甘味雖飲福亦廢也)
纂註(新安陳氏曰王答拜蔡則曰代尸拜王則曰因太/保拜而對拜夏則曰王亦拜成王柩紛紛揣度要)
(之王答召公拜何疑焉君在廟門外則全於君在廟門/内則全於子況康王方在廟中柩前受顧命未出廟門)
(臨朝堂而受羣臣朝也冢宰以元老大臣受託孤重寄/先王臨之在上先之拜告傳顧命繼之拜告禮成康王)
(為喪主立柩前其答拜禮亦宜冢宰𫝊顧命以相授見/大臣如見先王也答之拜敬大臣即所以敬先王也何)
(必如諸説/之紛紛哉)太保降收諸侯出廟門俟(太保下堂有司收/徹器用廟門路寢)
(之門也成王之殯在焉故曰廟言諸侯/則卿士以下可知俟者俟見新君也)纂註(新安陳氏/曰成王以)
(乙丑崩越九日癸酉命士須材𫝊顧命不言日其在癸/酉後必矣曷不如後世嗣君當日於柩前即位而渉旬)
(日乎曰君薨百官總已以聽於冢宰尚矣有召公為冢/宰以攝政紀綱政令周密備具如此故嗣君可以旬日)
(方即位也古今異宜何必同哉真氏曰此篇見周公養/成君德之效又見召公當危疑之際區處周密皆可為)
(來世/法)
　　　康王之誥(今文古文皆有但/今文合於顧命)輯録(伏生以康王/之誥合於顧)
　　　(命今除却序文讀著則/文勢自相接連道夫)
王出在應門之内太保率西方諸侯入應門左畢公率
東方諸侯入應門右皆布乘黄朱賔稱奉圭兼幣曰一
二臣衞敢執壤奠皆再拜稽首王義嗣德答拜(漢孔氏/曰王出)
(畢門立應門内鄭氏曰周禮五門一曰臯門二曰雉門/三曰庫門四曰應門五曰路門路門一曰畢門外朝在)
(路門外則應門之内葢内朝所在也周中分天下諸侯/主以二伯自陜以東周公主之自陜以西召公主之召)
(公率西方諸侯葢西伯舊職畢公率東方諸侯則繼周/公為東伯矣諸侯入應門列於左右布陳也乘四馬也)
(諸侯皆陳四黃馬而朱其鬛以為廷實或曰黃朱若篚/厥𤣥黃之類賔諸侯也稱舉也諸侯舉所奉圭兼幣曰)
(一二臣衞一二見非一也為王蕃衞故曰臣衞敢執壤/地所出奠贄皆再拜首至地以致敬義宜也義嗣德云)
(者史氏之辭也康王宜嗣前人之徳故答拜也吴氏曰穆/公使人弔公子重耳重耳稽顙而不拜穆公曰仁夫公)
(子稽顙而不拜則未為後也葢為後者拜不拜故未為/後也弔者舍者禭者升堂致命主孤拜稽顙成為後者)
(也康王之見諸侯若以為不當拜而不拜則疑未為後也/且純乎吉也答拜旣正其為後且知其以喪見也)
太保曁芮伯咸進相揖皆再拜稽首曰敢敬告天子皇
天改大邦殷之命惟周文武誕受羑若克恤西土(冢宰/及司)
(徒與羣臣皆進相揖定位又皆再拜稽首陳戒於王曰/敢敬告天子示不敢輕告且尊稱之所以重其聽也曰)
(大邦殷者明有天下不足恃也羑若未詳蘇氏曰羑羑/里也文王出羑里之囚天命自是始順或曰羑若即下)
(文之厥若也羑厥或字有訛謬西土文武所興之地言/文武所以大受命者以其能恤西土之衆也進告不言)
(諸侯以/内見外)纂註(呂氏曰二伯率諸侯列門左右朝會分班/儀也太保及芮伯咸進相揖朝會合班儀)
(也始而分班則諸侯兩列西伯與東伯之位相對今而/合班則六卿前列冢宰與司徒之位相次蘇氏曰康王)
(生長富貴告以文王羑里之難欲其知創業之艱難也/新安胡氏曰羑若不如闕疑張氏曰言克恤西土以文)
(武基業夲於西/土示不忘本也)惟新陟王畢協賞罰戡定厥功用敷遺
後人休今王敬之哉張皇六師無壊我髙祖寡命(陟升/遐也)
(成王初崩未𦵏未諡故曰新陟王畢盡協合也好惡在/理不在我故能盡合其賞之所當賞罰之所當罰而克)
(定其功用施及後人之休美今王嗣位其敬勉之哉皇/大也張皇六師大戒戎備無廢壊我文武艱難寡得之)
(基命也案召公此言若導王以尚威武者然守成之世/多溺宴安而無立志苟不詰爾戎兵奮揚武烈則廢弛)
(怠惰而陵遲之漸見矣成康之時病正在是故周公於/立政亦懇懇言之後世墜先王之業忘祖父之讎上下)
(苟安甚至於口不言兵亦異/於召公之見矣可勝歎哉)輯録(銖問太保稱成王獨/言畢協賞罰何也曰)
(只爲賞不當功罰不當罪故事差錯若畢協賞罰非至/公至明何以能此又問張皇六師曰古者兵藏於農故)
(六軍皆寓於農張皇六師/則是整理民衆底意思)纂註(張氏曰今王繼新陟王/惟敬而已敬則厯年不)
(敬則早墜此召公平生所學昔以告成王今又以告康/王然有疑焉新王即位元老大臣當以道德進戒乃先)
(區區以賞罰六師言何也曰周自祖宗以來仁深澤厚/規模已定惟商民猶伺閒隙欲逞其禍元老深謀逺慮)
(不得已而及此是説也施於康王之時則可不可泛言之/於新王之前也孔氏曰髙德之祖寡有之命    一説高)
(祖猶説命髙后此謂文王也新安陳氏曰周以仁厚立/國太平之乆其流弊易至於弛而弱弊政雖甚於東遷)
(之後幾㣲已兆於一再𫝊之餘周召畢諸公已預見先/憂於未然之前矣正如太公言魯後世浸弱矣是也康)
(王之子昭王即有舟膠楚澤/之陵夷召公之言豈過也哉)王若曰庶邦侯甸男衞惟
予一人釗報誥(報誥而不及羣臣者以外見内康王在/喪故稱名春秋嗣王在喪亦書名也)
纂註(林氏曰報誥者諸侯戒我/故我以誥報之報答也)昔君文武丕平富不務
咎厎至齊信用昭明于天下則亦有熊羆之士不二心
之臣保乂王家用端命于上帝皇天用訓厥道付畀四
方(丕平富者溥博均平薄歛富民言文武德之廣也不/務咎者不務咎惡輕省刑罰言文武罰之謹也厎至)
(者推行而厎其至也齊信者兼盡而極其誠也文武務/德不務罰之心推行而厎其至兼盡而極其誠内外充)
(實故光輝發越用昭明於天下葢誠之至者不可揜也/而又有熊羆武勇之士不二心忠實之臣戮力同心保)
(乂王室文武用受正命於天此上天用順文武之道而/付之以天下之大也康王言此者求助羣臣諸侯之意)
纂註(新安胡氏曰王資助於諸侯而首述文武得熊羆/勇士不二心忠臣之助者蓋有感於張皇六師之)
(言/也)乃命建侯樹屏在我後之人今予一二伯父尚胥曁
顧綏爾先公之臣服于先王雖爾身在外乃心罔不在
王室用奉恤厥若無遺鞠子羞(天子稱同姓諸侯曰伯/父康王言文武所以命)
(建侯邦植立蕃屏者意葢在我後之人也今我一二伯父/庶幾相與顧綏爾祖考所以臣服於我先王之道雖身)
(守國在外乃心當常在王室用奉上之/憂勤其順承之母遺我稚子之耻也)纂註(林氏曰諸/侯祖父嘗)
(臣服於周先王今汝當相與顧安之顧謂顧念而不忘/則先公在天之靈於是安矣呂氏曰當相與顧先王建)
(侯樹屏之意撫綏爾先公所遺之臣民以服事我先王/先王往矣今所事者康王而猶曰服於先王者天下非)
(康王之天下乃文武之天下亦猶臣非諸侯之臣乃先/公之臣皆不可認爲己有也  一説庶幾相曁及顧念)
(我以安爾祖父臣服於先王之心呂氏曰戒之以用奉/承憂恤其所當順者而順行之順理則一而時位則殊)
(厥若者諸侯之所當順也人孰不欲順理時位之不識/則其順或非所當順者矣林氏曰鞠子未離鞠養之嗣)
(子康王/自謂)羣公旣皆聽命相揖趨出王釋冕反喪服(始相/揖者)
(揖而進也此相揖者揖而退也蘇氏曰成王崩未𦵏君/臣皆冕服禮歟曰非禮也謂之變禮可乎曰不可禮變)
(於不得已嫂非溺終不援也三年之喪旣成服釋之而/即吉無時而可者曰成王顧命不可以不𫝊旣𫝊不可)
(以喪服受也曰何爲其不可也孔子曰將冠子未及期/日而有齊衰大功之喪則因喪服而冠冠吉禮也猶可)
(以喪服行之受顧命見諸侯獨不可以喪服乎太保使/太史奉册授王於次諸侯入哭於路寢而見王於次王)
(喪服受敎戒諌哭踊答拜聖人復起不易斯言矣春秋/𫝊曰鄭子皮如晉𦵏晉平公將以幣行子産曰喪安用)
(幣子皮固請以行旣葬諸侯之大夫欲因見新君叔向/辭之曰大夫之事畢矣而又命孤孤斬焉在衰絰之中)
(其以嘉服見則喪禮未畢其以喪服見是重受弔也大/夫將若之何皆無辭以退今康王旣以嘉服見諸侯而)
(又受乘黄玉帛之幣使周公在必不為此然則孔子何/取此書也曰至矣其父子君臣之閒教戒深切著明足)
(以為後世法孔子何為不取/哉然其失禮則不可不辨)纂註(問康王釋喪服而被/衮冕受虎賁之逆于)
(南門之外且受黃朱圭幣之獻諸家皆以為禮之變獨/蘇氏以為失禮使周公在必不為此未知當此際合如)
(何區處先生曰天子諸侯之禮與士庶人不同故孟子/有吾未之學之語葢謂此類耳如伊訓元祀十有二月)
(朔亦是新喪伊尹已奉嗣王祗見厥祖固不可用凶服/矣漢唐新主即位皆行冊禮君臣亦皆吉服追述先帝)
(之命以告嗣君韓文外集順宗實録中有此事可考蓋/易世𫝊授國之大事當嚴其禮而王侯以國為家雖先)
(君之喪猶以爲己私服也五代以來此禮不講則始終/之際殊草草矣答潘子善康王釋斬衰而服衮冕於禮)
(爲非孔子取之又不知如何設使/制禮作樂當此之職只得除之)纂註(復齋董氏曰或/疑君前不宜行)
(私禮前相揖而進戒猶有説也將趨出而相揖成何禮/哉所以王氏以相爲擯相之相謂旣進相者揖之乃拜)
(旣受命相者又揖之乃出其説亦通葉氏曰天子即位/之禮後世無𫝊焉春秋猶有可考君薨世子嗣位於喪)
(次殯而未𦵏𦵏而未踰年者不敢死其君故不敢踐其/正位不敢朝廟而主祭封内三年稱子縁臣民之心不)
(可一日無君則不得已而嗣位縁始終之義一年不可/以兩君則猶不敢當君位故必至明年而後朝廟正君)
(位改元春秋始書公即位焉然則成王始殯而康王即/内朝以見諸侯禮與諸侯踰年而朝廟即位以吉服乎)
(以凶服乎不可知也然古者吉凶不同事子曰羔裘𤣥/冠不以弔吉服不可爲凶事則凶服不可為吉事亦明)
(矣魯莊未終桓喪王命主王姬嫁説者曰衰麻不可以/接弁冕諸侯大夫𦵏晋平公云云是重受弔也古人謹)
(於吉㐫之服如此其嚴也康王之事必有不得已而然/者蓋成王初即位猶有三監淮夷殷民之變微周公天)
(下未可知況不及成王周公者乎故召公權一時之宜/而遽正君臣之分若曰三年之喪天下之通喪也繼世)
(以正大統亦天下之大義也通喪上下之所同而大義/天子諸侯之所獨故不以通喪廢大義而吉㐫不可相)
(亂則以冕服朝諸侯以爲常禮則不可以爲非禮則亦/不可𫝊及後世卒不能奪康王之爲然後知二書之録)
(於經非孔子不能權之於道以盡萬世之變也呂氏曰/舜除堯喪格廟而咨岳牧成王除武王喪朝廟而訪羣)
(臣皆百代之正禮然成湯方殁伊尹遽偕候甸羣后以/訓太甲禮固有時而變也説者不疑太甲受伊尹之訓)
(於居憂之時乃疑康王受召畢諸侯之戒於宅恤之日/過矣復齋董氏曰伊尹以冕服奉嗣王歸于亳乃在三)
(祀之十有二月是時三年之喪畢去凶即吉禮之常也/伊訓所謂惟元祀十有二月乙丑伊尹祠于先王乃太)
(甲居仲壬之喪伊尹攝政則祭於湯廟者伊尹也援此/爲證恐未爲安陳氏傅良曰釋冕反喪服東坡嘗疑之)
(某嘗以問之鄉先生鄉先生曰惜乎東坡疑之而不加/察也召公畢公皆盛德又老於更事者豈不知禮蓋其)
(身先見周公以叔父之親擁輔太子而流言之變起於/兄弟非周公之忠誠則社稷岌岌乎殆哉矣故於康王)
(之立特爲非常之禮迎之南門衞之干戈奉之冊書被/之冕服而又率諸侯北面而朝之以與天下共立新君)
(使之曉然知所定而無疑其意逺矣蓋自秦漢而下授/受成於宫闈之曖昧而擁立出於一人之予奪禍天下)
(國家不少然後知二公老練坐鎮安危之機送往事居/中外無間未易以泥常論也新安陳氏曰蘇氏之論主)
(於守經葉呂陳氏之論出於達權守經合理之正而不/可破達權亦當察事之宜而不可膠召公在當時必有)
(廹於不得已懲創於往事而不敢輕者觀其布置舉措/重大周密徵召會集翕合安徐若臨大敵當大難然諸)
(侯咸在或謂問疾者尚㽜而因受其朝非也觀其言曰/庶邦侯甸男衛曰率西方諸侯入左率東方諸侯入右)
(則徵召於旣崩之餘翕集於一旬之内可見又觀張皇/六師一語則當時事勢亦可想矣紀載始末節節備具)
(兩篇之中辭繁不殺前後五十六篇紀載無似此之詳/者復齋援伊尹事謂祠先王者伊尹攝行固然矣然奉)
(嗣王祗見厥祖即其下一句不知伊尹奉太甲廟見成/湯其凶服乎抑吉服乎證之朱子之説當制禮職一條)
(固主蘇氏答潘子善一條未甞必主蘇氏/但未知二説孰先孰後耳莫若兩存之)
　　　畢命(康王以成周之衆命畢公保釐此其冊命/也今文無古文有唐孔氏曰漢律厯志云)
　　　(康王畢命豐刑曰惟十有二年六月庚午朏王/命作冊書豐刑此偽作者𫝊聞舊語得其年月)
　　　(不得以下之辭妄言作豐刑耳/亦不知豐刑之言何所道也)纂註(吕氏曰周/公始遷商)
　　　(民戒長治者不忌於凶徳包以大度善惡並育/以安反側也至君陳則商民寖服周化故簡脩)
　　　(進良猶未大區别也至康王則世變風移矣苟/猶兼蓄並容則餘孽不除終為良民之害故命)
　　　(畢公分别居里不惟惡不能以染善亦將無以/自容勢不得不入於善矣此周之治所以成也)
　　　(葢惟此時然後可以舉/此政為治之序固如此)
惟十有二年六月庚午朏越三日壬申王朝步自宗周至
于豐以成周之衆命畢公保釐東郊(康王之十二年也畢/公甞相文王故康王)
(就豐文王廟命之成周下都也保安釐理也保釐即/下文旌别淑慝之謂葢一代之治體一篇之宗要也)纂註
(陳氏大猷曰曰釐雖有辨别分理之意曰保則有恩意行/乎其間非斬然割裂無復潤澤也以保為釐葢有欲並生)
(哉之/意)王若曰嗚呼父師惟文王武王敷大徳于天下用克
受殷命(畢公代周公為太師也文王武王布大徳/於天下用能受殷之命言得之之難也)惟周公
左右先王綏定厥家毖殷頑民遷于洛邑密邇王室式化
厥訓旣厯三紀世變風移四方無虞予一人以寧(十二年/曰紀父)
(子曰世周公左右文武成王安定國家謹毖頑民遷于洛/邑密近王室用化其教旣厯三紀世已變而風始移今四)
(方無可虞度之事而予一/人以寧言化之之難也)道有升降政由俗革不臧厥臧民罔
攸勸(有升有降猶言有隆有汚也周公當世道方降之時/至君陳畢公之世則將升於大猷矣為政者因俗變)
(革故周公毖殷而謹厥始君陳有容而和厥中皆由俗為/政者當今之政旌别淑慝之時也苟不善其善則民無所)
(勸慕/矣)惟公懋徳克勤小物弼亮四世正色率下罔不祗師
言嘉績多于先王予小子垂拱仰成(懋盛大之義予懋乃/徳之懋小物猶言細)
(行也言畢公旣有盛徳又能勤於細行輔導四世風采凝/峻表儀朝著若大若小罔不祗服師訓休嘉之績葢多於)
(先王之時矣今我小子復何為哉垂衣拱手以仰其成/而已康王將付畢公以保釐之寄故叙其徳業之盛而)
(歸美/之也)纂註(唐孔氏曰小物猶小事也能勤小事大事必/勤矣故舉此以為畢公之善晉語言文王之)
(事云詢於八虞訪於莘尹重之以周召畢榮是畢公文/王之世已為大臣也呂氏曰畢公天下大老康王不稱)
(其成徳而稱其懋徳不稱其總大體而稱其勤小物者/葢以成徳自居則止矣於小物忽焉亦非造次必於是)
(者惟勉於徳者貫稚耄而不息故勤於物者一小大而/無間新安胡氏曰不矜細行終累大徳公於小物克勤)
(所以愈見其懋德之誠也林氏曰正色率下所謂正其/衣冠尊其瞻視儼然人望而畏之者也  史氏漸曰忠)
(厚近迂闊老成若遲鈍先王終不以此易彼者蓋世臣/舊德功業己見於時聞望己孚於人商功利課殿最雖)
(不若新進者至於雍容廟堂天下想聞其風采足以亷/頑立懦敦薄厲偷如太山喬岳初無運動之勞而功之)
(及人厚矣畢公四世元老雖有不可及之盛德常有不/自足之誠心小物不以不必勤而不勤嘉績不以己多)
(於前時而或怠正色歛容而使人之非意自消出辭/吐氣而使天下之羣心胥服保釐之任捨公其誰)王
曰嗚呼父師今予祗命公以周公之事往哉(今我敬命/公以周公)
(化訓頑民之事公其往哉言非/周公所爲不敢屈公以行也)旌别淑慝表厥宅里彰
善癉惡樹之風聲弗率訓典殊厥井疆俾克畏慕申畫
郊圻慎固封守以康四海(淑善慝惡癉病也旌善别惡/成周今日由俗革之政也表)
(異善人之居里如後世旌表門閭之類顯其爲善者而/病其爲不善者以樹立爲善者風聲使顯於當時而𫝊)
(於後世所謂旌淑也其不率訓典者則殊異其井里疆/界使不得與善者雜處禮記曰不變移之郊不變移之)
(遂即其法也使能畏爲惡之禍而慕爲善之福所謂别/慝也圻與畿同郊圻之制昔固規畫矣日申云者申明)
(之也封域之險昔固有守矣曰謹云者戒嚴之也疆域/障塞歲久則易湮世平則易玩時緝而屢省之乃所以)
(尊嚴王畿王畿/安則四海安矣)纂註(唐孔氏曰旌旗所以表識貴賤故/孔氏以旌爲識王氏曰彰善者而)
(著之則惡者耻其不若然則惡者病矣使人有所感動/曰風使人有所聽聞曰聲夏氏曰庶望風而化聞聲而)
(應如風動於此而物偃於彼聲振於此而響應於彼也/呂氏曰榮辱不止於一時而流芳遺臭將傳百世而未)
(泯所謂樹之風聲也人存政舉人亡政息惟風聲所𫝊/則可以鼓動千百年之遠雖事往迹陳而興起如新弗)
(率者殊其井疆豈真欲絶之而置之人類之外哉欲其/畏慕而卒歸於善而已此旌别之夲心也五陽一陰然)
(後可以夬決揚庭不知時義而錯施之爲惡者衆或以/召亂矣因區别里閭遂並郊圻封守而整齊之公其念)
(哉當以渾厚敦樸鎮之也旌新安陳氏曰旌别淑慝一/句綱也表厥至風聲三句  淑也弗率至畏慕三句别)
(慝/也)政貴有恒辭尚體要不惟好異商俗靡靡利口惟賢
餘風未殄公其念哉(對暫之謂恒對常之謂異趣完具/而已之謂體衆體所會之謂要政)
(事純一辭令簡實深戒作聰明趨浮末好異之事凡論治/體者皆然而在商俗則尤爲對病之藥也蘇氏曰張釋)
(之諫漢文帝秦任刀筆之吏爭以亟疾苛察相高其弊/徒文具無惻隱之實以故不聞其過陵夷至於二世天)
(下土崩今以嗇夫口辯而超遷之臣恐天下隨風而靡/爭口辯而無其實凡釋之所論則康王以告畢公者也)
纂註(夏氏曰體則具於理而無不足要則簡而亦不至/於有餘謂辭理足而簡約也政辭如此皆不好異)
(者能之政而好異則悦須㬰而厭持乆不能有恒言而/好異則言浮於理言徒多而理不足安能體要  唐孔)
(氏曰韓宣子稱紂使師延作靡/靡之樂靡靡者相隨順之意)我聞曰世禄之家鮮克
由禮以蕩陵德實悖天道敝化奢麗萬世同流(古人論/世禄之)
(家逸樂豢養其能由禮者鮮矣旣不由禮則心無所制/肆其驕蕩陵蔑有德悖亂天道敝壊風化奢侈美麗萬)
(世同一流也康王將言殷士怙侈滅/義之惡故先取古人論世族者發之)纂註(孔氏曰陵有/德陳氏曰陵)
(者陵遲也家氏復禮曰觀此則/洛邑所遷豈多世禄之家歟)兹殷庶士席寵惟舊怙
侈滅義服美于人驕淫矜侉將由惡終雖收放心閑之
惟艱(呂氏曰殷士慿藉光寵助發其私欲者有自來矣/私欲公義相爲消長故怙侈必至滅義義滅則無)
(復羞惡之端徒以服飾之美侉之於人而身之不美則莫/之耻也流而不反驕淫矜侉百邪並見將以惡終矣洛)
(邑之遷式化厥訓雖已收其放心/而其所以防閑其邪者猶甚難也)纂註(陳氏經曰人之/心莫難收於己)
(放之時尤莫難閑於既收之後苟其根尚在雖一時知/所收斂將觸事而發此閑之所以爲難也夏氏曰周公)
(君陳相繼化之雖收其放心然閑之尚難畢公當/有以閑之下文訓以德義古訓又言閑之之道)資富
能訓惟以永年惟德惟義時乃大訓不由古訓于何其
訓(言殷士不可不訓之也資資財也資富而能訓則心/不遷於外物而可全其性命之正也然訓非外立敎)
(條也惟德惟義而已德者心之理義者理之宜也德義/人所同有也惟德義以爲訓是天下之大訓然訓非可)
(以己私言也當稽古以爲之説蓋善無證/則民不從不由古以爲訓於何以爲訓乎)纂註(陳氏大/猷曰不)
(由古人德義之訓以訓之是非德之德非義之義也如/老氏以清靜爲德楊氏以爲我爲義何以爲訓乎新安)
(陳氏曰訓以德所以化其陵德訓以義所以化其滅義/旌别淑慝以商人化商人也所以興起其勸慕之㣲機)
(崇德義稽古訓反身以化商人也所以反求其訓化之/大本化商之道至是盡矣陳氏經曰君陳尚有辟以止)
(辟三細不宥之説此篇雖厯數商俗之不美然惟務區/别以生其愧教訓以導其善而無片言及於刑蓋純以)
(德化而刑措/不用信矣)王曰嗚呼父師邦之安危惟兹殷士不剛
不柔厥德允脩(是時四方無虞矣蕞爾殷民化訓三紀/之餘亦何足慮而康王拳拳以邦之安)
(危惟繫於此其不苟於小成者如此文武周公之澤其/深長也宜哉不剛所以保之不柔所以釐之不剛不柔)
(其德信乎/其脩矣)纂註(王氏炎曰忿其不從而以剛制之則必/怨慮其難制而以柔遇之則必玩惟不)
(偏於剛柔而處之以中則徳允脩而商人化矣呂氏曰/始皇以安危繫於匈奴而急之以剛徳宗以安危繫於)
(蕃鎮而緩之以柔皆以致亂葉氏曰不剛不柔即寛而/有制從容以和之意周公君陳畢公非有意於同同合)
(於道/耳)惟周公克慎厥始惟君陳克和厥中惟公克成厥
終三后協心同厎于道道洽政治澤潤生民四夷左衽
罔不咸賴予小子永膺多福(殊厥并疆非治之成也使/商民皆善然後可謂之成)
(此曰成者預期之也三后所治者洛邑而施及四夷王/畿四方之本也吳氏曰道者致治之道也始之中之終)
(之雖時有先後皆能即其行事觀其用心而有以/濟之若出於一時若成於一人謂之協心如此)輯録
(衽衣衿也左衽/夷狄之俗語註)纂註(張氏曰三后猶四時之序不同而/同於成嵗功也陳氏經曰聖賢之)
(政雖有始中終之異其心與道則無始中終之異謂之/洽謂之潤漸漬積累豈一日之功遽能如此哉商民蕞)
(爾甚㣲而所繋甚重逺而四夷尊而人主近而畢公之/身逺而畢公之子孫皆有賴於此可見周家以化商民)
(為重必如是而後/可以盡成終之責)公其惟時成周建無窮之基亦有無
窮之聞子孫訓其成式惟乂(建立訓順式法也成周指/下都而言吕氏曰畢公四)
(世元老豈區區立後世名者而勲徳之隆亦豈少此/康王所以望之者葢相期以無窮事業乃尊敬之至)
(也/)嗚呼罔曰弗克惟旣厥心罔曰民寡惟慎厥事欽
若先王成烈以休于前政(蘇氏曰曰弗克者畏其難而/不敢爲者也曰民寡者易其)
(事以爲不足爲者也/前政周公君陳也)纂註(張氏曰觀周公之處商民其/忠厚仁恕激勵之方非後人)
(可及也在白起項羽處之則坑之矣若晋武符堅處之/則有劉元海慕容垂之亂矣周公肯爲此乎嗚呼殺之)
(旣不可用之又不可於是遷之洛邑使日見周之仁政/日聞周之仁聲日親周之仁人君子優游涵養以變易)
(其不服之心如此者三十六年矣難化者或老或死已/化者方少方生於是時也得不有激勵之方以一新其)
(耳目爲永乆之計乎君陳分正固其兆矣至於畢公乃/曉然旌别淑慝使善惡有所勸戒又申畫郊圻慎固封)
(守使姦者無所覬而居者常慮危抑又思風俗之根本/在於世祿之家乃訓之使皆由於德義旣有善惡之分)
(以起其心又有德義之訓以美其俗則非特中國尊榮/而四夷亦皆受其賜矣皆周公經營之君陳祖述之而)
(畢公成就之也三后協心同底于道豈虛辭哉愚謂或/曰成湯革夏未幾繼以太甲敗度敗禮伊尹居之桐者)
(三年夏之餘民帖然安靜伊尹輔商不見有區處夏人/事何其易也武王克商繼以武庚之叛周公成王康王)
(所以區處殷人今見於大誥洛誥多士多方君陳畢命/諸書何其難也豈夏之民醇至商獨頑歟得非湯僅放)
(桀武王乃殺紂成王又殺武庚商之餘民豈無忠臣義/士為之痛心疾首者乎況又辟管叔於商骨肉至親尚)
(猶不免何以服讎民哉所以紛紛久而不定歟愚曰不/然湯武於桀紂同謂之伐桀敗而遁因放之巢紂敗而)
(死遂謂之殺乃紂罪浮於桀非武不仁於湯也紂旣死/立其子以奉其祀終武之世無叛意武崩成幼管蔡流)
(言以王室至親反率前代餘孽以叛由此一動而不復/靜則管叔之罪也故曰民不靜亦惟在王宫邦君室葢)
(謂亂始於汝而禍延於我管叔不叛則武庚不誅以此/不服而非讎於武王成王也然其所以乆而未革者則)
(以殷俗尚質其弊也易惑而難曉盤庚遷都爲民利耳/浮言胥動至煩三書之訓諭猶父兄之訓子弟尚且如)
(是況視鄰人爲讎者於其言肯遽從乎雖然無殷人之/頑不見周家之仁錮陰沍寒終消融於春風和氣中嗚)
(呼仁哉嗚/呼仁哉)
　　　君牙(君牙臣名穆王命君牙爲大司/徒此其誥命也今文無古文有)輯録(淳問/君牙)
　　　(冏命等篇見得穆王氣象甚好而後來乃有車/轍馬迹馳天下之意如何先生曰此篇乃内史)
　　　(之屬所作猶今之翰林作制誥然如君陳周官/蔡仲之命㣲子之命等篇亦是當時此等文字)
　　　(自有格子首呼其名而告之末又爲嗚/呼之辭以戒之篇篇皆然觀之可見)纂註(吕/氏)
　　　(曰穆王書三篇君牙冏命初年書也呂刑末年/書也中雖放逸不克保其始之祗畏然暮年哀)
　　　(敬初心復還舜命契爲司徒止一語而君牙贅/書至一篇世降而文勝也然周家之典刑文獻)
　　　(在/焉)
王若曰嗚呼君牙惟乃祖乃父世篤忠貞服勞王家厥
有成績紀于太常(王穆王也康王孫昭王子周禮司勲/云凡有功者銘書於王之太常司常)
(云日月爲常畫/日月於旌旗也)惟予小子嗣守文武成康遺緒亦惟先
王之臣克左右亂四方心之憂危若蹈虎尾涉于春冰
(緒統緒也若蹈虎尾畏其噬若渉春冰/畏其陷言憂危之至以見求助之切也)纂註(新安胡氏/曰先王或)
(作先正孔註亦惟父祖之臣正作先正東/齋云先正説見説命是作先正姑從孔註)今命爾予翼
作股肱心膂纘乃舊服無忝祖考(膂脊也舊服忠貞服/勞之事忝辱也欲君)
(牙以其祖考事先/王者而事我也)𢎞敷五典式和民則爾身克正罔敢
弗正民心罔中惟爾之中(𢎞敷者大而布之也式和者/敬而和之也則有物有則之)
(則君臣之義父子之仁夫婦之别長幼之序朋友之信/是也典以設敎言故曰𢎞敷則以民彞言故曰式和此)
(司徒之敎也然敎之夲則在君牙之身正也中也民則/之體而人之所同然也正以身言欲其所處無邪行也)
(中以心言欲其所存無邪思也孔子曰子率以正孰/敢不正周公曰率自中此告君牙以司徒之職也)纂
註(葉氏曰示以正在身復其中在心此言教之夲張氏/曰和民則在我而已惟正與中民則和矣陳氏大猷)
(曰以其常行而不可易謂之典以其截然而不可越謂/之則敎之理雖不外乎人之性然敎之本則在君牙之)
(身與心正者容有不中中則無有不正身之正勉强脩/飭者能之心之中非存養純熟不能也故穆王旣欲君)
(牙正身以率民身之正尤欲其存心之中以感民心之/中則民則和五典敦矣敷典和則因民心之同得者敎)
(之爾正爾中即吾心之先得者率之/也於身先言爾於心先言民互文耳)夏暑雨小民惟曰
怨咨冬祁寒小民亦惟曰怨咨厥惟艱哉思其艱以圖
其易民乃寧(祁大也暑雨祁寒小民怨咨自傷其生之/艱難也厥惟艱哉者歎小民之誠爲艱難)
(也思念其難以圖其易民乃安也艱者飢寒之艱易者/衣食之易司徒敷五典擾兆民兼教養之職此又告君)
(牙以養民/之難也)嗚呼丕顯哉文王謨丕承哉武王烈啓佑我
後人咸以正罔缺爾惟敬明乃訓用奉若于先王對揚
文武之光命追配于前人(丕大謨謀烈功也文顯於前/武承於後曰謨曰烈各指其)
(實而言之咸以正者無一事不出於正咸罔缺者無/一事不致其周密若順對答配匹也前人君牙祖父)纂
註(唐孔氏曰文始謀造周故美其謀武功業成就故美/其業張氏曰先王指成康新安陳氏曰光命即顯謨)
(武烈不過承文謨雖烈亦謨也所以於文武總言光命/也文武之光命成康已對揚之今又能奉若成康所以)
(對揚文武之意也如此則君牙可追配其祖父矣舜命/契爲司徒不過曰敬敷五敎在寛今穆王命君牙其詳)
(雖至一篇其要不出舜之一語前曰𢎞敷五典式和民/則敷五敎在寛也此曰敬明乃訓敬敷五敎也帝舜此)
(言豈惟穆王不能易萬/世掌敎者不能易也)王若曰君牙乃惟由先正舊典
時式民之治亂在兹率乃祖考之攸行昭乃辟之有乂
(先正君牙祖父也君牙由祖父舊職而是法之民之治/亂在此而已法則治否則亂也循汝祖父之所行而顯)
(其君之有乂復申戒其守宗法以終之案此篇專以君/牙祖父爲言曰纘舊服曰由舊典曰無忝曰追配曰由)
(先正舊典曰率祖考攸行然則君牙之祖父嘗任司徒/之職而其賢可知矣惜載籍之無𫝊也陳氏曰康王時)
(芮伯爲司徒君/牙豈其後邪)纂註(蘇氏曰先正周召畢公之徒兆愚/謂司徒職在掌敎敷五典擾  民)
(所當爲也蓋必先敎之以倫理明然後治之而爭奪息辟/苟非以敎化爲急先務則爲之民者冥行罔覺卒犯刑)
(是所謂罔民以陷罪也爲民父母豈忍爲之哉穆王肆/其侈心所至將有車轍馬迹而猶知以大司徒爲重此)
(所以雖荒而/不至於亡歟)
　　　冏命(穆王命伯冏爲太僕正此其誥命也今文/無古文有呂氏曰陪僕暬御之臣後世視)
　　　(爲賤品而不之擇者曾不知人主朝夕與居氣/體移養常必由之潛消黙奪於冥冥之中而明)
　　　(爭顯諌於昭昭之際抑末矣自周公作立政而/歎綴衣虎賁知恤者鮮則君德之所繫前此知)
　　　(之者亦罕矣周公表而出之其選始重穆王之/用太僕正特作命書至與大司徒畧等其知本)
　　　(哉/)纂註(蘇氏曰昭王南征不復至齊桓乃以問/楚是終穆王之世君弑而賊不討也王)
　　　(終無憤耻之心乃欲車轍馬迹周於天下今觀/君牙伯冏二書皆無哀痛慘怛之意但曰嗣先)
　　　(王宅丕后而已非祭公謀父以祈招之詩收王/放心王其不沒乎張氏曰伯冏之爲太僕正穆)
　　　(王馳騁天下而不能正救者也然三復斯篇其/言殷勤懇惻何也曰唐德宗何人哉陸贄作奉)
　　　(天詔書山東父老爲之感泣則三篇之命豈非/當時仁人君子閔王之無志故脩辭立誠以勸)
　　　(勵其臣下歟復齋董氏曰夫子何爲録之/曰聖人不以人廢言亦取秦穆悔過之意)
王若曰伯冏惟予弗克于德嗣先人宅丕后怵惕惟厲
中夜以興思免厥愆(伯冏臣名穆王言我不能於德繼/前人居大君之位恐懼危厲中夜)
(以興思所以/免其咎過)纂註(復齋董氏曰穆王命君牙曰心之憂/危若蹈虎尾命伯冏曰怵惕惟厲此)
(即位之初知以父讎爲耻故言如此然終穆王之世/復讎之事無聞焉二篇之書豈果出穆王之口也哉)昔
在文武聰明齊聖小大之臣咸懐忠良其侍御僕從罔
匪正人以旦夕承弼厥辟出入起居罔有不欽發號施
令罔有不臧下民祗若萬邦咸休(侍給侍左右者御車/御之官僕從太僕羣)
(僕凡從王者承承順之謂弼正救之謂雖文武之君聰/明齊聖小大之臣咸懐忠良固無待於侍御僕從之承)
(弼者然其左右奔走皆得正/人則承順正救亦豈小補哉)纂註(陳氏大猷曰聰明自/其質之生知者言之)
(齊聖自其德之充於極至者言之出入起居發號施令/就太僕職掌而言蓋太僕掌正王之服位出入王之大)
(命掌諸侯之復逆復王之答報逆下之敷奏君之起居號/令皆與有職焉呂氏曰文武動容周旋何嘗不中禮號)
(令何嘗不善今必先言近臣承弼之功而後及此蓋左/右交脩近臣之常職而内外交相養亦聖人不已之誠)
(也又曰世主出入起居漫不加省徒欲謹於議令之時/所謂咸其輔頰舌感人之末者也民若邦休豈口舌所)
(能辦哉林氏曰左右近習非人則朝夕漸染入於邪僻/而不自知大臣雖賢君心已蠧矣故須小大忠良必羣)
(僕皆正人/而後可)惟予一人無良實賴左右前後有位之士匡
其不及繩愆糾謬格其非心俾克紹先烈(無良言其質/之不善也匡)
(輔助也繩直糾正也非心/非僻之心也先烈文武也)輯録(問格其非心之格訓正/恐是如格式之格以此)
(律人之不正者否先生曰今人如言合格只是將此一/物格其不正者如格其非心是説得深者大人格君心)
(之非是説/得淺者銖)纂註(陳氏大猷曰文武猶資左右况予之無/良乎匡救其惡而不知格其心則止於)
(東而生於西惟格其非心/則拔本塞源末流自善)今予命汝作大正正于羣僕
侍御之臣懋乃后德交脩不逮(大正太僕正也周禮太/僕下大夫也羣僕謂祭)
(僕𨽻僕戎僕齊僕之類穆王欲伯冏正其羣僕侍御之/臣以勉進君德而交脩其所不及或曰周禮下大夫不)
(得爲正漢孔氏以爲太御中大夫葢周禮太御最長下/又有羣僕與此所謂正於羣者合且與君同車最爲親)
(近/也)纂註(張氏曰公卿進見有時僕御䙝近無閒有時者/見其尊嚴無閒者知其情性方其進見君臣之)
(分甚嚴未易犯其顔色及其䙝近君臣之情無閒故可/糾其過失救過於無閒之時易爲力救過於己發之後)
(難爲功懋德交脩正/侍御僕從之職也)慎簡乃僚無以巧言令色便僻側
媚其惟吉士(巧好令善也好其言善其色外飾而無質/實者也便者順人之所欲辟者避人之所)
(惡側者姦邪媚者諛悦小人也吉士君子也言當謹擇/汝之僚佐無任小人而惟用君子也又案此言謹簡乃)
(僚則成周之時凡爲官長者皆得自/舉其屬不特辟除府史胥徒而已)纂註(呂氏曰治有/體統王雖急)
(於求助苟徧擇之則叢脞矣故命一伯冏作大正使精/擇其僚固不待王親擇也此爲治之體統也陸贄在唐)
(欲使諸司長官各舉其屬亦庶幾有見於此/  張氏曰其惟吉士見巧令便媚爲凶人也)僕臣正厥
后克正僕臣䛕厥后自聖后德惟臣不德惟臣(自聖自/以爲聖)
(也僕臣之賢否係君德之輕重如此呂氏曰自古小人/之敗君德爲昬爲虐爲侈爲縱曷其有極至於自聖猶)
(若淺之爲害穆王獨以是蔽之者葢小人之蠱其君必/使之虛美熏心傲然自聖則謂人莫己若而欲予言莫)
(之違然後法家拂士日逺而快意肆情之事亦莫或齟/齬其間自聖之證旣見而百疾從之昬虐侈縱皆其枝)
(葉而不/足論也)爾無昵于憸人充耳目之官迪上以非先王之
典(汝無比近小人充我耳目之官導君上以非先王之/典葢穆王自量其執德未固恐左右以異端進而蕩)
(其心/也)非人其吉惟貨其吉若時瘝厥官惟爾大弗克祗
厥辟惟予汝辜(戒其以貨賄任羣僕也言不於其人之/善而惟以貨賄爲善則是曠厥官汝大)
(不能敬其君而/我亦汝罪矣)纂註(呂氏曰後世近習更相表裏鮮不/以利合捨人才而論貨賄近習之)
(通弊也自盤庚總貨寳之戒至此復見之成湯文武之/隆未數數以貨防其臣也其商周之衰乎陳氏經曰穆)
(王於此及呂刑皆言貨亦/可見其風俗之漸衰矣)王曰嗚呼欽哉永弼乃后于
彞憲(彞憲常法也呂氏曰穆王卒章之命望於伯冏者/深且長矣此心不繼造父爲御周遊天下將必有)
(車轍馬跡導其侈者果出於僕御之間抑不知伯冏猶在/職乎否也穆王豫知所戒憂思深長猶不免躬自蹈之)
(人心操捨之/無常可懼哉)纂註(王氏曰近習之臣不患其不能將順/而莫之承惟患其不能正救而莫之)
(弼故在先王則稱其承弼在己/則責之以永弼而不及於承焉)
　　　呂刑(呂侯爲天子司宼穆王命訓刑以誥四方/史録爲篇今文古文皆有  案此篇専訓)
　　　(贖刑葢本舜典金作贖刑之語今詳此書實則/不然葢舜典所謂贖者官刑學校之刑爾若五)
　　　(刑則固未嘗贖也五刑之寛惟處以流鞭扑之/寛方許其贖今穆王贖法雖大辟亦與其贖免)
　　　(矣漢張敞以討羌兵食不繼建爲入穀贖罪之/法初亦未嘗及夫殺人及盜之罪而蕭望之等)
　　　(猶以爲如此則富者得生貧者獨死恐開利路/以傷治化曽謂唐虞之世而有是贖法哉穆王)
　　　(巡遊無度財匱民勞至其末年無以爲計乃爲/此一切權宜之術以歛民財夫子録之葢亦示)
　　　(戒然其一篇之書哀矜惻怛猶可以想見三代/忠厚之遺意云爾又案書𫝊引此多稱甫刑史)
　　　(記作甫侯言於王作/脩刑辟呂後爲甫歟)輯録(呂刑一篇如何穆王/說得散漫直從苖民)
　　　(蚩尤爲始作亂道起若説道都是古人元文如/何出於孔氏者多分明易曉出於伏生者都難)
　　　(理會賀孫問贖刑所以寛鞭扑之刑則呂刑之/贖刑如何曰呂刑葢非先王之法也故程子有)
　　　(一䇿問云商之盤庚周之呂刑聖人載之於書/其取之乎抑將垂戒後世乎廣蔡仲黙論五刑)
　　　(不贖之意先生曰是穆王方有贖法嘗見蕭望/之言古不贖刑某甚疑之後來方省得贖刑不)
　　　(是古因取望之𫝊看畢曰説得也無引證義剛/義剛問鄭敷文所謂甫刑之意是否先生曰便)
　　　(是他們都不去考那贖刑如古之金作贖刑只/是刑之輕者如流宥五刑之屬皆是流竄但有)
　　　(鞭作官刑扑作敎刑便是法之輕者故贖想見/那穆王胡做到那晚年無錢使後撰出那般法)
　　　(來聖人也是志法之變處但是他其中論不可/輕於用刑之類有許多好説話不可不知耳)
　　　纂註(唐孔氏曰書𫝊引此篇語多稱甫刑者呂/侯子孫後改封甫如詩之生甫及申不與)
　　　(我戍甫穆王時未有甫名後人以子孫國號名/之追稱甫刑若叔虞封唐子孫封晉而史記作)
　　　(晉世家林氏曰呂與甫猶荆與楚殷與商王氏/炎曰此書穆王之言而名呂刑者呂侯爲王司)
　　　(宼言於王王命之參定刑書乃推作刑之/意以訓四方司政典刑者故以呂刑名之)
惟呂命王享國百年耄荒度作刑以詰四方(惟呂命與/惟說命語)
(意同先此以見訓刑爲吕侯之言也耄老而昬亂之稱荒/忽也孟子曰從獸無厭謂之荒穆王享國百年車轍馬)
(跡遍於天下故史氏以耄荒二字發之亦以見贖刑爲/穆王耄荒所訓耳蘇氏曰荒大也大度作刑猶禹曰予)
(荒度士功荒當屬下句亦/通然耄亦貶之之辭也)輯録(東坡解吕刑王享國百/年耄作一句荒度作刑)
(作一句甚/有理德明)纂註(陳氏大猷曰惟呂命此句疑有闕文孔/氏曰王享國百年耄亂荒忽度時世所)
(宜訓刑以治四方唐孔氏曰記云八十九十曰耄是耄/荒爲年老周本紀云穆王即位春秋已五十矣立五十)
(五年崩無逸言其享國皆謂在位之年此乃從王生年/而數文不害意不與彼同新安陳氏曰王享國百年耄)
(荒如舜典云朕在位三十有三載耄期耳當百年耄荒/之時而能裁度作刑以詰四方乃見其篤老而尚精明)
(仁厚非真耄亂荒迷也荒度雖有益稷語可證然士功/可言荒度作刑何荒度之有蔡氏只存蘇曰於下以備)
(一説得之矣詰/如詰姦慝之詰)王曰若古有訓蚩尤惟始作亂延及于
平民罔不寇賊鴟義姦宄奪攘矯䖍(言鴻荒之世渾厚/敦龎蚩尤始開暴)
(亂之端驅扇熏炙延及平民無不爲寇爲賊鴟/義者以鴟張跋扈爲義矯䖍者矯詐䖍劉也)苗民弗
用靈制以刑惟作五虐之刑曰法殺戮無辜爰始淫爲
劓刵椓黥越茲麗刑並制罔差有辭(苗民承蚩尤之暴/不用善而制以刑)
(惟作五虐之刑名之曰法以殺戮無罪於是始過爲劓/鼻刵耳椓竅黥靣之法於麗法者必刑之並制無罪不)
(復以曲直之辭爲/差别皆刑之也)民興胥漸泯泯棼棼罔中于信以覆
詛盟虐威庶戮方告無辜于上上帝監民罔有馨香德
刑發聞惟腥(泯泯昬也棼棼亂也民相漸染爲昬爲亂/無復誠信相與反覆詛盟而已虐政作威)
(衆被戮者方各告無罪於天天視苖民無有馨香德而/刑戮發聞莫非腥穢呂氏曰形於聲嗟窮之反也動於)
(氣臭惡之熟也馨香陽也腥穢隂/也故德爲馨香而刑發腥穢也)皇帝哀矜庶戮之不
辜報虐以威遏絶苗民無世在下(皇帝舜也以書考之/治苗民命伯夷禹稷)
(臯陶皆舜之事報苖之虐以我之威絶滅也/謂竄與分北之類遏絶之使無繼世在下國)纂註(孔氏/曰九)
(黎之君號曰蚩尤為鴟梟之義三苖之君習蚩尤之惡/頑凶虐民蚩尤黄帝所滅三苖帝堯所誅言異世而同)
(惡皇帝帝堯也帝史記五帝本紀神農氏衰諸侯侵伐黄/蚩尤最強暴黄  與蚩尤戰於涿鹿之野殺之諸侯尊)
(帝為天子唐孔氏曰楚語云少昊氏之衰九黎亂徳顓/帝受之使復舊常則九黎在少昊之末非蚩尤也楚語)
(又云三苖復九黎之徳鄭氏以苖民即九黎之後顓帝/誅九黎至其子孫為三國有罪者無辭無罪者有辭苖)
(民斷獄並皆罪之無差簡有直辭者曰蘇氏曰鴟義以/鷙殺為義如後世所謂俠也  陳氏  罔中於信無中)
(心出於誠信者信不由中也無馨香之徳而發聞者惟/腥穢之虐刑觀二始字見蚩尤為作亂之始而苖民為)
(淫刑之始民張氏曰方並也猶方舟之方言新安陳氏/曰蚩尤苖  前後隔逺不必以九黎混雜  之二孔鄭)
(氏之説皆未敢信又案吕氏謂古未有五刑自苖民制/之然後聖人始不得已而用之非也舜典稱象以典刑)
(流宥五刑下文方及誅四凶三苖居一焉葢五刑其來/乆矣豈有苖民始作五刑舜乃效尤用之之理鄭殺鄧)
(析而用其竹刑𫝊猶譏之孰謂舜以三苖虐威而竄其/身乃效其虐威而用其法乎曰作五虐之刑曰淫為劓)
(刵㧻黥曰虐與淫可見非即古之五刑必又暴虐淫過/用之或如紂之炮烙剖心孫皓之鑿人目剥人靣之類)
(耳天討有罪五刑五用帝王二千年相承莫之能改而/謂始於苖民乎使果創始於苖民穆王方諄諄以苖民)
(為戒乃遵用其/法乎不然必矣)乃命重黎絶地天通罔有降格羣后之
逮在下明明棐常鰥寡無葢(重少昊之後黎髙陽之/後重即羲黎即和也吕)
(氏曰治世公道昭明為善得福為惡得禍民曉然知/其所由則不求之𣺌茫冥昧之間當三苖昏虐民之)
(得罪者莫知其端無所控訴相與聽於神祭非其鬼天/地人神之典雜揉凟亂此妖誕之所以興人心之所以)
(不正也在舜當務之急莫先於正人心首命重黎脩祀/典天子然後祭天地諸侯然後祭山川高卑上下各有)
(分限絶地天之通嚴幽明之分焄蒿妖誕之説舉皆屏/息羣后及在下之羣臣皆精白一心輔助常道民卒善)
(而得福惡而得禍雖鰥寡之㣲亦無有蓋蔽而不得自/伸者也  案國語曰少皥氏之衰九黎亂德民神雜揉)
(家爲巫史民瀆齊盟禍災荐臻顓頊受之乃命南正重/司天以屬神北正黎司地以屬民使無相侵瀆其後三)
(苖復九黎之德堯復育重黎/之後不忘舊者使復典之)纂註(唐孔氏曰羲是重之/子孫和是黎之子孫)
(司天屬神司地屬民者令神與天在上民與地在下定/上下之分使民神不雜則祭享有度  蘇氏曰自苗民)
(瀆於詛盟人神相亂虢之亡也有神降於莘即此類也/  張氏曰𫝊曰國將興聽於民將亡聽於神三苗之俗)
(以詛盟爲事是聽命於神也姦人每假此以作亂如漢/末張角謀叛一日同起者三十六方張魯起兵亦以五)
(斗米首過於神誘人皆是也絶地天通罔有降格者絶/在地之民使人不得以妖術格在天之神絶在天之神)
(使人不得假其名字以降於在地之民重龜山楊氏曰/揚子云南正重司天北正黎司地羲近  和近黎羲和)
(非重黎也近之而已重黎司天地之官也羲和日時之/官也春夏陽也故羲近重秋冬陰也故和近黎  呂氏)
(曰治世神怪所以不興者只爲善惡分明自然不求之/神亂世善惡不明自然専言神怪言鬼言命  新安陳)
(氏曰此非専重黎之力亦由朝之羣后及在下之衆臣/明顯明之理使人不惑於茫昧之說輔經常之道使人)
(不撓於妖怪之習雖窮民亦無蔽葢而不得自伸者民/心坦然無疑而不復求之於神此重黎所以得舉其職)
(也葢人惟昧正理悖常道而後惑神怪亂祀典明明棐/常乃絶地天通之本也使人心未知顯明之理未順彞)
(常之經則必惑於冥昧撓於怪異重黎雖禁絶之未易/行也惟明明棐常人心先正自將求之明而不求之幽)
(於其常而不於其怪絶地天通庶其易於絶乎又案北/正黎或作火正黎北字與火字相似又黎以北正兼火)
(正黎即祝融也所以祕註揚子曰北/正黎即火正黎也北正對南正爲是)皇帝清問下民鰥
寡有辭于苗德威惟畏德明惟明(清問虛心而問也有/辭聲苗之過也苗以)
(虐爲威以察爲明帝反其道以德威而/天下無不畏以德明而天下無不明也)乃命三后恤功
于民伯夷降典折民惟刑禹平水土主名山川稷降播
種農殖嘉榖三后成功惟殷于民(恤功致憂民之功也人/典禮也伯夷降天地)
(之三禮以折民之邪妄蘇氏曰失禮則入刑禮刑一物/也伯夷降典以正民心禹平水土以定民居稷降播種)
(以厚民生三后成功而致民之殷盛富庶也吳氏曰二/典不載有兩刑官葢𫝊聞之謬也愚意臯陶未爲刑官)
(之時豈伯夷實兼之歟下文又言/伯夷播刑之迪不應如此謬誤)士制百姓于刑之中
以敎祗德(命臯陶爲士制百姓於刑辟之中所以檢其/心而敎以祗德也  吳氏曰臯陶不與三后)
(之列遂使後世以刑官爲輕後漢楊賜拜廷尉自以代/非法家言曰三后成功惟殷于民臯陶不與葢吝之也)
(是後非獨人臣以刑官爲輕人君亦以爲輕矣觀舜之/稱臯陶曰刑期于無刑民協于中時乃功又曰俾予從)
(欲以治四方風動惟乃之休其所繫乃如此是可輕哉/呂氏曰呂刑一篇以刑爲主故厯叙本末而歸之於臯)
(陶之刑勢不得與伯夷禹/稷雜稱言固有賔主也)穆穆在上明明在下灼于四
方罔不惟德之勤故乃明于刑之中率乂于民棐彞(穆/穆)
(者和敬之容也明明者精白之容也灼於四方者穆穆/明明輝光發越而四達也君臣之德昭明如是故民皆)
(觀感動盪爲善而不能自已也如是而猶有未化者故/士師明於刑之中使無過不及之差率乂於民輔其常)
(性所謂刑罰/之精華也)輯録(率乂於民棐彞是率治/於民非常之事賀孫)纂註(夏氏曰/九州各)
(有名山大川爲之主名如揚州山有會稽川曰三江之/類  呂氏曰苖旣遏絶而猶有辭於苖葢苖在舜世叛)
(服不常元惡遏絶餘孽猶存或竄或分北或徂征考之/書可見當時承蚩尤之弊妖誕怪神深溺人心重黎絶)
(地天通固區别其大分矣然蠱惑之乆未易遽勝伯夷/復降天地人之祀典使知天地之性鬼神之德森然各)
(有明法向之蠱惑消蕩不留所謂折民於刑也自不知/本者觀之平水播穀若所急而降典可緩抻不知人心)
(不正胥爲禽夷雖有土安得而居有粟安得而食伯夷/降典先其本也後之知道者亦謂去神祠然後人爲善)
(其㫖㣲矣自伯夷之典迄臯陶之刑制度文爲之具也/自穆穆在上明明在下至率乂於民棐彞精神心術之)
(運也苟無其本則前數者不過卜祝工役農圃胥史之/事耳新安陳氏曰鰥寡得言其害於清問之下其無葢)
(可知表記引德威惟畏德明惟明繼之曰非虞帝其孰/能如是乎則皇帝爲舜明矣夫舜不輕於用刑也先命)
(重黎絶地天䙝瀆之禮次首命伯夷降天地人之禮又/命禹除民害稷興民利夫然後始命臯陶以刑且本之)
(以威明之德繼期民以祗德勤德刑之夲必主於德而/刑之用必合於中德與中爲呂刑一篇之綱領繼此曰)
(惟克天德曰以成三德曰有德惟刑無非以德爲夲也/曰觀於五刑之中曰中聽獄之兩辭曰罔非在中曰咸)
(庶中正曰非德於民之中曰咸中有慶無非以中爲用/也刑必合於中而後刑即所以爲德以此意讀呂刑其)
(庶幾/乎)典獄非訖于威惟訖于富敬忌罔有擇言在身惟
克天徳自作元命配享在下(訖盡也威權勢也富賄賂/也當時典獄之官非惟得)
(盡法於權勢之家亦惟得盡法於賄賂之人言不爲威/屈不爲利誘也敬忌之至無有擇言在身大公至正純)
(乎天德無豪髮不可舉以示人者天德在我則大命自/我作而配享在下矣在下者對天之辭葢推典獄用刑)
(之極功而至於與/天爲一者如此)纂註(孔氏曰言堯時主獄非絶於威/惟絶於富世治貨賄不行  夏)
(氏曰威不當絶是汝所當敬而用之者富不可不絶是/汝所當忌而不用者行之汝身皆可言之於口不必擇)
(而後言則汝之所爲無瑕可指矣是能與天合德則天/與以善命豈私於我實我自有以致之故曰自作元命)
(如此則典獄之官身雖在下而仰合天德如所謂配天/其澤仰當天意如所謂克享天心謂之配享在下豈不)
(信哉呂氏曰訖者不行之謂典獄不得行其公者非爲/威脅則爲利誘欲威不能屈富不能淫惟在敬忌無擇)
(言在身而已用刑至是則功在王室祭於大烝配享無/窮矣張氏曰穆王戒典獄諄諄以富貨言當時風俗衰)
(敝可知敬則善心生忌則惡念滅陳氏經曰天德無私/威富之事絶於外敬忌之誠存於中此無私之天德也)
(死生壽夭之命乃天以制斯人者今典獄者德與天一/則制生人之大命不在天而在我矣天能制人之大命)
(典獄者亦能制人之大命豈非在下而與天配合乎自/作元命猶言自貽哲命新安陳氏曰此一節孔氏以爲)
(言堯時主獄者帝世安有務富鬻獄事呂氏以爲穆王/戒當時典獄者良是敬忌如康誥文王之敬忌畏忌敬)
(之一事也罔有擇言口無擇言也言行相表裏罔有擇/言在身並身無擇行者矣典獄之事天實臨之非惟天)
(實臨之吾身即天也配享在下與苗之無世在下對典/獄者欲配享在下不至如苗之無世在下何怵於富威)
(而不加之敬忌乎念念知有天在上且知天實在吾一/心中斯為得之  愚謂穆王諄諄以慎刑諭戒臣下)
(而五刑皆有贖貨莫甚焉可/謂不揣其本而齊其末者矣)王曰嗟四方司政典獄非
爾惟作天牧今爾何監非時伯夷播刑之廸其今爾何
懲惟時苖民匪察于獄之麗罔擇吉人觀于五刑之中
惟時庶威奪貨斷制五刑以亂無辜上帝不蠲降咎于
苗苖民無辭于罰乃絶厥世(司政典獄漢孔氏曰諸侯/也爲諸侯主刑獄而言非)
(爾諸侯爲天牧養斯民乎爲天牧民則今爾何所監懲/所當監者非伯夷乎所當懲者非有苗乎伯夷播刑以)
(啓廸斯民捨臯陶而言伯夷者探本之論也麗附也苖/民不察於獄辭之所麗又不擇吉人俾觀於五刑之中)
(惟是貴者以威亂政富者以貨奪法㫁制五刑亂虐無/罪上帝不蠲貸而降罰於苖苗民無所辭其罰而遂殄)
(滅之/也)纂註(陳氏大猷曰惟吉人能慈祥哀矜察刑之中/理而不妄用察獄旣不得其情任獄又不得)
(其人是人與法俱弊也獄新安陳氏曰此因土章言苗/民及虞廷之刑而欲典  者有所監懲也伯夷典禮而)
(言播刑之迪實難强通或謂降典以折絶民於刑是乃/伯夷播刑之道未知是否庶威奪貨蔡氏分説與上文)
(訖威訖富相照應優於諸家不蠲不蠲潔其所爲也陳/氏大猷曰自古酷吏如郅都寗成嚴延年王溫舒周興)
(來俊臣之流未有不反中其身及其子/孫者上帝不蠲而絶厥世古今一律也)王曰嗚呼念之
哉伯父伯兄仲叔季弟幼子童孫皆聽朕言庶有格命
今爾罔不由慰日勤爾罔或戒不勤天齊于民俾我一
日非終惟終在人爾尚敬逆天命以奉我一人雖畏勿
畏雖休勿休惟敬五刑以成三徳一人有慶兆民賴之
其寧惟永(此告同姓諸侯也格至也參錯訊鞫極天下/之勞者莫若獄苟有毫髮怠心則民有不得)
(其死者矣罔不由慰日勤者爾所用以自慰者無不以/日勤故職舉而刑當也爾罔或戒不勤者刑罰之用一)
(成而不可變者也苟頃刻之不勤則刑罰失中雖深戒戒/之而已施者亦無及矣戒固善心也而用刑豈可以或)
(也哉且刑獄非所恃以為治也天以是整齊亂民使我/為一日之用而已非終即康誥大罪非終之謂言過之)
(當宥者惟終即康誥小罪惟終之謂言故之當辟者非/終惟終皆非我得輕重惟在夫人所犯耳爾當敬逆天)
(命以承我一人畏威古通用威辟之也休宥之也我雖/以為辟爾惟勿辟我雖以為宥爾惟勿宥惟敬乎五刑)
(之用以成剛柔正直之徳則君慶於上/民賴於下而安寧之福永乆而不替矣)纂註(唐孔氏曰/格訓至至)
(命不知何命鄭云格登也登命謂壽考命蘇氏曰庶以/格天命  新安胡氏曰下文有敬逆天  此則當云庶)
(幾有以感格天命不陳氏經曰爾當以日勤為安不至/於以不勤為戒戒  勤則心有作輟而不能日勤矣天)
(以刑齊民天不能自為之故以俾我然天之愛民其心/無窮我當兢兢業業不以以一日遂終其事相與以終)
(之於無窮者猶有望於人則吾敬刑之心始有所託是此/心無窮已處即天意也爾尚敬迎天命以奉我一人用刑)
(之際人雖畏服我猶以為未足畏人雖稱美我猶以為未/足美若然則此心常無已方能承人君愛民無窮之心方)
(能合上天愛民無窮之心此豈非安於日勤者之所能為/哉  息齋余氏曰天齊至在人且從孔説俾我句一曰連)
(下句/五刑)　(呂氏曰人所畏勿畏人所休勿休心不外用惟敬/夏氏曰於五刑所當重者重無愧於三徳之剛而)
(剛不至於太苛所當輕者輕無愧於三徳之柔而柔不至於/於太縱介輕重之間者無愧於三徳之正直而正直不至)
(偏倚如是則足以敬迎天命矣天新安陳氏曰此章言/刑出於天天俾之我故望爾逆  命以奉我所以承天)
(者勤也敬也能勤能敬則刑非刑也德也刑非刑也福/也可不念哉非終惟終陳氏説貫穿有味合備一説)
王曰吁來有邦有土告爾祥刑在今爾安百姓何擇非
人何敬非刑何度非及(有民社者皆在所告也夫刑凶/器也而謂之祥者刑期無刑民)
(協於中其祥莫大焉及逮也漢世詔獄所逮有至數萬/人者審度其所當逮者而後可逮之也曰何曰非問答)
(以發其意以明三者/之决不可不盡心也)纂註(張氏曰此並同姓異姓諸侯/而戒之  蘇氏曰罪非已造)
(爲人所累曰及秦漢間謂之逮獄吏以不遺支黨爲忠/以多逮廣繫爲利漢大獄有逮萬人者國之安危運祚)
(長短咸寄於此而新安胡氏曰刑而曰祥以好生之德/寓焉擇人敬刑  謹所及則民安矣民安則刑可言祥)
(矣/)兩造具備師聽五辭五辭簡孚正于五刑五刑不簡
正于五罰五罰不服正于五過(兩造者兩爭者皆至也/周官以兩造聽民訟具)
(備者辭證皆在也師衆也五辭麗於五刑之辭也簡核/其實也孚無可疑也正質也五辭簡核而可信乃質於)
(五刑也不簡者辭與刑參差不應刑之疑者也罰贖也/疑於刑則質於罰也不服者辭與罰又不應也罰之疑)
(者也過誤也疑於罰則/質於過而宥免之也)纂註(張氏曰兩造非偏辭師聽/非偏見一人獨聽恐聰明)
(有不及思慮有不至必衆聽之也葢呂氏曰獄辭所及/固欲審度而兩造詞證復欲具備  不當逮者不可擾)
(一人當逮者不可闕一人又曰古者因情而求法故/有不可入之刑後世移情而合法故無不可加之罪)五
過之疵惟官惟反惟内惟貨惟來其罪惟均其審克之
(疵病也官威勢也反報德怨也内女謁也貨賄賂也來/干請也惟此五者之病以出入人罪則以人之所犯坐)
(之也審克者察之詳而盡其能也下文屢言以見其丁/寧忠厚之至疵於刑罰亦然但言於五過者舉輕以見)
(重/也)纂註(孔氏曰五過之病或嘗同官位或詐反囚辭或/内親用事或行貨枉法或舊相往來皆病所在)
(出入人罪使在五過罪與犯法者同又呂氏曰刑降而/爲罰罰降而爲過然以私而故縱則  非天討也故縱)
(之疵病有此五者又曰審者察/之盡其心克者治之盡其力)五刑之疑有赦五罰之
疑有赦其審克之簡孚有衆惟貌有稽無簡不聽具嚴
天威(刑疑有赦正於五罰也罰疑有赦正於五過也簡/核情實可信者衆亦惟考察其容貌周禮所謂色)
(聽是也然聽獄以簡核爲本苟無情實在/所不聽上帝臨汝不敢有毫髮之不盡也)纂註(夏氏曰/簡孚有)
(衆即前師聽五辭五辭簡孚之意而此簡孚之法又當/惟貌有稽辭或可偽而貌不可掩不正則眊有愧則泚)
(於此稽之不得遁矣苟無可簡核則疑獄明矣此在所/不必聽竟捨之可也  張氏曰具俱也謂上所言皆敬)
(天威/也)墨辟疑赦其罰百鍰閱實其罪劓辟疑赦其罰惟
倍閱實其罪剕辟疑赦其罰倍差閱實其罪宫辟疑赦
其罰六百鍰閲實其罪大辟疑赦其罰千鍰閱實其罪
墨罰之屬千劓罰之屬千剕罰之屬五百宫罰之屬三
百大辟之罰其屬二百五刑之屬三千上下比罪無僭
亂辭勿用不行惟察惟法其審克之(墨刻顙而湼之也/劓割鼻也剕刖足)
(也宫淫刑也男子割勢婦人幽閉大辟死刑也六兩曰/鍰閱視也倍二百鍰也倍差倍而又差五百鍰也屬類)
(也三千總計之也周禮司刑所掌五刑之屬二千五百/刑雖増舊然輕罪比舊爲多而重罪比舊爲減也比附)
(也罪無正律則以上下刑而比附其罪也無僭亂辭勿/用不行未詳或曰亂辭辭之不可聽者不行舊有是法)
(而今不行者戒其無差誤於僭亂之辭勿用今所不行/之法惟詳明法意而審克之也  今案臯陶所謂罪疑)
(惟輕者降一等而罪之耳今五刑疑赦而直罰之以金/是大辟宫剕劓墨皆不復降等用矣蘓氏謂五刑疑各)
(入罰不降相因古制非也舜之贖刑官府學校鞭扑之/刑耳夫刑莫輕於鞭扑入於鞭扑之刑而又情法猶有)
(可議者則是無法以治之故使之贖特不欲遽釋之也/而穆王之所謂贖雖大辟亦贖也舜豈有是制哉詳見)
(篇/題)纂註(陳氏曰此下言贖法載於法謂之刑加於人謂/之辟犯墨辟而情罪之可疑者則赦之使贖其)
(罰則罰之納贖也然必檢閱核實其罪使與罰相當不/可苟也下倣此  夏氏曰每條必言閱實其罪恐聽者)
(或不詳其意止閲實其一而忽其他故不嫌其費辭也/孔氏曰序五刑先輕轉至重者事之宜五刑疑各入罰)
(不降相因古之制也别言罰屬合言刑屬明刑罰同屬/互見其義呂氏曰墨劓所増皆輕刑宮所損二百大辟)
(所損三百皆重刑也剕無増損居輕重之間者也輕罪/則多於前重罪則損於舊觀其目則哀矜之意固可見)
(觀其凡則文勝俗弊亦可推矣夏氏曰上言罰下言刑/者罪實而加以法謂之刑罪疑而贖以金謂之罰互見)
(其義以明刑罰之條其數一同也上下比罪謂於法無/此條則上比重罪下比輕罪上下相比觀其所犯當與)
(誰同然後定其輕重之法如今律無明文則許用例也/然當上下比罪之時吏多因縁爲姦差錯妄亂實由以)
(生故又戒以不可用私意而僭差妄亂其辭僭謂辭在此/乃差而之彼亂謂辭夲直乃亂而爲曲也惟内察以情)
(外合以法内外兩盡情法相推惟詳審者能之陳氏大/猷曰三千者法之正條載之刑書者也刑如律比如例)
(法有限情無窮三千之屬衆矣猶不能盡天下之情罪/以此知人情無窮而法不可獨任也旣無正律復僭亂)
(而無定辭將安所據依乎且又有此例昔嘗有之而今/不可行者矣必無差亂其辭而妄比附勿用今不可行)
(之法而强比附如漢長安賈人與渾邪王市者罪當死凡/五百餘人汲黯曰愚民安所知市賈長安中而文吏以)
(爲闌出財物如邉闗乎此類乃以不可行者比附也蘇/氏曰察我心也法國法也内合我心外合國法乃爲得)
(之唐孔氏曰古者金銀銅鐵總號爲金孔以此爲黄鐵/舜典金作贖刑者則以爲黄金葢古人贖罪悉皆用銅)
(或稱黄金/或稱黄鐵)上刑適輕下服下刑適重上服輕重諸罰有
權刑罰世輕世重惟齊非齊有倫有要(事在上刑而情/適輕則服下刑)
(舜之宥過無大康誥所謂大罪非終者是也事在下刑/而情適重則服上刑舜之刑故無小康誥所謂小罪非)
(眚者是也若諸罰之輕重亦皆有權焉權者進退推移/以求其輕重之宜也刑罰世輕世重者周官刑新國用)
(輕典刑亂國用重典刑平國用中典隨世而為輕重者/也輕重諸罰有權者權一人之輕重也刑罰世輕世重)
(者權一世之輕重也惟齊非齊者法之權也有倫有要/者法之經也言刑罰雖惟權變是適而齊之以不齊焉)
(至其倫要所在葢有截然而不/可紊者矣此兩句總結上意)纂註(張氏曰殺人者死/此上刑也然有誤)
(殺者此適輕也則服下刑矣鬬毆不死此下刑也然有/謀殺而適不死者此適重也則服上刑矣用刑豈可不)
(問情之輕重哉至於用罰亦當權其輕重情輕則罰亦/輕情重則罰亦重以情爲權而論疑罪之輕重則罰亦)
(當矣刑權輕重以爲上下罰權輕重以爲多少陳氏曰/罪重莫如殺人然所殺奴婢也非適輕乎罪輕莫如詬)
(罵然所罵父兄也非適重乎上服非服最上刑比之下/刑爲重耳陳氏大猷曰刑罰有權權人情而爲輕重也)
(世輕世重權世變而爲輕重也王氏曰情之輕重世之/治亂不同則刑罰之用當異而欲爲一法以齊之則其)
(齊也不齊以不齊齊之則齊矣惟齊非齊以不齊/齊之之謂也先後有序謂之倫衆體所㑹謂之要)罰懲
非死人極于病非佞折獄惟良折獄罔非在中察辭于
差非從惟從哀敬折獄明啓刑書胥占咸庶中正其刑
其罰其審克之獄成而孚輸而孚其刑上備有并兩刑
(罰以懲過雖非致人於死然民重出贖亦甚病矣佞口才/也非口才辯給之人可以折獄惟溫良長者視民如傷)
(者能折獄而無不在中也此言聽獄者當擇其人也察/辭於差者辭非情實終必有差聽獄之要必於其差而)
(察之非從惟從者察辭不可偏主猶曰不然而然所以/審輕重而取中也哀敬折獄者惻怛敬畏以求其情也)
(明啓刑書胥占者言詳明法律而與衆占度也咸庶中/正者皆庶幾其無過忒也於是刑之罰之又當審克之)
(也此言聽獄者當盡其心也若是則獄成於下而民信/之獄輸於上而君信之其刑上備有并兩刑者言上其)
(斷獄之書當備情節一人而犯兩事罪雖從重/亦并兩刑而上之也此言讞獄者當備其辭也)纂註(蘇/氏)
(曰佞口給也口辯者服其口不服其心也從其差者察/之多得其情囹圄之中何求不獲囚之言惟吏是從者)
(不可從也林氏曰佞人禦人以口給如周亞夫詣廷尉/責問曰君侯欲反何也答曰臣所買器乃𦵏器也何謂)
(反乎吏曰君縱不反地上即反地下矣所謂佞折獄也/呂氏曰理直者雖屢問無差錯理不直者十次説作十)
(様非從惟從謂不從民之口乃所以從民之心因其差/而察之不從其僞辭所以從其眞情也陳氏大猷曰從)
(猶服也因其差而察之則真情畢見雖巧辯不服從者/亦服從矣新安胡氏曰非從惟從諸説皆不甚通不如)
(闕之林氏曰哀矜勿喜即此哀敬也哀則不忍敬則不/忽  陳氏曰曰庶者見中正之爲難典獄者不當自足)
(以爲己得中正也輸之於上備載罪法之輕重事情之/本末不可闕略兩刑謂一人有兩罪一罪有二法並具)
(上之以聽命於上不敢専也陳氏大猷曰此章首云告/爾祥刑至安百姓言制刑之夲意也何擇至非及言用)
(刑之綱領也自兩造至天威言聽獄之節奏也自墨辟/至三千言贖法及刑書之定目也自上刑至有要言用)
(刑之權變也自罰懲至克之言折獄而用法也自/獄成至兩刑言結獄而奏案也反覆丁寧備矣)王曰
嗚呼敬之哉官伯族姓朕言多懼朕敬于刑有德惟刑
今天相民作配在下明清于單辭民之亂罔不中聽獄
之兩辭無或私家于獄之兩辭獄貨非寳惟府辜功報
以庶尤永畏惟罰非天不中惟人在命天罰不極庶民
罔有令政在于天下(此總告之也官典獄之官也伯諸/侯也族同族姓異姓也朕之於刑)
(言且多懼況用之乎朕敬於刑者畏之至也有德惟刑/厚之至也今天以刑相治斯民汝實任責作配在下可)
(也明清以下敬刑之事也獄辭有單有兩單辭者無證/之辭也聽之爲尤難明者無一毫之蔽清者無一點之)
(汚曰明曰清誠敬篤至表裏洞徹無少私曲然後能察/其情也亂治也獄貨鬻獄而得貨也府聚也辜功猶云)
(罪狀也報以庶尤者降之百殃也非天不中惟人在命/者非天不以中道待人惟人自取其殃禍之命爾此章)
(文有未詳/者姑闕之)纂註(張氏曰官伯官之長前曰自作元命配/享在下今曰今天相民作配在下則獄)
(官乃配天者也有孔氏曰今天治民人君爲配天在下/當承天意無敢  受貨聽詐成私家于獄之兩辭  唐)
(孔氏曰襄十二年左𫝊云異姓臨於外同族於襧廟故/族爲同族姓爲異姓獄官致富成私家故欲無成私家)
(于獄之兩辭於葉氏曰私家私其家也變呂氏曰不可/用私意而家  獄之兩辭家云者出沒  化於兩辭之)
(中以爲囊槖窟穴者也貨積而罪亦積乃所以聚汝辜/罪之功狀  陳氏大猷曰明清以聽單辭以中而聽兩)
(辭鬻獄而降罰非天道不中以獄乃人命生死之所在/故也苟用刑不中而天罰不極至則典無所懲戒自此)
(庶民無復蒙善政而在於天下矣任刑之大本在敬與/中用心以敬爲主用法以中爲主前已論之此復提敬)
(與中訓之後章復申以中焉辭新安陳氏曰有德惟刑/謂有德於民者惟此刑耳兩  之獄每可容私家於獄)
(如君子不家於喪之家無或以私意而求成家于獄之/兩辭天報之以庶罪受貨而富若可喜計貨爲罪永可)
(畏也惟人在命大槩謂獄之於/人乃性命之所在闗繫匪輕也)王曰嗚呼嗣孫今往何
監非德于民之中尚明聽之哉哲人惟刑無疆之辭屬
于五極咸中有慶受王嘉師監于兹祥刑(此詔來世也/嗣孫嗣世子)
(孫也言今往何所監而視之非用刑成德而能全民所/受之中者乎下文哲人即所當監者五極五刑也明哲)
(之人用刑而有無窮之譽葢由五刑咸得其中所以有/慶也嘉善師衆也諸侯受天子良民善衆當監視於此)
(祥刑申言/以結之也)纂註(蘇氏曰王耄矣諸侯多其嗣孫之孔氏/曰當何監視非當立德於民爲  中正)
(乎智人用刑有無窮之善名明呂氏曰中者呂刑之綱/領也苗民罔是中者也臯陶  是中者也穆王之告司)
(政典獄勉是中者也末章訓迪自中之外亦無他説焉/今爾何所當監豈非德於民之中乎用刑者有意干譽)
(欲以德名而不足以爲德所以爲德者必於民之中而/後可也  或曰非有德於民所受之中乎民失其受中)
(之性我以德導之使復其性是我有德於民所受之中/也  陳氏大猷曰此句疑有闕文  夏氏曰屬於五極)
(附著於五刑之極處也極者乃總要網領之地末二句/總結一篇之意民受天地之中以生未嘗不善其陷於)
(罪惡非其夲然也故民曰嘉師刑雖主於刑人然刑姦/宄所以扶善良雖曰不祥乃所以爲祥也故刑曰祥刑)
(嘗爲之説曰民之犯刑無非惡也而謂之嘉師刑本不/祥之器也而謂之祥刑能以惡爲嘉以不祥爲祥而後)
(知用刑之道矣乎新安陳氏曰折獄能繫屬於五刑之/準則所以皆合  中理而有福慶也五極或訓極爲中)
(恐非決不曰極又曰咸中也徑指五極爲五刑亦恐未/可師曰嘉師良民也刑曰祥刑良法也此申明前告爾)
(祥刑之意而欲其鑒觀於所告之祥刑也無毅齋沈氏/曰嘗讀冏命呂刑二書竊有感於人心之  常操存之)
(不易葢穆王一人之身而此心凡三變焉方其命伯罔/也旣以怵惕惟厲自儆復以格其非心責臣罔有不欽)
(之訓嗚呼欽哉之辭其憂思深且長矣此心不繼血氣/方盛馭八駿而畧四方幾至亡國前日預知儆戒者不)
(免躬自蹈之逮其期頤篤老之際度作刑以訓四方而/敬忌罔有擇言在身惟敬五刑以成三德與夫嗚呼敬)
(哉之說三四致意焉雖周道自是而衰然冏命之書専/主乎欽呂刑之書専主乎敬心法之𫝊千載猶可想也)
(吁人心操捨存亡之變抑可畏哉咸滕氏曰書之大意/一中字而已允執厥中書所以始  中有慶書所以終)
(以此一字讀此一書迎刄而觧矣伯愚案周書未有捨/文武成康而不言者穆王命君牙  冏旣然矣獨於訓)
(刑之作無一語及之豈耄荒而遂忘其祖歟竊意其重/於贖刑則非其家法所有故逺取金作贖刑以爲據孔)
(子未定書以前舜典猶曰夏書序者謂訓夏贖刑葢本/諸此則知書序决非孔子作贖刑亦非禹刑明矣且舜)
(旣以五流而宥五刑矣鞭扑之輕者乃許以金贖所以/養其愧耻之心而開以自新之路曰眚災肆赦則直赦)
(之而已穆王乃以刑爲致罪以罰爲贖金旣謂五刑之/疑有赦而又曰其罰若干鍰則雖在刑赦皆不免於罰)
(贖五刑盡贖非鬻獄乎自是有金者雖殺人可以無死/而刑者相半於道必皆無金者也中正安在哉然不見)
(斥於孔子則猶拳拳於哀矜畏懼/雖越先王之良法而美意尚存歟)
　　　文侯之命(幽王爲大戎所殺晉文侯與鄭武公/迎太子宜臼立之是爲平王遷於東)
　　　(都平王以文侯爲方伯賜以秬鬯弓矢/作䇿書命之史錄爲篇今文古文皆有)纂註(呂/氏)
　　　(曰此篇作於東遷之初可以上可以下由此而世/上爲成康爲文武由此而下爲春秋為戰國乃)
　　　(道消長升降之交會也使平王能復文武成康/之遺澤則可以繼二帝三王之盛天下無復有)
　　　(春秋戰國矣惟平王止於苟且因循自然降為/列國夫子編此書於二帝三王之後者深惜平)
　　　(王不能推文武之餘澤而流爲春秋戰國也法/語舊典尚有一二未泯而凌遲頽墮之意已見)
　　　(於辭命間學者當審察而明辯也命夏氏曰古/謂書自此篇以下無復王者之誥  然此乃平)
　　　(王初年書錫命文侯猶有天子之權苟能自是/振刷周道亦未至盡墜奈何至魯隱初在位且)
　　　(五十年竟以不振故孔子託始隱公而春秋作/焉書終文侯之命孔子猶有望於平王春秋始)
　　　(於隱公孔子葢絶望於平王也恥新安陳氏曰/此書畧無立志全不以綱常讎  爲務其戍許)
　　　(戌中之師歸惠公仲子之賵雖於詩與春秋而/見其非已於不能善始之書先見矣幽王之禍)
　　　(始於嬖襃姒而夫婦之綱紊繼於逐宜臼而父/子之綱淪成於申侯招犬戎叛弑而君臣之綱)
　　　(埽地平王親罹其禍俱襲其失夏氏謂春秋始/於隱公夫子始絶望於平王吾謂書終於文侯)
　　　(之命夫子葢已/不滿於平王云)
王若曰父義和丕顯文武克愼明德昭升于上敷聞在
下惟時上帝集厥命于文王亦惟先正克左右昭事厥
辟越小大謀猷罔不率從肆先祖懐在位(同姓故稱父/文侯名仇義)
(和其字不名者尊之也丕顯者言其德之所成克謹者/言其德之所脩昭升敷聞言其德之所至也文武之德)
(如此故上帝集厥命於文王亦惟爾祖父能左右昭/事其君於小大謀猷無敢背違故先王得安在位)纂
註(張氏曰天子同姓稱伯父叔父今曰父親之之甚平/王將言已無耆壽俊之助故先言先王得先正之助)
(也/)嗚呼閔予小子嗣造天丕愆殄資澤于下民侵戎我國
家純即我御事罔或耆壽俊在厥服予則罔克曰惟祖
惟父其伊恤朕躬嗚呼有績予一人永綏在位(歎而自/痛傷也)
(閔憐也嗣造天丕愆者嗣位之初爲天所大譴父死國/敗也殄絶純大也絶其資用惠澤於下民本旣先撥故)
(戎狄侵陵爲我國家之害甚大今我御事之臣無有老/成俊傑在厥官者而我小子又材劣無能其何以濟難)
(又言諸侯在我祖父之列者其誰能恤我乎又歎息言/有能致功予一人則可永安厥位矣蓋悲國之無人無)
(有如上文先正之昭事/而先王得安在位也)輯䤸(舊讀罔或耆夀俊在厥服/作一句今觀古記欵識中)
(多云俊在位則當於/壽字絶句矣書説)纂註(呂氏曰殄資澤於下民如所/謂喪亂蔑資曾莫惠我師葢)
(推本禍亂所由邦本旣先撥也百圍之木膏液内涸然/後風得而拔之未有斯民資澤未殄而戎狄能乘之者)
(也無競維人周室所以不競又以無人之故下民之殄/資澤旣爲致亂之本厥服之無耆俊又乏拯亂之助平)
(王之失大抵求於人者重而自任者輕徒延頸企踵以然/朢羣臣之助而不思反身以自强燕昭小國之君耳慨)
(有復讎之志而士爭趨之平王豈可以罔或耆夀俊在/厥服而但已哉  張氏曰永綏在位對上文先祖懐在)
(位而言平王惟自幸永安其位卑卑以位爲樂/奄然無氣如此其無有爲之志可見矣哀哉)父義和
汝克昭乃顯祖汝肈刑文武用㑹紹乃辟追孝於前文
人汝多脩扞我于艱若汝予嘉(顯祖文人皆謂唐叔即/上文先正昭事厥辟者)
(也後罔或耆壽俊在厥服則刑文武之道絶矣今刑文/武自文侯始故曰肇刑文武會者合之而使不離紹者)
(繼之而使不絶前文人猶云前寧人汝多所/脩完扞衞我於艱難若汝之功我所嘉美也)纂註(孔氏/曰戰)
(功曰多文薛氏曰文人謂文武與詩/言告於  人同刑與儀刑文王同)王曰父義和其歸
視爾師寧爾邦用賚爾秬鬯一卣彤弓一彤矢百盧弓
一盧矢百馬四匹父往哉柔逺能邇惠康小民無荒寧
簡恤爾都用成爾顯德(師衆也黑黍曰秬釀以鬯草卣/中尊也諸侯受錫命當告其始)
(祖故賜鬯也彤赤盧黑也諸侯有大功賜弓矢然後得/専征伐馬供武用四匹曰乘侯伯之賜無常以功大小)
(爲度也簡者簡閲其士恤者惠恤其民都者國之都鄙/也  蘇氏曰予讀文侯篇知東周之不復興也宗周傾)
(覆禍敗極矣平王宜若衞文公越句踐然今其書乃旋/旋焉與平康之世無異春秋𫝊曰厲王之禍諸侯釋位)
(以間王政宣王有志而後効官讀文侯之命知平王之/無志也愚案史記幽王娶於申而生太子宜臼後幽王)
(嬖襃姒廢申后去太子申侯怒與繒西夷犬戎攻王而/殺之諸侯即申侯而立故太子宜臼是爲平王平王以)
(申侯立己爲有德而忘其弑父爲當誅方將以復讎討/賊之衆而爲戍申戍許之舉其忘親背義得罪於天已)
(甚矣何怪其委靡頽墮而不自振也哉然則是命也孔/子以其猶能言文武之舊而存之歟抑亦以示戒於天)
(下後世而/存之歟)纂註(張氏曰文侯平王腹心之臣也當如周/公留相朝廷而侯其子如伯禽與之圖)
(復國讎可也乃使之歸視爾師寧爾邦其志可知可謂/不知輕重者矣  或曰平王賚文侯以秬鬯得非用成)
(王寧周公故事歟至襄王賜晉文公弓矢𫝊曰平禮也/則又援此爲故事矣  呂氏曰周終於東周葢於此書)
(見之東遷之初大讎未報王畧未復正君臣卧薪嘗膽/之秋也奔亡之餘僅得苟安乃釋然遽自以爲足曰歸)
(視爾師寧爾邦兵已罷矣曰用賚爾云云功已報矣曰/往哉云云告以平世之政軍旅不復講矣曰簡恤爾都)
(勉以本邦之治王室無復事矣嗚呼周其終於東乎林/氏曰書於呂刑之下有文侯之命費誓秦誓三篇竊意)
(周太史所藏典謨訓誥誓命之文纔至呂刑而止自時/厥後厯幽厲之亂簡編不接其間如宣王中興會諸侯)
(復竟土任賢使能南征北伐錫命韓侯申伯用張仲仲/山甫其時大誥命多矣乃無一篇見於書意宣王之書)
(必失亡於東遷之亂孔子旣取周太史所藏斷自堯典/至於呂刑而於列國復得命誓三篇遂取而附益於其)
(後案左𫝊鄭子産曰鄭書有之曰安定國家必大焉先/大學舉楚書曰楚國無以爲寶惟善以爲寳是知春秋)
(之世列國皆有書夫子周流遍觀而於晉得文侯之命/於魯得費誓於秦得秦誓故以附於帝王之末歟葵初)
(王氏曰孔子西見趙簡子及河而反又西行不到秦則/文侯之命與秦誓未必於晉於秦得之也不知林説何)
(據爲愚謂此篇書體與㣲子之命蔡仲之命同其事則/彼  封建此爲錫賚耳平王幽王子宣王孫宣王承厲)
(王之後脩車馬備器械復會諸侯於東都而周室爲之/中興幽王繼之荒淫失道爲犬戎所殺平王苟能赫然)
(發憤率天下諸侯以報不共戴天之讎則諸侯必有能/敵王所愾而中興之功烈可以増光於乃祖矣不知務)
(此東遷於洛惟晉焉依自幸於苟偷而不復念及君父/自安於卑陋而不思興復王室此所以詩自黍離列爲)
(國風而春秋始於平王則以王政自是不綱矣文侯非/有方叔召虎之功平王所以深嘉之者不過曰汝多脩)
(扞我於艱耳不知昭顯祖刑文武而紹乃辟者果若先/正之克左右昭事厥辟否乎方當戡亂之際而使之歸)
(方當圖治之時而遣之往賚以秬鬯錫以弓馬果何謂/哉拳拳於爾師爾邦爾都而置我君我父我王家於不)
(問是可忍孰不可忍而夫子猶録其書者尚以其/能錫命諸侯文武之遺澤未泯特平王自不振耳)
　　　費誓(費地名淮夷徐戎並起爲宼魯侯征之於/費誓衆故以費誓名篇今文古文皆有呂)
　　　(氏曰伯禽撫封於魯夷戎妄意其未更事且乘/其新造之隙而伯禽應之者甚整暇有序先治)
　　　(戎備次之以除道路又次之以嚴部伍又次之/以立期會先後之序皆不可紊又案費誓秦誓)
　　　(皆侯國之事而繫於帝王書/末者猶詩之録商頌魯頌也)輯録(費誓秦誓亦/皆有説不行)
　　　(不可曉/處廣)纂註(孔氏曰費東郊地名伯禽爲方伯/監七百里諸侯帥之以征諸侯之)
　　　(事而連帝王孔子序書以魯有治戎征討之備/秦有悔過自誓之戒足爲世法故録以備王事)
　　　(猶詩錄商魯之頌唐孔氏曰伯禽於成王即政/元年始就封於魯禮諸侯不得専征伐惟州牧)
　　　(於當州之内有不順者得専征之記明堂位云/封周公於曲阜地方七百里孔意以周之大國)
　　　(不過百里云七百里者監七百里之諸侯耳下/云魯人三郊三遂指言魯人明於時軍内更有)
　　　(諸侯之人也蘇氏曰費在東海郡後爲季氏邑/國外十里爲郊費非魯東郊當時治兵於費也)
　　　(張氏沂曰逸書成王政之序言成王東伐淮夷/唐孔引費誓序言王伐淮夷魯伐徐戎然則魯)
　　　(侯乃佐王征討也蔡氏元度曰魯侯葢承王命/率諸侯以征徐戎故曰我惟征徐戎征者上伐)
　　　(下也言征非承王命故邪張氏震曰是書詳於/自治而畧於治人有志於征守而無志於戰王)
　　　(者之兵也故孔子取之呂氏曰徐戎淮夷世爲/周患武王崩三監及淮夷叛載於大誥命召公)
　　　(平淮夷載於江漢徐方繹騷載於常武自成王/至宣王每有叛亂朝廷爲之摇動非小宼也禹)
　　　(之家學見於甘誓周公之家學見於費誓啓之/嗣位驟當有扈之變伯禽就封驟當徐夷之變)
　　　(觀其誓師曲折纎悉若老於行陳者是以知禹/周公之家學葢夲末具舉而無所遺也息齋余)
　　　(氏曰禮記曽子問載魯公伯禽事鄭註謂伯禽/封魯有徐戎之難喪卒哭而征之是周公已死)
　　　(而洛誥𫝊中謂東郊不開任周公東征之時伯/禽就國已乆眞氏是之非特與記不合與此𫝊)
　　　(所引呂説/亦不合矣)
公曰嗟人無譁聽命徂兹淮夷徐戎並興(漢孔氏曰徐/戎淮夷並起)
(宼魯伯禽爲方伯帥諸侯之師以征歎而敕之使無喧/譁欲其靜聽誓命蘇氏曰淮夷叛已乆矣及伯禽就國)
(又脅徐戎並起故曰徂兹淮夷/徐戎並興徂兹者猶曰往者云)纂註(孔氏曰徂兹今往/征伐此此戎夷帝)
(王所羈縻故錯居九州之内今新安胡氏曰蘇氏以徂/兹猶言往者恐未然當是謂  往此地者以淮夷與徐)
(戎並興/故也)善􁂵乃甲胄敿乃干無敢不弔備乃弓矢鍛乃
戈矛礪乃鋒刄無敢不善(􁂵縫完也縫完其甲冑勿使/斷毁敿鄭氏云猶繫也王肅)
(云敿楯當有紛繫持之弔精至也鍛淬礪磨也甲胄所以/衞身弓矢戈矛所以克敵先自衞而後攻人亦其序也)
纂註(孔氏曰善簡汝甲鎧胄兜鍪施汝楯紛唐孔氏曰/世夲云少康子杼作甲兜鍪首鎧也經典皆言甲)
(冑秦世以來始有鎧兜鍪之文古作甲用皮秦漢以來/用鐵鎧鍪二字皆從金葢用鐵爲之鄭云􁂵謂穿徹之)
(謂甲繩有斷絕當使􁂵理穿治之楯紛如綬而小繫紛/於楯以爲飾備訓具每弓百矢弓十矢千使其數備足)
(毛𫝊云五十矢爲束或臨戰用五十矢爲束凡金爲/兵器皆須鍛礪有刄之兵非獨戈矛其文互相通)今
惟淫舎牿牛馬杜乃擭敜乃穽無敢傷牿牿之傷汝則
有常刑(淫大也牿閑牧也擭機檻也敜塞也師旣出牛/馬所舍之閑牧大布於野當窒塞其擭穽一或)
(不謹而傷閑牧之牛馬則有常刑此令軍在所之居民/也舉此例之凡川梁藪澤險阻屏翳有害於師屯者皆)
(在矣此除/道路之事)纂註(唐孔氏曰旣言牛馬在牿遂以牿爲牛/馬之名禮冥氏掌爲穽擭擭以捕虎豹)
(穿地爲深坑又設機其上防其躍而出也穽以捕小獸/穿地爲深坑入必不能出其上不設機也穽以穿地爲)
(名擭以得獸爲名擭亦設於穽中但穽不設機爲異耳/杜敜皆閉塞之義張氏曰牛馬爲車戰及負載之用)
馬牛其風臣妾逋逃勿敢越逐祗復之我商賚汝乃越
逐不復汝則有常刑無敢宼攘踰垣牆竊馬牛誘臣妾
汝則有常刑(役人賤者男曰臣女曰妾馬牛風逸臣妾/逋亡不得越軍壘而逐之失主雖不得逐)
(而人得風馬牛逃臣妾者又當敬還之我商度多寡以/賞汝如或越逐而失伍不復而攘取皆有常刑有故竊)
(奪踰垣牆竊人牛馬誘人臣妾/者亦有常刑此嚴部伍之事)纂註(唐孔氏曰左𫝊風/馬牛不相及賈逵)
(云風放也牝牡相誘謂之風蘇氏曰軍亂生於動故軍/以各居其所不動爲法呂氏曰自古喪師每因剽掠失)
(部伍爲敵所乘本部不敢離局/他部不敢匿姦何潰亂之憂)甲戌我惟征徐戎峙乃
糗糧無敢不逮汝則有大刑魯人三郊三遂峙乃楨榦
甲戌我惟築無敢不供汝則有無餘刑非殺魯人三郊
三遂峙乃芻茭無敢不多汝則有大刑(甲戌用兵之期/也峙儲備也糗)
(糧食也不逮若今之乏軍興淮夷徐戎並起今所攻獨/徐戎者葢量敵之堅瑕緩急而攻之也國外曰郊郊外)
(曰遂天子六軍則六鄉六遂大國三軍故魯三郊三遂/也楨榦板築之木題曰楨牆端之木也旁曰榦牆兩邉)
(障土者也以是日征是日築者彼方禦我之攻勢不得/擾我之築也無餘刑非殺者刑之非一但不至於殺爾)
(芻茭供軍牛馬之用軍以期會芻糧爲急故皆/服大刑楨榦芻茭獨言魯人者地近而致便也)纂註(夏/氏)
(曰不言淮夷葢前已言之唐孔氏曰周禮萬二千五百/人爲軍一家出一人一鄉爲一軍天子六軍出自六鄉)
(則諸侯大國三軍亦出自三鄉也諸侯之制亦當鄉在/郊内遂在郊外此云三郊三遂三郊謂三鄉也林氏曰)
(此所謂三遂意若指魯之三軍故説者多引以爲魯有/三軍之證然苟指魯之軍制言謂之三鄉三遂則可謂)
(之三郊則不可葢國必有四郊郊外謂遂其曰三郊三/遂葢夷戎爲寇東郊正受敵處故使此郊之民專意於)
(攻守而調發儲峙則使西南北三郊三遂之民葢取給/於不受敵之地也蘇氏曰無餘刑刑之不遺餘力特不)
(殺而已李氏把曰常刑刑有定名者也大刑死刑也無/餘刑刑之不至於死减死一等也  愚謂此國史所書)
(而孔子存之於帝王之後者以周禮猶在魯也雖一時/禦敵未足以盡魯侯之美而國之大事在祀與戎於此)
(而盡其心則他可知矣即此一事而本末先後/輕重緩急井然有條規模整暇魯侯其賢矣哉)
　　　秦誓(左𫝊杞子自鄭使告於秦曰鄭人使我掌/北門之管若潛師以來國可得也穆公訪)
　　　(諸蹇叔蹇叔曰不可公辭焉使孟明西乞白乙/伐鄭晉襄公帥師敗秦師於殽囚其三帥穆公)
　　　(悔過誓告羣臣史録/爲篇今文古文皆有)纂註(春秋僖公三十三年/晉人及姜戎敗秦於)
　　　(殽胡氏安國𫝊曰書序専取穆公悔過主於勸/善其辭恕春秋備書秦晉用兵之失兼於懲惡)
　　　(其法嚴故人晉君而以狄視秦也王氏炎曰書/之所取取其知悔春秋之所貶貶其悔而不改)
　　　(過而不改春秋不得赦其罪悔過美意書亦不/得廢其言陳氏賔曰夫子存二誓於魯以著伯)
　　　(禽之是於秦以著穆公之非伯禽之時其征徐/戎奉王命以討亂華大義也襲把之役無王擅)
　　　(兵雖敗而自悔其心終在於報怨夫子於書以/秦誓終以見周室之不復振也夏書終於𦙍征)
　　　(商書終於西伯戡黎而周/書終於秦誓其㫖一也)
公曰嗟我士聽無譁予誓告汝羣言之首(首之為言第一義/也將舉古人之)
(言故先/發此)古人有言曰民訖自若是多盤責人斯無難惟
受責俾如流是惟艱哉(訖盡盤安也凡人盡自若是多/安於徇已其貴人無難惟受責)
(於人俾如流水畧無扞格是惟難哉穆公悔前日安於自/徇而不聽蹇叔之言深有味乎古人之語故舉爲誓言)
(之首/也)輯録(民訖自若是多盤想只是說/人情多要安逸之意廣)纂註(孔氏曰民盡/用順道則有)
(福多盤樂呂氏曰順理而行無非盤樂惟不皆然此憂/患所由生也陳氏大猷曰如東平王蒼言爲善最樂新)
(安胡氏曰此句/聲牙不如闕之)我心之憂日月逾邁若弗云來(已然之/過不可)
(追未遷之善猶可及憂嵗/月之逝若無復有來日也)纂註(夏氏曰若弗云來憂改/過之無日也如日月逝)
(矣嵗不/我與)惟古之謀人則曰未就予忌惟今之謀人姑將
以爲親雖則云然尚猷詢兹黄髪則罔所愆(忌疾姑且/也古之謀)
(人老成之士也今之謀人新進之士也非不知其爲老/成以其不就已而忌疾之非不知其新進姑樂其順便)
(而親信之前日之過雖已云然然尚謀詢兹黄髪之人/則庶罔有所愆葢悔其旣往之失而冀其將來之善也)
纂註(孔氏曰執古義之謀人謂蹇叔等以未就我/所欲反忌之唐孔氏曰今之謀人謂把子等)畨畨
良士旅力旣愆我尚有之仡仡勇夫射御不違我尚不
欲惟截截善諞言俾君子易辭我皇多有之(畨畨老貌/仡仡勇貌)
(截截辯給貌諞巧也皇遑通旅力旣愆之良士前日所/詆墓木旣拱者我猶庶幾得而有之射御不違之勇夫)
(前日所誇過門超乘者我庶幾不欲用之勇夫我尚不/欲則辯給善巧言能使君子變易其辭説者我遑暇多)
(有之哉良士謂蹇叔勇夫謂三帥諞言謂把子先儒皆/謂穆公悔用孟明詳其誓意葢深悔用把子之言也)
纂註(葉氏曰畨畨如世稱皤然王氏十朋曰畨畨與申/伯畨畨同仡仡與崇墉仡仡同孔氏曰旅力衆力)
(張氏曰衆力如目力耳力手足之力旣愆已皆不能及/人也陳氏大猷曰旅膂通脊骨也不違中度無失也王)
(氏炎曰巧言變亂是非君子仁而不佞往往爲其所奪/故易辭新安陳氏曰穆公悔過不力改過不勇已可窺)
(其㣲意於辭氣之間曰尚猷曰尚有之尚不欲當謀急/謀當有急有當不欲急不欲何以尚爲朱子訓過勿憚)
(改謂有過當速改不可畏難而苟安三味尚之一辭優/游緩慢宜其悔用孟明而卒用之悔不用蹇叔而卒不)
(用也正如隱公欲𫝊桓營菟裘而曰吾將授之矣吾將/老焉當授即授當老即老豈容有所謂將者乎二公之)
(遂非速禍可於尚與將之辭覘之新安胡氏曰下文昧/昧我思之諸家多有撥屬此章者孔氏曰以我前日昧)
(昧思之不明故也或曰我/今已昧昧不復思之矣)昧昧我思之如有一介臣斷
斷猗無他技其心休休焉其如有容人之有技若已有
之人之彦聖其心好之不啻如自其口出是能容之以
保我子孫黎民亦職有利哉(昧昧而思者深潛而靜思/也介獨也大學作个斷斷)
(誠一之貌猗語辭大學作兮休休易直好善之意容有/所受也彦美士也聖通明也技才聖德也心之所好甚)
(於口之所言/也職主也)纂註(陳氏大猷曰惟無技能容人之技其/無技而休休有容所謂不可小知而)
(可大受也曰其如有容莫測其限量而難乎形容也心/之好不啻如口之稱美有限心之好慕無窮此其好有)
(德之眞切又甚於視有才者之若已有矣是眞實能容/非勉强也好善之利流澤無窮亦職有利即孟子所謂)
(好善優於天下/况魯國乎之意)人之有技冒疾以惡之人之彦聖而違
之俾不達是不能容以不能保我子孫黎民亦曰殆哉
(冒大學作媢忌也違背違之也達窮達之達殆危也蘇/氏曰至哉穆公之論此二人也前一人似房𤣥齡後一)
(人似李林甫後之/人主監此足矣)纂註(新安胡氏曰此章大學平天下/之𫝊引之其形容能容不能容)
(者之情狀利害可謂至言宜/孔子定書不能廢其言也)邦之杌隉曰由一人邦之
榮懐亦尚一人之慶(杌隉不安也懐安也言國之危殆/繫於所任一人之非國之榮安繫)
(於所任一人之是/申繳上二章意)纂註(張氏曰杌如木之動搖隉如阜/之圯壊新安陳氏曰國之安危)
(繫所用一人之是非是如上所稱有利非如上所稱殆/哉本孔註即老蘇管仲論一國以一人興以一人亡之)
(意結上文兩節有照應呂氏以一人爲穆公自謂記與/書言一人皆謂天子諸侯稱一人非名也魯哀以此取)
(譏秦穆當不其然張氏曰孔子深意若曰平王錫文侯而/言不及復讎王道不可望也得如伯禽之用兵庶幾於)
(王道矣又得如秦穆之悔過亦庶幾於王道矣取魯秦/以補王道所以深痛王道之不復興也夫國風始於平)
(王春秋始於平王王道終於平王而以秦魯補之則平/王之罪可勝言哉天下之讎莫大於弑君父天下之惡)
(莫大乎安於爲弑逆者所立事至於此王道絕矣夫子平/之意謂使平王用兵得如伯禽申侯犬戎庶可誅乎使)
(王悔過得如秦穆懲創用賢周家庶其中興乎今皆無/之故痛憤而以伯禽穆公繼其後也以謂如此二人猶)
(勝於平王也宋氏曰秦有誓而書亡魯有頌而詩絕謂/魯不風而頌龜山楊氏曰或謂秦誓聖人専以其悔過)
(而取之非也書之有二誓以志帝王之誥命於是絕也/聖人以恕待人於人之有過而悔嘉之可也如但以悔)
(爲是而不問其改與不改則改過者鮮矣故聖人於人/不徒嘉其悔又欲其改且殺人至於被刑未有不悔者)
(使殺人而不必死其肯悔乎戰不敗秦自以爲功矣何/以知之以濟河之師知之也濟河之師何義哉養吾李)
(氏曰或謂周書終於文侯之命而以秦誓附焉葢世變/往來之㑹王霸升降之機書終文侯之命而王迹熄書)
(附秦誓而霸圖興周遷洛邑而周日弱秦得鎬京而秦/日强讀文侯之命見平王之忘君父忘讎耻也如此讀)
(秦誓見穆公之欲改過遷善任賢去邪也如此周欲不/弱秦欲不强得乎平王之詩下儕列國而秦車粼附見)
(焉平王之書續以列國而秦誓附終焉進秦於詩書之/末以警周也春秋之筆於秦每人之又且狄之又以尊)
(周也天下之勢駸駸而趋於秦夫子得不見其幾㣲於/定書創詩作春秋之際乎  愚謂此亦國史所録孔子)
(定書斷自唐虞以下訖於周而周又訖於秦葢取其悔/過也自非聖人誰能無過過而能悔悔而能改善之善)
(者也太甲悔而聽伊尹之訓成王悔而迎周公以歸不/然敗度敗禮成湯之業墮矣内詛外訌文武之基墜矣)
(悔過之功豈不大哉成康以後昭王以南征不復而穆/王繼之復拒祭公之諫肆侈心而行天下不知悔者也)
(宣王中興幽王爲大戎所殺而平王繼之不報君父之/讎思小惠而忘大耻不知悔者也君者天下之主也心)
(者人君之主也君心如此天下何賴哉秦穆輕信把子/逢孫楊孫之謀固違蹇叔之諌至於喪師辱國而悔過)
(之誓作焉使有天下國家者皆如其知過而能悔又必穆/自知悔而能改則雖以挽回三代之治亦何難哉惜乎)
(公徒悔而不能改也然夫子之㣲意讀書者可以深長思/矣或曰周大史詹見秦穆公曰始周與秦合而别别五)
(百歲復合合十七歲而伯王者出焉葢秦之先君始爲/周西垂大夫所謂合也襄公七年列爲諸侯所謂别也)
(自襄公七年至昭王五十一年滅周凡五百一十六年/所謂復合也自昭王五十一年至始皇九年誅嫪毐始)
(親國政十七年也周之後爲秦史詹固已知之則孔子/其知之矣秦誓之存聖人葢傷之也何悔過之云乎愚)
(竊以子張問十世孔子惟即已往以驗方來故曰其繼/周者雖百世可知聖人亦論其理而已淫巫蠱史牽合)
(附㑹之説/豈足云哉)
　
　
　
　
　
　
　
　
　
　
　
　
　
　
　
　書傳輯録纂註卷六
