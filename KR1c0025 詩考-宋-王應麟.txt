#+TITLE: 詩考-宋-王應麟
#+DATE: 2018-05-12 10:13:48
#+SOURCE: github.com/kanripo/KR1c0025 master b8414ac8                
欽定四庫全書　　　　經部三
　詩攷　　　　　　　　詩類
　　提要
　　　　(臣/)等謹案詩攷一卷宋王應麟撰隋書經籍
　　　　志云齊詩魏代已亡魯詩亡於西晉韓詩雖
　　　　存無傳之者今三家詩惟韓詩外傳僅存所
　　　　謂韓故韓内傳韓説者亦並佚矣應麟檢諸
　　　　書所引集以成帙曰韓詩曰魯詩曰齊詩以
　　　　存三家逸文又旁搜廣討曰詩異字異義曰
　　　　逸詩以附綴其後毎條各著其所出所引韓
　　　　詩較夥齊魯二家僅寥寥數條葢韓最後亡
　　　　唐以來註書之家引其説者多也卷末别為
　　　　補遺以掇拾所缺其蒐輯頗為勤摯明董斯
　　　　張嘗摘其遺漏十九條其中子華子清風婉
　　　　兮一條本北宋偽書不得謂之疎畧近人因
　　　　應麟之書撰三家詩拾遺十卷其所採録又
　　　　多斯張之所未蒐併摘應麟所録逸詩如楚
　　　　詞之駕辨夏侯元辨樂論之網罟豐年穆天
　　　　子傳之黄竹吕氏春秋之燕燕破斧葛天八
　　　　闋尚書大傳之晳陽南陽初慮朱干苓落歸
　　　　來縵縵皆子書雜説且不當録及殷以前所
　　　　言亦不為無理然古書散佚蒐採為難後人
　　　　踵事増修較創始易於為力篳路藍縷終當
　　　　以應麟為首庸也乾隆四十六年正月恭校
　　　　上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
　詩攷自序
漢言詩者四家師異指殊賈逵撰齊魯韓與毛氏異同
梁崔靈恩采三家本為集注今惟毛傳鄭箋孤行韓㢙
存外傳而魯齊詩亡久矣諸儒説詩壹以毛鄭為宗未
有參攷三家者獨朱文公集傳閎意眇指卓然千載之
上言關雎則取匡衡柏舟婦人之詩則取劉向笙詩有
聲無辭則取儀禮上天甚神則取戰國䇿何以恤我則
取左氏傳抑戒自儆昊天有成命道成王之德則取國
語陟降庭止則取漢書注賓之初筵飲酒悔過則取韓
詩序不可休思是用不就彼岨者岐皆從韓詩禹敷下
土方又證諸楚辭一洗末師專已守殘之陋學者諷詠
涵濡而自得之躍如也文公語門人文選注多韓詩章
句嘗欲寫出應麟竊觀傳記所述三家緒言尚多有之
罔羅遺軼傅以説文爾雅諸書稡為一編以扶微學廣
異義亦文公之意云爾讀集傳者或有攷於斯王應麟
伯厚甫自序
欽定四庫全書
　詩攷　　　　　　　　　宋　王應麟　撰
韓詩
　燕韓嬰作内外傳數萬言頗與齊魯間殊然歸一也
　漢藝文志韓故三十六卷内傳四卷外傳六卷説四
　十一卷隋經籍志韓詩二十二卷嶭氏章句(後漢嶭/漢世習)
　(韓詩父子以/章句著名)韓詩翼要十卷漢侯苞撰梁有韓詩譜
　二卷唐藝文志韓詩卜商序韓嬰注二十二卷又外
　𫝊十卷(隋志韓詩存無傳者崇文總目韓嬰之書至/唐猶在今存外傳十篇非嬰傳詩之詳者遺)
　(説時見於他書與毛説絶異壁正義云齊韓之徒以/詩經為章句與毛異耳非有  中舊本可據  晁説)
　(之曰説韓詩者謂其序子夏所作婉晁公武曰外/傳雖非其解經之深者然文辭清  有先秦風)
關雎　詩人言雎鳩貞潔慎匹以聲相求隱蔽乎無人
之處故人君退朝入于私宮后妃御見有度應門擊柝
鼓人上堂退反燕處體安志明今時大人内傾于色賢
人見其萌故詠關雎説淑女正容儀以刺時(嶭君章句/  後漢書)
(明帝詔應門失守關雎刺世注之又馮衍傳注嶭夫子/章句曰云云以聲相求必於河  洲蔽隱無人之處故)
(人君動静退朝云云妃后御見/去畱有度云  大人見其萌)窈窕貞專貌　淑女奉
順坤德成其紀綱(文選注卷晁説之論云齊魯韓以關/雎葛覃  耳鵲巢采蘩采蘋騶虞鹿)
(鳴四牡皇皇者/華皆為文王詩)
葛覃　　萋萋盛也(文選注/)刈取也濩瀹也(釋文/)
卷耳　　頃筐欹筐也　罍天子以玉飾諸侯大夫皆
以黃金飾士以梓(釋文/)金罍大夫器也天子以玉諸侯
大夫皆以金士以梓一升曰爵爵盡也足也二升曰觚
觚寡也飲當寡少三升曰觶觶適也飲當自適也四升
曰角角觸也不能自適觸罪過也五升曰散散訕也飲
不自節為人所謗訕也總名曰爵其實曰觴觴者餉也
觥亦五升所以罰不敬觥廓也所以著明之貌君子有
過廓然著明非所以餉不得名觴(韓詩説正義/又儀禮疏)觥容五
升(釋文/)云辭也(文選注/)
朻木(釋文云毛氏字與三家異者動以百數/正義)
兔罝　　施于中馗　馗中九交之道也(嶭君章句/文選注)
芣苢　　傷夫有惡疾也(文選注晁説之論/韓詩序傷夫也)直曰車前
瞿曰芣苢(釋文/)芣苢木名實似李(説文/通釋)芣苢澤寫也芣
苢臭惡之菜詩人傷其君子有惡疾人道不通求己不
得發憤而作以事興芣苢雖臭惡乎我猶采取而不已
者以興君子雖有惡疾我猶守而不離去也(嶭君章句/  文選注)
漢廣　　悅人也(文選注/韓詩序)不可休思(外傳/)游女謂漢神
也言漢神時見不可求而得之(嶭君章句/  文選注)江之漾矣漾
長也(同上曰/嶭君)　(説文作羕/)
汝墳　　辭家也(後漢書注/)愵如調飢(釋文/)王室如􁉀
雖則如􁉀赬赤也􁉀烈火也孔甚也邇近也言魴魚勞
則尾赤君子勞苦則顔色變以王室政教如烈火矣猶
觸冒而仕者以父母甚迫近飢寒之憂為此禄仕(嶭君/章句)
(後漢周磐誦詩至汝墳/之卒章慨然而歎注云)
采蘋　　沈者曰蘋浮者曰藻(釋文/)于以鬺之唯錡及
釜(漢書注顔師/古曰鬺亨也)
甘棠　　蔽茀甘棠(外傳/)勿剗勿伐(釋文切剗/初簡)勿剗勿
敗(集韵/)昔召公述職當民事時舍於棠下而聽斷焉是
時人皆得其所後世思其仁恩至虖不伐甘棠(漢書王/吉傳)
(吉學/韓詩)　蔽芾甘棠(云云/)傳曰自陜以東者周公主之自
陜以西者召公主之召公述職當桑蠶之時不欲變民事
故不入邑中舍于甘棠之下而聽斷焉陜間之人皆得
其所是故後世思而歌詠之(説苑/)
羔羊　　小者曰羔大者曰羊素喻潔白絲喻屈柔紽
數名也詩人賢仕為大夫者言其德能稱有潔白之性
屈柔之行進退有度數也(嶭君章句/後漢書注)　逶迤公正貌(釋/)
(文/)褘隋(卽委蛇出韓詩内傳隸釋/衡方碑云褘隋在公)
摽有楳(釋文/)　莩有梅(莩零落也孟子注/  音義云韓詩也)迨願也(釋文/)
小星　　實命不同實有也(釋文/)
江有氾(説文/作洍)　一溢一否曰渚(釋文/)水一溢而為渚(文/選)
(注章嶭/君  句)
何彼茙矣(釋文/音戎)
騶虞　　天子掌鳥獸官(異義韓魯説天周禮疏也賈/誼新書騶者  子之囿  虞)
(者囿之司獸者也天子佐輿十乗以明貴也㒃牲而/食以優飽也虞人翼五豝以待一𤼵所以復中也)
柏舟　　衞宣姜自誓所作(李迃仲云/)如有殷憂(文選/)
(注/)胡臷而微臷常也(釋文/)
燕燕　　衞定姜歸其娣送之而作(李迃仲云/)定姜歸
其婦(補傳/)
日月　　報我不術(嶭君曰術法/也  文選注)
終風　　終風西風也浪起也(釋文/)時風又且暴使己
思益隆(文選注嶭君章/句  説文作暴)㙪㙪其陰天陰塵也(董氏云/説文同)
擊鼓　　契闊約束也(釋文也文選注括句/約束    嶭君章)于嗟敻兮
不我信兮(夐亦遠/也釋文)
凱風　　簡簡黃鳥載好其音(太平御覽/)
雄雉　　雉耿介之鳥也(嶭君章句/文選注)
匏有苦葉　　至心曰厲(釋文/)古者霜降逆女冰泮殺
止(韓詩傳肅周/禮疏王  論)招招聲也(釋文/)
谷風　　密勿同心密勿僶俛也(文選注/)無以下禮(外/)
(傳/)違很也發亂也　潰潰不善之貌(釋文/)
簡兮　　萬以夷狄大鳥羽(正義説/韓詩)碩人扈扈(美貌/釋文)萬
大舞也(初學記/)
泉水　　祕彼泉水(説文/作泌)飲餞于坭(釋文/)送行飲酒曰
餞(嶭君章句/文選注)
北門　　敦迫　室人交徧䜅我(就也説文作催/釋文)亦已
焉哉(外傳/)
靜女　　靜貞也　搔首躊躇(嶭君曰躊躇躑/躅也  文選注)
新臺　　新臺有漼河水浘浘　漼鮮貌　浘浘盛貌
(音尾/釋文)嬿婉之求　嬿婉好貌(文選注暥婉/説文作)得此戚施(嶭/君)
(曰戚施蟾蜍喻醜/惡  太平御覽)
柏舟　　實維我直直相當值也(釋文/)
牆有茨(説文/作薺)　不可揚也　中冓中夜謂淫僻之言也
　揚猶道也(釋文/)
君子偕老　　他他德之美貌(釋文/)邦之援也　援取
也(同上/)
鶉之奔奔(左傳作/賁賁)　奔奔彊彊乘匹之貌(釋文/)人而無
良(外傳/)
蝃蝀(説文作/螮蝀)　刺奔女也　詩人言蝃蝀在東者邪色
乘陽人君淫佚之徴臣子為君父隱藏故言莫之敢指
(韓詩序曰云云/後漢書注)乃如之人兮(外傳/)
相鼠　　止節無禮節也(釋文/)
載馳　　不由蹊遂而渉曰跋渉(釋文/)尤非也(文選注/  嶭君)
(章/句)
淇奥　　綠􁈏猗猗􁈏篇筑也　有邲君子邲美貌也
　僴美貌　赫兮宣兮宣顯也(釋文/)綠􁈏如簀(簀積也/嶭君曰)
(簀綠䓯盛如積也/䓯音竹  文選注)
考盤　　考盤在干地下而黃曰干(文選注/)干墝埆之
處也　碩人之􁈐　􁈐美貌(釋文/)曲景曰阿(文選注/)
碩人　　倩蒼白色盼黑色也　退罷也　濊濊流貌
　鱣鮪鱍鱍庶姜䡾䡾(長貌/)庶士有桀(健也/釋文)
氓　　氓美貌(釋文/)將辭也(文選注/)履無咎言履幸也
(釋文/)吁嗟女兮(外傳/)
芄蘭　　垂帶萃兮(垂貌/)能不我狎(釋文/)
伯兮　　偈桀侹也　疾驅貌　焉得諠草　諠草忘
憂也(文選注/)
黍離　　伯封作也　離離黍貌也詩人求亡不得憂
懣不識於物視彼黍離離然憂甚之時反以為稷之苗
乃自知憂之甚也(太平御覽/)昔尹吉甫信後妻之讒而
殺孝子伯竒其弟伯封求而不得作黍離之詩(陳思王/植貪惡)
(鳥/論)
君子于役　　佸至也(釋文作□/説文)
君子陽陽　　陶暢也(嶭君章句書文選/注  後漢  注)
揚之水　　戍舍也(釋文/)
中谷有蓷　　蓷茺蔚也(釋文/)説云益母(正義/)惙其泣
矣(外傳/)
兔爰　　施羅於車上曰罿(釋文/)張羅車上曰罿(嶭君/注)
(太平/御覽)
緇衣　　蓆儲也(釋文/)
大叔于田　　禽獸居之曰藪(釋文/)兩驂左右騑驂(嶭/君)
(章句注/文選)
清人　　二矛重鷮(釋文/)
羔裘　　侯美也(釋文/)恂直且侯彼己之子舍命不偷
(外傳同汾沮洳椒聊彼己/之子    左傳亦作彼己)
東門之墠　　有靖家室(注靖善也言東門之外栗樹/之下有善人可與成為室家)
(也事類賦注太平御/覽藝文類聚靖作静)
子衿　　子寧不詒音　詒寄也曾不寄問也(釋文/)
出其東門　　聊樂我魂魂神也(釋文嶭又文/選注  君曰)
野有蔓草　清揚䩊兮(玉篇集韵/)青陽宛兮(外傳/)
溱洧　　溱與洧方洹洹兮(音丸又後/漢書注同)蕳蓮也(釋文/)詩
人言溱與洧方盛流洹洹然謂三月桃花水下之時士
與女方秉蘭兮秉執也當此盛流之時衆士與衆女方
執蘭而拂除(太平御覽三漢書注引/韓詩傳云  月桃花水)鄭國之俗三月上
已之溱洧兩水之上招魂續魄秉蘭草祓除不祥故詩
人願與所説者俱往也(後漢書注類嶭君/注云藝文  聚)恂盱且樂(恂/盱)
(樂貌也/漢書同)勺藥離草也言將離别贈此草也(釋文/)
鷄鳴　　説人也　蒼蠅之聲(嶭君曰鷄遠鳴蠅聲相似也/  太平御覽一本作讒人也)
嫙　　子之嫙兮嫙好貌(釋文/)獸三歲曰肩(後漢書注/嶭君傳)
揖我謂我婘兮(音/權)好貌(釋文/)
東方之日　　彼姝者子詩人言所説者顔色美盛若
東方之日(嶭君章句/  文選注)門屛之間曰闥(釋文/)
南山　　横由其畝東西耕曰横南北耕曰由(釋文/)
盧泠　　盧泠泠(董氏云獜獜/説文作)
敝笱　　其魚遺遺　言不能制也(釋文/)
載驅　　發旦也(釋文/)
猗嗟　　舞則纂兮言其舞則應雅樂也(嶭君章句/  文選注)四
矢變兮變易也(釋文/)
葛屨　　纖纖女手纖纖女手之貌(文選注攕攕/説文作)
園有桃　　有章曲曰歌無章曲曰謠(章句記/初學)
伐檀　　順流而風曰淪(淪文貌作釋文/文選注  從流)何謂素餐素
者質也人但有質朴而無治民之材名曰素餐尸禄者
頗有所知善惡不言默然不語苟欲得禄而已譬如尸
焉(嶭君章句/文選注)
蟋蟀　　歲聿其暮聿辭也莫晚也言君之年歲已晚
也(嶭君章句/文選注)
綢繆　　見此邂覯邂覯不固之貌(釋文/)
鴇羽　　悠悠倉天(外傳/)
有杕之杜　　逝肯適我逝及也　道周周右也(釋文/)
車鄰(漢書作/車轔)　　寺人之伶使伶(釋文/)
駟驖(漢書作/四臷)　鸞在衡和在軾(内傳經解注/禮記)升車則馬
動馬動則鸞鳴鸞鳴則和應(周禮疏/)
小戎　　駟馬不著甲曰俴駟(釋文/)
蒹葭　　大渚曰沚(嶭君章句/文選注)
終南　　顔如渥沰(沰赭也渥撻各反釋文/外傳作  赭)
晨風　　鷸彼晨風(外傳作鴧/説文)
東門之枌　　穀旦于嗟(釋文/)
衡門　　可以療飢(外傳/)
墓門　　訊諫也(釋文/)
防有鵲巢　　誰侜予娓娓美也(釋文/)心焉惕惕以為
悦人(爾雅注/)
澤陂　　展轉伏枕(文選注/)碩大且㜝(嶭君曰㜝重頤/也  五撿反)
(太平/御覽)
匪風　　匪車揭兮　中心􁉌兮(古怛/字)説曰是非古之
風也發發者是非古之車也揭揭者葢傷之也(漢書王/吉傳)
(吉學/韓詩)
七月　　四之日舉趾至於四月始可舉足而耕(太平/御覽)
宇屋霤也向北向窗也(釋文/)氷者竆谷陰氣所聚不洩
則結而為伏陰(初學記云/韓詩說)六月食鬱及蒮(爾雅疏/韓詩云)
鴟鴞　　鸋鳺鳥名也鴟鴞所以愛養其子者適以病
之愛憐養其子者謂堅固其窠巢病之者謂不知託於
大樹茂枝反敷之葦䓟風至䓟折巢覆有子則死有卵
則破是其病也(文選注/)徹彼桑杜口足為事曰拮据
租積也(釋文/)
東山　　鸛水鳥巢處知風穴處知雨天將雨而蟻出
壅土鸛鳥見之長鳴而喜(嶭君章句/文選注)烝在蓼薪(力菊/反)衆
薪也(釋文/)縭帶也(章句注/文選)
破斧　　錡木屬銶鑿屬也(釋文/)
九罭　　取鰕芘也(太平御覽/)
四牡　　周道倭夷(釋文注/文選)周道威夷(嶭君曰威夷險/也又作威遲文)
(選/注)周道郁夷(漢書地理志顔師古曰/言使臣乘馬行於此道)
皇皇者華　　莘莘征夫(外傳同國語/説文)
伐木　　伐木廢朋友之道缺　序曰勞者歌其事(詩/人)
(伐木自苦其/事故以為文)鳥微物也(文選注/)飢者歌食勞者歌事(太/平)
(御覽志初學記/古樂)
天保　　吉圭惟饎(周禮蜡氏注疏曰鄭從/三家詩儀禮注作為饎)承受也(章/句)
(文選/注)
采薇　　昔始也(釋文/)依依盛貌(嶭君章句/文選注)
杕杜　　檀車􁈥􁈥(音同幝/釋文)年二十行役三十受兵六
十還兵(韓詩説從禮記正義又又詩正義/曰二十  役云云    周禮疏)
湛露　　愔愔夜飲(説文作/懕懕)愔愔和悦之貌(釋文注/文選)夫
飲之禮不脱屨而卽序者謂之禮跣而上坐者謂之宴
能飲者飲之不能飲者已謂之醧齊顔色均衆寡謂之
沉閉門不出者謂之湎故君子可以宴可以醧不可以
沉不可以湎(初學記上文選注嶭君章句曰飲酒之禮/下跣而  坐者謂之宴齊顔色均衆寡謂)
(之沉閉門不/出容謂之湎)離離長貌(初學記/)
蓁蓁者莪　　蓁蓁盛貌(文選注韵嶭君曰/云云集  作葏葏)
六月　　元戎大戎謂兵車也車有大戎十乘謂車縵
輪馬被甲衡扼之士盡有劎㦸名曰陷軍之車所以冒
突先啟敵家之行伍也(章句注/史記)
采芑　　佩玉上有蔥衡下有雙璜衝牙蠙珠以納其
間(周禮注引詩傳曰疏謂是韓/詩國語注詩傳  上有蔥絎)
車攻　　東有圃草(嶭君曰圃博也有博大之茂/草也  文選注  後漢書注)東有
囿草(後漢馬/融傳注)弈弈盛貌(文選注/)
吉日　　駓駓俟俟(後漢馬/融傳注)趨曰􁈻(音/鄙)行曰騃(嶭君章/句  文)
(選注/)醴甜而不泲也(文選注/)
鴻雁　　八尺為板五板為堵五堵為雉(韓詩説/正義)堵四
十尺雉二百尺以板長八尺接五板而為堵接五堵而
為雉(韓詩傳注/公羊傳)劬數也(釋文/)
沔水　　讒言緣間而起(文選注/)
鶴鳴　　九皋九折之澤(釋文/)
祈父(左傳作/圻父)　有母之尸雍(外傳/)
白駒　　在彼穹谷(嶭君曰穹谷深/谷也  文選注)
斯干　　如矢斯朸朸隅也(旅卽/反)如鳥斯□翅也　載
衣之禘(音同裼方釋文侯/云示之  也正義)　太子生以桑弧蓬矢六射
上下四方(内傳通/白虎)所以為世子何言世世不絶(内傳注/文選)
無羊　　或寢或譌譌覺也(釋文/)
節南山　　節視也　憂心如炎　監領也　昊天不
庸庸易也(釋文/)騁馳也(嶭君章句/)萬人顒顒仰天告愬
(嶭君章句/文選注)
正月　　夢夢惡貌也(釋文/)窘迫(董氏引/章句)速速方穀夭
夭是椓(後漢蔡邕傳注/  韓詩亦同)
十月之交　　繁維司徒　抑意也憗誾也　讒口嗸
嗸(釋文/)
雨無極　　正大夫刺幽王也　雨無其極傷我稼穡
(劉諫議安世曰/嘗讀韓詩云云)薰胥以痡熏帥也胥相也痡病也言此
無罪之人而使有罪者相帥而病之是其大甚(後漢/書注)薰
胥(漢書注晉灼曰齊韓魯詩作薰薰帥也顔/師古曰韓詩淪字作薰薰者謂相薰蒸)
小旻　　謀猶囘□(釋文/)謀猷囘□(嶭君曰也/回邪僻)謀猶廻
宂(文選注/)訿訿不善之貌民雖靡腜(猶無幾何/  釋文)是用不
就(外傳/)
小宛　　翰飛厲天(嶭君曰厲刑/也  文選注)哀我疹寡疹苦也
宜犴宜獄鄉亭之繫曰犴朝廷曰獄(釋文/)
小弁　　惄焉如疛(除又反/釋文)雚葦淠淠(外傳/)
巧言　　昊天大憮(外傳/)僭始旣減減少也(釋文/)匪其
止恭惟王之卭(外傳/)趯趯毚兔　趯趯往來貌獲得也
言趯趯之毚兔謂狡兔數往來逃匿其跡有時遇犬得
之(韓嬰章句/史記注)
何人斯　　我心施也施善也(釋文/)盟牲所用天子諸
侯以牛豕大夫以犬庶人以雞(禮記正義許/慎據韓詩云)
谷風　　將辭也(文選注/)
蓼莪　　怙賴也恃負也(釋文/)
大東　　嬥嬥公子(音/挑)往來貌(釋文/)采采衣服(嶭君曰/采采盛)
(貌/)襄反也(文選注/嶭君曰)太白晨出東方為啓明昏見西方為
長庚(史記索隱/韓詩云)
四月　　歎征役也(董氏云/讀詩記)百卉俱腓腓變也俱變而
黃也　亂離斯莫莫散也(嶭君曰/文選注)
小明　　眷眷懷顧(文選注/)靜恭爾位(外傳/)
鼓鍾　　昭王之時作(正義之鄭於中候握河紀注云/昭王  時鼓鍾之詩所為作者)
(依三家/為説也)南夷之樂曰南四夷之樂唯南可以和於雅者
以其人聲音及籥不僭差也(後漢書注/嶭君云)王者舞六代之
樂舞四夷之樂大德廣之所及(内傳注/文選)
楚茨　　禮義卒度(外傳/)馥芬孝祀(嶭君曰馥香貌/也  文選注)
信南山　　維禹敶之(周禮稍人注/疏云韓詩)㽦㽦原隰(周禮疏/)
壃埸有瓜(外傳/)
甫田　　箌彼甫田(箌卓也音同田釋文云爾雅箌/大也疏作圃  説文  卓大也)
大田　　卜畀炎火卜報也(釋文/)有弇淒淒興雲祁祁
(外傳同/漢書)
鴛鴦　　戢揵也揵其噣於左也莝委也(釋文/)
頍弁　　先集惟霰霰霙也(嶭君章句御文選/注  太平  覽)霰英也
(宋書志/符瑞)
車舝　　以慍我心慍恚也(釋文/)
青蠅　　構亂也(釋文/)
賓之初筵　　衞武公飲酒悔過也言賓客初就筵之
時賓主秩秩然俱謹敬也賓旣醉止不知其為惡也(後/漢)
(書注/)威儀眅眅(蒲板/反)善貌(釋文/)
魚藻　　頒衆貌(釋文/)
采菽　　便便左右　閒雅之貌　纚筰也(釋文/)纚繫
也(文選注/)　福禄肶之(釋文/)
角弓　　人之無良良善也言王者所為無有善者各
相與於一方而怨之(後漢書注/)如食儀饇儀我也(釋文/)
雨雪麃麃(外傳/)曣晛聿消曣晛日出也(釋文/)
菀桺　　上帝甚慆無自瘵焉(外傳/)
都人士(首章毛氏有之三家則亡今韓詩實無此首章/正義  左傳襄十四年引行歸於周萬民所望)
(服䖍曰/逸詩也)
采緑　　薄言覩者(釋文/)
白華　　泱泱白雲　視我㤄㤄(説文同/孚吠反)意不説好也
(釋/文)
緜蠻　　緜蠻文貌(嶭君章句緍文選注/  禮記作  蠻)
何草不黃　　何人不鰥(董氏云/)
文王　　遏病也(釋文/)
大明　　天難訦斯(外傳作諶/説文)天謂殷適使不俠四方
(外傳/)磬天之妺磬譬也(正義/釋文)亮彼武王亮相也(釋文同/漢書)
檀車皇皇(外傳/)
緜　　瓞小瓜也(釋文注/文選)周原腜腜(莫來反/文選注)度填也
皋門有閌閌盛貌(釋文/)
棫樸　　亹亹文王綱紀四方(外傳/)
旱麓(國語/作鹿)　魚喜樂則踴躍於淵中　載設也(嶭君章/句  文)
(選注/)延于條枚(外傳春秋同/吕氏)
思齊　　古之人無擇(董氏云/)
皇矣　　其菑其殪菑反草也殪因也因髙填下也(釋/文)
維此王季(今王肅注及韓詩/亦作文王正義)唯此文王(春秋正義/)莫其
德音(左傳樂/記同)莫定也　畔援武强也(釋文/)羨願也　四
平曰陵(嶭君章句/文選注)與爾隆衝　仡仡摇也(釋文/)
靈臺　　文王聖德上及飛鳥下及魚鼈(章句注/文選)辟廱
者天子之學圓如璧壅之以水示圓言辟取辟有德不
言辟水言辟廱者取其廱和也所以教天下春射秋饗
尊事三老五更在南方七里之内立明堂於中五經之
文所藏處葢以茅草取其潔清也(韓詩説/正義)無珠子曰矇
珠子具而無見曰瞍(文選注/)
生民　　三王各正其郊(韓詩説義/禮記正)姜姓原字(韓詩章/句  史)
(記注/)聖人皆無父感天而生(異義齊魯義/韓説  正)惟辭也　誕
信也(文選注/)拂厥豐草拂弗也(釋文/)或舂或抌(董氏引/韓詩)
(周禮/注同)
公劉　　芮􁊳之卽(􁊳讀與鞠同就言公劉止其軍旅/欲使安静乃  芮􁊳之間  漢書)
(地理志注師古曰云/云  周禮注作汭泦)
板　　誘民孔易(外傳/)
蕩　　其命匪訦　以無陪無側(外傳/)　飲酒閉門不
出容曰湎(釋文/)
抑　　侯包云衞武公刺王室亦以自戒行年九十有
五猶使臣日誦是詩而不離於其側(正義/)遠猷辰告
荒愖于酒　告爾人民　無言不酬　子孫承承(外傳/)
嗚歎辭也(文選注/)聿喪厥國(釋文/)
桑柔　　往以中垢(外傳/)
雲漢　　天子奉玉升柴加於牲上(内傳璧禮記正義/  圭  既卒是燔)
(牲玉/也)鬱隆烔烔(徒東/切)耗惡也(後漢書注同/)憚苦也(釋文/)
如炎如焚(後漢書注/)胡寧疹我以旱(疹恥吝反重/也  釋文)湯時
大旱使人禱于山川(韓詩傳/公羊注)君親之南郊以六事謝過
自責曰政不一與民失職與宮室崇與婦謁盛與苞苴
行與讒夫倡與(公羊傳注傳疏/云皆韓詩  文)
烝民　　夙夜匪懈(外傳/)仲山甫徂齊　封於齊(漢書/杜欽)
(傳仲山父異姓之臣無親於宣就封/於齊  注鄧展曰韓詩以為封於齊)
崧高　　王踐之事踐任也(釋文/)
韓奕　　有晫其道(釋文/)幹正也(嶭君章句/文選注)
江漢　　肇長也(釋文/)傳曰予小子使爾繼邵公之後
受命者必以其祖命之(外傳/)
常武　　敷敦淮濆敷大也敦廹　民民翼翼(釋文/)王
猷允塞(外傳/)
召旻　　我居御卒荒(外傳/)
維天之命　　維念也(釋文/)惟念也(嶭君章句/文選注)
烈文　　靡好也(文選注/)
天作　　彼徂者岐有夷之行　徂往也夷易也行道
也彼百姓歸文王者皆曰岐有易道可往歸矣易道謂
仁義之道而易行故岐道阻險而人不難(嶭君傳/漢書注)　(後/傳)
(曰岐道雖僻/而人不遠)彼岨者岐(沈括引/後漢書)
時邁　　薄言振之薄辭也振奮也　莫無也　震動
也曡應也美成王能奮舒文武之道而行之則天下無
不動而應其政教(嶭君傳章後漢書注奮文選注/  嶭君  句曰振猶  也)
執競　　執服也(釋文/)
思文　　貽我嘉􁈸(文選注􁈸外傳曰云云/嶭君曰  大麥也)
噫嘻　　帥時農夫　穀類非一故言百也(嶭君章句/  文選注)
振鷺　　西雍文王之雍也言文王之時辟雍學士皆
絜白之人也(嶭君章句/後漢書注)在此無射(射厭也同/上中庸同)
豐年　　陳穀曰秭(釋文/)醴甜而不泲也(文選注/)涔(涔/潛)
(古今字/  正義)　涔魚池(釋文注嶭君章句/文選  音岑)
閔予小子　　惸惸在疚(文選注/)
敬之　　弗時仔肩(外傳同/説苑)
小毖　　懲苦也　自求辛赦赦事也(釋文/)翻飛貌(文/選)
(注/)
載芟　　繹繹盛貌(文選注/)民民其麃衆貌(釋文/)
絲衣　　目羊來牛(外傳/)
般　　於繹思(毛詩無此句齊魯/韓詩有之  釋文)
駉　　驒白馬黑髦也(釋文/)
泮水　　屈此羣醜屈収也収斂得此衆聚　鬄彼東
南鬄除也(釋文/)獷彼淮夷獷覺寤之貌(嶭君曰云云文/文選注  説)
(作/穬)
閟宮　　枚枚閒暇無人之貌也　稙長稼也稺幼稼
也(釋文/)騰乘也(文選注句/嶭君章)荒至也(釋文/)遂幠大東(爾雅/注疏)
(曰或當在/齊魯韓詩)新廟奕奕奚斯所作奚斯魯公子也言其新
廟奕奕然盛是詩公子奚斯所作也(嶭君傳/褒傳注)　(後漢曹/文選注)
曼長也(文選注句/嶭君章)
商頌　　美襄公(史記宋世家襄公之時修仁行義欲/與盟主其大夫正考甫美之故追道)
(契湯高宗殷所以興作商頌注注韓詩章句美襄公正/樂記温良而能斷者宜歌商  商宋詩正義  揚子)
(考甫常睎尹吉甫矣公/子奚斯常睎正考甫矣)
𤣥鳥　　方命厥后奄有九域(嶭君曰九域九/州也  文選注)大糦大
祭也(釋文/)
長發　　𤣥王桓發發明也(釋文/)率禮不越(外傳書説/苑漢  同)
至于湯躋(外傳家禮記注詩讀湯齊為湯躋/言三  詩有讀為躋者  正義)聖敬日躋
言湯聖敬之道上聞于天(文選注/)為下國畷郵(禮記注/  正義)
(曰引齊魯韓詩也侯郵謂民之郵舍言成湯施/布仁政為下國諸  在畷民之處所使不離散)武王載
發(外傳同/荀子)蘖絶也(釋文/)
殷武　　楚地在南郡南陽之間(水經注詩按/韓嬰敘  云)撻達也
　適數也(釋文/)京師翼翼四方是則(後漢書樊準傳翼/注韓詩之文翼)
(然盛/也)取松與栢　閑大也謂閑然大也(嶭君章句/文選注)
(缺/)
青靜也　寂無聲之貌也　煦暖也　嫕悦也　祛去
也　介界也　隤猶遺也(章句注/文選)師臣者帝交友受臣
者王　孔子為魯司宼先誅少正卯謂佞道已行亂國
政也佞道未行章明遠之而已(内傳通/白虎)諸侯世子三年
喪畢上受爵命於天子(同上/)禘取毁廟之主皆升合食
於太祖(内傳義宗/三禮)
魯詩
　魯申培公始為詩傳號魯詩(申公受詩於浮丘伯伯/者荀卿門人也魯最為)
　(近之獨以詩經為訓故以/教亡傳疑者則闕弗傳)漢志魯故二十五卷説二
　十八卷隋志魯詩亡於西晉而小學有一字石經魯
　詩六卷(今殘碑百七十三字魏唐國風數篇之文又/一段二十餘字零落不成文惟叔于田一章)
　(及女曰雞八字可讀其間有/齊韓字葢敘二家異同之説)
佩玉晏鳴關雎歎之(漢書杜欽傳所李竒曰后夫人雞/鳴佩玉去君  周康王后不然故)
(詩人歎而傷之臣瓚曰此魯詩也見後漢楊賜傳康王/一朝晏起關雎見幾而作注此事  魯詩今亡失矣)
先君之思以畜寡人此衞夫人定姜之詩也定姜無子
立庶子衎是為獻公畜孝也獻公無禮於定姜定姜作
詩言獻公當思先君定公以孝於寡人(釋文曰此是魯/詩  禮記坊記)
(注就正義鄭志答炅模云注記/時  盧君後後得毛傳乃改之)
中㝤之言(漢書注博晉灼曰魯詩以為夜也/集韵㝤  雅夜也詩中㝤之言)
素衣朱綃(儀禮士昏禮注宵讀為詩素衣朱綃之綃魯/詩以綃為綺屬也  禮記正義云魯詩為綃)
惟(毛作/維)是褊心是以為㓨　誰知(闕一字毛/誰上有其)之葢亦勿
思　父兮父(闕一字/毛無)曰嗟予子行役夙夜毋已尚慎(下/闕)
哉猶來毋死　兮(毛作/猗)不稼不嗇欿欿伐輪兮　毋食
我黍三歲宦女莫我肯顧　山有蓲(毛/樞)胡不日鼓瑟(石/經)
(魯詩/殘碑)
天子食日舉樂諸侯不釋縣大夫士日琴瑟(公羊傳注/魯詩傳曰)
陽如之何(爾雅注/陽予也)　(魯詩云/)
和鸞雍雍萬福攸同魯訓曰和設軾者也鸞設衡者也
(後漢輿/服志注)
古有梁鄒者天子之田也(文選注詩後漢書/注  魯  傳曰)
此日而食于何不臧　又曰閻妻扇方處(漢書谷永傳/閻妻驕扇日)
(以不臧道顔師古曰魯詩小雅十月之交篇曰云云言/厲王無  内寵熾盛政化失理故致災異日為之食為)
(不善/也)
阮徂共皆為國名(正義以魯詩/之義  云云)
鼐小鼎(魯詩説/説文)
殷中宗周成宣王皆以時毁(正義匡異義詩魯説/丞相  衡以為云云)
齊詩
　齊轅固為傳(應劭曰后/蒼作齊詩)漢志齊后氏故二十卷傳三
　十九卷孫氏故二十七卷傳二十八卷雜記十八卷
　隋志齊詩魏代己亡
子之營兮遭我虖嶩之間兮(漢書地理志臨甾名營丘/故齊詩曰云云  顔師古)
(曰毛詩作還齊詩作營之往也山嶩山名也字或作峱/亦作巙音皆乃高反言往適營  而相逢於嶩山也)
(釋文本崔靈恩/集注  作嶩)
衞宣公之子壽閔其兄伋之且見害作憂思之詩黍離
之詩是也(洪邁容齊四筆家齊詩以為云云/序論齊魯韓三  以王風為魯詩)　(晁氏詩/亦見新)
(序云夀閔其兄之且見害作/憂思之詩黍離之詩是也)
四國是匡(四國是皇賈董氏曰齊詩作/四國是匡  公彦引以為据)
詩云以雅以南韎任朱離(後漢書陳忠云葢注毛詩無/韎任朱離之文  見齊魯之)
(詩也/今亡)
自杜沮漆(漢書地理志詩曰自杜自師古曰大雅緜之/詩曰自土沮漆齊詩作  杜言公劉避狄而)
(來居杜與/沮漆之地)
為下國駿駹(董氏曰馬也/齊詩謂)
翼奉曰竊學齊詩聞五際之要十月之交篇(本傳孟康/曰詩内傳)
(曰五際卯酉午戌亥也隂陽終始際㑹之嵗於此則有/變改之政也  正義鄭作六藝論引春秋緯演孔圖云)
(詩含五際六情詩緯汎歴樞云午亥之際為革命卯酉/之際為改正辰在天門出入候聽卯天保也酉祈父也)
(午采芑也亥大明也然則亥為革命一際也亥又為天/門出入候聽二際也卯為隂陽交際三際也午為陽謝)
(隂興四際也酉為隂盛陽微五際也其六情則春秋云/喜怒哀樂好惡是也  汎歴樞云大明在亥水始也四)
(牡在寅木始也嘉魚在巳火始也鴻雁在申金始也而已/郎顗傳四始之缺五際之戹奉又曰詩之為學情性)
匡衡曰聞之師曰匹配之際生民之始萬福之原婚姻
之禮正然後品物遂而天命全孔子論詩以關雎為始
言太上者民之父母后夫人之行不侔乎天地則無以
奉神靈之統而理萬物之宜故詩曰窈窕淑女君子好
仇言能致其貞淑不貳其操情欲之感無介乎容儀宴
私之意不形乎動靜夫然後可以配至尊而為宗廟主
此綱紀之首王教之端也　鄭伯好勇而國人暴虎
念我皇祖陟降廷止言成王常思祖考之業而鬼神祐
助其治也　焭焭在疚言成王喪畢思慕意氣未能平
也商邑翼翼(云云/)此成湯所以建至治保子孫化異俗
而懐鬼方也(本傳衡/學齊詩)
毋曰高高在上陟降厥士日監在兹言天之日監王者
之處也廼眷西顧此維予宅言天以文王之都為居也
(漢郊祀志/匡衡奏議)
同爾弟兄　與爾臨衝以伐崇庸(伏湛曰文王受命而/征伐五國必先詢之)
(同姓然後謀於羣臣加占蓍龜以定行事故謀則成卜/則吉戰則勝其詩曰帝謂文王詢爾仇方云云以爾鉤)
(援云云崇國城守先退後伐所以重人命俟時/而動故參分天下而有其二後漢書湛傳齊詩)
蕭望之曰爰及矜人哀此鰥寡上惠下也雨我公田遂
及我私下急上也(本傳望之/治齊詩)
齊詩先采蘋而後草蟲(曹氏詩説/)
齊詩章句騶虞為天子掌鳥獸官(解頤新語/)
詩異字異義
周南召南昔大王王季居岐山之陽躳行召南之教以
興王業及文王而行周南之教以受命(儀禮注/)塗山氏
之女候禹于塗山之陽乃作歌曰候人兮猗實始作為
南音周公召公取風焉以為周南召南(呂氏春秋/)其地
在南郡南陽之間(水經注二南國/按韓嬰敘詩云)
關雎　　康王晏出朝關雎預見(列女傳/)康王晚朝關
雎作諷(後漢書/)昔周王承文王之盛一朝晏起夫人不
鳴璜宮門不擊柝關雎之人見幾而作(後漢紀楊/賜上書)周康
之時頌聲作乎下關雎作乎上習治也故習治則傷始
亂也(揚子/)周道缺詩人本之衽席關雎作又曰周室衰
而關雎作(史記/)國風之好色也其傳曰盈其欲而不愆
其止其誠可比於金石其聲可内於宗廟(荀子/)在河之
州(説文/)槮差荇菜(同上/)展轉反則(楚辭章句/)關關雎鳩
(文選注/)人主不正應門失守故歌關雎以感之(後漢注/春秋説)
(題/辭)
葛覃　服之無射(禮記/)
卷耳　　菤耳(爾雅/)頃筐易滿也卷耳易得也然而不
可以貳周行(荀子/)能官人也王及公侯伯子男甸采衞
大夫各居其列所謂周行也(左傳/)酌彼金􁊴(漢書注/)我
夃酌彼金罍　陟彼岨矣(説文/)云何盱矣(爾雅注/)
樛木　　葛藟虆之(楚辭章句/)葛藟□之(説文/)
桃夭　　桃之枖枖(説文□□/又作)其葉溱溱(通典/)
兔罝　　糾糾武夫(後漢書注/)天下有道則公侯能為
民干城而制其腹心(左傳/)
芣苢　　蔡人之妻作(列女傳/)王肅引周書云芣苢如
李出於西戎(王基駮云遠國異物非/周婦人所得采  正義)自關雎至芣苢后
妃房中之樂(同上王/肅云)
汝墳　　周南大夫妻作(列女傳/)遵彼汝濆(爾雅注/)
魴魚䞓尾(説文/)王室如毁(列女傳/)
草蟲　　蛗螽(爾雅注/)孔子曰未見君子(止/)我心則悦
詩之好善道之甚也如此(説苑/)
采蘋　　于以采薻(説文室濟澤之阿行潦之蘋藻寘/之宗  季蘭尸之敬也  左傳)
甘棠　　勿鬋勿伐邵伯所茇(漢書作废/説文)召伯所税(爾/雅)
(注/)勿剪勿扒(亦作拜/  廣韵)孔子曰吾於甘棠見宗廟之敬也
(説/苑)
行露　　申人女作(列女傳/)
小星　　寔命不猷(爾雅注/)維參與昴(集韵/)
何彼襛矣　　言齊侯嫁女以其母王姬始嫁之車遠
送之(鄭箴膏肓故儀禮疏彼/取三家詩  與毛詩異)
騶虞　　成王因先王之樂命曰騶虞(墨子/)樂官備也
(禮記也射義注壹發五豝喻得賢/者多  于嗟乎騶虞嘆仁人也)騶虞或作吾(劉芳詩/義疏)
柏舟　　衞宣夫人作(列女傳/)威儀逮逮(禮記注/漢書)威儀
棣棣不可算也(朱穆傳注論穆/集載絶交  云)晤辟有摽(説文/)我心非
石　我心非席(列女傳/)棣棣富也不可選衆也(賈誼/新書)
燕燕　　衞定姜送婦作(列女傳/)
擊鼓　　擊鼓其鼞(説文/)
雄雉　　遙遙我思(説苑/)
匏有苦葉　　苞有苦葉(周禮注/)苦匏不材於人共濟
而已(國語叔嚮曰注不裁於人言不可/食也共濟而已佩匏可以度水也)深則砅(説文/)
雍雍鳴□(鹽鐵論/)旴日始旦(易釋文詩/姚氏引)
谷風　　湜湜其止(説文/)我躳不説(左傳/)我今不閲皇
恤我後(禮記/)扶服救之(禮記捄漢/書作)能不我慉(説文/)旣詒
我肄(爾雅或作勩孫炎/曰習事之勞)
式微　　黎莊夫人及傅母二人作(列女傳/陳婦道)胡為乎中
路(同上/)
旄丘　　畱離之子(爾雅注/)
泉水　　䎵彼泉水(説文也/直視)
靜女　　靜女其袾(又作/􁈉)僾而不見(説文/)靜女之三章
取彤管焉(左傳/)
新臺　　新臺有玭　得此􁊵􁊶(説文/)䁙婉之求(同上/)
二子乘舟　伋方乘舟時伋傅母恐其死也閔而作詩(新/序)
栢舟　　紞彼兩髦(説文/)
君子偕老　　褘褘它它(爾雅/音義)㐱髮如雲(説文/)不屑鬄
也(周禮注/)玉之瑱兮　是䙝袢也　邦之媛兮(説文/)
鶉之奔奔　　鵲之姜姜(禮記鶉之賁賁注云姜姜賁/賁爭鬭惡貌也言我以惡人)
(為君亦使我惡如大鳥姜/姜於上小鳥賁賁於下)
定之方中　　騋牝驪牡(説文/)
相鼠　　妻諫夫之詩(白虎通/)何不遄死(史記/)
干旄　　竿旄何以告之取其忠也(左傳/)竿旄之忠告
(家語/)彼姝者子何以與之其傳曰譬猶練絲染之藍則
青染之朱則赤(論衡/)
載馳　　大夫軷渉(儀禮疏/)言采其莔(説文/繫傳)
淇奥　　瞻彼淇澳　菉竹猗猗　赫兮喧兮有斐君
子終不可諠兮(禮記/)赫兮愃兮　充耳璓瑩　䯤弁如
星(説文/)
碩人　　莊姜傅母作(列女傳/)衣綿絅衣(同上/)檾衣(説/文)
衣錦尚蘏(書大傳/)衣綿尚絅(禮記/)覃公惟私(白虎通/)齒
如瓠棲(爾雅注/)□首(好貌/説文)翟蔽以朝(周禮注/)施罟□□
(又作/㳚)鱣鮪鮁鮁(説女/)
氓　　敦丘(爾雅注如/覆敦者)波涕漣漣(楚辭章句/)履無咎言
(禮記注/履禮也)漸車幃裳(儀禮疏/)信誓􁈑􁈑(説文/)
芄蘭　　芄蘭之枝(説文/説苑)童子佩䥴(周禮眡/侵注)
河廣　　企予望之(楚辭章句/)孔子曰吾於河廣知徳
之至也(鹽鐵論/)
伯兮　　安得藼艸(説文/)焉得萲草(爾雅音義/)
木瓜　　下報上(賈誼以為下之報/上晁氏詩序論)
黍離　　彼黍䅻䅻(説文/)愮愮(爾雅/搖搖)
君子于役　　鷄棲于時(羣經音辯/)
君子陽陽　　左執翳(説文/)
中谷有蓷　　□其乾矣(説文/)
兔爰　　雉離于䍖(説文覆/車也)雉離于罦(漢書注/)
大車　　息君夫人作(列女傳/)大車噋噋(廣韵/)毳衣如
􁉫　毳衣如􁉇(説文/)
大叔于田　　兩驂如儛(家語/)火列具舉(文選注/)膻裼
㬥虎(説文/)
清人　　左旋右搯(説文/)
遵大路　　無我□兮(説文/)
有女同車　　顔如蕣華(説文/)佩玉鏘鏘(楚辭章句/)
風雨　　風雨湝湝(説文/)
子衿　　子䘳(石經/)　􁈖兮達兮(説文/)
出其東門　　縞衣䌆巾(説文之一作/綥渠  反)
溱洧　　潧與洧(説文/)溱與洧方灌灌兮士與女方秉
菅兮　恂盱且樂(漢書/)鄭詩二十一篇説婦人者十九
(公羊疏/許氏云)
還　　遭我乎猺之間兮(水經注/)竝驅从兩豜兮(説文/  三)
(嵗豕肩/相及者)
著　　竢我於著乎而(漢書顔師古注著地/名出濟南郡著縣也)
甫田　　婉兮□兮(説文/)莠喬喬(揚子/)
猗嗟　　猗嗟䫤兮(集韵/)
葛屨　　宛如左僻(説文/)好人媞媞(楚辭章句/)
陟岵　　猷來無弃(爾雅注/)
伐檀　　河水清且灡漪(爾雅/)
山有樞　　它人是媮(漢書注/文選)
杕杜　　獨行焭焭(文選注/)
駟驖　　四驖孔阜　輶車鑾鑣載獫猲獢(説文/)
小戎　　􁊷以觼軜　叴矛沃□(説文/)竹柲緄縢(儀禮/注)
竹䪐緄縢(周禮注/)愔愔良人(列女傳/)
蒹葭　　泝洄　泝游(爾雅/)
終南　　有屺有堂(崔靈/恩)
晨風　　□彼鷐風(説文/)宛彼北林(周禮注/)隰有樹檖
(説/文)
無衣　　與子皆行(漢書/)
權輿　　胡不承權輿(爾雅注/)
宛丘　　子之蕩兮(楚辭章句/)亡冬亡夏(漢書/)
東門之枌　　市也媻娑(説文/)
東門之池　　可與寤言(列女傳/)
墓門　　墓門有楳(列女傳歌陳/辯女為)誶予不顧(楚辭章句/)
防有鵲巢　　邛有旨鶪(説文□/又作)
月出　　佼人劉兮(羣經音辯/)
澤陂　　有蒲與茄(樊光注/爾雅)碩大且㜝(説文/)嶭君曰重
頤也(韓詩/)
檜　　鄶(左傳在季札觀樂豳在齊/下秦  魏唐上鄶曹終焉)
素冠　　棘人臠臠兮(説文/)
隰有萇楚　　旖旎其華(楚辭章句/)
匪風　　匪車□兮(説文/)摡之釜鬵(同上/)
蜉蝣　　衣裳□□　蜉蝣堀閱(説文/)
候人　　何戈與綴(禮記注/)彼記之子(禮記泥注汙澤/善居  水之中)
(在魚梁以不濡汙其翼為才如君子/以稱其服為有徳  詩禮注不同)彼已(國語/)嬒兮蔚
兮(説文色嬒/女黒  也)
鳲鳩　　尸鳩(漢書/)尸鳩在桑傳曰尸鳩之所以養七
子者一心也君子所以理萬物者一儀也(説苑/)其弁伊
綦(周禮注􁈞/説文作)
七月　　一之日㓖冹(説文/从仌)四之日舉止　饁彼南畮
(漢書/)七月鳴鴃(孟子注/)四月秀葽劉向説此味苦苦葽
也(説文/)獻肩于公(周禮注肩/四嵗為)塞鄉墐戶(儀禮疏/)聿為改
歲(漢書/)食鬱及蒮(説文/)黍稷穜稑(周禮注/)黍稷種稑種
先穜後孰也稑疾孰也　納于□隂(説文/)四之日其早
　稱彼兕觵受福無疆(禮記注/)
鴟鴞　　殆天之未隂雨(家語/)□天之未隂雨(説文/)唯
予音之嘵嘵(同上/)刺邠君曾不如此鳥(孟子注/)
東山　　零雨其蒙(楚辭章句/)霝雨其濛　蜎蜎者蜀
　雚鳴于垤(説文也/小爵)熠熠宵行(同上光也/熠盛)
破斧　　四國是訛(爾雅注/)
狼跋　　載躓其尾　赤舄掔掔(又作已已/説文)
鹿鳴　　仁義陵遲鹿鳴刺焉(史記/)嘉賔旣來示我以
善道又樂嘉賓有孔昭之明徳(鄭注鄉/飲酒禮)視民不佻(説文/左傳)
四牡　　駟牡騑騑(儀禮疏/)痑痑駱馬(説文驒漢書/注作  驒)
皇皇者華　　侁侁征夫(楚辭章句/)莘莘征夫　我馬
唯驕(説文/)周爰諮謨(淮南子/)
常棣　　召穆公思周徳之不類故糾合宗族于成周
而作詩(左傳/)萼不□□(説文/)䳭鴒在原(左傳/)外禦其侮
(國語周文/公之詩曰)飲酒之□(説文/)和樂且耽(禮記/)
伐木　　伐木所所　墫墫舞我　竷竷舞我(説文/)周
德始衰頌聲旣寢伐木有鳥鳴之刺(後漢注蔡/邕正交論)
天保　　絜蠲為饎(周禮疏注/大戴禮)礿祠烝甞(禮記注/)
采薇　　懿王時戎狄交侵中國被其苦詩人始作疾
而歌之曰靡室靡家獫允之故(漢書匈奴傳/)彼薾惟何
(説/文)
出車　　宣王征伐詩人美大其功曰薄伐獫允至于
太原出車彭彭城彼朔方(漢書/)出輿彭彭(史記詩襄/王之)我
出我輿(荀子/)
魚麗　　物其指矣唯其偕矣(荀子/)
南陔至由儀　　其義未聞(儀禮注/)鄭君注禮之時未
見毛傳以為此篇孔子前亡注詩之時旣見毛傳以為
孔子後失堂上歌者不亡堂下笙者卽亡(同上疏/)注禮
之時未見此序故云義未聞也　漢世毛學不行三家
不見詩序不知六篇亡失謂其唯有三百五篇(正義/)
南山有臺　　樂旨君子邦家之基(左傳美注言君/子樂  之道)
蓼蕭　　和鸞噰噰萬福攸同言動以紀度則萬福之
所聚也(賈誼新書/)
六月　　獫狁孔熾我是用戒(鹽鐵論/)薄伐獫狁至於
太原(史記詩襄/王之)吉甫宴喜(千里之鎬猶/以為遠漢書)
采芑　　朱紼斯皇(白虎通/)振旅嗔嗔(説文/)嘽嘽推推
　征伐獫狁荆蠻來威(漢書/)
車攻　　東有甫艸(羣書音辯/)薄狩於敖(後漢書注經/東京賦水)
(注薄狩/于敖)赤紼金舄(白虎通/)抉拾旣次(周禮注/)夬拾旣次
(集韵/)助我舉㧘(説文/)
吉日　　旣禡旣禂(説文/)麀鹿噳噳(上/)其麎孔有(爾雅/疏)
伾伾俟俟(説文/)
庭燎　　鑾聲鉞鉞(説文/)
鶴鳴　　他山之石可以為□(説文/)
我行其野　　不惟舊因(白虎通/)誠不以富(論語/)
斯干　　周德旣衰而奢侈宣王賢而中興更為儉宮
室小寢廟詩人美之斯干之詩是也上章道宮室之如
制下章言子孫之衆多也(漢書傳/劉向)約之格格(周禮注/)載
衣之􁊧(説文/)
節南山　　維石嚴嚴(音巖音辯/羣經)天方薦㽨(説文/)秉國
之鈞(漢書/)天子是庳卑民不迷(荀子/)不自為正(禮記/)不
自為政王肅云言政不由王出也(正義/)
正月　　民之譌言　謂地葢厚不敢不趚　胡為虺
蜥(説文/)燎之方陽　能或滅之(漢書/)亦孔之昭(禮記/)協
比其鄰(左傳/)□□彼有屋(説文/)速速方轂(後漢書/)哀此
焭獨(楚辭章句/)
十月之交　　日有蝕之　日月鞠凶　山冢卒崩皮
(司徒/)中術(膳夫/)掫子(内史/)萭(師氏/漢書)橜維趣馬(漢書注/)□
維師氏(集韵/)豓妻傓方處(説文/)密勿從事　讒口嗸嗸
(漢書/)僔沓背憎(説文/)悠悠我悝(爾雅注/)攸攸我里(爾雅/音義)
　○(詩傳曰月食非常也比之日食猶/常也日食則不臧矣漢天文志)
雨無正　　聽言則對(新序/漢書)唯躬是瘁(左傳/)
小旻　　歙歙訿訿(漢書翕爾/雅作  翕)噏噏呰呰(荀子/)膴王肅
讀為幠(幠大也無大有/人言少也正義)或悊或謀(漢書/)不可暴虎不敢
慿河(鹽鐵論/)戰戰矜矜(左傳/)
小宛　　鳩飛(國語秦伯賦鳩飛/注小宛之首章也)明發不寐有懷二人
文王之詩也(禮記/)螟􁉼有子􁊸蠃負之(説文/)毋忝爾所
生(古文/孝經)
小弁　　小卞(音盤/漢書)伯竒仁人而父虐之故作小弁之
詩曰何辜于天親親而悲怨之辭也(趙岐孟子注/)伯竒
放流首髮早白詩云惟憂用老(論衡/)譬彼瘣木(説文/)
巧言　　僭始旣涵(説文/)卭勞也(禮記注/)□□大猷(説/文)
秩秩大繇聖人謨之(漢書注/)趯趯毚兔遇犬獲之他人
有心余忖度之(史記/)居河之湄(爾雅注/)旣微且□(説文/)
巷伯　　緀兮斐兮(緀白/文貌)咠咠幡幡(説文/)取彼讒人(禮/記)
(注書後/漢)
谷風　　弃我如遺(新序/)
蓼莪　　蓼䕏　蓼蓼者儀(隸釋/漢碑)瓶之□矣(説文/)皞天
罔極(漢書/)
大東　　周道如底(孟子/)其平如砥　苕苕公子行彼
周道(楚辭章句/)哀我癉人(爾雅注/)㻆㻆佩璲(爾雅疏/)□
彼織女(説文/)
四月　　於四月見孝子之思祭(孔叢子/)奚其適歸(家/語)
匪鷻匪􁅈(説文/)
北山　　普天之下(左傳/孟子)率土之賓　或宴宴居息或
盡顇事國(漢書憔左/傳作  悴)
小明　　毋常安息(漢書/)
鼓鍾　　憂心且怞(説文/)
楚茨　　楚薺(禮記注/)楚楚者薋(楚辭章句/)我埶黍稷
(説文/)祝祭于􁅂(同上/)
信南山　　旣瀀旣渥　取其血膫(説文/)
甫田　　或芸或芓黍稷儗儗(漢書/)
大田　　以我剡耜(爾雅注/)去其螟蟘　有渰淒淒(説/文)
有晻淒淒興雲祁祁(吕氏春秋/)
瞻彼洛矣　　韎韐有赩(白虎通/)
裳裳者華　　唯其有之(新序/)傳曰君子者無所不宜
也(説苑/)
桑扈　　受福不儺　兕觵其觓(説文/)匪徼匪傲(漢書/)
匪交匪敖(左傳/)
頍弁　　先集維䨘(爾雅注/)樂酒今㫺(楚辭章句/)
車舝　　展彼碩女(列女傳/)高山卬止(説文/)景行行之
(史記/)詩之好仁如此(禮記/)
青蠅　　謍謍青蠅止于棥(説文/)止于蕃(史記/)止于藩
愷悌君子毋信讒言讒言罔極(漢書于又/云至  藩)
賔之初筵　　威儀佖佖　仄弁之俄　屢舞姕姕(説/文)
采菽　　采叔(國語/)王賜諸侯命服之樂也(國語注/)何
錫與之(白虎通/)觱沸濫泉(説文/)赤紼在股(白虎通/)匪交
匪舒(荀子/)樂㫖君子殿天子之邦樂㫖君子福禄攸同
便蕃左右亦是帥從(左傳/)紼縭維之(爾雅/)優哉游哉聊
以卒歲(左傳亦是戾矣/葢師讀有異)
角弓　　民胥效矣(左傳/)雨雪麃麃見晛聿消(漢書同/荀子)
宴然聿消莫肯下隧式居屢驕(荀子為注/隧讀  隨)
菀柳　　上天甚神無自瘵也(戰國䇿/)
都人士　　狐裘黃裳萬民之望(賈誼新書/)黃衣則狐
裘大蜡之服也(禮記注/)
采綠　　終朝采菉(楚辭章句/)
黍苗　　道邵伯述職勞來諸侯也(國語注/)
隰桑　　瑕不謂矣(禮記胡注瑕/之言  也)
白華　　白華(漢書/)淲沱北流(説文别徐鉉曰沱/沼今  作池非是)
瓠葉　　有菟斯首(後漢注/)
漸漸之石　　俾滂池矣(史記/)
文王　　其命維新(禮記/)陳錫載周是不布利而懼難
乎故能載周以至于今(國語/)本枝百世(左傳/)惟周之士
不顯弈世(後魏禮志/)孔子論詩至於殷士膚敏祼將于
京喟然歎曰大哉天命善不可不傳於子孫是以富貴
無常不如是則王公其何以戒愼民萌何以勸勉葢傷
微子之事周而痛殷之亡也(漢書/)毋念爾祖(左傳經/古孝)述
修厥德(漢書/)儀監于殷峻命不易(禮記/)上天之載載讀
曰栽謂生物也(禮記注/)
大明　　天難諶斯不易惟王(漢書/)聿嬪于京(爾雅注/)
唯此文王　允懷多福(春秋繁露/)在郃之陽　其旝如
林(説文/)毋貳爾心(漢書/)坶野洋洋(水經注/)四騵彭彭(公/羊)
(疏案/異義)
緜　　陶􁊏陶穴(説文/)至於岐下　聿來相宇(新序/)爰
挈我龜(漢書注/)亦不殞厥問(孟子/)畎夷喙矣(左傳注/)犬
夷呬矣昆夷駾矣(説文/)予聿有奔走予聿有先後(楚辭/章句)
棫樸　　左右趨之此言左右日以善趨也(賈誼新書/)
左右趨之　烝徒檝之　左右奉璋此文王之郊也六
師及之此文王之伐崇也以是見文王之先郊而後伐
也(春秋繁露/)追琢其璋(周禮注/)彫琢其章亹亹我王(荀/子)
旱麓　　瞻彼旱鹿(夫旱鹿之榛楛殖故君子/得以易樂干禄焉  國語)璱彼玉
瓚(説文䘏周禮/注作  彼)凱弟君子(吕氏春秋/  禮記)葛纍(後漢書/)
思齊　　神罔時侗(説文/)雍雍在宮(漢書注/)厲假不瑕
(集/韵)
皇矣　　求民之瘼(漢書/)惟彼二國其政不獲惟此四
國爰究爰度(左傳/)乃眷西顧此惟予度(論衡/)唯此文王
　王此大國(左傳/)無然畔換(漢書注/)以遏徂莒以篤周
祜(孟子/)弗識弗知(賈誼新書/)崇墉□□(説文/)克順克俾
俾于文王(禮記/)
靈臺　　白鳥鶴鶴(孟子作賈誼/新書  皜皜)臣業維樅(説文/)矇瞍
奏工(楚辭章句/)文王有辟雍之樂(莊子/)文王樂名巨業
(樂/苑)
下武　　應侯愼德(家語子/淮南)昭哉來許(漢碑/)昭兹來御
愼其祖父(後漢書注/)
文王有聲　　欥求厥寧(説文/)匪革其猶聿追來孝(注/革)
(急也猶道也聿求也言文王改作者非必欲/急行己之道乃追述先祖之業来屋此為孝)考卜惟王
度是鎬京惟龜正之(注度謀也/禮記)旣伐于崈(書大傳/)芑枸
檵也(禮記注/)
生民　　不􁃐不疈　克岐克㘈　禾穎穟穟　瓜瓞
菶菶(説文/)瓜瓞□□(集韵/)卽有台家室(白虎通/)誕降嘉
榖　惟秬惟秠(説文/)或舂或枕(儀禮注/)或簸或舀(杼臼/也)
烝之烰烰(説文/)淅之溞溞(爾雅音義/)后稷兆祀(集韵/)
行葦　　維葉柅柅(文選注/)肆筵設机(楚辭章句/)鮐背
(爾/雅)
旣醉　　類者不忝前哲壼者廣裕民人萬年者令聞
不忘祚𦙍者子孫蕃育之謂也(國語/)
鳬鷖　　公尸來燕醺醺(説文/)
假樂　　嘉樂(左傳公/賦嘉樂)嘉樂君子憲憲令德(禮記正義/云案詩本)
(文憲憲為顯顯與此不同者/齊魯韓詩與毛詩不同也)保佑命之(禮記/)不愆不忘
(文選注亡/説苑作)不騫不忘(春秋繁露/)不解於位(漢書/)
公劉　　􁉡戢用光(孟子/)于邠斯觀(白虎通/)汭㘲之卽
(周禮注/)
泂酌　　可以饙饎(説文/)凱弟君子(禮記/)
卷阿　　嗣先公爾酋矣　祓禄康矣(爾雅注/)噦噦其
羽(説苑/)
民勞　　迄可小康(漢書/)朁不畏明(説文/曾也)
板　　下民卒􁉚(禮記/)是用大簡(左傳/)無然呭呭　詍
詍(説文/)洩洩(爾雅/)辭之繹矣(説苑/)勿用為笑(荀子/)懽懽
(爾雅/)民之方唸㕧(説文/)介人惟藩大師惟垣　毋俾城
壞毋獨斯畏(漢書/)敬天之威不敢驅馳(後漢楊東傳/)
蕩　　天命匪忱(説文/)曾是彊圉(漢書注/)爾德不明以
亡陪亡卿不明爾德以亡背亡仄(漢書/)式號式謼(漢書/)
殷鑒不遠近在夏后之世(國語/)
抑　　衞武公作懿戒以自儆(注懿讀曰/抑  國語)惟德之隅(漢/書)
有梏德行(禮記/)荒沈于酒(漢書/)誥爾民人(鹽鐵論/)愼爾
侯度(左傳/)白圭之㓠(説文/)亡德不報惟民之則(漢書/)不
諐于儀(禮記/)我心懆懆(五經文字/)誨爾忳忳(禮記注/)藉
曰未知(漢書/)
桑柔　　國歩斯矉(説文/)告女憂䘏誨女序爵誰能執
熱鮮不用濯(墨子/)胡此畏忌(漢書/)泰風有隧(爾雅注/)
雲漢　　昭回於天　王曰嗚呼　饑饉洊臻　耗射
下土(春秋繁露/)先祖於摧(爾雅注/)􁉜􁉜山川　有□其聲
(説/文)
崧高　　嵩髙惟嶽峻極于天　生甫及申(禮記注言/周道將興)
(五岳為之生賢佐仲山甫及申伯正/義案鄭志注禮在先未得毛詩傳)錫爾玠珪(爾雅注/)
申伯番番旣入于徐(楚辭章句伯徐周宣/王之舅申  所封)
烝民　　天生烝民　民之秉夷(孟子/)不畏彊圉(漢書/)
唯仲山甫補之(左傳/)四牡駫駫　四牡騯騯(説文/)
韓奕　　王賜韓侯(周禮注/)鉤膺鏤鐊(説文/)邊豆有且
(集韵/)姪娣從之(白虎通/)今涿郡方城縣有韓侯城(水經/注王)
(肅曰/云云)
江漢　　武夫潢潢(鹽鐵論/)肇敏戎公(後漢周/舉傳)弛其文
德協此四國(禮記注弛施/也協和也)
常武　　旣儆旣戒(周禮注/)敦彼淮濆(説文/)
瞻卬　　女反脱之(後漢書/)懿厥悊婦　匪降自天(漢/書)
□人伎忒(説文/)舍爾介逖(説文/)邦國殄顇(漢書/)
召旻　　昔者先王受命有如召公之臣(正義/)
清廟　　頌言成也一章成篇宜列德故登歌清廟一
章也(後漢祭祀志曰注東平/王蒼議詩傳  云云)於者歎之也穆者敬之也
清者欲其在位者徧聞之也故周公升歌文王之功烈
徳澤苟在廟中見文王者愀然如見文王(尚書大傳/)肅
然清静謂之清廟(賈逵左傳注/)逡奔走在廟(禮記注/)無
斁於人斯(禮記/)
維天之命　　子思論詩於穆不已孟仲子曰於穆不
似(正義譜云/)惟天之命(禮記/)誐以溢我(説文/)誐以謐我
(廣韵/說文)　何以恤我我其収之(左傳逸詩/注云)
烈文　　無競惟人四方其順之(左傳/)不顯惟徳　於
戲前王不忘(禮記/)
天作　　岐有夷之行子孫其保之(説苑/)
昊天有成命　　是道成王之徳也成王能明文昭能
定武烈者也夫道成命者而稱昊天翼其上也二后受
之讓於徳也成王不敢康敬百姓也夙夜恭也　夙夜
其命宥密(禮記/)　宥謐謐者寜也億也命者制令也基
者經也　成王者武王之子文王之孫也文王有大徳
而功未就武王有大功而治未成及成王承嗣仁以臨
民故稱昊天焉不敢怠安蚤興夜寐以繼文王之業(賈/誼)
(新書叔/向曰)緝熙亶厥心(亶厚也/國語)
我將　　儀式刑文王之徳(左傳/)
時邁　　肆夏時邁也(周禮注云/呂叔玉)
執競　　繁遏執傹也(周禮注云/呂叔玉)鍾鼓鍠鍠　磬管鏘
鏘(説文又作蹡/蹡  漢書)
思文　　渠思文也(周禮注呂叔玉云渠國/語金奏肆夏繁遏)飴我釐麰
(漢/書)
振鷺　　振羽(禮記客出以雍徹以/振羽  注振羽振鷺)
有瞽　　應􁈹縣鼓(周禮注/)肅雍和鳴(禮記肅爾雅/注作  噰)
雝　　雍(論語/禮記)　有來雍雍(漢書/)及徹帥學士而歌徹
(周禮注徹/者歌雍)
載見　　鞗革有瑲(説文/)
武　　無競惟烈(左傳/)
閔予小子　　煢煢在㝌(説文/)陟降廷止(漢書常注言/成王  念文)
(王武王之徳奉而行之/故鬼神上下臨其朝廷)
敬之　　天惟顯思(左傳/)
小毖　　□夆(爾雅云孫炎曰謂相掣曳入於惡也辛/王肅  以言才薄莫之藩援則自得)
(毒孫毓云羣臣無肯牽引/扶助我則自得辛螫之毒)
良耜　　其鎛斯㨄(集韵注/周禮)旣茠荼蓼　䆅之秩秩(説/文)
(䆅積/禾也)
絲衣　　素衣其紑　弁服俅俅(説文/)戴弁俅俅(爾雅/)
(注/)自堂徂基自羊徂牛言以内及外以小及大也(説苑/)
鼐鼎及哉(史記音義/  哉音資)不虞不驁(史記/)
酌　　汋(荀子/左傳)勺(儀禮漢禮/記    書)
桓　　屢豐年(左傳武王作武其六曰葢注此三六之/數與今詩頌篇次不同  楚樂歌之次)
(第/)
賚　　鋪時繹思我徂惟求定(左傳武王作/武其三曰)
般　　於皇明周(白虎通/)
駉　　在駉之野　有驈有騜(説文/)
泮水　　薄采其荇(白虎通/)其旂伐伐(羣經音辯/)言采
其􁊹(説文/)在頖獻馘(禮記注/)束矢其􁄭(説文/)
閟宫　　稙稚尗麥　實始戩商(説文/)王謂叔父(禮記/注)
戎狄是應荆荼是徵(史記/)周公方且膺之(孟子是周公/所膺也音義)
(應訓當注/膺擊也)太山巖巖魯侯是瞻(説苑/)寢廟弈弈(蔡邕獨/斷  周)
(禮注作/繹繹)
那　　那(國語以/那為首)鼗鼓鼘鼘(説文/)先聖王之傳恭猶不
敢專稱曰自古古曰在昔昔曰先民(國語/)
烈祖　　亦有和□(説文/)亦有盉羮(説文/通釋)奏假無言(禮/記)
鬷嘏無言(左傳/)
𤣥鳥　　惟民所止(禮記/)百祿是荷(左傳/)
長發　　海水有􁇟(漢書/)至于湯齊(禮記注/讀為躋)聖敬日齊
(注聖敬日莊嚴上/釋文仄皆反同)湯降不遲降有禮之謂也(國語/)布政
優優(左傳憂/説文)百禄是揫(説文/)為下國駿蒙(荀子/)為下國
恂蒙　何天之寵傅奏其勇(大戴禮/)武王載坺(説文/)武
王載發(荀子/)則莫我敢遏(漢書/)包有三枿(漢書注/)韋鼓
(漢/書)
殷武　　䍘入其阻(説文/)命于下國為下國所命為天
子(左傳注/)四方是極(後漢書/)
逸詩
支　　天之所支不可壞也其所壞亦不可支也(國語/周詩)
(有之曰云云昔武王克商而作此詩也以/為飫歌名之曰支以遺後之人使永監焉)
貍首　　曾孫侯氏四正具舉大夫君子凡以庶士小
大莫處御于君所以燕以射則燕則譽(禮記注諸侯之/射節  周禮諸)
(侯以貍首為節注貍首在樂記諸儀禮注貍首逸詩曽/孫也貍之言不來也其詩有射  侯首不朝者之言)
(大戴禮凡雅二十六篇其八篇可歌歌鹿鳴貍首鵲巢/采繁采蘋伐檀白駒騶虞八篇廢不可歌七篇商齊可)
(歌也三/篇間歌)貍首之斑然執女手之卷然(禮記/)
轡之柔矣　　馬之剛矣轡之柔矣馬亦不剛轡亦不
柔志氣麃麃取與不疑(周書柔左傳國子賦/轡之  矣注見周書)
驪駒　　驪駒在門僕夫具存驪駒在路僕夫整駕(大/戴)
(禮駒漢書王式傳歌/驪  注  文選注同)
祈招　　祈招之愔愔式昭徳音思我王度式如玉式
如金形民之力而無醉飽之心(左傳穆王欲肆其心周/行天下祭公謀父作祈)
(招之詩以止王心/  家語形作刑)
徵招角招　　畜君何尤(孟子齊景公召太師曰為我/作君臣相説之樂葢徴招角)
(招是也/其詩曰)
麥秀　　麥秀漸漸兮禾黍油油彼狡僮兮不與我好
兮(史記箕子作/麥秀之詩)
九夏(王夏祴肆夏驁昭夏周納夏九章夏詩齊夏頌族/夏    夏    夏    禮注  夏皆  篇名  之)
(族類/也)
繁遏渠(國語先樂金奏肆夏繁遏渠天子所以饗元侯/也注肆夏一名樊昭夏一名遏納夏一名渠)
采薺(周禮行以肆夏趨以采薺注樂/名或曰逸詩  禮記作采齊)
招　雍　肆夏　孝成(尚書大傳維五紀奏鍾石論人/聲招樂興於大麓之野報事還)
(歸二年􁇽然乃作大唐之歌招為賔/客雍為主人始奏肆夏納以孝成)
新宫(儀禮燕禮下管新宫新注小雅逸篇左傳宋公賦/新宫  大射儀乃管  宫三終  注管謂吹蕩以)
(播新宫之樂斯朱文公/曰或曰恐即  干詩)
鳩飛(國語秦伯賦鳩飛/注謂小宛之首章)
河水(左傳晉公子賦河水/  國語注河當作沔)
九徳之歌(周禮/)
明明　崇禹　生開(周書世俘篇禹籥人奏武萬獻明/明三終奏崇  生開三終  注詩)
(篇/名)
武宿夜(禮記舞莫重於武宿夜卒注武曲名舞正義武/王至商郊停止宿夜士  皆歡樂歌  以待旦)
(故名/焉)
茅鴟(左傳注王誦茅/鴟    刺不敬)
(缺/)
巧笑倩兮美目盼兮素以為絢兮
唐棣之華偏其反而豈不爾思室是逺而(論語/)
翹翹車乘招我以弓豈不欲往畏我友朋
雖有絲麻無棄菅蒯雖有姬姜無弃蕉萃凡百君子莫
不代匱
周道挺挺我心扄扄講事不令集人來定
俟河之清人壽幾何兆云詢多職競作羅(周詩曰/有之)
我無所監夏后及商用亂之故民卒流亡
禮義不愆何恤於人言　淑慎爾止無載爾偽
我之懷矣自詒伊慼(左傳/)
相彼盍旦尚猶患之
昔吾有先正其言明且清國家以寜都邑以成庶民以
生誰能秉國成不自為正卒勞百姓(禮記/)
皇皇上天其命不忒天之以善必報其徳(家語/)
四牡翼翼㠯征不服　九變復貫知言之選(漢書/)
浩浩者水育育者魚未有室家而安召我居(管子/)
浩浩白水儵儵之魚君來召我我將安居國家未定從
我焉如(列女傳古有/白水之詩)
鳳凰秋秋其翼若干其聲若簫有鳳有凰樂帝之心
如霜雪之將將如日月之光明為之則存不為之則亡
　國有大命不可以告人妨其躬身
長夜漫兮永思騫兮大古之不慢兮禮義之不愆兮何
恤人之言兮
涓涓源水不壅不塞轂旣破碎乃大其輻事以敗矣乃
重大息
墨以為明狐貍而蒼(荀子/)
將欲毁之必重累之將欲踣之必高舉之　唯則定國
　君君子則正以行其徳君賤人則寛以盡其力　無
過亂門(吕氏春秋/)
魚在在藻厥志在餌(大戴禮/)
青青之麥生於陵陂(莊子/)
必擇所堪必謹所堪(墨子/)
樂矣君子直言是務(晏子春秋/)
木實繁者披其枝披其枝者傷其心大其都者危其國
尊其臣者卑其主
服難以勇治亂以知事之計也立傅以行教少以學義
之經也　樹徳莫如滋除害莫如盡
行百里者半於九十　大武遠宅不渉(戰國䇿/)
緜緜之葛在於曠野良工得之以為絺紵良工不得枯
死於野　皇皇上帝其命不忒天之與人必報有徳(説/苑)
舟張辟雍鶬鶬相從八風回回鳯皇喈喈(尚書大傳/樂日云云)
登彼西山兮采其薇矣以暴易暴兮不知其非矣神農
虞夏忽焉沒兮我安適歸矣吁嗟徂兮命之衰矣(史記/伯夷)
(叔齊作歌可太史公/曰睹軼詩  異焉)
良弓之子必先為箕良冶之子必先為裘(列子言/古詩)
佞人如□(集韵/)
得人者興失人者崩(史記/)
(缺/)
駕辯(楚辭大招伏戲駕辯楚好商只曲古/曲名文選注伏羲作琴始造此)
網罟(隋樂志伏羲有網罟之詠下夏侯𤣥辯樂論伏羲/氏因時興利教民田魚天  歸之有網罟之歌)
豐年(辯樂論神農教民/食穀有豐年之詠)
八闋(吕氏春秋葛天氏歌八闋一曰載民二曰𤣥鳥三/曰遂草木四曰奮五穀五曰敬天常六曰達帝功)
(七曰依地徳八/曰總萬物之極)
卿雲(舜大尚/書  傳)
南風(舜尸家語/    子)
晳陽　南陽　初慮　朱于　苓落　歸來　縵縵(尚/書)
(大傳虞傳維元祀廵狩四嶽八伯毎至其方各貢兩伯/之樂其歌名云云後闕其一  立我烝民莫匪爾極不)
(識不知順帝之則列子以為堯康衢童謠大夫曰古詩/也  普天之下莫非王土率土之濵莫非王臣吕氏春)
(秋以為舜/自為詩)
破斧(吕氏春秋夏孔甲作為/破斧之歌實始為東音)
燕燕(同上有娀氏二女作歌一終/曰燕燕往飛實始作為北音)
晨露(同上湯命伊尹作/為大濩歌晨露)
黃竹(穆王傳穆/天子)
補遺(正義曰毛氏字與三/家異者動以百數)
宵雅(禮記宵雅肄/三注宵小也)弈弈梁山(韓弈疏/爾雅)亦旣遘止(草蟲/)貉
(皇矣貊/其徳音)漮(賓之初/筵康爵)湯孫奏嘏(那/)怡懌(節南山/那夷懌)妉(氓無與/士耽)
詢(溱洧/洵)亮(柏舟/不諒)顇(雨無正/是瘁)虺穨(卷/耳)㾖(十月悠/悠我里)逐(考槃/軸)痱
(四月/具腓)噰噰鳴雁(匏有/苦葉)䇓(卬/須)㗉(載芟有/畧其耜)誃(巷伯/侈兮)洵(桑柔/侯旬)廱
廱(思齊/雝雝)憴憴(抑繩/繩)憢憢(鴟鴞/嘵嘵)洋洋(二子乘/舟養養)媞媞(葛屨/提提)慅
慅(巷伯/草草)訰訰(抑諄/諄)邈邈(藐/藐)版版(板/)盪盪(蕩/)爞爞(雲/漢)敖敖
(板嚻/嚻)瘐瘐(正月/愈愈)殷殷(同上/慇慇)郝郝(載芟/澤澤)悽悽(出車/萋萋)儵儵(小/弁)
(踧/踧)懽懽(板灌/灌)愮愮(黍離/搖搖)洩洩(板泄/泄)謞謞(同上/熇熇)其虛其徐
(北/風)寤擗有摽(柏舟/)幬(小星/禂)悈(靈臺亟棘文/王有聲)䩦革(韓弈/)藲
(山有/樞)其椔其翳(皇矣/)蘦(采苓/)以茠蒤蓼(良耜/)虋(生民/穈)虉
(防有鵲/巢鷊)峐(屺峐多草木岵無草/木  王肅解依爾雅)焦護(六月/)是禷是禡(皇/矣)
启明(大東/)騜駁其馬(東山雅/竝爾)東方昌矣(雞/鳴)􁉁􁉁震電(十/月)
(之/交)熠熠宵行(東山/)滭沸濫泉(采菽/)㴑洄(蒹葭/説文)六月食鬱
及蒮(爾雅疏/韓詩云)消搖(逍遙臣鉉等案詩只用/消搖此二字字林所加)實覃實吁
詒我來麰　詞之□矣　惟葦及蒲(鬻鼎實/云云)兄弟鬩于
牆　不□不來(説文/)若臨深淵若履薄氷(吕氏春秋/周書曰)弇
(閟宫/奄有)長楚(萇楚/爾雅)上天之縡(揚雄/傳)􁊺􁉋(漢碑􁊺/􁉋衡門)詩小雅之
材七十四人大雅之材三十一人(司馬相如傳揜/羣雅注張揖曰)
莕(關雎荇/爾雅)及河嶠岳(時邁子/淮南)魯詩傳曰古有梁騶天子
獵之田也(文選魏/都賦注)枹櫟(爾/雅)葛藟皇甫士安以為桓王詩
崔集注本亦作桓王(釋文/)憂心㶣㶣(説文/)子䘳(石經/)皇
荂(莊子折楊皇/荂本又作華)其儀一也心如結也(淮南/子)夫旱鹿之榛
楛殖故君子得以易樂干禄焉(國語/)憂心悄悄愠于羣
小孔子也(孟子/)姼姼(好人提提書音/義同  漢)關雎興於鳥而君
子美之為其雌雄之不乖居也(淮南/子)䓿􁉬(説文/菡萏)烝然□
□蟋􁈙觲觲角弓(同/上)古之君子悲周道之衰頌聲之輟
飾鼓以鷺存其風流(有駜振振/鷺隋樂志)有狐綏綏齊詩作夕夕
　得此戚施韓詩薛君曰戚施蟾蠩喻醜惡也(説文􁊵/􁊶詹諸)
(也/)韓詩説沉者曰蘋浮者曰薸(音/瓢)節(左傳季􁁚子/賦節之卒章)集註
作五月鳴鵙王肅謂古字五如七因訛為之　韓詩序
曰關雎刺時也(詩説/)靡所止疑齊詩作凝　駉駉牡馬
河北本作牧馬　韓詩序夫栘燕兄弟也閔管蔡之失
道也(詩説/)夫栘之華萼不煒煒(藝文/類聚)侈兮哆兮(崔靈恩/集注)
鉹兮哆兮(説文/)娓娓文王(集注/)宜豻宜獄(周禮注/)築城
伊淢字又作洫韓詩云洫深也(釋文/)不僭不濫不敢怠
皇命以多福(左傳/)　以妟父母　駟牡䮸䮸(説文/)憂心
㶣㶣(直廉切/同上)
關雎畢公作(補傳謂得之張超/或謂得之蔡邕)㾯頽(説文/)菟(兔/置)麟之止
(釋文或/無之字)□(説文/緎)二子乘舟伋之𫝊母恐其死也而作詩
(劉向/新序)□(説文/榛)衞宣公子壽閔其兄伋之見害作憂思之
詩黍離是也(新序/)鹿鳴者周大臣之所作也王道衰大
臣知賢者幽隱故彈絃風諫(文選注蔡/邕琴操)周室之衰其卿
大夫緩於誼而急於利亡推讓之風而有爭田之訟故
詩人疾而刺之曰節彼南山惟石巖巖(董仲/舒傳)魏武公信
讒詩刺之曰營營青蠅止于藩(袁孝政/注劉子)周公旦乃作詩
曰文王在上(云云/)以繩文王之徳(吕氏春秋/)周公詠文
王之徳而作清廟(王襃講徳論/)周公與升歌而弦文武
諸侯在廟中者伋然淵其志和其情愀然若復見文武
之身(尚書大傳/)取其宗祀之清貌則曰清廟(蔡邕明/堂論)周
文公之頌曰載戢干戈(云云/)思文后稷(云云/國語)武王因先
王之樂又自作樂命曰象武(墨子/)象謂周頌武也(明堂/位)
周公輔成王作汋樂以奉天(春秋繁露/)以車驛驛(釋文/崔本)
不㕦不敖(説文/)射義曰騶虞者樂官備也其詩有一發
五豝五豵于嗟騶虞之言樂得賢者衆多嘆思至仁之
人以充其官(儀禮注/)敕爾瞽率爾衆工奏爾悲誦肅肅
雍雍毋怠毋凶(周禮鄭司農注云疏出/曰似逸詩不知何從)勺言能勺先祖之
道也武言以功定天下也(漢書/)頖宫郊之學也詩所謂
頖宫也(禮記注/)伐檀其詩刺賢者不遇明王也(文選注/張揖曰)
潛小爾雅作橬(釋文/)不潛不濫不敢怠皇命以多福(左/傳)
(缺/)
　　詩四家異同唯韓詩略見於釋文而魯齊無所攷
　　劉向列女傳謂蔡人妻作芣苢周南大夫妻作汝
　　墳申人女作行露衞宣夫人作邶柏舟定姜送婦
　　作燕燕黎莊公夫人及其傅母作式微莊姜傅母
　　作碩人息夫人作大車新序謂伋之傅母作二子乘
　　舟壽閔其兄作憂思之詩黍離是也楚元王受詩於
　　浮丘伯向乃元王之孫所述葢魯詩也鄭康成注
　　禮記以于嗟乎騶虞為嘆仁人以燕燕為定姜之
　　詩以生甫及申為仲山甫申伯以商為宋詩維鵜
　　在梁以不濡其翼為才上天之載讀曰栽至於湯
　　齊讀為躋注周禮云甸讀與惟禹敶之之敶同康
　　成從張恭祖受韓詩注禮之時未得毛傳所述葢
　　韓詩也賈誼謂騶文王之囿虞虞官也歐陽子從
　　之韋昭注國語謂采菽王賜諸侯命服之樂黍苗
　　道召伯述職勞來諸侯與朱子集傳合太史公以
　　薄伐獫狁至於太原出輿彭彭城彼朔方為周襄
　　王時之詩班固謂靡室靡家之詩懿王時作城彼
　　朔方之詩宣王時作白虎通以相鼠為妻諫夫之
　　詩趙岐以小弁為伯竒之詩漢儒言詩其説不一
　　如此關雎正風之始也魯齊韓以為康王政衰之
　　詩揚子云傷始亂鹿鳴正雅之始也太史公云仁
　　義陵遲鹿鳴刺焉聖人刪詩豈以刺詩冠風雅之
　　首哉揚子又云正考甫常睎尹吉甫矣公子奚斯
　　常睎正考甫矣正考甫得商頌而以為作商頌奚
　　斯作新廟而以為作魯頌此皆先儒所不取許叔
　　重説文謂其稱詩毛氏皆古文也而字多與今詩
　　異豈詩之文亦如書之有古今歟併綴而録之伯
　　厚甫後序
　
　
　
　
　
　
　詩攷
