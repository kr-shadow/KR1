#+TITLE: 春秋左氏傳補註-元-趙汸
#+DATE: 2018-05-12 10:14:33
#+SOURCE: github.com/kanripo/KR1e0068 master 246bc040                
欽定四庫全書　　　　　經部五
　春秋左氏傳補註　　　　春秋類
　　提要
　　　　(臣/)等謹案春秋左氏傳補註十卷元趙汸撰
　　　　汸尊黄澤之説春秋以左氏傳為主註則宗
　　　　杜預左有所不及者以公羊榖梁二傳通之
　　　　杜所不及者以陳傳良左傳章㫖通之是書
　　　　即采傅良之説以補左傳集解所未及其大
　　　　㫖謂杜偏於左傅良偏於榖梁若用陳之長
　　　　以補杜之短用公榖之是以救左傳之非則
　　　　兩者兼得筆削義例觸類貫通傳註得失辯
　　　　釋悉當不獨有補於杜解為功於左傳即聖
　　　　人不言之㫖亦灼然可見葢亦春秋家持平
　　　　之論也至杜預釋例自孔頴達散入疏文久
　　　　無單行之本今從永樂大典裒輯始復為完
　　　　書陳傅良之章㫖世尤罕覩汸所採録略存
　　　　梗概固考古所亟取矣乾隆四十六年九月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
春秋左氏傳補註原序
春秋魯史記事之書也聖人就加筆削以寓其撥亂之
權惟孟子為能識其意故曰其事則齊桓晉文其文則
史其義則孔子曰竊取之矣此三者述作之源委也自
三傳失其㫖而春秋之義不明左氏於二百四十二年
事變略具始終而赴告之情策書之體亦一二有見焉
則其事與文庶乎有考矣其失在不知以筆削見義公
羊穀梁以書不書發義不可謂無所受者然不知其文
之則史也夫得其事究其文而義有不通者有之未有
不得其事不究其文而能通其義者也故三傳得失雖
殊而學春秋者必自左氏始然自唐啖趙以來說者莫
不曰兼取三傳而於左氏取舍尤詳則宜有所發明矣
而春秋之義愈晦何也凡春秋之作以諸侯無王大夫
無君也故上不可論於三代盛時而下與秦漢以來舉
天下制於一人者亦異其禮失樂流陵夷漸靡之故皆
不可以後世一切之法繩之而近代說者類皆槩以後
世之事則其取諸左氏者亦疏矣况其說經大㫖不出
二途曰褒貶曰實録而已然尚褒貶者文苛例密出入
無凖既非所以論聖人其以為實錄者僅史氏之事亦
豈所以言春秋哉是以為說雖多而家異人殊其失視
三傳滋甚蓋未有能因孟子之言而反求之者至資中
黄先生之敎乃謂春秋有魯史書法有聖人書法必先
考史法而後聖人之法可求若其本原脈絡則盡在左
傳蓋因孟子之言而致其思亦已精矣汸自始受學則
取左氏傳注諸書伏而讀之數年然後知魯史舊章猶
賴左氏存其梗槩既又反覆乎二傳出入乎百家者又
十餘年又知三傳而後說春秋者惟杜元凱陳君舉為
有據依然杜氏序所著書自知不能錯綜經文以盡其
變則其專修左氏傳以釋經乃姑以盡一家之言陳氏
通二傳於左氏以其所書證其所不書庶㡬善求筆削
之㫖然不知聖人之法與史法不同則猶未免於二傳
之蔽也嗚呼使非先生積思通微因先哲之言以悟不
傳之秘學者亦將何所寘力乎第左氏傳經唐宋諸儒
詆毁之餘㡬無一言可信欲人潛心於此而無惑難矣
間嘗究其得失且取陳氏章指附於杜注之下去兩短
集兩長而補其所不及庶㡬史文經義互見端緒有志
者得由是以窺見聖人述作之原凡傳所序事多列國
簡牘之遺名卿才大夫良史所記其微辭奥㫖注有未
備者頗采孔氏疏暢而通之諸牽合猥陋有不逃後儒
之議者亦具見其說以極夫是非之公焉若夫不得於
經則致疑於傳務為一切之說以釋經而無所據依以
持其說則豈杜氏陳氏比乎故三傳之外不可無辨證
者惟二家他說固不暇及也新安趙汸序
欽定四庫全書
　春秋左氏傳補註卷一　　　元　趙汸　撰
　　隱公
是以隱公立而奉之(陳氏曰傳言惠公再娶以起禍奉/桓為太子自謂攝主皆隠之志今)
(按傳於簒公子皆詳其母貴賤與君父寵愛之私以見/禍亂所由起蓋所得列國史志猶可考也禮諸侯一聘)
(九女諸侯不再娶見莊十九年公羊傳諸侯立子之制/見隱元年何氏註後見文六年啖氏曰左氏得魯晉宋)
(齊楚鄭等數國之史編次年月以為傳記又廣采當時/文籍故兼子産晏子及諸國卿佐家傳并卜書夢書及)
(雜占書縱横家小說諷諫等雜在其中雖是非交錯混/然難證能令百代之下頗見本末因以求意經文可知)
元年春王周正月(春秋雖修史為經猶存其大體謂始/年為元年歲首為春一月為正月加)
(王於正皆從史文傳獨釋王正月者見國史所書乃時/王正朔月為周月則時亦周時孔氏謂月改則春移是)
(也後於僖公五年春記正月辛亥朔日南至昭十七年/夏六月記太史曰在此月也日過分而未至當夏四月)
(是謂孟夏又記梓慎曰火出於夏為三月於商為四月/於周為五月皆以周人改時改月春夏秋冬之序則循)
(周正分至啓閉之候則仍夏時其經書冬十月雨雪春/正月無氷二月無氷及冬十月隕霜殺菽之類皆為記)
(災可知矣汲冡周書有周月解亦曰夏數得天百王所/同商以建丑為正亦越我周作正以垂三統至於敬授)
(民時巡狩祭享猶自夏焉其言損益之意甚明經書春/烝春狩夏蒐以此蓋三正之義備矣而近代說者往往)
(不然夫以左氏去聖人未逺終春秋二百四十二年以/及戰國之際中國無改物之變魯未滅亡傳於當時正)
(朔豈容有差而猶或有為異論者何也蓋嘗考之曰殷/周不改月者據商書言元祀十有二月而秦人以十月)
(為歲首曰夏時冠周月者則疑建子非春而孔子嘗欲/行夏之時也按太史公記三代革命於殷曰改正朔於)
(周曰制正朔於秦曰改年始蓋正謂正月朔謂月朔何/氏公羊註曰夏以斗建寅之月為正年旦為朔殷以斗)
(建丑之月為正雞鳴為朔周以斗建子之月為正夜半/為朔是也殷周即所改之月為歲首故曰改正朔曰制)
(正朔秦即十月為歲首而别用夏時數月故曰改年始/其言之已詳漢書律厯志據三統厯商十二月乙丑朔)
(旦冬至即書伊訓篇太甲元年十有二月乙丑朔伊尹/祀于先王以冬至越茀行事其所引書辭有序皆與偽)
(孔氏書伊訓篇語意不合且言日不言朔又不言即位/則事在即位後矣凡新君即位必先朝廟見祖而後正)
(君臣之禮今即位後未踰日復祠于先王以嗣王見祖/此何禮也暨三祀十有二月朔奉嗣王歸于亳是日宜)
(見祖而不見又何也所謂古文尚書者掇拾傅㑹不合/不經蓋如此說者乃欲按之以證殷周不改月可乎又)
(言後九十五歲十二月甲申朔旦冬至無餘分春秋厯/周文王四十二年十二月丁丑朔旦冬至後八嵗為武)
(王伐紂克殷之歲二月己丑晦大寒閏月庚寅朔三月/二日庚申驚蟄周公攝政五年正月丁巳朔旦冬至禮)
(記孟獻子亦曰正月日至七月日至其說皆與傳合夫/冬至在商之十二月在周之正月大寒在周之二月驚)
(蟄在三月夏至在七月而太初厯其在立冬小雪則曰/於夏為十月商為十一月周為十二月唐人大衍厯追)
(算春秋冬至亦皆在正月孰謂殷周不改月乎陳寵曰/陽氣始萌有蘭射干芸荔之應天以為正周以為春陽)
(氣上通雉鴝雞乳地以為正殷以為春陽氣已至天地/已交萬物皆正蟄蟲始振人以為正夏以為春蓋天施)
(於子地化於丑人生於寅三陽雖有徵著三正皆可言/春此亦厯家相承之說所謂夏數得天以其最適四時)
(之中爾孰謂建子非春乎乃若夫子答顔子為邦之問/則與作春秋事異蓋春秋即當代之書以治當代之臣)
(子不當易周時以惑民聽為邦為後王立法故舉四代/禮樂而酌其中夫固各有攸當也如使周不改時則何)
(必曰行夏之時使夫子果欲用夏變周則亦何以責諸/侯之無王議桓文而斥呉楚哉何氏哀十四年傳註曰)
(河陽冬言狩獲麟春言狩者蓋據魯變周之春以為冬/去周之正而行夏之時以行夏之時說春秋蓋昉於此)
(然何氏固以建子為周之春但疑春不當言狩而妄為/之辭至程子門人劉質夫則曰周正月非春也假天時)
(以立義爾則遂疑建子不當言春此胡氏夏時冠周月/之說所從出也先儒見孟子謂春秋天子之事而述作)
(之㫖無傳惟斟酌四代禮樂為百王大法遂以為作春/秋本意在此故鄱陽呉仲迂曰若從胡傳則是周本行)
(夏時而以子月為冬孔子反不行夏時而以子月為春/矣何氏之失又異於此故子朱子以謂恐聖人制作不)
(如是之紛更煩擾錯亂無章也薛氏又謂魯厯改冬為/春而陳氏用其說於後傳曰以夏時冠周月魯史也是)
(蓋知春秋改周時為不順而又移其過於魯爾然謂魯/有厯實劉歆之誤按律厯志言劉向所總有黄帝顓頊)
(夏殷周厯及魯厯為六厯自周昭王以下無世次故據/周公伯禽以下為紀自煬公至緡公冬至殷厯每後一)
(日則由厯家假魯君世次逆推周正交朔之合否因號/魯厯非魯人所自為明矣宋書禮志又言六厯皆無推)
(日食法但有考課疏密而已是豈當代所嘗用者哉劉/歆惑於襄哀傳文遂謂魯有司厯而杜氏因之謬矣然)
(說者亦自病夏時周月不當並存故直謂春秋以夏正/數月又疑若是則古者大事必在歳首隱公不當以寅)
(月即位其進退無據如此固不足深辨而或者猶以為/千古不決之疑則以詩書周禮論語孟子所言時月不)
(能皆合故也夫三正通於民俗乆矣春秋本侯國史記/書王正以表大順與頒朔告朔為一體其所書事有當)
(繫月者有當繫時者與他經不同詩本歌謠又多言民/事故或用夏正以便文通俗書乃王朝史官記言之體)
(或書月則不書時或書時則不書月况偽孔注二十五/篇決非眞古書其有合有否皆不可論於春秋周禮所)
(書正月正歲皆夏正也諸官制職掌實循二代而損益/之其著時月者又多民事與巡狩烝享自夏者同故仍)
(夏時以存故典見因革蓋非赴告䇿書定為一代之制/者皆得通言之則又不可論於春秋矣若論語言莫春)
(亦如詩書言春夏皆通民俗之恒辭也不可據以為周/不改時孟子言七八月之間旱十一月徒杠成十二月)
(輿染成在左傳後則周改月猶自若竹書又記晉曲沃/莊伯之十一年十一月魯隱公之元年正月也竹書乃)
(後人用夏正追録舊史故與春秋不同然亦未嘗輒以/夏正亂春秋之時月也蓋殷周改時月與所損益只是)
(一理如尚齒之由貴徳而貴富而尚親親迎之由庭而/堂而户大事之由昏而日中而日出之類皆是迭進法)
(所以順天道通世變在當時自不為異故孔子以為百/世可知非徒曰以易人之觀聽而已彼秦人以三代為)
(不足法既不足以知之而後之蔽於今而不知古者亦/不足以言之也自啖趙而後學者往往習攻左氏而王)
(周正月為甚以其尤/害於經特詳著焉)不書即位攝也(傳言史不書即位/皆以故廢穀梁氏)
(不知禮有攝主之我妄以隱為讓說者因疑傳言攝為/非孔氏曰膏肓何休以為古制諸侯幼弱天子命賢大)
(夫輔相為政無攝代之義昔周公居攝死不記崩今隱/公生稱侯死稱薨何因得為攝者周公攝政仍以成王)
(為主直攝其政事而已所有大事稟王命以行之致政/之後乃死故卒稱薨不稱崩隱公所攝則位亦攝之以)
(桓為太子所有大事專命以行攝位被殺在君位而死/故生稱公死稱薨是與周公異也且公羊以為諸侯無)
(攝鄭康成引公羊難云宋穆公云吾立乎此攝也以此/言之何得非左氏下傳曰公攝位而欲求好於邾是位)
(亦攝也所以異於正君者元年不即位行還不告廟不/臨惠公之葬不成聲子之喪尊仲子為夫人薨則赴於)
(諸侯又為之立廟此是謙之實也蘇氏曰禮記曾子問/君薨而世子生如之何孔子曰卿大夫奉攝主於西階)
(南面古者天子諸侯卿大夫世子未生而死若生而弱/未能君也則其娣姪之子次當立者為攝主故隱公亦)
(攝主也黄先生曰先君失禮再娶非臣子所當/議隱公攝位以俟桓長得事之宜不可言讓)貴之也
(陳氏曰傳釋未爵命之君恒稱名於是/特書字且見春秋之初諸侯猶稟王命)非公命也(傳見/國史)
(有不書之法蓋指䇿書正史言之非公命不登于策所/以重正史而致其嚴故杜氏謂小事簡牘而已左氏世)
(為國史凡經不書而簡牘有據者悉取以為傳其經首/所發不書之義皆史例也外事如崩薨卒葬盟㑹侵伐)
(勝敗禍福經不書而未得其說者間亦推史例以釋之/蓋其所知者惟此而已由策書正史夫子所據以施筆)
(削者左氏亦未及見故不能有所發明此經㫖失傳之/由也杜氏修傳例以釋經凡傳見其事而經無者於内)
(則曰非公命不告廟於外則曰從赴告不赴告遂以史/例為經義而不復知有聖人筆削之權諸稱書不書先)
(書故書之類槩以為孔子新/意故啖趙以後說者皆非之)遂惡之(史記鄭世家姜氏/生太子寤生生之)
(難及生夫人弗愛/蓋以為難産也)譏失敎也(陳氏曰傳/釋譏君例)難之也(陳氏曰/傳釋不)
(書奔例且言以克為重今按此春秋特筆也杜氏以為/夫子改正舊史孔氏謂準魯史之法惟當書鄭伯之弟)
(段出奔共其說皆是蓋辭/旨卓異非史氏所及也)遂為母子如初(於此見傳兼/取雜書小說)
(不盡出諸國史記後蔡姬/蕩舟曹共觀裸之類皆然)且子氏未薨故名(傳以宰咺/為冡宰如)
(宰周公之比故必貶而後名之春秋不以名號為褒貶/在魯史亦無責王臣之義左氏見魯史有以貴之而書)
(字者若邾儀父是也有以卑之而降爵者若杞子是也/因執之以為褒貶之法此一字褒貶之繆所從起也孔)
(氏曰周官宰夫凡邦之弔事掌其戒令與財幣器帛既/掌其事或即充使吳先生曰王朝中士恒稱名宰者其)
(人之姓皆得之陳氏曰緩且子氏未薨故名以下疑後/人増益之雜記有大夫士訃於他國之君之禮則不但)
(同位外姻也且文九年秦人歸成風之禭傳曰禮也諸/侯相弔賀雖不當事苟有禮焉書也以無忘舊好則贈)
(不及尸弔不及哀非禮也/與文公傳自相違今不取)豫凶事(說者多疑傳妄朱子/曰古人不諱凶事如)
(國君即位/為椑之類)夷不告故不書(夫子筆削是據策書所有策/書所無者不復論杜氏援隱)
(十一年莊二十九年傳例為證已得其㫖陳氏誤以左/氏不書之例為筆削之法因謂左氏所記皆為魯史舊)
(文其不見于經者悉夫子所削遂疑隠十一年傳例為/後人依倣既非經㫖亦失傳意後傳之蔽在此由不知)
(述作本/原故也)亦不書(啖氏曰春秋紀異多/矣何必為災乃書)太子少(黄先生曰/傳見惠公)
(在時桓公/已稱太子)不見公亦不書(弗臨改葬不見衛侯/傳因見隱攝之實)公孫滑
出奔衛(凡賤者奔史不書魯史之法大夫非卿名氏不/登于策糓梁謂之卑者公羊謂之微者公子尊)
(與卿等公孫降於/公子與微者同)鄭人以王師(傳見鄭為卿士私用王/師史不書非王命後見)
(五年凡王師令不及魯亦不書陳/氏云隱桓以來王師皆不書非也)虢師(號畿内封國/與王師同)伐
衛南鄙(傳見經或不悉書凡不悉書皆以舉/重見義鄭伐衛不書舉重見下年)亦非公命
也(傳三發非公命及公子翬固請㑹師/見隱攝位之初諸大夫不知稟畏)非王命也(陳氏/曰傳)
(釋不書使今/按此亦史例)公不與小歛故不書日(陳氏曰傳見崩薨/卒葬以日月為例)
(非必不書日皆以公不臨喪也今按此不書日亦史例/也其公實不與小歛而書日者事變不同非恤典薄也)
(杜氏釋例論之甚詳至於崩薨卒葬亦不能推以知例/陳氏於此略發其端竟亦不復深考他書盟㑹征伐等)
(皆以日月為例乃筆削之法左氏學者所不/及知說見屬辭其君臨大歛禮說見襄五年)二年司空
無駭入極(魯司空卿官無駭公孫也以攝卿書名穀梁/傳曰隱不爵大夫是也傳於魯卿每不書其)
(官此見無駭不闕屬而未得其說故見其官以明為卿/猶未敢以入國發貶例後於翬溺乃云疾之無據明矣)
(說又見後四年孔氏曰春秋之例諸名書於經皆是卿/也傳言司空故知無駭是魯卿又王制云上大夫卿則)
(卿亦大夫也故註多以大夫言卿其名見/於傳而註云大夫者則其爵眞大夫也)紀子帛(陳氏/曰子)
(帛裂繻字蓋杜氏意之/學者遂以駮左氏誤矣)三年赴以庚戌故書之(說者多/譏傳妄)
(按盟㑹戰伐經書月日傳每略之不書月日者傳則詳/之意在互文相備非無所據者其崩卒偽赴亦必有考)
(借令搆虛亦不至是陳氏曰義同隱元年且見崩卒從/赴後見桓五年陳侯僖七年惠王文十四年齊舍襄十)
(九年齊侯二/十八年靈王)故不言葬(孔氏曰此傳故上三事故下三/事文不以次相配者初死即赴)
(葬乃反哭反哭之後始袝三者依事之先後為文也至/書於經則夫人與薨共文故先言不稱夫人後言不書)
(葬順經之先後為文也薨者夫人之死號不稱夫人必/不稱薨小君者夫人之别號不稱夫人必不得稱小君)
(蓋赴祔二禮果行一事則具此三文所異者若不書葬/則小君之文無所施耳今按成尊以赴同為重故赴于)
(諸侯則稱夫人者仲子是也成喪以反哭為重故不反/哭則不書葬者孟子是也聲子二事皆不行故不稱夫)
(人亦不書葬此於史例必有所考惟祔姑則與書法無/與蓋聲子仲子皆非適本不當袝非宜袝而不袝也仲)
(子稱夫人不待袝姑則聲子不稱夫人何闗於不袝乎/後世固有妾母而袝者若適母則無不袝之理定十五)
(年定姒卒傳曰不稱夫人不赴且不袝也蓋由聲子不/祔而意其或然觀此年傳例三事與書法銓配無序而)
(仲子薨無傳豈非所考史例有/未備者乎說又見定十五年)為公故曰君氏(君氏者/攝女君)
(之稱此特筆/也說見屬辭)王貳于虢(洪氏曰左傳議論遣辭頗有害/理者傳云王貳于虢又云王叛)
(王孫蘇夫以君之於臣而言貳與叛晉平戎于王單襄/公如晉拜成劉康公徼戎將遂伐之叔服曰背盟而欺)
(大國不義萇𢎞事劉文公故周與范氏趙鞅以為討夫/以天子之使出聘侯國而言拜成謂周於晉為欺大國)
(諸侯之卿䟦扈於天子而言討皆於名分為不正今按/下云交質交惡並稱周鄭又云結二國之信無復君臣)
(之辨周衰大義不明故記事者亦昧於倫理又其事或/出雜書小說故語無尊卑韓宣子見魯春秋曰周禮盡)
(在魯矣/蓋以此)鄭公子忽為質於周(質子雖史不書此/事或在春秋前)又取成
周之禾(周四月今二月麥豈可取傳欲見平王崩鄭首/畔王室故附見其事於此不計其時月之不合)
(下言秋取禾與宣七年赤狄取向隂之禾同杜於彼知/闕秋者以苗秀乃名為禾夏則無禾可取也於此乃訓)
(秋為夏五月而取麥取禾皆以芟踐言之則以下文有/八月而遷就其說也傳書時每有不異下月者有重書)
(時以起事者其書月日亦多有不合於經者有自相牴/牾者杜氏於宣二年傳注則以為傳無較例哀十二年)
(傳注則以為傳本不以為例故不皆齊同况此無經/之傳豈能無失由注文䕶短近人遂疑傳雜夏正)周
鄭交惡(陳氏曰為桓五年王伐鄭/傳後又見六年十一月)昭忠信也(凡傳中所/引君子曰)
(云者義皆膚淺與其序事之精如出二手蓋其序事精/鑿者皆史志成文而斷論則左氏之陋見也杜註每曲)
(為之義固不足深辨後儒併/其事實一切疑之則又過矣)王未葬也(言未葬則求賻/之由與不稱使)
(不名之/義皆見)命以義夫(此事當以公羊之說為正陳氏曰/為桓二年宋弑殤公立馮發例)嬖
人之子也(陳氏曰傳見州吁不稱公子按劉侍讀曰諸/弑君公子而不稱公子公子之未為大夫者)
(也其義當與齊無/知同皆史例也)四年衛人來告亂(陳氏曰傳言/所以書遇)公子
馮出奔鄭(陳氏曰凡公子奔非其罪不書今按前言使/馮出居於鄭原宣公之意而言此言出奔又)
(自莊公忿怨言/之兩通其義也)圍其東門(陳氏曰傳言經所以不書圍/與成十七年晉圍鄭襄十年)
(楚圍宋同義今按經言伐鄭傳言圍其/東門是不成圍也當於成十七年發例)五日而還(陳氏/曰凡)
(還不書見莊八年襄十九年特書今按師還雖史不書/以侵伐戰敗自足見義也惟襄十九年晉士匄侵齊至)
(穀聞齊侯卒乃還為不成侵故史詳其所至書還善不/伐喪非達例若莊八年書師還乃夫子改公至之文為)
(國諱惡與/史法不同)宋公使來乞師(陳氏曰傳見外乞師/不書惟晉特書之)翬帥師
疾之也(葉氏曰傳不明不氏及帥師之義但見翬弑君/者疑其彊而自恣經直書翬帥師與後言公子)
(翬者異其辭若貶然故妄意之今按翬與無駭溺俠稱/名皆當從二傳未爵命為正左氏不知此義見翬溺不)
(書屬而事惡皆曰疾之至桓三年翬始稱公子不得其/說則曰修先君之好故曰公子由所考史法未備又不)
(能闕疑/故也)取其禾而還(書伐則敗之不/書策書舉重)衛人立晉衆也(公/羊)
(傳曰稱人衆之/所欲立也義同)五年公將如棠觀魚者(孔氏曰魚者猶/言獵者今按古)
(字魚/漁通)陳魚而觀之(經言矢魚傳言陳魚以陳訓矢也周/官䱷人掌以時䱷䱷與魚同言陳設)
(䱷人之事也杜註意未盡故說者皆從二傳經作觀魚/朱子曰春秋征只書征伐只書伐不曾恁地下一字據)
(傳公不射則矢魚是將弓矢去射之此說與葉氏同古/者季冬命漁師始漁天子親往射魚出淮南子時則訓)
(如此則魚為如字然傳載僖伯諫/辭甚詳而但曰陳曰觀必有所據)翼侯奔隨(陳氏曰為/莊十六年)
(王命曲沃伯為晉侯張本見晉自獻公以前經皆不書/今按獻公末年晉魯始通前是告命不行非作經時削)
(之/也)衛人以燕師伐鄭(上年書四國再伐鄭繼書衛人殺/州吁立晉則大義已明諸侯罪惡)
(自著故鄭衛/連兵不悉書)而立哀侯于翼(傳見王室猶能廢置諸/侯後又見莊十六年)公
問羽數於衆仲(陳氏曰傳言經/所以書初獻)大夫四士二(公穀皆云/天子八諸)
(公六諸侯四劉侍讀曰衆仲不知諸侯名位不同禮亦/異數因天子八佾遂兼稱諸侯六佾其曰士二亦非也)
(特牲少牢皆士禮也無用舞之處安得二佾而施之周/禮舞師之職凡小祭祀則不興舞小祭祀王者服𤣥冕)
(之祭也士服𤣥冕反舞之乎衆仲之誤無疑其說蓋主/二傳汪仲裕曰樂舞之數自上而下降殺以兩諸侯既)
(降於諸公則諸伯當降於諸侯而為二佾矣子男復何/用乎禮經所記廟堂之制衮旒席數五等諸侯皆同豈)
(以樂舞而獨異其制乎此說與劉氏異蓋主衆仲然劉/氏言士無用舞之處汪氏言五等諸侯佾數不當有異)
(皆據周禮可/正三傳之失)宋人取邾田(陳氏曰外取/田皆不書)伐宋入其郛(陳/氏)
(曰入郛皆不書至/文十五年齊特書)宋人使來告命(凡微者雖接我/史不書後倣此)六年
鄭伯侵陳(陳氏曰隠桓之際侵未見於經今按下年記/陳鄭交涖盟且成昏則此侵或不告凡侵人)
(者亦未必自告陳魯無盟好告命或未通皆所/當知其筆削之㫖舉重不悉書不得有二義)公為之
請糴於宋衛齊鄭(陳氏曰傳言常事雖内不書今按京/師於列國不可言告糴既實是糴不)
(得言歸粟又不可但言告饑來者微故/皆不書于策凡言饑言告糴皆非常事)七年謂之禮經
(據經諸侯不同盟者凡五十二人不書名九人餘並書/名故僖二十三年傳又曰赴以名則書之然儒者皆不)
(信其說今推較經傳以求當時事情則未同盟而名者/必姻鄰同姓諸大國也其相與者素厚則未同盟而赴)
(以名不為卑春秋之初小國之君未同盟則不名者宿/杞滕薛是也其相與者薄而得禮焉則雖小國不為簡)
(其後無不名者不敢為異也春秋之末未同盟而赴以/名後復不名者秦也秦處西戎始焉於赴告之禮猶未)
(能詳其後以逺於我而相與者薄又得禮焉則雖不同/於姻鄰諸大國亦不為簡也比事考之乃知左氏不誣)
(但春秋之後周典散失左氏采合殘缺傅以已見略示/凡例凡五十條杜氏一切定為周公所制而不考其不)
(通於經則/亦陋矣)結艾之盟也(傳釋列國之聘有三一結好二/結盟三通嗣君今考結好而聘)
(者則有報若莊二十五年陳女叔來聘而冬季子如陳/是也結盟與通嗣君而聘者皆不報蓋禮薄與交聘異)
(也若伯國之聘與國秦楚之窺上國而來者其/事體又各不同傳皆隨事釋之蓋猶有考也)宋及鄭
平(陳氏曰凡平不書至/宣十五年始書之)盟于宿(凡平而後盟不/書亦史例也)陳五父
如鄭涖盟(外涖盟事/淺不告)八年不祀泰山也(劉氏曰註云桓/元年乃卒易祊)
(田知此入祊未肯受而有之非也經云入祊者既入之/矣又何未肯受而有之乎桓元年傳云鄭伯以璧假許)
(田為周公祊故也此自傳誤隱公時鄭人歸祊者鄭自/欲與隱公也桓元年以璧假許田桓公以許田與鄭眞)
(易璧也傳乃并而言之謂鄭人以祊易許不顧隱八年/已有我入祊之文今按易地之說三傳如一而穀梁傳)
(尤詳不應其誤適同以傳證經知左氏不誤春秋書外/歸邑未有書我入者經既書鄭來歸祊復書我入祊何)
(也蓋祊逺於鄭鄭不能有而請易于魯魯人慮祊不服/故以兵入焉亦如蘇忿生之田桓王不能有而後與鄭)
(陽樊之田襄王以與晉不服而後圍之公羊傳曰言入/難也糓梁傳曰入者内弗受也左氏傳例曰弗地曰入)
(其說皆是實未能有其地也杜氏謂魯未肯受而有之/固昧二傳之㫖劉氏以入祊為遂有其地由輕弗地之)
(訓於經書入祊之義皆失之桓元年傳曰鄭人請復祀/周公卒易祊田則我入祊後事嘗中輟桓公簒位而修)
(好于鄭故復許之無可疑者近代學者率謂祊與/許田是二事遂疑祀周公為左氏附益不亦過乎)始作
卿士于周(陳氏曰傳申/言鄭虢之隙)㑹于溫(春秋諸侯之事有不以/告而史不書者有雖告)
(而併入所重書之者凡一役再有事理亦無不告者㑹/溫以瓦屋之盟為重併下事書之筆削舉重之義蓋取)
(諸此杜氏但以為不告後人遂疑傳妄皆/非也陳氏曰不書鄭鄭不成平事在十年)公命以字為
展氏(陳氏曰傳言不書族有非必貶之者因見春秋之/初大夫有卒而賜族者矣劉氏曰杜氏云無駭公)
(子展之孫非也若無駭眞公子展之孫當其繼大宗也/賜氏乆矣何待死而後賜氏乎且禮云公孫之子以王)
(父字為氏非言其死而後氏之也然則無駭固公孫羽/父請族者為無駭之子請也若公孫之子死然後賜族)
(則無駭為終/身無氏矣)九年平地尺為大雪(劉氏曰經有電無霖/傳有霖無電傳不解)
(經杜氏專謂經誤不亦惑乎三日之雨豈非常者若雨/三日以往必書是二百四十二年三日雨者一而已陳)
(氏曰凡例義/淺今不取)以王命討之伐宋(傳見王命猶討不/庭不書併下年)鄭人
以王命來告伐宋(伐宋不書王命者王人/不出則經無異文也)北戎侵鄭(春/秋)
(之初戎狄侵中國不/書齊桓既伯始書之)鄭人大敗戎師(陳氏曰隱桓莊閔/春秋凡中國敗戎)
(狄不書至僖三/十三年始書之)十年盟于鄧為師期(此盟與下老桃之/㑹不書杜氏皆以)
(為不告廟然公既親其事理亦無不告廟者葢既㑹而/盟為師期與襄二十七年傳趙孟子皙將㑹而盟以齊)
(言相類既盟而㑹師非/復期㑹皆以中丘為重)羽父先㑹齊侯鄭伯伐宋(陳氏/曰傳)
(言齊侯鄭伯見君將貶書人今按一役再有事略稱人/春秋初無一字褒貶之義杜氏謂君臣不當同貶稱人)
(凡經書人而傳見是君大夫將者或以為别使/微者將或以為以微者告由惑於褒貶故也)公㑹齊
侯鄭伯于老桃(陳氏曰為下文公敗宋傳舉重/不悉書今按此實史例說見前)辛巳歸
于我(陳氏曰傳言/經蔽罪于魯)正之體也(君子曰之陋說已/見前後不復辨)鄭伯入
宋(自宋公欲以諸侯伐鄭去馮連兵至此其報復之禍/烈矣然禍首在宋而鄭實有王命故春秋誅首惡而)
(忿兵之過/不悉書)討違王命也(先儒頗疑此為鄭人矯假以經/證經凡外入國不日而入郕書)
(日與晉侯入曹同法/經固有以别之矣)十一年許莊公奔衛(陳氏曰凡諸/侯被兵而出)
(者不/書奔)奉許叔以居許東偏(陳氏曰傳言/經所以書入)宋不告命故不
書(歸祊之後魯鄭同心仇宋宋宜不告魯鄭必以告也/傳不知經有舉重不悉書之義惟以史例推之故不)
(通/)不書于策(曰告則書曰不書于策顯發史例陳氏/誤以經㫖格之故以傳例為後人依倣)弑
公于寪氏(陳氏曰傳言/經不書喪地)不成喪也(傳言不以君禮成喪/故史不書葬陳氏謂)
(修春秋者不成之為君誤矣/定姒不書小君王子猛卒同)
　　桓公
元年凡平原出水為大水(陳氏曰凡例/義淺今不取)鄭伯拜盟(陳氏曰終/越盟傳言)
(拜貺拜辱拜嘉之類非必君身親之杜説非/是今案若鄭伯身來與吾君接無不書之理)華父督(華/父)
(字也如言弗父何公父歜與孔父嘉五世别族者不同/督公孫也無賜族之法宋太宰位六卿下一命恒稱名)
(陳氏謂隠桓莊春秋/凡賊皆名之非也)美而豔(傳惑於小説毎類此/説又見襄三十一年)二年
遂弑殤公(葉氏曰孔父宋卿督其大夫殺卿取妻猶居/位不去待君怒而始懼不近人情甚矣今案)
(下文宋殤公立以後事覈語精已盡/其罪為欲妄解書法遂贅此數語)故先書弑其君(傳/不)
(知以君及/臣之義)立華氏也(言立以為卿注謂未死賜族非也/莊三十二年傳立叔孫氏注云立)
(後說者亦謂賜族然叔牙之子經書公孫玆玆之子得/臣乃氏叔孫則非賜族明矣彼非賜族則此言立華氏)
(豈賜/族乎)召莊公于鄭而立之(陳氏曰立不書隠四年/昭二十三年特書之)不忘
諫之以徳(陳氏曰傳言桓公繼故羽父不/討哀伯雖不斥言意已獨至)始懼楚也(陳/氏)
(曰為楚浸彊張本今案史記楚世家蚡冐弟熊通弑蚡/冐而代立三十五年伐隨謂隨人曰今諸侯皆為叛相)
(侵或相殺我有敝甲欲以觀中國之政請王室尊吾號/隨人為之請尊楚王室不聽三十七年熊通怒曰吾先)
(鬻熊文王之師也早終成王舉我先公乃以子男田令/居楚蠻夷皆率服而王不加我位我自尊爾乃自立為)
(武王楚武王二十九年魯弑隠公則/伐隨在桓六年稱王在桓八年也)討不敬也(討不敬/者魯人)
(責其玉帛之將不備而為之/辭傳固録實非所以釋經)䇿勲焉禮也(告廟飲至䇿/勲乃反行常)
(禮皆同時於廟中行之䇿勲即書至襄十三年春公至自/晉傳曰孟獻子書勞于廟是其事也亦由告廟飲至然後)
(書至不告廟飲至則不書至也傳于桓十六年至自伐鄭/曰以飲至之禮也皆非杜氏釋不書至者以為不告廟葢)
(本此不知書至有筆/削也説又見宣五年)來稱㑹成事也(此魯史舊法陳氏槩/以筆削求之故不取)
啟曲沃伐翼(陳氏曰於此見/傳追書之體)三年故曰公子(劉氏曰非修/先君之好而)
(稱公子多矣今案成十四年傳發稱族舍族例此下/無以夫人至之文故别生此義可見傳例多無據)四年埶
芮伯以歸(陳氏曰王執諸侯不書因見秦自穆公以前經/皆不書今案秦自穆公以前告命不通於魯)
五年再赴也(陳氏曰傳申言卒日月例今案此乃史氏傳/疑之法亦所以避不敏趙氏疑甲戌下當記)
(陳佗作亂事今簡脱之蓋不/知經有兩下相殺不書之義)文公子佗殺太子免而代之
(陳氏曰不書殺免凡太/子未即位遇害不書)王亦能軍(傳見周衰天子自將以/征諸侯陳氏曰不書敗)
(績于鄭為天子諱/見成元年特書之)仍叔之子弱也(來聘在夏釋在秋伐鄭/後者由下重言秋錯誤)
(也杜氏因謂乆留在魯過矣孔氏/疑將伐鄭而遣告魯事或有之)閉蟄而烝(三代正朔不/同故一以節)
(氣為/限)過則書(書以志慢亦魯史舊法考獲麟後時祭不/書可見如時祭悉書于宋亦不勝書矣)遂
不復(張氏曰州公與祭公同州必畿内之地河内州縣是/也今案州公既如曹先使告魯故書明年但書寔來)
(以/此)六年楚武王侵隨(陳氏曰楚事始見于傳至莊十年敗蔡/始見於經蓋自楚王熊達以上皆畧不)
(書今案熊達即熊通自熊達以上楚未與魯通傳具載其伐/滅小國志在兼并諸夏見中國不可無伯齊桓所以有功)
使魯為其班後鄭(劉炫氏曰使魯為班明魯在矣見經/不書陳氏曰凡諸侯交戌雖内不書)七
年名賤之也(傳釋邾儀父書字曰貴之杞書子曰卑之/故以二君書名為賤之鄧穀逺國于魯無)
(朝事之禮與邾杞事異以賤之稱名非人情也由其初/不相通隨即滅亡特名以詳之且以别於與國之來朝)
(者/)八年王命虢仲立晉哀侯之弟緡于晉(陳氏曰王命/諸侯不書今)
(按王室不以立緡告諸侯晉/又不告立君史亦無由得書)九年惟王后書(孫氏葉氏/陳氏皆以)
(莊十八年傳見惠王后陳媯宣六年傳見定王后齊姜/駁例與傳違按二后皆見於傳何苦自相違異蓋傳例)
(乃魯史舊法二后非魯主昏故夫/子削之特存魯主昏者以見義)十年故虞公出奔共
池(畿内諸侯不與魯通傳/博采衆籍為虞滅起本)齊人以衛師助之(趙氏曰魯/以周班後)
(鄭既是正禮鄭亦小恨豈至興師又經五年後方合諸/侯報此小怨乎今按齊方圖紀而魯為紀歸女于天子)
(此齊之所怒但以魯桓新昏于齊故使鄭忽以舊怨為/辭耳左氏追録往事多未備亦或舍大言小不可槩斥)
(為/妄)王爵也(諸侯以爵序大夫各如其班魯史恒法也自/非伯者無以主兵先諸侯之例傳贅杜說非)
十一年盟于惡曹(此齊衛鄭稱人即上文戰郎諸侯也/用一事再見書人例經無宋傳衍文)
(宋亦不當叙鄭/下註云經闕非)祭封人仲足(陳氏曰傳見祭仲足不書/名則書字有非必貴之者)
有寵於宋莊公(陳氏曰傳言宋莊公見執貶書人今/按凡執恒稱人稱君者經變文也)求
賂焉(春秋之初諸侯以貪起亂其後伯主以貪廢/法其末也晉大夫以貪失諸侯傳具見其事)十二
年句瀆之丘(燕人在㑹傳欠考後年/春戰有燕人蓋黨于宋)遂帥師而伐宋(陳/氏)
(曰傳見公在不書鄭伯書師今按此一/事再見用衆稱師之例不書公蒙上文)十三年不書所
戰後也(杜氏曰所者期戰所在之地也孔氏曰兩敵將/戰必豫期戰地紀鄭已與齊宋先設戰期公不)
(及設期而及其戰此地非公所期故不書劉氏曰公雖/不及其㑹期而及其戰期自當舉戰地何故反沒戰地)
(乎今按㑹期輕戰期重劉氏駁之是矣傳見此年戰不/書地僖二年城楚丘文七年盟于扈皆不序諸侯而不)
(得其說俱以後至釋之至文十五年盟于扈十七年㑹/于扈復不序則又别生他義傳例出於一時傳㑹明矣)
(說並見後筆削/之㫖見屬辭)十四年書不害也(鄭漁仲曰廟祀必十/日戒享越三日而嘗)
(則粢盛已出廩壬申致齋/之初乙亥嘗非災之餘也)取牛首(陳氏曰傳見自桓公/春秋外取邑皆不書)
十五年諸侯不貢車服(陳氏曰按周官九貢有服貢傳/未必左氏之舊今按周官雖左)
(氏亦未嘗見/考傳可知)弗克而還(實不成納陳氏/謂不書納誤矣)十六年以飲至
之禮也(說見前/二年)書時也(杜氏曰下有十一月此城向亦/是十一月但本事異各隨本而)
(書之耳經書夏叔弓如滕五月葬滕成公傳云五月叔/弓如滕即知稱時者未必與下月異也啖氏曰按下有)
(十一月縱是同月亦今之九月農工未畢不可興役今/按土功自戒事至畢功非止一月之事故城築皆時而)
(不月兼春秋城築多為備敵興工得時非時本無足議/傳既發不時之義於此言書時疑若美之故為後人所)
(議/)又殺之(陳氏曰凡殺/諸子不書)立公子黔牟(陳氏曰不書立黔/牟以朔奔為義)
十七年又何謁焉(陳氏曰傳言得公命/故書因見微者之義)蔡人嘉之也(蔡/季)
(不名與季子許叔同皆經變文以别於有罪者傳不知/經有筆削惟以史法推之故不通陳氏曰傳釋凡歸皆)
(譏也於是特書字因/以見十五年許叔)官失之也(官即日官天子掌厯者/言日食不書日由厯數)
(之失致日食不在正朔故經不書日意與公榖不異後/於文元年記閏三月又襄十七年記再失閏昭二十年)
(二月記日南至哀十二年十二月云火猶西流/皆見東周厯法無傳劉歆所總六厯俱非古法)日官居
卿以底日禮也(孔氏曰周禮太史掌正歲年以序事頒/告朔于邦國然則天子掌厯者謂太史)
(也太史下大夫非卿傳/言居卿則是尊之若卿)弑昭公而立公子亹(鄭弑君不/書者魯人)
(君突而絀/忽鄭不告)十八年齊人殺彭生(陳氏曰殺彭生不書嫌/討賊也杜氏不書非卿)
(說非是公子書殺不必皆卿今按史/既諱戕書薨則殺彭生必不後書)齊人殺子亹而轘
髙渠彌(不書義/同昭公)遂與王殺周公黑肩(陳氏曰不書殺周/公凡天子殺大夫)
(不/書)
　
　
　
　
　
　
　
　春秋左氏傳補註卷一
欽定四庫全書
　春秋左氏傳補註卷二　　　元　趙汸　撰
　　莊公
　　(陳氏曰莊公自元年至七年及十/九年以後訖終篇無傳疑有佚墜)
元年文姜出故也(啖氏曰遇弑則嗣子廢即位之禮左/氏不達其意而云文姜出故也不舉)
(其大而舉其細今按傳於莊閔僖不書即位發義不一/皆未當當從二傳繼弑君子不言即位為是姜氏與弑)
(而還不知在何月史記亦言夫人因畱齊不敢歸其歸/而復孫則由父兄百官衆怒羣誚責以桓公見弑之由)
(應無告廟書至之禮其孫而復還則莊以孤童思之於/内而仇襄以勢脅之於外而歸之爾以後不書其至乃)
(筆削之㫖孔氏曰傳言不稱即位為文姜出故則即位/之日文姜未還經書三月夫人孫于齊則是來而復去)
(若經無還文即言畱齊不反則自是以後亦無/還文二年夫人㑹齊侯于禚豈復自齊㑹之哉)絶不為
親禮也(夫人不稱姜氏承上文公與夫人姜氏如齊用/一事再見之例略之此經之變文也夫人罪宜)
(絶但傳以去姜氏發義則非左氏先儒取二傳為說言/莊公為父絶母得禮尊父之義而未盡杜氏謂文姜宜)
(與齊絶愈失之矣以後㑹齊侯/如齊師悉書姜氏又何說乎)為外禮也(趙氏曰為讎/主昏縱在城)
(外豈為禮乎今按齊襄賊魯桓魯人責姜氏而歸之齊/襄將親迎於魯之國都以禮接於其廟其中豈無所忌)
(哉於是要魯為築館於國門之外而後親迎曰在喪改/築者為之辭也王姬至以夏而秋方築館厯三時乃歸)
(于齊于外/非禮明矣)三年疾之也(辨已見前陸氏曰不命之/卿例不書氏不可别為義)緩也
(桓十五年春天王使家父來求車三月乙未天王崩則/求車者所以共喪具也然桓王猶七年乃葬者王室衰)
(微莫甚於此時天子之喪禮備費重諸侯賻賵不歸故/乆弗克葬觀平王崩武氏子來求賻而魯遂不㑹葬則)
(諸侯怠慢不臣可見矣然則榖梁傳/云却尸以求諸侯者亦當時之情也)紀於是乎始判(孔/氏)
(曰傳言紀侯不能下齊以與紀季非叛也紀亾之後叔/姬歸于酅明為附庸猶得專酅故可歸也附庸之君雖)
(無爵命而分地建國南面/之主得立宗廟守祭祀)鄭伯辭以難(陳氏曰杜氏厲/公在櫟故說非)
(是鄭伯即厲公說見胡氏今按杜氏疑下年遇垂鄭伯/為子儀按齊侯殺子亹而祭仲立子儀子儀非齊侯所)
(立陳侯又突之黨二國必不成子儀為君而與之㑹/此鄭伯為厲公無疑杜氏并失傳意說又見十四年)過
信為次(傳見宿師非過信不/書說者議之皆過)四年違齊難也(陳氏曰傳/見紀侯所)
(以不/書奔)五年未王命也(陳氏曰傳釋書名/有非必貶之者)納惠公也(陳氏/曰不)
(書納以朔/入為義)六年王人救衞(傳見特/書字)衞侯入(陳氏曰按傳/言諸侯納朔)
(書入見成十八/年國逆例非是)為不度矣(劉氏曰朔比衎黔牟比剽左/氏君剽而退黔牟存朔而絶)
(衎賞罰無章莫此為甚今按左氏斷論與所序之事不/合者多此以二公子立黔牟為不度與後譏隨以漢東)
(諸侯叛楚為不量力同故君子譏其/好以成敗論人然不害其事之有據)文姜請之也(葉氏/曰經)
(言衞俘傳作衞寶公榖亦作衞寶故杜氏遂疑經誤按/經云齊侯來獻捷楚宜申來獻捷傳以捷為俘則經蓋)
(以俘為寶以捷為囚當從經不必改俘為寳也胡/氏曰商書稱俘厥寶玉則俘者正文寳者釋辭也)滅之
(陳氏曰於此見傳終書之體今按傳/記楚滅凡十一國見宣十二年傳注)七年不害嘉榖也
(傳釋書大水不言饑也宣十年秋大水冬饑此年秋大/水但言無麥苗而不言饑者以黍稷可更種也劉氏疑)
(不害嘉榖是水不為災不應書大/水蓋不考書大水復書饑之義)八年治兵于廟禮也
(劉氏曰治兵非其時何謂禮乎廟中非治兵之地若師/出先謀於廟則可今按孔氏謂治兵于廟者告於廟習)
(於巷也但傳終未盡又其所謂禮者往往取一節/之合忘大體之非故說者得以議之後不復辨)公曰
不可(陳氏曰傳言公在書師胡氏曰傳稱仲慶父請伐/齊師莊公不可是國君上將親與圍郕之役也今)
(按或云此乃公在國之言非也隱五年傳郕人侵衛牧/故衛師入郕則郕近衛使公果在國慶父何以請伐齊)
(師/也)君子是以善魯莊公(書師書還皆經變文為國諱恥/傳謂善莊公杜氏謂因史舊文)
(由不達變/文之義)生公孫無知(傳見無知/不稱公孫)二人因之以作亂(陳/氏)
(曰傳見連稱管至父/實弑君而蔽罪無知)奉公子小白出奔莒(陳氏曰公子/奔非其罪不)
(書例在隱四年餘放此/且見小白不稱公子)奉公子紏來奔(史記襄公次弟/糾奔魯其母魯)
(女也次弟小白奔莒其母衛女也按此知公子糾魯出/也故來奔而魯納之魯女班當在衞女上則子以母貴)
(而次又居長見糾應立可補傳文之闕陳氏曰奔非其/罪雖接我亦不書杜氏不書皆非卿也說非是經書公)
(子不必/皆卿)九年齊無君也(孔氏曰齊大夫來盟于蔇直是/子糾之黨來迎子糾小白之黨)
(猶自向莒迎小白也若其舉國同心共推子糾來迎即/宜付之不須以盟要之今既與盟而興師送糾是各自)
(有黨須伐乃得入也昭十三年傳稱桓公有國髙以為/内主則國子髙子是小白之黨也陳氏曰傳言大夫不)
(序有非必/貶之者)桓公自莒先入(晉叔向論桓公所以得國者/見昭十三年傳史記小白自)
(少好善大夫髙徯及雍林人殺無知議立君髙國先隂召内/小白於莒及魯發兵送子糾至齊則小白已入亦有國髙)
(應故得先入立孔氏曰彼迎小白既早公送子糾又遲/公伐齊納子糾始行即書小白入齊得告乃書故至齊)
(之時出小白之後也呉先生曰小/白之立葢齊國公議為社稷計也)傳乘而歸(陳氏曰傳/見公在不)
(書/)鮑叔帥師(陳氏曰傳見鮑叔書人今按鮑叔/非卿齊殺子糾亦不得蔽罪一人)公從之
(管子小匡篇曰桓公自莒反於齊使鮑叔牙為宰鮑叔/辭曰君有加惠於臣使臣不凍餒則是君之賜也必若)
(治國家則非臣之能也其唯管夷吾乎公曰管夷吾親/射寡人中鈎殆於死今乃用之可乎鮑叔曰彼為其君)
(勤也君若宥而反之其為君猶是也公乃使鮑叔行成/管仲至於堂阜之上鮑叔袚而浴之三桓公親迎於郊)
(遂與歸禮之於廟三酌而問為政焉外傳齊語桓公問/曰昔吾先君襄公築臺以為髙位田狩罼弋不聼國政)
(卑聖侮士而唯女是崇優笑在前賢材在後是以國家/不日引不月長恐宗廟之不埽除社稷之不血食敢問)
(為此若何管子對曰昔者聖王之治天下也參其國而/伍其鄙定民之居成民之事桓公曰成民之事若何管)
(仲對曰四民者勿使雜處處工就官府處商就市井處/農就田野少而習焉其心安焉不見異物而遷焉是故)
(其父兄之敎不肅而成其子弟之學不勞而能夫是故/士之子恒為士工之子恒為工商之子恒為商農之子)
(恒為農其秀民之能為士者必足賴也桓公曰定人之/居若何管仲對曰制國以為二十一鄉桓公曰善於是)
(制國以為二十一鄉工商之郷六士鄉十五公帥五鄉/焉國子帥五鄉焉髙子帥五鄉焉桓公曰吾欲從事於)
(諸侯其可乎管仲對曰未可國未安桓公曰安國若何/管子對曰修舊法擇其善者而業用之作内政而寄軍)
(令焉桓公曰善於是制國五家為軌軌為之長十軌為/里里有司四里為連連為之長十連為鄉鄉有良人焉)
(以為軍令五家為軌故五人為伍軌長帥之十軌為里/故五十人為小戎里有司帥之四里為連故二百為卒)
(連長帥之十連為鄉故二千為旅鄉良人帥之五鄉一/帥故萬人為軍五鄉之帥帥之是故卒伍整於旅軍旅)
(整於郊祭祀同福死喪同恤災禍共之居同樂行同和/死同哀是故守則同固戰則同彊以誅無道以屏周室)
(天下大國之君莫之能禦今按晉文公作三軍三行傳/備載之桓公管仲内政之法顧缺弗録故附見於此)
十年齊師伐我(陳氏曰不書來/伐義重書敗)齊師敗績(傳序長勺之/戰甚詳經書)
(敗者變文也杜氏膠於傳例未陳之說/乃曰列成而不得用穿鑿甚矣詳見後)齊師乃還(按檀/弓記)
(乘丘亦戰也義與/長勺同說見屬辭)以蔡侯獻舞歸(杜氏以蔡季獻舞為/一人何氏桓十七年)
(公羊傳注曰蔡侯封人無子季次當立封人欲立獻舞/而疾害李李辟之陳封人死歸反奔喪卒無怨心以為)
(二人也然杜氏不從者史記蔡世家但言桓侯卒弟哀/侯獻舞立獻舞為桓侯弟則季為獻舞字何氏之說他)
(不見於史傳故左/氏先儒俱不取)譚無禮也(此譚無禮亦杞不敬之類/齊桓欲圖伯恐諸侯不從)
(故滅小國/以示威)十一年敵未陳曰敗某師(葉氏曰經書公敗/某師于某此内勝)
(外之辭也傳妄以未陳為義且經書某敗某師于某無/有一書戰者豈皆未陳而敗之乎今按凡例葢魯史舊)
(法故左氏於敗某師皆求未陳而詐敵之事以實之春/秋有實戰而不書戰者有敗績而不書敗績者左氏皆)
(不能發義而於未陳書敗執/之甚堅豈非有所據而然乎)公使弔焉(陳氏曰傳言外/災所以得書)
齊侯來逆共姬(陳氏曰凡諸侯/親迎合禮不書)南宫長萬(陳氏曰傳見/南宫萬不書)
(氏今按傳中如南宫敬叔及東門遂及南郭鉏皆時人/因所居稱之非其氏又傳言南宫長而注不言長是何)
(義周官州長中大夫一人萬反國即為卿則此長應是州長/杜氏謂萬氏南宫陳氏因之非也賈氏以為未賜族者得之)
吾弗敬子矣病之(檀弓云魯莊公及宋人戰于乘丘縣賁父/御卜國為右馬驚敗績公墜佐車授綏御)
(與車右皆死之孔氏曰記言車右與此不同必如記言則是/魯師敗績經安得稱公敗宋師于乗丘傳紀不同固當記文)
(妄耳陳先生曰記不過言公車敗績而已易車之後因二士/死敵遂大敗宋師乃與春秋傳互相發明戰幾敗復勝如韓)
(原之戰幾獲秦伯吕布之卒幾獲曹操者多矣况此不過公/車馬驚敗覆乎今按經有不悉書傳或不能備不可以檀弓)
(所載與經傳不合即云記妄也檀弓又言邾婁復之以矢/葢自戰於升陘始是兩敗也而傳不載亦謂記者妄可哉)
十二年蒙澤(楚弑其君虞于乾谿書地此弑閔公于蒙澤/不書地者為連書及其大夫省文雖無異義)
(謂史有詳/略亦非)又殺之(陳氏曰殺督/不書嫌死節)公子御説奔亳(陳氏曰公/子奔不出)
(竟亦不書今/按此史例)蕭叔大心(叔蕭大夫字大心其名也傳兼稱/之孔氏曰以此年有功宋人以蕭)
(邑别封其人為附庸今按昭十一年傳申無宇曰宋蕭亳/實殺子游時蕭實宋邑莊二十三年蕭叔無爵而稱朝知)
(是附庸/國也)殺子游于宋(陳氏曰凡/討亂不書)宋人皆醢之(殺萬不書以/出奔為義蔽)
(罪於/陳)十三年以平宋亂(齊桓威信未著故假平亂之/名合諸侯大夫使受伯令)滅遂
而戍之(事與滅譚同㣲國安知世有伯主之/興傳見齊桓急于合諸侯而不務徳)宋人背北杏
之㑹(於伯令必/有未安者)十四年諸侯伐宋(經文已序則傳皆稱諸/侯經緫稱諸侯則傳為)
(序列意與日/月互見同)齊請師于周(陳氏曰傳見齊初伯禀命天子/今按齊桓始伯諸侯未遽服從)
(必假王命而後定傳/見人心不㤀戴周)單伯㑹之(凡王人以内辭書之二傳/不知史法誤以單伯為魯)
(大夫故元年送王姬改送為逆胡氏承其誤遂使桓公/請命天子之意不彰吕大圭氏曰單伯周之世族周有)
(單襄公單簡公諸侯大夫無稱伯者如毛伯凡伯召伯/皆王朝卿士葢周有單姓魯無單姓經傳固可攷也)
而納厲公(殺鄭子不書者魯人終始君突自鄭忽復歸/後鄭厯二君皆不通於魯故鄭伯入國經不)
(書說見屬辭胡氏曰杜氏稱四年子儀稱伯㑹諸侯非/也子儀雖乗間得立其為君微矣豈敢輕去國都與諸)
(侯㑹乎故知遇/垂者乃厲公也)楚入蔡(蔡哀侯在楚而蔡人㑹于北杏/此荆所以入蔡也傳乃以為由)
(息媯故失在采輯未備舉其細遺其大後/人因此併其可據者一切疑之則又過矣)十五年齊始
伯也(單伯既歸京師桓公始自以其伯主之禮長諸侯/故再㑹于鄄而傳曰始伯張氏曰傳言始伯指諸)
(侯始定而言然魯未信從衛鄭/復叛葢諸侯之心猶未一也)十六年鄭伯自櫟入(說/見)
(十四/年)緩告于楚(傳見鄭/嘗附楚)殺公子閼(入國不書則殺不/附己者亦不足議)公
父定叔出奔衞(義同/上)以一軍為晉侯(陳氏曰天子變置/諸侯皆不書義見)
(詩無衣傳書王/命自此葢少)周公忌父出奔虢(陳氏曰於周公忌父/見凡奔者復之則不)
(書說在文/十一年)惠王立而復之(經書塟桓王後王人救衞王/姬歸于齊則莊王也單伯㑹)
(伐宋㑹諸侯于鄄命曲沃伯為晉侯則僖王也虢公晉/侯鄭伯使原莊公逆王后于陳以後皆惠王事杜氏云)
(王室微弱不能自通于諸侯非也其莊僖不書崩葬與/文十四年頃王不書崩葬皆夫子削之以明義說見屬)
(辭/)十七年鄭不朝也(前年十二月鄭方同盟改歲又使/大夫如齊無遽責不朝之理葢鄭)
(人於伯主新令有難盡從者如/子産争承之類故齊人執之)十八年實惠后(陳氏曰/為王子)
(帶起/傳)諱之也(啖氏曰書追明已去而/追直言事實有何諱乎)十九年庚申卒(陳/氏)
(曰傳見楚卒猶未見於經至文元年弑君始書之今/按當齊桓始伯楚人於魯好命不通赴弔之禮未行)二
十一年胥命于弭(陳氏曰傳見桓/三年齊衞特書)鄭伯將王自圉門入
(陳氏曰傳著鄭虢克復則子頹不書立惠王不書出見/經於襄王書出於子朝書立於王猛敬王書入不復諱)
(之/矣)及五大夫(陳氏曰凡簒立雖/王子殺之不書)闕西辟樂備(服䖍氏曰/西辟西偏)
(也/)王巡虢守(陳氏曰王狩不書見僖二十八年特書今/按惠襄巡狩非省方之比令不及諸侯)
始惡於王(孔氏曰鄭伯謂/厲公子文公也)二十二年陳人殺其太子御
寇(陳氏曰杜稱太子以實言非是葢/經改正之若殺太子當稱陳侯)成子得政(傳於此/見陳氏)
(之始朱子曰陳敬仲畢萬季友占筮/皆其子孫假託如後世符命之類)二十三年君舉必
書(傳於此見/策書之體)譛富子而去之(陳氏曰為殺太子申生起/傳後見二十四年二十五)
(年/)二十五年嘉之故不名(啖氏曰聘者常事有何可嘉/穀梁云天子命大夫是也陳)
(氏曰自入春秋非姻鄰之國不交聘/於是有伯諸夏自相為好故曰始)非常也(孔氏曰長/厯推此辛)
(未為七月之朔不應置閏而置閏誤使七月為六月也/按二十四年八月丁丑夫人姜氏入從彼推之則六月)
(辛未朔非有差錯杜云置閏失所者以二十四年八月/以前誤置一閏非是八月以來始錯也今按大衍厯是)
(年正月甲戌小戊戌冬至五月壬申大庚子榖雨六月/壬寅小庚午小滿經五月癸丑在此月閏月辛未日食)
(長厯癸丑五月十二日大衍厯與長厯所推每差一月/至考經書六月朔日食為置閏失所則同學者不通厯)
(法槩言傳妄且謂/春秋用夏正可乎)伐鼓于朝(孔氏曰古之厯書亾矣漢/興以來草創其衍三統以)
(為五月二十三分月之二十而日月交㑹近世為厯者/皆以為一百七十三日有餘而日一食是日食者厯之)
(常也正陽之月陽氣尤盛於此尤盛之月而為弱隂所/侵故尤忌之孫氏曰按周禮夏官凡救日皆鼔劉氏曰)
(日有食之變之大者人君當恐懼修省以答天意豈可/非正陽之月則安而視之春秋所以書者譏其不鼔于)
(朝乃鼔于社/又用牲耳)二十六年大司空(傳見晉變周制僣王官/孔氏曰言大司空明任)
(以卿也直言司空者是大夫即司空亞旅皆受一命之/服是也晉自文公以後卿以軍將為名司空非復卿官)
(故文二年司空士縠非卿也成十八年傳曰右行/辛為司空使修士蒍之法雖則非卿其職掌同)二十
七年出曰來歸(言凡諸侯之女傳見列國史例父母不/在而假歸寧之禮以來者亦以歸寧之)
(例書之也無文以見義非謂/當來趙氏陳氏駁之皆過)賜齊侯命(陳氏曰外錫命/不書今按外錫)
(命不/告)二十八年齊侯伐衞(陳氏曰傳見齊侯/稱人例在隱十年)楚令尹子
元(陳氏曰子元不書人楚未有大夫也今按中/國有伯則楚君大夫將皆稱人經變文也)都曰城
(陳氏曰大夫不敢祖諸侯都城無宗廟之制今不取今/按春秋書城多矣豈皆有宗廟杜氏欲通之於周禮尤)
(非左氏惟不見周/官故妄發此例爾)二十九年新作延廐(趙氏曰若新作/但當云作延廐)
(不當云新也馬雖出入/有時廐何妨農隙脩之)無曰侵(陸氏曰按齊侯侵蔡晉/侯侵楚之類皆用大帥)
(而總數國若無鐘鼓何以行師又狄師亦有稱伐者豈/是能有鐘鼔乎今按侵伐異事知陸氏釋侵曰但行殺)
(掠胡氏則曰潛師掠境又安用鐘鼓為哉外傳晉語趙/宣子曰伐備鐘鼓聲其罪也襲侵無聲為蹔事也傳例)
(葢本此但左氏/語意未備耳)不為災不書(傳不知春秋有記異之法/啖氏曰蜚非為災之物春)
(秋記異多矣何必為災乃書孫氏曰春秋災異悉書不/必皆為災也鸜鵒豈為災乎春秋何以記其來巢也)
日至而畢(此成周遺制也周室盛時諸侯無備禦攻伐/及門觀踰制之事史記土功但見時與不時)
(而已春秋之世或備難興工或改作踰制時與不時/豈足後議而左氏但以舊例釋之故說者得議其非)三
十年歸于京師(陳氏曰執不書義同芮伯傳見僖二十/八年晉執衞侯成十五年晉執曹伯所)
(以書歸京師今按天子/執大夫不告不入例)以紓國家之難(陳氏曰傳見/楚所以彊)三
十二年為管仲也(范氏曰小榖魯邑孫氏曰曲阜西北/有小榖城髙氏曰昭十一年傳申無)
(宇曰齊桓公城榖而置管仲焉此齊榖也非魯之小榖/且公雖感齊侯豈為管仲城邑乎葢齊自有榖如文十)
(七年公及齊侯盟于榖宣十四年/公孫歸父㑹齊侯于榖此齊榖也)于黨氏(傳言諱/不書殺)成季
奔陳(陳氏曰奔非其罪雖吾/公子為命大夫亦不書)
　　閔公
元年亂故也(劉氏曰去年十月子般卒則閔公立至今/已三月亂亦定矣言亂不得成禮非也且)
(必若所云何/以能朝廟乎)齊人救邢(陳氏曰傳言齊/桓救邢之緩)請復季友也(落/姑)
(之盟雖曰請復季友若出公意然是時閔公八嵗爾哀/姜慶父專國豈欲季友之歸者故陳氏以為國人為之)
(臨川呉氏因謂必魯之世臣有不當權而忠於國如衞/石碏者深謀秘計告於伯主請復季友故桓公以伯令)
(召閔公至齊地而與之盟使若復李友之意出於齊季/友以伯主之重則慶父不敢去之矣此說深得當時事)
(情但哀姜慶父事與州吁石厚不同季友既出奔豈有/如石碏者能自安于内以經傳推之時陳方為齊所厚)
(且與魯交好季友又嘗一再如陳其出奔陳葢有所/託然則落姑之盟亦季友援陳人以請於齊桓耳)公
次于郎以待之(陳氏曰凡次不/書杜說非是)嘉之也(陳氏曰於是特/書字義同蔡季)
齊仲孫湫來省難(陳氏曰傳見/仲孫湫不名)亦嘉之也(陳氏曰傳釋/大夫恒書名)
(於是特書族呉先生曰書氏而不名者/魯人以兩臣之禮接而不以見君也)魯可取乎(魯大/國非)
(譚遂之比雖内亂猶有人焉桓公方以救邢為功豈遽/萌取魯之意葉氏曰魯可取以下乃後世附益之辭其)
(說是/也)晉侯作二軍(陳氏曰外改制不書/今按外改制不告)以滅耿滅霍滅
魏(陳氏曰晉滅三國不書春秋之初楚滅國略不書於/齊桓公特書之今按晉滅三國在西楚滅諸小國在)
(南告命皆未通於魯/不可為例說已見前)必復其始(陳氏曰傳/起趙魏事)二年公不禁
(公即位年八嵗豈知/禁其傅者傳疎如此)成季以僖公適邾(傳見季友僖/公出奔不書)乃
縊(陳氏曰慶父不書刺義同宋萬今按春秋録内與録/外異當從杜氏不書卒者罪重於叔牙不以卿禮成)
(喪/也)遂以命之(傳起季/氏事)遂滅衞(不書戰故不書君/滅皆以書入為義)以廬于
曹(陳氏曰戴公不成君例不書孔氏曰此年之末文公/在位計戴公為君不過十數日耳言立一年卒者滅)
(而復興不是嗣位故成喪為謚文公繼世而立明年始/為元年故戴公雖復曰少亦稱一年年表亦以此年為)
(戴公元年今定本云以其年卒今按定/本近是近代本作立其年卒亦未安)以戍曹(戍不書/說在桓)
(六/年)重錦三十兩(陳氏曰傳言經/所以不書滅)髙克奔陳(陳氏曰不書/克以棄師為)
(義/)乃事之而屬僖公焉(黄先生曰事如孟子事之以皮/幣之事後言敬嬴嬖而私事襄)
(仲義亦/與此同)
　
　
　
　
　
　
　
　
　
　
　
　
　
　春秋左氏傳補註卷二
欽定四庫全書
　春秋左氏傳補註卷三　　　元　趙汸　撰
　　僖公
元年公出故也(劉氏曰去年八月閔公遭弑僖公自邾/入為君不應猶以出奔之故不得行即)
(位/禮)諱國惡禮也(傳不知經有筆削/故推史例以釋之)諸侯救邢(陳氏曰經/文已序則)
(傳皆稱/諸侯)邢人潰(陳氏曰傳言/經不書潰)具邢器用而遷之(傳見以/自遷為)
(文說見成/十五年)謀救鄭也(經言㑹傳言盟傳誤自同盟于幽/至此九年使齊侯合五國為盟亦)
(無不書/之義)嘉獲之也(陳氏曰傳釋凡獲非卿不書於/是特書莒挐今按此亦史例)女子
從人者也(劉侍讀曰哀姜與乎亂殺二子幾亾國齊桓/公討而誅之此伯者所以行乎諸侯之義也)
(魯以臣子不得討而/齊以伯主得舉法)二年諸侯城楚丘而封衞焉(遷國/不當)
(言封葢承用俗語故/二傳有專封之說)不書所㑹後也(此榖梁離至不序/之例左氏不達妄)
(謂後期說者疑之/且謂楚丘非衛邑)晉里克荀息帥師(陳氏曰傳言里克/荀息見滅稱師他)
(放此今按征伐不在大夫不得有二義/侵伐入滅稱人亦不當異旨說在屬辭)賄故也(虞以天/子上公)
(封國序晉上公羊傳/亦謂使虞首惡皆非)三年蔡人嫁之(歸蔡姬當時適有/是事或者假此為)
(名欲出楚人不意左氏惟記所聞故未/盡說已見隱元年及後僖二十三年)四年齊侯以諸
侯之師侵蔡(陳氏曰傳見伯主徴師/諸侯皆不書以後放此)西至于河(杜氏釋/例曰海)
(自遼西北平漁陽章武渤海樂陵樂安北海東萊城陽/東海廣陵呉郡㑹稽十四郡之東界以東河出西平西)
(南二千里從西平東北經金城故北地朔方五原至故/雲中南經平陽河東之西界東經河東河内之南界東)
(北經汲郡頓丘陽平平原樂陵之東南入海孔氏曰杜于/之此言據當時之河耳禹貢導河積石至于龍門南至)
(華隂東至于底柱又東至于孟津東過洛汭至于大伾/北過洚水至于大陸又北播為九河同為逆河入于海)
(案驗其地自大伾以上河道不改大伾以下即是汲郡/以東河水東流秦漢以來始然也古之河道自大伾而)
(北過洚水故迹不可復知其大陸則趙地之廣澤也大/陸以北播為九河九河故道河間成平以南平原鬲縣)
(以北其九河者徒駭一太史二馬頰三覆釡四胡蘇五/簡六絜七鈎盤八鬲津九徒駭最西以次而東故鄭註)
(禹貢河間弓髙縣往往有其處中候云齊桓伯遏八流/以自廣計桓公之時齊之西境當在九河之最西徒駭)
(葢是齊之西界其東至于海/當盡樂安北海之東界也)寡人是問(史記周紀昭王/南巡狩不返卒)
(於江上其卒不赴告諱之也帝王世紀昭王徳衰南征/濟于漢楚人惡之以膠船進中流膠液船解王及祭公)
(皆没于水中崩今按外傳云桓公南征伐楚濟汝踰方/城望汝山使貢絲于周而反荆州與傳不合其終篇亦)
(大夸故/不取)楚子使屈完如師(陳氏曰傳/見不言使)五年日南至(孔氏/曰冬)
(至者十一月之中氣中氣者月半之氣也月朔而已得/中氣是必前月閏閏前之月則中氣在晦閏後之月則)
(中氣在朔閏者聚殘餘分之月其月無中氣半屬前月/半屬後月是去年閏十二月十六日已得此年正月朔)
(大雪節故此正月朔得冬至也而杜長厯僖元年閏十/一月此年閏十二月又閏之相去厯家大率三十二月)
(耳杜於此閏相去凡五十月不與厯數同者杜推勘春/秋日月上下置閏或稀或穊自凖春秋時法故不與常)
(厯同今按傳於此年記正月日至與雜記孟獻子之言/合後昭十七年記大史與梓慎言之二十一年記梓慎)
(之言二十四年記昭子之言皆見周人改月改時致分/至啓閉不合天正春秋之末距傳成僅數十年正朔未)
(改不容有誤近/世異議皆過)必書雲物(孔氏曰周禮保章氏以五雲/之物辨吉㓙水早降豐荒之)
(祲鄭衆云以二至二分觀雲色青為蟲白為喪赤為兵/荒黒為水黄為豐衆之此言葢出占侯之書計雲氣之)
(占不啻盡/此而已)晉侯使以殺大子申生之故來告(傳見策書/從赴告例)
(後凡言來告倣此陳氏曰傳釋申/生死在去年冬經書在春他放此)公孫兹如牟娶焉(趙/伯)
(循曰大夫越境而娶非禮經文不應無譏今按趙氏於/此亦疑傳妄不知大夫娶妻法不得書史無文以見譏)
(杜氏謂因聘而娶/亦非辨見屬辭)㑹王大子鄭(陳氏曰傳見/鄭不書名)楚鬭榖於
莬(陳氏曰傳見鬬/榖於莬書人)虞不臘矣(孔氏曰月令孟冬臘門閭/及先祖五祀臘之見於傳)
(記者唯月令與此二文而已周時臘與大蜡各為一祭/秦漢改曰臘不蜡而為臘矣今按漢蔡邕月令章句夏)
(曰嘉平商曰清祀周曰大蜡總謂之臘史記秦惠文王/初臘正義云始效中國為之亦明臘不自秦始或疑傳)
(作於秦/誤矣)晉侯圍上陽(陳氏曰傳見/晉侯書人)其九月十月之交乎
(傳見三正通於民俗後/見襄三十年絳縣人)丙子朔(傳見赴告策書惟/用周正與童謡異)虢公
醜奔京師(虢公天子三公京師朝廷所/在不可言奔傳不知此義)且言易也(林少/頴曰)
(不云滅而但云晉人執虞公者聖人不忍周襄諸侯再/取其地故不斥言而微文以見意見晉人執天子三公)
(不道之甚矣/詳見屬辭)六年鄭所以不時城也(劉氏曰齊桓㑹諸/侯于首止鄭伯逃)
(歸不為無辭豈强取新城然後達其/罪哉今按伐鄭書圍邑陳傳得之)楚子圍許以救鄭
(陳氏曰凡救不悉書傳/曰楚子見楚君書人)楚子從之(陳氏曰傳著無救許/之實今按微子啟之)
(事葢逢伯設辭以動楚君欲其全許耳劉侍讀併疑許/事為妄誤矣許君内不敢恃諸侯之救外不敢深其怨)
(于楚故乗其退師自屈以下楚亦當時小國求全之慮/觀蔡人一㑹北杏而荆入蔡江黄一盟于貫而楚滅江)
(黄桓公非惟不能救蔡而亦不能/救江黄其謂許不楚是事可乎)七年鄭殺申侯以說
于齊(張氏曰申侯出自楚専利不厭/至是鄭用陳轅濤塗之譛殺之)官受方物(受所命/當貢伯)
(主之物是盟雖曰謀鄭實則以命朝聘之數職官各以/方物嵗時貢獻使太子華臨之聴命為聘伯主之始杜)
(云當貢天子之物若楚包茅之類諸侯乆已不修至是/齊桓倡義始職貢不乏焉晋悼邢丘之㑹葢倣此為之)
鄭必受盟(吕氏曰此一事見桓公服人有三代氣象惜/其急於功利不終於徳桓公自小其規模爾)
子華由是得罪於鄭(陳氏曰傳起/鄭殺子華事)不發喪而告難于齊
(陳氏曰為二十四年王出居師傳/後見十一年十二年二十二年)八年則弗致也(孔氏/曰檀)
(弓曰殷朝而殯於祖周朝而遂𦵏知周法不殯於廟而/此傳及襄四年皆云不殯于廟知其將𦵏之時不以殯)
(過廟耳殯過廟者將𦵏之時從殯宫出告廟乃𦵏非是/殯尸於廟中也據哀姜以元年十二月喪至二年五月)
(始𦵏明至則殯於寢也既殯於寢自然𦵏當朝廟今按/哀姜與弑出奔齊桓以伯令取而殺之諸侯莫不聞雖)
(薨𦵏皆書于䇿其赴同禂姑一時必不得備禮如已袝/亦不常厯八年不致杜氏膠於隱三年傳例故說者得)
(以議之當知哀姜/與他夫人不同)是以緩(陳氏曰傳釋王崩在七年經/書在八年葉氏曰秘不發喪)
(在前世或有之然不過數日之間惠王果以七年崩豈/有經一年而子帶不知者以經考之諸侯為襄王謀已)
(見首止洮但尋盟而已傳言襄王定位而後發喪則諸/侯已知惠王之崩何為更待十二月以告乎今按傳言)
(襄王定位而後發喪葢為下緩告喪張本非謂盟洮後/即發喪也又曰難故也是以緩豈盟洮之後子帶之難)
(猶未靖故大行人詔相諸侯之禮乆未克/舉乎傳序此事大略他無可考證當闕疑)九年故曰子
(陳氏曰傳見春秋之/初未𦵏猶有稱子者)公侯曰子(趙伯循曰按王猛在喪/不曰小童子男在喪亦)
(當稱子陳氏曰按書康王初嗣位稱予末/小子誥諸侯稱予一人釗禮無稱小童者)王使宰孔(凡/王)
(朝公卿大夫史皆/不名傳每詳之)使孔賜伯舅胙(葉氏曰按是時襄王/初立以月計之惠王)
(猶未𦵏不得有事於宗廟何賜胙之有且脤膰之禮以/親兄弟之國或小白特賜亦疑在終喪之後而誤記于)
(此/)下拜登受(孔氏曰覲禮天子賜侯氏以車服諸公奉/篋服加命書于其上升自西階東面大史)
(氏右侯氏升西面立大史述命侯氏降兩階之間北面/再拜稽首升成拜彼侯氏降階再拜是此下拜也升成)
(拜是此/登受)言歸于好(傳記盟辭即孟子所述之末句其五/禁之辭傳不能舉則二伯之事闕漏)
(多/矣)宰孔先歸(陳氏曰傳言/宰孔不與盟)晉侯乃還(陳氏曰傳言齊桓/之伯晉獨不至)
未𦵏也(陳氏曰傳於武氏子毛伯不稱使晉奚齊不稱/君皆曰未𦵏明未葬不成君天子與諸侯同程)
(氏曰未𦵏之說即公羊未踰年之意然既承重則固一/國之君矣若曰殺其君之子不同弑君則是殺嗣君於)
(未𦵏之時罪可減等難以為訓今按齊舎未𦵏見弑稱/君此策書之恒辭也奚齊未𦵏稱君之子乃經之特筆)
(說在/屬辭)齊隰朋帥師㑹秦師納晉惠公(陳氏曰凡納/所宜納不書)是吾
利也(外傳晉語既殺奚齊卓子里克及丕鄭使屠岸夷/告公子重耳於狄曰國亂民擾得國在亂治民在)
(擾子盍入乎吾請為子鉥重耳告舅犯曰里克欲納我/舅犯曰不可夫堅樹在始始不固本終必槁落不哀喪)
(而求國難因亂以入殆以喪得國何以導民重耳曰非/喪誰代非亂誰納我舅犯曰偃也聞之大喪大亂之剡)
(也父母死為大喪讒在兄弟為大亂今適當之是故難/公子重耳出見使者曰子惠顧亾人重耳父生不得供)
(灑掃之臣死又不敢涖喪以重其罪且辱大夫敢辭夫/回國者在親衆而善鄰在因民而順之苟衆所利鄰國)
(所立大夫其從之呂甥及卻稱亦使蒲城午告公子夷/吾于梁曰子厚賂秦人以求入吾主子公子夷吾出見)
(使者再拜稽首許諾呂甥出告大夫曰盍請君于秦乎/大夫許諾乃使梁由靡告于秦穆公曰天禍晉國讒言)
(繁興延及寡君使紹續昆裔隱悼播越託在草莽未有/所依又重之以寡君之不禄喪亂並臻以君之靈鬼神)
(降衷罪人克服其辜羣臣莫敢寧處將待君命君若惠/顧社稷不㤀先君之好辱收其逋遷裔冑而建立之以)
(主其祭祀且鎮撫其國家及人民雖四鄰諸侯聞之也/其誰不儆懼於君之威而欣喜於君之徳秦穆公許諾)
(反使者乃使公子縶弔公子重耳于狄曰寡君使縶弔/公子之憂又重之以喪寡人聞之得國常於喪失國常)
(於喪時不可失喪不可乆公子其圖之重耳告舅犯舅/犯曰不可亡人無親信仁以為親是故置之者不殆父)
(死在堂而求利人孰仁我人實有之我以徼倖人孰信/我不仁不信將何以長利公子重耳出見使者曰君惠)
(弔亾臣又重有命重耳身亾父死不得與於哭泣之位/又何敢有他志以辱君義再拜不稽首而哭退而不私)
(公子縶退弔公子夷吾干梁如弔公子重耳之命公子/夷吾出見使者再拜稽首起而不哭退而私於公子縶)
(曰中大夫里克與我矣吾命以汾陽之田百萬丕鄭與/我矣吾命之以負葵之田七十萬君苟輔我蔑天命矣)
(君實有郡縣且入河外列城五豈謂君無有亦為君之/東游津梁之上無有急難也亾人之所懷挾嬰瓖以望)
(君之塵垢者黄金四十鎰白玉之珩六雙不敢當公子/請納之左右公子縶反致命穆公穆公曰吾與公子重)
(耳重耳仁再拜不稽首不沒為後也起而哭愛其父孝/也退而不私不沒於利也公子縶曰君之言過矣君若)
(求置晉君而載之置仁不亦可乎君若求置晉君以成/名於天下則不如置不仁以滑其中且可以進退是故)
(先置公子夷吾為惠公今按里克志在重耳夷吾得國/不以正秦穆公貪賄而無逺略重耳克讓舅犯有謀其)
(事皆見于外傳與大學檀弓所載舅/犯重耳之言相表裏可補傳文之闕)十年蘇子無信也
(程氏曰叛王即/狄豈特無信)蘇子奔衛(孔氏曰尚書立政云司冦蘇/公成十一年傳曰昔周克商)
(蘇忽生以温為司冦以此知蘇子司冦蘇公之後也國/名為蘇所都之邑名為温故溫蘇遞見於經是得兩稱)
(故/也)晉侯殺里克以說(穀梁傳曰里克所為弑者為重耳/也夷吾曰是又將殺我乎故殺之)
(今按夷吾殺里克左氏/録其迹穀梁得其情)蔑不濟矣(為秦納重/耳起本)及七輿大
夫(孔氏曰每車/一大夫主之)皆里㔻之黨也(陳氏曰傳見殺賤者自/祁舉以下不書他放此)
(今按此/史例也)十一年晉侯使以㔻鄭之亂來告(傳見書國殺/大夫從告葢)
(於赴告之文有考自陽處父以下每求其罪以實之則/猶未達策書之情陳氏曰傳見殺㔻鄭雖卻芮之意晉)
(侯以告所以書國討亦非也春秋諸侯大夫家有藏甲/黨與盤據雖其君所欲殺亦必假乎强家以去之與兩)
(下相殺不/同後放此)十二年懼狄難也(陳氏曰終二/年城楚丘傳)楚滅黄(穀梁/傳貫)
(之盟管仲曰江黄逺齊而近楚楚為利之國也若伐而/不救則無以宗諸侯矣桓公不聽遂與之盟管仲死楚)
(伐江滅黄桓公不能救今按穀梁所記管仲語極切事/情亦可見桓公於仲猶有未盡其謀者但言管仲死與)
(左傳不合葢傳聞失真史記秦穆/公虜晉惠公之歲管仲隰朋皆卒)十三年聘于周(聘周/說見)
(後三/十年)齊仲孫湫致之(陳氏曰雖戍/京師不書)晉荐饑(陳氏曰外饑/不書今按外)
(饑不/告)汎舟之役(陳氏曰為十五/年韓之戰起)十四年諸侯城縁陵而
遷杞焉(陳氏曰傳言經不/言祀義同二年)有闕也(趙伯循曰此稱諸侯/即上㑹鹹之諸侯前)
(目後凡爾左傳謂不書其人有闕亦誤今按前年夏諸/侯㑹于鹹謀杞戍周今此城縁陵遷杞桓徳雖衰亦不)
(可與晉靈失伯不序諸侯例論左氏曰有闕穀梁曰散/辭陳氏又從而祖述之皆大過葢諸侯既㑹而歸改歲)
(各使其大夫城縁陵故總稱諸侯通前役為/一事與城楚丘異文者彼葢微者之事耳)鄫季姬來
寧(傳見季姬歸鄫來寧皆不書學/者不知筆削之旨更以傳為妄)十五年秦獲晉侯以
歸(國君生曰獲死曰滅言獲則不言以歸䇿書/謹嚴從可知也傳言獲又言以歸起下事也)姪其從
姑(周語我皇妣大姜之姪逢公/註昆弟之子男女皆曰姪)晉侯歸(國君言獲則得/歸不足志與内)
(言戰不書公至/同亦史法也)十六年隕星也(胡氏曰按莊七年已書/星隕如雨聖人所書各)
(以其實豈以星隕而言石隕乎今按經言隕石而不言/隕星猶言日有食之不言食之者皆闕於所不見解者)
(當言其實不可/謂非星隕也)齊伐厲(不書併/上年)救徐而還(凡救不悉/書伯者救)
(中國必足以示名義而後書齊桓親帥諸侯次于匡不/能使楚毋病徐則雖比年為徐出師無足議者後放此)
(諸救例說/見屬辭)因晉敗也(陳氏曰為僖三十/三年晉敗狄傳)齊徴諸侯而戍
周(陳氏曰不書/義同十三年)鄭殺子華(陳氏曰傳見討姦父/之罪雖殺世子不書)不果城
而還(陳氏曰傳見/齊侯之怠)十七年以報婁林之役也(齊比年伐/厲又伐英)
(氏皆以徐故不能服楚而唯/伐其與國之微者伯業衰矣)妾為宦女焉(陳氏曰為晉/懷公起傳)
師滅項(傳見不言師杜云公在㑹别遣師滅項不言師/諱之劉炫規之云既不諱滅何以諱師是也然)
(劉以謂將卑師少稱人不可自言魯人故不稱師亦非/將卑師少豈能滅國故傳例曰用大師焉曰滅下年書)
(師救齊則將卑師衆自合稱師也/此不稱師實經變文說在屬辭)㑹齊侯于卞(張氏曰/此管仲)
(既亡齊桓/志荒之政)以薦羞於公(孔氏曰周禮掌食之官有内饔/外饔此人為饔官名巫而字易)
(牙/也)五公子皆求立(傳見齊桓内寵無制貴賤不明/致諸子爭立相篡奪禍延數世)孝公
奔宋(陳氏曰傳言孝公以/父命故出入皆不書)十八年齊人殺無虧(陳氏曰/無虧未)
(成君例/不書)鄭伯始朝于楚(二十二年又記鄭伯如楚夫人/芈氏見鄭故昏于楚於是又納)
(二女二十七年見楚昏于衛明中/國無伯則諸侯皆聽命于楚矣)圍莬圃(陳氏曰傳見/自此伐國不)
(言圍邑二十六年圍/緡之後皆不書矣)十九年宋人執滕宣公(傳見滕子/謚諸崩卒)
(於經無所明而/獨舉謚者放此)不相為用(孔氏曰爾雅釋畜牛馬羊犬/豕雞謂之六畜周禮校人春)
(祭馬祖鄭𤣥云馬祖夭駟也六畜之言先祖者唯此一/文而已以外牛羊之等其祖不知為何神也沈氏云春)
(秋說天苑主牛又有天雞天狗天/豕以馬祖類之此等各有其祖)師興而雨(寗莊子設/辭以興師)
(傳見諸侯無/伯擅相侵伐)討不服也(夏盟曹南曹國之南也曹伯使/其大夫與盟而不親㑹宋公此)
(謂之不服杜氏謂曹南為/曹國不服由不致餼皆非)自取之也(書梁亾非由赴告/故不書其主與書)
(王室亂同/傳義非)二十年凡啓塞從時(釋例曰魯城南面三門/隱公元年開一門故今)
(南有四門僖公意更繕治髙大稷門非啓塞之義而以/日至之後興功故經書春傳曰書不時言失土功之時)
(也啓塞之事猶得從宜而修之今按隱元年新作南門/以非公命不書僖公修泮宫新宫災大室屋壊皆合修)
(亦不書則門户道橋有司之事/應不登于策此葢以踰制書)鄭公子士洩堵冦(𫝊見/士洩)
(書/人)於是衛方病邢(為明年狄/侵衛傳)叛楚(胡氏曰隨非楚之屬/國也傳以為叛楚非)
(矣自是以後/隨卒屬楚)楚鬬榖於莬(陳氏曰傳見鬭/穀於莬書人)謂行多露(張/氏)
(曰隨欲復漢東諸侯於中國左氏罪/其不量力未若孟子師文王之論)二十一年楚執宋
公以伐宋(不書楚人/為中國諱)周禍也(孔氏曰此註引昭二十三/傳當云叔孫婼曰徧檢古)
(本皆作豹字葢/註後即寫誤)二十二年禮也(陳氏曰傳言經不書邾/滅蔽罪於魯杜氏為魯)
(私屬故略不/書失之矣)宋公伐鄭(經叙諸侯傳每/略之後放此)秦晉遷陸渾之
戎于伊川(孔氏曰昭九年傳曰先王居檮杌于四裔故/允姓之姦居于瓜州伯父惠公歸自秦而誘)
(以來是此戎為允姓也彼註云瓜州今敦煌則陸渾是/敦煌之地名徙之伊川復以陸渾為名故至今為陸渾)
(縣十一年傳稱伊洛之戎同伐京師則伊洛先有戎矣/而以今始遷戎為辛有言驗者葢今之遷戎始居被髪)
(祭野之/處爾)王召之也(傳見天王不能以義制恩齊侯為之/請已失之富辰之言亦非也舜封象)
(于有庳而使吏治其國未嘗畱之於帝都子帶志在召/冦作亂與象一夫之事不同宥之列國斯可矣乃還之)
(京師以起後患謂之/協其兄弟豈不謬哉)公及邾師戰于升陘(陳氏曰傳/見不書公)我
師敗績(傳見不/書敗績)弗可赦也已(言天棄商乆/弗赦其罪)門官殱焉(孔/氏)
(曰周禮虎賁氏掌先後王而趨以卒伍軍旅㑹同亦如/之舍則守王閑王在國則守王宫國有大故則守王門)
(諸侯之禮亾其官屬不可得而知此門官葢亦天子虎/賁氏之類故在國則守門師行則在君左右近公故盡)
(死/也)勞楚子于柯澤(陳氏曰傳言楚/子在師見書人)二十三年楚成得臣
(陳氏曰傳見/成得臣書人)遂取焦夷(陳氏曰外取邑不書例/在桓十四年後放此)城頓而
還(陳氏曰傳為二十/五年納頓子張本)把夷也(杞成公即五年伯姬以之/來朝者既即位終身不敢)
(朝魯故其卒也魯人降而稱子僖二十七年桓公來朝/以公卑之稱子襄二十九年文公來盟以晉治杞田故)
(魯賤之稱子按晉女叔侯曰把夏餘也而即東夷把以/國小貧陋簡禮從夷事或有之傳曰把夷曰用夷禮與)
(言杞不敬不共同皆魯人為之辭爾杜氏謂仲尼以文/貶稱子陳氏誤從之葢不知春秋有存䇿書大體之義)
辟不敏也(說在隱/七年)衛文公不禮焉(陳氏曰為二十/八年晉伐衛傳)薄而
觀之(陳氏曰為侵曹傳吕氏曰桓文所以攘楚者必先/破其黨與是故桓公攘楚必先有事於蔡文公攘)
(楚必先有事於曹衛左氏不達其故於侵蔡則曰為蔡/姬故於侵曹伐衛則曰為觀裸與塊故其病在推尋事)
(由毛舉細故而二公攘夷/安夏之烈皆晦而不章)公子賦河水(陳氏曰賦/詩始於此)二十
四年不告入也(此納所宜納不書之例若曰入國不告/則何得獨告惠公卒殺懷公不告乃晉)
(人諱/之)晉侯潛㑹秦伯于王城(陳氏曰傳見自齊桓之伯/諸侯特相㑹皆不書今按)
(潛㑹不告/不入例)且旌善人(陳氏曰傳積文/公還國善事)鄭公子士洩堵俞
彌帥師伐滑(鄭伐滑不書二十/年書入滑舉重)而執二子(傳見中國無/伯則諸侯無)
(王/)獲周公忌父原伯毛伯富辰(陳氏曰皆以王出為重/故不書今按夷狄犯京)
(師獲大臣史皆不書為王室諱孔氏曰此原伯毛伯葢/是文王之子原毛之後世為王臣仍為伯爵或本封絶)
(滅食采/畿内)出奔宋(陳氏曰終十六/年殺子華傳)宋及楚平(陳氏曰傳見/宣十五年特)
(書/)辟母弟之難也(陳氏曰傳釋經/不書王子帶)二十五年同姓也故
名(三傳皆同此說學者疑之謂滅異姓何獨無譏且虡/虢同姓何以不名黄先生曰凡蔣邢茅胙祭周公之)
(𦙍成王以周公有大勲勞於天下既已封伯禽於魯又/封其支子六人及至春秋時往往為人吞併今邢又為)
(衛所滅矣邢與魯同出自周公故書曰/衛侯燬滅邢雖罪衛侯而實繋於魯也)右師圍溫(陳氏/曰不)
(書善晉侯也見昭二/十三年圍郊特書)王入于王城(陳氏曰不書/入亦善晉侯)殺之于
隰城(陳氏曰殺王子帶/不書義同子頹)乃出其民(傳見晉文以功取畿/内地致王室益弱)
秦晉伐鄀(陳氏曰為文五/年秦入鄀傳)楚令尹子玉(陳氏曰傳見/成得臣書人)納
頓子于頓(陳氏曰書納不/書出譏在納)二十六年齊孝公伐我北鄙
(陳氏曰傳見/齊孝公書人)東門襄仲臧文仲(使介不並書史例也文/十八年各以事行非特)
(書陳/說非)祝融與鬻熊(孔氏曰自祝融至鬻熊司馬遷不能/紀其世杜言十二世不知出何書故)
(劉炫規杜云計其間有一千二百年十二/世何以得近一千二百年乎或傳冩之誤)自竄于䕫(孔/氏)
(曰傳言熊摯有疾是以失楚明是適子有疾不得嗣位/楚世家無其事不知熊摯是何君之適何時封夔鄭語)
(孔晁註云熊繹𤣥孫曰熊摯有疾楚人廢之立其弟熊/延熊摯自棄於夔子孫有功王命為夔子亦不知何所)
(據/也)又何祀焉(劉氏曰楚祖鬻熊夔祖熊摯是不得祀者/也諸侯之祀無過其祖者魯祖周公不敢)
(祀公劉衛祖康叔不敢祀后稷/祝融猶后稷鬻熊猶公劉矣)楚成得臣鬭宜申(陳氏/曰傳)
(見楚成得/臣書人)楚令尹子玉司馬子西(陳氏曰/亦書人)凡師能左右
之曰以(趙伯循曰齊桓晉文用諸侯師悉能左右之/何不曰以凡不用我師而用彼師曰以也)楚
申公叔侯戍之(陳氏曰傳言/魯以齊附楚)二十七年把不共也(說見/二十)
(三/年)楚子及諸侯圍宋(陳氏曰傳見楚子書人今按楚/君大夫稱人説見莊二十八年)新
昏於衛(傳見曹衛/皆已附楚)讓於狐毛而佐之(外傳晉語使狐偃/為卿辭曰毛之智)
(賢於臣其齒又長毛/也不在位不敢聞命)讓於欒枝先軫(晉語公使趙衰為/卿辭曰欒枝貞慎)
(先軫有謀胥臣多聞皆/可以為輔佐臣弗若也)二十八年晉侯齊侯盟于歛盂
(陳氏曰傳見自齊桓之/伯諸侯特相盟皆不書)衛侯出居于襄牛(諸侯出不踰/境史不書亦)
(未必/告)晉侯宋公齊國歸父崔天秦小子憖(陳氏曰傳見/三國之君大)
(夫但書師說在後傳楚成得臣書人今按陳氏以三國/稱師為始伯之辭但經書齊序宋上非復宋君齊臣之)
(叙葢宋公不親陳齊國歸父未書大夫將不可别為義/秦小子憖微史法惟師以國叙陳氏推襄八年傳大夫)
(不書尊晉侯為例/非經旨亦失傳意)盬其腦(孔氏曰盬之為啑未見正訓/葢相傳為然服䖍云如俗語)
(相罵云啑/汝腦矣)胥臣以下軍之佐當陳蔡(陳氏曰傳見陳蔡/不書蔽罪於楚後)
(見哀十年今接凡諸侯以兵屬夷狄皆不序後見宣十/二年唐惠侯成二年蔡景公許靈公秦右大夫說昭八)
(年宋戴惡襄十一年秦右大夫詹十二年庶/長無地哀十年邾子郯子說又見宣十一年)子人九(孔/氏)
(曰桓十四年鄭伯使其弟語來盟傳稱子人來盟杜云/子人即弟語也其後為子人氏七年傳子華云泄氏孔)
(氏子人氏三族實違君命今子人九/必是語之後杜譜以九為雜人誤矣)獻楚俘于王(陳氏/曰獻)
(于楚之捷于周皆不書今按外獻捷不告先儒以魯/春秋為諸侯通史故陳氏踵其誤後若此者不復辨)用
平禮也(襄二十五年傳鄭子産曰城濮之役文公布命/曰各復舊職命我文公戎服輔王以授楚捷)
使元咺奉叔武以受盟(陳氏曰傳見/叔武書衛子)王子虎盟諸侯于
王庭(傳言王子虎實盟諸侯故翟泉言/尋盟陳氏謂涖盟不書非傳意)無有老幼(說苑/晉文)
(公合諸侯而盟曰無以美妾疑妻無以聲樂妨政/無以姦情害公無以貨利示下不知何所本也)前驅
射而殺之(陳氏曰殺叔武/不書非君意也)且明徳也(此特筆也穀梁傳/曰諱㑹天王也全)
(天王之行也庶得經意左氏所記乃/流俗傳聞之辭未必真修春秋時語)先蔑將左行(陳氏/曰左)
(行之名/止此)二十九年饋之芻米禮也(孔氏曰聘禮卿饔餼/五牢禾米與子男同)
(其附庸執帛與公之孤同則饔餼亦五牢禾三十車米/二十車薪芻倍禾則此饋之芻米芻六十車米二十車)
齊國歸父(孔氏曰公孫固序在齊上者葢為大司馬尊/於歸父歸父雖執齊政不廢身非上卿如管)
(仲之類猶文十七年陳公孫寧襄二十七年/陳孔奐皆序在衛下杜云非上卿即此類也)秦小子憖
(孔氏曰經若貶稱人傳則言其名氏若傳無名氏則本/是微人此經書蔡人而傳無名氏此是實蔡之微者秦)
(是大國小子憖名見於傳而在蔡微者之後若宋向戌/之後㑹也今按秦伯爵國其大夫自合班蔡國大夫下)
(非為後至成二年秦右大夫說在宋華元/陳公孫寧上乃楚人為之不可據以為例)且謀伐鄭也
(孔氏曰晉侯受命鄭伯傅王踐土與盟二㑹咸在鄭無/叛晉之狀而此㑹謀伐鄭者城濮戰前鄭復如楚雖以)
(楚敗之後畏威來㑹晉侯以大義受之内實懐恨此㑹/鄭人不至必有背晉之心故謀伐之也晉語城濮戰下)
(稱文公誅觀狀以伐鄭反其陴鄭人以名寶行成公不/許得叔詹將烹而舍之左氏無伐鄭之事今按下年傳)
(載晉人侵鄭以觀其可攻與否則晉語所記伐鄭之事/乃左氏所不取葢其事與觀裸與塊同出于小說家而)
(晉語又記叔詹諌鄭文公弗聽曰若不禮焉則請殺之/事與晉侯伐鄭曰與我詹而師還相終始左氏亦無此)
(言葢雖不能悉辨其/誣而猶有所不取也)卿不書罪之也(陳氏曰傳釋㑹盟/恒稱君大夫於是)
(特稱人内不書公罪/晉初以大夫主盟)㑹伯子男可也(陳氏曰傳言卿猶/無㑹公之禮而盟)
(王子經所/以甚貶之)三十年晉人侵鄭(陳氏曰不書/舉重在圍)使醫衍酖衛
侯(孔氏曰周禮大司馬以九伐之法正邦國賊殺其親/則正之鄭𤣥云正之者執而治其罪春秋僖二十八)
(年晉人執衛侯歸之于京師坐殺其弟叔武如鄭彼言/則衛侯合死而云罪不及死者衛侯之心疑叔武爾前)
(驅􁒙犬卜君意而殺之是則殺非公命也故不至死若/然則衛侯無罪而往年衛侯與元咺訟衛侯不勝殺士)
(榮刖鍼莊子者用讒疑賢弟/渝盟先期入是衛侯之罪也)吾使爾為卿(傳見雖得請/於王非殺元)
(咺及公子瑕則不得入/經所以不書歸自京師)晉侯秦伯圍鄭(傳見晉侯/秦伯書人)秦軍
汜南(釋例土地名僖二十四年汜下云此南汜也周王/出居于汜楚伐鄭師于汜襄城縣南汜城是也此)
(年汜下云此東汜也秦軍汜南晉伐/鄭師于汜榮陽中牟縣南汜澤是也)共其乏困(孔氏曰/襄八年)
(傳云一介行李杜云行李行人也昭十三年傳云行理/之命杜云行理使人李理字異為註則同周語行李以)
(節逆之賈逵云理吏也小行人也孔晁/註國語其本亦作李字然則兩字通用)晉人許之(陳氏/曰為)
(宣四年鄭/穆公卒傳)遂初聘于晉(周制諸侯於天子有見有貢而/無聘問見則大行人朝覲以下)
(六禮貢則六服所貢之物小行人令諸侯春入貢是也/諸侯於天子言聘乃東遷禮失之辭由職貢俱廢而後)
(以聘禮上問如邦交非成周之舊也自隱至僖天子遣/使聘魯者六而魯始使人如京師傳言聘周於是始前)
(此魯人安受王朝聘問而不遣一介如京師者先儒謂/因王使之來厚其好貨而已葢諸侯交聘王室古無其)
(事既職貢不歸則亦無名以往於是以聘禮行故傳言/將聘於周遂初聘于晉也及按昭十三年傳叔向言明)
(王之制使諸侯歳聘以志業孔氏謂歳歳使於天子所/以獻其貢賦修其職業其事是其名北循習失禮而為)
(之辭雖叔向亦不能免也觀襄二十六年傳韓宣子聘/于周辭曰晉士起將歸時事于宰旅王曰辭不失舊又)
(周語簡王八年魯成公來朝使叔孫僑如先聘且告王/孫說言其享覲之禮薄夫謂之時事謂之享覲之禮則)
(諸侯於天子言聘非周制可知矣左氏能記其事而不/能辨其是非故王制諸侯於天子比年一小聘三年一)
(大聘五年一朝遂蒙傳文之失與聘義但言諸侯交聘/者異矣郝氏因之以釋大行人時聘殷頫皆承誤踵訛)
(非周官春秋之旨也黄文叔曰周官大行人諸侯朝天/子之禮六天子聘問諸侯之禮六葢無諸侯聘問天子)
(之禮大宗伯曰聘曰問曰頫曰視皆下交於卑者之言/非諸侯尊事天子之義故小行人曰朝覲宗遇㑹同君)
(之禮也存頫省聘問臣之禮也君之禮者諸侯朝覲天/子也臣之禮者天子存問諸侯也鄭氏以時聘殷聘為)
(諸侯聘問天子而不考大行人時聘殷頫問問歸脈賀/慶致禬皆為天子使臣於諸侯之禮也其辨之亦明矣)
三十一年使臧文仲往(趙伯循曰使臧文仲往不合不/書且二十二年執曹伯不應四)
(年方分其地今按上書公子遂遂如晉下又書公子遂/如晉亦不應更使一卿如晉受田據傳言晉必親其共)
(是晉大夫疆理曹田以分諸侯文仲至分田處受之非/以使禮如晉故不書于策踐土後伯主有尋盟討貳之)
(事經四年無足疑外傳記其事甚詳濟西田說者疑非/曺地鄭樵氏曰魯之濟西北曺北比晉傳必有據爾)
牛卜日曰牲(孔氏曰上云卜其牲日則牲之與日俱卜/之也必當先卜牲而後卜日卜得吉日則)
(改牛為牲然則牛雖卜吉未得稱牲牲是成用之名不/可改名為牲更卜吉凶明知卜牛在卜日之前也此言)
(免牲是已得吉日牲既成矣成七/年乃免牛是未得吉日牲未成也)上怠慢也(魯郊非常/祀比傳義)
(非/)不郊亦無望可也(孔氏曰公羊傳曰三望者何望祭/也然則曷祭祭泰山河海鄭𤣥以)
(為望者祭山川之名諸侯之祭山川在其地則祭之非/其地則不祭且魯竟不及於河禹貢海岱及淮惟徐州)
(徐即魯地三望謂淮海岱也賈逵服䖍以為三望分野/之星國中山川今杜亦從之今按書舜典言望于山川)
(不及星辰周禮典瑞言祀地旅四望次及祀日月星辰/次及祀山川三祀皆不同玉不同時葢星辰隨天運行)
(不可與山川同望祭而山川之特祀者其禮殺又與方/望不同也鄭𤣥以五岳四鎮四瀆釋四望葢推經文言)
(之公羊釋三望近之而未盡杜氏承賈服之誤以為分/野之星國内山川皆不知有周禮葢魯郊不敢盡同於)
(天子視天子四望而缺其一為三望所缺者必對方一/望以其逺絶故也若鄭氏以三望為竟内山川則又不)
(察魯郊之僣/而自失之耳)趙衰為卿(晉語公使原季為卿辭曰夫三/徳者偃之出也以徳紀民其章)
(大矣不可廢也註原季趙衰也三徳謂勸文公納王以/示臣義伐原以示信大蒐以示禮又曰狐毛卒趙衰代)
(之辭曰城濮之役先且居之佐軍也善不可廢也且臣/之倫箕鄭胥嬰先都在乃使先且居將上軍公曰趙衰)
(三讓其所讓皆社稷之衛也廢讓是廢徳也以趙衰之/故蒐于清原作五軍使趙衰將新上軍箕鄭佐之嬰將)
(新下軍先都佐之子犯卒蒲城伯請佐乃使趙衰佐上/軍註蒲城伯先且居也今按傳言命趙衰為卿讓於欒)
(枝先軫語云使欒枝將下軍先軫佐之是下軍將佐皆/卿矣此晉六卿之始也傳云趙衰為卿語云將新上軍)
(是上下新軍帥皆卿/也晉於是有八卿)三十二年晉楚始通(陳氏曰傳見/楚彊晉怠夷)
(夏狎主齊盟/之漸故曰始)將殯于曲沃(孔氏曰殯攢置西序亦是下/棺於地故殯為窆棺晉武公)
(自曲沃而無晉國曲沃有舊時宫廟故公卒而往殯焉/禮諸侯五日而殯按經文以己卯卒庚辰是卒之明日)
(即將殯者以曲沃/路逺故早行耳)使出師於東門之外(孔氏曰世族譜/以百里孟明視)
(為百里奚之子則姓百里名視字孟明也古人之言名/字者皆先字後名而連言之其術丙必是名西乞白乙)
(或字或氏/不可明也)三十三年無禮必敗(孔氏曰服䖍云無禮謂/過天子門不櫜甲束兵)
(而但免冑吕氏春秋說此事云師行過周王孫滿曰/過天子之城宜櫜甲束兵左右皆下必古有此禮)禮
成而加之以敏(孔氏曰聘禮賔至于近郊君使卿朝服/用束帛勞及聘事皆畢乃去賔遂行舍)
(於郊公使卿贈如覿幣是/來有郊勞去有贈賄也)子墨衰絰(傳見晉子書人說/在屬辭陳氏貶例)
(書人非也失與侵/入圍滅異義同)獲百里孟明視(陳氏曰孟明書師秦/未有大夫也故獲亦)
(不/書)卻缺獲白狄子(陳氏曰傳見始書敗狄猶不/書獲今按獲白狄史不書)楚師亦
歸(陳氏曰傳言經/所以不書是役)王殺子上(陳氏曰為明年商/臣弑楚子起傳)葬僖公
緩(劉氏曰杜氏欲讀緩以上為一句非也葢欲遷僖公/之薨在十一月則除喪在文二年十一月文納幣為)
(十二月則與傳合以明僖公為十一月薨獨不顧作主/非禮也之語無所繫今按如長厯則辛巳四月十五日)
(癸巳二十七日而乙巳為十一月十二日大衍厯則辛/巳癸巳皆在三月而乙巳為十二月十一日長厯自隱)
(元年至文元年三十四閏大衍三十六閏葢春秋周厯/本差而後世追算又互有得失杜氏惟據長厯釋經遂)
(以此年十二月所書四/事皆為十一月亦固矣)作主非禮也(說在文/二年)特祀於主
(孔氏曰文二年公羊傳曰主者曷用虞主用桑練主用/栗鄭𤣥註禮用公羊之說以為虞已有主此傳稱袝而)
(作主者虞而作主禮本無文不可以公羊而疑左氏也/又曲禮疏曰說公羊者朝葬日中則作虞主鄭君以二)
(傳之文雖異其意則同皆是虞祭總了然後作主去虞/實近故公羊上繋之虞謂之虞主又作主為袝所須故)
(左氏據袝而言今按檀弓曰重主道也殷主綴重焉周/主重徹焉雜記曰重既虞而埋之葢虞為喪祭祔為吉)
(祭喪祭用重吉祭用主重既虞則埋之者喪祭有終也/將埋重必預作主何則雜記士三虞大夫五諸侯七最)
(後虞皆用剛日卒哭祭他用剛日明日始袝神不可一/日無所依也重與桑主不並立者神依於一也以此主)
(之作猶是虞日故謂之虞主以吉祭自袝始故曰袝而/作主士虞記曰桑主不文吉主皆刻而謚之謂練主為)
(吉主者後常奉事于廟不復易也外傳周語襄王錫晉/文公命晉侯設桑主布几筵韋昭註云自以子繼父用)
(未逾年之禮也左氏不言虞練異主鄭氏通二傳為一/已得之使有朝葬日中作虞主之禮則何氏必援以為)
(說是葢公羊學/者妄言之耳)烝嘗禘於廟(趙伯循曰傳見前後經文/惟有烝當褅三名以為祭)
(名盡於此殊不知春秋所記祭祀惟記其失禮者於礿/祠無失禮所以不記陳氏曰桓五年傳例亦止及烝嘗)
(按魯頌曰春秋匪懈享祀不忒又曰秋而載嘗夏而福/衡則魯備四時之祭凡例非也朱子曰左氏烝嘗禘於)
(廟與王制喪三年不祭者不合今按喪不貳事貳則㤀/哀必無釋喪服而衣祭服之理或是大臣攝行亦無文)
(可據東遷禮失喪祭尤甚如襄公十六年春葬晉悼公/傳言改服修官烝于曲沃皆是當時之事非必周制則)
(然杜氏遂據以為諸侯卒哭/以後時祭不廢之證非也)
　
　
　
　
　
　
　
　
　
　春秋左氏傳補註卷三
欽定四庫全書
　春秋左氏傳補註卷四　　　元　趙汸　撰
　　文公
元年内史叔服(孔氏曰傳稱内史叔服内史於周/禮為中大夫天子大夫例書字)於是
閏三月非禮也(孔氏曰僖五年正月辛亥朔日南至治/歴者皆以彼為章首之嵗漢書律歴志)
(云文公元年距僖五年辛亥二十九嵗是嵗閏餘十三/閏當在十一月後而在三月故傳曰非禮也志之所言)
(閏當在此年十一月後今三月巳即閏是嫌閏月大近/前也杜以為僖三十年閏九月文二年閏正月故言於)
(歴法當在僖公末年誤於今年置閏嫌置閏大近後也/杜為長歴置閏疏數無復定準凡為歴者閏前之月中)
(氣在晦閏後之月中氣在朔僖五年正月朔旦冬至則/四年當閏十二月也杜長歴僖元年閏十一月五年閏)
(十二月與常歴不同者杜以襄二十七年再失閏司歴/過昭二十年二月己丑日南至哀十二年十二月螽云)
(火猶西流司歴過則春秋之世歴法錯失所置閏月或/先或後不與常同杜惟勘經傳上下日月以為長歴若)
(日月同者則數年不置閏月若日月不同須置閏月乃/同者則未滿三十二月頻置閏所以異於常歴故釋例)
(云春秋日有頻月而食者有曠年不食者理不得一一/如算以守恒數故歴無有不失也據經傳微㫖考日辰)
(晦朔以相發明為經傳長歴未/必得天蓋春秋當時之歴也)歸餘於終(孔氏曰歴之/上元必以日)
(月之全數為始於前更無餘分以此日為術之端首故/言履端於始也朞之日三百六十有六日謂從冬至至)
(冬至必滿此數乃周天也劉炫云一嵗為十二月猶有/十一日有餘未得周也分一周之日為十二月則每月)
(常三十日餘計月及日為一月則每月唯二十九日餘/前朔後朔相去二十九日餘前氣後氣相去三十日餘)
(每月參差氣漸不正但觀中氣所在以為此月之正取/中氣以正月故言舉正於中也月朔之與月節每月剰)
(一日有餘所有餘日歸之於終積成/一月則置之為閏故言歸餘於終)事則不悖(孔氏曰/閏後之)
(月中氣在朔則斗柄月初巳指所建之辰閏前之月中/氣在晦則斗柄月末方指所建之辰故舉月之正在於)
(中氣則斗柄常不失其所指之/次如是乃得寒暑不失其常)先且居胥臣伐衛(陳氏/曰傳)
(言經書晉侯杜氏從告非是今按傳言晉襄公告于諸/侯而伐鄭及南陽雖中道朝王使大夫伐衛經改正之)
(與之以/繼伯也)晉師圍戚(陳氏曰伐國不言圍邑/例在僖十八年後倣此)衛孔達帥師
伐晉(陳氏曰傳見/衛孔達書人)曰成乃瞑(孔氏曰禮葬乃加謚桓譚/以為自縊而死其目未合)
(尸冷乃瞑非由/謚之善惡也)卑讓徳之基也(孔氏曰何休膏肓以為/三年之喪使卿出聘於)
(義左氏為短鄭康成箴云周禮諸侯邦交嵗相問殷相/聘世相朝左氏合古禮何以難之劉氏曰左氏見當時)
(諸侯廢喪而聘故推以為禮杜氏見左氏有得禮之言/遂推以當喪而吉皆反經越禮不可以教後世今按結)
(外援衛社稷春秋亂世之事也傳惟見此年夏葬僖公/冬公孫敖如齊宣十年夏葬齊惠公冬齊侯使國佐來)
(聘遂推以為例其言凡君亦指當時之事爾非謂周制/則然以周禮邦交合左氏乃康成之失謂傳例為周公)
(之法自杜氏之謬爾古者吉凶不相干/故三年之喪不祭而何相聘問之有)二年秦孟明視
帥師伐晉(陳氏曰傳見/孟明視書師)不登於明堂(孔氏曰鄭𤣥以為/明堂在國之陽與)
(祖廟别處左氏舊説及賈逵盧植蔡邕服/䖍等皆以祖廟與明堂為一故杜同之)書不時也(何/氏)
(曰禮作練主當以十三月今按僖公祥練本在元年十/二月過兩月始作主以練祭後期也特書作主則祭不)
(以時可知傳不言作練主故杜氏以過葬十月釋之然/非也果如此則自虞後卒哭與祔皆無主凡几筵十月)
(神無所依甚非/人情當從何氏)以厭之也(傳釋處/父去族)諱之也(此在存䇿書/大體中為變)
(例魯史無不書公行之法傳於昭公在晉晉人止/公亦曰諱之知史有諱義而不知有筆削之㫖)堪其
事也(陳氏曰傳言㑹未有書大夫者於是初書士縠今/按晉司空非卿見成二年受一命之服非卿而書)
(者列國尊伯主命春秋辭從主人/見晉卑諸侯傳謂堪其事非也)執孔達以説(非晉執/史不書)
逆祀也(杜氏曰文公二年僖公之喪未終未應行吉禘/之禮而於大廟行之其譏已明徒以躋僖而退)
(閔故特大其事異其文定八年亦特書順祀皆所以起/非常也有事于武宫及順祀傳皆稱禘則知大事有事)
(于大廟亦禘也孔氏曰禘祭之禮諸廟已毁未毁之主/皆于大祖廟中以昭穆為次序父為昭子為穆大祖東)
(向昭南向穆北向孫從王父以次而下祭畢則復其廟/其兄弟相代則昭穆同班近據春秋以來惠公與荘公)
(當同南面西上隱桓與閔僖亦同北面西上僖是閔之/庶兄繼閔而立昭穆雖同位次閔下今升在閔上故書)
(而譏之今按魯人改祫為禘既用禘則不復用祫二傳/蓋不知此義故公羊以大事為大祫榖梁以為祫嘗若)
(魯語以為烝則與經書八月時制月不合故韋昭註謂/魯文公三年喪畢之禘本左氏學者之說也其釋逆祀)
(升僖於閔三傳初不異而昭穆之説註家不同公羊云/先襧後祖榖梁云先親後祖謂僖為禰為親而閔為祖)
(與左傳子雖齊聖不先父食語意畧同皆謂閔祖而僖/禰也穀梁又云逆祀則是無昭穆無昭穆則是無祖也)
(與魯語宗有司曰非昭穆同皆謂閔昭則僖穆也夏父/弗忌曰明者為昭其次為穆何常之有是欲以僖為昭)
(閔為穆也故韋昭釋之曰父為昭子為穆僖為閔臣臣/子一例而升閔上故曰非昭穆是則傳所謂逆祀者謂)
(顛倒其昭穆南北之位也孔氏不考外傳及公榖傳文/反取何氏註謂兄弟相代昭穆同班惠公與荘公當同)
(南面西上隱桓與閔僖當同北面西上僖是閔之庶兄/繼閔而立昭穆相同位次宜在閔下則是以逆祀為升)
(其同班上下之次而已何氏又謂僖以臣繼閔猶子繼/父故閔公於文公亦猶祖也説者不詳遂以三傳昭穆)
(父祖為引喻之辭由不知以為人後者為之子之義㫁/之遂與經傳之旨相悖然何氏昭穆之説他無所據漢)
(廟制以孝惠孝文俱為穆孝昭孝宣俱為昭何氏葢推/漢事以説春秋自晉及唐宋禮官之議皆以兄弟不相)
(為後不得為昭穆反引何氏孔氏之説以春秋躋僖公/為證其所以為疑者則曰若兄弟相代昭穆即異設令)
(兄弟四人皆立為君如商祖丁齊桓公之後則祖父之/廟即已從毁後立者將不得祭矣然又慮同昭穆而並)
(立廟則七廟五廟將不足以容於是以天子之廟而有/同室異座之制有皇伯祖考之稱其説至今猶未定也)
(竊嘗以諸侯之禮推之諸侯絶宗而兄弟不得以其屬/通者所以重正綂也公子不得襧先君故别子為祖者)
(所以尊宗廟也然公子不得宗君而為人後者得為之/子不得襧先君而以為人後之義得禰所受國之君皆)
(禮之變也兄弟本不得相為後而亦以為人後之義治/之者為諸侯上必有所承下必有所授上無所承謂之)
(簒下無所授謂之絶受人之國而絶其後是簒也故非/為後則不得受國變而不失其中也既謂所受國者為)
(襧則兄弟四人相及各襧其禰即同四世一昭一穆祖/孫迭遷皆以受國為人後為重也使非受國為人後則)
(支子自無干正綂承宗廟之理安可以後立不得祭其/祖為嫌而輕受國之恩昧為後之義乎然則祖丁齊桓)
(四子代立祭享宗廟與父子四世相承者何異使其世/有適嗣亦終不免於祧安可以廟毁於子而昧其子冇)
(貴賤本不當俱立乎後世受國與天下者遂廢為人後/之禮其忘君臣之義以輕正綂亂昭穆之法以瀆宗廟)
(皆流俗不經之論使然而其失由漢文帝始漢文自藩/邸入繼大綂不後惠帝而襧髙祖其後遂以惠帝文帝)
(共為一代則同室異座皇伯祖考之無稽皆末流所必/至也若謂兄弟同班立廟將無所容則不得為昭穆之)
(説非禮意明矣以三傳所釋相同必有所本而註/家自汨亂之使議禮者失其所依故不可無辨)猶上
祖也(孔氏曰宋為王者之後得祀殷之先王帝乙之廟/不毁者葢以為其所出故特存焉周制王子有功)
(徳出封者得廟祀所出之王魯以周公故得立文王之/廟襄十二年傳稱魯為諸姬臨於周廟周廟文王廟也)
(鄭之桓武世有大功故得立厲王之廟昭十八年傳稱/鄭人救火使祝史徙主祏於周廟周廟厲王廟是也今)
(按傳言宋祖帝乙與言鄭祖厲王同葢自微子桓公不/先父食言之王者之後雖曰得祀先王其廟祭之禮今)
(不可考或謂宋當祖湯疑傳妄則又全類王者故孔氏/惟以不毁之廟釋之魯鄭所出王廟乃東遷後僣禮事)
(與宋祀帝乙不同傳並舉宋鄭已非孔氏遂謂魯鄭有/周制則㡬於誣矣凡傳所言春秋時越法變禮皆指為)
(周制乃左氏/學者之通弊)謂之崇徳(趙伯循曰聖人不以秦穆悔過/而卑中國陳氏曰大夫將猶稱)
(人也自陽處父專將書大夫今按書存秦誓如詩錄秦/風與修春秋事體不同左氏尊秦葢當時流俗之論唯)
(後傳於此/妙得經㫖)禮之始也(范寗曰喪制未畢而納幣非禮也/葉氏曰僖公薨以十二月杜氏以)
(為月誤當為十一月今以冬納幣審十二月猶在􁇡則/納采在三年之内矣反為禮乎諸侯娶元妃固有時而)
(左氏以即位為/節尤見其妄)三年在上曰逃(陳氏曰例辭/粗淺今不取)來赴弔如
同盟禮也(孔氏曰謚之為文必當有爵不書爵者畿内/之國不得外交諸侯其臣不敢赴魯必天子)
(為之赴赴以王子為親不復言其爵也陳氏曰傳稱同/盟謂同方岳之盟故於滕杞薛發傳傳其微者也他非)
(同盟來赴錄之故於王子虎發傳傳其著者也今按傳/言同盟指當時諸侯㑹盟而言王子虎踐土翟泉實盟)
(諸侯故赴弔用/諸侯同盟例)秦伯伐晉(陳氏曰傳見/秦伯書人)子桑有焉(此亦/以成)
(敗論人春秋正誼不謀利明道不計功左氏不/足以知此秦穆修怨乃中國之罪人説見屬辭)晉先僕
伐楚以救江(陳氏曰併入下文書且見先僕非卿帥師/不書他放此今按將卑書人師衆書師史)
(之恒/法)伐楚以救江(經書陽處父帥師為大夫將書大夫/之始不以救江累王室故沒王叔不)
(書且明征伐在大夫譏不及王叔也杜陳説皆非孔氏/曰王叔文公不知何王之子字叔遂以叔為氏桓公是)
(其子王叔陳生是其後也衛有公/叔文子此人蓋以王叔為氏也)四年故免之(陳氏曰/終元年)
(伐晉/傳)過數(孔氏曰哀十年傳稱齊人弑悼公赴於師吳/子三日哭于軍門之外鄰國之數蓋三日也)
五年來㑹𦵏禮也(何休膏肓以為禮尊不含卑又不兼/二禮左氏以為禮於義為短鄭康成)
(箴云禮天子於二王後之喪含為先襚次之賵次之賻/次之於諸侯含之賵之小君亦如之於諸侯臣襚之諸)
(侯相於如天子於二王後於卿大夫如天子於諸侯於/士如天子於諸侯臣何休云尊不含卑非經意其一人)
(兼歸二禮亦是為譏孔氏曰按禮雜記諸侯相弔之禮/含襚賵臨同日而畢與介代有事焉不言遣異使也康)
(成以為譏一人兼二事者非左氏意杜氏曰凡妾子為/君其母猶為夫人雖先君不命其母母以子貴其適夫)
(人薨則尊得加於臣子内外之禮皆如夫人矣故姒氏/之喪責以小君不成成風之喪王使㑹葬傳曰禮也劉)
(氏曰庶子為君為其母無服不敢貳尊者也妾母稱夫/人王不能正而又使公卿㑹何禮之有今按王室成諸)
(侯妾母之喪歸賵含㑹葬經於王皆不稱天以示譏與/錫桓公命同而三傳皆不能辨左氏反以為禮杜氏釋)
(例又以母以子貴之義傅㑹為几何氏知不稱天為刺/失禮矣而其所謂失者惟以至尊行卑事為譏則以母)
(以子貴之説實出於公羊故也/劉侍讀以喪服義駮之當矣)楚成大心仲歸(陳氏曰/傳見成)
(大心書人例在/僖二十六年)滅蓼(蓼六之别封/不書併滅六)哀哉(傳於文五年錄/臧文仲語成七)
(年錄季文子語昭十六年錄叔孫昭/子語皆見中國無伯而識者憂之)六年以為常法(孔/氏)
(曰周官大師大傅大保天子三公也宣十六年傳晉侯/請于王命士㑹将中軍且為大傅則大傅尊於中軍之)
(将與大師皆為孤卿也周禮上公之國有孤一人王制/諸侯三卿晉侯爵也而有三軍六卿復有孤二人者晉)
(為伯主多置羣官共時所須不能如禮孤尊/於卿法由在上故宣子法成授二孤使行之)秦伯任好
卒(傳見秦卒葬/猶未見於經)難必抒矣(服䖍作紓/紓緩也)班在九人(九等之/班乃諸)
(侯取女立子通制隱元年公羊傳何氏註曰禮適夫人/無子立右媵右媵無子立左媵左媵無子立適姪娣適)
(姪娣無子立右媵姪娣右媵姪娣無子立左媵姪娣是/時諸侯取女立子雖不如禮而九等班位尚存故趙孟)
(得而言之與公羊立子以貴不以長之説合後世論/公子爭國者惟欲以年之長少定之宜不合於經也)讓
偪姞而上之(孔氏曰譜以偪為國/名地闕不知所在)侵官也(晉殺處父莒/殺意恢據傳)
(皆兩下相殺也左氏不知/有筆削之旨義與事違)晉殺續簡伯(非卿不告/後倣此)七年
非禮也(陳氏曰傳言所/以再書取須句)昭公將去羣公子(傳錄此語不/言其故且昭)
(公未即位而先欲去羣公子殊不近人情或是當時交/搆之言或弑君者誣之以證成其無道耳史記宋世家)
(成公卒其弟禦殺世子而自立國人殺禦而立其少子/杵臼是為昭公此蓋國亂之由傳偶不能備史亦不復)
(詳/也)殺公孫固公孫鄭于公宫(孔氏曰經書宋人殺其大/夫則此二子名氏當見於)
(經亦卿官也僖二十二年傳稱大司馬固於是又有司/馬子魚上文樂豫為司馬下云六卿和公室六卿之外)
(冇此二子蓋是孤卿之官也宋是上公禮得有孤且春/秋時不必如禮今按宋有司馬為卿又有大司馬者僣)
(王朝夏官之制也陳氏曰固大司馬也見僖二十/二年傳言穆襄之族率國人殺固鄭故書宋人)且言
非其罪也(陳氏曰傳釋大夫恒書名於是特不書名且/釋不以國討為文今按不稱名説見後八年)
秦康公(陳氏曰傳見/秦康公書人)趙盾将中軍(陳氏曰傳見/晉趙盾書人)先蔑将
下軍(上言先蔑如秦又言背先蔑以禦秦師則将下軍/非先蔑傳誤明矣杜氏先蔑前還亦非既前還背)
(秦無用奔秦其奔秦/以不與立靈公爾)敗秦師于令狐(不言敗/經變文)盟于扈(陳/氏)
(曰傳言諸侯不敘今按晉襄卒靈公幼趙盾以大夫主/諸侯卒使晉不競於楚中國於是無伯故經變文以畧)
(之下又見十/五年十七年)公後至故不書所㑹(劉氏曰公後至不書/所㑹非也按經與公)
(盟矣何謂後㑹乎又稱公㑹諸侯矣豈不及其㑹者乎/杜云公後其㑹而及其盟此飾非之言㑹盟同地㑹所)
(以為盟也今及其盟不得云後/㑹且盟重㑹輕不當責其輕)辟不敏也(傳見公在不/序諸侯遂通)
(桓十三年公㑹戰不書所戰為例使公誠後至諸侯固/公所期經既書公㑹諸侯亦不得云不書所㑹至十五)
(年公實不㑹亦不序諸侯始發他義凡例無據明矣陳/氏曰凡例併十五年凡例後人妄加之諸侯㑹公不與)
(豈得為/君惡乎)八年自申至于虎牢之境(陳氏曰終元年疆戚/田傳且言晉利諸侯)
(之/地)以報令狐之役(陳氏曰自是秦晉再交兵/不書故十年書秦伐晉)晉人以扈
之盟來討(傳發公後/至例以此)珍之也(葉氏曰遂本以二事出故/以壬午盟趙盾己酉盟雒)
(戎相去四日非一事再見自不應去族何珍之云使經/與其遂事則當書遂與雒戎盟于暴亦不得再見名氏)
(經不言遂而傳言遂其妄可知今按襄仲是行一盟中/國一盟夷狄既不得用一事再見之例亦不當言遂杜)
(云遂不受命而盟/雒戎非事實也)故書以官(陳氏曰傳見卭不書名氏/且言襄夫人因戴族以殺)
(卭故亦/書人)皆貴之也(陳氏曰傳釋凡奔皆譏也於是特書/官劉氏曰握節而死亦大臣常事效)
(節而出自求免罪而己未見可貴之實趙伯循曰大夫/二卿之死此殺昭公之漸也四人皆忠於公而左氏謂)
(之黨何謬耶按周官唯守邦國都鄙及出使有節六卿/居官者未聞其有節也宋有六卿以王者後即周制也)
(司馬司城何節之云啖氏曰傳言此二人不失節致誤/節義為符節如孔父義形於色而誤為女色也今按左)
(氏不知宋大夫不名而書官乃夫子特筆見書司城則/曰以其官逆之見書司馬則曰其官皆從不能闕疑而)
(妄釋書法故/其陋至此)九年使賊殺先克(陳氏曰殺先克不書非/君命二傳所謂兩下相)
(殺/也)晉人殺先都梁益耳(傳見討/亂稱人)未葬也(劉氏曰諸侯逾/年尚稱公王者)
(逾年反不稱王乎毛伯求金非王命可知也書顧命曰/伯相命士須材此則冡宰當國之文矣今按諸侯逾年)
(稱公為不可曠年無君臣子辭也至於發號出令猶聽/於冡宰三年白虎通義曰不曠年無君故逾年乃即位)
(改元以紀事而未發號令也三年除喪乃即位踐阼為/主南面朝臣下稱王以發號令也其説於周制得之左)
(氏言既葬稱君考之/不詳也又見屬辭)晉人殺箕鄭父士縠蒯得(孔氏曰/士縠書)
(經則是卿也七年令狐之戰三軍将佐無士縠十二年/河曲之戰三軍将佐杜註無代士縠者而士縠得為卿)
(者先蔑奔秦傳無其代十二年欒盾将下軍註云代先/蔑者據傳成文言之耳未必不是士縠代先蔑欒盾代)
(士縠也箕鄭上軍将也傳箕鄭先士縠經士縠先箕鄭/者經以殺之先後傳以位次序列傳蒯得居下知其以)
(位次也或者晉於将佐之外别/有散位從卿若郤缺趙穿之類)楚子師于狼淵以伐鄭
(陳氏曰傳見/楚子書人)以懲不恪(葉氏曰比事觀之計諸國之救/在一月之内未為後時設楚人)
(聞五國來救而退亦豈可以不及楚師罪之陳氏曰傳/釋晉嘗稱大夫於是特稱人且為晉失諸侯之漸今按)
(傳意不及此陳氏所得/由傳入每欲通傳於經)楚公子朱自東夷伐陳(陳氏曰/併前役)
(不/書)陳人敗之(陳氏曰外敗不書例/在隱四年後倣此)獲公子茷(例在僖三/十三年後)
(倣/此)楚子越椒(未賜族稱名與中/國諸侯大夫同)以無忘舊好(孔氏曰僖/公成風服)
(除乆矣今始來弔贈當以變禮待之何休膏肓云於禮/既緩而左氏以為禮非也鄭箴云若以為緩按禮衛將)
(軍文子之喪既除喪而越人來弔子游/何得善之是古有以服終來弔者也)十年取北徴(陳/氏)
(曰傳見秦/伯書國)殺鬭宜申(陳氏曰傳見鬭/宜申不書族)遂及蔡侯次于厥
貉(陳氏曰息㑹不書未驟以諸侯予楚也於是蔡實從/楚故但書厥貉之次後見宣元年杜説非是今按十)
(四年新城之盟陳鄭皆在而蔡獨不與其㑹于息矯情/紓急與宋同爾故息㑹削不書而厥貉書蔡侯此筆削)
(之權衡也春秋亦無予楚以伯/之義杜氏固非是陳氏尤失之)麇子逃歸(陳氏曰凡逃/夷狄不書今)
(按麇屬楚小國/雖逃史不書)十一年成大心敗麇師於防渚(不書敗/説在隱)
(四/年)即位而來見也(傳見諸侯喪畢不/朝京師而朝大國)且言司城蕩意諸
而復之(陳氏曰凡大夫奔復/之皆不書杜説非是)遂伐我(伐我不書以/敗之為義)獲長
狄僑如(下言椿其喉以戈殺之則其人之長六尺之戈/所可及也註長三丈乃據魯語與榖梁傳而意)
(之不能闕所不知若何休/以為葢長百尺則怪誕矣)以命宣伯(名其三子事/見襄三十年)鄋瞞
由是遂亡(劉氏曰經言狄不言長安知是長狄赤狄白/狄姜戎山戎陸渾戎春秋書之未嘗畧至於)
(長狄何獨不書傳曰鄋瞞由是遂亡杜云長狄之種絶/外傳仲尼對吳使者曰長狄氏今曰大人則孔子時長)
(狄更為大人不得言絶吕氏曰記敗狄于鹹于瞞侵齊/之下非長狄明矣今按傳記長狄事甚異而此侵齊者)
(乃為鄋瞞而鄋瞞舉國皆長人則當書長狄以别之今/經但書狄則鄋瞞非長人可知然得臣獲僑如以名其)
(子亦不可謂無其事據傳曰鄋瞞曰狄曰長狄製言有/法蓋鄋瞞者狄國名而長狄自為一種服屬於鄋瞞者)
(是時為鄋瞞驅以侵齊魯適為得臣所獲於法自不得/書杜氏誤謂鄋瞞是長狄國名僑如為其國之君故説)
(者因得以不書長/狄排左氏為妄)十二年尊諸侯也(陳氏曰傳釋書法/與邾庶其三叛臣)
(異今按此史文也左氏既不能别白學者又/不知有辭從主人之義遂詆傳為妄過矣)始朝公也
(孔氏曰劉炫云魯公新立鄰國及時來朝則曰公即位/而來朝晚則云始朝公也諸侯自新立來及時者則云)
(即位而來見晩則云始見伯主即位魯君往朝則曰/朝嗣君魯君新立往朝大國則曰即位而徃見也)公
許之(孔氏曰成五年有把叔姬來歸故知立其娣為夫/人也釋例曰把桓公以僖二十三年即位襄六年)
(卒凡在位七十一年文成之世經書叔姬二人一人卒/一人出皆把桓公夫人也今按陳氏云復求其次不近)
(人/情)不言把絶也(説者疑把絶叔姬非此子叔姬以前不/書來歸傳又無子字卒不繫把杜氏謂)
(未歸而卒則亦不當遽絶之遂排傳妄非也蓋叔姬不/安於把假歸寜以反故把伯來請而後絶經不書始嫁)
(與來寧法與鄫季姬同卒不繫把者既絶也經稱子叔/姬者孔氏曰周人字法積叔故或加子以自異是也傳)
(不稱子亦省其可省/者或時俗通稱也)言非女也(孔氏曰喪服女子既嫁/而反在父母之室從本)
(服為之齊衰期此既書其卒當服其本服杜譜不/知此叔姬是何公之女要姑與姊妹皆服期也)遂圍
巢(孔氏曰世本偃姓舒庸舒蓼舒鳩舒龍/舒鮑舒龔以其非一故言屬以包之)秦伯使西乞
術來聘(劉氏曰杜氏云術不稱氏史畧文非也内大夫/未賜族者猶不氏安知此術非未賜族者乎)
寡君敢辭玉(聘義曰以圭璋聘重禮也已聘而還圭璋/此輕財而重禮之義也然則聘禮終必還)
(玉非不欲與秦為好也傳錄賓主辭令以見/秦人之進於禮下云國無陋矣是也杜説非)趙盾將中
軍(陳氏曰傳言秦伯/晉趙盾見書人)交綏(孔氏曰司馬法云将軍死綏/舊説綏却也言軍却将當死)
(綏必是退/軍之名)明日請相見也(孔氏曰憗者缺之貌今人猶/謂缺為憗也沈氏云方言云)
(憗傷傷/即缺也)十三年以守桃林之塞(孔氏曰桃林之塞在南/河之南逺處晉之南境)
(從秦適周乃由此路使詹嘉守此塞者以秦與東方諸/侯逺結恩好及西乞聘魯亦應更交餘國慮其要結外)
(援東西圖已故使守此/阨塞欲㫁其徃來故也)六卿相見於諸浮(孔氏曰六卿/在朝旦夕聚)
(集而特云相見於諸浮者将欲密謀慮其漏泄/故出就外野屏人私議諸浮當是城外之近地)其處者
為劉氏(陶唐氏之後為劉累累後為晉范氏士氏/見襄二十四年昭二十九年傳及晉語)邾文
公卜遷于繹(陳氏曰凡自遷/其國都不書)亦請平于晉(陳氏曰傳見/諸侯猶有尊)
(晉之/志)十四年故不赴(頃王崩葬不書説見荘十六年傳/知史有不赴不書之例遂援王孫)
(爭政事以/實之非也)晉趙盾(陳氏曰傳言/趙盾見書人)納捷菑于邾(陳氏曰傳/於齊紏小)
(白陽生邾捷菑莒去疾皆/見不書奔譏不在奔故)遂殺鬭克及公子燮(楚殺大/夫或不)
(告與中國/異後倣此)貴之也(失與釋司馬司城書官同此/獨書字則又誣以不義其君)十五年
宋華耦來盟(陳氏曰傳言/華耦不書名)貴之也(葉氏曰諸侯相聘使/介有常不聞其官皆)
(從也以此為貴豈春秋之意哉今按華孫者公子鮑之/黨來盟蓋結魯以輔簒不稱使不名者非時君所使無)
(所受命從史文也書官者夫子特筆使與八年書官者/相首尾以異其事左氏於筆削之旨無傳惟榖梁傳曰)
(以其官稱無君之辭也明宋大夫之見殺者來奔者來/盟者皆宋人無君之事蓋此經逸義也而為其學者不)
(能發/明)亞旅(孔氏曰尚書牧誓司徒司馬司空亞旅成二/年傳魯賜晉三帥三命之服候正亞旅受一)
(命之服皆卿後即次/亞旅知是上大夫也)古之制也(劉氏曰尚書周官六年/五服一朝不得於諸侯)
(亦五年一朝也大行人職曰凡諸侯邦交嵗相問殷相/聘世相朝此為得中今按曹伯文十一年來朝至十五)
(年再來偶合五年之數傳遂/以為古制由不見周禮耳)卞人以告(孔氏曰治邑大/夫例呼為人孔)
(子父為鄹邑大夫謂之鄹/人知此卞人是卞邑大夫)親之道也(孔氏曰祭敬者謂/助祭於兄弟之家)
(盡其敬也喪哀者謂兄弟死喪之事竭其哀也情雖不/同謂内相怨恨不能和同當無絶其愛是相親之道也)
貴之也(陳氏曰傳釋外大夫未有書至者於是特書至/説見後傳今按此史例也傳於史文有未詳輙)
(妄釋之蓋於魯史/舊章亦考之未備)獲大城焉曰入之(陳氏曰按襄十三/年取邿之傳曰凡)
(書取言易也用大師焉曰滅弗地/曰入陸氏纂例辨之矣今不取)無能為故也(陳氏曰/傳釋盟)
(恒序諸侯於是雖伯主在焉/亦不序見晉失伯而楚興)與而不書後也(説見/七年)十六
年及齊平(陳氏曰凡平/雖内不書)疾也(趙伯循曰十二公除文公/外餘未當書不視朔豈皆)
(無疾今按公疾不視朔必書史所以謹君疾重國政雖/託疾亦書史無訐君以為直之義傳釋公四不視朔曰)
(疾也乃據史法言之然經既削其真有疾者則此為託/疾亦可知矣左氏知史而不知經後儒又不思經本出)
(於史此筆削之/義所以失傳)所以服陘隰也(孔氏曰劉炫云按楚世/家蚡冐卒弟熊達殺蚡)
(冒子而代立是為楚武王則蚡冒是兄不得為父今知/不然者以世家之文多有紕繆與經傳異者非是一條)
(杜氏非不見其文但見而不用耳劉以世家而規杜非/也言服陘隰則陘隰本是他國蚡冒始服之也釋例陘)
(隰與僖四年次于陘為一地潁川召陵縣南有陘亭楚/自武王始居江漢之間則蚡冒之時未至中土不應已)
(能越申息逺服潁/川之邑疑非也)羣蠻從楚子盟(陳氏曰傳見/楚子書人)夫人使
謂司城去公(傳序六卿於上而夫人但使司城去公/則餘五人者皆鮑之黨也且知謀者也)使
帥甸攻而殺之(不書甸兵攻而殺之者時/告辭略但以弑君赴也)蕩意諸死之
(意諸來奔而請復無能為輕重/雖死節不書嫌與苟息仇牧比)君無道也(劉氏口如傳/所説則公子)
(鮑為不臣襄夫人為不母而昭公未有無道之實也傳/曰君雖不君臣不可以不臣不得輕此兩人之罪反專)
(惡宋公王申子曰君父天也豈臣子較得失之地乎今/按明年四國伐宋傳記晉人討罪之辭而譏其猶立文)
(公晉語記趙宣子請師於靈公以伐宋曰宋人弑其君/晉為盟主而不修天罰将懼及焉公許之必有據矣獨)
(於昭公見弑始終加以無道與所序之事自相反何也/當時列國皆政出大夫其士民知有大夫而不知有君)
(謂晉趙盾弑君為良大夫而宋昭公見弑為無道皆弑/君者子孫設辭以分惡殺恥左氏不能辨遂援以釋經)
(且立以為例後見宣/四年襄三十一年)蕩虺為司馬(傳見惟殺蕩意諸/右師以下皆在位)十
七年失其所也(陳氏曰傳釋四國之大夫書人不予以/討賊之義晉自是凡三大舉皆書人見)
(宣元年二年十年今按襄二十五年夷儀之㑹晉受賂/不討齊弑君者而經序諸侯無異文劉氏諸儒因以駮)
(傳卿失所稱人為非考之於經凡諸侯盟㑹/皆從其恒稱義與大夫不同不得以彼證此)無功也(陳/氏)
(曰傳釋㑹恒序諸侯於/是雖伯主在焉亦不序)相及於絳(孔氏曰歸生對晉稱/己君當云寡君之二)
(三臣此言孤者蓋鄭伯身自對晉或/自稱孤歸生因即以孤言其君也)趙穿公壻池為質
焉(陳氏曰傳言/晉之不競)乘其飲酒也(陳氏曰為成元/年王師敗起傳)十八年乃
謀弑懿公(稱人從赴例在十/六年杜陳説皆非)諱之也(傳見惡不書弑杜/陳説皆非既葬未)
(踰年不稱君當以公羊為正劉氏曰杜云先君既葬不/稱君者魯人諱弑以未成君書之非也假令不諱遂書)
(公薨乎一年不二君之義何所施此/乃明稱君者之不以葬為限果矣)僕因國人以弑紀
公(陳氏曰傳言僕/弑紀公而書國)宋公弑母弟須及昭公子(陳氏曰討/亂雖殺母)
(弟不/書)以靖國人(孔氏曰世本云戴公生樂甫術術生碩/甫澤澤生夷甫須須生大司冦吕今云)
(曽孫/誤也)
　
　
　
　
　
　
　
　
　
　
　
　
　
　
　
　春秋左氏傳補註卷四
欽定四庫全書
　春秋左氏傳補註卷五　　　元　趙汸　撰
　　宣公
元年尊夫人也(公羊傳曰遂何以不稱公子一事而再/見者卒名也今按此魯史成法成十四)
(年僑如襄二十七年叔孫豹同陳氏曰傳言逆稱女以/君為尊至稱夫人以夫人為尊成十四年傳曰稱族尊)
(君命舍族尊夫人妄加之/也傳無以公子為族之義)以定公位(簒立者請㑹于大/國以免於討且假)
(外援臨制其民人杜氏謂/當時事情有此非謂當然)皆取賂而還(孔氏曰按此言/㑹諸侯于扈文)
(承宋人之弑昭公下知非十七年㑹于扈既取宋賂又/取齊賂而稱皆必為十七年十五年二扈之盟者按十)
(七年㑹于扈全無為魯討齊之事但宋弑昭公其罪既/大故先言之為魯討齊其失小故後言之傳言皆者皆)
(齊宋/也)陳靈公受盟于晉(陳氏曰傳言晉楚爭諸侯猶莫/適與且著文十年息㑹不書宋)
(陳鄭/之實)救陳宋(孔氏曰陳在宋南是先侵陳去陳乃侵宋/也蓋陳既被侵方始告晉晉人起師救陳)
(楚又移師侵宋晉師比至於鄭楚師既已去矣故諸國/㑹于棐林同共伐鄭棐林鄭地明晉始至鄭不得與楚)
(相遇故竟無戰事言救/陳宋者皆是致其意耳)楚蒍賈救鄭(凡楚救不悉書陳/氏云楚救必不能)
(而後書詳/見屬辭)二年獲樂吕(凡獲非卿/史不書)既合而來奔(敗者奔/雖接我)
(史不/書)晉趙盾救焦(陳氏曰傳見趙盾書人杜氏曰鄭受/楚命伐宋大敗宋師獲其二卿此晉)
(之不競也晉趙盾為政而畏越椒之盛託/辭班師失宋之心孤諸侯之望所以稱人)遂自隂地及
諸侯之師侵鄭(陳氏曰經自此三年不書晉師今按三/國大夫傳失其名氏孔氏謂實微者非)
(也/)桃園(孔氏曰晉語云趙衰趙夙之弟世族譜盾是衰/子穿是夙孫是穿為盾從父昆弟之子也世本)
(夙為衰祖穿為夙之曾孫世/本傳寫多誤其本未必然也)趙盾弑其君(傳於趙盾崔/杼弑君見齊)
(晉史臣以直筆為官守與魯史諱内惡不同/曰弑其君乃録外之辭榖梁云弑公是矣)非子而誰
(胡氏曰亡不越竟反不討賊/是盾偽出而實與聞乎故也)越竟乃免(劉氏曰使盾遂/去晉國雖未越)
(竟不能討賊非其責也今盾還為大夫雖已越竟苟不/能討則罪矣哀八年公山不狃曰君子違不適讎國未)
(臣而有伐之奔命焉死之可也安在越竟乃君臣之義/絶乎吾以謂此非仲尼之言葉氏曰弑君大惡也有為)
(有不為爾使與乎弑雖在四海之外無所逃使不與聞/雖在朝如晏子誰能責之今按董狐責趙盾之辭惟榖)
(梁傳所錄兼該禮法可正左氏之謬孔子曰以下乃盾/子孫託聖人之言為其祖分惡至榖梁時猶有謂盾為)
(忠臣者流俗相蒙有/自來矣又見四年)于周而立之(於此見盾與穿志同/逆新君不使他人而)
(使穿欲免/穿於討也)晉於是有公族餘子公行(孔氏曰公族之官/掌教公之子弟餘)
(子屬餘子之官則適子屬公族之官也孔晁註國語云/公族大夫掌公族及卿大夫子弟之官是卿之適子屬)
(公族也晉語云欒伯請公族悼公曰膏梁之性難正也/故使惇恵者教之文敏者道之果敢者諗之鎮靖者修)
(之是公族主教誨也下庶子為妾子知餘子則是適子/之母弟言亦為餘子則知餘子之官亦治餘子之政令)
(主教卿大夫適妻之次子也又云庶子為公行掌率公/之戎車則公行不教庶子然則卿大夫之妾子亦是餘)
(子之官教之矣周禮無此三官之名夏官冇諸子春官/有巾車掌事與公族公行同無與餘子同者天子諸侯)
(禮異/耳)趙盾為旄車之族(孔氏曰旄車之族即公行也車/皆建旄謂之旄車之族詩云建)
(旐設旄是公車必建旄也周禮主車之官謂之巾車巾/者衣也主衣飾之車謂之巾車此掌建旄之車謂之旄)
(車之/族)三年皆非禮也(王制喪三年不祭唯祭天地社稷/為越紼而行事此天子之禮也魯)
(郊本非禮於是天王崩未𦵏而魯之郊牛傷改卜牛又/死乃不郊魯之君臣葢有不安於其心者矣為左氏學)
(者乃議其不郊為/非禮豈知禮哉)晉侯伐鄭及郔(陳氏曰晉君/將一不書)未可問
也(陳氏曰傳言晉/衰楚窺周室)朝于楚(孔氏曰諸侯太子攝行父事/稱朝此公子士非太子亦稱)
(朝者傳通言之/其實合稱聘耳)四年權不足也(既云懼而從之是與謀/也當從榖梁志同書重)
(為義權不足乃俚俗/之言非所以釋經)稱臣臣之罪也(君雖無道豈臣子/所當較臣既弑君)
(亦豈有無罪者傳謬至此凡弑君或書賊主名或不書/主名皆從赴告傳不知策書從赴之法而妄為之辭故)
(陳氏以凡例/為後人依倣)著於丁寧(孔氏曰車上不得置簨簴以縣/鼓故為作跗若殷之楹鼔也晉)
(語云伐備鍾鼓戰以淳于丁寜丁寧即是鉦/也鄭𤣥云鉦形如小鍾軍行鳴之以為鼔節)遂滅若敖
氏(陳氏曰討亂雖/殺命大夫不書)鄭未服也(陳氏曰經自此四/年復不書楚子)五年書
過也(知告廟未通復發此義豈他公之行舉無/過者陳氏亦不知書至有筆削故取之)卿自逆
也(陳氏曰傳釋書法與紀裂繻異因以見荘二十七年/莒慶今按内女適諸侯諸侯遣人來逆則稱逆女非)
(親迎故從内為稱其諸侯與大夫雖尊卑/不同親迎皆當稱字以明齊也杜説非)反馬也(何休/膏肓)
(據士昏禮無反馬以難左氏鄭𤣥箴之曰冠義云無大/夫冠禮而有其昏禮則昏禮者天子諸侯大夫皆異也)
(士昏禮云主人爵弁纁裳緇衣乘墨車從車二乘婦車/亦如之此婦車出於夫家則士妻始嫁乘夫家之車也)
(詩鵲巢云之子于歸百兩將之将送也國君之禮夫人/始嫁自乘其家之車也則天子諸侯嫁女留其乘車可)
(知也髙固大夫也來反馬則大夫亦留其車也留車妻/之道也反馬婿之義也孔氏曰禮送女適於夫氏留其)
(所送之馬謙不敢自安於夫若被出棄則將乘之以歸/故留之也至三月廟見夫婦之情既固則夫家遣使反)
(其所留之馬以示與之偕老不復歸也杜言三月廟見/謂無舅姑者士昏婦至其夕成昏質明贊見婦於舅姑)
(若舅姑既沒則婦入三月乃奠菜又記曰婦入三月然/後祭行鄭𤣥云謂助祭也是舅姑沒者以三月而祭因)
(以三月為反馬之節舅姑存者亦當以三月反馬也士/昏又稱若不親迎則入三月然後壻見於妻之父母此)
(髙固親迎則不須更/見故譏其親反馬也)楚子伐鄭(陳氏曰傳見/楚子書人)晉荀林父
(陳氏曰晉卿/將再不書)六年将可殪也(劉炫氏曰尚書泰誓云商/罪貫盈言紂之為惡如物)
(在繩索之貫/不得為習也)楚人伐鄭(陳氏曰併/入八年書)取成而還(楚比年伐/鄭惟此年)
(傳記取成而還故杜氏以/厲之役在此傳蓋有闕)七年不與謀曰㑹(經書内師/及伐者二)
(皆㣲者不稱将桓十年伐邾傳曰宋志也自餘君大夫/以師出皆稱㑹如桓伐鄭納突哀挾呉伐齊豈皆不與)
(謀者杜氏不復深考惟徇傳為説非也劉氏曰諸侯相/率而討罪伐畔則是與謀已焉有連兵合衆人君親將)
(而曰不與/謀者哉)以謀不睦(王臣涖盟/史不書)諱之也(説者多以沙隨/平丘不諱駁此)
(傳為妄今知非妄者宣公恃齊而不事晉於是見止而/以賂免其恥在内史故諱之沙隨平丘晉雖有辭然成)
(公以國難後期昭公/政在强家非所諱也)八年白狄及晉平(陳氏曰義見十/一年㑹欑函傳)
滅之(孔氏曰舒蓼二國名者蓋轉寫誤當云一國名按/釋例土地名有舒羣舒舒蓼舒庸舒鳩以為五名)
(則與文五年滅蓼同蓋蓼滅後更復故楚今更滅之劉/炫以杜為二國而規之非也今按經傳記舒庸舒鳩皆)
(冠以舒故釋例知此舒蓼亦是其類孔氏謂註言二國/為轉寫誤已得之文五年傳記楚子爕滅蓼不冠以舒)
(者别自是蓼國杜氏據臧文仲之言謂蓼與六皆臯陶/之後亦如文十六年滅庸與舒庸無與也孔氏併合文)
(五年所滅之蓼與此年/舒蓼為一則又誤矣)楚子疆之(陳氏曰傳見/楚子再書人)盟呉越
而還(孔氏曰譜云吳姬姓周大王之子大伯仲雍之後/大伯無子而卒仲雍嗣之武王克殷封其曽孫周)
(章於呉為呉子又别封章弟虞仲於虞十二世而晉滅/虞虞滅而呉始大至壽夢而稱王壽夢元年魯成公之)
(六年也越姒姓其先夏后少康之庶子也封於㑹稽後/二十餘世允常句踐立為越王越王元年魯定公之十)
(四年也外傳曰芊姓歸越是越/本楚之别封或非夏后之後也)始用葛茀(孔氏曰茀字/禮或作紼或)
(作綍繩之别名也周禮遂人大喪薦六紼天子用六也/喪大記君葬用四紼大夫士葬用二紼是紼者所以引)
(柩也於殯則已有之繫於輴車以備火災冇/災則引柩以避火及葬則用之以下柩也)避不懷也
(孔氏曰曲禮云凡卜筮日旬之外曰遠某日旬之内曰/近某日喪事先遠日吉事先近日鄭𤣥云喪事葬與練)
(祥也吉事祭祀冠娶之屬也然則先近日先卜上旬不/吉卜次旬又不吉卜下旬喪事則先卜下旬卜葬先卜)
(遠日避不思念其親似欲汲汲早葬之也今若冐雨而/葬亦是不思其親欲得早葬故舉卜葬先逺日以證為)
(雨而止禮也王制云庶人葬不為雨/止者鄭𤣥云雖雨猶葬禮儀少也)九年王使來徵聘
(陳氏曰傳言所以自文公至今再書聘/今按微者雖王使不書説見隱五年)厚賄之(陳氏曰/傳言周)
(衰/)言易也(傳釋不言滅説見/襄十三年昭四年)以諸侯之師伐陳(無将帥/故書法)
(與牡丘救徐不同事與襄元年韓厥異者在㑹諸侯皆/以師屬林父伐陳而次于扈以待之故晉侯卒于扈而)
(師還孔氏曰僖二十八年城濮宋齊秦以師屬晉而經/書其師此全不書者彼雖公卿不行仍有大夫帥之將)
(卑師衆故稱師耳此則全無將帥以兵付晉并入晉軍/林父獨自帥之故唯書林父伐陳也今按城濮之戰唯)
(宋公不自將耳齊國歸父無為不親兵時經未書大夫/将雖将尊師衆但書師為左氏學者不知此義故謂稱)
(師為將卑師衆也秦小子憗自合書人彼/有筆削之旨此但史法亦不可併論也)公弗禁(陳氏/曰傳)
(言殺所/以稱國)其洩冶之謂乎(陳洙氏曰此非聖人之言孔子/稱三仁曰比干諌而死反罪洩)
(冶乎今按傳以稱國殺大夫為有罪故雖無罪見殺者/亦必求其罪以實之杜氏見宋曹殺大夫冇不名者遂)
(以書名為貶非但不/知經旨亦未究史法)鄭伯敗楚師于柳棼(陳氏曰凡伐/之為所敗但)
(書伐不書敗譏不/在敗之者他倣此)十年非其罪也(陳氏曰傳釋杼罪不/在奔公榖諸家皆以)
(氏為世卿惟左氏無/此義於崔杼信矣)且告以族不以名(自此至崔杼弑/君凡五十一年)
(惠公之世杼應尚幼成十七年傳言齊侯使崔杼為大/夫明前此未仕故此年傳説者不取今以告以族之説)
(推之蓋崔氏出自丁公杼之祖若父必有嘗為卿者至/杼雖未為卿其寵已足以偪髙國此髙國之所惡也故)
(因惠公卒舉族出之杼未為卿故不書名實卿族也故/來告書其族如尹氏非王卿士於法不合書其立王子)
(朝亦由世是卿族故史不得不書春秋辭從主人而/世卿之失自見公羊譏世卿之説不為無所出也)不
然則否(玉帛之使但謂告命相通不必言聘蔡與魯未/嘗交聘而書其大夫出奔可見矣諸侯赴告之)
(法如後世郡國文移合闗通者須有/常凖左氏惟據近事言之故未盡)二子奔楚(陳氏曰/不書奔)
(以納/為義)晉士㑹救鄭(陳氏曰救不書例/在僖六年後倣此)逐其族(此亦卿族/而經不書)
(異崔氏者事/與討亂同)謚之曰靈(傳見經不書葬由不成喪後見/成十八年晉厲襄二十八年齊)
(荘陳氏佚賊猶/循二傳之失)十一年陳鄭服也(陳氏曰傳見息㑹不/書至辰陵然後書)
令尹蒍艾獵城沂(孔氏曰此年云令尹蒍艾獵明年云/令尹孫叔敖明一人也世本艾獵為)
(叔敖之兄世本/多誤本不必然)况寡徳乎(陳氏曰傳見晉不在諸侯/而從事夷狄楚於是主盟)將
討於少西氏(傳見經先書討/賊然後書入陳)以諸侯討而戮之(孔氏曰/經無諸)
(侯而云以諸侯討之諸侯皆慶者時有楚之屬國從行/也十二年邲之戰經不書唐而傳云唐侯為左拒昭十)
(七年長岸之戰經不書隨而傳言使隨人守舟明此時/亦有諸侯但為楚私屬不以告爾今按謂楚不告非人)
(情凡諸侯以兵屬夷狄/不序説見僖二十八年)書有禮也(陳氏曰傳釋楚入未/有書爵者於是特書)
(爵/)鄭伯逃歸(非好㑹不告不/入例陳説誤)十二年不泯其社稷(孔氏/曰鄭)
(桓公是周厲王之子宣王母弟又宣王封之故僖二十/四年及此皆厲宣並言之桓公始封西鄭武公始居東)
(鄭鄭二公是/始封之賢君)夷於九縣(孔氏曰楚滅諸國見於傳者哀/十七年言文王縣申息荘六年)
(稱楚文王縣申息荘六年稱楚滅鄧十八年稱武王克/權僖五年滅弦十二年滅黄二十六年滅夔文四年滅)
(江五年滅六乂滅蓼十六年滅庸几十一國見於傳言/九縣者申息定是其二餘不知所謂蘇氏沈氏以權是)
(小國庸先屬楚自外為九也僖二十八/年傳曰漢陽諸姬楚實盡之滅國多矣)何必楚(晉人釋/楚而甘)
(心於羣/狄以此)以啟山林(楚世家云熊咢卒子熊儀立是為若/敖若敖卒子霄敖立霄敖卒子熊煦)
(立是為蚡冐蚡冐卒弟熊達是為楚武王孔氏曰按杜/註文十六年傳蚡冐楚武王父不從史記也以荆竹織)
(門謂之篳門則篳路亦以荆竹編車故謂篳路為柴車/方言云楚謂凡人貧衣破醜敝為藍縷服䖍云言其縷)
(破藍/藍然)鄭不可從(傳記士㑹欒書之言見晉大夫/自知非楚敵故以不戰喪師)上軍未
動(據傳上軍雖未動下言殿其卒而退是亦未嘗出陳/也杜以上軍未動得書戰則言戰為虛文矣蓋晉人)
(耻以未陳見敗告諸侯因下軍從荀首/獲連尹襄老囚公子榖臣故以戰告也)唐惠侯(陳氏曰/唐乆屬)
(楚不復見於諸夏故定四年蔡以唐/侯伐楚不書明年楚滅唐亦不書)楚重至於邲(孔氏/曰輜)
(重載物之車也説文云輜一云軿前後蔽也蔽前後/以載物謂之輜車人挽以行謂之輦輜重輦一物也)鄭
殺僕叔及子服(陳氏曰討亂/雖公子不書)桓子請死(孔氏曰檀弓云/謀人之軍師敗)
(則死之謀人之邦邑危則亡/之今桓子将軍師敗故請死)遂圍蕭(陳氏曰傳見滅/不書圍他倣此)河
魚腹疾奈何(孔氏曰叔展言必須入水故以水厄告之/云如河中之魚乆在水内則生腹疾無此)
(二物其/奈濕何)衛孔達(陳氏曰傳見三/國之大夫書人)同盟于清丘(孔氏曰按/傳先軫或)
(稱原軫此蓋先軫之後也上文稱為彘子服䖍以為食/采於彘今復稱原原其上世所食也於時趙氏有原同)
(蓋分原邑而/共食之也)不實其言也(晉景公初年楚方得志於中/國入陳圍鄭敗晉師于邲滅)
(蕭矣晉於是時乃以先縠合諸侯大夫于清丘而稱同/盟則豈足以敵楚乎故皆奪其恒稱明年宋人及楚人)
(平則經旨可見矣傳於此特發筆削之旨而惟以不/實其言釋之舉其小節而遺其大體故義有不通也)十
三年唯宋可以免焉(劉氏曰清丘之盟左氏以謂不實/其言又曰唯宋可以免自相伐矣)
(今按清丘三國大夫稱人譏在晉也傳不知此/義而以不實其言均責三國故復為宋解之)十四年
敢告(陳氏曰傳言/所以書國討)復室其子(孔氏曰釋詁以平/為成則成亦平也)無假道
于宋(楚子忿晉伐鄭欲伐宋而無名故不假道以起/怨其聘于晉非為好也以怠晉之救宋而已)乃
殺之(非卿雖殺行/人史不書)屨及於窒皇(孔氏曰荘十九年鬻拳/葬於絰皇註云經皇冢)
(前闕經傳通謂兩觀為闕者以其在門兩旁而中央闕/然為道雖則小門亦如此爾故杜於寝門冢門皆以闕)
(言之此作窒彼作絰字異音同未知孰是/其名為窒皇及市名蒲胥其義皆未聞)十五年死又
何求(傳見古人臨難不二由其察理素精葉正則曰古/者審乎性命而定乎吉凶忠信敬義之目後世之)
(所誦説而不能明者也而古人飾之於一事一事之曲/折而數徳者必間見焉皆可以指言而名舉也故左氏)
(録/之)宋及楚平(平至是始書/説見後傳)爾無我虞(凡書平則不書盟/兵交怨結以平為)
(重陳氏猶不書盟與/隱七年例自相違)荀林父(陳氏曰傳見/荀林父書師)及毛伯衛(孔/氏)
(曰捷札一人而札在子上故杜疑經文倒札字也陳氏/曰不書王孫蘇義同僖十九年邾子因見毛召不書名)
秦桓公(陳氏曰傳見/秦伯書人)榖出不過藉(孔氏曰既譏其税畝/言非禮乃舉正禮言)
(榖出不過藉則知所税畝者是藉外更税故杜以為十/一外更取十一且以哀公之言驗之知十二而税自此)
(始/也)幸之也(蝝未成螽故不為災杜註未失説者議之過/矣本為一嵗再生記異文偶與下饑相連傳)
(通饑釋之以為幸之也註又/以為喜而書之陋益甚矣)十六年晉士㑹(陳氏曰傳/見士㑹書)
(人/)晉侯請于王(傳見列國之卿/猶有請命者)且為大傅(孔氏曰天子/大傅三公之)
(官也諸侯大傅孤卿之官也周禮典命云公之孤四命/鄭衆云九命上公得置孤卿一人春秋晉為伯主侯亦)
(置孤卿文六年有大傅陽子/大師賈佗則晉當置二孤)天火曰災(孔氏曰聖人重/天變故異其名)
(春秋書災多矣唯此言火耳程氏曰天火未嘗不假人/火以為災凡人火皆天所為也唯雷火災物者間冇之)
(而不可以常理論左氏/分火為人災為天未當)以修晉國之法(陳氏曰終前/年殺毛召傳)十
七年郤獻子為政(陳氏曰傳言三/郤所以見殺)皆母弟也(劉炫氏曰/再言凡者)
(前凡據適妻子為文後凡嫌妾子為君母弟不得稱弟/故更言凡也釋例曰母弟公在雖俱稱公子其兄為君)
(則特稱弟殊而異之也母弟之見於經者二十而傳之/所發六條而已凡稱弟皆母弟此策書之通例也庶弟)
(不得稱弟而母弟得稱公子故傳之所發隨而釋之諸/稱弟者不言皆必稱弟也孔氏曰公之母弟見經者鄭)
(叚魯公子友衛叔武實母弟而不稱弟陳公子招昭元/年稱公子八年稱弟今按太子之母弟謂適子也適子)
(之生禮文雖降於世子而視庶子則有加矣故世子為/君則適子得稱弟皆周制也庶子為君而母弟亦稱弟)
(者時君以同母故優其禮秩使異於他庶子故史亦稱/弟此禮之變也魯公子友與齊年鄭語異稱者任使之)
(際内外異辭也衛叔武攝君稱子使非攝君則當稱字/同蔡叔於文不可稱某君之弟也鄭叚有筆削不可同)
(論先儒多駁此例/者考之弗詳爾)十八年盟于繪(陳氏曰特相盟雖伯/者亦不書且見晉衰)
三踊而出(孔氏曰聘禮若聘君薨于後歸執圭復命于/殯升自西階不升堂子即位不哭辨復命如)
(聘子臣皆哭與介入北面哭出袒括髪入門右即位踊/今身将出奔不得親自復命故立介於位介當南面歸)
(父於介前北面執圭復命既復命之後北面/哭乃退括髪訖前即位北面哭三踊而出也)善之也(大/夫)
(還不書此為遂出奔言故不稱族者因上文如晉傳善/之杜非常皆非是與昭十二年公子憗異者大夫從公)
(行不書則不/得言還也)
　　成公
元年劉康公徼戎(陳氏曰傳見言/王師不斥劉子)二年取龍(傳見外取/邑雖取諸)
(我不書經書伐書取與但書取/不同陳氏龍人致冦自違其例)辭請曲縣(鄭氏曰樂縣/謂鍾磬之屬)
(縣於筍虡者軒縣去南面辟王也/王肅云軒縣開一面故謂之曲縣)許之(周禮巾車掌王/之五路天子諸)
(侯皆有樊纓之飾鄭氏曰樊讀如鞶帶之鞶謂今馬大/帶也纓今馬鞅也玉路金路象路其樊及纓皆以五采)
(罽飾之孔氏曰繁即鞶也字之異耳巾車孤卿大夫士/皆無樊纓是繁纓為馬之飾皆諸侯之服也按儀禮既)
(夕士薦馬纓三就為送葬設盛服爾又諸侯之卿有受/革輅木輅之賜皆有繁纓特賜乃有皆非正法所有也)
皆主郤獻子(陳氏曰傳見内外乞師皆不書見僖二十/六年特書之杜氏不知此義今按外相乞)
(師不告/不入例)欒書將下軍(孔氏曰宣十二年邲之戰傳稱荀/林父將中軍先縠佐之士㑹将上)
(軍郤克佐之趙朔将下軍欒書佐之十三年晉殺先縠/當是士㑹佐中軍郤克將上軍不知誰代郤克佐上軍)
(疑是荀首為之十六年士㑹將中軍是林父卒矣當是/郤克佐中軍疑是荀首将上軍荀庚佐之十七年士㑹)
(請老郤克将中軍當是苟首佐中軍苟庚将上軍所以/知者此年傳稱楚屈巫對荘王云知罃之父中行伯之)
(季弟也新佐中軍則荀首於荘王之世已佐中軍明士/㑹老後郤克遷而荀首代也首於邲戰尚為大夫不應)
(宣之末年得佐中軍故疑先縠死後代郤克佐上軍也/明年荀庚來聘傳稱中行伯之於晉也其位在三則此)
(時荀庚将上軍矣林父卒來已乆不應始用荀庚故疑/林父卒後荀庚即佐上軍士㑹老後荀庚轉将上軍故)
(杜以為士爕代荀庚也邲戰以來趙朔無代今欒書将/下軍則趙朔卒矣故知欒書代趙朔不知此時誰代欒)
(書佐下/軍也)未絶鼓音(孔氏曰周禮大僕軍旅田役贊王鼔/上云齊侯親鼔則天子諸侯自將兵)
(者亦親執旗/鼓以令衆)右援枹而鼓(枹擊鼓/杖也)奉觴加璧以進(孔氏/曰襄)
(二十五年鄭入陳傳曰陳侯免擁社子展執縶而/見再拜稽首承飲而進見古者有此禮見司馬法)五伯
之霸也(孔氏曰鄭語云祝融能昭顯天地之光明其後/八姓昆吾為夏伯矣大彭豕韋為商伯論語云)
(管仲相桓公伯諸侯昭九年傳曰文之伯也豈能改物/是三代有五伯矣伯者長也言為諸侯之長也鄭云天)
(子衰諸侯興故曰霸霸把也言把持王者之政教故其/字或作伯或作霸也今按傳以五伯對四王則通三代)
(伯者言之是也宋襄秦穆不成伯楚荘吞噬/中國豈有所謂勤而撫之以役王命之事)而復於寡
君(孔氏曰禮承玉帛之物名為繅藉藉是承薦之言故/為薦也言無物則空口以為報少有所得則與口為)
(藉故曰/籍口)敢不唯命是聽(陳氏曰傳言鞌之戰晉師/無名以怒出師以貪成之)禽鄭
自師逆公(陳氏曰傳言四卿要公勞師故/不書上鄍之㑹杜云史闕非)皆受一命之
服(孔氏曰此三帥皆卿也本國三命故魯賜以三命之/服司馬司空輿師候正亞旅皆大夫本國一命故皆)
(受一命之服周禮大夫再命此司馬司空皆一命者春/秋之時其事已異於周禮故大夫一命又曰司馬司空)
(本是卿官之名但晉之諸卿皆以三軍将佐為號其司/馬司空皆為大夫之官輿師至於亞旅本是大夫官名)
(軍行有此大夫從者司馬主甲兵司空主營壘輿師主/兵車候正主斥候亞旅次於卿是衆大夫也無專職掌)
(散供軍事/故後言之)何勞錮焉(陳氏曰傳因陽橋/之役備載巫臣事)故楚令尹子重
(陳氏曰傳見令/尹子重書人)許靈公為右(孔氏曰諸言御戎皆御君/之戎車此云彭名御戎知)
(王戎車亦行也若君親在軍則君當車中御者在左勇/力之士在右故御戎戎右常連言之此王車雖行王身)
(不在故不立戎右使御者在中令蔡許二/君居王車上當左右之位若夾衛王然)故曰匱盟(釋/例)
(曰書盟而責其卿所以成晉為盟主也陳氏曰傳釋六/國之大夫皆書人以從楚也因見吾㑹之書嬰齊盟亦)
(書/人)三年討邲之役也(晉自邲戰後失鄭非報/復故傳自其始叛言之)上失民也
(傳見經不書/廧咎如潰)其位在三(孔氏曰於時郤克将中軍荀首/佐之荀庚将上軍是其位在三)
(也註云下卿者傳稱小國之上卿當大國之下卿又言/衛在晉不得為次國荀庚若是中卿自然當先晉矣乃)
(直以盟主先晉明是二人位等以此知荀庚是下卿也/晉立三軍将佐有六第三猶為下卿則其餘皆下卿也)
(蓋以諸侯之禮唯合三卿是其正故定以三人為上中/下餘皆從下卿也卿有上下徃年賜晉三帥皆以三命)
(之服者侯伯之卿禮皆三/命上卿下卿命不異也)賞鞌之功也(陳氏曰傳言鞌/之功晉兆六卿)
(之/禍)四年欲求成于楚而叛晉(陳氏曰傳積晉/失諸侯之故)以救許伐
鄭(傳見救雖/卿將不書)五年遂以告而從之(傳見晉無/修省之實)及子國(二/子)
(皆非卿/不書)盟于垂棘(陳氏曰外君臣特相/盟亦皆不書他倣此)宋公殺之(陳氏/曰殺)
(公子不書/罪在圍龜)定王崩(定王不書葬傳欲/見王謚非衍文)六年非由人也(啖/氏)
(曰傳意以為武軍之宫非也若然煬宫復何謂乎劉氏/曰左氏以武宫為武軍杜氏知其謬因䕶曰既立武軍)
(又作先君/武公之宫)侵宋(晉伯宗非卿合書人併鄭人不書者同/受伯主之令以衛将尊師衆舉重故書)
(某帥師既書某帥師又曰某人亦於文/不便襄十九年欒魴同杜陳之説皆非)晉遷于新田(不/書)
(説見文/十三年)晉師遂侵蔡(陳氏曰傳/言不書遂)以申息之師救蔡(林氏/曰楚)
(以申息為經營中國之本故三軍二廣不常出而大抵/用申息之師僖二十五年以申息之師戍商宻二十八)
(年敗于城濮楚子曰其如申息之老何二十六年申公/叔侯戍齊文九年息公子朱伐陳成六年以申息之師)
(救蔡其後囊瓦敗申息之師于桑隧昔宣王之世申伯/實以王舅為南國之屏翰所以扞城王室秦漢之際南)
(陽為要地故楚有圖北方之志其/君多居于申大合諸侯亦在焉)七年斯不亡矣(説見/文五)
(年陳氏曰傳言呉/入中國而識者懼)乃通呉于晉(陳氏曰傳著晉用巫/臣之言遺中國之患)伐
巢伐徐(陳氏曰傳見呉楚/始交兵皆畧不書)是以始大通呉於上國(陳氏/曰傳)
(著呉强之漸故曰始林氏曰楚人禦呉以江故用舟師/呉人撓楚以淮故用車戰呉自徐伐巢淮西也入州來)
(淮北也吳楚爭淮自此始自雞父之師一敗而/呉得州來滅巢及鍾離矣是則亡郢始於失淮)晉反戚
焉(傳見不書/以戚奔)八年獲申驪(陳氏曰晉自此因有諸侯之/事遂伐楚皆不書後見襄元)
(年韓厥十六/年荀偃之師)大獲焉(陳氏曰為九/年鄭圍許傳)來納幣禮也(説者疑/昏禮不)
(當使公子公孫非也國君臣諸父昆弟同姓之卿與異/姓之卿何異如魯鄭無復異姓之卿當使何人陸氏又)
(謂常事不書由不知/書法一槩責以非常)來歸自把故書(魯以把夫人禮成/喪故雖來歸書卒)
(且繫之把與罪/出異傳非是)異姓則否(説者云嬴姒已曹䢵媯弋同/姓國少疑此禮難行蓋自大)
(國吞滅已後言之傳惟言同姓不言國欲併及卿大夫/亦是通時俗為例然非禮意如衛晉來媵苟非先王之)
(制循習已乆安肯如此膏肓亦以為媵不必同姓所以/博異氣鄭箴云禮納女於天子云備百姓納女於國君)
(云備酒漿不得云百/姓是不博異氣也)九年呉人不至(陳氏曰傳於是年/記呉人不至為厲)
(公㑹鍾離傳於襄三年再記呉人不至為悼公㑹戚/傳皆所以見呉初不敢自列於諸侯而晉求之急)兵
交使在其間可也(殺行人非卿例不/書此為兵交發義)莒無備故也(陳氏/曰傳)
(見伐莒書嬰齊入鄆書人經不書遂杜説/非今按伐書将入書人一事再見畧言之)諸侯貳故也
(陳氏曰自宣二年至是秦狄伐晉/故傳發之且為十一年秦背成起)十年晉立太子州蒲
以為君(孔氏曰漢未應劭作舊君諱云昔者周穆王名/滿晉厲公名州滿又冇王孫滿是同名不諱則)
(此為州滿或為州蒲誤耳今按葉氏疑晉侯生立其子/經何以無異文非也策書有定體不得異文以盡事變)
(又言不以名别亦非/諸侯自将與出奔異)鄭伯歸(傳見諸侯被/執歸國不書)諱之也(陳氏/曰把)
(言葬自内書今按公既見止魯人不復使人送葬史亦/不得蒙上公如晉書葬晉景公因成諱義非筆削之㫖)
十一年且涖盟也(劉氏曰若聘重盟輕畧盟郤犨之盟/又何故不畧乎若盟與聘均書如晉)
(涖盟豈不明白今按經書外臣來盟者四魯臣如外涖/盟者亦四皆無交涖者此未知何據上言公請受盟而)
(後使歸恐盟主於與國/無交涖之事當是傳誤)周公楚(陳氏曰傳見/楚不書名)三日復出
奔晉(陳氏曰傳言明/年經所以書出)秦伯歸而背晉成(陳氏曰傳見晉/失信於諸侯而)
(秦不/附)十二年周公自出故也(王人内京師故自/周言出傳例非)盟于宋
西門之外(陳氏曰傳見晉楚嘗同盟不/書至襄二十七年特書之)且涖盟(外涖盟/不告例)
(在隱/七年)十三年而重賄之(凡大夫從公行史不書宣/伯請先明非專使他倣此)遂從
劉康公成肅公㑹晉侯伐秦(二公不書譏不在/王室例在文三年)秦師敗
績(陳氏曰不書秦敗績/説在後傳杜説非是)及不更女父(秦爵二十等四不/更十左庶長十一)
(右庶長見漢書孔氏曰按傳此有不更女父襄十一年/有庶長鮑庶長武春秋之世已有此名蓋後以漸増之)
(商君定為二十非/是商君盡新作也)迓晉侯于新楚(傳言經/書晉侯)殺子印子羽
(陳氏曰兩下/相殺不書)負芻殺其大子而自立也(陳氏曰大子未/嗣位遇害不書)
(例在桓/五年)十四年是先君宗卿之嗣也(世本孫氏出於衛/武公至林父八世)
衛侯見而復之(陳氏曰復宜不書傳言/非衛侯之志所以書歸)㫖酒思柔(孔氏/曰兕)
(獸名觵爵稱以兕角為觵也周禮小胥職云觵其不敬/者韓詩説觵五升詩良耜云有觩其角則觩是角貌)
尊君命也(説見宣/元年)鄭伯復伐許(陳氏曰連兵雖君将不/書義同宣三年晉侯)
非聖人誰能修之(此或君子之言但傳為/稱族去族發則亦陋爾)十五年不然
則否(凡稱人執者史策之恒辭稱君執者經變文與伯/主以討罪之義傳例不知簒奪之罪重於虐民陳)
(氏討其君不/罪其民皆非)遂逃奔宋(陳氏曰奔者無罪/不書例在荘八年)許之乃反(經/書)
(奔晉自晉歸傳言至河上乃反者始去國以奔晉告故/歸亦書自晉見其出入皆挾晉為重不復詳所至者畧)
(外也杜以外納告非也言自不必外納劉氏又疑華元/内有魚石之援不待挾晉而入亦非也魚石所以止華)
(元實畏/晉耳)言背其族也(蕩山殺不書族與成得臣/鬬宜申同傳皆不能發例)遂出奔
楚(向為人大司冦宋六卿之一不/書者族同罪同獨書魚石舉重)遷許于葉(傳見許以/畏鄭故假)
(外援以遷故經不/言遷之者他倣此)十六年滕文公卒(傳欲見滕子謚下/偶連鄭伐宋事註)
(云因滕有喪贅甚/矣説在僖十九年)敗諸汋陂(孔氏曰樂懼戴公六世孫/世本有文也将鉏為樂氏)
(之族不/知所出)至于鳴鴈(陳氏曰不書/併入鄢陵)陳不違晦(孔氏曰兵尚/殺隂道也行)
(兵貴月盛之時故以晦/為忌不用晦日陳兵)徹七札焉(孔氏曰潘尪之子其/名為黨襄二十三年)
(申鮮虞之傅/摯辭與此同)公出于壊隤(陳氏曰傳言鄢陵之役/齊魯衛皆後師期不書)是皆
君也(傳言趨過見/偃鉏不知謀)以諸侯之師侵陳(陳氏曰/不書)曹伯歸(陳/氏)
(曰傳言曹伯與僖三十/年衛侯事同而書法異)使子叔聲伯請季孫于晉(季孫/行父)
(公孫嬰齊皆從/公行史不書)僑如奔齊(盟辭見襄/二十三年)刺公子偃(不殺鉏/者鉏幼)
(公不忌/杜説非)位於七人之下(孔氏曰此時欒書将中軍士爕/佐之郤錡将上軍荀偃佐之韓)
(厥將下軍荀罃佐之郤犨将新/軍郤至佐之是位在七人之下)而求掩其上(周語郤至/自稱已有)
(大功欲求晉國之政召桓公謂之曰吾子則賢矣晉國/之舉不失其次吾懼政之未及子也至謂召桓公曰何)
(次之有先大夫荀伯下軍之佐以為政趙宣子未有軍/行而以為政今欒伯自下軍徃是三子也吾又過之無)
(不及若佐新軍而以之為/政不亦可乎将必求之)其可乎(陳氏曰言郤/至所以見殺)十七年
侵晉虛滑(陳氏曰/滑復見)至于髙氏(陳氏曰傳見救晉不書至/襄二十三年始書之今按)
(凡書救皆謂直救其國都或伐敵則書伐以救救而侵/焉但書侵侵不足言救陳氏於此發義過矣杜云從告)
(亦非後/倣此)反自鄢陵(陳氏曰傳言鄢陵之/功晉厲公所以弑)髙弱以盧叛(凡/賤)
(者叛史皆不/書後倣此)帥師圍盧(諸侯自圍其/邑史不書)而復之(傳見所以/不告叛)
而立其左右(陳氏曰傳見殺大夫乃/厲公之意故皆書國殺)吾因奉孫周以事
君(周語晉孫談之子周適周事單襄公註晉襄公之孫/惠伯談晉自驪姬之譛不畜羣公子故周適周事單)
(襄/公)楚公子槖師(陳氏曰傳見/槖師書人)晉殺其大夫(傳見殺三郤/公之意殺胥)
(童者書偃也而經無異文故皆以有罪發例然胥童不/以兩下相殺書者實以欒書中行偃當國以國討告耳)
十八年使程滑弑厲公(弑君者當國赴不言/賊主名故書國以弑)以車一乘
(陳氏曰傳言君/弑所以不得葬)以榖叛故也(説在宣/九年)晉悼公即位(釋例/曰厲)
(公見殺悼公自外紹立本非君臣無喪制也孔氏曰喪/服小記云與諸侯為兄弟者服斬鄭𤣥云謂卿大夫以)
(下也與尊者為親不敢以輕服服之訃厲是文公之曽/孫悼是文公之𤣥孫有緦麻之親法當服斬而云無喪)
(制者悼之父祖去晉適周厲既見殺悼即被迎迎之以/為晉君即與厲公體敵且葬厲公以車一乘國内尚不)
(以為君不可責悼公服斬也縱使/當為之斬絶而别立亦非嗣矣)使魏相士魴魏頡趙
武為卿(晉語云使吕宣子佐下軍曰邲之役吕錡佐知/荘子於下軍獲楚公子榖臣與連尹襄老以免)
(其子鄢陵之役親射楚王而敗楚師以定晉國而無後/其子不可不崇也使彘共子将新軍曰武子之季文子)
(之母弟也武子宣法以定晉國文子勤身以定諸侯二/子之德其可忘乎故以彘季屏其宗使令狐文子佐之)
(曰昔克潞之役秦來圖敗晉功魏顆以其身退秦于輔/氏親止杜回其勲銘于景鐘至于今不育其子不可不)
(與也又曰吕宣子卒公以趙文子能恤大事使佐下軍/孔氏曰吕宣子魏相也彘共子士魴也令狐文子魏頡)
(也趙武父祖功/名頗著故不序)使修士蒍之法(孔氏曰范武子為大傅/孤也士為為司空卿也)
(其法可遵故使二大夫居其官而修其法二人皆是大/夫非孤卿也僖二十八年晉作三行三十一年即罷之)
(以為五軍彼云屠擊將右行未知辛即屠擊之子孫也/為是其祖代屠擊也正以苟林父将中行遂以中行為)
(氏故謂此人之先将/右行因以為氏耳)使訓勇力之士時使(孔氏曰周禮/大御御官之)
(長别有戎僕掌御戎車春秋征伐之世以御戎為重校/正當周禮校人校人不屬大御此葢諸侯兼官諸御謂)
(諸御車之人設令國有千乘乘有一御皆令此官教之/周禮有司右上士也掌羣右之政凡國家勇力之士能)
(用五兵者屬焉更有戎右中大夫此司士蓋周禮司右/之類故為車右屬官勇力之士皆謂為車右者也設令)
(國有千乘乘有一右總/使此官訓之使不犯法)立軍尉以攝之(孔氏曰若梁餘/子養御罕夷解)
(張御郤克之類徃前/恒有定員掌共卿御)使訓羣騶之禮(孔氏曰周禮齊僕/下大夫掌馭金路)
(以賓朝覲宗遇享食皆乘金路杜言乘馬御乘車之僕/則當彼齊僕也月令季秋天子乃敎田獵命僕夫七騶)
(咸駕載旌旐則騶是主駕之官鄭𤣥云七騶謂趣馬主/為諸官駕説者也周禮趣馬掌駕説之頒是騶為主駕)
(之官駕車以共御者程鄭為乘馬御御之貴者故令掌/駕之官亦屬之戎車貴强力乘車尚禮客故訓羣騶令)
(教馬進退使/合禮法也)以惡曰復入(劉氏曰事與例合者少與例/違者多不託之從赴則託之)
(從某例惟註者推言之不復可信也陳氏曰傳言楚人/伐宋以納魚石故書入衛人弑其君以逆衛侯衎故書)
(歸見入者難辭歸者易辭也而作例者曰凡去其國國/逆而立之曰入諸侯納之曰歸殊失傳意今按歸入言)
(復説見/屬辭)晉必恤之(陳氏曰傳言楚納/魚石而晉悼復伯)楚子重救彭城伐
宋(陳氏曰傳見嬰齊書/人經有鄭人傳闕文)晉侯師于台谷以救宋(陳氏曰/傳言救)
(雖君将/不書)
　
　
　
　
　
　
　
　
　
　
　春秋左氏傳補註卷五
欽定四庫全書
　春秋左氏傳補註卷六　　　元　趙汸　撰
　　襄公上
元年追書也(據二年遂城虎牢不繫鄭者伯主之令以/内辭書也哀三年圍戚不繫衛者以有衛)
(石曼姑也此圍彭城亦伯主之令且宋華元在焉而經/特書宋彭城其為追書明矣但傳以非宋地發義則失)
(之/)且不登叛人也(孔氏曰不與楚得取邑封/人故使彭城還繫於宋也)彭城降晉
(晉降彭城而歸諸宋見後二十六年/傳邑不言降與郕鄣小國異杜説非)齊大子光為質於
晉(陳氏曰傳為三/年書光㑹起)入其郛(賈逵氏曰韓厥帥諸侯之師/謂帥宋衛滕薛伐鄭齊魯曹)
(邾把次于鄫故諸侯之師不序今按不敘諸侯師説見/宣九年晉人降彭城以五大夫歸計齊不㑹皆在正月)
(則此非圍彭城之師矣下/别書仲孫蔑出㑹可見)以待晉師(陳氏曰傳言諸侯/之師所以不書㑹)
(晉/師)以為之援(陳氏曰傳言經/所以不書二君)侵宋吕留(陳氏曰不書救/鄭書侵宋譏不)
(在救楚自此再出師不書矣/今按不書救説見成十七年)取犬丘(子然非卿/併壬夫)來聘禮
也(諸侯不服天子之喪自東遷則然傳初無一語及之/於是以朝聘為禮蓋無足辨杜云未赴胡云已赴皆)
(其末/爾)禮之大者也(葉氏曰此乃彊弱相傾何謀事補闕/之云周官春朝以圖天下之事夏宗)
(以陳天下之謨/天子之禮也)二年君子是以知齊靈公之為靈也(陳/氏)
(曰為六年/滅萊起)於是子罕當國(孔氏曰禮君薨聴於冢宰不/須攝行君事此令子罕當國)
(者鄭國間於晉楚國家多難喪代之際或致傾危蓋成/公顧命使之當國非常法也子駟為政已是正卿知當)
(國者為攝君矣沈氏云魯襄四嵗國家無虞今/僖公年雖長大為偪於晉楚故令子罕當國也)晉師侵
鄭(不見宋師衛寗殖/為㑹戚起畧言之)官命未改(孔氏曰先君既葬嗣君/正位乃得建官命臣十)
(六年晉侯改服脩官是其事也先君未葬皆因舊事不/得建官命臣故云官命未改庶事悉皆未改不可即違)
(先君言此者不用/從晉之意故也)故書曰楚殺其大夫公子申(陳氏曰/傳見楚)
(自公子申公子嬰齊公子壬夫為政故不/競於晉嬰齊卒在明年壬夫殺在五年)三年呉人伐
楚(陳氏曰呉伐楚自此/至二十五年始書之)寡君懼矣(孔氏曰周禮九拜一/曰稽首諸侯事天子)
(之禮/也)敢不稽首(陳氏曰傳言諸侯/事伯主如天子)呉子不至(陳説在/成九年)将
伏劒(孔氏曰謂仰劒刅身/伏其上而取死也)使佐新軍(孔氏曰與之禮食/者若公食大夫禮)
(以大夫為賓公親為之特設禮食服䖍云於是魏頡卒/矣使趙武将新軍代魏頡升魏絳佐新軍代趙武也世)
(族譜魏顆魏絳俱是魏犨之子顆别為令/狐氏絳為魏氏蓋顆長而庶絳幼而適也)士富為候奄
(陳氏曰傳累/悼公之善)楚司馬公子何忌侵陳(陳氏曰楚/一不書)四年今
我易之難哉(傳記韓獻子之言與五年范宣/子之言見晉所以終棄陳於楚)楚彭名侵
陳(陳氏曰楚/再不書)陳無禮故也(不責諸侯不能救而譏陳無/禮蓋緣臧武仲語而失之)
使臣弗敢與聞(周禮大宗伯云八命作牧九命作伯鄭/司農云牧一州之牧也伯長諸侯為方)
(伯也孔氏曰元長也牧是州長伯是/三伯雖命數不同俱是諸侯之長也)季孫不御(傳始言/無櫬不)
(虞終言請木用檟明不從始議終得成禮或疑定夫人/稱定姒此定姒當從公羊作定弋據定夫人直從夫謚)
(此乃妾母謚/定不嫌相同)夷羿収之(伯明君此寒國之時棄不収采/此傳再言夷羿故以夷為氏)
失人故也(孔氏曰夏本紀禹生啟啟生太康為羿所距/太康弟仲康立尚書孔安國云羿廢太康而)
(立其弟仲康為天子則仲康羿之所立但羿握其權哀/元年傳稱有過澆殺斟灌以滅后相相依斟灌故澆滅)
(之是相立為天子乃出依斟灌則相之立也蓋亦羿立/之矣此傳言羿代夏政云不修民事寒浞殺羿言取其)
(國家則羿必自立為天子也當是逐出后相羿乃自立/相依斟灌斟尋夏祚猶尚未滅蓋與羿並稱王也及寒)
(浞殺羿因羿室而生澆澆已長大自能用師始滅后相/相死之後始生少康少康生杼杼又年長已堪誘豷方)
(始滅浞而立少康計太康失邦及少康紹國尚有百載/乃滅有窮據此傳文夏亂甚矣而夏本紀云仲康崩子)
(相立相崩子少康立都不言/羿浞之事是馬遷説之疎也)官箴王闕(孔氏曰言官箴/者各以其官所)
(掌而為/箴辭)在帝夷羿(孔氏曰三代稱王實與帝同史記於/夏殷諸王皆稱為帝此羿簒立為王)
(故以帝/稱焉)田以時(陳氏曰傳言景公以㓕狄而/失諸侯悼公以和戎而復伯)邾人莒人
伐鄫(伐鄫不書後/書㓕鄫舉重)敗于狐駘(臧紇非卿侵/敗史不書)魯於是乎始
髽(孔氏曰髽之形制禮無明文鄭衆以為枲麻與髪相/半結之杜以鄭衆為長故用其説於時魯師大敗遭)
(喪者多婦人迎子迎夫不能備其凶服唯髽而已同路/迎喪以髽相弔傳言魯於是始髽者自此以後遂以髽)
(為弔服雖有吉者亦髽以弔人檀弓曰魯婦人之髽而/弔也自敗於壺駘始也鄭𤣥云時家家有喪髽而相弔)
(也髽者依喪服婦人為斬衰三年者髽其齊衰期亦髽/其婦人弔服則鄭注檀弓云大夫之妻錫衰士之妻則)
(疑衰皆吉笄/無首素總也)五年晉人執之(陳氏曰傳釋經不書晉執/且為十年王叔出奔起)
言比諸魯大夫也(陳氏曰傳釋經不書及今按鄫屬魯/故偕如不言及下書仲孫蔑孫林父)
(同/)君子謂楚共王於是不刑(劉氏曰傳言壬夫貪殺之/當也共王殺之何謂不刑)
(乎解經若此取舍安從哉陳氏/曰傳見楚以不競殺二大夫)盟于戚(陳氏曰傳言晉/與呉盟皆不書)
(後見哀/十三年)無之而後可(陳氏曰傳見楚用/公子貞而晉人懼)㑹于城棣以救
之(凡㑹伐㑹侵㑹救皆/不書其地杜説非)公在位(喪大記大夫之喪将大/歛既鋪絞紟衾衣君至)
(主人迎先入門右巫止于門外君釋菜祝先入升堂君/即位于序端士喪禮君若有賜焉則視歛既布衣君至)
(君升自阼階西鄉劉炫又引記云君既即位于序端卿/大夫即位于堂亷楹西北面東上主人房外南面主婦)
(尸西東面遷尸卒歛宰告主人降北面于堂下君撫之/主人拜稽顙君降升主人馮之命主婦馮之士之喪将)
(大歛君不在其/餘禮猶大夫)可不謂忠乎(行父殺適立庶世專國政/傳舍大惡錄小善亦當時)
(流俗/之論)六年鄫恃賂也(魯以徃年夏屬鄫秋使聴命於㑹/安得遽冇貢賦於魯蓋魯人受其)
(財賄杜/説非)遷萊于郳(孔氏曰郳即小邾也小邾附屬於齊/故滅萊國而遷其君於小邾使之寄)
(居以終身也今按傳言滅又言遷則所遷者其/族屬人民與經言遷紀郱鄑郚同非必其君)七年宜
其不從也(孔氏曰禮孟春之月月令曰是月也天子乃/以元日祈榖于上帝即是郊天之祭也其下)
(即云乃擇元辰天子親載耒耜躬耕帝籍是郊而後耕/也獻子此言正與禮合據此郊天之禮必用周之三月)
(而雜記云孟獻子曰正月日至可以有事于上帝七月/日至可以有事於祖七月而禘獻子為之也此與禮記)
(俱稱獻子二文不同必有一繆禮記後人所錄左傳當/得其真若七月而禘獻子為之則當獻子之時應有七)
(月禘者烝嘗過則書禘過亦宜書何以獻子之/時不書七月禘也足知禮記之言非獻子矣)隧正(孔/氏)
(曰五縣為隧則隧正當周禮之遂人也掌諸/遂之政令徒役出諸遂之民故為主役徒者)使掌公族
大夫(孔氏曰無忌先為公族大夫今言/使掌是與諸公族大夫為師長也)公登亦登(聘禮/公迎)
(賓于大門内及廟門公揖入立于中庭納賓賓入三揖/至于階三讓公升二等鄭𤣥云先賓升二等亦欲君行)
(一臣行二言公先升二/等然從臣始升一等)而以瘧疾赴于諸侯(孔氏曰魯/之隱閔實)
(被弑而書薨諱而不言弑則亦不以被弑赴諸侯此鄭/伯實為子駟所弑而以瘧疾赴於諸侯亦如隱閔之類)
(諱而不言弑故魯史不得書弑也陳氏曰按傳記弑君/無赴于他邦者於鄭伯髠頑楚子麇齊侯陽生傳皆言)
(赴而經以卒書/之説在後傳)而執之(使公子黄/徃入楚軍)陳侯逃歸(陳氏曰傳/因言公子)
(黄所以奔楚二/慶所以見殺)八年孫擊孫惡出奔衛(陳氏曰辟殺謂/寘于理也今按)
(凡辟殺諸子不告/二孫微奔不告)鄭子國子耳侵蔡(傳見子/國稱人)尊晉侯也
(陳氏曰傳釋卿不/書以晉侯在㑹)乃及楚平(陳氏曰傳言鄭以六/卿異心是以不競)九年
司里(孔氏曰周禮里宰每里下士一人謂六遂之内二/十五家之長也此言司里謂司城内之民若今城)
(内之坊里也里必有長不知其官之/名使伯氏司此城内諸里之長也)正徒(孔氏曰大司/徒掌徒庶之)
(政令小司徒凡用衆庶則掌其政教凡國之大事致民/是司徒掌徒役也言其正徒司里所使遂正所納皆是)
(臨時調民而役之若今之夫役也司徒/所具正徒者常供官役若今之正下也)奔火所(孔氏曰/此遂正)
(當天子之遂大夫故遂大夫職云各掌其遂之政令遂/人職云五家為鄰五鄰為里四里為酇五酇為鄙五鄙)
(為縣五縣為遂鄭司農云王國百里内為六鄉外為六/遂鄭𤣥云郊内比閭族黨州鄉郊外鄰里酇鄙縣遂異)
(其名者示相變耳尚書費誓云魯人三郊三遂然則諸/侯之有鄉遂亦以郊内郊外别之也郊内屬鄉郊外屬)
(遂華臣直言具正徒不言其事者以是郊内之民共救/火百役即上蓄水潦積土塗之類非唯救火而已若郊)
(保之民既逺故使隨火所/起奔徃救之直救火而已)亦如之(孔氏曰刑書言刑器/必載於器物鄭鑄刑)
(鼎而叔向責之晉鑄刑鼎而仲尼譏之此言/刑器必不在鼎或書於板號此板為刑器耳)庇武守(孔/氏)
(曰車馬甲兵司馬之職使皇鄖掌此事皇鄖必是司馬/也校正主馬於周禮為校人是司馬之屬官也周禮司)
(馬之屬無主車之官昭四年傳云夫子為司馬與工正/是諸侯之官司馬之屬有工正主車也國有災患恐致)
(姦寇故使司馬命此二官出車馬備兵甲以防非常也/言庀武守者甲兵器械藏於府庫若今武庫使具其守)
(守此武/庫也)庀府守(孔氏曰鉏吾大宰傳無其文賈逵云然/周禮大宰之職掌建邦之六典杜以府)
(為六官之典其事載於書故使其官守劉炫以為府守/謂府庫守蔵今知不然者以百司府蔵已屬左右二師)
(上華閲討右官官庀其司向戌討左亦如之則是府庫/之物二師總令羣官所主按哀三年魯遭火災出禮書)
(御書藏象魏皆以典籍為重明此府守是六/官之典若以為府庫財物便是不重六典也)儆宫(孔氏/曰周)
(禮無司宫巷伯之官唯有内小臣寺人王肅云今後宫/稱永巷是巷者宫内道名伯長也是宫内門巷之長也)
(詩巷伯云寺人孟子作為/此詩故知巷伯寺人一也)二師令四鄉正敬享(孔氏曰/周禮大)
(司徒云五家為比五比為閭四閭為族五族為黨五黨/為州五州為鄉鄉大夫每鄉卿一人此云鄉正則别鄉)
(正非卿典之但其所職掌當天子之鄉大夫耳周禮鄉/大夫屬司徒此鄉正言二師命之者二師分掌其方左)
(右各掌其二鄉也周禮鄉為一軍大國三軍宋是大國/不過三軍而有四鄉者當時所立非正法於時宋置六)
(卿况四鄉乎敬享不知所享何神周禮大祝國有天災/彌祀社稷禱祠彌猶徧也此遇天火為災亦當徧祀羣)
(神/)于西門之外(孔氏曰周禮大祝掌六祝之辭以事鬼/神祗祈福祥小宗伯掌建國之神位故)
(所有祭祀皆祝宗同行盤庚湯之九世孫殷之第十九/王也自盤庚至紂又十二王而殷㓕盤庚弟小乙是宋)
(微子之八世祖也當時之意不知何故特祀之此備火/災所使羣官急者在前緩者在後故先司里次其正徒)
(次納郊保然後二師總庀羣官以刑器車馬甲兵典法/國之所重故特命三官庀具其物先外官備具救火然)
(後及内故次司宫巷伯人事既畢乃/祭享鬼神故次敬享祀盤庚之事也)心為大火(孔氏曰/昭二十)
(九年傳五行之官有木正火正金正水正土正各掌其/職祀為貴神祀火星之時以此火正之神配食也天子)
(祭天之時因祭四方之星諸侯祭其分野之星其祭火/星皆以火正配食也周禮司爟掌行火之政令季春出)
(火季秋納火建辰之月日在胃昏七星中南方七星有/并鬼柳星張翼軫七者共為朱鳥之宿咮謂柳也鶉火)
(星昏而在南方於此之時令民放火咮星為火之候故/於十二次咮為鶉火也建戌之月日體在房房心相近)
(與日俱出俱沒伏在日下不得出見故令内火禁放火/也火官合配其人蓋多不知誰食於心誰食於咮也)
居商丘(孔氏曰釋例云宋商商丘三名一地梁國睢陽/也然則商丘在宋或以為漳水之南故殷虛為)
(商丘/非也)故商主大火(周禮保章氏以星上辨九州之地所封/封域皆有分星鄭𤣥云九州中諸侯)
(之封域亦有分焉其書亡矣今其存可言者十二次之/分也星紀呉越也𤣥枵齊也娵訾衛也降婁魯也大梁)
(趙也實沈晉也鶉首秦也鶉火周也鶉尾楚也壽星鄭/也大火宋也析木燕也孔氏曰其見於傳記者則此云)
(商主大火昭元年傳云參為晉星二十八年傳云龍宋/鄭之星又曰以害鳥帑周楚惡之昭七年四月日食傳)
(稱魯衛惡之去衛地如魯地又十年傳曰今兹嵗在顓/頊之虛姜氏任氏實守其地又三十二年傳曰越得嵗)
(而呉伐之凶晉語云實沈之虛晉人是居周語云嵗在/鶉火我有周之分野是有分野之言也周禮雖云皆有)
(分星不知其誰分之何必所分能當天地星紀在於東/北呉越實在東南魯衛東方諸侯遙屬戌亥之次又三)
(家分晉方始有趙而韓魏無分趙獨有之漢書地理志/分郡國以配諸次其地分或多或少鶉首極多鶉火甚)
(狹於其分野或有妖祥而為占者多得其效/蓋古之聖哲有以度知非後人所能測也)遇艮之八
(孔氏曰大卜周官而職掌三易然則周世之卜雜用連/山歸藏周易也周易之爻唯有九六此筮乃言遇艮之)
(八二易皆以七八為占故此筮遇八謂艮之第二爻不/變者是八也揲蓍求爻繫辭有法所謂有七八九六説)
(者謂七為少陽八為少隂其爻不變也九為老陽六為/老隂其爻皆變也周易以變為占連山歸藏以不變為)
(占此言遇艮之八下文穆姜云是於周易晉語鄭公子/重耳筮得貞屯悔豫皆八其下司空季子云是在周易)
(並於遇八之下别言周/易知此遇八非周易也)無咎(孔氏曰若一爻獨變則得/指論此爻或二爻三爻皆)
(變則毎爻義異不知所從則當/總論彖辭故姜亦以彖為言)弗得出矣(葉氏曰穆姜/不應自暴其)
(過如此蓋卜筮家託穆姜之言為書傳不能辨而/妄信之今按傳所載占筮事凡十八處皆此類也)秦人
侵晉(陳氏曰不書至/十一年始書之)肆眚圍鄭(孔氏曰将求民力赦/諸侯之軍内犯法者)皆
從鄭伯(周禮小宗伯掌三族之别以辨親疏其/正室皆謂之門子鄭𤣥云正室適子也)以諸侯
復伐之(一役非再/舉史不書)晉侯以公宴于河上(公有適祖母之/喪晉侯不當與)
(宴季武子不能以公固辭皆非也晉平溴梁之㑹亦與/諸侯宴于温諸侯在喪廢禮其來遠矣孔氏謂傳皆無)
(譏則卒哭之後得/宴樂何其謬也)一星終也(孔氏曰直言一星終知是/嵗星者以古今厯書推歩)
(五星金水日行一度土三百七十七日行星十二度火/七百八十日行星一百四十五度四者皆不得十二年)
(而一終唯木三百九十八日行星三十三度十二年/而彊一周舉其大數十二年而一終故知是嵗星)以
先君之祧處之(孔氏曰冠必在廟既行裸享祭必有樂/所言金石節之謂冠時之樂非祭祀之)
(樂也諸侯之冠禮亡大載禮公冠篇於士三冠後更加/𤣥冕是也士冠禮亦行事於廟而不為祭祀士無樂可)
(設而唯祧同耳天子有二祧諸侯無祧聘禮云不腆先/君之祧是謂始祖也諸侯五廟則祧始祖也是亦廟也)
(言祧者祧尊而廟親待賓客者尚尊者不待/至魯而假於衛者及諸侯賓客未散故也)冠于成公
之廟(孔氏曰以晉悼欲速故寄衛廟而/假鐘磬其祼享之禮歸魯乃祭耳)三駕而楚不能
與爭(陳氏曰傳言/悼公復伯)十年抉之以出門者(孔氏曰縣門者/編板廣長如門)
(施闗機以縣門上有/冦則發機而下之)以成一隊(考工記車人為車柯長/三尺輪崇三柯是輪髙)
(九尺殳長尋有四尺車戟常崇於殳/四尺八尺曰尋則戟長一丈六尺也)言自㑹也(陳氏曰/傳釋遂)
(例/)賓祭用之(孔氏曰魯為季札舞四代之樂知四代之/樂魯皆有之明堂位云凡四代之服器魯)
(兼用之禘是三年大祭禮無過者知禘祭於大廟則作/四代之樂也然則禘是禮之大者羣公不得與同而於)
(賓得同禘者敬鄰國之賓故得用大祭之樂也其天子/享諸侯亦同祭樂故大司樂云大祭祀王出入奏王夏)
(尸出入奏肆夏其他如祭祀鄭注云王出入賓出入亦/奏王夏奏肆夏又祭統云大嘗禘升歌清廟下管象仲)
(尼燕居云兩君相見亦升歌清廟下管象是祭與享賓/用樂同也劉炫云禘是大禮賓得與同者享賓用樂禮)
(傳無文但賓禮既輕必異於禘魯以享賓當時之失用/之已乆遂以為常荀偃士匄引過繆之事以謟晉侯使)
(聴宋耳魯以禘樂享賓猶以十一牢/為士鞅呉以引徴百牢亦非正也)謂之夷俘(㑹滅不/言以君)
(歸文不便也陳氏曰國微見俘不/責死社稷非也昭四年賴子同)納諸霍人(孔氏曰鄭/語及世本)
(皆云偪陽妘姓是祝融之孫陸終第四子求言之後虞/夏以來世祀不絶今復繼之必知霍人為霍邑者漢書)
(樊噲傳云攻霍人/是霍人邑名也)禮也(劉氏曰以是為禮諸侯誰不樂/滅國乎今按傳每以非禮為禮)
(諸家辨駁已/備皆不復論)晉荀罃伐秦(陳氏曰傳見/荀罃書師)鄭皇耳帥師侵
衛(上書伐/宋舉重)楚子囊鄭子耳伐我西鄙(伐我無不書之法/陳氏槩謂不悉書)
(非也楚鄭志在圍蕭以退/為進非實伐魯故史不書)故長於滕(傳言序諸侯不同/皆出伯主之意)
言無大夫焉(陳氏曰傳/釋書盗例)聴政辟(孔氏曰子孔好專權自/以身既當國望其一聴)
(於己為盟載之書曰自羣卿諸司以/下一皆以位之次序一聴執政之法)言将歸焉(孔氏曰/二年晉)
(城虎牢則虎牢乆已屬晉非復鄭有晉侯之意鄭/人若服将歸之焉善晉侯故探其心而繫之鄭也)侵鄭
北鄙而歸(事同/九年)不能舉其契(傳見周衰至使晉大/夫聴王卿士之訟)十一
年将作三軍(孔氏曰以昭五年舍中軍知此時作者作/中軍是魯本無中軍也此言請為三軍各)
(征其軍知徃前二軍皆屬公三卿不得專其民也此時/襄公幼弱季氏世秉魯政因公之少欲專其民故假立)
(中軍以改作也禮明堂位云成王封周公於曲阜地方/七百里其時必有三軍蓋自文公以來伯主之令軍多)
(則貢重自減為二軍耳非是魯衆不滿三軍也徃前若/減一軍亦應書之而經不書者季氏秉國權專擅改作)
(卑弱公室故史特書之若軍家自量强弱其軍或減或/益國史不須書也蘇氏又云蒐于紅革車千乘所以今)
(不滿三軍者以當時采地衆多公邑民少故不能滿三/軍三子各毁其乘以足之也周禮小司徒職云凡起徒)
(役無過家一人是家出一人故鄉為一軍天子六軍出/自六鄉則大國三軍出自三鄉其餘公邑采地之民不)
(在三軍之數季武子今為三軍則異於是矣以魯國屬/公之民皆分為三亦謂之三軍其軍之民不啻一萬二)
(千五百家也何則魯國合竟之民屬公者豈惟有三萬/七千五百家乎明其决不然矣此作三軍與禮之三軍)
(名同而實異也春秋之世兵革遞興出軍多少量敵彊/弱士卒之數無復定凖成二年鞌之戰晉軍八百乘計)
(有六萬人唯三卿帥之昭十三年平丘之㑹晉叔向云/寡君有革車四千乘在計四千士卒成二十四軍時晉)
(國唯立三軍則甲車四千屬三軍耳其軍豈止一萬二/千五百人乎昭八年魯蒐于紅傳稱革車千乘千乘之)
(衆充三軍之數明知此分合竟之民/以為三軍軍之所統其數異於禮也)各征其軍(孔氏曰/徃前民)
(皆屬公公税其民以分賜羣臣今武子欲令民即屬己/己所應得自税取之恐穆子不從故先告之言軍之家)
(屬者丁壮從軍者官無所税/其家屬不入軍者乃税之耳)三子各毁其乘(孔氏曰徃/前民皆屬)
(公二軍非征伐不屬三子故三子自以采邑之民以為/己之私乘如子産出兵車十七乘之類今既三分公室)
(所分得者即是己有不須更立私乘故三子/各自毁壊舊時車乘部伍以足成三軍也)不入者倍
征(孔氏曰其乘之人即所分得者國内三分有一之人/也役謂共官力役則今之丁也邑謂賦税若今之租)
(調也知邑是賦税者從民入官惟有力役與賦税耳/賦税而謂之邑者賦税所入若私邑然故以邑言之)使
盡為臣(孔氏曰昭五年傳追説此事云季氏盡征之叔/孫氏臣其子弟孟氏取其半焉叔孫氏臣其子)
(弟不臣父兄謂取二分而二歸公也孟氏取其半又如/叔孫所取其中更取其半又以半歸公謂取一分而三)
(歸公也此言孟氏是子弟中課取其一又分半以/歸公叔孫使子弟盡為己臣唯以父兄歸公耳)鄭子
展侵宋(陳氏曰不書宋侵鄭/書鄭侵宋譏在鄭)東侵舊許(舊許見昭十二/年傳孔氏曰許)
(南遷而/鄭得之)名山名川(孔氏曰鄭氏云㑹同而盟明神監之/謂之司盟司盟非一神也其司慎亦)
(不知指斥何神但在山川之上知其是天神耳名/山山之有名者謂五嶽四鎮也名川謂四瀆也)秦右
大夫詹帥師從楚子(陳氏曰傳見/秦附楚之實)鄭子展出盟晉侯(外/涖)
(盟雖伯主史不/書杜陳説皆非)㑹于蕭魚(孔氏曰㑹于蕭魚經雖無月/但㑹下有冬故以為㑹在秋)
(也傳言日月次第分明/是經繆史官失之也)甲兵備(孔氏曰射禮數射算二/算為純一算為竒是淳)
(為耦/也)歌鐘二肆(孔氏曰周禮小胥云凡懸鐘磬半為堵/全為肆鄭𤣥云鐘磬者編懸之二八十)
(六枚而在一簴謂之堵鐘一堵磬一堵謂之肆傳言歌/鐘二肆則兼有磬矣若其無磬不得成肆杜以傳唯云)
(歌鐘故但解鐘數云三十二枚其磬數亦同矣此二肆/皆為編懸也下文及其鏄磬者鏄是大鐘磬是大磬皆)
(特懸之非/編懸也)藏在盟府(孔氏曰僖五年傳曰虢仲虢叔為/文王卿士勲在王室藏於盟府是)
(司盟之府掌藏功勲典/策故有賞功之制也)禮也(孔氏曰以魏絳蒙賜始有/金石之樂知未賜不得有)
(也/)秦庶長鮑庶長武(外微者稱人左氏學者合二傳為/例陳氏不然微者之師不書凡書)
(人皆貶故微者有得書人之義此以伐晉為重故微者/得書考之經傳左氏為是後放此陳氏曰秦不加兵於)
(晉二十/年矣)易秦故也(陳氏曰譏不在晉故不書/晉敗績義同成十三年)十二年臨
於周廟禮也(孔氏曰杜以下文周廟尊於周公之廟知/是文王廟也以鄭祖厲王立所出王廟知)
(為周公出文王故魯立其廟也哀二年蒯聵禱云敢昭/告皇祖文王衛亦立文王廟也郊特牲曰諸侯不敢祖)
(天子大夫不敢祖諸侯而公廟之設於私家非禮也劉/氏曰魯君僣而立周廟三家僣而設公廟左氏不知遂)
(真謂禮豈不誤哉凡諸侯之喪異姓臨於外同姓於/祖廟同宗於禰廟於義足矣陳氏曰傳見呉始赴)及
姑姊妹(孔氏曰釋親父之姊妹為姑樊光曰春秋傳云/姑姊妹然則古人謂姑為姑姊妹蓋父之姊為)
(姑姊父之妹為姑妹列女傳梁/有節姑妹是謂父妹為姑妹也)為夫人寧禮也(孔氏曰/楚共王)
(以成元年即位秦嬴歸楚蓋應多年傳因子庚之聘發/其歸楚非此年歸而即使歸寧按昭元年秦鍼奔晉其)
(母曰弗去懼選鍼則景公之弟昭元年其母猶在杜云/父母既沒連言之耳陳氏曰傳言秦楚合且為宋之盟)
(釋齊/秦起)十三年孟獻子書勞于廟禮也(孔氏曰公朝于晉/而獻子書勞知策)
(勲非惟討伐之功雖或常行有以定國安民亦書功於/廟也趙伯循曰從朝還非有軍戎之事何勞之有今按)
(當時諸侯以善事伯主内外無虞為勞績衰/世之意也書勞即書至杜説非辨見桓二年)凡書取言
易也(胡邦衡曰隱四年春莒人伐把取牟婁上言伐下/言取非易也五年冬宋人伐鄭圍長葛至六年冬)
(取長葛取得為易乎今按根牟鄟邿皆不絶其祀故書/取趙伯循曰凡得國而不言滅者不絶其祀也傳蓋不)
(知此/義)弗地曰入(陳氏曰按此與文十五年例自相違今/不取葉氏曰傳不明經故多岐以幸中)
以從於下軍禮也(孔氏曰什吏謂十人長也從車曰卒/在車曰乘新軍将佐皆遷其軍内十)
(人之長率其步卒車士與其新軍官屬軍尉司馬之類/令下軍将佐兼領之周禮夏官凡軍制不言十人有長)
(而此云什吏者齊語管子設法呉語王孫雄設法司馬/法三者數人置帥皆以什計之異於周禮則晉人為軍)
(或十人/置史也)所以從先君於禰廟者(孔氏曰禰近也於諸廟/父最為近也計昭穆之)
(次昭次入昭廟穆次入穆廟皆代為祖廟/而言代為禰廟者謂與見在生者為禰廟)大夫從之(陳/氏)
(曰傳記大夫/自謚其君)呉侵楚(陳氏曰雖伐喪不/書説見襄三年)獲公子黨(陳氏/曰傳)
(見呉楚構兵交/相獲畧不書)楚人歸之(陳氏曰為三十年良霄/再見且言歸行人不書)十四
年以退呉人(晉人方釋楚而從事於秦勢豈能為呉謀/楚其通呉以撓楚不過欲其自相攻而已)
(范宣子數呉不徳而退之蓋設辭以拒其伐/楚之謀杜氏責其伐喪或者又疑傳妄皆非)職女之由
(劉氏曰此皆不實也諸侯解體非戎之過范宣子何以/誣之去年蒐于綿上傳曰晉國由是大和諸侯遂睦至)
(此一年何故遽有言語/漏泄不如昔者之事)逐我諸戎(孔氏曰僖二十二年/傳云秦晉遷陸渾之)
(戎于伊川昭九年傳云惠公歸自秦而誘以來此言秦/人逐之惠公與田三文不同者此戎本處瓜州明逺在)
(秦之西北秦貪其土晉貪其人二國共誘而使/遷僖傳是其實也昭傳主專責晉故指言晉爾)濟涇而
次(陳氏曰傳言公孫蠆所以書/於向北宫括所以書於伐秦)晉人謂之遷延之役(陳/氏)
(曰傳見悼/公之怠)攝也(陳氏曰傳言一役之間經/有筆削後見二十六年)子展奔齊(陳/氏)
(曰傳見奔非其/罪雖母弟不書)無告無罪(傳於此記定姜之言及臧孫/之言後二十六年記右宰榖)
(之言見衛侯衎不/子不君宜失位)成國不過半天子之軍(孔氏曰周禮/大宗伯以九)
(儀之命正邦國之位五命賜則七命賜國鄭𤣥云則地/未成國之名方四百里以上為成國如鄭之言成國者)
(唯公與侯耳伯雖與侯同命地方三百里未得為成國/也夏官序云大國三軍次國二軍小國一軍當以公侯)
(為大國伯為次國/子男為小國也)弗去何為(二語大甚不可為訓樂師/職兼風刺非卿大夫比故)
(危言不忌左氏由此定弑君稱君為君無道陳氏又/以釋經不書出君之人皆非也説又見昭三十二年)獲
楚公子宜榖(陳氏曰不書獲/義同十三年)無廢朕命(陳氏曰傳見周/以后故錫命于)
(齊/)謀定衛也(陳氏曰傳言晉成逐君之亂剽弑/衎歸衛有二君者十年晉為之也)齊人始
貳(陳氏曰傳言晉執政之/貪齊於是加兵於魯)十五年君子謂楚於是乎能
官人(陳氏曰傳/言楚復强)固請而歸之(陳氏曰終十年/盗殺三卿傳)十六年髙
厚逃歸(陳氏曰大夫逃例不書/傳為齊晉交惡起本)為夷故也(雖伯國亦無/以主兵大夫)
(先諸侯之禮在魯史亦無以主兵大夫序諸侯上之法/卿雖可㑹伯子男然君臣之禮自若傳發此義贅矣)
復伐許而還(陳氏曰傳著經/所以但書伐許)敢使魯無鳩乎(為十八年/同圍齊傳)
十七年遂奔陳(杜氏曰經書秋者以始作亂時來告孔/氏曰傳因華臣之出本其懼罪之由故)
(於冬之下追言華閲卒耳其實華閲之卒或在九月之/前華臣弱其室殺其宰當在九月内耳今按經書華臣)
(出奔在秋而傳記其事在冬且詳其日月杜氏謂以始/作亂時來告亦非由左氏所據載籍或追錄舊事日月)
(訛舛不與經合傳姑仍之以示傳疑之義不得以從赴/為辭其傳記在前而經書在後者乃可言從赴爾他倣)
(此/)苴絰帶杖菅屨(孔氏曰喪服云苴絰杖絞帶此傳帶/不言絞亦當為絞帶也若腰帶則謂)
(之絰故喪服注云麻在首在腰皆曰絰絞帶者繩帶也/凡喪服冠纓帶屨皆象吉時常服但變之使粗惡耳其)
(衰與絰是新造以明/義故特為立其名)非大夫之禮也(雜記云大夫為其/父母兄弟之未為)
(大夫之喪服如士服士為其父母兄弟之為大夫者之/喪服如士服如彼記文則大夫與士喪服不同記是後)
(人記當時之事今此晏子之老亦譏晏子所為非大夫/之禮是時之所行士及大夫喪服各有不同也晏子實)
(為大夫而行當時之士禮晏子反時以從正其家老不/解謂晏子為失故據時所行而譏之也晏子其父始卒)
(則晏子未為大夫言晏子為大夫者/禮喪服大夫之子得從大夫之法)唯卿為大夫(孔氏/曰檀)
(弓云魯穆公之母卒使人問於曽申曽申對曰哭泣之/哀齊斬之情饘粥之食自天子違然則天子以下其服)
(父母尊卑皆同無大夫士之異晏子所行是正禮也言/唯卿得服大夫服我是大夫得服士服又言已位卑不)
(得從大夫之法者是惡其直已以斥時之失禮故遜辭/畧答家老也家語曽子問此事孔子云晏平仲可謂能)
(辟害也不以已是而駁人之/非故王肅與杜皆為此説)十八年齊侯伐我北鄙(陳/氏)
(曰傳見齊/侯書師)守之廣里(此言齊人守平隂之防於書圍齊/何與後十二月門其三門焚其四)
(郭乃圍齊之/事杜説非)南及沂(陳氏曰傳状晉師之暴/於是天子始昏于齊)天道多在
西北(孔氏曰嵗星右行於天大率一嵗行一次二十八/年嵗在星紀距此十一年郤而數之此年在豕韋)
(豕韋一名娵訾當亥之次也周十二月/夏之十月其月又建亥故曰多在西北)十九年歸之於
我(不書歸在/師受之)晉欒魴帥師(樂魴非卿合書晉師不/書義同成二年伯宗)婦人
無刑(孔氏曰婦人淫則閉之於宫犯死不/得不殺於五等之中無墨劓刖也)使以行禮也
(陳氏曰終十/四年書蠆傳)從君於昏也(説見僖十一年下子孔同趙/伯循曰據傳齊髙厚楚郤宛)
(等死並是兩下相殺而經以國討為文者蓋殺者皆承/君命而殺之故經以累上之辭書之傳則雜史之記意)
(在專歸於殺者故/不録其君命耳)二十年孟荘子伐邾以報之(劉氏曰/晉人既)
(執邾子又取邾/田何謂未報乎)言非其罪也(公子黄以偪為二慶所逐/不得為無罪傳序公子爕)
(事若能諒其心者猶以不與民同欲罪之則以書國/討為必有罪故也凡傳叙事實而㫁義非徃徃類此)曰
孫林父寗殖出其君(言出君之罪無國不記然南面之/君禍福自己故魯春秋但書君自)
(出而臣之罪亦不可掩陳氏謂孔子/筆削之非也魯史固非他國可及)二十一年重地也
(陳氏曰傳釋來奔雖賤有得書者後見昭五年三十一/年葉氏曰莒有慶冇挐邾冇畀我有快皆非以地叛者)
(邾莒雖小國再命之大夫自得以名見今按邾莒大/夫列于諸侯之㑹未有以名見者此皆以接我名)錮
欒氏也(陳氏曰傳言晉連年/㑹諸侯皆以細故)二十二年臧武仲如晉(不/書)
(非公/命)執事實重圖之(陳氏曰傳言子産以辭令立國因/見周季文勝其實之敝自子産叔)
(向皆不能免今按此記子産之言與二十九年女叔侯/論魯事皆以見伯國政令無節諸侯不勝其勞晉之不)
(競以/此)殷以少牢(孔氏曰少牢饋食禮者諸侯之大夫時/祭之禮也是時祭用少牢今公孫黒肱)
(使黜官薄祭故時祭用特羊殷祭乃少牢又雜記云上/大夫之虞也少牢卒哭成事祔皆大牢大夫得用大牢)
(者喪祭故進一等士喪禮士遣奠用少牢是也大夫無/禘祫而云殷三年祭者禮記言大夫冇善於君祫及五)
(世是/也)遂縊而死(程氏曰使子南無罪棄疾當告於其父/而逃之如其有罪而君殺之不可曰棄)
(父事讎也舜殺鯀而/禹臣之古有是事)辭八人者而後王安之(陳氏曰傳/言楚亟殺)
(大夫人/多自危)
　
　
　
　
　
　
　
　
　
　
　
　
　春秋左氏傳補註卷六
欽定四庫全書
　春秋左氏傳補註卷七　　　元　趙汸　撰
　　襄公
二十三年禮為鄰國闕(孔氏曰把孝公晉平公之舅也/尊同則相為不降平公於禮為)
(舅當服緦麻三月但緦麻既輕其恩不過鄰國故傳言/禮為鄰國闕也杜言諸侯絶期者據禮之正法言諸侯)
(尊降其親雖有本服期者亦當為之闕故以/鄰國責之禮父在為母期喪絶旁期非母也)慶氏以陳
叛(叛楚非叛國/故不以叛告)遂殺慶虎慶寅(衆役人實殺二慶以/國討為文史從告)以
藩載欒盈及其士(陳氏曰傳言欒盈不/書自齊文同魚石)聴於中行氏(孔/氏)
(曰十三年傳云苟罃卒十四年傳言盈生六年而武子/卒是其少也知悼子荀首之孫中行呉荀林父之曽孫)
(首是林父之弟首為知氏林父為中行氏是同祖也悼/子是荀呉二從叔父故相聴從計悼子年十六不得為)
(十七故沈氏云/後人轉寫誤)及七輿大夫與之(七輿大夫杜氏説見/僖十年則此七輿大)
(夫杜亦為主副車之官也劉炫云若是主公車則當情/親於公不應曲附欒氏服䖍云下軍輿帥七人是也)
墨縗冒絰(孔氏曰夫人為其兄弟當大功喪服大功布/衰牡麻絰冐絰者以絰冐其首也樂王鮒使)
(宣子詐為夫人孝服也案經葬祀孝公之下始書欒盈/復入于晉則欒盈之入在孝公葬後杜解諸侯既葬除)
(服而夫人猶有服者葬祀孝公書魯使去之日欒盈入/晉當在葬杞孝公之前故夫人猶有服得詐為之也今)
(按諸侯葬為雨止而有當書日者未必使行即書杜氏/既葬除服之説據之此傳亦倍繆之一證孔氏曲為説)
(通之/過矣)奉公以如固宫(孔氏曰晉語云范宣子以公入于/襄公之宫蓋襄公有别宫牢固故)
(謂之/固宫)申鮮虞之傅摯為右(孔氏曰俗本多云申鮮虞之/子今案註云傅摯申鮮虞之)
(子若傳先有子字無煩/此註故今定本皆無)况以惡乎(陳氏曰為二十/五年廢君起本)取朝
歌(陳氏曰齊/始叛晉)張武軍於熒庭(武軍前見宣十二/年後見昭十三年)獲晏氂
(陳氏曰晉亂/不能出師)次于雍榆禮也(魯語平丘之㑹子服惠伯/見韓宣子曰昔欒氏之亂)
(齊人間晉之禍伐取朝歌我先君襄公不敢寧處使叔/孫豹悉帥敝賦以從軍吏次于雍榆與邯鄲勝擊齊之)
(左掎止晏萊焉齊師退而後敢還今按邯鄲勝即趙勝/晏萊即晏氂也魯師次于雍榆蓋有晉命傳偶不能詳)
(榖梁傳曰言救後次非救也啖氏曰凡救當奔命以徃/救次失救道也言次于雍榆罪叔孫也諸家多從之皆)
(不考事實而因文生/義謂之得經旨可乎)立于户側(孔氏曰喪大記云大夫/之喪主人坐于東方此)
(立于户側則在室户之東西面立也禮/記云坐此云立者以季孫來故立爾)夫石猶生我(孔/氏)
(曰服䖍云夫謂孟孫也桓十三年傳夫固謂君夫豈/不知服䖍云夫謂鬬伯比也皆謂所斥前人為夫)使
正夫助之(孔氏曰七年傳稱叔仲昭伯為隧正謂南遺/請城費吾多與而役是役夫隧正所主隧正)
(當屬司徒臧氏為司寇而借之於/臧氏者蓋當時臧氏兼主掌之)問盟首焉(周禮外史/掌書外令)
(掌四方/之志)其孟椒乎(陳氏曰傳言臧/氏衰三家益專)言自外也(陳氏曰傳/釋去位不)
(得書/大夫)下妾不得與郊弔(孔氏曰檀弓云哀公使人弔蕢/尚遇諸道辟於路畫宫而受弔)
(焉曾子曰蕢尚不如把梁之妻知禮也檀弓云君遇柩/於路必使人弔之是男子從柩在路則得野受弔婦人)
(無外事雖從柩亦不得野受弔耳若男子得野受弔而/曾子非蕢尚者以蕢尚在朝顯者故宜弔於其家若君)
(遇柩於路使人弔之者謂庶人及微小之臣也檀弓因/蕢尚而説此事云把梁死其妻迎其柩於路而哭之哀)
(則把梁之妻雖從柩而辭不/受弔是由異於男子故也)二十四年為陶唐氏(孔氏/曰如)
(杜此註陶唐共為一名即是晉陽縣也史記云帝堯為/陶唐氏韋昭云陶唐皆國名猶湯稱殷商也按經傳契)
(居商故湯以商為國號後盤庚遷殷故殷商雙舉厯檢/書傳未有帝堯居陶而以陶冠唐蓋地以二字為名所)
(稱或單或複也張晏云堯為唐侯國於中山唐縣然則/唐是中山縣名非晉陽也堯自唐侯升為天子號曰陶)
(唐其治在晉陽耳舜受堯禪封堯子丹朱為王者之後/猶稱為唐終虞之世以陶唐為號故曰自虞以上也)
為豕韋氏(孔氏曰鄭語云祝融之後八姓大彭豕韋為/商伯矣又曰彭姓彭祖豕韋則商滅之矣賈)
(逵云大彭豕韋為商伯其後世失道殷徳復興而滅之/然則商之初豕韋國君為彭姓也其後乃以劉累之後)
(代之詳見昭二/十九年傳註)為唐杜氏(孔氏曰以國語杜伯文不連/唐知唐杜二國名知殷封之)
(於唐者以周成王滅唐故也知後封於杜者以宣王時/有杜伯故也晉語云昔隰叔子違周難奔於晉生子輿)
(為司空世及武子佐文襄為卿以輔成景後之人可則/是以受隨范子輿士蒍字武子士㑹也㑹士蒍之孫是)
(隰叔四世及士㑹食/邑於范為范氏也)楚子伐鄭以救齊(不言四國/傳畧之)公孫
之亟也(陳氏曰傳言/晉師之懈)齊人城郟(傳自此以後言齊人城/郟者三由不得其詳故)
(屢舉之外傳周語靈王二十二年榖洛鬬将毁王宫韋/昭曰縠洛二水名水激有似於鬬靈王時榖水盛出於)
(王城之西而南流入于洛水毁王/城之西南將及王宫故齊人成郟)二十五年将庸何歸
(將庸何歸申釋上/文君死安歸註誤)舍之得民(陳氏曰傳言齊不用賢臣/為政雖有晏子不死其難)
四翣(周禮縫人掌衣翣柳之材鄭𤣥云必先纒衣其木/乃以張飾也喪大記云棺飾君黼翣二黻翣二畫)
(翣二鄭𤣥云漢禮翣以木為筐廣三尺髙二尺四寸方/兩角髙衣以白布畫者畫雲氣其餘各如其象柄長五)
(尺車行使人持之而從既窆樹於壙中檀弓曰周人牆/置翣是也禮器云天子八翣諸侯六翣大夫四翣鄭𤣥)
(云八翣者加龍翣二孔氏曰方言云自/闗而東謂扇為翣則翣是扇之類也)不蹕(孔氏曰禮/喪車乘人)
(専道而行無貴賤一也/此不止行人略賤之)不以兵甲(孔氏曰服䖍云下車/遣車也雜記云遣車)
(視牢具鄭𤣥云言車多少各如所包遣奠牲體之數也/然則遣車載所包遣奠而藏之者與遣奠天子太牢包)
(九个諸侯亦太牢包七个大夫亦太牢包五个士少牢/包三个大夫以上乃有遣車如鄭之所言遣車者乃是)
(明器塗車芻靈載所包遣奠藏之於壙中下車若是明/器則甲兵亦是明器當云無甲兵不得云不以甲兵也)
(杜云送𦵏之車則謂此為貳車非遣車也言下車者葢/謂麤惡之車非良車也周禮大行人云上公貳車九乘)
(侯伯貳車七乘子男貳車五乘則齊是侯爵法當車七/乘耳今傳舉七乘言其不依舊法知齊舊依上公之禮)
(貳車九乘其送葬又有甲兵今皆降損也用甲兵者葬/是送終大禮法當備列軍陣若漢葬霍光發材官輕車)
(比軍伍校士軍陳至茂陵以送其葬所以榮之也陳氏/曰傳言君弑不得以禮葬義同成十八年今按傳見荘)
(公所以不書葬下/又見二十八年)齊人以荘公説(劉炫云齊人以荘公/伐晉説晉言晉讐既)
(死令新君/服從晉也)男女以班(劉炫云哀元年蔡人男女以辨與/此同謂男女分别示晉以恐懼服)
(罪/也)晉侯許之(傳見晉失盟主之義杜氏謂齊有喪故經/無譏説者因據以駁卿不書失所之例皆)
(非也諸侯之㑹經無異文與侵伐不同劉氏曰假使晉/遂討齊破其城殺其賊汙其宫未可謂之伐喪也弑君)
(而謂之伐喪諸侯/其無討賊者矣)崔子止其帑以求五鹿(陳氏曰傳言/衛獻公所以)
(得/入)司空致地乃還(孔氏曰陳國既亂致使官司廢闕人/民分散符節失亡故令陳之司徒招)
(致人民司馬集致符節司/空檢致土地使各依其舊)知楚令尹(孔氏曰下文始言/屈建為令尹者因)
(伐舒鳩而追序之其實薳子馮卒在/此盟前故服杜皆以令尹為屈建也)兵可以弭(傳見晉/衰趙武)
(偷故厭兵弭兵之/説不始於向戍)不如速戰(孔氏曰方言云墊/下也呉地下濕)以備三
恪(孔氏曰樂記云武王克殷未及下車而封黄帝之後/於薊封帝堯之後於祝封帝舜之後於陳下車而封)
(夏后氏之後於把封殷之後於宋鄭𤣥以此謂把宋為/二王之後薊祝陳為三恪杜意以此傳言以備三恪知)
(其通二代而備其數耳恪敬也封其後示敬而已故曰/恪其二代不假稱恪惟陳為恪耳今按二代以王者之)
(後各自用其禮樂不但示敬而已故不得言/恪則三恪當從鄭氏通薊祝陳數之為是)慎辭哉(陳/氏)
(曰傳申言鄭辭令之美而過其實今按鄭辭令之美孔/子嘗稱之若論語所記是也傳仲尼曰云云者未必皆)
(一時之言不言誰知其志以/上亦未必真聖人所述也)量入修賦(孔氏曰九上之/内偃豬京陵無)
(物可入而言九土之所入者總言之又曰山林/藪澤京陵偃豬本非可食之地不在授民之限)可哀也
哉(傳記大叔儀之言及後蘧伯玉/去國見寗氏廢立賢臣皆不與)成而不結(陳氏曰傳/言齊楚固)
(相交秦晉盟而不合是以宋之役諸/夏始判遂成南北之勢故特出之)二十六年能無卑
乎(傳見晉室卑故/急於結秦好)子鮮不獲命於敬姒(傳見子鮮為/復非己意)殺
子叔及太子角(孔氏曰剽是穆公之孫黒背之子於獻/公為從父昆弟成十年衛侯之弟黒背)
(帥師侵鄭傳曰衛子叔黒背侵鄭是黒背字子叔即以/子叔為族也元年衛侯使公孫剽來聘傳云衛子叔來)
(聘是舉族而稱之也今按舉族而稱如魯稱季孫孟孫/之比然黒背父子乃是公子公孫無稱族之法葢如叔)
(肹之子公孫嬰齊稱子叔嬰齊耳陳氏曰/傳見弑君雖殺大子不書以弑君為重)言罪之在寗
氏也(陳氏曰傳釋弑君書主名例/嫌為衎弑剽無罪特明之)專禄以周旋戮也(程/氏)
(曰此義施之常人則可林父出君而/君入畏誅而叛非特專禄而叛也)國納之也(陳氏曰/傳釋復)
(歸例按衛侯歸言國逆與/成十八年例違見例非是)公使止之(陳氏曰傳終/言衛侯不君)三命
之服(晉命士㑹傳言請于王此不言請于王則鄭伯自/賜之可知禮樂自諸侯出乆矣或請或不請無復)
(定凖杜/説非也)先八邑(孔氏曰周禮小司徒四井為邑故杜以/八邑為三十二井劉炫云案論語有十)
(室之邑又杜註免餘邑為一乘之邑又宋鄭之間六邑/嵒戈錫等杜何以知此邑必為四井之邑今知不然者)
(邑之為名大小無定子展子産為卿日乆先有采邑今/以入陳有功加賜田土不應更以八個大邑而又與之)
(至於免餘辭邑云唯卿備百邑故杜以為一乘之邑合/論語百乘之家其實一乘稱邑文無所出杜以正邑解)
(之得漸賜土田之義又八邑六邑為節/級之差劉以為大邑而規杜氏非也)將以討衛也(傳/見)
(晉合諸侯/為臣討君)頡遇王子弱焉(陳氏曰傳見圍/令素行於國)不失所也(傳/見)
(經不書大夫必有為遂妄釋之胡氏趙武稱人為助/孫氏良霄不貶以鄭伯如晉獨不釋君助臣得經旨)使
女齊以先歸(伯主㑹而執大夫非内不言以歸/陳袁濤塗季孫意如是其例也)晉人執
而囚之士弱氏(不書執衛侯為臣/執君不可以為訓)文子以告晉侯(上言/取衛)
(田益孫氏下記取衛姬見趙武叔向皆從君於昏家氏/曰是時晉趙武為政叔向為之謀主二子者崇虛譽而)
(無實/益)國子賦轡之柔矣(孔氏曰漢書藝文志無周書篇/目其書今在或云是孔子刪書)
(之餘按其文非尚書之類彼引詩云馬之剛矣轡之柔/矣馬亦不剛轡亦不柔志氣麃麃取與不疑此詩餘無)
(所見故謂/彼文是也)為大子内師而無寵(孔氏曰内師者身為寺/人之官公使之監知大)
(子内事為在/内人之長也)而言復故(孔氏曰楚語云椒舉將奔晉蔡/聲子遇之於鄭郊饗之以璧賄)
(曰子尚良食尚能事晉君以為諸侯主辭曰非所願也/若得歸骨於楚死且不朽聲子曰子尚良食吾歸子故)
(椒舉降三拜納其乘馬聲子受之傳/言復故杜云共議歸楚之事謂此也)成陳以當之(孔氏/曰鄭)
(衆云此范匄所言苗賁皇/亦言之故聲子引以為喻)欒范易行以誘之(孔氏曰賈/逵鄭衆皆)
(讀易為變易之易賈以行為道也欒為將范為佐二人/分中軍别將之欲使欒與范易道令范先誘楚欒以良)
(卒從而擊之鄭謂中軍與下軍易卒伍也計設謀之時/道未定分何以言改道行非卒伍之名安得為易卒伍)
(也二説皆不可通楚語説此事云雍子謂欒書曰楚師/可料也在中軍王族而已若易中下楚必歆之韋昭云)
(中下中軍之下也歆猶貪也簡易欒范之行示之以弱/以誑楚也是韋昭已讀為簡易之易故杜從之也此與)
(楚語俱述聲子之言傳言鄢陵之敗苗賁皇為之楚語/云雍子為之二文不同劉炫以為國語非丘明所作為)
(有此類徃徃與/左傳不同故也)聲子使椒鳴逆之(陳氏曰隨㑹在秦而/六卿謀椒舉在晉而)
(子木懼此晉楚所以代興也於/傳聲子之辭知戰國説士之漸)辭不失舊(孔氏曰列國/之大夫入天)
(子之國曰某士周禮大宰之屬有旅下士三十有二人/劉炫云知時事四時貢職者小行人云春入貢秋獻功)
(王親受之鄭𤣥云貢謂六服所貢功謂考績之功今按/於此見諸侯於天子有貢無聘不修職貢而言聘東遷)
(諸侯之伉也傳殊不察其/非説又見後二十八年)以廪丘奔晉(孔氏曰按廩丘/地在東郡則是)
(衛之邦域齊竟不至此也羊角髙魚皆在東郡廪丘與/之相近齊不得别有廪丘烏餘齊之大夫得以廪丘奔)
(晉者蓋齊人徃前取得衛邑以賜烏餘如/鄭公孫叚之得州宋樂大心之有原也)克而取之(不/書)
(非晉命/以盗畧)二十七年公孫免餘請殺之(陳氏曰傳言殺寗/喜不出討賊之意)
(義同僖十/年晉里克)欲弭諸侯之兵以為名(傳譏向戌惟欲竊虛/名見弭兵非遠畧)
蔡公孫歸生至(孔氏曰諸侯大夫七月始集於宋而此/會書在夏者事雖在秋行還乃告追以)
(叔孫豹發時書之十年夏㑹于柤而經書在春註經書/春書始行孔氏曰釋例班序譜晉合諸侯二十國起僖)
(二十八年盡哀十四年大率皆陳後次蔡蔡後次衛是/陳于晉㑹常在衛上也今孔奐乃降於蔡衛在石惡之)
(下故知奐非上卿故也成三年傳曰次國之上卿當大/國之中中當其下是計卿位為班也知非奐後至者以)
(傳稱與蔡公孫/歸生同至故也)以藩為軍(孔氏曰古人行兵止則築為/壘塹以備不虞此以藩籬為)
(軍者方欲弭兵/以示不相忌也)楚人𠂻甲(陳氏曰傳見楚終懐不/測之心是盟晉幸而免)乃盟
(賈逵曰叔孫義也服䖍云叔孫/不為人私其於尊國之義得之)言違命也(一事再見卒/名公羊傳例)
(劉氏曰蔡沈失位左氏貶之今魯欲自同人之私失位/甚矣大夫出境有可以重社稷者猶曰專之今命出季)
(氏而謂不/可違非也)固必有尸盟者(孔氏曰盟實大國為主而此/云小國主盟知其主辨具也)
(盟法大國制其言小國尸其事此盟争先歃不争主備/叔向以小國主盟為言者叔向以乆争不決或將戰鬬)
(因盟時小國有所主欲令/趙孟下楚假此以勸之耳)晉有信也(周制㑹以班爵為/序歃血則先同姓)
(説見定四年是盟與㑹序次本異今屈建所争者歃血/之先後耳其大夫之㑹楚固未嘗先晉也宋公兼享晉)
(楚之大夫趙孟為客則當時人情可見况宋盟諸侯雖/曰兩屬終未嘗以事晉者事楚楚雖駕晉先歃魯史豈)
(遽以楚先晉韓宣子所謂周禮在魯正指此類傳云書/先晉晉有信也考之已不詳杜氏云孔子追正之亦非)
(傳意/也)盟于蒙門之外(陳氏曰傳言宋公不書見以國地/者其君必與因見桓二年㑹鄧僖)
(十九年盟齊/二十年盟邢)削而投之(陳氏曰傳言宋/之盟識者不與)崔氏堞其宫而
守之(孔氏曰謂新築/女牆而守之)乃謚(自殺/不書)再失閏矣(孔氏曰厯十/九年為一章)
(章有七閏從文十一年至襄十三年凡五十七年已成/三章當有二十一閏又從襄十四年至今為十四年又)
(當有五閏故應有二十六閏也長厯推得二十四閏者/釋例云尋按今世所謂魯厯者不與春秋相符殆來世)
(好事者為之非真也今俱不知其法術其依春秋經傳/反覆其終始以求之近得其實矣魯之司厯漸失其閏)
(至此年日食之月始覺其繆遂頓置兩閏以應天正是/故明年經書春無氷傳以為時災若不復頓置兩閏則)
(明年春是今之九月十月十一月無氷非天時之異無/緣總書春也劉氏曰厯家之術求閏餘易求交朔難今)
(司厯能正交朔反不能置閏非人情也閏有常凖率三/十二月必一逢之如傳所言再失閏者則司厯廢閏殆)
(七十月彌五年矣亦非人情也明年春無氷杜氏曰頓/置兩閏以應天正故正月建子得以無氷為災頓置兩)
(閏詭聴駭俗亦非人情也啖氏曰按經言十二月傳言/十一月又言再失閏依經當為三失閏進退不同不可)
(得而考今按傳於此言司歴過也哀十三年又記仲尼/曰司厯過也皆指王朝厯官與桓十七年傳曰官失之)
(也意同其曰天子有日官諸侯有日御日官居卿以底/日日御不失日以授百官於朝則所謂司厯與官非謂)
(魯人明矣杜氏乃以為魯之司厯哀十三年傳又云季/孫雖聞仲尼之言而不正厯皆謂魯自有厯實承劉歆)
(之誤而非傳意也劉氏之説見漢書律厯志其所傳魯/厯不與春秋相符杜氏亦以為好事者為之竊謂周室)
(雖裒猶君臨列國崩薨卒𦵏禍福皆告諸侯必無不頒/厯之理借令喪亂之際頒不以時諸侯亦必不敢輒自)
(為厯使諸侯皆自為厯則齊晉大國當先為之如大國/皆自為厯而所差徃徃若此則當時所書盟㑹卒葬日)
(月魯史當以何國為正使魯史所書日月差錯與周厯/不同韓宣子見魯春秋何以輒曰周禮盡在魯矣此必)
(無之/事也)二十八年不饑何為(葉氏曰左氏所記梓慎裨竈/之徒以星次言吉凶若合符)
(契皆星家/假託之辭)宋之盟故也(陳氏曰傳具/見楚之屬)時事也(春秋大國/事天子惟)
(聘而不朝故韓起聘周稱歸時事于宰旅知言聘之非/也小國事大國乃朝而不聘故子産相鄭伯朝晉言㑹)
(時事無異於事天子矣左氏不能辨因/以時事釋邾子來朝過在不見周禮)周楚惡之(周有/天下)
(之號也豈可以星次槩言周楚隱/三年傳周鄭並稱蓋有自來矣)舍不為壇(孔氏曰聘/禮賓至于)
(近郊君使卿用束帛勞無設壇之法下云先君適四/國未嘗不為壇蓋以朝禮君親行事重故有之也)無
昭禍焉可也(傳見諸侯朝楚非得已故/子産自損其禮且以為禍)以告而反之(孔/氏)
(曰崔氏之亂但是荘公之黨崔氏以之為賊當時辟難/並悉出奔崔氏既亡慶封召令還國故言使諸逃亡之)
(人得賊名而出者以/已情告而悉反之)公膳日雙雞(孔氏曰禮記玉藻云/天子日食少牢朔月)
(太牢諸侯日食特牲朔月少牢其大夫則日食特豚/朔月特牲今膳日雙雞者齊國臨時之事不如禮也)又
焉用盟(傳見諸侯失政姦庸擅命賢哲失所如伯玉在/衛平仲在齊臨事變而獲免皆其徳行素孚於)
(人/)慶奊為上獻(孔氏曰祭祀之禮主人先獻下文慶舍/死公懼而歸則於時公親在矣又此祭)
(慶舍涖事公與慶舍不為上獻而奊為/上獻者慶舍使為之不可以禮責也)慶氏之馬善驚
(孔氏曰今人謂數驚為/好驚好亦善之義也)至於魚里(孔氏曰劉炫以為國/人從旁為優引行以)
(至魚/里)慶封氾祭(孔氏曰禮法食必先祭祭古之先食以/示有所先也公食大夫禮云賓升席坐)
(取韭菹以徧檽于醢上豆之間祭又言祭鉶羮於上/鉶之間祭飲酒於上豆之間是祭食之禮各有其處)奔
呉(陳氏曰再/奔畧不書)亦未書禮也(傳記此類甚多示/策書外猶有所考)其鄙六十
(孔氏曰下云北郭佐邑/六十則此亦是六十邑)於是乎正徳以幅之(孔氏曰人/皆欲生計)
(重厚而財用利益心既無厭於是/乎用正徳以為邊幅使有度也)與我其拱璧(孔氏曰/拱謂合)
(兩手也此璧兩手/拱抱之故為大璧)以其棺尸崔杼於市(傳見荘公/不書葬)季蘭
尸之敬也(孔氏曰詩言采蘋於澗采藻於潦此又别言/濟澤之阿者以濟在魯國故穆叔獨舉所見)
(而言也詩言季女而此言/季蘭謂季女服蘭草也)叔孫穆子(不書例在/成十三年)宋公遂
反(陳氏曰傳具載宋鄭朝楚/事見宋盟非諸侯之志)二十九年釋不朝正于廟
也(釋例曰凡公之行始則書所如還則書公至今復中/書公在楚者明國之守臣亦以公不朝之故告于廟)
(也陳氏曰按成十年公如晉十一年三月公至自晉昭/十五年公如晉十六年夏公至自晉皆不朝正經不書)
(公在晉於是為/公危故書之)既而悔之(孔氏曰檀弓云襄公朝于荆/康王卒荆人曰必請襲魯人)
(曰非禮也荆人强之巫先祓柩荆人悔之記之所言即/是此事所異者此言請襚彼言請襲此言祓殯彼言祓)
(柩雖俱説此事先後不同禮死而浴浴即襲襲後始小/歛大歛乃殯按徃年傳公及漢聞康王卒公欲反則康)
(王之卒公未至楚楚人使公襚傳在此年言之則此年/始今公親襚襚不得為襲也卒已踰月不得柩仍在地)
(足知殯是而柩非記虛而傳實也然則襚衣所以衣尸/既殯而使公襚者雜記記致襚之禮云委衣于殯東是)
(既殯猶致襚也文九年秦人來歸僖公/成風之隧僖薨十年猶致之况既殯也)齊人葬荘公於
北郭(再見不/書葬)及舍而後聞取卞(季孫權使公冶/恐其不受辭)乃歸(傳/見)
(襄公㡬出季氏乆/無君意如乃濟惡)且無使季氏葬我(陳氏曰傳言/人不義季氏)遂使
印段如周(陳氏曰傳見魯不徃㑹不/書葬例今按此史法也)而夏肄是屏(孔氏/曰方)
(言云肆枿餘也鄭𤣥云斬而復生曰肄把/是夏後滅而復存猶木之枿生小栽也)其誰云之(陳/氏)
(曰傳言城把之役晉以十國/之衆經理母家諸侯益貳)射者三耦(孔氏曰周禮射/人云諸侯之射)
(以四耦此三耦者彼是畿内諸侯故四耦此及/儀禮大射畿外諸侯故三耦或當臣與君異也)來治把
田(不書者史無其本不録其末也把田蓋魯伐把時所/取賂田魯人墮舅甥之義諱不登于策故復歸于把)
(亦不書事與汶陽/田異又見昭七年)而焉用老臣(傳見晉取於諸侯/無節故號令不行)使工
為之歌周南召南(孔氏曰周南十一篇召南十四篇札/此時徧觀周樂詩篇三百不可歌盡)
(或每詩歌一篇兩篇以/示意耳未必盡歌之也)曰美哉(孔氏曰樂人采其詩辭/以為樂章述其詩之本)
(音以為樂之定聲其聲既定其法可傳雖多厯/年世而其音不改季札所云美哉皆美其聲也)見舞韶
箾者(孔氏曰箾即簫也尚書簫/韶九成韶箾即簫韶也)通嗣君也(孔氏曰二十/五年遏為巢)
(牛臣所殺餘祭嗣立至此始使札通上國呉子未死之/前命札出使既遣札聘而後身死札以六月到魯未及)
(聞喪故每事/皆行吉禮也)罪髙止也(髙止實放而以奔告傳/既妄釋説者併疑其事)將亡矣
(傳為駟良之亂張本/且起子産為政事)三十年臣生之嵗正月(説見僖/五年)其
季於今三之一也(劉待制曰所謂其季於今三之一者/季者末也今今日也謂已得四百四)
(十四全甲子其末一甲子六十日而今/日乃癸未纔得二十日也故曰三之一)是其日數也(孔/氏)
(曰亥字二畫為首六畫為身下首之二畫並之使如其/身傍則是生來日數也因亥畫似筭位故假之以為言)
(其本作亥字不為此也按字畫古之亥字體殊不然蓋/春秋之時亥有二六之體異於古制劉待制曰如者徃)
(也移下亥上二畫/徃于亥字身側)然則二萬六千六百有六旬也(孔氏/曰文)
(十一年至此年為七十四年而上云七十三年按文十/一年正月甲子朔為夏之正月是其年三月也此年之)
(二月癸未是夏之十二月計為七十三年猶尚未終也/假作全年筭之置七十三年以全日三百六十五日乘)
(之已得二萬六千六百四十五日也每年有四分日之/一是四年而成一日以四除七十三年又得十八日并)
(全日為二萬六千六百六十三日四分日之一今除去/三日四分日之一整取六旬合當十二月二十七日今)
(杜長厯云二十三日癸未是少四日所以不與常厯同/者蓋杜約凖春秋日月以為長厯與常厯不同故置閏)
(逺近不定蓋七十三年之内於常厯校四個大月而剰/用四日故癸未為二十三日若依常厯是二十七日也)
則其屬也(孔氏曰諸是守邑之長公邑稱大夫私邑則/稱宰此言問其縣大夫問絳縣之大夫也絳)
(非趙武私邑而云則其屬者蓋諸是/公邑國卿分掌之而此邑屬趙武也)使為君復陶(孔氏/曰復)
(陶見昭十二年傳此言君復/陶知是主君衣服之官也)以為綘縣師(孔氏曰既使/為主衣服之)
(官又以為綘邑之縣師也如周禮則縣師是王朝之官/而此言綘縣師者綘是晉國所都之邑蓋以居在綘邑)
(故繫絳/以言之)罪在王也(天王以討亂告陳氏曰傳釋五大夫/實殺佞夫而書王且明天子諸侯目)
(君同/例)鳥鳴于亳社(孔氏曰殷都於亳武王伐紂而頒其/社於諸侯以為亡國之戒此鳥嗚于)
(魯國之亳社也/哀四年亳社災)待姆也(此宋人設辭以掩其不能捄君/母之罪故左氏與二傳同而皆)
(不察其妄伯姬歸宋至是四十一年蓋六十餘嵗/使有姆存又且加老非唯不可待實亦不必待也)降婁
中而旦(孔氏曰月令旦危中者據夜有長短及星度有/廣狹是細計之數杜據大畧而言故與月令不)
(同/)尤之也(陳氏曰傳明/經特書故)諱之也(陳氏曰傳釋魯不書他/國之大夫書人譏不在)
(魯今按經無諱義/陳説非傳所及)三十一年魯其懼哉(傳見晉衰而魯/懼以齊楚不足)
(與故/也)是以有平丘之㑹(陳氏曰傳言晉衰/之故咎在執政)毁也(陳氏曰/傳言毁)
(與遇害同辭須數句乃用/一字括之此是作書之體)乃築諸侯之館(傳記子産之/言見晉方盛)
(時待諸侯有禮/其衰也反是)去疾奔齊(去疾不書奔説/在文十四年)言罪之在也
(失與文十六年宣四年傳例同劉氏曰如是則父有罪/子得而弑之也亂天地之性莫甚焉此固左氏不受經)
(之/蔽)其果立乎(孔氏曰釋例土地名延州來闕則杜謂延/州來三字共為一邑服䖍云延陵也州來)
(邑名季子讓王位升延陵為大夫食邑州來傳家通言/之按傳文謂之延陵季子則是延陵與州來必不得為)
(一但不知何以呼為延陵耳或延陵/亦是邑名蓋並食二邑故連言之)謀於邑則否(葉氏/曰此)
(蓋因論語所謂為命禆諶草創者不達草創之義鑿為/謀野之説猶誤承孔父正色立朝之言而謂華督見孔)
(父之妻于路承秦伯以千乘之富不能容其弟之言而/謂秦鍼出奔車千乘傳承舊聞而妄實以事者每如是)
吾不信也(孔氏曰公羊傳於二十一年下云十有一月/庚子孔子生榖梁傳於二十一年十月下云)
(庚子孔子生賈逵服䖍皆定為襄二十一年生也孔子/世家云魯襄公二十二年而孔子生年七十三魯哀公)
(十六年夏四月己丑卒杜此註從史記也今按司馬遷/特為孔子作世家至書孔子生年乃不用二傳必他有)
(所據故杜/氏從之)令尹似君矣(孔氏曰服䖍云言令尹動作以/君儀故云以君矣明年傳曰二)
(執戈者前矣是用君儀也俗本作似君若/云似君不須言以今定本亦作似君恐非)
　
　
　
　
　
　
　春秋左氏傳補註卷七
欽定四庫全書
　春秋左氏傳補註卷八　　　元　趙汸　撰
　　昭公上
元年告於荘共之廟而來(孔氏曰文王世子曰五廟之/孫祖廟未毁雖為庶人取妻)
(必告鄭𤣥云告於君也亦既告君必/須告廟君尊不主臣昏故圍自告也)其敢愛豐氏之祧
(孔氏曰祭法云遠祖廟為祧公孫段是穆公之孫子豐/之子其家惟有子豐之廟杜言遠祖廟者順傳文言之)
讀舊書加于牲上而已(今按於此可見宋之盟晉楚所/爭者歃血之先後而已此不歃)
(血故史/不書盟)季武子伐莒取鄆(不書季孫伐莒者莒人告於/㑹叔孫豹㡬被戮晉趙孟固)
(請於楚而後免故為内諱之義與/僖十六年滅項不言師同杜説非)吾又誰怨(孔氏曰厯/檢上世以)
(來季孫出使不少於叔孫而云叔出季處從來乆者季/孫世為上卿法當上卿守國次卿出使耳必須使上卿)
(者上卿非/不使也)周有徐奄(孔氏曰徐奄二國皆嬴姓世本文/也服䖍云魯公所伐徐戎也按費)
(誓云淮夷/徐戎並興)具五獻之籩豆於幕下(孔氏曰聘禮卿聘饔/餼五牢故卿皆五獻)
(至春秋之時大國之卿乃得從卿禮若次國之卿依大/國大夫之制唯三獻故杜此註云大國之卿五獻又昭)
(六年傳註云大/夫三獻是也)禮終乃宴(孔氏曰謂享禮既終即因而/為宴不待異日也杜解享宴)
(禮異所以得相因者以其殽爼同故也宣十六年傳云/王享有體薦宴有折爼公當享卿當宴王室之禮也其)
(實諸侯之待公卿禮亦當然以卿㑹公侯享/宴皆折爼不體薦享宴爼同故得因行禮也)子皮賦野
有死麕之卒章(厖以喻楚時諸侯惡公子圍故欲趙孟/安徐馴弭之觀答賦之語可見杜説非)
(矣/)禹之力也(孔氏曰冠者首服之總名弁冕冠中之小/别端委是身服言弁冕端委總舉冠衣而)
(言非謂定公趙孟身所自衣也周禮司服於士服下云/其齊服有𤣥端素端鄭𤣥云謂之端者取其正也衣袂)
(皆二尺二寸而屬幅是廣袤等也其袪尺二寸大夫以/上侈之服䖍云禮衣端正無殺故曰端文徳之衣尚褒)
(長故曰委論語鄉黨非帷裳必殺之鄭康成云帷裳謂/朝祭之服其制正幅如帷非帷裳者謂深衣削其幅縫)
(齊倍要禮記深衣之制短不見膚長不/被土然則朝祭之服當曵地服言是也)鄭放游楚於呉
(不書非卿/他倣此)而蔡蔡叔(孔氏曰説文云􁆦散之也從米殺/聲然則􁆦為放散之義故訓為放)
(也𨽻書改作已失本體寫者全類蔡/字至有重為一蔡字重㸃以讀之者)罪秦伯也(陳氏曰/義同陳)
(黄申釋之者以襄二十/年傳未盡君臣之義)此之謂多矣(劉氏曰出奔者勢/不得以千乘行又)
(一日之享取幣八反非朝夕可望皆不近事實蓋舊説/秦伯以千乘之富不能容其母弟傳者不知則謂鍼以)
(千乘出奔記者不/辨又増取幣八反)以什共車必克(孔氏曰周禮十人為/什以一什之人共一)
(車之地故/必克也)偏為前拒(孔氏曰五陳者即兩伍専參偏是/也相離者布陳使相遠也服䖍引)
(司馬法云五十乘為兩百二十乘為伍八十一乘為専/二十九乘為參二十五乘為偏彼皆凖車數多少以為)
(别名此傳去車用卒而有此名則此名不以車數為别/也杜云皆臨時處置之名其意不同服説則名與人數)
(不可得知也周禮則五人為伍二/十五人為兩無専參偏之名也)展輿奔呉(陳氏曰傳/見展輿踰)
(年不稱子義同/陳佗齊無知)后帝不臧(孔氏曰襄九年傳稱閼伯為/陶唐氏之火正知后帝是堯)
(也/)故辰為商星(孔氏曰商謂宋也/宋商後故稱商人)以服事夏商(孔氏曰/二十九)
(年傳云陶唐既衰其後有劉累累雖遷魯子孫仍在大/夏故厯夏及商也劉炫云非累子孫則其同族等類耳)
故參為晉星(孔氏曰晉世家云唐叔子燮是為晉侯杜/譜亦云燮父改為晉侯則叔虞之身不稱)
(晉/也)宣汾洮(釋例曰汾水出太原故汾陽縣至河東汾隂/縣入河其洮水闕不知所在當亦是晉地之)
(水後世/竭涸耳)封諸汾川(孔氏曰顓頊為帝承金天之後臺駘/是金天裔孫為臣宜當顓頊故以帝)
(用嘉之為/顓頊嘉耳)不容彈矣(劉炫氏曰五降而息罷退者五聲/一周聲下而息前聲罷退以待後)
(聲非作樂息也孔氏曰罷退之/後其曲已了不容更復彈作)弗聴也(劉炫氏曰此説/降後不彈之意)
(也/)縊而弑之(孔氏曰若以為十二月己酉則六日己酉/子干奔晉至晉猶見趙孟七日庚戌趙孟)
(卒便是日相切迫無相見之理/故知十一月為是己酉為誤)甲辰朔烝于温(劉炫氏/曰晉烝)
(及適南陽並在十二月之前文繫十二月者欲見烝後/即行十二月之文為下甲辰朔起本舉月遙屬下明晉)
(烝猶在朔前十/二月非誤也)庚戌卒(陳氏曰傳終言趙孟之偷志不/在伯故宋虢之盟楚駕於晉)
二年且告為政而來見禮也(叔孫豹嘗以晉君失政欲/樹於韓子使為魯備季孫)
(不從今韓起為政當聘魯不使他人而/身來亦欲親結魯好或疑傳妄過矣)與周之所以王
也(傳見魯之策書乃周公遺制所謂魯春秋乃/國史成書二傳不知此説故不得筆削本末)執諸中
都(陳氏曰傳言/所以不書執)加木焉(傳見子晳三罪子産不/能以時討故經無異文)三年大
夫送葬(子大叔所言文襄朝聘之制考之春秋惟魯事/齊桓為合晉文以後經傳事迹皆不同蓋伯業)
(有盛衰疏數隨時有過有不及終不可為定制也卿共/葬事則襄公而後魯以卿㑹葬者三君傳於昭三十年)
(又記大叔之言/亦見不能常也)而數於守適(孔氏曰言夫人守内官之/適長故以守適言夫人也)
(文襄之制夫人喪士弔大夫送葬今游吉卿也而/云同於守適則於時適夫人喪已令卿送葬矣)及遺
姑姊妹(孔氏曰遺姑姊妹謂/非夫人所生者也)未有伉儷(孔氏曰少姜本/非正夫人而云)
(未有伉儷者蓋晉侯當時無正夫人其繼室者使韓/起上卿逆之鄭罕虎如晉賀之則後娶者為夫人也)已
在齊矣(孔氏曰相訓為助/今定本相作祖)讒鼎之銘(服䖍氏曰讒鼎疾/讒之鼎明堂所云)
(崇鼎是也一云讒地名禹鑄/九鼎於甘讒之地故曰䜛鼎)唯羊舌氏在而已(孔氏曰/世族譜)
(云羊舌氏晉之公族也羊舌其所食邑名唯言晉之公/族不知出何公也杜云同祖為宗謂同出一公有十一)
(族/也)子豐有勞於晉國(孔氏曰子豐有/勞事無所見)伯石再拜稽首受
策以出(傳見晉侯䇿命外大夫/賜之以田僣天子之禮)葬滕成公(劉炫氏曰叔/弓以四月發)
(魯滕以五月葬君叔弓書始行之月滕書實葬之月故/書經異文也傳述遇讎之事并就葬月言耳陳氏曰傳)
(言滕所以/始書葬)敬子不入(孔氏曰檀弓記此事云惠伯曰政/也不可以叔父之私不將公事知)
(懿伯是椒叔父也懿伯為人所殺及滕郊逢其讎叔/弓不入者禮椒也為椒有辟仇之恥禮之欲使殺之)敬
子從之(孔氏曰檀弓云子夏請問居昆弟之仇如之何/曰仕不與共國衘君命而使雖遇之不鬬叔父)
(之與昆弟親疎同爾辟/仇非恥故椒請先入也)吉庶㡬焉(陳氏曰傳備載諸國/弔賀事以見晉失諸)
(侯之/故)罪之也(傳見殺大夫有名有不名既以稱名為有/罪國君出奔有名冇不名亦以稱名為罪)
(之然衛侯鄭叛中國從夷狄其罪大矣而出奔不名燕/大夫比以殺公之外嬖不出且見弑乃於其出奔而罪)
(之失其/類矣)四年四嶽(孔氏曰中嶽嵩髙即大室是/也下别言之故此言四嶽)三塗(孔/氏)
(曰釋例土地名云三塗河南陸渾縣南山名或曰三塗/伊闕大谷轘轅三道也傳曰晉將伐陸渾而先有事於)
(洛與三塗先祭山川/也謂三道皆非也)何辱命焉(傳見晉人中實畏難而/文以不爭故以諸侯授)
(楚/)莫匡其君(傳見晉君懦臣貪無能為者/故楚敢求其所從之諸侯)西陸朝覿而
出之(孔氏曰覿見也西道之宿/有星朝見者於是而出之)衛侯辭以疾(傳見東諸/侯初無從)
(楚之/志)宋華費遂鄭大夫從(陳氏曰傳言從見華費/遂送大司馬所以不書)使屈
申圍朱方(陳氏曰為明年/殺屈申起本)王從之(不言以歸説/見襄十年)故曰取
(陳氏曰傳釋取例按僖六年晉襲虞遂滅之執虞公傳/曰書曰晉人執虞公罪虞且言易也則言易不但施於)
(取傳凡四發取例皆以不書伐/故曰易見襄十三年例非是)作丘賦(孔氏曰哀十一/年傳注云丘賦)
(之法囚其田財通出馬一匹牛三頭今欲别其田及家/財各為一賦故言田賦然則此與彼同賦歛家資使出)
(牛馬又别賦其田使之出粟若今輸租更出馬一疋牛/三頭是一丘出兩丘之稅按周禮有夫征家征夫征謂)
(出税家征謂出車徒給徭役此牛馬之屬則周禮之家/征也其夫征十一而税是與家征别今按傳記晉作州)
(兵鄭作丘賦見加/賦毒民不惟魯)爾未際(孔氏曰大夫將立適子必須/接見同寮季武子立紇飲大)
(夫酒是其事也孟丙未與大夫交/際故為之作鐘因落鐘令與相見)見仲而何(孔氏曰大/夫立子為)
(適必自見之於君宣十四年申舟見犀/而行定六年樂祁見溷而行是其事也)孟孫為司空以
書勲(孔氏曰所以司徒書名者周禮大司徒掌十二教/十有一曰以賢制爵十有二曰以庸制禄故司徒)
(書名定位號也司馬與工正書服者周禮夏官司馬其/屬有司士掌羣臣之政亦以徳詔爵以功詔禄工正雖)
(不屬司馬掌作車服故與司馬書服也按周禮司勲屬/夏官今司空書勲者春秋之時又是諸侯之法不可盡)
(與禮同傳見魯三卿官猶舊/制如晉宋皆改易周官矣)五年卑公室也(孔氏曰魯/之軍名傳)
(無其號晉作三軍為上中下則魯之三軍亦當然也分/中軍之衆屬上下二軍其上下二軍依舊不動故云舍)
(中軍也其廢中軍之後上下二軍分為四哀十一年齊/師伐魯傳稱孟孺子泄帥右師冉求帥左師冉求季氏)
(宰也又言叔孫退而蒐乘更無/别稱知自以叔孫為軍名也)季氏擇二(孔氏曰季孫/因叔孫家禍)
(退之使同於孟孫獨取其半為專已甚又/擇取善者是専之極故傳言擇二以見之)而貢于公(孔/氏)
(曰初作三軍季氏盡征之並不入公室也叔孫氏臣其/子弟以一家之内有父兄子弟四品以父兄之税入公)
(子弟之税入已大率半入公半入已孟氏則於子弟中/取其半或取子或取弟大率三分歸公一分入已十二)
(分其國民三家得七公得五國民不盡屬公今舍中軍/四分公室三家自取其税減己税以貢於公國民不復)
(屬於公公室/彌益卑矣)不可能也(此非孔子之言也借令昭子未/知竪牛餓殺其父但以殺適立)
(庶為大罪孔子亦豈可但據其所言而善/之傳舉細遺大又託之於聖人類如此)晉侯送女于
邢丘(陳氏曰傳言晉卑事楚今按傳記齊請繼室于晉/晉亦歸女于楚其後齊又女于呉齊晉皆伯國也)
(於是皆衰至薦女以/相結夷狄所以獨彊)君子謂叔侯於是乎知禮(陳氏曰/傳言周)
(衰文勝無/益於治)越大夫常壽過帥師㑹楚子于𤨏(陳氏曰越/常壽過始)
(見書人今按夷狄舉號君臣同辭其臣從/中國序列則稱人以便文陳氏得書人非)呉人敗諸鵲
岸(陳氏曰楚/一不書敗)六年大夫如秦𦵏景公(陳氏曰傳言秦所/以始書葬因見卿)
(㑹葬/非禮)懼民之有爭心也(孔氏曰尚書吕刑五刑之屬三/千周禮司刑掌五刑之法以麗)
(萬民之罪皆是豫制刑矣而云臨事制刑不豫設法者/聖王雖制刑法舉其大綱但共犯一法情有淺深或輕)
(而難原或重而可恕雖依凖舊條而㫁有出入不豫設/定法告示下民令不測淺深常畏而懼罪也今鄭鑄之)
(於鼎以章示下民法既豫定民皆先知於是倚公法/以展私情附輕刑而犯大惡是無所忌而起爭端也)而
徼幸成之(孔氏曰法之設文有限民之犯罪無窮為法/立文不能網羅諸罪民之所犯不必正與法)
(同自然有危疑之理因此危文以/生爭心將有實罪而獲免者也)鑄刑書(孔氏曰為其/文是制參辟)
(勒於鼎是/鑄刑書)吾以救世也(孔氏曰當時鄭國大夫邑長蓋/有㫁獄不平輕重失中故作此)
(書以令之所/以救當世也)得貺不過三獻(孔氏曰大行人云上公九/獻侯伯七獻子男五獻獻)
(各如其命數典命云公侯伯之卿皆/三命知其當三獻也大夫卿之總名)皆知其將為王也
(陳氏曰為十三年/去疾得國起傳)乃逆之(傳見楚卑/晉晉畏楚)子蕩歸罪於薳洩
而殺之(陳氏曰楚/再不書敗)且弔敗也(魯使卿弔敗則杜/氏不告非事實矣)逆諸河
禮也(孔氏曰世族譜以王正為雜人諸本及王肅董遇/注皆作王正俗本或誤為士匄此人不當與士鞅)
(之父/同姓)晉侯許之(傳見晉衰/諸侯復散)七年齊求之也(諸家從榖梁/傳作魯暨齊)
(平劉氏析左氏齊求魯平為一節癸巳以下為齊燕/行成之事以合其説葢不察後文有齊燕平之語)盟
于濡上(孔氏曰今按髙陽無此水也水源皆出於山其/出平地皆是山中平地燕趙之界無泉出者未)
(知杜言何/所按據)不克而還(陳氏曰傳釋經書平罪齊無討/燕之實且為十二年納欵起本)為
王旌以田(孔氏曰凡九旗之帛皆用絳干首有羽羽為/旌名遂以旌為旗稱禮緯稽命徵云禮天子)
(旗九刅曵地諸侯七刅齊軫杜以楚雖僣號稱王/未必即如天子故以諸侯解之言王旌游至於軫)遂赦
之(陳氏曰傳載椒舉薳啟疆芋/尹無宇之辭見楚所以能彊)願與諸侯落之(孔氏曰/雜記云)
(路寢成則考之而不釁考之者設盛食以落/之杜言祭之為落者當祭中霤之神以安之)公如楚(陳/氏)
(曰傳言魯從楚/之不得已也)則自取謫于日月之災(以分野論日食/受災之國亦謬)
晉人為把取成(不書説見襄二十九年昭定哀春秋非/公命而書者多矣杜説非陳氏曰傳言)
(季氏專不/待公命)余又將殺段也(劉炫氏曰段即豐氏/當言駟氏黨字之誤)吾為之
歸也(何休膏肓曰孔子不語怪力亂神以鬼神為政必/惑衆故不言也今左氏以此令後世廢仁義而祈)
(福於鬼神此大亂之道也鄭𤣥答之曰伯有惡人也其/死為厲鬼厲者隂陽之氣相乘不和之名尚書五行傳)
(六厲是也人死體魄則降志氣在上有尚徳者附和氣/而興利孟夏之月令雩祀百辟卿士有益于民者由此)
(也為厲者因害氣而施災故謂之厲鬼月令民多厲疾/五行傳有禦六厲之禮禮天子立七祀有大厲諸侯立)
(五祀有國厲欲以/安鬼神弭其害也)余敢忘高圉亞圉(陳氏曰傳言周衰/諸侯多不待命而)
(自/立)曰孔丘(孔氏曰當言三十四/而云五蓋相傳誤耳)而滅於宋(孔氏曰家語/本姓篇云宋)
(泯公熙生弗父何何生宋父周周生世子勝勝生正考/父考父生孔父嘉其後以孔為氏也孔父生木金父金)
(父生臯夷父夷父生防叔防叔避華氏之偪而/奔魯生伯夏伯夏生梁紇梁紇即生孔子也)殺獻公
而立成公(陳氏曰傳見兩下相/殺雖王卿士不書)嵗時日月星辰是謂也
(孔氏曰周禮馮相氏掌十有二嵗十有二月十/有二辰十日二十有八星之位謂此六物也)八年罪
在招也(陳氏曰嫌同衛鱄/陳黄故别釋之)將天下實賀(陳氏曰傳見子/産譏銅鞮師曠)
(諷虒祁叔向亦云/以見晉之不競)歸罪於公子過而殺之(歸罪於過者/招也以討亂)
(告故稱人與晉/先都士縠同)殺馬毁玉以葬(陳氏曰於葬陳哀公見/有魯不書㑹葬者於葬)
(楚康王見有魯㑹不書葬者今按葬陳哀公以楚/告而書不書楚葬避其僣號二者皆魯史變例)使穿
封戌為陳公(陳氏曰傳言楚實/利陳以討招為名)侍飲酒於王(傳見楚子/稱師譏不)
(在棄/疾)臣必致死禮以息楚國(孔氏曰致死禮者欲為郟/敖致死殺靈王也穿封戌)
(既臣事靈王而為此悖言者以明/在君為君之義此對是謟非悖也)九年楚公子棄疾遷
許于夷(不書楚説在/成十五年)實城父(孔氏曰杜以地名經傳不/同而傳言實者則以為名)
(有改易也傳不言實者則以為二名並存也所言實者/皆舉舊以實新此地舊名城父此時新改為夷昭十八)
(許遷于白羽傳云許遷于析實白羽定十年公㑹齊侯/于夾谷傳云㑹于祝其實夾谷十三年齊侯衛侯次于)
(垂葭傳云次于垂葭實郥氏此四者或經書未改或經/書已改傳皆上句舉其已改之名下句實其未改之號)
吾西土也(孔氏曰釋例土地云魏河東河北縣也芮馮/翊臨晉縣芮鄉是也畢在京兆長安縣西北)
(駘在武功歧在美陽今按其地芮在魏之西南百餘里/耳岐在駘之西北無百里也詩稱后稷封邰計魏在邰)
(東六百餘里公劉居豳又在岐西北四百餘里此傳極/言遠境而辭不及豳其實自岐以西猶是周竟但不復)
(重言/之耳)吾東土也(服䖍氏曰蒲姑商奄濱東海者也蒲姑/齊也商奄魯也二十年傳曰蒲姑氏因)
(之定四年傳曰因商/奄之民命以伯禽)吾北土也(孔氏曰土地名云巴巴/郡江州縣也楚南郡江)
(陵縣也建寧郡南有濮夷地然則巴楚鄧中夏之國唯/濮為遠夷耳地名又云燕國薊縣也亳是小國闕不知)
(所在葢與燕相近亦是中國也唯肅慎為遠夷魯語云/武王克商肅慎氏貢楛矢晉之𤣥莬即在遼東東北)
晉人禮而歸之(陳氏曰傳言周衰/甚因見晉之無政)故曰五十二年(孔氏/曰歴)
(家以周天十二次次别為百四十四分嵗星每年行一/百四十五分是嵗星行一次外剩行一分積一百四十)
(四年乃剩行一次故昭十五年得超一辰今杜氏既無/此義而三十二年嵗星得在丑者嵗星之行天之常數)
(超辰之義/不言自顯)十年陳氏始大(陳氏曰傳言欒髙/之亡陳氏所以興)始用人於
亳社(不書史/諱國惡)葬平公也(傳記鄭伯往弔又因叔孫如晉/併記十一國㑹葬大夫見晉雖)
(失政諸侯猶畏其彊葢取諸史氏别志陳氏見傳文序/列如釋經然誤以為有筆削非也外㑹葬法不得書)
其是之謂乎(陳氏曰終上/文髙彊事)十一年僖子使助薳氏之簉
(孔氏曰禮有副車倅車皆謂/副貳之車也簉亦副倅之意)將焉用之(陳氏曰傳見晉/大夫自憂其不)
(競/)晉人使狐父請蔡于楚弗許(傳見晉人能合諸侯而/畏楚憚戰故不能救蔡)
(葉氏謂謀救蔡不果無貶辭疑傳妄胡氏乃謂心欲救/蔡而力弗加則無惡有愧於苟呉矣葢不知昭公而後)
(大夫有事悉/從其恒稱)㑹有表(孔氏曰著定謂佇立定處㑹有表/亦是位之定處但著下言定則表)
(亦是定故直言㑹有表耳俗本謂表下有旗謬也野㑹/設表為位亦當有物記處如今之位版也禮諸侯建旂)
(設旂為表也覲禮諸侯覲于天子入壝門或左或右各/就其旂而立是天子於野㑹諸侯設表以為位也盟主)
(之㑹諸侯亦必以旂表位大夫聚/㑹亦應有以表位但無文以見耳)無守氣矣(孔氏曰言/無守身之)
(氣將/必死)祖不歸也(不為祖考所歸義何取於歸姓與外傳/言宣王不藉千畆戰于千畆王師敗績)
(之類相似當時自有一等迂/繆之論左氏擇之不精耳)楚子滅蔡(陳氏曰傳言/楚子書師)于
岡山(孔氏曰此時楚以畜牲用之無人為之作謚必是/蔡侯廬歸國乃追謚其父為隱耳釋例土地名岡)
(山闕不知其處經言以/歸用之必是楚地山也)十二年因其衆也(陳氏曰傳見/北燕伯欵不)
(名/)公子憖遂如晉(不書本從公行事見後例在成十三/年襄二十八年杜氏陳氏俱未考)
葬鄭簡公(杜氏以此證其卒哭除喪之/説非傳意後見昭十五年)遂入昔陽(孔氏/曰劉)
(炫謂肥鼓並在鉅鹿昔陽即是鼔都在鮮虞東南也二/十二年傳云晉荀呉使師偽糴者負甲以息於昔陽之)
(門外遂襲鼔滅之則昔陽之為鼔都㫁可知矣今杜以/昔陽為肥國都是者以傳云遂入昔陽即云壬午滅肥)
(是因入而滅之故云昔陽肥國都也昔陽既在樂平沾/縣而杜又云鉅鹿下曲陽縣西南有肥累城相去遠者)
(杜君土地例稱有者皆疑辭故云樂平沾縣東有昔陽/是疑而不定但肥都昔陽與鼔相近晉既滅得肥國故)
(二十二年息昔陽之門外遂/襲鼔而取之昔陽非鼓都也)以肥子緜皋歸(不書併後/伐鮮虞肥)
(鼔皆白狄微種鮮虞之屬/故十五年滅鼔亦不書)殺甘悼公(陳氏曰不書義同/七年單獻公傳載)
(甘單之禍皆/所以起周亂)以再命為卿(孔氏曰悼子之卒不書於經/則是未為卿也其卒當在武)
(子之前平子以孫繼祖武子卒後即平子立也/傳言悼子卒者欲見昭子為卿逺在平子之先)更受三
命(孔氏曰十年平子伐莒名書於經即平子於時已為/卿矣釋例曰魯之叔孫父兄再命而書於經晉司空)
(亞旅一命而經不書推此知諸侯之卿大夫再命以上/皆書於經自一命而下大夫及士經皆稱人名氏不得)
(見也是杜檢傳文知再命書名平子伐莒書名知其已/再命矣平子伐莒克之昭子不伐莒也昭子無功而更)
(受三命知平子以功加三/命昭子以例加為三命也)以費叛如齊(陳氏曰凡家臣/叛但書圍不書)
(叛後倣此傳中載竪牛南蒯之事見/叔季皆有家禍魯無彊君二氏遂專)遂奔齊(孔氏曰凡/言出奔皆)
(自内而出文七年晉先蔑奔秦先在秦地因即奔秦故/不言出也歸父還自晉至笙遂奔齊笙在魯之竟外故)
(不言出也此言及郊已入魯/竟傳言及郊解經所以書出)曰吾不為怨府(陳氏曰傳/言魯三家)
(本不/同心)圍徐以懼呉(陳氏曰/不書圍)專足畏也(劉炫氏曰楚語云/靈王城陳蔡不羮)
(問於范無宇曰今吾城三國賦皆千乘亦當晉矣諸侯/其來乎對曰是三城者豈不使諸侯之惕焉彼再言三)
(城無四國也葢占四/字積畫四當為三)而無醉飽之心(孔氏曰言若用民/力當隨其所能而)
(制其形模依此形模用民之力而無有醉飽盈溢之心/也醉飽者飲食饜足之名以王之遊行必勞損民力不)
(知饜足故令/依法用之)十三年越大夫戮焉(王肅氏曰越大夫常/壽過也申之㑹經書)
(淮夷而不書越者以常壽過有罪不得列㑹故不書越/也戮者陳其罪惡以徇諸軍言將殺之終亦不殺過至)
(今在楚故/怨而作亂)城而居之(孔氏曰固城城之堅固者息舟即/是其一以圍時有所毁故更城而)
(居/之)及公子罷敵(陳氏曰殺太子不書義/同襄二十六年衛角)公子比為王(陳/氏)
(曰傳言棄疾實召/之而蔽罪於比)王縊于芋尹申亥氏(孔氏曰傳既以/五月統癸亥之)
(日而乙夘丙辰亦是五月之日雖則言有顛倒即令蒙/此五月之文也劉炫氏曰杜此注經書四月誤按上經)
(注云靈王實以五月死楚人生失靈王本其始禍以赴/兩注不同今按四月者比歸國之月也春秋之法凡大)
(夫公子反國皆不月而弑君無不月者比歸而王弑故/經沒死之月蒙上文比歸為一事見比以簒逆歸而特)
(存其歸國之月以異之杜氏/不知筆削之㫖故經傳異説)實訾敖(孔氏曰郟敖與此/訾敖皆不成君無)
(號謚也元年傳云葬王于郟謂之郟敖此云葬子干于/訾實訾敖並以地名冠敖未知其故又世家楚之先君)
(有若敖宵敖皆在位多年/亦稱為敖不知敖是何義)獲其五帥(陳氏曰呉楚相敗/皆不書至定四年)
(始書/之)子産以幄幕九張行(孔氏曰周禮幕人掌帷幕幄/帟綬之事鄭𤣥云王出宫則)
(有是事在旁曰帷在上曰幕皆以布為之四合象宫室/曰幄帟王在幕若幄中坐上承塵幄帟皆以繒為之凡)
(四物者以綬連繫焉然則幕大幄小幄/在幕下張之幄幕九張葢九幄九幕也)淫芻蕘者(孔氏/曰芻)
(者飼牛馬之草也蕘者共燃/火之草也説文云蕘薪也)使諸侯嵗聘以志業(孔氏/曰嵗)
(嵗使於天子所以獻其貢賦/令諸國各自記其職貢之業)間朝以講禮(孔氏曰間朝/者據聘為言)
(也既云嵗聘因從聘嵗為始更間一/年乃朝故知間朝是三年而一朝也)以顯昭明(叔向言/朝聘之)
(節大數與周禮不合葢東遷典/籍散失士大夫亦無所折衷)而使之從公侯之貢(王/肅)
(氏曰鄭伯爵而連男言之猶言公侯足句辭也孔氏曰/僖二十九年例云在禮卿不㑹公侯㑹伯子男可也是)
(伯國下同/子男也)十四年尊晉罪已也(大夫不書至降於君也/必執然後書至重正卿)
(也傳例非陳氏/亦曲為之義)司徒老祁慮癸(孔氏曰世族譜司徒老/祁為一人慮癸為一人)
(服䖍云司徒姓也老祈字也慮癸亦姓字也杜/以下句請於南蒯曰臣願受盟知是南蒯家臣)蒲餘侯
兹夫殺莒公子意恢(陳氏曰傳見兹夫實殺意恢而書/國郊公不書奔説在二十三年)
爭鄐田(巫臣奔晉晉與之邢雍子奔晉晉與之鄐事/在襄二十六年傳孔晁云邢與鄐爭疆界)與
叔魚於市(孔氏曰晉語説此事云叔向既對宣子邢侯/聞之而逃遂施邢侯氏孔晁云廢其族也則)
(國語讀為弛訓之為廢家語説此事亦為弛王肅云弛/宜為施施行也服䖍云施罪於邢侯施猶劾也邢侯亡)
(故劾/之)可謂直矣(傳本以直為義/杜説失傳意)猶義也夫(數其賄稱其/詐皆為國事)
(言之杜疑傷義非也傳文語助也夫二字甚多未/必皆是疑辭其治國制刑以下亦未必皆夫子語)十五
年戒百官(孔氏曰周禮大宰祀五帝前期十日帥執事/而十日遂戒享先王亦如之鄭𤣥云十日容)
(散齋七日致齋三日也既卜又戒百/官以始齋此戒百官亦謂戒之令齋)去樂卒事禮也(孔/氏)
(曰祭必有樂樂有文舞武舞文執羽籥武執干戚其入/廟也必先文而後武叔弓之卒當籥始入之時故經舉)
(籥入及其去之則諸樂皆去故經云去/樂鐘鼔管磬悉皆去之非獨去籥舞也)王大子壽卒(陳/氏)
(曰傳見王大/子卒不書)王穆后崩(陳氏曰傳見王穆后崩不書且/為昭二十六年王子朝告諸侯)
(起趙伯循曰王后世子卒葬/不書王室不告諸侯不赴也)民知義所(孔氏曰十七年/荀呉詐祭于雒)
(以滅陸渾二十二年負甲偽糴以入昔陽而此時獨降/而不納者此時荀呉自度已力必其能獲故因以示義)
以鼔子䳒鞮歸(不書説見十二年陳氏曰十二年狄晉/自後皆書卿帥師今按自晉悼公卒大)
(夫將皆從其恒稱若其年晉荀偃衛寗殖十七年衛石/買齊高厚十八年衛孫林父晉士匄二十四年齊崔杼)
(二十五年鄭公孫/夏之類無稱人者)晉荀躒如周葬穆后(陳氏曰傳見王/后葬不書今按)
(魯無使卿大夫弔葬王/后之事傳見他國有之)樽以魯壺(孔氏曰周禮司尊彞/云秋嘗冬烝其饋獻)
(用兩壺樽鄭𤣥云壺者以壺為樽燕禮云司官尊/于東楹之西兩方壺左𤣥酒是禮法有以壺為樽)故曰
籍氏(孔氏曰九世之祖稱髙祖者言是髙遠之祖也郯/子以少皥為髙祖意與此同其九世之次見世本)
而有三年之喪二焉(孔氏曰喪服斬衰三年章内有為/父為長子齊衰杖朞章内有夫為)
(妻服問曰君所主夫人妻大子適婦鄭𤣥云記言君者/主謂諸侯而天子亦與妻為喪主也然則妻服齊衰朞)
(耳而傳以后崩大子卒為三年之喪二者喪服杖期章/内有父在為母傳曰何以朞屈也至尊在不敢申其私)
(親也父必三年然後娶達子之志也父以其子有三年/之戚為之三年不娶則夫之於妻有三年之義故可通)
(謂之三/年之喪)將焉用之(傳見叔向譏不遂服三年杜説非又/按預晉朝議大子之服謂周公不言)
(高宗服心喪三年而云諒闇此服心喪之文也叔向不/譏景王除喪而議其宴樂已早既葬應除而違諒闇之)
(節也先儒謂其巧飾經傳以附人/情此言除喪當在卒哭文又少異)十六年諱之也(陳氏/曰傳)
(見他年正月公在晉皆不書今按内見止執史皆不/書公在晉有筆削説見襄二十九年傳初不及此)齊
侯伐徐(孔氏曰虛舉經文者/為下徐人行成起本)使然丹誘戎蠻子嘉殺之
(陳氏曰傳見戎/蠻子嘉不名)賂以甲父之鼎(陳氏曰晉自平丘之盟/不能合諸侯而諸侯始)
(有自為盟㑹者不/書義見二十六年)無伯也夫(陳氏曰傳言昭公以來伯/者不作而齊人横納北燕)
(伯伐徐莒今為此㑹/至剸陵而專盟矣)又禦之適縣間(孔氏曰諸侯享賓/之禮亡唯有公食)
(大夫之禮存耳其禮云大夫納賓賓入門左鄭𤣥云左/西方賓位也又云及廟門公揖入賓入三揖至于階三)
(讓公升二等賓升大夫立于東夾南西面北上士立于/門東北面西上孔張後至葢賓入門乃始來至當從大)
(夫適東夾之南西面位也張乃立於客間賓入未升階/立于西方孔張入客行間也張初立客間在西方被禦)
(適客後又益西也又被禦適縣間葢/又復益西入於鐘磬樂肆之間也)十七年伐鼓於社
(孔氏曰周禮大僕云凡軍旅田役贊王鼓救日月食亦/如之鄭𤣥云王通鼔佐擊其餘面則日食王有親鼔之)
(時/也)不君君矣(葉氏曰昭子言天子諸侯之禮是矣而言/用於正月則太史與平子皆失之夏書辰)
(弗集千房以事秋言之則先王之禮不獨在正月凡食/皆舉之矣經書日食三十六言鼔用牲于社者三其二)
(皆在六月其一在九月左氏惑於/太史之言故荘二十五年誤援之)而火名(孔氏曰帝系/世本皆為炎)
(帝即神農氏炎帝/身號神農代號也)而水名(孔氏曰共工氏霸/有九州祭法文也)而龍名(孔/氏)
(曰月令云其帝大皥易下繫云包犧氏/之王天下也即大皥身號伏犧氏號也)陸渾子奔楚(奔/不)
(書外恒畧也陳氏譏不在/奔非滅而奔不得有二義)水火所以合也(孔氏曰丙是/火日午是火)
(位壬是水日子是水位/故丙午為火壬子為水)卜戰不吉(孔氏曰世本穆王生/王子揚揚生尹尹生)
(令尹/匄)獲其乘舟餘皇(陳氏曰傳見楚令尹陽匄書人/呉公子光但書國義見十三年)
　
　春秋左氏傳補註卷八
欽定四庫全書
　春秋左氏傳補註卷九　　　元　趙汸　撰
　　昭公下
十八年而代之(孔氏曰毛氏世有采地為畿内之國於/時天子微弱故自殺自伐不能禁之)
侈故之以(孔氏曰鄭語云祝融其後八姓昆吾為夏伯/世本云昆吾者衛是也然則昆吾國名言昆)
(吾夏伯者以表昆吾國君其上世嘗為夏伯其惡熟誅/者非此為伯之身當是後世之孫耳詩云韋顧既伐昆)
(吾夏桀共桀同文又傳云乙/夘亡知以乙夘日與桀同誅)登大庭氏之庫以望之(孔/氏)
(曰大庭氏古天子之國名也先儒舊説皆云炎帝號神/農氏一曰大庭氏服䖍云在黄帝前鄭𤣥詩譜云大庭)
(在軒轅之前亦以/大庭為炎帝也)至于大宫(孔氏曰子寛游吉之子世/族譜子寛與游速渾罕為)
(一人駟帶字子上六年死矣此别有子上非駟帶也楚/語説事神之禮云使名姓之後能知犧牲之物彞器之)
(量屏攝之位壇場之所而心率舊典者為之宗知屏攝/是祭祀之位也鄭衆云攝攝束茅以為屏蔽其事或當)
(然/)告于先君(孔氏曰每廟木主皆以石函盛之當祭則/出之事畢則納於函藏於廟之北壁之内)
(所以辟火災也衛次仲云右主八寸左主七寸廣厚三/寸穿中央達四方也范寗云天子主長尺二寸諸侯長)
(一尺也白虎通/云納之西壁)鄅人藉稻(孔氏曰周之六月夏之四月/種稻之時其君自出觀行之)
(藉猶藉蹈踐履之義服䖍云藉耕種於藉田也今按國/語宣王不藉千畆下云及藉膳夫農正陳藉禮王耕一)
(墢則藉者耕種藉田之名記云天子田藉千畆諸侯百/畆則諸侯比天子特多寡不同而已其禮則一粢盛六)
(榖皆備此但言藉稻者如周禮掌稼下地者但名稻人/舉一以包其餘也舊説誤以藉為藉蹈又轉為履行學)
(者疑之遂引此為周不改月/之證不以服説考之故也)原氏其亡乎(陳氏曰再為/王室亂起本)
大為社(孔氏曰祭祀有常而云大為社者此非常祭之/月而為火特祭禮物備具大於常祭故稱大也)
曰毁於北方(劉氏曰近上十二年鄭簡公卒將為葬除/及游氏之廟將毁焉子太叔使其除徒執)
(用以立曰不忍廟也子産乃使辟之此兩傳實一事也/魯鄭異國説者不同或謂葬時事或謂蒐時事而丘明)
(則兩記之何以明其然耶曰狃於小數而不知已非子/大叔事也前既不忍毁以為惠矣俄而又自隳之亦非)
(子産/事也)十九年以持其世而已(陳氏曰傳/言楚之衰)楚夫人嬴氏至
自秦(陳氏曰為二十/年太子建奔起)飲大子止之藥而卒(傳序許止之/弑語簡事盡)
(臣子於君父雖非故亦書弑春秋修辭兼禮法二傳説/者皆不及此張氏曰藥劑之得失决死生於須臾瘧疾)
(未足以死而遽至於大故是藥殺之也進藥而藥殺可/不謂之弑哉所以異於商臣蔡般者過與故不同爾)
大子奔晉(不書奔非故弑異於慶父宋萬/陳氏曰不書奔以弑君為義)同盟于蟲(陳/氏)
(曰不書義同/十六年蒲隧)以度而去之(孔氏曰紡為紡麻作纑也此/婦人以麻纑度城髙下令長)
(與城等而去藏之去即藏也字書去作弆羗吕反/謂掌物也今闗西仍呼為弆東人輕言為去音莒)齊師
入紀(傳見外入邑不書成/九年楚入鄆特書之)其父兄立子瑕(孔氏曰按世/本子游子瑕)
(並公孫夏之子/杜云叔父未詳)懼隊宗主(孔氏曰大夫繼世為一宗之/主恐隊失也服䖍云祏主藏)
(於宗廟故曰宗主少牢饋食大/夫禮也大夫無主何所隊乎)非撫之也(陳氏曰為定/四年楚敗張)
(本/)乃歸蹶由(陳氏曰傳言楚實不/競於呉乃反所執)二十年日南至(孔氏/曰歴)
(法十九年為一章章首之嵗必周之正月朔旦冬至僖/五年正月辛亥朔日南至是章首之嵗年也計僖五年)
(至往年合一百三十三年是為七章今年復為章首當/言正月己丑朔日南至今傳乃云二月己丑日南至是)
(錯名正月為二月也歴之正法往年十二月後宜置閏/月即此年正月當是往年閏月此年二月乃是正月故)
(朔日己丑日南至也時史失閏往年錯不置閏傳/於八月之下乃云閏月戊辰是閏在二月後也)太子
建奔宋(陳氏曰奔非其罪雖大/子不書義同莒郊公)執已以至(服䖍氏曰城/父人城父大)
(夫/也)公子地以為質(孔氏曰定十年經書宋公之弟辰時/當景公之世辰及地不得為元公之)
(弟也世族譜辰地皆為元公子此/諸本皆云元公弟當時轉寫誤耳)故齊豹(陳氏曰傳見/齊豹既奪司)
(寇故/書盗)使華齊御公孟(孔氏曰諸本皆華上有使字計華/齊是公孟之臣自為公孟之御非)
(齊氏所當使必不得有使字學者以上文有使祝鼃使/一乘下有使華寅乘貳車使華寅執蓋以此妄加使字)
(今定本有/使非也)公如死鳥(不書説在僖二十八年陳氏曰傳/言衛無政幾以盗喪國所以書盗)
(殺衛侯/之兄)遂伐齊氏滅之(誅盜不告/義同尉止)丁巳晦(孔氏曰丙辰/丁巳乃是頻)
(曰其事既多不應二日之中并為此事今杜不云日誤/者以誤在可知且宣二年壬申朝于武宫注云壬申十)
(月五日既有日而無月冬又在壬申下明傳文無較例/又注哀十二年傳云此事經在十二月螽上今倒在下)
(更具列其月以為别者傳本不以為義例故不皆齊同/如杜此言或傳因簡牘之辭不復具顯其日月今按此)
(説得之而未盡故劉侍讀/每疑傳妄説見二十三年)公子朝(公子不書奔者衛人/以殺宣姜故諱不告)
(朝尋反國二十/二年㑹救宋)齊侯疥遂痁(孔氏曰後魏李繪聘梁梁/人袁狎與繪言及春秋説)
(此事云疥當為痎痎是小瘧痁是大瘧以小致大非疥/也按説文疥搔也瘧熱寒并作痁有熱瘧痎二日發瘧)
(是齊侯之瘧初二日一發後遂頻日熱發故曰疥遂痁/以此乆不差若其不然疥搔小患與瘧不類何云疥遂)
(痁/乎)祈望守之(孔氏曰此皆齊自立此名故與周禮不同/山澤之利當與民共之言公立此官使之)
(守掌專山澤之利不與民/共故鬼神加怒而病也)故寛難(為政用猛非君子之/道也或是因大叔所)
(偏而/矯之)政是以和(此非聖人之言善為政者寛不至慢猛/不至殘可也待其慢然後濟之以猛見)
(其殘然後濟之以寛則上下交相病乆矣故剛柔無兩/用之道寛猛非相濟之具左氏不得與七十子之徒接)
(所引聖人語/每多傅㑹)古之遺愛也(遺愛猶云徳澤在/人指從政言之)二十一年
天王將鑄無射(孔氏曰襄十九年季武子作林鐘亦是/鐘聲應林鐘之律也此無射之鐘在王)
(城鑄之敬王居洛陽葢移就之也秦滅周其鐘徙於長/安歴漢魏晉常在長安及劉裕滅姚泓又移於江東歴)
(宋齊梁陳其鐘猶在東魏使魏収聘梁収作聘遊賦云/珍是淫器無射髙縣是也及開皇九年平陳又遷於西)
(京置大常寺時人悉共/見之至十五年勅毁之)位在卑(孔氏曰喪大記國君初/死之禮云既正尸子坐)
(于東方卿大夫父兄子姓立于東方有司庶士哭于堂/下北面鄭𤣥云正尸者謂遷尸牗下南首也子謂大子)
(子姓謂衆子孫也彼初死之時即别適庶况其至塟君/道成矣失位明其不在適子位也位在卑蓋處其庶兄)
(之/下)以齊鮑國歸費之禮為士鞅(孔氏曰杜以周禮掌客/諸侯牢禮各以其命數)
(卿大夫來者亦當牢禮如其命數計鮑國齊卿不過三/命於法當三牢而魯人失禮為鮑國七牢也下云加四)
(為十一知/本七牢也)為十一牢(陳氏曰傳積魯/不守禮之失)至相過也(孔氏曰/日之行)
(天一嵗一周月之行天二十九日有餘已得一周日月/異道互相交錯月之一周必半在日道裏從外而入内)
(也半在日道表從内而出外也或六入七出或七入六/出凡十三出入而與日一㑹歴家謂之交道通而計之)
(一百七十三日有餘而有一交交在望前朔則日食望/則月食交在望後望則月食後月朔則日食此自然之)
(常數也交數滿則相過非二至乃相過也傳之所言以/一分日夜等者春分之時朔則日在婁望則月在角秋)
(分之時朔則日在角望則月在婁婁角是天之中道日/月俱從中道故晝夜等似有體敵之理月可敵日冬至)
(之時朔則日在斗望則月在井夏至之時朔則日在井/望則月在斗斗井南北晝夜長短之極似若月之極長)
(可以掩日然故云至相過謂絶相懸殊也此唯冬至耳/言二至者全句以成文此皆假託以為言非實事也劉)
(炫云此皆假其事以為等差/其實災之大小不如此也)故常為水(孔氏曰言其他/非分至之月則)
(為災二十四年五月日食梓慎曰將水其年八月大雩/又七年四月甲辰朔日食春分之月而云魯衛惡之常)
(水之言既無其驗足知/是假託日食以為戒耳)而不能送亡(送亡句絶/孔説非)救宋(不/書)
(救宋以出奔為義説見屬辭陳氏曰傳言晉以/諸侯之師救宋圍南里不書與圍彭城書法異)吕封人
華豹張匄為右(孔氏曰吕邑封人官名豹即下文華豹/是也本或豹上有華釋例譜一人再見)
(名字不同皆兩載之宋雜人内有吕/封人豹華豹為一人知此本無華也)不狎鄙(孔氏曰狎/言更遞也)
(城謂豹女頻射我不使我得更遞是為鄙也豹/服此言故抽矢而止豹亦不達軍之戰禮也)諸侯唯
宋事其君(孔氏曰言諸侯之内唯宋之臣民善事其君/以前未嘗有叛逆者也俗本或無其字若無)
(其字則是唯宋事楚檢/於時宋國不屬楚也)故辭公(陳氏曰傳言/晉失諸侯)二十二年
敗齊師于壽餘(傳見帥賤不/書併齊侯)已犧何害(孔氏曰犧者寵/牲之名因以喻)
(寵子言寵愛為犧者依法用牲今寵愛為犧者乃實用/人他人寵之如犧後實招禍難矣己子寵之如犧有何)
(害也犧者實用人人是對牲為稱據凡人也/人犧實難此人據疎外之人上下人意異)王弗應(孔/氏)
(曰賈逵以為大子壽卒景王不立適子鄭衆以為壽卒/王命猛代之後欲廢猛立朝耳服䖍以賈為然杜從鄭)
(説者二十六年傳閔子馬云子朝干景之命則景有命/矣若子朝子猛並未有命俱是庶子朝又年長於次當)
(立自求為嗣宜矣劉蚠何以惡其為亂而欲去之若俱/未被立王意不偏羣臣無黨王命為嗣則莫敢不從何)
(須將殺單劉/以立朝也)盟羣王子于單氏(孔氏曰猛朝俱是王子/單劉必欲立猛明猛是)
(次正當立故也猛為次正不知其本蓋是大子壽之母/弟或是穆后姪娣之子或母貴也安定胡氏曰十五年)
(太子壽卒至此八年不更立者冇母弟故也今按胡氏/之説雖未若鄭杜考傳之精其明猛為次正則一也經)
(書王猛所以定一時/猶豫决千載嫌疑)于莊宫以歸(孔氏曰敬王位/定乃追謚之)以納
王于王城(陳氏曰不書晉義繫於劉單今按經傳時月/不同由左氏所據史籍訛舛别無考證悉仍)
(其舊以示傳疑之法杜氏/惟據長歴輒云經誤非也)敬王即位(孔氏曰敬王名匄/本紀文也本紀不)
(言敬王是猛之母/弟先儒相傳説耳)二十三年二師圍郊(孔氏曰圍郊在/叔鞅卒前告在)
(叔鞅卒後故經書在後圍郊在/朔或亦在叔孫婼如晉之前)庚戌還(亂未弭而告間/必二卿不親事)
(師不肅也觀明年士景伯涖問周故晉人乃辭子朝不/納其使則前此觀望可知陳氏曰傳去年言晉籍談荀)
(躒見/書人)獲鉏弱地(取邾師不/書非侵伐)晉人來討(劉氏曰是年正月/有壬寅朔有庚戌)
(有癸丑傳叙邾事在庚戌之後經記叔孫如晉在癸丑/之前夫庚戌癸丑四日耳邾人已能訴于晉晉人已能)
(來討何其神速也故曰不然今按左氏傳采衆記以釋/經其附麗㫁截皆以經為主或先經以始事或後經以)
(終義則所記之事各有本末自不容以日月次其先後/如此年傳自壬寅朔至庚戌還是記晉人圍郊本末自)
(邾人城翼至晉人來討是原叔孫如晉之由非謂邾人/城翼以後所記之事皆在庚戌後也如劉侍讀所難則)
(作傳者必如近代/所修日厯而後可)尹圉誘劉佗殺之(陳氏曰傳見尹圉/召伯奐奔不書名)
(尹圉書氏并劉蚠單/旗亦著不名之實)齊人納郊公(陳氏曰傳言郊公出/入皆不書與鄭忽異)
帥賤(陳氏曰傳見所以不書楚杜氏以薳越非正卿是/矣又言不書楚楚不自戰何其戾也今按將雖卑)
(師不可沒夷狄交相敗不書/陳氏發例也亦自違之何也)呉子從之(不稱呉子夷狄/舉號例後倣此)
戰于雞父(釋例曰泓之戰書己巳朔鄢陵之戰書甲午/晦此書戊辰而不言晦者經傳之見晦朔時)
(史隨其日而存之無義例也今按經傳所書日月不/同者多矣何獨晦朔為異杜謂時史無義例非也)楚
未陳也(劉氏曰吴乗楚師之求偹而/薄之猶未陳也故不言戰)胡子髠沈子沉滅
(閔公二年狄滅衞不言君滅此特舉其君言之者懿公/雖無道於其民猶云死社稷也胡沈之君㓜而狂為楚)
(所用而死故但指其身/言之書法之有不同也)獲陳夏齧(大夫生死皆曰獲/僖公元年獲莒子)
(之弟挐哀公二年獲/齊國書獲之義同此)尹氏立王子朝(春秋之卒尹氏見/尹氏世執周柄貽)
(禍天家至是復背單/劉立子朝尋俱奔楚)南宫極震(但言南宫極震則是以/震死不必為屋所壓)
其三川震(周語云幽王二年/西周三川皆震)西王(傳見子朝/所以書立)楚大子之
母在郥(孔氏曰土地名郥是蔡地蔡在楚/之東北故建母在郥得召呉人也)諸樊入郥(孔/氏)
(曰呉子諸樊呉王僚之伯父也僚子又名諸樊乃與伯/祖同名呉人雖是東夷理亦不應然也此乆遠之書又)
(字經篆隸/或誤耳)能無亡乎(孔氏曰子囊城郢君子謂之忠囊/瓦城郢沈尹戌謂之必亡事不同)
(者囊瓦畏呉侵偪不能遠撫邊/竟唯欲近守城郭其事異故也)二十四年以甘桓公見
王子朝(傳見子朝之亂/皆世臣實為之)尊晉也(説見十四/年意如)涖問周故(孔/氏)
(曰晉助敬王乆矣今使景伯如周問曲直者以子朝更/彊乆競未决晉人恐敬王不成更審其事故疑而使察)
(之也晉人於此乃辭王子朝不納其使則以前猶與往/來其心兩望至此始絶耳今按傳見晉人猶未知適從)
晉之恥也(傳見王室之故/天下責望在晉)期以明年(傳見晉人/怠於勤王)遂滅巢
及鍾離(巢即五年薳啟疆所城者本屬楚小國故得言/滅鍾離邑畧非不告劉氏曰巢伯爵國非楚邑)
(本書序巢/伯來朝)二十五年曰明年將納王(晉人徴㑹則曰明/年納王又曰明年)
(傳見不惟/怠且觀望)民之行也(孔氏曰人稟天地之性而生動作/皆象天地但人有賢與不肖行有)
(過與不及聖人制為中法名之曰禮易及爾雅並訓履/為禮是禮名由踐履而生也人之本性自然法象天地)
(聖人還復法象天地而制禮教之是禮由天/地而來故子産論禮皆天地人三者並言之)是以長乆
(孔氏曰自夫禮至因地之性言禮本法天地也自生其/六氣至民失其性言天用氣味聲色以養人不得過其)
(度也是故為禮以下言聖人制/禮以奉天性不使過其度也)請終身守此言也(傳見/趙鞅)
(不在/王室)其將及乎(傳云書所無也釋經之義畢矣師已曰/以下乃小説傅㑹之辭或云好事者所)
(増益/也)季氏介其雞(孔氏曰鄭衆云介甲也為雞著甲髙/誘注吕氏春秋云鎧著雞頭杜此二)
(説皆不可解以郈氏為/金距言之則著甲是也)其衆萬於季氏(釋例曰禘於大/廟禮之常也各)
(於其宫時之為也雖非三年大祭而書禘用禘禮也孔/氏曰季氏私祭家廟與禘同日言將禘是豫部分也)
先君之廟(孔氏曰杜以襄若以次遞毁則廟與先公同/處禘於襄公亦應兼祭餘廟今特云禘於襄)
(公似與先公異處故/云蓋襄公别立廟)大夫遂怨平子(傳積季氏失/人心之事)以察
罪弗許(孔氏曰釋例土地名襄十八年沂水出東莞蓋/縣艾山南經琅邪東海至下邳縣入泗此沂水)
(出魯國魯縣西南入泗/水以其有二故辨明之)君必悔之弗聴(傳見公不能用/子家子之言故)
(失/國)是無叔孫氏也(陳氏曰傳言叔/季於是始合)執氷而踞(孔氏曰方/言弓藏謂)
(之鞬或謂之犢丸此或説犢丸是箭筩其葢可以取飲/十三年傳云司鐸射奉壺飲氷謂執此也詩云抑釋掤)
(忌抑鬯弓忌鬯藏弓則氷藏矢也毛傳云掤/所以覆矢掤與氷雖異音義則同是一器也)公徒將殺
昭子(孔氏曰昭子謀歸安衆而後納公則獨公得/入從公伐季氏者不得入故欲殺昭子也)戊辰
卒(昭子有納公之心軋於季氏不克而自殺原其志葢/内畏臧郈及羣公子欲兼存叔季相為唇齒而已使)
(其能以已邑為公邑已衆為公徒外請齊晉宋衛以討/季氏而納公季氏雖强有不為僇乎使齊晉果援季氏)
(亦不過能亡而已惜其/蔽於患失而徒死也)公徒執之(孔氏曰古者馬以駕/車不單騎也曲禮云)
(前有車騎者禮記漢世書耳經典無騎字劉炫謂左師/展將以公乘馬而歸欲共公單騎而歸此騎馬之漸今)
(按公羊傳齊侯唁公于野井言以鞌為凡與此言乘馬/相合則當時固已有單騎者蓋從公出者或車或騎也)
所以藉幹者(孔氏曰説文云楄方木也幹脇/也木以藉幹明是棺中笭牀)齊侯圍鄆
(陳氏曰傳見經書/取不言圍他倣此)使為賈正焉(孔氏曰賈正如周禮之/賈師也郈在後為季氏)
(私邑此時尚為公邑故/使賈正通計簿於季氏)僂句不余欺也(陳氏曰季/臧亦交惡)二十
六年齊侯取鄆(經併上圍書取傳紀其實杜説非穀梁/傳曰以其為公取之故易言之其説皆)
(通/也)君若待于曲棘(孔氏曰曲棘宋地齊侯欲納魯君當/是從齊向魯必不遠涉宋地土地名)
(齊地無曲棘十年傳桓子召子山而反棘焉此/即彼棘也本無曲字涉上卒于曲棘誤加曲耳)師及齊
師戰于炊鼻(戰不書為魯諱臣拒君也故齊/師圍成特書公以見義杜説非)七入者三
寸(孔氏曰説文車軛下曲者襄十四年傳稱射兩/軥而還葢朐軥字通用耳繇即由也訓為從也)謀納
公也(陳氏曰傳載昭公十六年齊徐郯莒盟于蒲隧十/九年宋邾郳徐盟于蟲則諸侯有不待伯者而自)
(盟㑹者乆矣於是始書今按諸侯自相盟/不書與外特相盟不書同義此以公㑹書)劉子以王出
(孔氏曰二十三年傳云六月庚寅單子劉子樊齊以王/如劉葢從劉而居狄泉自狄泉又居於劉今為子朝所)
(逐蓋自劉而出也服䖍云出成周也按二十三年天王/居于狄泉狄泉雖近成周成周不屬王也其傳云召伯)
(奐南宫極以成周人戍尹二十四年傳云王子朝用成/周之寳珪于河是成周屬子朝之驗也二十五午黄父)
(之㑹趙簡子令諸侯之大夫云明年將納王納王者欲/納之於成周耳若敬王先在成周無為更須納之知此)
(出者從/劉出耳)王次于滑(孔氏曰王雖未有安居終亦不出畿/内知此皆周地陳氏曰傳備敬王播)
(遷之/故)奉周之典籍以奔楚(傳見尹氏毛伯名陳氏曰召/伯召伯奐也杜言當稱召氏)
(非/)隂忌奔莒以叛(王人叛/史不書)王入于成周(東萊吕氏曰漢/河南縣即郟鄏)
(周武王遷九鼎周公營以為都是為王城洛誥所謂卜/澗水東瀍水西惟洛食者也漢洛陽縣周公營下都以)
(遷殷頑民是為成周洛誥所謂卜㕓水東亦惟洛食者/也平王東遷定都于王城子朝之亂其餘黨多在王城)
(敬王畏之徙都成周臨川呉氏曰王城曰東都葢以鎬/京為周之西都東對西而言也成周曰下都葢以王城)
(為洛之上都下/對上而言也)王入于荘宫(陳氏曰傳言敬王之亂四/年而後定故經不與單劉)
(以復辟之義而深罪晉汪氏曰傳記王入于荘宫杜注/荘宫在王城則敬王亦入王城矣三十二年書城成周)
(蓋敬王入王城而弗/居遂定都成周也)王子朝使告于諸侯(傳見子朝奔/在王入前書)
(在王入後王/入乃告諸侯)以間王政(孔氏曰周本紀云彘之亂宣王/在召公之宫國人圍之召公以)
(其子代大子大子竟得脱周召二公二相行政/號曰共和元年是其釋位與治王政之事也)而後效
官(孔氏曰周本紀云共和十四年厲王死于彘大子靖/長于召公家二相乃共立之為王是為宣王共和之)
(年官之政事皆决於二相宣王長而有志/二相乃致其官政於王也效者致與之義)用遷郟鄏(劉/炫)
(氏曰如國語史記之文幽王止立伯服為大子耳既虜/褒姒必廢其子未立為王而得稱攜王者或幽王死後)
(褒姒之黨立之為王也汲冡書紀年云平王奔西申而/立伯盤以為大子與幽王俱死于戲先是申侯魯侯及)
(許文公立平王於申以本大子故稱天王幽王既死而/虢公翰又立王子余臣於攜周二王並立二十一年攜)
(王為晉文公所殺以本非適故稱攜王束晳云/舊説攜王為伯服伯服古文作伯盤非攜王也)二十七
年使延州來季子聘于上國(釋例土地名延州來闕杜/意謂呉地别有州來按十)
(三年呉滅州來十九年楚人城州來則州來未為呉有/可知二十三年呉伐州來楚薳越以諸侯之師奔命救)
(州來師敗二君滅楚師大奔二十四年呉更滅巢及鍾/離則州來自薳越不能救卒為呉有可知矣然則季子)
(所封不必别有其地呉世家季札封于延陵故號曰延/陵季子故杜謂延陵其本封至此時又益以州來也孔)
(氏曰呉地勢卑下中國在其上流故謂中國為上國也/亦不知其聘㡬國經不書來必不至魯擅弓云延陵季)
(子適齊於其反也其長子死葬於嬴博之間/鄭𤣥云魯昭公二十七年聘於上國是也)以濟師(孔/氏)
(曰都邑之士以君子為號故知是有復除者謂優復其/身除其徭役賈逵云然今之律令猶名放課役者為復)
(除或平常免其徭役事急乃使之周禮校人掌養馬諸/侯六閑養馬之人多矣此唯養馬不給餘役今亦事急)
(而徴/使之)遇于窮(釋例土地/名窮闕)吾欲求之(孔氏曰呉世家云呉/子壽夢有子四人長)
(曰諸樊次曰餘祭次曰餘昧次曰季札季札賢而壽夢/欲立之季札讓不可乃立諸樊諸樊卒有命授弟餘祭)
(欲傳以次必致國於季札餘祭卒弟餘昧立餘昧卒欲/授季札札讓逃去於是呉人乃立餘昧之子僚為王公)
(子光者王諸樊之子也常以為吾父兄弟四人當傳至/季子季子不受光父先立光當立遂殺王僚光代立為)
(王公羊傳曰僚者長庶也世本云夷昧生光服䖍云夷/昧生光而廢之僚者夷昧之庶兄夷昧卒僚代立是用)
(公羊為説也司馬遷采世本為史記而今之世本與遷/言不同世本多誤不足依馮故杜以史記為正也光言)
(王嗣者言已是/世適之長孫也)是無若我何(言此事無/人如我何)於魚中以進(呉/世)
(家云鱄諸置七首於/炙魚之中以進食)事君如在國(事君如在國即後文/賈馬歸從者衣屨之)
(類此季孫之姦也杜氏乃以書公/行告公至當之謬矣説在屬辭)乃辭小國而以難復
(傳見諸侯皆欲納/公晉卿貪故弗克)此必敗也(孔氏曰言尚有鬼神以助/君此戰必當敗也况無鬼)
(神/乎)其飲酒也(禮諸侯相為賓有享食燕三禮享者享太/牢以飲賓子家知齊侯必不為公設享禮)
(第以享/為辭耳)使宰獻而請安(孔氏曰燕禮者公燕大夫之禮/也公雖親在而别有主人鄭𤣥)
(云主人宰夫也杜以宰獻而請安謂齊侯請自安於别/室不在坐也劉炫云按燕禮司正受命西階上北面命)
(卿大夫君曰以我安卿大夫皆對曰諾敢不安彼自請/賓使自安當如彼使宰請魯侯自安耳主人請安謂主)
(人使司正請安于賓服䖍亦然今知不然者按鄉酒禮/賓主相敵主人亦請安于賓齊侯與公敵禮安賓乃是)
(常事何須傳載其文明是齊侯請欲自安慢公之甚今/按下公請使重見則齊侯欲自安可知故子家得以君)
(出使齊侯在坐魯/君豈容遽出也)二十八年辱在寡人(誚公先齊而後/晉非謂不告)
而後逆之(陳氏曰傳言經所/以書如晉次乾侯)長叔姒生男(孔氏曰子容/是伯華之子)
(其兄弟伯華最長叔向次之其餘諸弟皆小於叔向故/叔向為長叔叔向之妻其年長於子容之母故稱長叔)
(姒也爾雅釋親云長婦謂稚婦為娣婦娣/婦謂長婦為姒婦自以身之長稚相謂也)皆舉親也(孔/氏)
(曰由武王克商得封建諸國功歸於武王耳此十五國/或有在後封者尚書康誥之篇周公營洛之年始封康)
(叔于衛洛誥之篇周公致政之年始封伯禽于魯九年/傳曰文武成康之封建母弟則康王之世尚有封國宣)
(王方始/封鄭)勤施無私曰類(鄭氏曰類善也無失/類者不善之謂也)是以再歎(孔/氏)
(曰晉使卿為軍將謂之將中軍將上軍及六/國以來遂以將軍為官名葢其元起於此)二十九年
及原伯魯之子(陳氏曰天子殺大夫/不書例在桓十八年)隂不佞敗之(陳氏/曰雖)
(王子叛/亦不書)是尊是奉(孔氏曰王者祭木火土金水之神而/以此人之神配之食非專祭此人也)
(分五行以配四時故五行之神句芒祝融之徒皆以時/物之状而為之名此五者本為五行之神作名耳非與)
(重該之徒為名也雖本非配人之名而配者與之同食/亦得取彼神名以為配者神名猶社本土神之名稷本)
(榖神之名配者亦得稱社稷也今按傳云木正曰句芒/又曰使重為句芒以下皆然又云世不失職則句芒至)
(后土亦是當時官名非為配食/故得取所配神名以為稱也)此其三祀也(孔氏曰窮/桑少皥之)
(號帝王世紀亦然賈逵云處窮桑以登為帝故天下號/之曰窮桑帝定四年傳稱封伯禽於少皥之虛土地名)
(窮桑闕言在魯/北相傳云耳)以鑄刑鼎(孔氏曰冶石為鐵用槖扇火/謂之鼓計令一鼓便足也)
三十年非公且徴過也(鄆在境内故以書至書居為義/乾侯晉地故書所在見公出在)
(外杜陳皆/曲傅傳意)晉人不能詰(陳氏曰傳言諸侯事/晉之怠因見葬禮)三十一年
子姑歸祭(傳見晉卿黨於季氏/昭公所以不得歸國)其善志也(齊豹既奪司/寇自不應書)
(名非合書而不書者邾莒小國之臣接我則書名非不/合書而書者傳於魯史書法類失考據曲説不近人情)
(先儒非之宜也然齊豹乃齊惡之子公孟雖奪其司寇/與邑而有役乃反之則猶在大夫之後與士不同而同)
(書盜左氏發義蓋以此如齊邴歜閻職二人皆士也宜/稱盜而稱人杜氏謂不稱盜罪商人先儒亦非之二義)
(交互不同皆未有不易之説公羊傳曰大夫弑君稱氏/名賤者窮諸人大夫相殺稱人賤者窮諸盜蓋周制大)
(夫士皆有上中下三等春秋大夫非卿乃稱人窮諸人/謂賤者非一等止於稱人雖士之賤者亦居官食禄自)
(當坐以弑君如邴歜閻職不稱盜是也窮諸盜謂賤者/非一等止於稱盜既非兩下相殺則當坐以盗殺如齊)
(豹非士而稱盗是也苟稱人以殺亦與討亂無辨以公/羊此義推左氏事實則二義皆得矣然盗殺蔡侯申自)
(以蔡人諱弑君以盗殺赴公羊不知蔡盗乃諸大夫而/又以賤乎賤為義遂與本例相違如兩下相殺書名氏)
(榖梁有例今乃謂大夫相殺書人何氏又妄為之/註此傳註家専門之敝春秋之㫖所以未易明也)三十
二年又不能用其人也(經書公在其義一也傳作三/等釋之其失與不書即位同)况
敢干位以作大事乎(傳見狄泉之盟所以/不書魏舒所以不序)不可以假人
(史墨對趙簡子與襄十四年師曠對晉侯皆釋君助臣/阿附彊家所謂社稷無常奉君臣無常位乃黨逆附簒)
(之辭不/可為訓)
　
　
　
　
　
　
　
　春秋左氏傳補註卷九
欽定四庫全書
　春秋左氏傳補註卷十　　　元　趙汸　撰
　　定公
元年魏子涖政南面(臣視/君位)魏子其不免乎(晋卿之侈僣踰/于小國鄟澤之)
(盟涉沱尚不以衛為封諸侯當時列國大夫/視王室為何如豈惟易位以令為非義哉)以其未復
命而田也(孔氏曰魏舒以辛巳㑹諸侯至庚寅相去唯/十日耳魏舒始卒已得范鞅代者范鞅本是)
(中軍之佐於次當代魏舒葢/晉人聞舒卒而馳使代之)孟懿子㑹城成周(前年冬/㑹而令)
(役新年乃赴功無/再書之法杜註非)歸諸京師(傳見經不書以/歸歸于京師)不可奸也
(女寛之言不明君臣之義非知天者也晉伯宗亦曰天/方授楚皆周末士大夫偷惰之論至范鞅謂季孫有天)
(之贊則又託以文/其姦皆邪説也)未嘗不中吾志也(子家亟言於季孫/今不知所言為何)
(然是時内則臧郈二家以君徼幸外則齊晉大國無納/公之誠故子家子欲季孫改過逆公以歸終全君臣之)
(義則昭公必不至失國矣觀其言曰意如事君不敢不/改又曰通外内而去君君將速入則其所嘗言於季孫)
(者亦可知矣始則叔孫之謀平子有異志/終則荀躒之唁衆從者脅公故事不遂)易幾而哭(既/昭)
(公不獲反國而薨于外則季孫逐君之罪終不可掩而/君臣之義絶故子家子亦與季孫絶其不見叔孫即所)
(以絶季/孫也)覊弗敢知(有卿士大夫與守龜在則雖季孫亦/不得專季孫怨公衍公為而絶昭公)
(之世故答/以不敢知)入可也(貌而出者非但與季氏無/怨亦非能不屈於不義者)行可也(與/季)
(孫為讎者自不得不行季孫使/叔孫聴命於已故直辭以拒之)羈將逃也(言已則異於/二者君知其)
(出謂君生則從君而出也未知其入謂君薨而入是以/君死為無知也晉語欒共子辭曲沃武公亦曰且君知)
(成之從也未知其待於曲沃也語意正相似皆忠臣死/生不貳之辭蓋其心不義季氏而其言哀傷慘怛不惡)
(而嚴/如此)公即位(孔氏曰公羊榖梁皆云正棺於兩楹之間/然後即位按正棺兩楹之間即喪大記君)
(薨既小歛奉尸夷于堂者也此戊辰去癸亥五日非正/棺之日不得為正棺即位也雜記云諸侯行而死歸至)
(於廟門遂入適所殯鄭𤣥云適所殯謂兩楹之間自外/來者正棺於兩楹之間尸亦夷之於此因殯焉殯必於)
(兩楹之間者以其死不於室而/自外來留之於中不忍遠也)將溝焉(孔氏曰氏猶言/家謂公墓地為)
(公氏言是公死之家宅也今按公氏當屬上句時/方為昭公兆域故使役徒徃其所將溝而絶之)禱于
焬公(孔氏曰既毁其廟而得/禱者葢就祧而禱之)二年賊簡公(不書義同昭/七年單獻公)
楚囊瓦伐呉(陳氏曰傳見/囊瓦書人)師于豫章(釋例上地名曰又/柏舉之役呉人舍)
(舟于淮汭而自豫章與楚師夾漢此皆/在江北淮南蓋後徙在江南之豫章)獲楚公子繁(陳/氏)
(曰不書敗獲/併見呉入郢)三年鮮虞人敗晉師于平中(陳氏曰不書/敗義同哀元)
(年今按鮮虞非晉屬不當與與國伐盟主同/義凡夷狄敗中國不書惟荘十年特書之)而請伐楚
(陳氏曰傳申言楚/瓦之貪而失諸侯)四年謀伐楚也(陳氏曰傳明此㑹劉/文公實為之非出伯)
(國之意經所以書公及諸/侯盟杜氏㑹盟異處非是)康叔之兄也(孔氏曰史記管/蔡世家云武王)
(同母兄弟十人母曰大姒文王正妃也其長子曰伯邑/考次曰武王發次曰管叔鮮次曰周公旦次曰蔡叔度)
(次曰曹叔振鐸次曰郕叔武次曰霍叔處次曰康叔封/次曰聃季載如彼文則蔡叔周公弟也今以蔡叔為周)
(公兄者以僖二十四年傳富辰言文之昭十六國蔡在/魯上明以長幼為次賈逵等皆言蔡叔周公兄故杜從)
(之馬遷言多辟繆/故不用史記為説)分之土田陪敦(孔氏曰既封為大國/地方五百里又分以)
(土田更増彼寛厚為七百里也明堂位云封周公于曲/阜地方七百里鄭𤣥云公之地方五百里加魯以四等)
(之附庸方百里者二十四併五五二十五積四十九開/方之得七百里周禮大司徒註云凡諸侯為牧正帥長)
(及有徳者乃有附/庸故言錫之也)備物典䇿(服䖍氏曰備物謂國君威/儀之物若今繖扇之屬孔)
(氏曰典䇿謂史官書䇿/之典使依法書時事也)因商奄之民(孔氏曰昭九年傳/云蒲姑商奄吾東)
(土也此復云因商奄之民則商奄是東方之國近魯之/地也昭元年傳云周有徐奄杜以彼奄與此商奄共為)
(一國詩稱四國流言毛傳以四國為管蔡商奄則商奄/各自為國則此奄是也商謂紂子禄父下云管蔡啟商)
(是名禄父為商也今按傳以商奄對蒲姑/言之故杜氏不用毛傳自以商奄為一國)命以伯禽(劉/炫)
(氏曰命以伯禽猶下命以康誥是伯禽為命書似書序/穆王命君牙為周大司徒作君牙即以君牙為篇與此)
(同/也)疆以周索(孔氏曰王制云廣谷大川異制民生其間/異俗修其教不易其俗齊其政不易其宜)
(此民習商之政為日已乆還因其風俗開導以舊政也/疆理上地以周法則三代經界法皆有異其異未盡聞)
(也考工記器量銘曰時/文思索鄭亦以索為法)職官五正(孔氏曰職官五正謂/五官之長子孫耳曲)
(禮云天子之五官曰司徒司馬司空司士司寇鄭𤣥云/此殷時制也然則殷時五官居在唐地世為貴族以賜)
(唐叔使主領之所/以寵榮唐叔也)唯不尚年也(孔氏曰伯猶多者以叔/年稚於伯仲處叔而得)
(多明其長者無所/得為不尚年故也)以為已卿士(孔氏曰周公圻内諸侯/二卿治事是為周公圻)
(内采邑/之卿也)藏在周府(孔氏曰本/或為盟府)乃長衛侯於盟(釋例曰周/之宗盟異)
(姓為後故踐土之盟載書齊宋雖大降於鄭衛斥周而/言指謂王官之宰臨盟者也其餘雜盟未必皆然踐土)
(召陵二㑹皆蔡在衞上時國次也至盟乃正其髙下者/敬共神明本其始也春秋㑹盟之先同姓者唯謂王官)
(之宰臨盟時耳踐土則王子虎盟諸侯于王庭此盟則/劉子在焉故二者先同姓其餘雜盟亦以國之大小為)
(次襄二十七年宋之盟晉楚爭先若其皆先同姓則楚/不得競也以此知餘盟不然今按㑹以班爵為先後次)
(序猶循盟府之舊典也以國之小大弱强為序當時伯/者之習氣也若参盟雜盟先後之次出自當時之意無)
(一定也今蔡負屈奔晋本為復楚計也荀范軰/不能恤蔡欲以長衛媚其歡心亦無聊之尤矣)蔡侯吳
子唐侯伐楚(陳氏曰唐侯不書/説在宣十二年)子常之卒奔(陳氏曰傳/見囊瓦書)
(人/)楚子取其妹季芉畀我以出(服䖍氏曰季芉許嫁而/字畀我季芉弟也世族)
(譜季芉與畀我二/人皆平王女也)以奔呉師(服䖍氏曰驚却其衆使王/得脱孔氏曰執而牽向呉)
(師乃/放之)王奔鄖(未出境同僖二/十八年衛侯)以王奔隨(孔氏曰土地名/鄖江夏雲杜縣)
(則是楚之西南隨義陽隨縣其國在楚之東也呉師猶/尚在楚更東來奔隨國者葢為楚與隨有恩可保守也)
周室何罪(傳見呉子所以特書爵為其事與夷狄相敗/不同雖齊桓召陵之役其辭令未嘗及此)
吳人乃退(隨人知呉必/不能定楚)五年王人殺子朝于楚(陳氏曰/殺王子)
(朝不書義/同子頹)改步改玉(孔氏曰王藻云君與尸行接武大/夫繼武士中武鄭𤣥云尊者尚徐)
(接武蹈半迹繼武迹相及中武迹間容迹是君臣步不/同也玉藻又云公侯佩山𤣥玉大夫佩水蒼玉是君臣)
(玉不/同也)以救楚(傳見秦救/楚不書)不能如辭(孔氏曰敢為不敢如/為不如古人之語然)
(也僖二十二年傳云若愛重傷則如勿傷/愛其二毛則如服焉經傳之文此類多矣)六年為晉討
鄭之伐胥靡也(杜氏知匡歸晉者以/非鄰國不能有其地)往報夫人之幣(孔/氏)
(曰聘禮者諸侯使卿聘鄰國之禮也執圭以致君命執/璧以致享幣其於夫人則聘用璋享用琮聘君與夫人)
(一使兼致之夫人不别使也傳言報夫人之幣則晉之/夫人嘗有聘魯者矣禮夫人不别遣使則晉之夫人聘)
(者亦為晉君來聘也經無其事蓋遣/大夫來聘名氏不合見經故畧之也)晉人兼享之(孔氏/曰桓)
(子聘晉君懿子報夫人似共為一使若賓與介然故晉/兼享之賤魯故不復兩為設禮傳言此者明經所以不)
(各自立文兩書如晉也陳/氏曰傳言經所以累書之)負黍狐人闕外(傳見諸侯侵/叛皆不書)
七年入于儀栗以叛(陳氏曰不書例/在昭二十六年)陽虎居之以為政
(陳氏曰為昭公取地/非侵地比杜説非是)徵㑹于衛(陳氏曰/鄭叛晉)乃盟于𤨏(陳氏/曰衛)
(叛/晉)八年中頰殪(孔氏曰釋言云斃仆也孫炎云前覆曰/仆然則仆是前覆偃是却倒顔高被擊)
(而仆乃轉而仰且射子鉏/猶死言其善射之功然)乃止諸州(陳氏曰/宋叛晉)齊國夏高
張(高張不書同/襄元年荀偃)衛人請執牛耳(孔氏曰盟用牛耳卑者/執之尊者涖之周禮戎)
(右云盟則贊牛耳鄭𤣥謂尸盟者割牛耳取血助為之/尸盟者執之襄二十七年傳曰諸侯盟小國固必有尸)
(盟者是小國主備辦盟具宜執牛耳哀二十七年傳曰/公㑹齊侯盟于蒙孟武伯問於高柴曰諸侯盟誰執牛)
(耳季羔曰鄫衍之役呉公子姑曹發陽之役衛石魋武/伯曰然則彘也鄫衍呉為盟主不知盟禮而自使其臣)
(執之發陽宋魯衛三國衛為小蒙則齊魯二國魯為小/皆是以小國執牛耳而尊者涖之今衛侯與晉大夫盟)
(自以當為盟主宜涖牛/耳故請晉大夫使執之)及捥(傳不言見血杜註甚矣言/及捥者以大夫辱國君詳)
(其事/也)成桓公(陳氏曰成桓公不書專譏晉經故特書遂/杜説非自晉厲以來王人多㑹伐者矣)
禘于僖公(傳見譏不在/禘不書禘)九年乃逐桐門右師(陳氏曰傳/言樂大心)
(書奔義/同高止)用其竹刑(孔氏曰下云棄其邪可也則鄧析不/為私作刑書而殺蓋别有當死之罪)
(駟歂不矜/免之耳)得用焉曰獲(劉氏曰失得相對言得所以見/失也若器必言得郜大鼎何以)
(言取/乎)寢於其中而逃(孔氏曰賈逵云葱靈衣車也有葱/有靈説文云輜軿衣車也前後有)
(蔽然則此車前後有蔽兩旁開葱可以觀望/葱中竪木謂之靈今人猶呼葱木為靈子)齊侯伐晉
夷儀(陳氏曰不書伐/晉義同哀元年)在中牟(孔氏曰此中牟在晉竟内/也漢書地理志云三家分)
(晉河南之中牟魏分也杜言滎陽有中牟縣謂此河南/之中牟也此言晉車在中牟哀五年趙鞅伐衛圍中牟)
(論語佛肸為中牟宰/當於河北别有中牟)以五家免(孔氏曰服䖍云是時齊/克夷儀而有之故得優)
(具徭役然夷儀故邢都也邢滅入衛後/乃屬晉不必永為齊有當時暫得之耳)與直葢(孔氏曰/説文軒)
(曲輈也謂軒車有藩蔽也魚軒以/魚皮為飾犀軒當以犀皮為飾也)十年及齊平(陳氏曰/魯叛晉)
(自齊五氏之役諸侯始伐盟主及齊平/則魯從之矣傳并於明年鄭事發之)亦如之(陳氏曰/平不書)
(盟義同宋/楚杜説非)齊人來歸鄆讙龜隂之田(葉氏曰夾谷之事/榖梁家語與左氏)
(畧同此非聖人所為好事者為之也方陽虎請師以伐/我齊且不乘亂以求得志於魯何有一犂彌之言遽求)
(劫我於倉卒乎左傳謂孔子以公退曰士兵之榖梁謂/孔子歴階而上不盡一等而視歸乎齊侯此與太史公)
(書曹沬事相類沬劫齊侯反其侵地學者固知/非實今又緣沬事謂孔子求汶陽之田可乎)侯犯以
郈叛(陳氏曰内叛但書/圍義見昭十二年)母弟辰暨仲佗石彄出奔陳(傳/重)
(言母弟辰見地雖辰兄非公母弟故不得稱弟申明母/弟例後年入蕭經書辰首惡而地序仲石下以貴賤序)
(之/)十二年將墮三都(釋例曰三都彊盛以奪三家之權/陪臣執政下陵上替故仲由墮之)
(而仲尼不禁也孔氏曰公羊傳曰孔子行乎季孫三月/不違曰家無藏甲邑無百雉之城於是墮郈墮費左氏)
(不言孔子之計當是仲由自立此謀傳稱費人襲魯/而仲尼在焉是仲尼知其事謂墮之為是故不禁也)樂
頎下伐之(史記孔子世家云定公以孔子為中都宰一/年四方皆則之由中都宰為司空由司空為)
(大司冦十年㑹于夾谷時已為司冦矣十四/年由大司寇攝行相事是此時仲尼為司冦)公圍成弗
克(傳見墮三都仲由嘗建議於季氏其以為夫子之意/者蓋春秋後學者臆度言之葉氏曰自陽虎叛季氏)
(叔孫氏皆屈於家臣故南蒯以費叛侯犯以郈叛墮郈/墮費二氏自為計而欲去其險爾夫何有於仲由此亦)
(尊孔子而反/卑之者也)十三年使師伐晉(陳氏曰再/不書伐晉)以邯鄲叛(外/邑)
(叛史/不書)趙鞅奔晉陽(鞅以范中行氏見伐出奔而經書叛/者時二家伐之圍之皆禀君命故晉)
(人以叛告也觀荀/躒言於晉侯可見)請皆逐之(三臣始祸而獨逐鞅不鈞/故並逐之陳氏曰傳言經)
(所以不獨罪鞅而書范中行氏以/此見晉范荀亡而韓趙魏益大)十四年太子奔宋(張/氏)
(曰蒯聵欲殺南子安有此事且殺夫人蒯聵獨得全乎/彼之所羞者以志入名惡也如殺其母為惡愈甚矣反)
(不知可羞乎盖蒯聵聞野人之歌其心慙焉則以謂夫/人夫人惡其斥己之淫啼而走言大子將殺余以誣之)
(靈公惑於南子所言必聽從又蒯聵出奔宋宋南子家/也蒯聵負殺南子之名而敢奔其母家此亦一證也今)
(按傳記此事殊不近人情靈公惑於南子為之召宋朝/逐公叔戎使蒯聵弑其母將安歸如蒯聵有無君之心)
(則所謀必不止於此既蒯聵無今將之惡則又安敢謀/害南子哉戲陽速之言蓋迎合夫人之意以免禍非事)
(實/也)十五年鄭罕達敗宋師于老丘(陳氏曰書伐不書/敗例在文十一年)不
赴且不祔也(定公未葬而夫人卒喪禮不成故不赴諸/侯則有之苟為不祔則是無故黜君母於)
(廟事必不然若曰不祔而徑遷廟則恐無此理亦與聲/子言不祔者異二傳謂定姒者哀公妾母亦非定姒從)
(夫謚而終定哀之世他無/定夫人喪此為適母明矣)不成喪也(杜氏謂煩於喪禮/不赴可也祔祭禮)
(簡既不以速葬同月/為煩豈以祔為煩乎)
　　　哀公
元年越不告敗也(檇李之敗呉子光卒焉既以實來告/則入越為父報讐宜無不告者傳不)
(知筆削之法/説在屬辭)圍五鹿(陳氏曰併入/下伐晉書)取棘蒲(魯不書諱伐/盟主陳氏曰)
(自五氏之役齊衛凡三伐/晉於是始書重書之也)二年三揖在下(周禮司士云/孤卿特揖大)
(夫以其等旅揖士旁三揖鄭𤣥云特揖一一揖之旅衆/也大夫爵同者衆揖之三揖者士有上中下鄭衆云卿)
(大夫士皆君之所揖禮/春秋傳所謂三揖在下)乃立輒(陳氏曰傳見立/輒非靈公意)使大子
絻(孔氏曰禮不至喪所不括髪故以絻代之士喪禮註/免之制未聞舊説以為如冠狀廣一寸喪服小記曰)
(斬衰括髪以麻免以布此用麻布為/之自項中而前交於額上郤繞紒也)不設屬辟(陸徳明/氏曰禮)
(記云夫子制於中都四寸之棺五寸之椁鄭康成註云/此庶人之制也按禮上大夫棺八寸屬六寸下大夫棺)
(六寸屬四寸無三寸棺制也棺用難朽之木桐木易壞/故以為罰孔氏曰大棺之内有屬屬之内有椑椑親之)
(之棺鄭𤣥云大夫無椑趙/簡子云不設屬椑時僣也)無入于兆(周禮冡人云凡兵/死者不入兆域)
大命不敢請(孔氏曰上言軍之士衆無令損/傷此謂己之身命不敢私請)四年公孫
翩(傳見公孫/翩書盗)鍇遂殺之(以盗赴故/殺翩不告)㑹鮮虞納荀寅于柏
人(陳氏曰傳見諸侯多救/荀范且為伐鮮虞起)五年荀寅士吉射奔齊(不書/奔齊)
(以書叛見義以齊衛伐晉為重陳氏曰傳見經/不書晉荀寅士吉射自朝歌出奔齊與華向異)公子陽
生來奔(陳氏曰陽生不書/奔説在文十四年)六年葬諸殳冒淳(陳氏曰傳/備載鮑牧)
(朱毛見蔽罪於陳乞且/言去高國所以弑荼)七年不亦可乎(孔氏曰王制云/君十卿禄魯牢)
(晉大夫過十故呉/王自謂合得百牢)則有常數矣(周禮大行人云上公九/牢侯伯七牢子男五牢)
不過十二(孔氏曰周禮掌客云王合諸侯而饗禮則具/十有二牢鄭𤣥云饗諸侯而用王禮之數者)
(以公侯伯子男盡在是兼享之莫敵用也以/莫敵用故用王禮是天子之禮十二牢也)有由然也
(傳見呉不以諸侯相/接故書法與楚異)季康子欲伐邾(陳氏曰傳言伐邾/雖書實季氏意)
夏盟於鄫衍(説見襄/五年)使為司城以聴政(傳見曹亦有司/城司城非宋官)
(然則孟子言孔子主司城貞子為陳侯周臣亦/陳之司城耳當時列國官制㳂革今不可考)八年遂
滅曹(不書滅鄭方救/曹以入告同姓)殺之(不書殺之異沈子嘉/史為同姓故諱之也)問於叔
孫輒(孔氏曰定十二年叔孫輒與公山不狃帥費人/以襲魯兵敗奔齊於後自齊奔呉呉子今問之)死
之可也(孔氏曰既臣之後則身是新君之臣性命非復/已有故不復得為舊君死節也若未有臣服則)
(舊君之恩未絶故可還奔舊君之命死其難也/言奔命則有命乃奔之若命不及亦不當還)若使子
率(孔氏曰率謂在君前引道率領先行故云子/辭王將使我以其知魯道者唯此二人故也)取讙及
闡(程氏曰經書以邾子益來呉伐我齊人取讙及闡又/書歸邾子益于邾齊人歸讙及闡比事昭然左氏乃)
(以季康子妻妹之事當之此與齊桓蔡姬事相類今按/杜氏見經不言伐與傳違用公羊賂齊之説言魯與之)
(邑若然何不即歸邾子既與之邑又歸/邾子齊人乃以二邑歸之不近人情)奉太子革以為
政(陳氏曰傳釋邾益以自奔為文不/得與曹羈同據曹羈當書呉伐邾)及齊平(陳氏曰再/平不書)
齊閭丘明來涖盟(交涖不書/皆非卿)九年遇水適火(服䖍氏曰/兆南行適)
(火卜法横者為土立者為木邪向經者/為金背經者為火因兆而細曲者為水)十年故遂奔齊
(再奔/不書)師于鄎(陳氏曰傳見呉子稱國邾/郯不書義同城濮杜説非)呉延州來季子
救陳(季札不書/君臣同辭)乃還(孔氏曰襄昭之傳稱延州來季子/者皆是季札也孫毓以為季子食)
(邑於州來世稱延州來季子猶趙氏世稱趙孟知/氏世稱知伯延州來季子或是札之子與孫也)十一
年可無殤也(孔氏曰喪服大功章云子女子子之長殤/中殤傳曰何以大功未成人也年十九至)
(十六為長殤十五至十二為中殤十一至八嵗為下殤/不滿八嵗以下皆為無服之殤其於服長殤中殤降成)
(人一等下殤降二等此汪錡蓋長殤也時人疑其當降/服又葬殤之禮亦異成人檀弓云周人以殷人之棺椁)
(葬長殤以夏后氏之堲周葬中殤下/殤以有虞氏之瓦棺葬無服之殤)歌虞殯(孔氏曰禮/殯而葬反)
(日中而虞盖以啟殯/將虞之歌謂之虞殯)東郭書(四子不書例/在宣二年)衛賜進(孔氏/曰子)
(貢衛人故/稱衛賜)齊至無日矣(陳氏曰終上文/吳將伐齊傳)召之乃歸(孔子/世家)
(云季康子使公華公賓公/林以幣迎孔子孔子歸)欲以田賦(孔氏曰賈逵以為/欲令一井之間出)
(一丘之税并别出馬一疋牛三頭若其如此則一丘之/内有一十六井其出馬牛乃多於常一十六倍且直云)
(用田賦何知使井為丘也杜以舊制丘賦之法田之所/収及家内資財并共一馬三牛今欲制其田及家資各)
(為一賦計一丘民之家資令出一馬三牛又田之所収/更出一馬三牛是為所出倍於常也舊田與家資同賦)
(今欲别賦其田故/言欲以田賦也)十二年故不書姓(釋例曰為昭公加/諱不復繫呉改其)
(姓號論語謂之呉孟子蓋時人常言非經傳正文也孔/氏曰坊記云魯春秋去夫人之姓曰呉其死曰孟子卒)
(是舊史書為孟子卒及仲尼修春秋因而不改去夫人/之姓曰呉春秋無此文坊記云然者禮夫人初至必書)
(于䇿若娶齊女則云夫人姜氏至自齊此孟子初至主/時亦當書曰夫人姬氏至自呉同姓不得稱姬舊史初)
(書蓋直云夫人至自呉是去夫人之姓直書曰呉而已/仲尼修春秋以犯禮明著全去其文故今經無其事)
放絰而拜(孔氏曰劉炫云按十六年仲尼卒哀公誄之/子貢譏云生不能用又世家及諸書無云仲)
(尼仕於哀公杜焉得云孔子始老乎今知不然者以上/十一年傳稱仲尼在衛魯人以幣召之是召之而來當)
(以任用故冉有云子為國老待子而行後乃致事喪服/齊衰三月章曰為舊君君之母妻傳曰為舊君者孰謂)
(也仕焉而已者也何以齊衰三月言與民同也君之母/妻則小君也鄭𤣥云仕焉而已者謂老苦有廢疾而致)
(仕者也為小君服者恩深於民也是其服與民同不服/臣為小君之服故與常弔也禮齊衰之喪始死而絻孔)
(子以季氏當為臣服小君之禮故以小君禮往弔大夫/之弔服弁絰鄭𤣥云弁絰者如爵弁而加環絰曲禮云)
(凡非弔喪非見國君無不答拜者鄭𤣥云喪賓不答拜/不自賓客也禮弔無拜法而此言孔子放絰而拜者記)
(言喪賓不答拜謂喪主既拜賓賓不答拜耳其初見主/人或弔者先拜據此傳文必有拜法記無其事記不具)
(耳/)宋皇瑗盟(陳氏曰/杜説非)司厯過也(説在襄二/十七年)十三年單平
公(陳氏曰單平公不書/不忍書也杜説非)獲大子友(陳氏曰呉越相/獲雖大子不書)辛丑
盟(説見襄/五年)季辛而畢(孔氏曰周之十月非祭上帝先公/之時且祭禮終朝而畢無上辛盡)
(於季辛之事景伯以呉/信鬼故虛言以恐呉耳)十四年西狩於大野(傳見不/言地)獲
麟(孔氏曰家語説此事云叔孫氏之車士曰子鉏商王/肅云車士將車者也子姓鉏商名今傳無士字服䖍)
(云車車士微者/也子姓鉏商名)
　
　
　
　春秋左氏傳補註卷十
