#+TITLE: 欽定同文韻統-清-允祿
#+DATE: 2018-05-12 10:15:23
#+SOURCE: github.com/kanripo/KR1j0075 master be8810ef                
御製同文韻統序


粤自切韻字母之學興於西域流傳中土遂轉梵為華


而中華之字不特與西域音韻攸殊即用切韻之法比


類呼之音亦不備于是有反切有轉注甚至有音無字


則為之空圈影附其言浩若河漢而其緒紛如亂絲我


國朝以十二字頭括宇宙之大文用合聲切字而字無


遁音華言之所未備者合聲無不悉具亦無不脗合信


乎同文之極則矣間甞流覽梵夾華文筆授充牣支那

而咒語不繙取存印度本音以傳真諦顧緇流持誦迥


非西僧梵韻是豈說咒不譯之本意耶和碩莊親王當

皇祖時面承音韻闡微之要㫖精貫字母博渉明辨爰命率

同儒臣咨之灌頂普善廣慈國師章嘉胡土克圖攷西


番本音溯其淵源别其同異為之列以圖譜系以圖說


辨隂陽清濁于希微杳渺之間各得其元音之所在至


變而莫能淆至賾而不可亂既正貝葉流傳之訛謬即


研窮字母形聲之學者亦可探婆羅門書之窔奥而破

拘墟之曲見書成名之曰同文韻統而著其縁起如此
云
乾隆歳在庚午冬十二月既望御筆
和碩莊親王臣允禄等謹

　奏臣等遵
㫖恭譯梵音字母查文殊問經金剛頂經師利問經三部

内俱有此五十字而所用漢字各有不同臣等於三


經内擇其與西番本字音韻相合者取用外其音韻


不合者另於十二字頭漢字内取用字頭内有借用


仄聲字者照字典例發平聲圈其有本字呼聲應長


者三經内用引字為記查從前譯十二字頭時奉

㫖凡本字下有餘音者將餘音字細書於本字下欽此今遵
㫖凡遇呼聲應長之字即將本字叠書而下一字㣲小合

為一字其本字下另帶别音者即于本字下將别音


字細書合為一字其有有音無字者照釋典本身切


例将所切二字並書合為一字其一字有二音者如


上音分數多下音分數少或下音分數多上音分數


少將分數多之字正書分數少之字細書俱合為一


字此後有一字帶三音者亦照此例將分數多之一


字正書分數少之二字細書亦俱合為一字以上


所譯漢字俱照梵字本韻遵音韻闡㣲等韻法將


喉齒唇舌等音及反切分别註於其下謹將字母


五十字繕摺恭呈

御覽伏候
聖訓裁定其餘諸字臣等遵照辦理陸續進呈謹
　奏乾隆十三年九月十四日具奏本日奉
㫖照此辦理欽此
和碩莊親王臣允禄等謹

　奏臣等遵
㫖恭譯梵字先經譯出字母五十字進呈奉
㫖照此辦理欽此查字母五十字内阿阿阿等十六字為

音韻字嘎喀等三十四字為反切字以反切三十


四字配合音韻十六字除配阿字仍得本音外每


字各成十五字共成五百一十字又以反切三十


四字除末一字不用外餘三十三字各繫以鴉喇


拉斡四字配合成一百三十二字又以反切三十


四字叠書成三十四字又以反切三十四字除末


九字不用外餘二十五字為五類将毎類後一字


加于前四字之上成二十字又於反切五類二十


五字之上各加拉沙卡薩四字成三十四字又舉


鍋字為例加巴魯逹一記號呼長三分者成一字


加三記號呼長九分者成一字又於嘎喀二字上


各加扎嘛嚕記號成二字又於巴葩二字上加烏

巴逹嘛記號成二字又數字叠書成二十六字以


上共八百六十二字臣等謹按梵音繙譯漢字遵


照前次進

　呈條例俱於
欽定十二字頭漢字内取用其呼聲應長之字照十二

字頭内有餘音字例将本字叠書而下一字微小


合為一字其本字下另帶别音者於本字下将别


音字細書合為一字其有聲無字者照釋典本身


切例将所切二字並書合為一字其一字有二音


三音者将分數多之字大書分數少之字細書合


為一字其二合三合字音内有音相近之字即用


音相近之一字将反切註於其下其數字叠書者


将収聲末一字大書其上數字皆細書謹繕摺恭


呈

御覽㐲候
訓定謹
　奏乾隆十三年十二月二十六日具奏二十八日奉
㫖中華字母原本西番而字不備音故華言經咒不能
　得其本韻若用西番音韻翻切之法編成字譜發明
　等韻源流則中華字母反切之法有以知所自来且
　凡有音無字者皆可得其本韻王可同尚書汪由敦
　商量南書房翰林内有通曉韻學者派出一同辦理
　編輯進呈欽此

和碩荘親王臣允禄謹

　奏臣奉
命纂輯西番音韻翻切一書欽遵
諭㫖與尚書汪由敦商量據稱南書房翰林内左都御

史劉統勲於切韻曽經講求贊善張若澄尚能領


㑹等語應請

㫖派劉統勲張若澄二員㑹同原辦之左都御史德通

侍郎何國宗并唐古特學司業福亮僧源泰等詳


悉編纂臣暨章嘉胡土克圖照西番字韻分别

隂陽逐一校定進

　呈恭候
皇上指示庶可成音韻之正宗而全書易於告竣矣為

此謹

　奏乾隆十四年正月初三日具奏本日奉
㫖知道了欽此

和碩莊親王臣允禄等謹

　奏前經臣等恭譯梵言音韻翻切等字進呈欽奉
諭㫖中華字母原本西番而字不備音故華言經咒不
　能得其本韻若用西番音韻翻切之法編成字譜發
　明等韻源流則中華字母反切之法有以知所自来
　且凡有音無字者皆可得其本韻欽此臣等伏查大

藏經典原出天竺流布西番自晉唐以来譯入中


土其間聲字類多假借比附流傳日久漸失本真


現行神珙三十六字母亦係參合華梵逐漸増加


而成因譯經各家不能盡通番語借用翻切略傳

大意今若以西番音韻徑譯藏經諸咒寔為直㨗


的當妙合本音臣等遵

㫖編輯成書謹擬首列天竺字母五十字以標經咒諸

字淵源次列音韻翻切配合所成一千二百一十


二字各譜以備經咒諸字聲韻此譜以西番字按


照天竺體例排成已足譯咒之用但番經内佛號


地名尚有須用番字對譯始合本音者謹擬将唐


古特字母另編一譜以備番字音聲至於天竺西番


字中俱分别隂陽及可隂可陽三種其義例各有


不同謹擬就章嘉胡土克圖所說分别列表一併


載入再查華音譯咒諸家各有不同臣等前次所


撰梵音字母係擇師利問金剛頂文殊問三經中


字母考定成編今揀查大藏經中譯經字母共十


一家雖大段相同而中間互異謹擬列為大藏經


典字母同異考俾誦持者知從前華音譯咒各


有出入不如一歸梵音始合本韻至神珙所傳

華音三十六字母原從天竺西番字母演譯而出


謹擬取用梵字切合華言編成華梵字母合璧譜


一以見神珙字母有所自来一以見其切韻之法


有所未備以上六條華梵字母既考本源且各得


本韻免用虚圈以滋影響讀經咒者既由漢字而


得梵音考翻切者復由番音而正漢韻子母相發


形聲並諧則西来貝葉震旦咸得宣揚東土精藍


持誦悉合梵唄矣今将臣等現經辦出天竺字母


譜天竺音韻翻切字配合各譜西番字母配合各


譜天竺西番隂陽字譜並各譜論說繕具草本恭


呈

御覽伏候
聖訓謹
　奏乾隆十四年四月二十七日具奏二十八日奉
㫖著照指示辦理欽此

和碩荘親王臣允禄等謹

　奏臣等遵
㫖編譯梵言字譜恭擬條目並將辧出字譜論說進呈

伏䝉

聖訓指示臣等欽遵粘籖改正恭呈
御覽伏候
皇上訓定臣等欽遵辦理另行繕冩進呈謹
　奏乾隆十四年五月二十二日具奏二十三日奉
㫖著照指示辦理欽此

和碩荘親王臣允禄等謹

　奏臣等遵
㫖改正梵言字譜進
　呈伏蒙
聖訓指示臣等欽遵詳酌謹將第二譜中秺侘垞三字

改用(齎妻齏鴉鴉鴉)三字其所生之字一併改正至單字


對音前此未註翻切今俱用雙字切脚註于本字


之下其吉固納囉記號謹照

御筆所書番字記號書於句中各記號之上又
御筆添註西番即唐古特天竺即厄訥特珂克二處地名臣等

謹擬冩於上卷首篇初見天竺西番地名行内至


各字譜前此聫寫者今俱分篇另行自成一譜以


上遵

㫖改定之各條謹另繕清本並将原書粘貼黄籖一併

進呈

御覽伏候
皇上訓誨指示謹
　奏乾隆十四年七月初五日具奏初六日奉
㫖照硃筆改定辦理欽此

和碩莊親王臣允禄等謹

　奏先經臣等遵
㫖改正梵言字譜進
　呈伏蒙
皇上御筆改定(焉陽因英)字樣臣等欽遵改正
御筆敬謹存收統俟書成一併恭繳再查臣等原編書

内有伊字收聲由字收聲之字今欽遵

聖訓(焉陽因英)之例將伊字收聲者改為(厓)字收聲由字收

聲者改為(么由)字收聲再查臣等原編天竺字譜説


内配昂字所生者即本字合英字收聲今查配昂


字所生字内有合昂字成者有合安字成者有帶


嘛字音者擬於説内添註聲明謹將原書貼籖並


將臣等編成字母同異考一卷一併恭呈

御覽伏候
聖訓謹
　奏乾隆十四年九月二十八日具奏本日奉
㫖照硃筆改定辦理欽此

和碩莊親王臣允禄等謹

　奏臣等遵
㫖恭編梵言字譜一書先經編成五卷進
　呈蒙
皇上親加改定每韻各有隂陽二字收聲臣等欽遵
聖訓細心尋繹編成華梵字母合璧一譜華梵合璧諧

韻生聲十二譜共為一卷每韻各有隂陽四呼陽韻


四呼用四陽字收聲隂韻四呼用四隂字收聲與

　國書十二字頭康熙字典音韻闡微之理皆相符合

謹繕稿本同前五卷一并恭呈

御覽伏乞
皇上訓示改正臣等欽遵另繕正本進
　呈并祈
欽定嘉名
御製序文弁於卷端交
　武英殿刋刻以垂永久所有臣等摺奏所奉
諭㫖並臣等編纂校譯職名應否開載伏候
聖訓再臣等将前次所進書五卷復加校對其中字句

有應行酌改之處謹粘籖擬改合併

　奏明謹
　奏乾隆十四年十二月二十八日具奏本日奉
㫖知道了書名用同文韻統職名准開載欽此
乾隆十四年十二月二十八日奉

㫖開列諸臣職名
　監纂

和　　　碩　　　莊　　　　親　　　王臣允　　禄


經筵講官太保保和殿大學士領侍衞内大臣忠勇公臣傅恒


經筵講官太子少師刑部尚書臣汪由敦


太子少保議政大臣理藩院尚書鑲藍旗䝉古都統臣納延泰

　纂修
灌　頂　普　善　廣　慈　大　國　師臣章嘉胡土克圖

　彚編

經　筵　講　官　工　部　尚　書臣劉統勲


議政大臣都察院左都御史革職留任臣德　通


工　部　左　侍　郎　革　職　留　任臣何國宗


左　　春　　坊　　左　　贊　　善臣張若澄

　校譯

理　　藩　　院　　員　　外　　郎臣呉勒穆濟


唐　　古　　特　　學　　司　業臣福　亮


唐　　古　　特　　官　　學　生臣傅　成


萬　夀　寺　掌　印　住　持臣明　鼎


静　　黙　　寺　　住　　持臣海　寛


龍　　王　　　廟　　　住　　持臣源　泰

欽定四庫全書　　　　經部十
欽定同文韻統　　　　　小學類三韻書之屬
提要

　　　　臣等謹案

欽定同文韻統六卷乾隆十五年奉


勅撰以西畨字母㕘考天竺字母貫合其異同而

　　　　各以漢字譯其音首為天竺字母譜凡音韻
　　　　十六字翻切三十四字次為天竺韻翻切配
　　　　合十二譜以字母音韻十六字翻切三十四
　　　　字錯綜相配成一千二百十二字次為西畨
　　　　字母配合十四譜其字母凡三十天竺所有
　　　　者二十四天竺所無西畨所有者六除與天
　　　　竺同者所生之字亦同外其六母所生之字
　　　　凡四百三十有四葢佛經諸咒皆天竺之音
　　　　惟佛號地名多用西畨之音故别出以備用
　　　　也次為天竺西畨之音故二譜各分隂字陽
　　　　字可隂可陽可陽可隂四例次大藏字母同
　　　　異譜以

欽定天竺字母為經而以僧伽波羅等十二家所

　　　　譯字母為緯以互證其分合増減次為華梵
　　　　字母合璧譜則中西諸音新舊諸法一一條
　　　　貫集厥大成焉其西域有是音中國無是字
　　　　者悉以合聲之法取之二合者即以二字並
　　　　書三合者即以三字並書前有發聲後有餘
　　　　聲者即以其字叠書其中音有輕重者則重
　　　　者大書輕者細書併詳注反切及喉牙齒脣
　　　　舌諸音於下皆辯别分寸窮極毫芒考聲韻
　　　　之學實肇於西域自漢明帝時與佛書同入
　　　　中國不行其縁起僅見隋書經籍志所謂十
　　　　四聲貫一切字者其法已不可詳晉太始初
　　　　沙門竺曇摩羅察譯光讃般若經始傳四十
　　　　一字母其後諸僧所譯互有異同然皆自行
　　　　於彼教唐貞觀中吐蕃宰相阿努始以西畨
　　　　字譯天竺五十字母亦自行彼土自沙門神
　　　　珙作四聲五音九弄反紐圖収於大廣益㑹
　　　　玉篇之末始流入儒書自鄭樵得西域僧七
　　　　音韻鑑始大行於中國然西域之音無窮而
　　　　中國之字有數其有音而無字者十之六七
　　　　等韻諸圖或記以虚圈或竟為空格使人自
　　　　其上下左右連排類比而求之非心悟者弗
　　　　能得也故鄭樵六書畧謂華有二合之音無
　　　　二合之字梵有二合三合四合之音亦有其字
　　　　因舉挲縛之二合囉曩之三合悉厎哩野之
　　　　四合為證沈括夢溪筆談亦謂梵語薩嚩訶
　　　　三字合言之即楚詞之㱔字然括無成書樵
　　　　所作七音畧於無字之音仍為空格豈非知
　　　　其法而不充其類哉我

皇上天聲遐播紺園龍象慕


徳東來梵筴唄音得諸親譯既能不失其真至編

　　　　校此書又以

國書十二字頭之法補所未備而發凡起例更

　　　　屢經

聖裁改定而後成故古所重譯而不通者今一展

　　　　巻而心契聲聞韻通歌頌同文之盛真亘古
　　　　之所無矣乾隆四十六年十一月初二日恭校
　　　　上
　　　　　　　　　　總纂官臣紀昀臣陸錫熊臣孫士毅
　　　　　　　　　　總　校　官　臣　陸　費　墀
欽定四庫全書
欽定同文韻統卷一
天竺字母說


天竺字母譜


天竺字母後說


天竺字母說

粤稽象教之興原於天竺(即厄訥特珂克)大藏一十二部聲輪宏
轉徧滿寰區惟昔釋迦敷座談經現身說法廣宣妙義
辨析微言一則為諸大弟子闡發圓明一則以提醒衆
生解脫纒縛遂使迷津克渡彼岸同登原未甞立定門
法以何語言文字設為教品但就其依因現示色身所
著之處竺土大衆同曉之語言聲韻為之唱說固已聖
慈廣被妙化宏敷其間義以音宣音由呼出音呼相繫
韻切從生天竺字母有自来矣韻書有云等子觀音斯
製造蓋指西土字母而言洎乎東漢以来逮於魏晉之
際名僧代至法教東傳毎思拯濟三塗敷揚八藏祇以
中土士庶不能盡識梵書遂乃索奥探微重翻轉譯至
於經中諸咒悉傳印度本音或以為因秘宻而難宣或
以為若符契之取信說雖各異具載釋經諸家疏解之
中所謂振蕩身源綜維性要未易以初學淺見為之擬
議者也沙門神珙博綜釋典通曉梵音欲使經教流傳
兼通彼我製為華音等韻字母以為中土僧衆誦持標
式特其所取韻切相生之字字多空列音無的據縱使
呼調得法終亦華梵殊歸夫汲水者必求其源導川者
必尋其脉天竺字母經咒諸字之淵源也西番(即唐古特)　字
母經咒諸字之脉絡也不求其源不尋其脉而於支河
斷港之中望其浥彼注茲流通暢遂適所謂南轅而北
轍者已爰考其法五十字母之内有十六音韻字三十
四翻切字共合成五十字母唐正觀初吐番相阿努心
欽至教願切空詮甞身至中印度國親受天竺字法殫
心精勤悉得其奥於是依其本音譯以唐古特之字以為
西域傳布經咒之用至那哷唐羅雜斡復從阿努所譯
五十字内考訂天竺原規唱演以授僧徒嗣是以来振
鐸持鈴逺傳葱嶺晨鐘夕唄徧接湟川夾漈鄭氏所謂
雖重百譯之逺一字不通之地而音義可傳者也况兹
震旦國中佛光首被禪燈正授接圓覺於諸天名錫單
傳證菩提于十地豈可糾纒於法梏迷失於正音且竺
貝具存梵經炳列若淵源之相接貴沿溯以求通凡兹
秉教沙門信心善衆於大藏中諸經咒但能依照天竺
本韻持誦無訛則經雖華字咒實梵音軌異塗同聲諧
義合今以天竺等韻字母列於簡端即於行下注以唐
古特之字以標流布權輿次列
國書對音次列漢文對音以便緇素誦習由此而進之詳
考梵音䖍誦諸咒至於兼通華梵廣布佛音此五十字
實為翻譯經咒之崑崙星宿也已

天竺字母譜

　　　　　　　　　　　　　　　　　　　　　

天竺字母後說


謹按文殊問經金剛頂經師利問經三部内俱有


此天竺字母五十字而所用漢字各有不同今於


三經内擇其與天竺本字音韻相合者取用外其


音韻不合者於

欽定國書十二字頭漢字内取用其無清平字者則用

濁平字(天竺字皆清平聲)無平聲字者則用仄聲字其有


本字呼聲應長者三經内用引字為記今照十二

字頭内有餘音字例将本字叠書而下一字微小


合為一字其本字下帶别音者即於本字下将别


音字細書合為一字其漢字内有音無字者照釋


典本身切例将所切二字並書合為一字其一字


有二音者如上音分數多下音分數少或下音分


數多上音分數少則将分數多之字正書分數少


之字細書合為一字照

　國書合聲切法急讀之即成一音俱将反切及喉齒

唇舌等音註于其下其字音相近而呼法不同者


如嘎噶(噶哈)匝雜(雜哈)查楂(楂哈)答逹(逹哈)巴㧞(㧞哈)十五字


皆各三字相近而嘠匝查答巴五字緊讀噶雜楂


逹㧞五字緩讀帶哈字者帶喉音讀今将緊緩各


讀法分别註明其由此字母所生之字俱照此例


庶梵字本韻皆了然矣

欽定同文韻統卷一
欽定四庫全書
欽定同文韻統卷二
天竺音韻翻切配合字譜說


天竺音韻翻切配合十二譜


天竺音韻翻切配合字譜後說

　國書為華梵字母權衡說

天竺音韻翻切配合字譜說

古者六書諧聲居一天竺西番字母義例各有不同而
其配合成字則皆諧聲之法也夫語言文字隨地不同
欲譯而通之一曰譯義一曰譯音譯義者以此地之語
譯彼地之語其語則異其義則同此之謂譯義者也譯
音者以此地之字譯彼地之字其字則異其音則同此
之謂譯音者也譯義之用通乎經文譯音之用宜於咒
語阿努所譯天竺字母字雖唐古特之字而音則實悉天
竺之音然則欲得天竺字之本音舎唐古特之字其奚從
歟今将唐古特所譯天竺音韻翻切配合所生諸字依其
配合之法用中土之字對譯成譜其字母五十字内阿
阿阿等十六字梵言為阿禮華言為音韻字嘎喀等三十
四字梵言為嘎禮華言為翻切字以翻切三十四字配
合音韻十六字除配阿字仍得本音外毎字各成十五
字共成五百一十字又以翻切三十四字除末一字不
用外餘三十三字各繫以鴉喇拉斡四字配合成一百
三十二字又以翻切三十四字叠書成三十四字又以
翻切三十四字除末九字不用外餘二十五字為五類
将每類末一字加於前四字之上叠書成二十字又於
翻切五類二十五字之上各加拉沙卡薩四字叠書成
一百字又於翻切三十四字之上各加喇字叠書成三
十四字又舉鍋字為例加巴魯逹一記號呼長三分
者則於字旁加一圈成一字又加巴魯逹三記號呼長
九分者則於字旁加三圈成一字又於嘎喀二字上各
加扎嘛嚕記號應帶阿字發聲者則於字上各加阿
字叠書成二字又於巴葩二字上各加烏巴逹嘛記
號(此記號有反正二冩法其用並同)應帶阿字發聲者亦於字上加阿
字叠書成二字又舉數字叠書為例成二十六字又以
音韻字内阿伊烏厄鄂五字及翻切三十四字並三十
四字配合伊烏厄鄂四字所生之一百三十六字共一
百七十五字毎字配合以納字以哈蘭答記號聫
之即成(焉因)字収聲又毎字配合以(迎阿)字以哈蘭答記號
聯之即成(陽英)字収聲各成一百七十五字以上共成一
千二百一十二字皆以唐古特之字按照天竺字例排冩
而成今各用漢字音註分列成譜其中唯喇喇一字三譜
重見並存以備體例由此參互錯綜則天竺之音以全
而譯咒之用亦備矣

天竺音韻翻切配合十二譜

第一譜翻切三十四字配合音韻十六字除配阿字仍
得本音外毎字各成十五字共成五百一十字
　　　　　　　　　　　　　　　　　　　　　
第二譜翻切三十四字除末一字不用外餘三十三字
各繫以鴉喇拉斡四字成一百三十二字
　　　　　　　　　　　　　　　　　　　　　
第三譜翻切三十四字疊書成三十四字
　　　　　　
第四譜翻切三十四字除末九字不用外餘二十五字
為五類毎類末一字加於前四字之上成二十字
　　　　　　　　　　　　　　　　　　　　　
第五譜五類二十五字之上各加拉沙卡薩四字成一
百字
　　　　　　　　　　　　　　　　　　　　　
第六譜翻切三十四字之上各加喇字成三十四字
　　　　　　　　　　　　　　　　
　　　　　　　　
第七譜舉鍋字為例加巴魯逹記號成二字
　　　　　
第八譜嘎喀二字上加查嘛嚕記號成二字
　　　　阿嘎
　　　　阿喀
第九譜巴葩二字上加烏巴逹嘛記號成二字
　　　　　阿巴
　　　　　阿葩
第十譜舉數字疊書為例成二十六字
　　　　　雜(尼鴉)
　　　　　嘠薩
　　　　　高(嘠鏖切)
　　　　　雜瀧
　　　　　沙唎伊
　　　　　哈唎伊
　　　　　不嚕穆
　　　　　答淤
　　　　　㧞淤
　　　　　薩淤
　　　　　逹淤
　　　　　雜淤
　　　　嘎刹淤
　　　　　薩嘛喇雍
　　　　　答薩喇雍
　　　　　塔拉抗
　　　　　嘠(噶迎哈阿)
　　　　　匝雜(雜尼哈鴉)
　　　　　查　 哈　那
　　　　　答塔逹(逹哈)
　　　　　巴葩(㧞哈)嘛
　　　　　鴉喇拉斡
　　　　　沙卡薩哈
　　　　　嘠刹嘛喇雍
　　　　　哈嘎刹嘛拉斡喇央
　　　　　哈嘠刹嘛拉斡喇陽
第十一譜音韻字内阿伊烏厄鄂五字及翻切三十四
字並三十四字配合伊烏厄鄂四字所生之一百三十
六字共一百七十五字毎字配合以納字以哈蘭答記
號聫之即成(焉因)字収聲之一百七十五字(焉字収聲者為陽如安干)
(之類因字収聲者為隂如因金之類)
　　　　　　　　　　　　　　　　　　　　　
　　　　　　　　　　　　　　　　　　　　　
第十二譜音韻字内阿伊烏厄鄂五字及翻切三十四
字並三十四字配合伊烏厄鄂四字所生之一百三十
六字共一百七十五字毎字配合以(迎阿)字以哈蘭答記
記號聫之即成(陽英)字収聲之一百七十五字(陽字収聲者為陽如)
(昻岡之類英字収聲者為隂如英京之類)
　　　　　　　　　　　　　　　　　　　　　

天竺音韻翻切配合字譜後說


謹按天竺字母音韻十六字惟阿伊烏唎利厄鄂


七字為單字其七字之下又細書一字者即七字


之長聲昻字即阿字合英字収聲阿斯即阿字帶斯


字収聲故十六字之中止七字為單字然唎利二


字以翻切字配之仍係各字之下帶本字音不能


另成一字故七字之内又止阿伊烏厄鄂五字為


單字皆収聲於本字之喉音與

　國書第一字頭之阿厄伊鄂烏五字相對其轉韻所

成之字皆從此五字而生而伊烏厄鄂四字又皆


根於阿字故阿字為元聲翻切三十四字皆収聲


於阿字故以翻切三十四字配阿字仍得本字不


能另成一音此阿字所以成始而成終也其第一


譜配合所生之字毎字各成十五字亦惟配伊烏


厄鄂四字所生之字各成單字其配昂字所生者


即本字合昻字安字或帶嘛字収聲而昻字安字


皆同生於阿字故亦能成單字其配阿斯字所生者


即本字帶斯字収聲其餘皆成雙字即係本字之


下各帶一音要皆子不離母故音韻十六字翻切


三十四字皆朱書配合所生之字皆墨書其第二


譜至第十譜皆以翻切本字或繫字於下或加字


於上或叠書二字或叠書數字其繫字於下者即


収聲帶别音其加字於上者即發聲帶别音其二


字叠書者即一字帶二音其數字叠書者即一字

帶數音皆係合書成字非由字母配合而生故皆


墨譜唯第二譜内翻切字下繫以斡字者亦成單


字蓋以翻切三十四字皆収聲於阿字而斡字音


獨輕清與阿字尤近故能另成一字然其譜内皆


繫字所成不列子母故亦用墨書其第十一譜第


十二譜皆以音韻字内阿伊烏厄鄂五字及翻切


三十四字並第一譜内翻切三十四字配伊烏厄


鄂四字所生之一百三十六字共一百七十五字


毎字配以納字即成(焉因)字収聲與安恩因字頭之


音相對毎字配以(迎阿)字即成(陽英)字収聲與昻鞥英


字頭之音相對其原有之一百七十五字皆朱書


配合所成之各一百七十五字皆墨書其中有重


見之字則以字母既同而配合轉韻又同故仍用


本字以備體例此外毎單字之下各繫以喇字則


成阿哷厄哷伊哷字頭之音毎字繫以噶字則成阿克厄克伊克


字頭之音毎字繫以薩字則成阿斯厄斯伊斯字頭之音

毎字繫以逹字則成阿特厄特伊特字頭之音毎字繫以


㧞字則成阿𥙷厄𥙷伊𥙷字頭之音毎字繫以拉字則成


阿勒厄勒伊勒字頭之音毎字繫以嘛字則成阿穆厄穆伊穆字


頭之音惟無(厓)字収聲(么由)字収聲之字如用(厓)字収


聲之字則於翻切字下加鴉答克記號即作(厓)字


収聲讀與埃額伊衣字頭之音相對如用(么由)字収聲


之字則於長呼字上加納囉紗𥙷住記號於繫


斡蘇哷記號字上加吉固徵卜記號並加


雙納囉記號之字隨宜分配即作(么由)字収聲讀與


敖歐優字頭之音相對以上諸音皆係前譜字下


各繫一字即成一音故不另列譜然則天竺之字


皆與

　國書字頭音韻相符用合聲法對書漢字皆可得其

本韻以此音譯梵言庶幾其脗合矣

　國書為華梵字母權衡說

經咒之流布於十方藉繙譯以行故由天竺而西


番由西番而震旦因文字之區分得義理之妙合


其間音韻反切經緯錯綜字母之用所由昉也

　國書用十二字頭為綱以阿額伊鄂烏諤六字為首

展轉相生成第一部字頭又以第一部字頭配字


合聲成後十一部字頭舊雖未立有字母之名而


阿額伊鄂烏諤六字為第一部字頭之母第一部

字頭為後十一部字頭之母一皆本於天地之元


聲而無一毫牽合假借于其間者也其操之約故


講習易明其資之深故廣大悉備其生生之序出


於自然故推而放之比類而合之而無乎不凖間


甞取西番字母與天竺相較又以中土字母與西


番相較辨異統同各有㫖趣惟

　國書之用易簡宏通周流不滯於諸方聲韻皆能

析其異而得其同以握字母之關棙如部首之


阿額伊鄂烏諤六字即天竺字母之音韻字也(納阿)


(喀噶哈巴琶薩沙塔逹㻝瑪察楂鴉卡嘠喇法阿阿阿阿阿阿阿阿阿阿阿阿阿阿阿阿阿阿阿)


(斡攃匝阿阿阿阿)二十四字即天竺字母之翻切字也(納額)


(尼儺努懦伊鄂烏諤)以下諸字即天竺字母音韻翻切配合


所生之字也以母喻母子亦從之故横之而聲悉


諧縱之而母共貫以下十一字頭體例並同至於


漢文三十六字母其根原既皆出於西域則是華


梵字母皆可以

　國書為權衡得一兼兩無或疑焉獨是經咒之在天

竺即其國語方言應用文字固無事於繙譯經咒


之在西番一譯重譯未甚逕庭良以地或相近俗


或相通四部之衆或徃来而受學風氣非遥語言


易逹若乃以華言譯梵語疆域懸隔人少師承徒


藉㸃畫之形體以求經咒之本音失之毫釐謬以


千里惟以

　國書樞紐其間通彼我之情暢形聲之奥叅合比類

其去本音庶幾不逺耳是書欲正梵字先考華言


欲觀華梵字母之通先即

　國書之綱紀以為之凖故其字母之列仍以天竺次

第為先後間有不同之處亦用天竺本字而對音


以

　國書反切以華言見此書之意欲令中土之人由反

切而知經咒之本字也至於配合圖譜其切韻之


字一從梵書體例不强與

　國書相同如西番之嘠伊為基
　國書之基伊為基則從西番之嘠伊
　國書之訥額為訥西番之納厄為訥則從西番之納

厄又如

　國書有阿額伊鄂烏單字而西番則有阿阿厄厄伊伊鄂鄂

烏烏長音

　國書有噶巴逹楂匝單字而西番則有(噶㧞逹楂雜哈哈哈哈哈)

帶音其讀法皆與

　國書異則亦各從其音韻别為書法以注之蓋梵書

藉

　國書而明非藉梵書以明
　國書也反切之用漢字因中土通曉者多借以開示

未悟亦非需此以明

　國書也故凖
　國書以定字母之權衡而後審音者旁通而無閡標

梵字而注以漢文之反切而後讀是書者知義類

之各有所歸至於十二字頭之專行大藏經咒之


重訂其離合同異之故固與此書互相發明而無


牴牾也歟

欽定同文韻統卷二
欽定四庫全書
欽定同文韻統卷三
西番字母說


西番字母配合十四譜


西番字母後說


西番字母說

西番字母三十字乃番相阿努採擇天竺字母合之西
番語音所製其嘠喀噶(迎尼阿鴉)答塔逹納巴葩拔嘛匝攃
雜斡鴉喇拉沙薩哈阿二十四字與天竺字母同其(齎鴉)
(妻齏鴉鴉)紗靸婀六字乃天竺音韻所無而西番音韻所有
故依其國之語言聲韻而増設者也今西土僧衆誦持
梵語仍用天竺原規故天竺字母已足譯咒之用至於
經文則皆西番之字其中佛號地名自来譯經者悉用
對音故其字之音呼必照西番之例始能得其本韻今
将西番字母三十字列於前其配合所成之字除與天
竺同之二十四字配合所生亦與天竺同不重列譜列
其與天竺不同之(齎妻韲鴉鴉鴉)紗靸婀六字加吉固紗𥙷
住徵卜納囉四記號共成二十四字又以(齎妻齏鴉鴉鴉)
紗靸阿六字並前譜六字所生之二十四字毎字配以
納字即成(焉因)字収聲毎字配以(迎阿)字即成(陽英)字収聲各
成三十字其天竺字譜内無(厓)字収聲者以西番字母
三十字並三十字加吉固紗補住徵卜納囉四記號配合
所生之一百二十字毎字配以薩字即作(厓)字収聲讀
成一百五十字又以嘠喀噶巴葩拔嘛七字繫以鴉答克
記號成七字毎字又加吉固紗補住徵卜納囉四記號成
二十八字共三十五字又以前譜三十五字毎字配以
納字即成(焉因)字収聲配以(迎阿)字即成(陽英)字収聲配以薩
字卵成(厓)字収聲各成三十五字共一百零伍字又以
抄字加嘠字作引成一字此一字配納(迎阿)薩三字又成
三字共成四字毎字又加吉固紗補住徵卜納囉四記號
各成四字共二十字又有字音相同而書法不同或書
法同而讀法不同者舉數字為例成九字又二字叠書
成一字以上共成四百三十四字俱依西番字例排列
成譜各用漢字音註其下庶番言之佛號地名皆得其
本韻矣

西番字母配合十四譜

第一譜西番字母三十字
　　　　　　　　　　　　　　　　　　　　　
第二譜(齎妻齏鴉鴉鴉)紗靸婀六字毎字加吉固紗補住徵卜納
囉四記號共成二十四字
　　　　　　　　　　　　　　　　　　　　　　
第三譜(齎妻齏鴉鴉鴉)紗靸婀六字并前譜六字所生之二十
四字共三十字毎字配合以納字即成(焉因)字収聲之三
十字(焉字収聲者為陽如尖千之類因字収聲者為隂如津親之類)
　　　　　　　　　　　　　　　　　　　　　
第四譜(齎妻齏鴉鴉鴉)紗靸婀六字并前譜六字所生之二十
四字共三十字毎字配合以(迎阿)字即成(陽英)字収聲之三
十字(陽字収聲者為陽如漿蹌之類英字収聲者為隂如精清之類)
　　　　　　　　　　　　　　　　　　　　　
第五譜嘠喀三十字並三十字加吉固紗補住徵卜納囉四
記號所生之一百二十字共一百五十字毎字配合以薩字即
成(厓)字収聲之一百五十字(厓字収聲者為陽如該開之類)字収聲者為隂如　　之類　
　　　　　　　　　　　　　　　　　　　　　　　　
第六譜嘎喀噶巴葩㧞嘛七字繫以鴉答克記號成七字
毎字又加吉固紗補住徵卜納囉四記號成二十八字共
三十五字
　　　　　　　　　　　　　　　　　　　　　　
第七譜前譜三十五字毎字配合以納字即成(焉因)字収
聲三十五字(焉字収聲者為陽如堅牽之類因字収聲者為隂如金欽之類)
　　　　　　　　　　　　　　　　　　　　　
第八譜前譜三十五字毎字配合以(迎阿)字即成(陽英)字収
聲三十五字(陽字収聲者為陽如江腔之類英字収聲者為隂如京卿之類)
　　　　　　　　　　　　　　　　　　　　　
第九譜前譜三十五字毎字配以薩字即成(厓)字収聲
三十五字(厓字収聲者為陽如皆揩之類)字収聲者為隂如　　之類　
　　　　　　　　　　　　　　　　　　　　　
第十譜紗字加嘎字作引成一字再加納(迎阿)薩三字共
四字毎字加吉固紗補住徴卜納囉四記號成十六字共
二十字
　　　　　　　　　　　　　　　　　　　　　　
第十一譜與前譜字音相同而書法不同者三字

斡　(逹字加㧞字讀同斡)


鴉　(斡字下加鴉答克記號讀同鴉)


答　(靸拉二字疊書讀同答)

第十二譜與天竺例書法相同而讀法不同者四字
查　(嘠字下加喇答克記號天竺例讀作嘠喇此讀作查)


叉　　喀字加喇答克記號天竺例讀作喀喇(此讀作叉)


楂　(噶字加喇答克記號天竺例讀作噶喇此讀作楂)


楂　(逹字加喇答克記號天竺例讀作逹喇此亦讀作楂餘字加喇答克記號俱讀本字帶喇音)

　　　　　(與天竺二字疊書例同)
第十三譜與天竺例書法相同而讀法不同者毎字上
加喇字成一字毎字下繫斡蘇哷記號成一字此舉嘎字
為例

嘎　(嘎字上加喇字天竺例讀作喇嘎此仍讀作嘎餘同此例)


嘎　(嘎字下繫斡蘇哷記號天竺例讀作瓜此仍讀作嘎餘同此例)

第十四譜二字疊書成一字
拉哈　(拉哈二字疊書讀作拉字帶哈音與天竺上音分數多下昔分數少例同)


西番字母後說


謹按第一譜西番字母三十字唯末一阿字係天


竺之音韻字嘠喀噶(迎尼阿鴉)答塔逹納巴葩拔嘛匝


攃雜斡鴉喇拉沙薩哈二十三字係天竺之翻切


字其於天竺音韻十六字止取一阿字者以阿字


為元聲包括終始音韻字由此而生翻切字即於


此収韻故天竺用於字母之音西番用於字母之


末則始終之義顯然矣其餘音韻十五字皆不用

者則以阿字加吉固記號即成伊字加紗補住記號


即成烏字加徵卜記號即成厄字加納囉記號即


成鄂字喇字加吉固記號即成唎字拉字加吉固


記號即成利字七字長呼即成叠書七字阿字合


英字収聲即成昻字阿字帶斯字収聲即成阿斯字


皆於三十字母之内足以生之故皆不用其於翻


切三十四字止取二十三字其餘(噶雜楂逹㧞哈哈哈哈哈)查


又楂那卡嘎刹十一字皆不用者以噶雜楂逹拔五


字西番無帶哈字音故不用查叉楂三字西番例


即於嘎喀噶三字内轉出故亦不用那字西番無


卷舌音卡字天竺兼喀哈二音西番例則或用喀


字或用哈字嘎刹字天竺兼搯叉二音西番則或作


搯字或作叉字亦於喀字内轉出故亦不用此西


番字母所以原本于天竺而較天竺尤簡要也其


増設(齎妻齏鴉鴉鴉)紗靸婀六字者(齎妻齏鴉鴉鴉)三字係天竺


字母所無婀字與阿字音本相同名小阿字然阿

字止作正音而小阿字則可作引字用於字前可


作隨字用於字後紗字之與沙字靸字之與薩字


音亦相同而沙薩音緊紗靸音緩又沙薩二字加


引字仍讀本字紗靸二字加引字則其音隨之而


變故因其用而増設之也第二譜配合所成字係


(齎妻齏鴉鴉鴉)紗靸婀六字加吉固紗補佳徵卜納囉四


杞號配合所生故(齎妻齏鴉鴉鴉)紗靸婀六字朱書配合


所生之字皆墨書第三譜第四譜係(齎妻齏鴉鴉鴉)紗靸


婀六字並六字各加四記號配合所生之二十四


字共三十字又加納字(迎阿)字配合所生故原有之


字皆朱書於上配合所生之字皆墨書於下第五


譜係字母三十字並三十字各加四記號所生之


一百二十字共一百五十字又加薩字配合所生


其原有之一百五十字内三十字見第一譜一百


二十字見第二譜及天竺譜皆朱書於上配合所


生之字皆墨書於下與第三譜第四譜例同第六

譜係嘎喀噶巴葩拔嘛七字加鴉答克記號又加吉


固紗補住徵卜納囉配合所生故惟七字朱書餘皆


墨書第七譜第八譜第九譜與第三譜第四譜例


同第十譜係加引字所成不列子母故皆墨書第


十一譜十二譜十三譜十四譜或並書成字或叠


書成字或加記號成字皆非由字母配合而生故


皆墨書其中有重見之字則以字母既同而轉韻


又同或書法不同而音韻同或讀法不同於此而


同於彼故皆仍用本字以傋體例此外毎單字之


下繫喇字則讀帶哷字繫噶字則讀帶克字繫逹


字則讀帶特字繫拔字則讀帶補字繫拉字則讀


帶勒字繫嘛字則讀帶穆字皆與天竺例同惟繫


薩字天竺則讀帶斯字西番則讀成(厓)字収聲見第


五譜如用帶斯字音之字則用天竺阿斯字之例又


如用(么由)字収聲之字則於本字之下繫以烏字或


繫以鄂字亦與天竺例同至於噶達拔嘛婀五字

隨宜配合加於字前作引其義雖異而仍同不加


引字之音故皆不另列譜

欽定同文韻統卷三
欽定四庫全書
欽定同文韻統卷四
天竺西番字母分隂陽說


天竺西番隂陽字二譜


天竺西番字母分隂陽說

中華音韻以隂陽分清濁夫陽清隂濁自然之理也而
樂律以陽律為濁均隂呂為清均字書以隂平為清平
陽平為濁平是又皆以隂為清而陽為濁矣然究其義
則無不可以相通者呂坤交泰韻辨隂陽說云隂體下
而上行陽體上而下行此語極得音韻之理蓋陽本清
也而其音則自清而之濁隂本濁也而其音則自濁而
之清此隂陽交互之義也且隂陽之名原於大易而周
易首乾商易首坤乾坤既有交易之用則隂陽亦有互
見之理音韻之道亦復如是天竺西番字在中華皆為
清平聲而天竺音韻十六字皆屬隂惟唎唎伊利利伊四字
可隂可陽翻切三十四字皆屬陽惟(迎尼阿鴉)那納嘛五字
可陽可隂西番字母三十字嘎(齎鴉)答巴匝五字屬陽噶
(迎齏尼阿鴉鴉)逹納㧞嘛雜斡紗靸婀鴉沙薩阿十七字屬隂
喀(妻鴉)塔葩攃喇拉哈八字可隂可陽推其音韻則不可
以清濁論而即其義例求之音韻字為字所由生必得
翻切而後成字猶隂必得陽而後成生育之功故音韻
字為隂翻切字為陽也其音韻字中之唎唎伊利利伊四字
為可隂可陽者以唎字即喇字合伊字利字即拉字合
伊字(西番字喇字加吉固記號成唎字拉字加吉固記號成利字吉固即天竺伊字音)喇拉二
字皆翻切字屬陽伊字係音韻字屬隂合之為唎利伊利
利伊四字故可隂可陽也翻切字中之(迎尼阿鴉)那納嘛五字
為可陽可隂者天竺翻切前二十五字分屬五類嘎喀
噶(噶迎哈阿)五字屬天匝攃雜(雜尼哈鴉)五字屬風查叉楂(楂哈)那
五字屬火答塔逹(逹哈)納五字屬土巴葩拔(㧞哈)嘛五字屬
水五類之前四字皆屬陽末一字可陽可隂動極而静
陽極而隂生也西番字母三十字前二十字猶天竺之
五類毎類各四字第一字屬陽第二字可陽可隂第三
字第四字皆屬隂猶之五行各有生旺休囚生為進氣
故屬陽旺則既盛而将衰故可陽可隂休囚則退氣而
為隂也次紗靸婀鴉四字屬隂猶之五行衰謝収歛而
閉藏也次喇拉沙薩四字上二字可隂可陽下二字屬
隂末哈阿二字上一字可隂可陽下一字屬隂猶之収
歛閉藏之後隂極而陽復萌而又重隂沍寒以固其生
氣也至於阿字天竺西番雖皆屬隂而又以為字之本
性蓋諸字皆生於阿字而又歸於阿字収聲故天竺用
於字母之首西番用於字母之末則貞下生元終而復
始之義也今将天竺西番字母分列二譜至於配合成
字比字成言則隂陽交錯變化不窮非譜所能悉載矣

天竺西番隂陽字譜

　　　　　　　　　　　　　　　　　　　　　
欽定四庫全書
欽定同文韻統卷五
字母同異說


譯經高僧傳畧


大藏經字母同異譜


字母同異後說


字母同異說

天竺字母五十字綜括宏逺奥㫖遐深實持誦之津梁
繙譯之扃鑰也原從印度流布西番晉唐以還漸被中
夏羅什東邁越蔥嶺以遙傳元奘西遊涉恒河而延訪
他如地婆抗跡於儀鳯難陀振錫於于闐無羅叉敷座
於陳留伽婆羅開堂於雲館莫不殫心文律克暢宗風
至於佛䭾跋陀羅神遊兜率之天竺曇摩羅察妙顯清
流之澗不空暫留智炬般若偕住醴泉具作神通共宏
斯㫖十家一十二種刋布大藏經中各有本傳可考而
知矣其為用也以一音而攝衆音統數字而歸一字體
元聲之機要順韻語之自然如能畧涉津涯已諧梵唄
縱使備通釋典難罄形聲昔沙門慧叡隨羅什譯經什
告之曰天竺國中甚重文製其宫商體韻以入絃為佳
凡謁國王必有讚徳見佛儀式歌歎為先經中偈頌皆
其製也但改梵為秦失其藻蔚雖得大意殊失正音有
似嚼飯與人不免重增嘔噦因斯以談佛法之流施由
於經典之傳經典之通行資於繙譯之力而通彼我之
情愫權華梵之正音不限於方隅不隔於殊俗者諸家
字母皆具不可思議功徳也前已據金剛頂文殊問師
利問三經比較同異考核音聲譜為天竺字母五十字
不待牽率自然成文隨震旦之語言悉卟竺素振月邦
之敎法妙契支那由耳根而獲圓通資聲聞而得正覺
三千大千世界如聆佛口之宣揚一十二部經文自入
羣生之意識無煩演說篇中已涌潮音用作指南空外
悉流梵響復念三經而外字母尚有九家或時有後先
或地分逺近或依經以起例或借咒以標言或傳寫互
有異同或授受時有出入龍藏各載原文貝葉仍標正
脉今悉按其經卷第其後先既分列其字於各傳之中
復全載其母於通譜之内支分派别尋流而可識本源
璧合珠聯本同而何曾或異循環者知妙義之無端問
津者識廣洋之可泛矣
譯經髙僧傳畧

僧伽婆羅

沙門僧伽婆羅梁言僧養亦云僧鎧扶南國人也㓜而
穎悟早附法律學年出家徧業阿毗曇論聲榮之盛有
譽南海具足已後廣習律藏勇意觀方樂崇開化聞齊
國宏法隨舶至都住正觀寺以梁天監五年被敇徴召
於揚都壽光殿華林園正觀寺占雲館扶南館等五處
傳譯訖十七年都合一十一部四卷即大育王經解脫
道論等是也初翻經日於壽光殿武帝躬臨法座筆受
其文然後乃付譯人盡其經本敕沙門寶唱惠超僧智
法雲及袁曇允等相對疏出華質有序不墜譯宗普通
五年卒於正觀春秋六十有五
僧伽婆羅所譯師利問經字母五十字
　阿阿伊伊憂憂釐釐梨梨翳翳烏炮菴痾迦法伽
　誐遮車闍禪若多他陀檀那多(輕)他(輕)陀(輕)檀(輕)那(輕)波頗婆梵
　磨耶羅邏婆捨屣娑訶欏

不空

沙門不空本北天竺婆羅門族年十五師事金剛智三
藏師之翻經常令共譯厥後師往洛陽隨侍之際遇其
示滅即開元二十年矣奉師遺㫖遂議遐征初達師子
國廣求密藏及諸經論五百餘部次逰五印度境屢彰
瑞應至天寶五載還京上師子國王尸羅迷伽表及金
寶瓔珞般若梵夾雜珠白㲲等賜號曰智藏焉天寶八
載許迴本國至南海郡有勅再留十二載勅令赴河隴
節度使哥舒翰所請十三載至武威住開元寺十五載
詔還京住大興善寺代宗即位恩渥彌厚譯密嚴仁王
二經畢帝為序焉加號大廣智三藏大厯六年十月二
日帝誕節進所譯之經表云爰自㓜年承事先師三藏
十有四載禀受瑜伽法門復遊五印度求所未授者并
諸經論計五百餘部天寶五載却至上都上皇詔入内
立灌頂道塲所齎梵經盡許翻度肅宗於内立䕶摩及
灌頂法累奉二聖令鳩聚先代外國梵文或絛索脫落
者修未譯者譯陛下恭遵遺㫖再使翻傳利濟羣品起
於天寶迄今大厯六年凡一百二十餘卷七十七部并
目錄及筆受等僧俗名字兼畧出念誦儀軌寫畢遇誕
節謹具進上勅付中外並編入一切經目錄中復翻孽
路荼王經宣賜相繼至九年自春抵夏宣揚妙法誡朂
門人毎語及普賢願行出生無邉法門經勸令誦持一
夜命弟子趙遷持筆硯來吾畧出湼槃荼毘儀軌以貽
後代使準此送終俄而示疾上表告辭勅使勞問賜醫
藥加開府儀同三司封肅國公食邑三千户固讓不俞
空甚不悅且曰聖衆儼如舒手相慰白月圓滿吾當逝
矣奈何臨終更竊名位乃以五股金剛鈴杵先師所傳
者并銀盤子菩提子水精數珠留别附中使李憲誠進
六月十五日以大印身定中而寂享年七十僧臘五十
謚曰大辯廣正智三藏御史大夫嚴郢為碑徐浩書之
樹於本院焉
不空所譯文殊問經字母五十字
　阿阿伊伊塢汙力嚧曀愛汙奥暗惡迦佉誐伽
　仰左嗟惹酇孃吒咤拏荼拏多佗娜馱曩跛頗麽婆
　莽野囉砢嚩捨灑娑賀乞灑
金剛頂經字母五十字
　遏阿壹翳嗢汚哩梨魯盧伊愛鄔奥暗惡葛渴􁗡竭
　誐攃惹嵳倪哳詫痆荼拏怛撻捺達那鉢癹末婆
　摩耶囉羅嚩沒沙薩訶刹
華嚴經入法界品字母四十二字
　阿囉跛左曩攞娜摩拏灑嚩多野瑟迦娑莽誐佗惹
　娑嚩䭾捨佉訖灑娑多孃囉佗婆蹉娑麽訶嚩哆娑伽姹
　儜頗塞迦也娑室左
　吒茶

竺曇摩羅察

沙門竺曇摩羅察晉言法䕶其先月氐國人後居燉煌
郡隨師至西域歴遊諸國外國異言三十六種書亦如
之䕶皆徧學貫綜詁訓音義字體無不備曉遂大齎梵
經還歸東夏自燉煌至長安後到洛陽及往江右沿路
傳譯寫為晉文起武帝太始二年景戌至愍帝建興元
年癸酉出光讚般若等經一百七十五部清言士聶承
逺等共承䕶㫖執筆詳校而䕶孜孜所務唯以弘通為
業終身寫譯勞不告倦經法所以廣流東夏者䕶之力
也世稱䕶為燉煌菩薩或云月支菩薩亦云天竺菩薩
其僧臘皆未能詳究云嘗隐居深山山有清澗恒取澡
潄後有採薪者穢其水側俄頃而涸䕶乃徘徊歎曰人
之無徳遂使清泉輟流水若永竭眞無以自給正當移
去耳言訖而泉流滿澗支道林為之像贊云䕶公澄寂
道徳淵美微吟穹谷枯泉潄水邈矣䕶公天挺弘懿濯
足流沙領拔玄致
竺曇摩羅察所譯光讚般若經字母四十一字
　阿羅波遮那羅陀波沙惒多計吒娑摩迦癉闍波
　陀呵奢呿义咤呵披何車那沙波蹉迦何咤除那頗磋伊陀侈
　吒

無羅叉

沙門無羅叉(經後記云無叉羅)于闐國人以惠帝元康元年辛
亥五月十五日於陳留倉垣(經記作桓)水南寺譯放光經一
部至十二月二十四日訖河南居士竺叔蘭口傳祝太
元周元明筆受先是潁川沙門朱士行毎歎此經大乘
之本要而譯理不盡誓志捐身發心尋取遂以曹魏甘
露五年庚辰發迹雍州西度流沙至于闐國寫得正品
梵文九十章六十萬餘言以晉太康三年壬寅遣弟子
弗如檀(晉言法鏡)等十人送還洛陽未發之間于闐小乘學
衆遂以白王云漢地沙門欲以婆羅門書惑亂正典王
為地主若不禁之將斷大法聾盲漢地王之咎也王即
不聽齎經士行憤慨乃求燒經為證王欲試驗乃積薪
殿庭以火燔之士行臨階而誓曰若大法應流漢地者
經當不燒若其無應命也如何言已投經不損一字皮
牒如故更覺光鮮大衆駭服稱其神感遂送達到洛陽
住三年復至許昌二年後至陳留水南寺衆請無羅叉
等譯出世傳此經出於朱士行者乃推原逺尋梵本之
人而繙譯之功則歸之無叉羅竺叔蘭等也
無羅叉所譯放光般若經字母四十二字
　阿羅波遮那羅陁波荼沙和多夜吒加娑摩伽他闍
　濕波大赦佉叉侈若伊陁繁車魔叵蹉峩咃那破歌嵯嗟
　吒嗏

鳩摩羅什

沙門鳩摩羅什此云童壽家世天竺人也父鳩摩炎母
龜兹王妹生什於龜兹七歲出家日誦千偈九嵗隨母
渡辛頭河至罽賓師事法師盤頭達多經歴諸國復還
龜兹至苻堅建元十八年九月遣驍騎將軍吕光等西
伐龜兹臨發謂光曰若尅龜兹即馳驛送什以後秦姚
興弘始三年十二月二十日東至長安興待以國師之
禮使沙門僧䂮僧遷法欽道流道恒道標僧叡僧肇等
八百餘人諮受什㫖屢請什於長安大寺講說新經續
出小品金剛般若十住法華維摩思益首楞嚴持世佛
藏菩薩藏遺敎菩提無行阿育自在王因緣觀小無量
壽新賢劫禪經禪法要禪要解彌勒成佛彌勒下生十
誦律十誦戒本菩薩戒本釋成實十住中百十二門諸
論凡三百餘卷初沙門慧叡常隨什傳寫什每為叡論
西方辭體商略同異云天竺國俗甚重文製其宫商體
韻以入絃為善凡覲國王必有讚徳見佛之儀以歌歎
為貴經中偈頌皆其式也但改梵為秦失其藻蔚雖得
大意殊隔文體什未終日少覺四大不愈乃口出三蕃
神咒令外國弟子誦之以自救未及致力轉覺危殆於
是力疾與衆僧告别曰因法相遇殊未盡伊心方復後
世惻愴可言自以闇昧謬充傳譯凡所出經論三百餘
卷唯十誦一部未及刪煩存其本旨必無差失願凡所
宣譯傳流後世咸共弘通今於衆前發誠實誓若所傳
無謬者當使焚身之後舌不燋爛弘始十一年八月二
十日卒於長安是嵗晉義熙五年也
鳩摩羅什所譯摩訶般若經字母四十二字
　阿邏波遮那羅陀婆荼沙和多夜吒迦娑磨伽他闍
　簸䭾賖呿叉哆若拖婆車摩火嗟伽他拏頗歌醝遮
　吒荼

元奘

沙門元奘姓陳氏年十一誦維摩法華自爾卓然梗正
不偶時流年二十九厲然獨舉廣就諸番遍學書語㑹
貞觀三年時遭霜儉下勅道俗隨豐四出幸因斯際徑
往姑臧漸至燉煌展轉因循達高昌境高昌王麴文泰
遣騎資送至突厥葉䕶牙所可汗遣騎前告所部諸國
但有名僧勝地必令奘到初自高昌行經一十六國至
於鐵門又前經國凡度十三至縛喝國又東南行大雪
山中七百餘里至梵衍國又東山行至迦畢試國奉信
彌勝又東七百里至濫波國即印度之北境矣奘周遊
西域十有七年既還京師以貞觀十九年二月六日奉
勅於弘福寺翻譯所得三藏要文太宗親為製序流布
中夏凡六百五十七部云
元奘所譯大般若經字母四十三字
　衰洛跛者娜砢柁婆荼沙縛䫂也瑟吒迦娑磨伽他闍
　濕縛達捨佉羼薩䫂若刺他呵薄綽䬃磨嗑縛蹉鍵搋拏頗塞迦逸娑
　酌吒擇

佛䭾跋陀羅

沙門佛䭾跋陀羅此云覺賢迦維羅衞人甘露飯王之
苗裔也祖父達摩提婆嘗商旅於北天竺因而居焉賢
少孤度為沙彌博學羣經多所通達常欲遊方弘化備
觀風俗捨衆辭師裹糧東逝時秦主姚興供養三千餘
僧並往來宫闕盛修人事唯賢守靜不與衆同旋以關
中舊僧流言謗黷率侣宵征南指廬岳沙門慧逺乃請
出禪數諸經復西適江陵時陳郡袁豹為宋武帝太尉
長史賢將弟子詣豹乞食太尉請與相見甚崇敬之俄
而太尉還都請與俱歸安止道場寺先是沙門支法領
於于闐得華嚴前分三萬六千偈未有宣譯到義熙十
四年呉郡内史孟顗右衞將軍褚叔度即請賢為譯匠
乃手執梵文共沙門法業慧義慧嚴等百有餘人於道
塲譯出詮定文㫖㑹通華梵妙得經意故道塲寺猶有
華嚴堂焉又沙門法顯於西域所得僧祇律梵本復請
賢譯為晉文語在顯傳其先後所出觀佛三昧海六卷
泥洹及修行方便論等凡一十五部一百十有七卷並
究其幽㫖妙盡文意賢以元嘉六年卒春秋七十有一
矣
佛䭾跋陀羅所譯華嚴經字母四十二字
　阿囉跛者多邏茶婆荼沙他那邪史吒迦娑摩伽娑他社
　室者柁奢佉叉娑多壤頗婆車娑摩訶娑訶伽吒拏娑頗娑迦闍多娑
　侘陀

實叉難陀

沙門實叉難陀唐云學喜于闐國人智度弘曠利物為
心善大小乘兼異學論是時明揚佛日敬重大乘逺聞
于闐有華嚴梵本發使求訪并請譯人實叉與經同臻
帝闕以天后證聖元年乙未於東都大内大遍空寺譯
華嚴經南印度沙門菩提流志沙門義淨同宣梵本後
付沙門復禮法藏等於佛授記寺譯至聖歴二年己亥
功畢又至久視元年庚子於三陽宫内譯大乘入楞伽
經及於西京清禪寺東都授記寺譯文殊授記等經前
後譯一十九部沙門波崙元軌等筆受沙門復禮等綴
文沙門法寶弘景等證義太子中舍賈膺福監䕶至長
安四年實叉緣母年老請歸覲省勅御史霍嗣光送至
于闐以景龍二年復徴召至京景雲元年十月十二日
終于大薦福寺春秋五十有九以十一月十二日於開
逺門外古然燈臺焚之薪盡火滅其舌猶存勅使哥舒
道元送其餘骸及斯靈舌還歸于闐起塔供養後人復
于焚屍之所起七層塔焉
實义難陀所譯華嚴經字母四十二字
　阿多波者那邏拖婆荼沙縛哆也瑟吒迦娑麽伽他社
　鎻柂奢佉义娑多壤曷多婆車娑麽訶婆縒伽吒拏
　娑頗娑迦也娑室者
　侘陀

地婆訶羅

沙門地婆訶羅唐言日照中印度人洞明八藏博曉四
含戒行清高學業優贍尤工咒術兼洞五明志在利生
來遊此國以天皇儀鳯初至天后垂拱末於兩京東西
太原寺及西京弘福寺譯大乘顯識經等一十八部沙
門戰陀般若提婆譯語沙門惠智證梵語勅召名徳十
人助其法化沙門道成等證義沙門思元等綴文筆受
彤廷親敷睿藻製序標首光飾像敎傳之不朽也
地婆訶羅所譯華嚴經續入法界品四十二字
　阿囉跛者多邏茶婆荼沙他那耶史吒迦娑摩伽娑他社
　室者柁奢佉叉娑多壤頗婆車娑摩訶娑訶伽吒拏娑頗娑迦闍多娑
　侘陀

般若

沙門般若罽賓國人也貌質魁梧執戒嚴整在京師充
義學沙門貞元中譯華嚴經係烏荼國王所進元和五
年庚寅詔工部侍郎歸登等就醴泉寺譯經八卷號本
生心地觀此之梵夾乃高宗朝師子國所進者寫畢進
上帝親製序文冠于經首諸沙門錫賚有差此後大中
中法寶大師元暢奏請入藏焉
般若所譯華嚴經字母四十二字
　婀囉跛者曩攞娜婆拏灑嚩哆也瑟吒迦娑莽誐他惹
　娑嚩䭾捨佉乞叉娑哆孃曷囉他婆車娑摩訶嚩哆娑伽姹儜頗娑迦夷娑室者
　侘荼

字母同異後說


謹按大藏經典師利問文殊問金剛頂三經其字


母俱五十字光讚般若經則四十一字大般若經


則四十三字放光般若摩訶般若及華嚴諸經則


俱四十二字以上諸經共十二種字數各有多寡


之殊至其所定母字惟阿字為元聲諸經俱屬相


同餘如師利問之伊憂釐梨文殊問之伊塢汙


金剛頂之壹翳嗢汚般若之羅邏洛波華嚴之囉

多跛波等字或互見於諸品或單見於一經彼此


尤多互異葢緣後諸禪宿生非一時居非一地其


翻譯諸經亦各以師資傳授為之譯定其間或字


體本同而音呼稍别或音呼相合而譯寫迥殊原


未能以畫一而論今悉就大藏經典考正其師利


問文殊問金剛頂三經各五十字母前十六字為


音韻字後三十四字為翻切字合之天竺字母字


數相符音㫖畧近至於般若華嚴等經則皆互有


出入然即其義蘊精微包括深廣以之唱演功徳


實為秘密要用以之考定字音亦為韻切源流所


云佛音首被萬品同歸未可執一端以輕議其短


長也譜内將

欽定天竺字母列於第一層師利問文殊問金剛頂三

經字母列於第二第三第四層般若華嚴等經字


母以次排列多寡相印同異互參觀者即譜考定


益知天竺字母五十字元音妙合實為韻切之指

歸梵唄之矩矱也至於配合生字諸經皆無明文


惟實叉難陀所譯華嚴經字母四十二字後世沙


門每字各唱演十二字仍歸本字收聲共十三字


成句每誦經一段畢唱演三四句非經本文兹不


具述云

欽定同文韻統卷五
欽定四庫全書
欽定同文韻統卷六
華梵字母合璧說


華言三十六字母


舊傳三十字母


梅膺祚三十二字母


華梵字母合璧譜


華梵合璧諧韻生聲十二譜

華梵字母合璧後說


華梵字母合璧說

切韻之學來自西域其符合竅妙載籍未有明文世傳
舊字母三十字或云釋神珙作梁山溫禪僧添六字為
三十六字通志載三十六字母圖一卷亦云僧守溫撰
鄭氏樵曰舊傳十四字貫一切音文省音博謂之婆羅
門書然猶未也後又得三十六字母而音韻之道始備
其所云十四字者於今無傳玉篇載神珙九弄圖序云
梁沈約創紐字圖碎尋難見唐陽寗公南陽釋處忠撰
元和韻譜詞理稍繁然則神珙當是唐人或云元魏人
然中華切韻始於周顒沈約通考載陳氏云反切之學
自西域入中國至齊梁間盛行由是觀之則是神珙以
前已有反切豈所謂舊傳十四字者即在齊梁以前而
其後不傳耶抑所謂舊字母三十字者齊梁前已有之
而非神珙所作耶顒約之書今已散逸守末遺本稽考
惟難况今所存廣韻集韻古今韻㑹諸書皆止華言並
無梵唄即使時代無異而其所以轉梵為華之故欲溯
流而窮源亦必不可得之數矣我
朝文徳覃敷制作大備合聲切字既括音韻之大原重譯
來王又昭聲敎之無外是以天竺西番字母皆得洞悉
周知雖語言文字聞見迥殊要以逐字尋聲因聲考字
字雖異製聲實同元此三十六字母之說所宜直標其
若合符節者也鄭樵論華梵書曰梵書左旋其勢向右
華書右旋其勢向左華以正錯成文梵以偏纒成體華
以一音該數字梵以一字貫數音華以直相隨梵以横
相綴又曰中華之韻只彈四聲然有聲有音聲為經音
為緯平上去入者四聲也其體縱故為經宫商角徴羽
半徴半商者七音也其體横故為緯經緯錯綜然後成
文鄭氏此言聲音之義已備外此又有韻部有呼法韻
者東冬江陽之類是也呼者開口齊齒合口撮口是也
韻分六部呼分四等至於輕重清濁之辨平聲之字甚
顯而仄聲之字差微故平聲之字分别尤易梵音字母
皆平聲也就平聲之字按韻尋呼按呼求字則毎韻皆
有四字收聲每呼各得諧聲一字雖韻部不同呼法各
異而其音之宫商清濁無不脗合今將華言三十六字
母列於前舊傳三十家及近世字母皆附列於後牙齒
喉舌各註本篇然後取梵音三十六字為華音字母所
從出者列於上而以華言列於下合為一譜各按音韻
呼法展轉求之則華之某字出於梵之某字顯然共見
然則華即梵也與其用華之仄不如用梵之平與其用
華各韻之不同不如用梵一韻之胥貫爰用新定合璧
字母按韻部呼法探本窮源皆得自然符合之妙作華
梵合璧諧韻生聲十二譜止列平聲無平聲者用仄聲
字無仄聲字者用二合字呼之甚易而辨之甚明且無
虚圈影響則誠歐陽氏修序韻總所謂櫛之於髪績之
於絲雖細且多而條理不亂者矣雖然梵即華也盖惟
不知梵故不知華之所自來今既知梵之可為華乃眞
知華之不殊梵諦思而冥契之聲音之道所為一以貫
之者庶幾左右逢源而自得之矣

華言三十六字母(舊傳神珙字母三十字梁山僧守溫増六字為三十六字)

　　　　　　　　　　　　　　　　　　　　　

舊傳三十字母(亦云釋神珙作)

　　　　　　　　　　　　　　　　　　　　　

華梵字母合璧譜

　　　　　　　　　　　　　　　　　　　　　　

華梵合璧諧韻生聲十二譜

　　　　　　　　　　　　　　　　　　　　　

華梵字母合璧後說


謹按華言三十六字母與今南北聲韻相合故鄭


樵云後得三十六字母而音韻之道始備舊傳神


珙三十字母則少孃床幫滂奉微六字梅膺祚三


十二字母則少知徹澄孃四字孃母與泥母近床


母與穿母近幫滂與並明近奉微與非敷近知徹


澄三母古與端透定近今與照穿床近蓋古今南


北音呼不同固有然已天竺字母五十字西番字

母三十字與華言字母聲韻多寡皆不同其某字


出於某字自來未有明說今按古今南北音韻呼


法雖各不同然音不過七均(喉音屬宫齒音屬商牙音屬角舌音屬徴)


(唇音屬羽半齒音屬半商半舌音屬半徴)韻不過六部(歌麻支徴齊魚虞為一部真文)


(元寒刪先為一部東冬江陽庚青蒸為一部佳灰為一部蕭肴豪尤為一部侵覃鹽咸為一部)呼


不過四等(開口齊齒合口撮口)字不過四聲(平上去入)天竺翻切


三十四字與西番字母三十字大率皆麻韻開口


呼清平聲(惟斡字例屬合口呼三字例屬齊齒呼餘皆開口呼)華言字


母則各韻各呼平仄互用而以七均配之則宫商


音節俱相符合嘎喀噶(迎阿)四字屬牙音與見溪羣


疑四字相配答塔達納四字屬舌頭音與端透定


泥四字相配巴葩拔嘛四字屬重唇音與幫滂並


明四字相配斡字讀作輕唇音依每音有清次清


濁半清半濁例推之則斡字上兼夫字為清音兼


孚字為次清音兼符字為濁音斡字為半清半濁


音與非敷奉微四字相配(尼鴉)字屬舌上音(齎妻齏鴉鴉鴉)

三字轉咤侘茶三字亦舌上音與知徹澄孃四字


相配匝攃雜薩靸五字屬齒頭音與精清從心邪


五字相配查叉楂沙紗五字屬正齒音與照穿床


審禪五字相配然靸字與薩字紗字與沙字西番


本屬同音故薩沙各重用一字注明作濁音讀以


免疑似哈阿二字屬喉音清聲依清濁例推之亦


重用一字作濁音讀與曉匣影喻四字相配拉字


屬半舌音嘎字配紗字成字為半齒音與來日


二字相配由是按韻尋呼按呼求字則以梵字入


於華韻展轉求之無不脗合如見字為先韻堅字


之去聲以嘎字入寒刪先韻用安焉彎淵四字收


聲則開口呼為干齊齒呼為堅合口呼為官撮口


呼為涓由堅字呼去聲即得見字餘倣此例具詳


本譜此華梵字母所為一以貫之者也至其諧韻


生聲則壹本於天竺字母之音韻字前卷言天竺


字母音韻十六字惟阿伊烏厄鄂五字為單字與

　國書十二字頭第一部阿厄伊鄂烏五字相對諸字

皆從此出今以切韻諧聲則阿厄伊鄂烏五字之


内無撮口呼之音而鄂字與厄字同韻又與烏字


同為合口呼故鄂字不用惟音韻翻切配合字譜


内鴉字配烏字成俞字為撮口呼鴉字為五類後


第一字俞字為撮口呼第一音與十二字頭第一


部之約俞相對故阿厄伊烏俞五字為韻首阿厄


皆開口呼伊為齊齒呼烏為合口呼俞為撮口呼


用以配合生聲則嘎字配阿字仍為嘎字嘎字配


厄字成歌字嘎字配伊字成基字嘎字配烏字成


姑字嘎字配俞字成居字故嘎歌基姑居五字為


生聲之首然阿厄二字阿陽而厄隂嘎歌二字嘎


陽而歌隂嘎字配阿字仍為嘎字歌字配阿字亦


成嘎字嘎字配厄字成歌字歌字配厄字亦仍為


歌字嘎字配伊烏俞三字而生基姑居三字歌字


配伊烏俞三字亦成基姑居三字故阿與厄配嘎

與歌配以伊烏俞三字屬之阿字則阿伊烏俞四


字皆屬陽為陽韻收聲之本以伊烏俞三字屬之


厄字則厄伊烏俞四字皆屬隂為隂韻收聲之本


以基姑居三字屬之嘎字則嘎基姑居四字皆屬


陽而天下之陽聲皆從此出以基姑居三字屬之


歌字則歌基姑居四字皆屬隂而天下之隂聲皆


從此出是故嘎字首生歌基姑居四呼而嘎字與


歌字又各為一韻而自生四呼嘎為麻韻歌即歌


韻基筦支微齊三字前半韻烏俞莞魚虞二韻

聖祖仁皇帝御定音韻闡微謂歌麻支微齊魚虞為一部

皆直收本字之喉音凡諸韻之聲皆從此出與十


二字頭阿厄伊一部之音相對誠自然不易之理


也至於四呼聲字皆以阿伊烏俞四字配阿字得


陽韻四呼收聲以嘎基姑居四字配之成陽韻四


呼之字以厄伊烏俞四字配厄字得隂韻四呼收


聲以歌基姑居四字配之成隂韻四呼之字如陽

韻阿阿仍為阿伊阿為鴉烏阿為窪俞阿為(俞阿)則


阿鴉窪(俞阿)四字為嘎韻四呼之收聲也以嘎基姑


居四字按等配之嘎字配阿字仍為嘎字基字配


鴉字成嘉字姑字配窪字成瓜字居字配(俞阿)字成


(居阿)字則嘎嘉瓜(居阿)四字為嘎韻四呼之首一字也


隂韻厄厄仍為厄伊厄為(伊厄)烏厄為窩俞厄為約


(平)則厄(伊厄)窩約四字為歌韻四呼之收聲也以歌


基姑居四字按等配之則歌字配厄字仍為歌字


基字配(伊厄)字成(基厄)字姑字配窩字成鍋字居字配


約字成覺(平)字則歌(基厄)鍋覺四字為歌韻四呼之


首一字也自是而入真文元寒刪先韻以焉因字


收聲則阿轉為安厄轉為恩以阿伊烏俞四字配


安字成安焉彎淵陽韻四字收聲以嘎基姑居四


字按等配之則成干堅官涓陽韻四呼字以厄伊


烏俞四字配恩字則成恩因溫云隂韻四字収聲


以歌基姑居四字按等配之則成根巾昆君隂韻

四呼字與十二字頭安恩因一部之音相對自是


而入東冬江陽庚青蒸韻以央英字收聲則阿轉


為昂厄轉為鞥與十二字頭昂鞥英一部之音相


對自是而入佳灰及支微齊後半韻以厓(伊衣)字收


聲則阿轉為埃厄轉為額與十二字頭埃額(伊衣)一


部之音相對自是而入蕭肴豪尤韻以么由字收


聲則阿轉為敖厄轉為歐與十二字頭敖歐優一


部之音相對其四呼聲字俱與安恩例同是為諧


韻生聲第一譜以字母三十六字配厄伊烏俞四


字收聲成歌基姑居四呼各三十六字是為第二


譜以下分列十譜嘎干岡該高五譜(各舉首一字言)屬陽


以嘎基姑居各三十六字配陽韻收聲成陽韻四


呼各三十六字歌根庚祴鉤五譜屬隂以歌基姑


居各三十六字配隂韻收聲成隂韻四呼各三十


六字第二譜齊齒呼齒頭音齊韻多五字第四譜


齊齒撮口二呼兼迦厥二音多七十二字第九譜

合口呼兼隈音多三十六字共成一千六百六十


一字而平聲之音備矣至侵覃鹽咸四韻侵與真


文近覃鹽咸與寒刪先近皆收聲於閉口音與十


二字頭收聲於穆字者相對故不另列譜上去入


皆統於平聲上去二聲部分與平聲同入聲分為


三部屋沃覺藥陌錫職為一部乃東冬江陽庚青


蒸之入聲皆收聲於鼻音與十二字頭收聲於克


字者相對質物月曷黠屑為一部乃真文元寒刪


先之入聲皆收聲於舌齒音與十二字頭收聲於


特字者相對緝合葉洽為一部皆收聲於唇音與


十二字頭收聲於卜字者相對然既皆統於平聲


依韻按母呼之即得本音故亦不列譜若夫五方


風土不同以致音聲各異中華有閉口西域有彈


舌既各自成文故不復牽合惟

　國書合聲切字既簡括而易明亦推尋而有準用以

生聲諧韻實為華梵兼通緇素者流誦習經咒合

是書以求其宗旨不但知虚圈記韻有所未備亦


且知華言字母有所自來條理井然源流共貫其


斯為音韻之集成也歟

欽定同文韻統卷六

