#+TITLE: 字鑑-元-李文仲
#+DATE: 2018-05-12 10:15:16
#+SOURCE: github.com/kanripo/KR1j0039 master 8f1cdccb                
欽定四庫全書　　　　　經部十
　字鑑　　　　　　　　小學類二(字書之屬)
提要

　　　　臣等謹案字鑑五卷元李文仲撰文仲長洲
　　　　人自署呉郡學生葢以弟子員著籍者也文
　　　　仲從父世英以六書為假借難名因輯類韻
　　　　三十卷以字為本音為幹義訓為枝葉自一
　　　　而二井然不紊凡十年始成而韻内字畫尚
　　　　有未正者文仲因續為是書依二百六部之
　　　　韻而編次之辨正㸃畫刋除俗謬於諸家皆
　　　　有所駁正中間如藳从禾髙聲而誤作藁隙
　　　　从阜从􁄩而誤作隟則糾干禄字書之失如
　　　　肇肈原有二字而止收肈字反以肇為俗豎
　　　　字誤从立作竪徹字誤从去作徹析字誤从
　　　　片作㭊則糾五經文字之失如屯本訓難借
　　　　屯聚字而郭忠恕以屯音迍别出屯為屯聚
　　　　字於假借之義不合則糾佩觽之失大抵皆
　　　　精確㣲至深得六書本意他若増韻韻㑹諸
　　　　本則舉正之處尤多大旨悉本之說文以訂
　　　　後來沿襲之謬於小學實深有禆益至若􁍔
　　　　字變為莩陊字變為墮隓字變為隳之類則
　　　　以為承譌既久難於遽改而但於本字下剖
　　　　晰其所當然深得變通之宜亦非泥古駭俗
　　　　者所可比也其書久無傳本康熈中秀水朱
　　　　彝尊從古林曹氏抄得始付長洲張士俊刋
　　　　行之云乾隆四十五年四月恭校上
　　　　　　　　　　總纂官臣紀昀臣陸錫熊臣孫士毅
　　　　　　　　　　總　校　官　臣　陸　費　墀
字鑑原序
元至治間長洲李世英伯英受其父梅軒處士之旨以
六書惟假借難明於是就典籍中字同音異者正其字
畫輯類韻一書凡三十卷其從子文仲復輯字鑑五卷
仍依韻編之予抄自古林曹氏嗟夫字學之不講久矣
舉凡說文玉篇佩觿類篇諸書俱束諸髙閣習舉子業
者專以梅氏之字彙張氏之正字通奉爲兔園冊飲流
而忘其源齊其末而不揣夫本爽謬有難悉數也已李
氏之學逺引說文而證以諸家之說所謂元元本本者
歟遼金元文字雜以國書字體轉益茫昧其詩詞落韻
有出于二百六部之外者兹編所道者古洵可傳也康
熙己丑三月小長蘆朱彝尊識
伯英李君酷嗜古書旁􁄭逺紹作類韻(闕)　三十卷閱
十載甫脫稾用心良苦余爲敘其始末未及鋟梓而伯
英下世矣余懼其齎志九原其傳泯泯一日忽其猶子
文仲謁余出字鑑一編謂伯父無恙時常在左右繙閱
舊書講求遺事伯父器之類韻僃矣韻内字畫有未正
者伯父欲正之未及留以遺後人今以說文箴增韻之
誤以六書明諸家之失以卒伯父志子旣敘類韻矣幸
併及今編所由作可乎余觀歐陽公集古録原父楊南
仲所書韓城鼎銘愛其篆籀以今文古文參之喜形跋
尾重致意焉信哉字學之所當深究也今子用志字編
以續伯父之書昔人所謂芝蘭玉樹欲其並生於庭以
其能增光先猷也以子之志爲子之書方今聖朝崇重
儒道持此以往隨和在褎將有所遇矣於是乎書顏堯
煥書
梅軒處士李君嘗訓其子伯英曰吾聞經典中用字類
多假借非止一音凡有疑必須究諸字書參之訓詁毋
怠伯英謹受敎故其平日所讀經史傳記諸子百家之
書遇有字同而音異者未嘗不深求博采逺引旁證必
使音義瞭然而後已如是者有秊手抄成帙於是箸爲
一書名曰類韻示不忘先訓也至治改元甫脫稾郷先
生前進士顏公敬學爲之敘未幾而伯英殁其猶子文
仲求韻内字之未正者正之爲字鑑一編復求顏先生
敘之所以卒伯父之志也吁醫不三世不服其藥蓋以
夫人有所傳授察脈明而用藥審是以服之無疑不然
則否今夫類韻之作始於梅軒翁終於伯英至文仲而
大僃更三世而成一書信乎其能傳逺矣梅軒之卒先
子嘗爲誌其墓伯英由儒入吏終漕府令史其兄弟子
姪皆與余游故樂爲之書干文傅書
字學之晦久矣余每讀經典怪其音與今四聲不協閒
有協者亦不多見豈古今之殊音邪抑制韻者不能會
經典之文以成書邪蓋書有六體唯假借爲難明假借
明則六書明六書明則經典始明故凡古音與今不通
者皆假借之弗明爾呉郡李君伯英迺獨潛心於此考
抉經傳􁄭羅子史百家之言凡有渉於四聲者必彙而
次之積十秊而成名曰類韻以字爲本以音爲榦以義
訓爲枝葉自一而二井井不可紊用功旣已勤矣至其
從子文仲又能廣李君之未及辨正點畫刊除俗謬作
爲字鑑以僃一家之言余覺而嘉之然則後之觀類韻
者循流尋原而音以明觀字鑑者(闕)岐達道而字以正
其有補於經史(闕)　故述其作之之由而書其首張楧
敘
字之爲文始於蒼頡之制作僃於周官之六書頡之所
制去古旣逺不可得而考矣惟六書之義載在方冊尚
可尋繹而(闕)　諸先達之敘于前者已嘗厯言其詳何
俟余贅顧惟六書之中假借爲多如漢史所載祠官祝
釐是借釐爲禧也瘽身從事是借瘽爲勤也至於務省
繇費則借繇爲徭神爵數集則借爵爲雀是皆所謂假
借者也後世不考古字文義往往自出己意砭劑之砭
改而從金互市之互易而爲㸦已不逃或者之議甚至
書魯爲魚寫帝爲虎而弄麞伏獵又有大可笑者豈非
不學之過邪姑蘇李君伯英博考載籍嘗編類韻一書
有識者已印其可猶子文仲又作字鑑五卷援證詳明
視荆公字說何嘗霄壤(闕)　　　　　可知已余故表
而出之唐泳涯謹書
古之小學有六蓺焉學之者必自數而書而樂而射御
而禮其爲法至詳且密其爲事又皆有次第而無敢以
捷疾取朝夕之效士生其時自幼至于成人非是六物
者不以役於四體接於心思磨礱長養之有其素故其
進而博之以大學之敎咸有以成其材而就其實詩所
謂成人有德小子有造者也小學之廢已久近世大儒
始采古經傳輯以爲書學者誦其言徒知有六埶之目
而未嘗身習其事其習焉而不廢者書而已而又昧形
聲事意轉借之辨迷文字子母音聲之原然則雖書亦
廢矣聖賢之託於簡策以傳者魯魚亥豕其存幾何後
生小子方且玩思空言髙談性命而以爲資身譁世之
具切近之意微夸傲之氣勝此士之所以成材就實如
古者少也呉郡李生文仲年未弱冠本說文作字鑑五
篇誠有志於小學者豈不猶行古之道哉蓋生之世父
伯英甫嘗撰類韻以明六書假借之用而於文字之譌
謬未及有所考正生之爲是所以僃一家之學云爾雖
然此小學也以生之有志於古又能弗失其爲學之次
第如此則夫從事於大人之學以成就其材實者無患
乎不古若也子夏曰君子之道孰先傳焉孰後倦焉予
於生則有望矣庸識諸篇端以爲之敘云
(闕)　　　　倉頡仰觀天文奎星圎曲之象俯察地理
萬物之宜遂爲鳥迹蟲魚之書由是文籍生焉上古之
書代莫得聞蓋世之遐雖有存者而不能論也周禮保
氏掌養國子以道敎之六書一曰指事指事者視而可
識察而可見上下是也二曰象形象形者畫成其物隨
體詰詘日月是也三曰形聲形聲者以事爲名取譬相
成江河是也四曰會意會意者比類合誼以見指撝武
信是也五曰轉註轉註者建類一首同意相受考老是
也六曰假借假借者本無其字依聲託事令長是也六
者制字之本雖蟲篆變體古今異文離此則謬周宣王
太史籀箸大篆十五篇與古文或同或異秦丞相李斯
頗刪籀文謂之小篆因政令之急職務之繁小篆不足
以給下邽程邈始變篆文而作隷書以趣約易後漢和
帝命賈逵修理舊文於是許愼集篆籀古文諸家之書
質之於逵作說文解字體包古今首得六書之要其於
字學處說文之先者非說文無以明處說文之後者非
說文無以法故後學所用取以爲則厯代諸儒精硏箴
究寧免闕遺宋紹興閒三衢毛晃増註禮部韻略因監
韻字畫差謬斟酌古今較裁㸃畫辨正黜俗特爲詳舉
以今參之珠纇玉瑕尚存指摘如衮諡之類是也(衮說文从)
(衣公聲増韻从口作袞誤諡時利切說文行之迹也从言从兮从皿増韻作謚誤謚音益笑皃)夾漈鄭
氏發明六體可謂僃矣然俗字混殽學者䍐能畱心承
謬襲譌去眞愈逺六書之法遂隱經典之文益差愚不
自量雅尚古典本之說文增韻參以諸家字書以說文
箴增韻之誤以六書明諸家之失因作字鑑遺諸同志
以兹正體施之高文大冊(闕)　　　　奏章箋表與夫
經典碑碣則辭翰俱美偏旁同者不復廣出凡所未盡
觸類而長所正之字隨韻收入遞互硏攷
欽定四庫全書
　字鑑卷一
　　　　　　　　　　　　元　李文仲　撰
一東

叢(徂紅切說文聚也从丵取聲丵仕角切草丨生貌上从四直畫兩長兩短俗作叢)
豐(敷中切說文豆之丨滿者从豆象形與豊字不同豊音禮凡豔之類从丨)
隆(良中切說文豐大也从生降聲隷省作丨俗作隆)
悤(倉紅切說文多遽丨丨也从心从囱囱古窻字凡總傯蔥驄之類从丨俗作怱忩)
充(昌中切滿也上从云音他怱切俗作)
衷(陟隆切方寸所藴也說文从衣中聲五經文字云作衷譌)
㚇(祖紅切鳥飛斂足說文从夂兇聲夊音綏凡騣椶嵏艐之類从丨俗作㚇)
空(苦紅切說文竅也从穴工聲穴胡決切俗作空)
童(徒紅切奴也說文从䇂重省聲䇂音牽俗下从里誤)
筩(徒紅切說文斷竹也从竹甬聲五經文字云作非筒音洞通簫也)
瞢(莫紅切說文目不明从􁁯从目从䀏􁁯音寡䀏音縣凡夢甍蘉蔑之類皆从丨省俗作瞢)
蒙(莫紅切覆也說文从艸冡聲冡音同上从曰音莫保切俗作䝉非)

二十七刪　　　　　二十八山


卷一
欽定四庫全書
　字鑑卷一
平聲上


一東　　　　　　二冬


三鍾　　　　　　四江


五支　　　　　　六脂


七之　　　　　　八微


九魚　　　　　　十虞

十一模　　　　　　十二齊


十三佳　　　　　　十四皆


十五灰　　　　　　十六咍


十七眞　　　　　　十八諄


十九臻　　　　　　二十文


二十一欣　　　　　二十二元


二十三䰟　　　　　二十四痕


二十五寒　　　　　二十六桓


二冬

冬(都宗切說文西時盡也下从冫音冰)

三鍾

鍾鐘(並諸容切上酒器又量名从輕重之重下樂器也鐘鼓也从童僕之童)
丰(敷容切滿也說文作草盛貌與怪韻丰字不同丰音界凡夆邦之類从丨監本作丰誤)
从(疾容切說文相聽也从二人今通作從凡韱僉旅并之類从丨)
邛(渠容切說文地名从邑工聲與卬字不同卬音昂从匕从節)
凶(許容切說文惡也象地穿交陷其中也凡胷㚇之類从丨與离字上不同俗作㓙)
四江

逄(皮江切姓也左傳齊有丨丑父从辵从夅夅下江切與逢遇字不同孟子丨蒙學射於羿當从此正傳寫)
　(作逢誤降絳字與此同)
邦(悲江切說文國也从邑丰聲丰音峯五經文字云从丰作邦者譌)
尨(莫江切說文犬之多毛者从犬从彡俗又加犬作狵非)
雙(疎江切偶也説文隹二枚也从雔又持之又古右手字俗作雙䨇)
窻(楚江切說文通孔也从穴悤聲古作囱象形又作如曾會黑熏等字从俗作窓牕)
舡(許江切船名與僊韻船字不同船淳縁切佩觽曰帆丨之丨爲舟船其類非有如此者)

五支

支(章移切持也分也與屋韻攴字異攴音撲凡伎豉妓屐岐之類諧聲者从丨)
枝(章移切說文木別生條也从木支聲俗作非古枚字音梅从擊攴之攴)
祗(章移切說文敬也从示氐聲亦作秪與祇袛異祇音祁神祇从名氏字袛音低祗裯短衣从衣)
夂(楚危切行曳足與夂字異夂陟侈切凡夋夏畟㚇夌致憂愛慶履麥夔後退舛之類从丨)
匙(常支切說文匕也从匕是聲匕音比俗作)
垂(是爲切說文逺邊也下从土與垂字異垂池僞切罌也下从缶凡郵睡唾棰之類从丨俗作)
趍(陳知切說文丨趙夂也从走多聲俗以爲趨字非佩觿曰奔丨之丨爲進趨其類非有如此者)
ꗍ(班麋切說文賤也从􁁉从甲􁁉音左與畀卑字異畀音庇卑音忌凡脾庳埤婢睥之類从丨)
藣(班麋切草名从艸从罷俗下从羆誤)
离(鄰知切說文山神獸也从禽頭从内禸古蹂字俗下从内作离者誤)
氂(鄰知切十豪曰丨說文犛牛尾从犛省从毛上从午未之未凡釐嫠漦等上與此同俗从牛誤)
隨(旬爲切說文從也从辵墮省聲上从左从肉五經文字云作随誤)
糜(忙皮切說文糝也从米麻聲俗下从禾誤)
䍘(民卑切說文周行也詩丨入其阻从四米聲四音文紡切俗作冞罙非)
羈(居宜切馬絡頭亦作羇上从罒音罔俗作覊)
羲(虚宜切太昊氏說文氣也从兮義聲俗下从秀作羲誤)
岐(翹移切山名又旁出道漢張堪傳麥秀兩丨謂一莖兩穗如路丨之二達也左从山俗作歧)
奇(渠宜切說文異也从大从可俗作竒餘放此)
攲(去奇切不正說文从支奇聲古作㩻亦从支持之支增韻从擊攴字作敧㩻監本从欠皆誤)
欹(於宜切歎辭从欠伸之欠毛氏曰凡由口出者从欠若吹歌欷歔歐歎是也俗以爲傾攲字誤)
禕(於宜切美也珍也从示與褘字不同褘后蔽膝也从衣音晦)
宜(魚奇切說文作宐所安也从宀之下一之上多省聲隷作丨凡誼疊之類从丨俗作冝)
虧(驅爲切缺也說文氣損也从亏雐聲亏古于字雐音呼下从佳俗作虧虧皆誤)
危(虞爲切說文在髙而懼也从厃自節止之厃魚毁切㔾音節俗从辰巳字誤)

六脂

隹(朱惟切說文鳥之短尾者與佳美字異佳从人从圭凡奮奪顧應之類从丨上有一㸃俗作)
(式脂切說文陳也象卧之形凡尼殿屋居尺局赧叚屬漏之類从丨左旁有闕俗作户)
(所追切微也又桑何切說文草雨衣从衣从冄冄而琰切俗作衰)
私(相咨切不公也說文从禾厶聲俗作私厶音同玉篇又音某厶甲也凡公篡鬼􁋫之類从厶又台能矣允)
　(等字上从㠯隷作厶音以弘強肱宏等字从巳音厷去法等字从厶音祛又弁字說文作隷作弁牟字)
　(牛鳴也从牛象其聲氣从口出又專惠擊袁等字中从幺省晉字隷變二厶瓜字内象形隷文俱與厶同)
　(是乃篆文數體隷變其一)
雖(宣隹切設兩辭从虫从唯俗作)
尼(女夷切孔子字仲丨說文從後近也从尸匕聲匕音比與􁇒字不同􁇒古仁字俗作)
彝(延知切說文宗廟常器也从糸音覓从廾持米彑聲彑音罽俗作彞)
龜(居逵切甲蟲之長說文从它象足甲尾之形它古蛇字俗作龜)
耆(渠伊切說文老也从老省旨聲旨下从甘俗从老作耆耆皆誤)
夔(渠惟切說文神也如龍一足从夂象有角手人面之形夂音綏俗中从几誤)
頯(渠惟切說文權也从頁􁄦聲􁄦音同上从肉監本从旦夕字誤)
貔(頻脂切說文豹屬猛獸也書如虎如丨从豸聲偏旁毗字凡㮰膍篦鎞等與此同俗作貔)
丕(篇夷切説文大也从一不聲又姓左傳有丨鄭凡秠鉟之類从丨俗作㔻)

七之

甾(莊持切說文作凷東楚名缶曰丨隷作丨凡疀之類義同者从丨偏旁亦作􁐖如盧膚之屬从쨥)
　(增韻併作甾誤)
甾(莊持切說文不耕田也與菑同从从田巛音災凡菑緇輜鶅鯔淄之類諧聲者从丨與甾缶字不同)
　(而增韻皆併作丨又於鵤字下註云凡从丨者下从田案說文丨下从田野之田甾缶字雖不从田然隷)
　(變與田無異但上从巛以别之爾巛音川偏旁俗混从缶字誤)
蚩(充之切丨尤人名說文从虫㞢聲㞢古之字凡嗤媸之類从丨與蚩字異蚩音葳俗作蚩誤)
絲(新兹切說文蠶所吐也从二糸音覓偏旁亦作如聮顯之類是也俗作絲)
玆(津之切此也說文黒也从二玄孳滋嗞慈从丨與草茲字異茲音同草木多也上从艸俗作茲)
辭(夕兹切說文訟也又文丨也从􁄍从辛􁄍音亂俗作辞或以爲辤讓字誤)
辤(夕兹切說文不受也从辛从受受辛宜丨之也籀文作辝俗作辞楊脩傳以此爲文辭字誤)
臣(盈之切說文顄也象形凡姬頤宧熙賾茝之類从丨偏旁作誤)
圯(盈之切說文東楚謂橋曰丨从土从辰巳之巳與圮毁字不同圮音嚭从戊己之己)
諆(居之切謀也又丘其切說文欺也从言其聲監本作誤)
疑(魚其切說文惑也从予从止从匕矢聲俗下从疋誤)
其(渠之切指物之辭从甘从古箕字隷作甘非甘美字音基俗作其或下从六皆誤)
棊(渠之切說文博丨从木其聲俗作碁)

八微

微(無非切細也説文从彳聲音同从人从夂从耑省又今作几丨字从此省俗作㣲微)
(符非切說文多肉也从肉从音節俗作肥)
幾(居希切說文微也从􁃭从戍戍舂遇切俗作㡬)
歸(居韋切說文女嫁也从止从婦省􁃟聲􁃟音堆籀文作㱕俗作歸帰)
衣(於希切丨服凡哀裏裹䙝初裕卒雜之類从丨偏旁作衤俗作礻誤)
韋(于非切熟曰丨生曰革說文从口聲囗音圍古舛字俗作韋或作韋皆非)

九魚

於(衣虚切語辭上从出入之入下从二俗作於扵)
虚(止於切說文作大丘也又休居切空也从虍聲古丘字虍音呼隷作丨亦作虗俗作墟)
睢(千余切說文王丨也从鳥且聲或从隹與睢字異睢音翾規宣隹二切仰目視貌又姓左从目)
疋(山於切說文作上口不合俗以爲匹字誤偏旁作正與手足字異凡胥䝪楚旋㳬疎疏从丨)
疏(山於切說文通也从㐬疋亦聲疋音同非手足字疎字與此同俗作䟽)
初(楚居切始也从衣从刀俗作初)
豬(專於切說文豕而三毛叢居者从豕者聲五經文字云从犬作猪者譌)
葅(專於切說文酢菜也从艸沮聲或作旁从水俗作𦵔)
鉏(牀魚切說文立薅所用也从金且聲五經文字云作鋤譌)

十虞

于(雲俱切說文作亏於也从丂从一凡虧粤夸跨雩杇之類从亏隷作丨如迂盂釪竽吁盱芋紆汙字等字)
　(从丨案偏旁篆文皆从亏至隷變則有从古从今者皆从其便也)
杇(雲俱切浴器禮記出丨又音烏說文所以塗也从木亏聲亏古于字或書作杅案从亏者古文从于者今)
　(文也韻書不明此以杅爲盤杅以丨爲塗丨音烏而不知亏于本一字故併之)
㪺(恭于切說文挹也从斗奭聲奭音同目衺也俗从奭从奭皆誤)
朐(權俱切說文脯脡也从肉句聲與朐字不同朐从日月之月音吁句吁玉二切)
臾(容朱切須丨也說文从从乙隷作丨凡㥚諛庾瘐之類从丨俗作㬰)
鳧(逢夫切說文舒丨騖也从鳥聲音俗从案之几作鳬者誤)
無(微夫切說文作亡也从匕橆聲今作丨毛氏曰案丨本是蕃橆字音武借爲有丨之丨變林爲四㸃非)
　(撒火也當作無偏旁蕪字从橆者今皆从丨亦作无通於无者虛无道也王育說天屈西北爲无俗作)
　(旡非旡音曁旣炁等字从之)
毋(微夫切說文止之也从女从􁎻與父母字不同母从女中有二㸃象兩乳形凡毐毒之類从丨)
須(孫趨切說文面毛也从頁从彡徐鉉曰今借爲所丨之丨俗作鬚非丨與湏字不同湏火外切佩觿曰湏)
　(爛之湏爲斯丨其類非有如此韻㑹别出鬚字誤)
需(孫趨切說文􁅩也遇兩不進止􁅩也从兩而聲凡儒檽之類从丨俗作需誤)
芻(窻俞切說文刈草也象包束草之形中从二􁁉即草字也俗又加艸非)
殳(慵朱切擊也上从几音同凡役設殺發殷聲毅般之類从丨與字異音沒唯沒殁字从殳)
襦(慵朱切說文短衣也从衣需聲監本从示誤)
廚(重朱切說文庖屋也从广尌聲广音儼尌音樹五經文字云俗从厂从豆作厨譌)
尃(芳無切說文布也从寸甫聲與專字不同專音塼凡敷傅溥博膊縛賻諧聲者从丨俗作)
莩(芳無切說文革也从革孚聲與餓􁍔字不同􁍔婢小切下从􁌏經典以丨爲餓􁍔字蓋􁌏轉爲孚信之孚)
　(傳寫譌爾増韻以此又音婢小切誤)
膚(芳無切皮也此本籀文臚字音力居切今轉爲丨从肉从音盧从甾缶字俗下从胃誤)
兪(容朱切姓也說文从亼从舟从巜亼音集舟偏旁作巜音澮隷作二直畫非从刀也俗作俞)

十一模

盧(龍都切說文飯器也从皿聲音同中从甾缶字今作􁐖俗作中从田作盧誤)
鑪(龍都切火器說文方丨也从金盧聲徐鉉曰今俗別作爐非是)
麤(倉胡切說文行超逺也从三鹿俗作麄皆非)
(譌胡切說文姓也又郡名从口从夨夨音仄俗作吴)
穌(孫租切說文把取禾若也一曰死而更生曰丨集韻云俗作甦非是)
(戸吳切說文黏也从黍古聲或作䊀俗作糊非)

十二齊

齊(前西切整也說文作隷作凡齎齊齋齏之類从丨俗作齊偏旁或脫二畫誤)
西(先齊切東丨之丨凡煙湮諲迺茜洒之類从丨與覀二字不同而呼訝切覆覈賈覂等字从之唯覀字)
　(篆文三體隷變其一若栗粟字上从􁉭音條䅇䙴要等字上从無音覃字上从鹵音虜隷皆作覀凡丨)
　(襾覀偏旁各从其類俗書多混)
齎(箋西切說文持遺也从貝齊聲俗作賫皆非)
黎(憐題切黒也說文从黍省聲古利字棃犂字上與此同俗作黎)
刕(憐題切姓也六書略云裂也从三刀㑹意與劦字異劦胡頰切凡珕之類諧聲者从丨)
稽(堅奚切說文留止也从禾从尤旨聲禾音同木之曲頭非禾黍字與此同俗作稽嵇)
醯(馨兮切說文酸也作丨以鬵以酒从鬵酒並省从皿皿器也五經文字云作䤈者俗)
豀(弦雞切反戾也莊子婦姑勃丨从谷从奚谷音噱與谿澗字不同谿从山谷字俗作豀)
雟(奚圭切子丨鳥名从隹从屮音徹从㕯女滑切下與雋字異雋音吮俗从山从作嶲誤)
攜(奚圭切說文提也从手巂聲巂音同五經文字云作携皆非)
隄(都黎切防也左从阜與堤字不同堤音邸滯也佩觿曰堤滯之堤為丨防其類非有如此)
蹏(杜兮切說文足也从足虒聲虒音斯嗁鳴字與此同俗作蹄啼)

十三佳

鞵(户佳切說文革履也从革奚聲俗作鞋)

十四皆

懷(乎乖切說文念思也从心褱聲褱音同中从眔壞字與此同俗作懐)
乖(公懷切說文作戾也从􁁯而古文別字隷作丨俗作乖)
薶(謨皆切說文瘞也从艸貍聲俗作埋)

十五灰

灰(呼回切說文死火餘㶳也从火从又又手也火旣滅可以執持俗作)
回(胡瑰切說文轉也从囗中象丨轉之形囗音韋俗作囬非囬古面字)
推(他囘切盪也又尺隹切从手非从才能字佩觿曰丨有尺隹他回二翻俗別爲催其浮僞如此)

十六咍

來(郎才切往來中从二人凡賚麥之類从丨俗作来)
栽(將來切種蒔从木从􁄖􁄖音同从戈才隷作􁄖與㦰字異㦰音尖韱字从之凡哉烖載戴胾等字與此同)
　(俗作㘽)
才(來切丨能也說文作寸草木之初从丨)上貫一將生枝葉下一地也俗作才　
臺(堂來切說文作觀四方而髙者也从至从㞢从髙省㞢古之字俗作䑓)

十七眞

眞(之人切說文僊人變形而登天也从音化从目从乚音隱从八所乗載也俗作真皆誤)
珍(之人切說文寶也从王㐱聲王古玉字㐱音軫俗作珎)
申(升人切辰名說文作从臼音掬今文作丨凡神坤電奄曳之類从丨唯陳臾二字从古丨字)
(池鄰切列也又姓說文从阜从木聲古申字旁作與東柬二字不同柬音簡俗作陳)
辰(丞眞切時也中从二古文上字凡辱脣之類从丨俗作)
(丞眞切說文早昧爽也上从音掬與晨字異晨音同房星也上从日俗以晨星爲丨早字誤)
臣(植鄰切說文事君也象屈服之形凡臧卧臨宦堅賢之類从丨偏旁俗作目誤)
人(而鄰切奇字作儿凡企仚㐱介頁寅黄呉臥飤死亟咎羌僰欠兜兒宂亮秃戍之類从丨偏旁亦作几虎)
　(微从之又作􁁡増韻云側丨也危詹負色角魚等字所从是皆說文一體隷變不同若全翰榦斡尒於内)
　(訥等字上从出入之入俞僉等字从亼音集俗混从丨誤)
親(七人切說文至也从見亲聲亲音榛新字與此同李斯刻石省作親新)
秦(慈鄰切國名又姓下从禾五經文字云从示作秦者誤)
粦(離珍切說文作兵死及牛馬之血爲丨从炎从舛隷作丨凡粼麟之類从丨)
鄰(離珍切說文五家爲丨从邑粦聲古作九經字㨾云作隣者譌)
豳(卑民切周始封國說文美陽亭即丨也从山从二豖俗作)

十八諄

巡(松倫切說文視行貌从辵巛聲巛古川字俗作廵)
脣(殊倫切說文口耑也从肉辰聲俗作唇非唇音眞驚也下从口)
垔(伊眞切說文塞也从土西聲凡煙㮒諲甄闉湮之類从丨俗作垔)
夤(夷眞切說文敬惕也易曰夕惕若丨从夕寅聲又音夷俗上从肉作誤)
紉(尼鄰切說文繹䋲也離騷丨秋蘭以爲佩从糸刃聲刃而振切増韻从刅作誤)

十九臻


二十文

文(無分切說文錯盡也凡產彥虔吝之類从丨俗作攵非攵音撲)
(許云切說文煙上出也从􁁉从黒隷作丨俗上从輕重字作熏或作燻皆非)
軍(拘云切說文圜圍也从車从包省俗上从覆冖字作軍誤)

二十一欣

筋(舉欣切說文肉之力也从力从肉从竹竹物之多丨者九經字㨾云作䈥譌俗又作觔誤)
斤(舉欣切說文作斫木斧也象形廣干禄字書云丨字中當闕俗作斤)
堇(渠斤切黏土也凡謹槿勤等从丨偏旁亦作漢難歎从之上从廿音集下从三畫俗作堇􁄘)
殷(扵斤切大也說文从㐆从殳㐆音依从反身殳音殊俗作殷)

二十二元

原(愚袁切說文作水泉本也从灥在厂下篆文作厡隷作丨徐鉉曰作源非)
袁(于元切姓也說文从衣叀省聲叀音專下从幺省凡園逺之類从丨増韻中从口誤)
蝯(于元切說文善援禺屬从虫爰聲徐鉉曰今別作猨非是俗又爲猿皆譌)
冤(於袁切說文屈也从兔鹿之兔从冖冖音覓俗作寃)
番(符袁切說文獸足从釆从田釆音辨凡翻蟠審播之類从丨俗作畨)

二十三䰟

䰟(胡昆切說文陽氣也从鬼云聲下形上聲也若作魂則右形左聲也如詞朗崩秋等字說文作䛐朖􁜱秌)
　(今從隷變又召字从形在左則爲叨含字以聲在右則爲吟字畫稍改則爲別字韻書以羣蹙蟆峨之類)
　(或以聲在左在右在上在下皆非正文別爲一字附本字之下皆引經史以證之攷諸集韻但出正字於)
　(下云或書作某疑當時書經史者或从古从俗字體不一韻書因而不改臨文之際援引經史諸書宜從)
　(正體)
(烏昆切說文仁也从皿从囚凡溫縕慍薀之類从丨俗作昷)
昏(呼昆切說文日冥也从日从氐省氐者下也會意或从民作昬凡緍婚閽之類从丨増韻於緍字下云)
　(本作緡誤作緍今不敢去又五經文字云本从民先朝避諱改作丨案丨从氐省者㑹意从民者諧聲也)
　(二字皆通然說文本字从氐省於下註云一曰民聲則昬乃或作之字昭然可見偏旁俱當从此二說皆)
　(誤)
飧(思昷切說文餔也从且夕之夕从食朝曰饔夕食曰丨増韻作飱誤)
髡(枯昆切說文􁐏髮也从髟兀聲兀五忽切俗从几案之几增韻下从儿皆誤)
(租昆切說文酒器从酋从寸从缶从木者後人所加五經文字云作尊者譌)
屯(徒孫切聚也說文鈍頓等字皆从丨得聲又陟倫切難也从􁁉貫一一地也尾曲借爲丨聚字鄭氏曰借)
　(協音不借義佩觿以此音迍別出屯爲丨聚字誤)

二十四痕


二十五寒

看(丘寒切說文睎也从手下目九經字様云作㸔者譌)
刊(丘寒切說文剟也从刀干聲俗从千百之千誤)
單(都寒切丨複之對上从吅音喧丨又音善姓也俗書姓作以别之非也下从卑賤字皆誤)
丹(都寒切赤色偏旁作月凡靑彤雘旃之類从丨中从一㸃俗作丹)
闌(郎干切說文門越也从門柬聲柬音簡俗从東西字作誤)
戔(昨干切說文賊也从二戈几箋殘之類从丨俗下脫㸃作戔誤)

二十六桓

寬(枯官切廣也說文从宀萈聲萈音桓上从􁁯音寡下有一㸃非莧陸字監本从莧作寛誤)
拌(鋪官切集韻引方言楚人凡揮棄物謂之丨从手从半俗作拚)
㒼(謨官切說文平也从廿音集从㒳古兩字中从二入凡滿瞞之類从丨俗从艸从雨作㒼㒼誤)
謾(謨官切欺也上从曰音冒俗从日誤)
耑(多官切說文物初生題上象生形下象其根凡豈微徵徽等字皆从丨省上从側山俗作耑)

二十七刪

關(姑還切說文以木横持門戸也从門聲音同下从丱古磺字俗作關関)
朌(逋還切大首貌又賜也从肉从分與朌字異朌音同賦也从日月之月)

二十八山

閒(古閑切說文隙也从門从星月之月俗作間)
　字鑑卷一
欽定四庫全書
　字鑑卷二
平聲下


一先　　　　　　二僊


三蕭　　　　　　四宵


五爻　　　　　　六豪


七歌　　　　　　八戈


九麻　　　　　　十陽

十一唐　　　　　十二庚


十三耕　　　　　十四淸


十五靑　　　　　十六蒸


十七登　　　　　十八尤


十九矦　　　　　二十幽


二十一侵　　　　二十二覃


二十三談　　　　二十四鹽


二十五添　　　　二十六嚴


二十七咸　　　　二十八銜


二十九凡


卷二
欽定四庫全書
　字鑑卷二
　　　　　　　　　　　　元　李文仲　撰
一先

韉(則前切說文馬鞁具也从革薦聲監本从廌誤)
縣(胡㳙切說文繫也从系从県音梟徐鉉曰此本丨挂之丨借爲州縣之縣俗又加心別作懸)
邊(卑眠切說文行垂崖也从辵臱聲臱音眠中無㸃非从丘穴字俗作邉皆誤)
쨥(馨煙切說文朔方神也从示天聲與祅字不同祆於喬切祥也韻㑹作祅誤)
幵(古賢切說文平也象兩手對構上平也又音牽凡刑幷姸硏之類从丨俗作开)
弦(胡田切說文弓丨也从弓五經文字云琴瑟亦用此丨字作絃者非)
肙(烏玄切說文小蟲也从肉口聲口音圍凡涓捐鵑絹䅌狷之類从丨俗作䏍非䏍乃能字偏旁)
秊(奴顚切說文穀熟也春秋傳曰大有丨从禾千聲千音阡)
顚(多秊切說文頂也又倒也从頁眞聲頁音頡俗作㒹非是)
憐(靈田切說文哀也从心粦聲俗作怜非怜音靈慈也)
淵(幺玄切說文回水也从水􁂙象形左右岸也中象水也會意古文作􁂙俗作淵渊)

二僊

䙴(親然切說文作升髙也从舁从巴囟聲巴音節隷作丨凡遷僊之類从丨俗从西从巳誤)
㳄(徐連切說文慕欲口液也从欠从水亦作涎羨盜字从此)
然(如延切說文燒也又如也从火然聲俗又加火作燃非)
廛(呈延切市中空地說文从广里八土广音儼凡纏躔之類从丨五經文字云作㕓譌)
䇂(起虔切說文作䇂辠也从干从二二古文上字上畫短與一二字異上下兩畫齊等也如童妾言佞帝)
　(㫄音章竟竸龍亥䇂商啇毅示辰永之類上皆从古上字若㐭髙亭亳豪亮亨享京亡衣哀褱立亢文交)
　(亦夜玄六宀广方齊雍等字上从入隷變作亠唯主咅之屬上从丶音主又之市良住等上从一㸃凡偏)

旁从二　上从亠(各隨其類齊雍等雖不从入隷與亠無異)

愆(起虔切說文過也从心衍聲中从水五經文字云作愆譌俗又作皆誤)
虔(渠焉切恭也說文从虍文聲虍音呼俗作䖍)
緜(彌連切說文聮微也从系从帛五經文字云作綿者譌)
宀(彌連切說文交覆深屋也與冖字異冖音覓冠冤冥曰从之凡富憲宜宦寫寇寤寐之類从丨)
亘(息縁切說文求丨也从二从古回字隷作日中从一㸃與甘字偏旁同非日字也凡宣桓洹)垣諸　
　(字諧聲者从丨與亙字異亙居鄧切中从舟若等諧聲者从亙俗混作亘誤)
(才縁切說文完也上从出入之入古作㒰與仝字異仝音童上从人俗作全)
專(朱縁切擅也說文从寸叀聲叀音同下从幺省凡傳塼轉團諧聲者从丨惠字亦从叀俗作專)
􁅈(余專切說文鷙鳥也从鳥从屰俗作䳒鳶増韻从从􁁉作皆誤)
員(于權切說文物數也从貝口聲口音圍俗作貟凡从丨者放此)
延(以然切說文長行也从延从丿丿音必與延字不同延諸盈切說文行从正)
鐫(子全切刻也說文从金雋聲雋音吮與鑴字不同鑴戶圭切)
船(淳縁切說文舟也从舟㕣聲㕣音兗與舡字不同舡許江切俗作船舩)
乾(渠焉切健也說文上出也又古端切从乙倝聲倝音榦佩觿曰俗別作乹非)
旃(諸延切說文旗曲柄也所以丨表士庶从於从丹靑之丹俗从舟作誤)

三蕭

(他彫切說文古田器从斗聲徐鉉曰說文無字疑象形兆聲丆音䍐俗作􁋵鍫皆誤)
雕彫凋(並丁聊切上說文鷻也从隹周聲籀作鵰中說文琢文也書峻宇彫牆从彡周聲下說文半傷)
　(也又凋瘁也語松柏後凋从仌周聲三字不同經典多以鷙雕爲彫琢以彫琢爲凋瘁蓋皆傳寫之譌後)
　(人因而不改宜从本文爲正)
刀(丁聊切古者軍有丨斗晝炊夜擊又姓又都髙切兵也賴解絕賊等从丨佩觿曰俗別作刁非)
梟(堅堯切說文不孝鳥也日至捕丨磔之从鳥首在木上㑹意凡嘄􁟐之類从丨俗作䲷)
憿(堅堯切說文也从心敫聲丨之丨當从此正俗作儌僥譌又作徼非徼音同循也)
幺(伊堯切說文作小也象子初生之形凡麼胤辭亂之類从丨俗作么)
堯(倪幺切陶唐氏号說文髙也从垚在兀上㑹意垚音同从三土兀五忽切俗作堯)

四宵

苗(眉鑣切說文艸生於田者从艸田會意俗作苖非苖音迪下从因由之由)
朝(陟遙切說文作旦也从倝舟聲倝音榦隷作丨俗从日月之月及从早皆誤)
鼂(馳遙切說文匽丨蟲名又姓从黽从旦夕之旦俗从日作晁皆誤)
(餘招切瓶也說文以周切从缶肉聲肉偏旁作凡遙颻搖謠愮嗂徭瑤鷂之類諧聲者从丨與䚻字不)
　(同䚻音同徒歌也从言从肉唯䌛㑾从䚻餘皆从此俗作䍃)
窯(餘招切說文燒瓦竈也从穴羔聲俗作窑)
夭(於喬切丨丨和舒貌又於兆切說文屈也从犬象形凡枖沃喬笑之類从丨俗作夭夭)
喬(巨嬌切說文髙而曲也从夭折之夭从髙省俗作喬)
飆(卑遙切說文扶搖風也从風猋聲猋音同犬走貌俗从三火作飊誤)

五爻

巢(鉏交切說文鳥在木上曰丨在穴曰窠从木象形中从音掬凡繅漅勦之類从丨俗作)

六豪

豪(胡刀切豕名又十絲曰丨說文从豕高省聲俗作毫)
高(姑勞切說文崇也象臺觀丨之形中从囗音圍俗作髙)
臯(姑勞切說文氣丨白之道也从夲从黒白之白夲音滔偏旁作俗作臯舉皆誤)
羙(姑勞切羊子下从火亦作羔與甘美字不同美从小大字)
䥝(於刀切說文温器也从金麀聲麀音憂與鑣字不同鑣悲嬌切馬銜也从麃)
敖(牛刀切說文游也从出从放隷作丨凡熬獒嗷鼇傲贅之類从丨俗作敖)
夲(他刀切說文進趍也从大从十偏旁作臯字从此俗以爲本末字)
(奴刀切說文貪獸也一曰母㺅从夂从頁从已从止頁下从人俗从几誤)
(奴刀切山名从山从音同俗从夔非夔音葵)
逃(徒刀切說文亡也从辵兆聲俗作迯)
(補刀切揚美也說文作从衣省聲古文孚字或作俗作襃褒)
(蘇遭切說文船總名从木叜聲叜蘇后切徐鉉曰今俗別作䑹非是)
尻(苦髙切說文脽也从尸从八九之九與凥字不同凥古居字从几案之几)

七歌

那(奴何切何也說文朝丨縣名从邑冄聲冄而琰切俗作那郍)
捼(奴何切說文推也从手委聲一曰兩手相切摩也俗作挼)
鼉(唐何切說文似蜥蜴而長大从黽單聲單音丹俗中从田从一作誤)
跎(唐何切說文蹉丨也从足它聲它音柁凡駝鮀陀拕沱柁之類皆从它俗从㐌誤)
訶(虎何切說文大言而怒也从言可聲俗作呵)

八戈

禾(戸戈切稼之總名與禾字異禾音稽木之曲頭稽嵇字从之凡秦稟稾褎厯歷之類从丨)
譌(吾禾切說文丨言也从言爲聲詩民之丨言俗作訛)

九麻

麻(謨加切苴丨說文从广从林音派凡磨麼之類从丨俗从秝字誤)
夸(苦瓜切說文奢也从大亏聲亏古于字从一从丂凡誇侉姱匏瓠之類从丨俗作夸)
瓜(古華切說文蓏也中从厶象形俗作瓜或作苽非苽音孤)
査(莊加切姓也本作柤說文木閑也从木且聲俗从旦夕字作查誤)
華(呼瓜切丨荂也又胡瓜切說文榮也佩觿曰丨有戸瓜呼瓜二翻俗別爲花其浮僞有如此)
邪(余遮切說文琅丨郡从邑牙聲又疑辭也九經字㨾云作耶者譌)
叉(初牙切說文手指相錯也从又象丨之形俗作义)
荼(除加切茗也又音徒說文苦丨也从艸余聲俗作茶蓋省文爾)
爬(蒲巴切搔也韓愈進學解丨羅剔抉从爪牙之爪从巴形聲也俗从瓜果字誤)
牙(牛加切說文作牡齒也象上下相錯之形俗作牙凡从丨者放此)

十陽

昜(余章切說文開也从旦夕之旦从勿凡陽場腸湯碭諧聲者从丨與易字不同易音亦上从日如賜錫)
　(等字諧聲者从易偏旁俗混作昜誤或以腸場字从亦譌)
暘(余章切說文日出从日昜聲與暘字不同暘羊益切日覆雲暫見也从日月之易)
匚(府良切器也凡匠匧匡匜匴㔶匪㔴匫匬匱匵匣匯柩匰匭之屬从丨與字異音徯)
(無方切說文作亾逃也从入从乚音隱凡巟荒肓盲之類从丨亦作亾匈曷等字从之俗作亡)
腸(仲良切說文大小丨也从肉昜聲俗作膓)
商(尸羊切說文以外知内也从㕯章省聲㕯女滑切與錫韻啇字不同啇音的下从古)
傷(尸羊切說文創也从人省聲中从旦俗作傷凡殤觴􁥬慯之類从丨省餘皆从古陽字)
昌(齒良切說文美言也又日光也从日从子曰之曰俗作昌)
嘗(辰羊切說文口味之也从旨尚聲俗作甞)
梁(龍張切說文水橋也从木从水刅聲刅楚良切从刀兩旁有距非刃字也稻粱字同此俗作梁)
量(龍張切說文稱輕重也从重省曏省聲俗作)
糧(龍張切說文穀也从米量聲五經文字云作粮譌)
涼(龍張切微冷說文从水京聲俗从冰作凉誤)
香(虚良切說文芳也从黍从甘隷作丨馨馥字从此俗作薌)
鄕(虚良切丨黨說文从兩邑相背从皀音偪隷作丨俗作鄊)
羌(驅羊切說文西域牧羊也从羊从儿儿古人字俗作羗)
強(渠良切說文蚚也从虫弘聲又與彊同増韻上从口作强誤)
裝(側霜切說文裹也又飾也从衣壯聲俗作粧)
莊(側霜切嚴也又丨舍也从艸壯聲从士夫之士五經文字云作非)
牀(仕莊切說文安身之几坐也从木爿徐鍇曰丨所以安身也左傳曰薳子馮僞病掘地下冰而丨焉至于)

恭坐則席也故从木爿則(革之省象人衺身有所倚箸實不成字至於牆戕壯之屬並當从丨省)

　(聲㑹意也俗作床)
牆(慈良切說文垣蔽也从嗇牀省聲俗作墻)
匡(去王切正也从匸从王匸音方俗作)

十一唐

唐(徒郎切國名又姓說文从口庚聲隷作丨俗作)
糖(徒郎切說文飴也从米唐聲増韻作餹誤)
穅(丘剛切說文榖皮也从禾从米省庚聲或省作康俗作糠)
郎(魯堂切官名說文从邑良聲明朗字與此同俗作卽)
倉(千剛切說文榖藏也从口从食俗作)
(兹郎切杙也从弋音翼與戕賊字不同戕音牆右从戈)
岡(居郎切說文山脊也从山聲音罔凡剛綱諧聲者从卜俗又加山作崗罡皆非)
(五剛切髙也从匕音比从卩音節凡昂仰迎抑等从丨與邛字異邛音窮从工从邑俗作卬誤)
尪(烏光切說文作曲脛也从大象形與尤異字不同或作丨凡㝿㝾尲尬之類从尢俗作尫)
荒(呼光切說文蕪也从草巟聲巟音同上从亡與疏流等字旁不同㐬他骨切上从倒子俗作)
黃(胡光切中央色說文从田炗聲炗古光字上从廿音集隷作丨俗作黄)

十二庚

羹(古衡切說文五味和丨也从羔羊之羔甘美之美古作鬻俗作羔)
稉(古衡切說文稻屬从禾更聲亦作秔俗作粳)
衡(何庚切權丨中从角从大音拱五經文字云从魚者譌)
阬(兵庚切說文閬也丨塹也从阜亢聲亢音剛俗作坑或作坈皆非)
橕(抽庚切說文作樘衺柱也从木堂聲或作丨俗作)
卿(丘京切公丨說文从卯从皀卯音丨又爲寅卯字皀音偪俗作卿)
明(眉兵切說文照也从日月亦作朙俗作眀非眀音同玉篇䅐也从目)
(補明切說文械也从廾持斤幷力之貎廾音拱偏旁作上非从丘岳字俗作兵)
京(居卿切說文人所爲絕髙丘也中从□音韋九經字樣云作亰譌)

十三耕

爭(甾耕切鬬也說文从􁌏从􁄓􁌏平小切􁄓音曳隷作丨凡箏諍靜淨之類从丨俗作争)
罌(於耕切說文缶也以缶賏聲賏音同俗作)

十四淸

幷(卑盈切說文兼也从从幵聲从古從字幵音牽隷作丨俗作并)
(時征切說文就也从戊丁聲俗作成)
餳(徐盈切說文飴和䭛者也从食易聲易音亦與餳字異餳音唐與糖同増韻作餳誤)
(馳成切說文平也从口쨥聲王音挺俗从王作呈誤)
(餘輕切說文滿器也从皿从夃夃音沽从􁎻从夂夂音止􁎻古文及非从乃字俗作盈皆誤)
(渠營切說文目驚視也从目从後漢石經作凡還之類从丨増韻中从口誤)
(胡瓊切說文市居从宫熒省聲案丨从熒省者省冖火也如塋縈上者火字與此不同俗作營)

十五靑

靑(倉經切東方木色下从丹偏旁作月凡淸精綪靜之類从丨俗从月誤)
甹(普丁切說文亟詞也从丂从由凡娉聘俜騁之類从丨俗作甹)
冥(忙丁切說文幽也从日从六冖聲冖音覓俗作㝠冥)
廷(唐丁切說文朝中也从廴壬聲􁔔音珽俗作廷)
寧(奴經切安也說文作寍从丂寍聲寍音同隷作丨俗作寜寧)
㓝(奚經切說文罰辠也从井法也與刑字不同刑音同剄也増韻以刑字爲法也亦作丨誤)
(奚經切說文錞器之法也从土㓝聲㓝音同俗作型)
(涓榮切與扃同上从冂音丨與錫韻鼏字不同鼏音覓)
(蒲丁切說文㠷也杜林以爲竹筥揚雄以爲蒲器从甾缶之甾幷聲増韻从甾田之甾作誤)

十六蒸

蒸(諸仍切苣也說文从烝聲俗作蒸)
承(辰陵切說文奉也从手从卩音節从音拱俗作)
丞(辰陵切說文作翊也从从卩从山隷作丨)
塍(神陵切說文稻中畦也从土朕聲俗又从土作堘非)
冰凝(上筆陵切水凍也下魚陵切冰堅也古文冰作仌凝作冰後人以冰代仌以凝代冰冰偏旁作冫凡)
　(冬寒凍凓馮冷凋冶之屬从冫)
憑(皮冰切依也占作馮俗作慿)
徵(陟陵切說文召也从微省从王音珽俗作徴)
澂(持陵切說文消也从水徵省聲俆鉉曰俗作澄非)
興(虚陵切說文起也从舁从同㑹意與爨字上異俗作興)

十七登

登(都騰切說文上車也从癶音撥从豆與豆豋字不同凡㲪撜鄧凳諧聲者从丨偏旁俗作豋誤)
豋(都騰切禮器詩于豆于丨毛氏曰登降之登上从癶音撥丨豆之丨从肉从又肉今作又古右手字取)
　(祭肉于豆之義偏旁皆从豋降之登非从此丨字俗从旦夕字作登誤)
㲪(都騰切說文毾丨也从毛登聲増韻从豋豆字作誤)
鐙(都騰切說文錠也从金登聲徐鉉曰錠中置燭故謂之丨今別作燈非是俗又作灯皆誤)
朋(薄登切同門曰丨說文古鳳字鳳飛羣鳥從以萬數故借以爲丨黨字本作象鳳飛之形隷變作丨非)
　(月非月非非円故斜書之凡堋棚崩蒯之類从丨俗作朋)
曾(才登切說文辭之舒也从七八之八从曰聲曰音越古窻字俗作曽)
棱(魯登切說文柧也从木夌聲夌音陵俗作稜楞)

十八尤

尤(于求切說文作異也从􁧠又聲上有一㸃與尢字異尢音汪从大而曲凡拋稽之類从丨)
(於尤切愁也說文从頁从心从夂音綏隷作丨俗作憂憂)
畱(力求切說文止也从田丣聲丣古酉字俗作留)
(力求切殺也又姓徐鍇曰說文無丨字偏旁有之疑鐂即丨字也从丣音酉从金从刀刀字屈曲傳寫誤)
　(作田爾俗作劉)
州(之由切說文水中可居曰丨詩在河之丨从重川徐鉉曰今別作洲非俗又从三刀三丩皆誤)
舟(之由切船也偏旁作月中从二㸃與日月骨月丹靑三字不同凡亙恆朕勝謄螣滕賸媵幐塍服俞朝)
　(前之類从丨亦作履字从之俗作)
(之由切說文密也从用口俗作周或作週皆非)
酋(慈秋切說文繹酒也上从水半見與山谷字同凡尊奠鄭等字从丨)
(張流切說文引擊也丨厔縣名从幸从攵从血幸尼輒切攵音撲俗下从皿作盩皆誤)
羞(思畱切說文進獻也从羊从丑俗作羞)
脩修(並思畱切上說文脯也又長也从肉下說文飾也从彡經典以脩短之脩爲修飾字誤)
收(尸周切說文捕也从擊攵之攵丩聲丩音鳩五經文字云作収譌又作誤)
十九矦

矦(胡鉤切說文春饗所射丨也从側人从厂从矢俗作侯)
句(古侯切曲也中从口鉤軥字从之又九遇切句讀也古矦切幹當也佩觿曰俗別爲勾非)
裒(蒲矦切聚也又取也易丨多益寡从衣从與襃褎二字異襃補刀切揚美也褎似救切袂也)
兜(當矦切丨鍫首鐙說文从从皃省音鼓俗作)
(乎溝切說文乾食也从食矦聲俗作)

二十幽

觓(渠幽切說文角貌从角丩聲丩居劉切詩兕觵其丨與斗斛字不同斛胡谷切从升斗之斗)

二十一侵

心(思尋切火藏凡憂憂慶寧寗恥之類从丨五經文字云又作􁃷恭慕忝等字所从)
尋(徐心切繹理也中从口九經字㨾云作尋者譌)
深(式針切淺丨之對說文作从水聲音同隷作丨探琛字與此同俗下从米从木皆誤)
壬(如深切十榦名上下从一中畫長與王字不同􁔔音珽从人在土上凡任衽妊紝飪荏諧聲者从丨監本)
　(从千百之千作壬誤)
簪(緇深切說文作首筓也从人从匕或从竹从㬱㬱七感切下从子曰之曰俗作)
沈(持林切沒也又音審姓也說文从水冘聲冘音淫从人出冂俗作沉非五經文字云今人以此字音審别)
　(作沉爲丨沒之丨於義無據雖行之久經典之文不可不正俗又加㸃誤)
(夷斟切說文浸丨隨理也从水㸒聲㸒音同从爪从音珽五經文字云作滛譌俗又作淫)
陰(於禽切說文闇也从阜侌聲侌音同从今从云俗作隂)
今(居吟切說文是時也从亼从亼音集古及字凡含貪念䳺琴黔吟矜之類从丨俗作今)
參(疏簪切說文作曑商星也又藥名从晶㐱聲㐱音軫或作丨又倉含切趨承也丨謀也又蘇甘切數名三)
　(音三義止此一字俗以此爲丨商之丨而以倉含切別作叅爲丨謀又以蘇甘切作叄爲數名誤凡驂傪)
　(墋縿之類从丨)

二十二覃

覃(徒含切說文作長味也上从鹵音虜隷作丨凡潭譚簟蕈之類从丨俗下从卑賤字作誤)
貪(他含切說文欲也从貝今聲俗上从号令字作貪誤)
耽(都含切說文耳大垂也一曰樂也从耳冘聲冘音淫五經文字云从身作躭者譌)
南(那含切火方說文从市􁄎聲市音潑􁄎音荏隷作丨俗下从午未之午作誤)
蠶(徂含切說文任絲也从䖵音昆㬱聲㬱七感切从子曰之曰俗作蚕非蚕他典切寒蚓也)
䳺(烏含切說文鶉屬从鳥酓聲俗作鵪)
(苦含切說文龍貌从龍合聲増韻上从今古字誤)
含(胡南切說文嗛也从口今聲俗上从號令字作含誤)
(胡南切容也說文圅舌也从􁆺象形􁆺胡感切隷作丨下从杵臼字之類从丨俗作凾)

二十三談

甘(沽三切說文作美也从口含一隷作丨偏旁作日内从一短畫左右俱縣字小者作一㸃以便之凡甛)
　(甚旨耆猒厭香某之類从丨俗作甘非甘古箕字其字从之偏旁作日月之日誤)

二十四鹽

鹽(余廉切說文鹹也从鹵監聲俗作)
銛(思廉切利也說文鍤屬从金从口舌之舌監本作誤銛古活切斷也右从舌音聒)
韱(思廉切說文山韭也从韭㦰聲㦰音尖从从持戈凡纖瀸懺讖之類从丨俗作韯)
濳(慈鹽切說文涉水也从水㬱聲㬱七感切五經文字云作潜譌)
黏(尼占切說文相著也从黍占聲俗作粘)
僉(千廉切說文皆也虞書曰丨曰伯夷从亼从吅从从俗作)
匳(力鹽切鑑丨又盛香器从匚音方說文作籢千禄字書云作奩非)

二十五添

甛(徒兼切說文美也从甘从口舌之舌俗上从千百字作甜誤)
(古嫌切說文幷也从又持二禾俗作兼)

二十六嚴

杴(虚嚴切臿屬方言青齊呼意所好爲丨俗作忺)

二十七咸

嵒(魚咸切說文山巖也从山从品與葉韻喦字不同喦尼輒切多言也从品相連)
鹹(胡嵒切鹽味說文从鹵咸聲鹵音虜五經文字云作醎譌)
毚(鉏咸切說文狡兔也从兔音吐从㲋音逴㲋从兔頭鹿足凡讒纔之類从丨俗从二兔作誤)

二十八銜

銜(乎監切說文馬勒口中从金从行俗作䘖)

二十九凡

凡(符咸切說文最桰也从二从􁎻􁎻古及字若鳳凰風佩汎梵之類从丨五經文字云作凢者譌)
　字鑑卷二
欽定四庫全書
　字鑑卷三
上聲


一董　　　　　　二腫


三講　　　　　　四紙


五旨　　　　　　六止


七尾　　　　　　八語


九麌　　　　　　十姥

十一薺　　　　　十二蟹


十三駭　　　　　十四賄


十五海　　　　　十六軫


十七準　　　　　十八吻


十九隱　　　　　二十阮


二十一混　　　　二十二很


二十三旱　　　　二十四緩


二十五潸　　　　二十六產


二十七銑　　　　　二十八獮


二十九篠　　　　　三十小


三十一巧　　　　　三十二晧


三十三哿　　　　　三十四果


三十五馬　　　　　三十六養


三十七蕩　　　　　三十八梗


三十九耿　　　　　四十靜


四十一迥　　　　　四十二拯

四十三等　　　　四十四有


四十五厚　　　　四十六黝


四十七寢　　　　四十八感


四十九敢　　　　五十琰


五十一忝　　　　五十二广


五十三豏　　　　五十四檻


五十五范


卷三
欽定四庫全書
　字鑑卷三
　　　　　　　　　　　　元　李文仲　撰
一董

總(作孔切說文聚束也从糸悤聲俗作緫揔)

二腫

宂(而隴切忙也說文从宀从儿宀音緜儿古人字俗作宂或以爲丘穴字非穴胡決切下从八)
冢(知隴切說文髙墳也从勹豖聲勹音包豖丑六切與冡字不同冡音蒙俗作塚)
勇(余隴切說文氣也从力甬聲湧字从此俗下从男作勇誤)
恐(丘隴切說文懼也从心聲音拱隷省作巩俗作恐)

三講

蚌(步項切蛤屬从虫从丰滿之丰俗从草丰字作蚌誤)

四紙

紙(諸氏切楮藉説文絮一苫也从糸从名氏之氏與字不同音低絲滓也从氐)
(忍止切語辭从入从小凡爾爵舜愛从丨舜愛字本非从此隷與丨同俗作尔爾)
爾(忍止切說文作丨丨猶靡麗也从冂从㸚尒聲㸚力几切隷作丨俗从四人作誤)
豸(丈尒切蟲無足凡貓貍貛豺貙貌豹貐之類从丨上从音肉俗作豸豸)
骫(於詭切說骨耑丨也从骨从丸徐鍇曰丸屈也音桓増韻从九誤)
弛(施氏切說文弓解也从弓也聲案施字亦从也聲說文迆貤杝酏等皆从也字俗从施省誤)
豕(施氏切說文彘也象形凡豳毅豬豨之類从丨上从一俗作豕)
蘂(如纍切草木華丨亦作蕊中从惢音聚纍切俗作蘃蕋)
祪(古娄切說文祔丨祖也从示危聲俗从衣誤)
芉(緜婢切說文作芈羊鳴也从芉象聲氣上出芉古羊字上从􁁯音寡監本从艸从千作芊誤)
夊(陟侈切說文從後至也凡夆夅盈處各冬之類从丨如夌复等字从夊音綏非从此也)
五旨

旨(軫視切說文美也从甘匕聲甘偏旁作日匕音比凡稽嘗耆指之類从丨俗作旨)
厎(軫視切平也致也說文柔石也从厂氐聲厂音䍐與底字不同底音邸下也上从广音儼)
水(式軌切凡黍黎浼滕益泰桼衍暴淒菹羨盜潔淨準梁滅潁湌沖涼況減決之類从丨容齋三筆云如沖)
　(涼況減決五字悉以丨部爲冰玉篇正收入丨部而冰部之末亦存之而皆云俗乃知由來久矣唐張參)
　(五經文字亦以爲譌字法旣祖說文經典之書不可不正暴字篆文下从米隷省與丨同黍泰等字下偏)
　(旁與􁃷字不同􁃷偏旁心字如忝慕恭等字从之俗書多混)
(兩几切說文足所依也从尸从彳从舟从夊舟偏旁作夊音綏或作俗从往復字作履誤)
(魯水切說文作手耕曲木也从木推丰音界隷作丨凡耕耡耤耜从丨偏旁俗作耒誤)
唯(以水切說文諾也从口隹聲口苦厚切雖字从此五經文字云作譌)
几(舉履切凭器與字異音殊鉤挑者爲丨不鉤挑者音殊鳧殳字从之凡處凭凳飢等从丨)
軌(居洧切說文車徹也从車从八九之九又宄字音同姦也亦从九俗作或作䡄皆誤)
(居洧切說文黍稷方器从竹从皿从皀皀皮及切俗中从艮誤)
(補美切說文嗇也从口从㐭音廩俗作或以爲圖字非)
美(莫鄙切說文甘也从羊从小大之大俗下从火作羙非羙古羔字)
匕(卑履切匙也與變匙字不同匙音化凡卬頃旨耆尼匙牝鴇麀迎昂仰抑之類从丨)
圮(部鄙切說文毁也書方命丨族从土从戊己之己與圯橋字不同圯音詒从辰巳之巳)
否(部鄙切塞也又方九切說文不也从口不聲俗作非)
(想切殁也說文澌也从歹从人隷作丨俗从變匕字作死誤)

六止

齒(昌里切說文口齗骨也象口丨之形止聲凡齡齩齔之類从丨俗作)
市(上止切說文作買賣之所也从冂音坰从古文及㞢省聲㞢古之字隷作丨上从一㸃與之字隷變)
　(同唯閙字从此與未韻巿字異巿音潑中从一直盡肺沛等字从之俗書多混)
士(鉏里切說文事也从一从十凡仕茌吉壯莊壻毐墫之類从丨偏旁从地土字誤茌音辭縣名)
􁈣(鉏里切說文赤實果从木聲音俗作杮非杮音廢削木札也从巿音潑)
(而止切說文主聽也象形俗作耳)
枲(想里切說文麻也从台聲匹刃切俗下从草木字誤)
巳(詳里切辰名又飬里切語終辭止也畢也毛氏曰今俗以有鉤挑者爲終丨之丨音以無鉤挑者爲辰丨)

之丨是未知其意義也凡祀熙戺包夔夔汜圯(之類从丨與己已三字不同己居里切見下已胡感)

　(切與􁆺同如犯範氾范諸聲者从之쨥音節若危卷之屬所从凡偏旁从丨从己从从已各从其諧聲)
　(主義俗書不分混作丨誤)
汜(詳里切說文窮瀆也詩江有丨从水从辰巳之巳與氾字不同氾音泛从已音胡感切)
己(居里切說文中宫也與辰巳字不同凡紀記忌配杞起芑屺妃圮)鄙之類諧聲者从丨　
起(墟里切說文能立也从走己聲杞芑字同音皆从戊己之己俱諧聲也今本說文从辰巳之巳蓋傳寫者)
　(誤爾増韻亦从戊己字)
恥(丑里切說文辱也从心耳聲五經文字云从止作耻譌)
㠯(飬里切因也說文作㠯用也从反巳偏旁作厶後加人作以凡台能矣允之類从丨俗作㠯)
喜(許里切說文樂也从壴从口壴音樹嘉字上亦从壴俗作喜嘉)

七尾

(無匪切丨丨不倦之意亦作五經文字收入爨部云經典相承未得六書之體俗中从同誤)
鬼(矩偉切說文人所歸也旁从厶音私凡魅魃魁魋之類从丨偏旁脫厶字誤)
朏(尾切說文月未盛之明从日月之月从出俗从肉誤)
豈(去幾切非然之辭說文从豆微省聲俗从山誤)
(許偉切蟲屬說文作象其卧形下从厶俗)

八語

(臼許切大也說文作从工象手持之俗作巨)
苣(臼許切說文束葦燒从艸巨聲徐鉉曰今俗別作炬非是)
敘(象吕切說文次第也从攵余聲攵音撲五經文字云作叙譌)
鼠(實呂切說文作穴蟲總名象形上从杵臼字俗作鼠)
呂(兩舉切姓也說文脊骨也象形亦作膂俗作吕凡从丨者放此)
(兩舉切行丨山川祭名說文从㫃从从語季氏丨於泰山増韻以祣字註祭山川名非俗作旅)
與(弋渚切說文黨丨也从舁从与与音同說文賜予也一爲丨今通作丨俗作與)
俎(壯所切說文禮丨也从半肉在且上指事也俗作爼)

九麌

(王矩切說文作鳥長毛也隷省作丨凡翬羿習翠翟翏之類从丨俗作羽偏旁作皆誤)
雨(王矩切說文水从雲下也一象天冂象雲水霝其閒也凡雲雷漏霸之類从丨)
(方矩切說文男子美稱从从父凡쨥之類从丨俗作甫偏旁作皆誤)
腑(方矩切臟丨通作府又符遇切集韻云六丨也或省作胕)
釜(扶雨切說文作鬴鍑屬篆文作从金从父隷省作丨俗作)
(罔甫切文丨威也說文止戈爲丨俗作武)
主(腫庾切君也宰也上一㸃本音丨俗作非)
豎(臣庾切說文丨立也从臤豆聲五經文字云从立作竪非)
庾(勇主切說文水槽倉也又姓从广臾聲臾音俞俗作庾)

十姥

魯(郎古切說文鈍詞也从白从魚白古自字俗作魯増韻中从皆誤)
虜(郎古切說文獲也从毌从力虍聲毌音官虍音呼俗下从男女字作虜誤)
虎(火五切說文山獸之君从虍从几几偏旁人字俗作虎)
古(公土切說文故也从十口識前言者也俗作쨥)
羖(公土切說文羊牡曰丨从羊殳聲殳音殊俗作􁀶)
鼓(公土切革音之器說文从壴从支持之支凡鼗瞽之類从丨五經文字云作皷非)
鼔(公土切說文擊丨也孟子塡然丨之从攴从壴攴音撲偏旁皆从鐘鼓字非从此也)
戶(矦古切說文護也半門曰丨二丨爲門象形凡扉扇扁篇啟肇肩妒之類从丨上畫連俗作戸)
溥(滂古切說文大也从水尃聲尃音敷與漙字不同漙音團露貌从專)

十一薺

米(莫禮切說文粟實象禾之形下與字同體匹刄切)
豊(里弟切說文作豐行禮之器从豆象形隷作丨與豐盛字不同凡禮醴體豑之類諧聲者从丨)
體(他禮切說文緫十二屬也从骨豊聲俗作躰或作体非蒲本切蟲貌又劣也)
(胡禮切說文衺徑有所俠藏也从上有一覆之音隱與陽韻匚字不同匚音方上畫連合丨字上畫)
　(不合凡區匹之類从丨偏旁俗混作匚誤)
(康禮切說文敎也語不憤不丨从攵启聲启音同上从戶俗作啓非)
十二蟹

解(佳買切說文判也从刀判牛角俗作觧)

十三駭


十四賄

浼(母辠切說文汙也从水免聲又水流平貌詩河水丨丨孟子汝安能丨我俗作凂)

十五海

改(居亥切說文更也从攵从己身之己攵音撲俗作攺非攺音以攺大剛卯也从辰巳之巳)
毐(倚亥切說文人無行也从士从禁止之毋字从此増韻下从父母字誤)
采(此宰切說文捋取也从木从爪後人加手作採與釆字不同釆音辨俗作釆)
寀(此宰切說文同地爲丨从宀采聲與宷字不同宷古審字下从釆音辨)
迺(曩亥切九經字㨾云說文作音仍驚聲也从乃省􁌜聲􁌜籀文西字經典相承作丨俗作廼)

十六軫

忍(爾軫切說文能也从心刃聲刃而振切从刀有距俗作)
稛(苦隕切滿也从倉囷之囷與稇字不同稇苦本切从困倦之困)
(慈忍切說文器中空也从皿㶳聲㶳上从聿音以律切賮字上與此同俗作盡賮)

十七準

準(之尹切說文平也从水隼聲俗作准)
筍(聳尹切說文竹胎也从竹旬聲五經文字云俗作笋者誤)
允(庾準切說文信也上从㠯偏旁作厶俗作允)

十八吻

抆(武粉切揩拭也从手从文諧聲也俗从擊攵字作抆誤)

十九隱

隱(於謹切說文蔽也从阜从爪从工从又从心俗作隠)
(几隱切說文謹身有所承也从承从戊己之己俗下从巴作誤)
(几隱切說文作蠡也一曰瓢也婚禮用之从豆蒸省聲増韻作誤)
齔(初謹切毁齒說文男八月生齒八歳而丨女七月生齒七歳而丨从齒从七増韻从變匕字誤)

二十阮

夗(於阮切說文轉卧也从夕从已音節凡苑宛鴛怨之類从丨俗作夗)
(況逺切日氣暴也从日从烜俗中从心作暅誤)
憲(許建切說文敏也从心从目害省聲四橫目也俗作憲)
㫃(於幰切說文作旌旗之斿从屮曲而下垂从入隷作丨凡旌旗旅斾族斿之類从丨)

二十一混

(苦本切說文作宮中道从口象宮垣道上之形詩室家之丨集韻作丨増韻上从士作壼誤)
稇(苦本切說文絭束也从禾从困倦之困與稛字不同稛苦隕切从倉囷之囷)
衮(古本切龍章法服也說文从衣公聲増韻中从口誤)
本(布衮切說文木下曰丨从木一在其下俗作夲非夲他刀切見豪韻)
(布衮切說文蒲器屬所以盛種从甾缶之甾弁聲亦作畚由偏旁甾字俗下从由作畚誤)

二十二很

豤(口很切說文齧也从豕艮聲凡􁇼之類从丨増韻从豸作貇懇墾皆誤)

二十三旱

(許旱切希少也說文罔也从干聲偏旁罔字俗作罕)
亶(多旱切說文多榖也从㐭旦聲旦得案切凡壇檀鸇擅之類从丨俗作)
嬾(洛旱切說文懈也从女賴聲俗从心从頁作懶誤)

二十四緩

款(苦管切說文意有所欲也从欠㝮省㝮千外切上从出隷作丨俗从匕从矢作欵誤)
滿(莫旱切說文盈溢也从水㒼聲㒼音瞞中从二入俗从艸从雨作誤)
卵(魯管切說文作凡物無乳者丨生从从八隷作丨俗作)
煗(乃管切說文温也从火耎聲耎音輭俗作暖或作煖非煖音萱說文丨也)
盌(烏管切說文小盂也从皿夗聲夗音宛俗作碗椀)

二十五潸

쨥(數版切說文涕流貌詩丨焉出涕从水从音派从肉俗从林木之林从日作澘誤)
赧(乃版切說文面慙赤也从赤􁄔聲􁄔人善切从尸从叉音差俗作赧)

二十六產

產(所簡切說文生也从生彥省聲上从文俗作産)
柬(古限切說文分也从束从八與東西字不同凡闌諫鍊練之類諧聲者从丨)

二十七銑

丏(彌殄切說文不見也象壅蔽之形几麪沔眄之類从丨俗作丐)
繭(吉典切說文蠶衣也从糸从虫芇聲芇音㒼上从􁁯音寡或作俗上从艸作繭蠒皆誤)
犬(苦泫切凡類獘倏臭戾臭闃獒器突吠莽㺉獻哭然厭獄狀憖之類从丨偏旁混从大誤)

二十八獮

雋(祖兗切說文肥肉也从弓所以射隹與巂字下不同巂音攜下从冏音豽)
善(上演切說文作譱吉也从誩从羊篆文作隷省作丨俗作)
쨥(尺兗切說文作對卧也从夊㐄相背凡舞舜粦韋舝之類从丨夊音綏俗从旦夕字作舛誤)
耎(乳兗切說文稍前大也从小大之大而聲凡􁗷愞媆㮕輭之類从丨俗下从犬誤)
輭(乳兗切柔也俗作軟)
㕣(以轉切說文陷泥地从口从水敗貌上與山谷字同非从七八之八凡沿船鉛兗之類从丨)
兗(以轉切廣韻州名俗作兖)
遣(去演切逐也說文作从辵聲音同隷作丨俗作遣)

二十九蓧

鳥(丁了切說文作禽總名也内从一㸃象目睛凡鳧㠀之類从丨唯梟字从鳥首在木上非从全文此比)
　(烏字但多一㸃俗作)
朓(土了切說文晦而兆見西方謂之丨从日月之月兆聲與朓字異朓音同祭也左从肉)

三十小

肇(直紹切說文擊也从攵肈省聲肈音同始也从戈从肁說文元有二字而監韻五經文字止收肈字以此)
　(爲俗非也)
兆(直紹切說文作灼龜坼也从卜象形古文作隷作丨)
舀(以沼切說文抒臼也从爪从臼音舅凡滔韜蹈稻諧聲者从丨與臽字不同臽音陷俗作)
褾(俾小切褎端从衣从票俗从示誤)
􁍔(婢小切餓死曰丨亦作从艸从􁌏􁌏音同漢食貨志塗有餓丨又孟子塗有餓丨亦常作此與莩字不)
　(同莩音孚說文革也毛氏曰凡餓莩丨落字今从孚者蓋􁌏變爲孚信之孚傳寫譌爾經史承譌旣久難)
　(遽罄改俗髙文大冊不可不正)

三十一巧

卯(莫飽切辰名說文作从兩戶相背象開門之形隷作丨凡昴聊之類从丨丨本音卿唯卿字所从與申)
　(丣字不同丣古酉字如畱等字从之俗作夘)
茆(莫飽切鳧葵从艸从卯與􁊹字不同􁊹音桺从申丣之丣)
齩(五巧切說文齧骨也从齒俗作咬非咬古肴切哇也佩觿曰鳥鳴之咬爲丨齧其順非有如此)
爪(側絞切凡爲爭隱受覓稱淫爬采爰之類从丨印虐字从側丨如爵舜愛等字从尒非从此也)

三十二晧

考(苦浩切說文老也从老省丂聲丂音同俗作考)
寶(博浩切說文珍也从宀从王从貝缶聲王古玉字五經文字云作寳譌俗又作皆非)
保(博浩切說文養也从人从省音孚古作从子从八象人抱子形俗作保)
艸(采早切說文百卉今作草偏旁作卝凡蒙若荅蓋之類从丨與廿􁁯字不同廿音集如燕黃堇革等字所)
　(从􁁯音寡雚蒦敬夢寛苜等字从之偏旁从丨从廿从􁁯各从其屬俗混从丨誤)
棗(子晧切說文羊丨也从重朿朿七賜切俗从約束字作棗誤)
蚤(子晧切說文齧人跳蟲亦作􁜼上从㕚古爪字凡騷搔之類从丨俗作)
皁(在早切橡也其房可以染黒故謂黒色爲丨五經文字云作皂誤)
擣(都晧切說文手椎也从手壽聲俗作搗)
腦(乃老切說文作匘頭从匕巛象髮匈音信象丨形今文作丨惱瑙字同此俗作)
㛮(蘇老切說文兄妻也从女叜聲叜蘇后切俗作嫂㛐)
稾(古老切說文稈也从禾髙聲與槀字異槀苦浩切木枮也从木干禄字書云作藁非)

三十三哿

我(五可切自己也說文从戈从古殺字俗从禾誤)
(臧可切丨右从从工音同篆作丨手也象形與字異與又同差隨字从此俗作左)

三十四果

鎖(蘇果切說文門鍵也从金􁄫聲􁄫音同上从小大之小瑣字與此同俗作鎻鏁)
墮(徒果切說文作陊落也从阜多聲丨本篆文隓敗字音許規切今文以隳代隓而以丨代陊本非其正然)
　(相承已久遽難改也)
䲊(吐火切說文魚子已生者从魚憜省聲俗从隨誤)
麼(忙果切說文細也从幺麻聲幺尹堯切俗作麽)
叵(普火切說文作不可也从反可非从匚匸二字匚音方匸音徯)
􁞳(五果切說文婐丨也从女厄聲厄音同木節也从節从􁄓􁄓徐鍇音曳増韻从巵作􁛙誤)

三十五馬

夏(亥雅切火也下从夊音綏俗作)
廈(亥雅切大屋也从广从夏广音儼俗从厂誤)
斝(舉下切說文玉爵也夏曰醆商曰丨周曰爵从斗从吅冖象形吅音喧五經文字云作斚非)
叚(格雅切說文借也左从尸音蓍凡遐霞葭假蝦暇諧聲者从丨與段氏不同段音斷俗作段)
寡(古瓦切說文少也从宀从頒隷作丨下从分俗下从力作寡誤)
􁁯(古瓦切說文羊角也偏旁作卝凡雚蒦舊寬敬夢蔑苜繭之類从丨偏旁俗混作艸誤)
瓦(五寡切說文作土器已燒之總名象形俗作)
寫(先野切說文置物也从宀舄聲宀音緜舄音鵲俗中从手字作冩皆誤)

三十六養

養(以兩切說文供丨也从食羊聲俗作飬)
象(似兩切說文長鼻牙南越大獸象形俗作)
兩(良奖切二十四銖古作㒳中从二入俗从二人作兩誤)
丈(直兩切說文十尺从又十隷作丨案丨升冘土友氏曳閏究軌染等字說文俱無㸃俗加㸃非)
罔(扶紡切丨罟又無也說文作网或作丨亦作網石經作與罒字異罒横目也凡)

 等从俗从罒罓皆誤　

爽(所兩切說文明也中从㸚音邐俗从四人作誤)
往(羽枉切說文作之也从彳聲音皇从之在土上隷作丨俗作徃)

三十七蕩

黨(多曩切說文不鮮也从黑尚聲俗中从里作誤)
儻(他曩切説文倜丨也从人黨聲俗作倘)
榜(補曩切木片又標丨又補盲切說文从木旁聲俗作牓)
莽(母黨切茂草可以毒魚从犬从茻茻音同隷作丨五經文字云作譌俗又作皆誤)

三十八梗

(于憬切說文作水長也象水巠理之長丨也凡下从丨俗作永从木者音橡)

三十九耿

(胡耿切說文吉而免凶也从屰从夭凡諧聲者从丨經史作幸誤幸尼輒切乃報執圉睪等字偏旁)
　(與此字不同雖傳譌已久經典之文不可不正俗書憿丨字作倖皆非)
黽(母耿切說文作鼃丨也从它象形隷作丨凡黿鼉蠅鼂之類从丨俗作)

四十靜

潁穎(並庾頃切上水名潁川郡名从水从頃下禾末也又錐鋩从禾从頃俗皆从示作頴誤)
(丘潁切說文枲屬从林熒省聲音派俗下从林木字誤)

四十一迥

迥(戶頂切說文逺也从辵冋聲冋音坰俗作逈)
並(部迥切說文併也从二立九經字㨾云隷作丨普字从此)
(他鼎切說文善也从人下土與壬癸字異凡徵朢聖쨥聽鐵之類从丨偏旁俗从王誤)
鼎(都梃切說文三足兩耳和五味之寶器也下象析木以炊俗作鼎或作云象耳足形誤也)

四十二拯

􁜰(之慶切說文軺車後登也从車丞聲俗作􁜰)

四十三等

等(多肯切說文齊簡也从竹寺寺官曹之丨平也俗作䓁)

四十四有

久(舉有切長丨說文従後灸之象人兩脛後有距也凡灸畝羑柩疚之類从丨俗作乆)
臼(巨九切舂也下畫連俗作非音掬凡舂舅舊舀臽鑿兒臿毁鼠隉裒舄寫之類从丨)
(巨九切說文災也从人从各各者相違也晷字从此俗从卜作咎誤)
(止酉切說文糞也从又持巾埽冖内冖音覓凡歸婦埽之類从丨俗作帚)
丣(以九切說文古酉字从戼上畫連閉門象也戼古卯字凡畱劉桺駵諧聲者从丨俗作偏旁从寅)
　(卯字皆誤)
􁊹(力九切蒲丨从艸从丣丣古酉字俗作茆非茆音卯鳧葵也)
缶(俯九切說文瓦器象形凡寶䍃陶鬱缺缸罄罌之類从丨俗作缶非缶乃卸字左旁从午从止)
受(是酉切說文相付也从􁌏从冖俗作非音到集韻姓也下从丈尺字)
壽(是酉切說文作久也从老省􁀂聲􁀂音疇隷作丨上从毛从人今作俗上从士誤)
阜(房缶切說文作􁂅大陸也隷作丨偏旁於左作阝凡陰陽陵陸隍阬之類从丨偏旁俗作卩誤)
秠(匹九切黑黍又篇夷切說文一稃二米从禾丕聲監本从否誤)
(忍九切說文獸足蹂地从厶音私九聲偏旁作内凡萬禹禺禼离禽从丨俗作􁋝偏旁作禸誤)

四十五厚

厚(胡口切說文作山陵之丨也从􁊗从厂􁊗音同从反亯亯古享字隷作丨俗作)
苟(舉后切丨且草率也上从艸與敬旁字不同茍音棘上从􁁯)
歐(於口切說文吐也从欠區聲亦作嘔與毆擊字異毆音同右从殳音殊)
口(苦厚切凡尋燕㕣船兌兗唯雖句鉤興郤單斝喪襄囊之類从丨如員肙高臺膏豪亭亮亨享淳郭京鬲)
　(啚回或羸嬴之屬从囗音韋隷作丨同類偏旁或有从厶者誤)
母(莫厚切父丨說文从女中二㸃象乳子形其中直通者毋字音無凡海坶拇䳇苺諧聲者从丨)
畞(莫厚切說文秦孝公制二百四十步爲丨从田从十从久音韭或作畮俗作畝畆)
某(莫厚切丨甫代名說文酸果也从木从甘美之甘俗作)
叜(蘇后切說文老也从又从灾凡􁊎􁄭䬒㛮之類从丨俗作叟)
斗(當口切說文作十升也象形有柄隷作丨凡斟斝之類从丨上从二小畫俗作㪷誤)

四十六黝

糾(吉黝切彈也說文从丩从糸丩音鳩凡虯收叫訆朻赳觓之類从丩俗从升斗字作紏誤)

四十七寢

寢(七稔切堂室也又卧也說文从省省聲亦作寑上从宀音緜俗从穴作寢)
審(弍荏切說文作宷悉也从宀从釆音辨奥寮宷字不同篆文作丨俗中从米粟字作誤)
(常枕切說文尤安樂也从甘羙之甘从匹俗作甚)
(常枕切說文桑實也从艸甚聲俗作椹非椹知林切佩觿曰鈇椹之椹爲桑丨其順非如此)
㐭(力甚切藏也說文从入从囘或作廩凡亶稟啚圖鄙嗇之類从丨俗作)
稟(筆錦切說文賜榖也从㐭从禾俗作禀)
(直稔切至尊之稱說文作从舟从火从卄隷作丨偏旁作凡謄騰螣媵勝滕从丨俗作朕)

四十八感

􁆺(乎感切說文嘾也草木之華未發然象形偏旁作已凡氾范笵䀀犯範戺諧聲者从丨偏旁又作若)
　(甬勇通等字从之與已字不同已音節如卷厄危之類所从)
頷顉(上戶感切顋頷說文面黃也从頁含聲下五感切說文低頭也从頁金聲引春秋傳迎于門者顉之)
　(而已說文本二字音義俱異増韻止收頷字音戶感五感二切以顉爲俗非也)
㬱(七感切說文曽也从子曰之曰兟聲兟子林切凡簪蠶濳僭之類从丨偏旁俗混作替誤)

四十九敢

敢(古覽切說文作進取也从􁌏古聲籀文作隷作丨)
覽(魯敢切說文觀也从見監聲凡攬欖之類从丨俗中从目作覽皆非)

五十琰

陝(失冄切說文地名从阜㚒聲㚒音同从二入俗从二人作陜非陜音峽隘也从夾輔之夾)
冄(而琰切說文作毛丨丨凡衰那耼䒣䫇蚦之類从丨俗作冉唯再稱偁字乃从冓省非从此)
奄(衣撿切說文覆也从大从申隷作丨凡淹掩之類从丨俗作)
(衣撿切說文笮也禳也又於輒切从厂猒聲猒音淹上从甘偏旁作쨥俗作厭)
斂(力冄切說文收也从擊攵之攵僉聲俗从欠作歛誤)

五十一忝

忝(他㸃切說文辱也从心天聲俗上从夭折字作쨥誤)

五十二广

广(魚掩切說文因丨爲屋與厂字異厂音䍐凡屋之類廳廂廨廈廛廁廚廏从丨偏旁混从厂誤)

五十三􁨕

減(古斬切損也从水从咸俗作减)
五十四檻


五十五范

犯(防檻切說文侵也从犬已聲已胡感切俗从辰巳字作誤)
　字鑑卷三
欽定四庫全書
　字鑑卷四
去聲


一送　　　　　　二宋


三用　　　　　　四絳


五寘　　　　　　六至


七志　　　　　　八未


九御　　　　　　十遇

十一暮　　　　　　十二霽


十三祭　　　　　　十四泰


十五卦　　　　　　十六怪


十七夬　　　　　　十八隊


十九代　　　　　　二十廢


二十一震　　　　　二十二稕


二十三問　　　　　二十四焮


二十五願　　　　　二十六慁


二十七恨　　　　　二十八翰


二十九換　　　　　三十諫


三十一襇　　　　　三十二霰


三十三線　　　　　三十四嘯


三十五笑　　　　　三十六效


三十七号　　　　　三十八箇


三十九過　　　　　四十禡


四十一漾　　　　　四十二宕

四十三敬　　　　　四十四諍


四十五勁　　　　　四十六徑


四十七證　　　　　四十八嶝


四十九宥　　　　　五十候


五十一幼　　　　　五十二沁


五十三勘　　　　　五十四闞


五十五豔　　　　　五十六㮇


五十七釅　　　　　五十八陷


五十九鑑　　　　　六十梵


卷四
欽定四庫全書
　字鑑卷四
　　　　　　　　　　　　元　李文仲　撰
一送

送(蘇弄切說文遣也从辵省聲音孕俗作)
鳳(馮貢切說文神鳥也从鳥凡聲俗作鳯)
(之仲切說文作多也从从目音吟隷作丨俗作衆)

二宋

宋(蘇綜切國名又姓說文从宀从木俗作)

三用

(余頌切說文作用可施行也从卜从中凡周備甬勇甫尃敷甯庸牅之類从丨俗作用)

四絳

(胡降切直曰街曲曰丨下从已音節俗从辰巳字作巷誤)

五寘

豉(是義切鹽丨說文从豆支聲俗从擊攴字作䜴誤)
(斯義切與賜同爾雅予也从日月之日與陰陽字異陽上从旦夕之旦)
朿(七賜切說文木芒也象形與束縛字異凡刺策棗棘僰之類从丨)
刺(七賜切說文直傷也又七迹切从刀从芒朿之朿與剌字不同剌音辣从束縛之束俗作㓨)
(以豉切說文侮也从日月之易與敭字不同敭古揚字)
戲(杳義切謔也說文从戈䖒聲䖒許羈切俗从虚實字作戯誤)

六至

示(時利切說文天垂象也从二二古上字三垂日月星也凡神祇福禄祗祥社祋祜祕祪齋祈祀視祁之屬)
　(義同諧聲者从丨偏旁與衣字不同如初裕褾襦襜裾之類从衣偏旁俗混作衣誤)
諡(時利切說文行之迹也从言从从皿增韻作謚誤謚音益笑貌)
二(而至切說文地之數也从偶古作弍凡次勻竺些亞冃)斗等从丨斗雖不从丨隷與丨同　
四(息利切說文陰數也象丨分之形从囗从八囗古圍字與罒字不同凡泗駟之屬从丨古罔字若羅)
　(羈買賣等字所从罒偏旁目字字旁辨誤云橫目也如夢蔑德等字从之又讀瀆等偏旁賣字音育中)
　(本从冏隷與丨無異凡丨罒偏旁各从其類俗混作罒誤)
(七四切丨第說文不精也从欠二聲俗从冰作次誤)
自(疾二切從也凡邊􁢈辠鼻之類从丨古省作白如魯習皆者等字从之)
邃(雖遂切說文深逺也从穴遂聲俗下从逐作䆳誤)
(徐醉切綬也所以連繫佩玉者从糸从㒸監本从遂誤)
(徐醉切陽丨木名說文羅也从木㒸聲詩隰有樹丨増韻集韻作檖字祖說文當从丨正)
致(陟利切說文送詣也从夊从至夊音綏俗从擊攵字作致誤)
(陟利切說文礙不行也从叀引而止之也叀音專俗下从足作疐皆誤)
類(力遂切說文種丨相似唯犬爲甚故下从犬俗从大小字作誤)
棄(磬致切說文捐也古文作弃从廾推从ㄊ北潘切ㄊ他忽切中非从世増韻作誤)
豷(虛器切說文豕息也从豕壹聲監本从犬作􁒧誤)
器(去冀切說文皿也象丨之口犬所以守之㗊阻立切五經文字云作噐譌)
冀(几利切說文北方州也又欲也从北異聲俗作兾)
臮(巨至切說文衆詞與也引虞書丨皐陶令書作曁从乑自聲乑音吟増韻下从水誤)
畀(必至切說文付與也下从丌音基鼻箅字从此與字不同音忌下从廾音拱)
鼻(毗至切面之中部說文引氣自畀也从自从畀俗下从拱作誤)
箅(匹寐切說文蔽也所以蔽甑底从竹从畀畀見上與箄字異箄幷弭切簁箄竹器从卑賤字)
祕(兵寐切說文神也从示必聲監本从禾誤)
􁂈(平祕切說文具也从用从苟省苟音棘上从􁁯音寡凡僃之類从丨俗作)
(平祕切說文壯大也从三大三目詩不醉而怒曰丨增韻上从三四字作奰誤)

七志

志(職吏切說文作意也从心㞢聲㞢古之字隷作丨俗上从士夫字作志誤)
廁(初吏切說文清也从广則聲俗作厠)
飤(祥吏切以食食人說文糧也从人食俗作飼)
忌(渠記切畏也上从戊己之己俗从辰巳字作誤)
(渠記切說文舉也下从廾音拱與畀字不同畀必至切下从丌音基)

八未

胃(于貴切說文作胃穀府也从肉象形隷作丨俗又加月於左此妄添耳)
彙(于貴切說文蟲似豪豬者或作蝟上从彑音罽俗上从又作彚非)
九御

據(居御切說文杖持也从手豦聲豦音籧从豕从虍音呼作㩀非)
去(丘據切說文作相違也从大厶聲厶音袪盧飯器以桺爲之象形隷作丨)
覻(七慮切伺視說文拘丨未致密也从見虘聲虘昨何切俗从虚實字作覷誤)
助(牀據切說文佐也从力且聲俗从眼目字作誤)
庶(商豫切衆也說文从广从炗炗古光字上从廿音集俗作庻)

十遇

(元具切說文㺅屬下从禸古蹂字凡隅遇之類从丨俗作禺)
(衢遇切僃也說文作从廾从貝省廾音拱隷作丨凡颶俱之類从丨俗作具)
颶(衢遇切海中大風以其四面風俱至也永嘉人謂之風癡俗从具讀若豹皆誤)
裕(俞戍切寬也說文衣物饒也从衣谷聲俗从示作쨥非)
負(符遇切擔也孤丨也說文从貝从側人又房九切俗从力从刀作負皆非)
(亡遇切說文趣也从力敄聲敄音同从擊攵之攵俗上从夂作務誤)
戍(舂遇切說文守邊也从人持戈凡蔑幾之類从丨與戌亥字不同戌从一从戊己之戊)

十一暮

步(蒲故切說文作行也从止止相背止音撻凡歲涉頻陟之類从丨俗下从少誤)
蠹(都故切說文木中蟲从䖵橐省聲或作螙増韻上从士作蠧誤)
妒(都故切說文婦丨夫也从女戶聲俗作妬)
兔(土故切說文獸名凡逸婏毚之類从丨有點者爲丨無點者爲解免之免俗作兎)
互(胡故切差丨說文作䇘可以收繩也从竹象形中象人手推握也或省作丨凡冱枑諧聲者从丨俗作)
　(以此音都兮切爲氐字偏旁誤)

十二霽

替(他計切說文作廢一偏下也或作㬱从兟从曰音越九經字㨾云隷作丨與㬱字異㬱音慘)
遞(大計切說文更易也从辵虒聲虒音斯與遰字異遰音同迢遰也俗書傳丨迢遰皆作逓誤)
杕(大計切說文樹貌从木从小大之大監本从犬誤)
麗(郎計切美也說文旅行也从鹿从丽丽古丨字从篆省俗作)
隷(郎計切僕丨說文作隸从隶柰聲篆文作今从篆省俗作)
戾(郎計切說文曲也从犬出戸下會意凡淚悷唳从丨俗作戻非戻徒蓋切輜車旁戶下从大)
盻(胡計切說文恨視也从目兮聲又五禮切孟子使民丨丨然或音匹莧切者非佩觽曰丨恨之丨爲盼兮)
　(其類非有如此盼匹莧切顧視也从目从分)
契(詰計切說文約也从大从㓞㓞恪八切从丰音界俗从刃作皆誤)
薊(吉詣切地名說文从艸魝聲魝古屑切五經文字云从角作葪者譌)
髻(吉詣切說文總髮也从髟吉聲俗下从告作䯻誤)
繼(吉詣切說文續也从糸㡭一曰反􁃎爲丨􁃎古絕字象不連體絕二絲斷字與此同俗作繼継)
医(壹計切說文藏弓弩矢器也从匚从矢匸音徯凡醫翳繄嫕瞖㙠之類从丨俗作)

十三祭

祭(子例切說文丨祀也从示从又持肉肉偏旁作凡蔡察穄瘵之類从丨五經文字云作譌)
歲(須銳切說文木星也从步从戌越厯二十八宿宣徧陰陽十二月一次俗作)
(此芮切說文小耎易斷也从肉从絕省絕从刀从巴音節五經文字云作脃譌俗又作脆皆非)
(祥嵗切說文埽竹也从又持甡甡音莘隷作丨凡慧嘒暳之類从丨俗作彗皆非)
埶(倪祭切說文種也从坴丸持亟種也詩我丨黍稷後人加艸及云作蓺藝坴音陸丸音戟凡熱暬勢槸褻)

摰　(之類諧聲者从丨與緝韻執字不同執音汁旁从幸音聶如蟄贄騺縶墊䠟謺䙝)摯　

　(慹之類諧聲者从執案說文祭屑薛韻内从丨至㮇緝帖葉五韻内从執持之執俗書偏旁不分混从)
　(執持字誤)
(始制切情態也上从埶古藝字與慹字不同慹音執怖也从執持之執)
世(始制切說文作三十爲一丨从而曳長之亦取其聲也凡貰葉紲泄之類从丨俗作丗)
忕(時制切習也从心从小大之大監本从犬誤)
曳(以制切說文㬰丨也从申丿聲丿音同隷作丨俗加點作曵誤)
叡(俞芮切說文深明也从􁝣从目从谷省􁝣音殘古文作睿俗作)
憩(去例切息也說文作愒經典作丨从口舌之舌从息俗上从千百之千作憇皆誤)
獘(毗祭切說文頓仆也从犬敝聲亦作斃俗下从大誤)
衞(于嵗切說文作䘙宿丨也从韋从币从行隷作丨俗中从韋作衛誤)
(于歲切說文車軸耑也从車象形凡􁀎繫擊之類从丨増韻从口作誤)
彑(居例切說文豕之頭象其銳而上見也凡彘彖綠彔祿剝錄彙彝之類从丨與􁅒字不同􁅒偏旁又字如)
　(尋帚等字从之偏旁俗混作􁅒誤)

十四泰

帶(當蓋切說文紳也男子鞶革女子鞶絲象繫佩之形丨必有巾从重巾俗作)
賴(落蓋切說文贏也从貝剌聲剌盧達切凡嬾籟之類从丨俗作頼增韻从孤負字皆誤)
賚(落蓋切說文賜也从貝來聲俗上从夾輔字作誤)
柰(乃帶切說文果也从木示聲又丨何也俗别作奈非)
貝(博蓋切說文海介蟲也从目从八與頁字下不同頁音頡下从人)
祋(都外切說文殳也从殳示聲詩荷戈與丨俗从衣誤)
兌(徒外切卦名說文說也上从㕣音兗凡說稅兗之類从丨俗作兊)
旆(蒲蓋切說文繼旐之旗也从㫃巿聲市音潑五經文字云从巾作斾者譌)
㝮(千外切說文塞也从宀从之芮切陸贄溳中事狀儻有賊臣蹈丨廣韻从丘穴字作誤)
蓋(居太切說文苫也从艸盍聲九經字㨾云丨字今或相承作盖者乃从行書艸如荅若之類並皆譌謬不)
　(可施於經典俗又作葢誤)
匃(居太切說文气也逯安說亡人爲丨曷字从之俗从匕首字作匂誤)
會(黃外切說文合也从亼从从子曰之曰亼音集古窻字俗从由从日作㑹誤)
襘(古外切說文帶所結也从衣會聲與禳禬字不同禬音同會福祭也从示)
쨥(五㑹切說文逺也从夕从卜或作外俗作)
害(下蓋切說文傷也从宀从口宀口言從家起也丰聲宀音緜丰音界俗作)

十五卦

挂(古賣切說文宣也从手圭聲俗作掛)
畫(胡界切繪也又胡麥切界也佩觽曰丨有胡界胡麥二翻俗別爲畫其浮僞有如此)
(胡界切丨礙罥也从罒从圭俗作罫)
派(普卦切水分流从水从􁂁􁂁古丨字俗作泒或作沠非泒音孤水名)
賣(莫隘切鬻物說文从出从中从网與讀續等偏旁賣字不同音育俗中从横囙作賣誤)

十六怪

怪(古壞切說文異也从心圣聲圣音窟亦作俗从所在字作恠誤)
凷(苦怪切說文墣也从土一屈象形或作塊與古􁐖缶字不同􁐖莊持切)
屆(居拜切說文行不便也又極也从尸凷聲凷音塊今作丨非从因由字俗作届)
(居拜切說文作草蔡也與丰盛字不同丰音峯凡害憲耒耜之類从丨)
拜(布怪切說文首至地也从兩手从丅丅古下字)

十七夬

(古賣切說文分決也从又象決形隷作丨俗作夬)

十八隊

對(都内切荅也古作􁗠漢文帝以爲言多非誠故去口从土)
(吐內切說文卻也从日从攵音撲从辵俗作退)
內(奴對切說文入也中从出入之入凡納訥之類从丨案丙㕯二字本从丨今文从人皆偏旁誤以入爲人)
　(者多矣如兩滿之類先儒皆已正之唯丙㕯二字行之已久故經典多用之)

十九代

再(作代切說文一舉而二也从一从冓省俗作쨥)
􁇾(於代切慕也說文作从夊㤅聲夂音綏隷作丨俗上从爪誤)

二十廢

廢(放肺切說文屋頓也與篤癈字異癈音同肢也)
二十一震

刃(而振切說文刀堅也从刀加鉅爲丨象形俗作)
訊(思晉切說文問也从言卂聲卂音同與丸字異丸音戟俗作訙誤)
晉(即刃切說文作㬜進也易明出地上丨从日月之日臸聲隷作丨俗从二口作誤)
趁(丑刃切說文也从走㐱聲俗作趂)
吝(良刃切說文恨惜也从口文聲凡悋之類从丨五經文字云作吝非俗又作誤)
釁(許刃切說文血祭也从爨省从酉酉所以祭也从分五經文字云作釁非)
胤(羊晉切說文子孫相承續也从肉从八象其長也从幺象重累也俗作)
(匹刃切說文作分枲莖皮也从屮八象枲之皮莖也與草木字不同凡案朮殺余荼米釆深)
　(之類从丨米釆深字雖不从丨隷與丨同林音派釆音辨)
憖(魚僅切說文問也謹敬也从心猌聲猌音同俗作憗)

二十二稕

(輸閏切仁聖盛明曰丨說文作草也楚曰葍秦曰藑蔓生象形隷作丨俗上从爪誤)
䜭(私閏切說文深通川也从谷从五割切俗作)
閏(儒順切說文餘分之月从王在門中俗从金玉字誤)

二十三問

奮(方問切說文翬也从奞在田上詩不能丨飛奞息遺切五經文字云作者譌)

二十四焮


二十五願

曼(無販切說文引也从又冒聲上从冃音冒凡漫蔓慢謾之類从丨俗上从日月字誤)
券(區願切說文契也下从刀監本作劵誤劵古倦字下从筋力之力)
獻(許建切呈也說文宗廟犬名从犬鬳聲鬳牛建切俗作)

二十六慁

(蘇困切卦名說文作从聲士戀切从二已音節篆文作隷作丨俗从二巳作巽誤)
媆(奴困切弱也又而沇切說文好貌从女耎聲耎乳兗切俗作嫩)

二十七恨

艮(古恨切卦名說文从匕目隷作丨)

二十八翰

(矦旰切鳥羽書詞也說文从羽倝聲上从出入之入榦斡字與此同俗作翰)
粲(倉按切明也說文从米聲音殘亦作粲俗作)
贊(則旰切說文作贊明也从貝从兟兟音莘隷作丨後漢書作賛誤凡儹鑽欑酇之類从丨)
(他案切說文燒木餘也从火岸省聲俗下从灰誤)
散(先旰切說文作離肉也从肉聲音同五經文字云後漢蔡邕石經作丨)

二十九換

奐(呼玩切說文取丨也从人在穴上增韻云側人也从廾音拱穴音越凡喚渙之類从丨俗作)
貫(古玩切說文錢貝之丨从毌貝毌音官穿物持之也與毋母二字不同俗作貫)
館(古玩切說文客舍也周禮五十里有市有丨丨有積以待朝聘之客从食官聲俗作舘)
雚(古玩切說文引詩丨鳴于垤从萑吅聲後人加鳥字凡觀歡權勸之類从丨上从􁁯俗从艸誤)
爨(取亂切說文齊謂之炊丨􁀋象持甑冖爲竈口廾推林内火六書略云指事兼會意上从皆指事與興)
　(字異也􁀋音掬廾音拱今作大凡釁亹之類皆从丨省俗作쨥㸑)
段(徒玩切說文推物也从殳耑省聲與叚字不同叚音假凡鍛碫腶椴等諧聲者从丨俗作叚)
(盧玩切理也說文从乚从􁄍音同中从幺音於堯切辭字與此同俗作亂乱)

三十諫

宦(胡慣切說文仕也从宀从臣宀音緜五經文字云上从丘穴字作䆠者譌)
篡(初患切說文屰而奪取曰丨从厶算聲厶音私算音筭俗作簒)

三十一襉

盼(匹莧切顧也說文引詩美目丨兮从目分聲俗作盻非盻胡計切恨視也詳見霽韻盻字下)
莧(矦襉切說文丨菜也从艸見聲與寬闊字下萈字不同萈音桓上从􁁯下有一點)
釆(蒲莧切說文辨别也象獸指爪分別也與采摘字不同凡番審釋悉粤奧之類从丨)

三十二霰

(翾縣切說文營求也从􁍘从側人在穴上􁍘火劣切下从擊攴之攴凡瓊藑之類从丨俗作夐)
麪(莫見切說文麥末也从麥丏聲俗作麫麵)
徧(卑見切說文帀也从彳音赤與偏字異偏紕連切不正也五經文字云作遍者譌)
楝(郎甸切說文木名从木柬聲柬音簡與楝字不同棟音凍屋櫽从東西之東)
(堂練切說文置祭也从酋酋酒也下其丌也禮有丨祭者丌音基俗作奠下从六者誤)

三十三線

羨(似面切說文貪也从㳄从羊㳄音涎俗从次第字作羡誤)
彥(魚戰切說文美士有文人所言也从彣厂聲彣音文凡顏諺之類从丨俗作彦)
面(彌箭切說文作顏前也从􁄥象人丨形􁄥音首俗作靣非)
弁(皮變切說文作覍冕也或作隷作丨)
變(彼卷切說文更也从擊攵之攵䜌聲俗作)
劵(逵眷切說文勞也从力卷省聲亦作倦與契券字不同券音勸下从刀俗作勌)

三十四嘯

叫(古弔切說文嘑也从口丩聲丩音鳴亦作噭嘂俗从升斗字作呌誤)
弔(多嘯切說文問終也从人持弓隷作丨俗作吊)

三十五笑

笑(仙妙切喜而解顏啟齒也从竹从夭折之夭俗下从天作誤)
要(一笑切丨會也又於消切說文作从􁀋交省聲古作上與䙴票字同體隷作丨俗作)
尞(力照切說文作祡祭天从火从昚昚古愼字祭天所以愼也上从屮从火隷作丨俗作)
召(直笑切說文􁏝也从口刀聲凡昭招紹照之類从丨俗作皆非)
邵(實照切說文晉邑也从邑與卲字異卲音同說文髙也从卩音節增韻併作丨誤)

三十六效

效(胡孝切說文象也又功也从攵交聲九經字㨾云作効譌)
孝(許敎切說文善事父母者从老省从子俗作孝非孝乃敎字偏旁音交)
敎(居效切說文上所施下所效从攵从孝㑹意孝音交上从爻與孝弟字異九經字㨾云作教譌)
校(居效切說文木囚也从木交聲又相角也報也論語犯而不丨又胡孝切學丨也丨尉也案此字元有二)
　(音借爲比挍字佩觿以此止音胡孝切誤)
窌(披敎切說文窖也从穴从寅卯之卯與宥韻字不同力救切下从古酉字)

三十七號

号(胡到切說文痛聲从口在丂上丂音考凡號呺之類从丨俗作)
秏(虚到切減也虚也說文稻屬从禾毛聲俗作耗)
吿(居号切啟也說文牛觸人角箸横木所以丨人也从口从牛俗作告)
奥(於到切深也从宀从釆音辨从廾音拱今作大俗中从米粟字誤)
纛(徒到切以犛牛尾爲之上从毒案毒字从禁止之毋每从父母字増韻从父母之母作誤)
盜(徒到切丨賊說文从㳄㳄欲皿者㳄音涎五經文字云从次第字作盗非)
奡(魚到切說文嫚也又寒浞子名語丨盪舟从夰从􁄥夰音槀􁄥音首俗作)
報(博冒切告也復也說文从幸从􁄔幸尼輒切􁄔上从卩音節俗作)
冃(莫報切說文頭农也从冂从二冂音覓凡冒帽漫冔冕胄最􁚧勗之類从丨中从二左右俱不連與日)
　(曰二字不同偏旁俗混作曰誤)
暴(薄報切晞也猛也說文日晞之丨作疾趣之丨作隷併作丨下非从恭敬字俗作曝非)

三十八箇

作(子賀切爲也造也増韻引韓愈詩方橋如此丨又即各切俗别爲做非做直信切)
馱(唐佐切說文負物也又音駝从馬大聲俗从犬作䭾誤)

三十九過

臥(吾貨切說文休也从人臣取其伏也凡臨監之類从丨俗从卜兆字作卧誤)
穤(奴臥切稻之黏者可以爲酒亦作㮕从禾从需俗作糯)
四十禡

霸(必駕切把持諸矦之權从雨从革从日月之月五經文字云作覇譌)
襾(呼訝切說文覆也从冂上下覆之冂音覓凡覈覆賈之類从丨與東西字不同俗作覀)
匕(呼跨切說文變也从倒人與匙匕字不同凡眞化老它之類从丨)
卸(司夜切說文舍車解馬也从卩从午从止卩音節御字从此俗从甾缶字作缷誤)
舍(式夜切說文市居曰丨从亼从屮从口隷作丨俗中从地土字作舎誤)

四十一漾

㨾(餘亮切廣韻式也法也左从手俗作様非様徐兩切說文栩實从木羕聲)
(巫放切說文出亡在外丨其還也从亡朢省聲朢音同月朢也从月从臣从王音珽俗作望)
(子亮切說文醢也从肉从酉酒以和丨也牀省聲肉偏旁作案將字亦从此省俗作醤誤)
將(子亮切丨軍師帥也又音說文帥也从寸省聲唯鏘蹡蔣嶈之類从丨如漿皆从丨省非从)
　(全文上从肉俗从爪作誤)
壯(側況切說文大也从士夫之士凡莊裝奘之類从丨俗从地土字作誤)
刱(楚亮切說文造法丨業也从井田之井刅聲刅楚良切俗从兼并字作剏誤)
(力仗切明也下从儿古人字俗下从几案字作亮誤)
況(許放切譬擬也左从水詳見水字下俗作况)
四十二宕

喪(蘇浪切説文作亡也从哭从亡㑹意隷作丨俗作䘮)

四十三敬

競(渠映切說文作彊語也从誩从二人隷作丨與兢字不同兢居陵切懼貌俗作)
(丘正切說文行賀人也从心攵吉禮以鹿皮爲贄故从鹿省夂音綏俗作慶)

四十四諍


四十五勁

(力正切說文發號也从亼音集从卩音節俗作令)

四十六徑

聽(他定切說文聆也从耳从聲音珽俗从地土字作皆誤)
甯(乃定切姓也說文所願也从用寧省聲俗从必作寗誤)
佞(乃定切說文巧諂高材也从女从信省五經文字云作侫譌)

四十七證

賸(石證切益也餘也又音孕說文物相増加也从貝朕聲集韻云俗作剰非是)
稱(昌孕切權衡又處陵切說文銓也从禾爯聲爯亦處陵切从爪从冓省俗作稱或作秤皆非)

四十八嶝

(居鄧切通也說文从二从舟與僊韻亘字不同亘音宣凡絙之類諧聲者从丨)
凳(丁鄧切牀丨也从几案之几从登俗从兀作或作橙非橙宅耕切橘屬)

四十九宥

又(爰救切更也說文作右手也象形偏旁作凡隻雙蒦矍受爰燮及祭尋帚侵쨥聿肅隶雪疌妻秉兼)
　(庚唐康庸急彗事丑尹君爭隱之類从丨亦作如右灰有友所从與字不同臧可切唯左字从之)
　(俗作)
褎(似救切說文袂也从衣􁋻聲􁋻古穗字與貶字巽補刀切内从孚俗从由作袖誤)
獸(舒救切飛曰禽走曰丨从嘼从犬嘼許救切上从吅象形非从二口俗作獸)
究(居又切說文窮也从穴九聲與宄字不同宄音軌俗加㸃作䆒誤)
廏(居又切說文馬舍也从广㲃聲㲃音同从古叀字五經文字云从旣作廐誤)
舊(互救切對新之稱上从􁁯音寡下从杵臼之臼俗上从艸下从手􁀋字作誤)
富(方副切說文僃也从宀畐聲宀音緜五經文字云作冨譌)
冑胄(並直又切上說文兜鍪亦作䩜从由从冃音冒下說文胤也裔也又國名从由从肉)
(力救切地名左傳予之石丨下从丣古酉字與效韻窌字不同窌披敎切从寅卯之卯)

五十候

寇(丘候切說文暴也从擊攵之攵从完五經文字云作冦㓂非)
(古候切說文交積材也象對交之形凡溝講遘覯之類从丨又再稱偁字下亦从丨省俗作冓偏旁作)
　(非乃籀文嗌字)
茂(莫候切說文草木盛貌从艸戊聲戊音同戊己也中無點畫俗作荗非)
(莫候切說文易財也从貝丣聲戼古酉字俗作貿監本作貿皆誤)
鬥(丁候切說文作兩士相對兵仗在後象丨之形凡鬬鬨䰘鬮鬧之類从丨經史多譌作門故)
　(廣韻註云凡从丨者今與門戶字同其實非也字法當从丨)
鬭(丁候切說文遇也从鬥斲聲斲竹角切俗作闘)
􁀺(丅候切龍尾星又謂之豝張衡東都賦日月㑹於龍丨从豖从尨監本从豕作􁀺誤)
(郎豆切鄙惡也从阜从匚从丙匚音徯俗作陋)

五十一幼

幼(伊謬切說文小也从幺从力俗作㓜)

五十二沁

譖(側禁切說毁也說文从言朁聲朁七感切下从子曰之曰俗作譛)

五十三勘


五十四闞

暫(昨濫切說文不久也从日斬聲五經文字云作蹔譌)
五十五豔

豔(以贍切說文好而長也从豐盍聲俗作艶)
染(而豔切說文以繪丨爲色从水从木从八九之九俗加㸃作誤)

五十六㮇

念(奴玷切說文常思也从心今聲俗作)
僭(子念切說文假也从人朁聲朁七感切五經文字云作僣譌)

五十七釅

劒(居欠切說文人所帶兵也从刃僉聲刃而振切集韻云俗作非是)

五十八陷

臽(乎韽切說文小阱也从側人从臼音舅凡陷錎欿萏埳惂閻諂啗焰燄掐㡊之類諧聲者从丨與小韻)
　(舀字不同舀以沼切上从爪偏旁从丨从舀各從其諧聲俗以閻陷等字从舀誤)

五十九鑑

監(古陷切說文臨下也从臥从皿凡覽擥盬􁑟鹽盬之類从丨)

六十梵

氾(孚梵切說文濫也从水已聲已胡感切范字从此與止韻汜字不同汜音似从辰巳之巳)
　字鑑卷四
欽定四庫全書
　字鑑卷五
入聲


一屋　　　　　　　二沃


三燭　　　　　　　四覺


五質　　　　　　　六術


七櫛　　　　　　　八勿


九迄　　　　　　　十月

十一沒　　　　　　十二曷


十三末　　　　　　十四黠


十五轄　　　　　　十六屑


十七薛　　　　　　十八藥


十九鐸　　　　　　二十陌


二十一麥　　　　　二十二昔


二十三錫　　　　　二十四職


二十五德　　　　　二十六緝


二十七合　　　　　二十八盍


二十九葉　　　　　三十帖


三十一業　　　　　三十二洽


三十三狎　　　　　三十四乏


卷五
欽定四庫全書
　字鑑卷五
　　　　　　　　　　　元　李文仲　撰
一屋

穀(古禄切說文百丨總名从禾㱿聲俗作榖非榖音同楮木皮可爲紙下从木㱿苦角切)
􁨼(古禄切山丨說文从水半見出於口與藥韻谷字不同谷其虐切口上阿也上象其理俗作谷)
卜(博木切說文灼剥龜也象炙龜之形凡卦外貞卟之類从丨俗作卜)
攴(普木切說文小擊也从又卜聲與支持字異偏旁作攵俗以爲文學字非凡寇敲脩條整務敘夐變收之)
　(類从丨偏旁俗作夂又字皆誤)
木(莫卜切說文作从屮下象其根與字異匹刃切凡禾禾蘗某來耒乗等从丨俗作朩)
(他谷切說文無髮也从儿从禾儿古人字俗下几案字誤)
伏(房六切說文同也从人从犬與㐲字不同㐲音大地名在海中从小大字)
復(房六切說文往來也从彳聲音同隷作丨下从夊音綏俗作復)
服(房六切衣丨又從也从舟从卩从又舟偏旁作月卩音節俗作服)
目(莫六切眼也凡縣夐冒勖篡直眞鼎具之類从丨偏旁亦作罒橫目也蜀睪德蔑憲爵之屬所从爵字)
　(雖不从此隷變與罒同)
苜(莫六切丨蓿草名从艸从目與屑韻字不同音垤上从􁁯音寡)
穆(莫六切親也說文从禾㣎聲㣎音同从黑白之白从小从彡隷作丨増韻上从自誤)
肅(息六切說文持事報敬也从在􁂙上尼隸切􁂙古淵字左右岸也中象水也俗作肅)
㝛(息六切說文止也从宀聲古夙字俗作宿宿)
尗(式竹切說文豆也象丨豆生之形又伯丨季後人加又及艸凡叔督踧戚之類从丨俗作)
倏(式竹切說文犬走疾也从犬攸聲俗从灰火字作倐誤)
粥(之六切糜丨說文作从从米隷省作丨旁从象氣之形非弓箭字鬻字與此同俗作粥)
肉(而六切肌丨偏旁作月與日月字不同凡祭然豸炙䚻詧將筋之類从丨俗作)
朒(女六切朔而月見東方謂之縮丨増韻云从日月之月从肉舊从内誤說文作肭从月内聲案此乃諧聲)
　(之字以類推之當从骨肉之肉疑傳寫譌爾今依增韻从肉)
衄(女六切說文鼻出血从血丑聲俗从刅或从刃作衂䘐皆誤)
育(余六切養也从从肉他骨切與云字不同徹轍字从此)
(余六切說文衒也从貝聲古睦字隷作丨中从四與買賣字不同中从音罔凡瀆牘讀竇續覿)
　(之類諧聲者从丨俗作賣)
(居玉切說文叉手也下畫不連與杵臼字不同凡陳臾舁與興輿釁學覺盥巢卵之類从丨)
鹿(盧谷切說文獸也象頭角四足之形鳥丨足相似故从二匕匕卑履切俗作)
祿(盧谷切說文福也从示彔聲彔上从彑音罽俗作禄凡从彔者與此同)
(盧谷切集韻獸不童也東方朔傳臣以爲龍又無丨謂之爲蛇又有足又漢四晧丨里先生佩觿集引辨)
　(證曰案資暇集漢四晧其一号丨里丨音祿故魏子袐記荀氏漢紀慮將來之誤直書祿里可得而明俗)
　(别爲甪於義無據又音覺獸丨也字象形非从刀下用作角者皆誤)
豖(丑六切說文豕絆足行丨丨从豕繫二足凡􁀺椓啄涿瘃琢之類从丨)
竺(張六切說文厚也又西域國名从一二之二竹聲俗作笁非)

二沃

篤(冬毒切說文馬行頓遲从馬竹聲俗作䔍)
隺(胡沃切說文高至也从隹上欲出冂冂音坰凡鶴􁂄搉確之類从丨俗从宀作寉誤)

三燭

屬(殊玉切說文連也从尾蜀聲俗作属)
粟(須玉切穀也說文作􁉭上从􁉭音條隷作丨栗字上與此同詳見襾字下)
玉(魚欲切寳丨陽精之純說文作王帝王字則作王中畫近上金王字三畫皆均無點秦更隷書以其疑與)
　(帝王字無辨故加點以别之而以畫均者爲帝王字古文作隷作丨㸃在下畫之旁又須欲許救息六)
　(三切丨工也朽丨也又國名又姓俗作玊増韻以玊爲須欲等切誤)
勖(吁玉切說文勉也周書曰丨哉夫子从力冒聲俗从日从助誤)

四覺

㱿(克角切說文從上擊也从殳􁨴聲􁨴音腔亦作殻凡縠穀榖嗀彀之類从丨偏旁俗作誤)
丵(仕角切說文叢生草也上从四直盡兩長兩短凡業叢對菐黹鑿之類从丨俗上从誤)
籗(仕角切說文作罩魚者也从竹靃聲靃呼郭切或省作丨監本从隺誤)
斲(竹角切說文斫也从斤从徒口切)
槊(所角切說文矛也从木朔聲俗作矟)

五質

(昌栗切說文詞也从口七聲俗从變匕字作叱)
日(人質切說文實也太陽之精不虧从口一象形凡晉量㬎是冥亶昔涅暫復音覃之類从丨如旨香厭)
　(等字从甘魯智皆習者等从古自字字从囚亘字中从古文回亘字从舟又冕曼最勖􁚧等字从冃音)
　(冒曷曹朁替沓等字从子曰之曰偏旁俱不同俗混从丨誤復音覃字雖不从丨偏旁與丨無異亘音宣)
　(亘居鄧切)
密(覓筆切稠也說文山如堂者从山宓聲宓音伏中从必蜂蜜字與此同俗作宻쨥誤)
悉(息七切說文詳盡也从釆从心釆音辨俗上从采摘字作誤)
漆(親吉切膠丨古作桼說文木汁可以䰍物下从水象桼如水滴而下厀膝字與此同俗作)
(壁吉切丨篥說文作从角聲籀文誖字从二或一正一倒集韻作丨増韻上从咸誤)
㓖(壁吉切說文風寒也从冫畢聲冫音冰與滭字異滭音同滭沸泉出貌从水)
匹(普吉切說文四丈从八从匚音徯俗作疋疋誤疋音胥疏旋等字所从疋音正是定字从之)
(薄密切說文輔也从弜从㐁弜其兩切㐁音榏舌貌俗作弼)
逸(弋質切說文失也从辵从兔鹿之兔俗从解免字作誤)
吉(激質切說文善也从士夫之士从口俗作非)
汩(越筆切說文治水也从水从子曰之曰與汨字不同汨音骨又音覓从日月之日)
(朔律切說文捕鳥畢也象絲罔上下其竿柄也中从兩二字俗作率)
肸(黑乚切說文響布也从十从䏌又佛丨人名䏌音迄俗作肹)
六術

沭(食律切說文水出靑州从水术聲术見下與沐浴字不同沐音木)
朮(直律切山薊也从朩加點朩匹刃切凡述殺刹弑之類从丨俗从草木字作术誤)
出(尺律切丨入也說文作進也象草木益滋上丨達也隸作丨六書略云華英也華皆五丨故象五丨之)
　(形非从二山)
卹(雪律切說文憂也从血卩聲卩音節監本从邑誤)
戌(雪律切辰名从戊从一凡歲烕威䎉之類从丨與戍戉字異戍舂遇切下从人戉音越俗作戍)
寽(劣戌切說文五指持也从􁌏一聲凡捋埒鋝酹􁗚虢諧聲者从丨與將字偏旁不同將上从肉)
聿(以律切說文所以書也从一聲尼輒切上从又凡書畫晝盡賮之類从丨俗作)

七櫛

(所櫛切說文作蝨齧人蟲从䖵卂聲卂音信或省作丨俗作虱)

八勿

鬱(紆勿切說文木叢生者从林从缶从冖从鬯从彡冖音覓俗作欎)
尉(紆勿切火斗丨器又紆胃切說文作从􁇒又持火以丨申繒也今文作丨俗加火作熨非)

九迄


十月

月(魚厥切說文作也太陰之精象形隷作丨上有闕中二畫連左不連右凡朦朧朔朢明朗有朏期刖)
　(霸閒朓肭之類从丨與円三字不同如脣胃筋臘等字从音肉上畫合中二畫滿青字从円音丹)
　(前俞朝朕等字从音舟偏旁俗混作月誤)
粤(王月切說文于也从亏从宷亏古于字宷古審字俗内从米粟字下从丂作誤)
曰(五月切說文作从口乙聲上有闕與日月字異凡會曾曷曹朁替沓曶昌之類从丨俗作曰)
越(王月切說文度也从走戌聲戉音同斧也从戈从丨音厥凡䟠字諧聲者與此同俗作)
闕(丘月切說文門觀也又選丨空官也俗作)
髮(方伐切說文根也从髟犮聲犮蒲撥切俗从朋友字作髪誤)
發(方伐切起興也說文从弓从癶从殳癶音撥凡廢潑之類从丨俗作)
罰(房越切說文辠之小者从刀从詈未以刀有所賊但持刀罵詈則應丨)

十一沒

沒(莫勃切說文沈也从水从音同上从古回字隸作丨歿字與此同旁非从殳俗作没)
(他忽切說文从倒子與云曰字不同凡充育棄之類从丨古作㐬若流疏梳毓等从㐬)
卒(臧沒切說文作隷人給事者衣爲丨丨衣有題識者隸作丨非从衣从十俗作䘚誤)

十二曷

達(陀葛切通也說文从辵幸聲幸音撻下从羊凡闥㒓撻之類从丨俗作逹)
剌(郎葛切說文戾也从約束之束从刀與刺字不同刺音七賜七迹二切从芒朿之朿)
歺(牙葛切說文列骨之殘也从半咼偏旁作歹凡殊殂殛列之類从歹下从旦夕字俗作歹)

十三末

沫(莫葛切水名在蜀从水从本末之末與沬字不同沬莫佩切水名在衞从午未之未)
舌(古活切說文作塞口也从口氒省聲氒音厥隷作丨上从千百之千與薛韻口字不同从干犯之)
　(干凡話活闊括栝筈聒适鴰刮之類諧聲者从丨増韻丨不分混作口舌字誤)
栝(古活切說文櫽也从木舌聲舌音同與字異音㮇佩觿曰竈杖之爲丨柏其類非如此)
市(普活切說文作草木丨丨然象形隷作丨凡沛䰽肺芾旆从丨偏旁又作索南孛􁃣上从之丨本)
　(說文韍字篆作巿音拂从巾象形篆文二體隷變爲一與市井字異詳見止韻)
(蒲撥切說文犬走貌从犬加丿與朋友字不同凡跋拔黻韍髮鈸諧聲者从丨俗作犮)

十四黠

戛(訖黠切說文戟也从戈从􁄥音首俗作戞)
㓞(恪八切說文巧丨也从刀丰聲丰音界凡契栔齧䂮㗉絜挈蛪之類从丨俗作)
八(布拔切說文作象分别相背之形偏旁亦作凡曾㒸尚胤匹四詹半肸肖余茶廛貝只眞穴􁀇兮平)
　(乎金火光朕送柬㡀木术之類从丨若㕣酋谷上从水敗貌羊屰首弟上从一點一撇乂兼幷二字上从)
　(二撇俗混从丨誤朩匹刃切)
㕯(女滑切說文言之訥也从口从内今作丨凡巂商裔矞之類从丨偏旁俗作冏誤)

十五轄

舝(胡轄切說文車軸耑鍵也兩牛相背从省聲古禼字增韻上从士下从牛作誤)
刹(初轄切柱也又僧寺說文从刀殺省聲下从术音直律切弑殺字與此同俗作)

十六屑

切(千結切說文􁎟也从刀七聲俗作切)
竊(千結切說文盜自中出曰丨从米从穴禼聲禼音薛俗作)
卪(子結切說文作瑞信也象相合之形今作節偏旁作卩㔾巴凡令卸報服巽弼邲邵卹危厄厄卷)
　(巷寋夗苑䙴僊巵岊邑絕脃肥丞承卻之類从丨與阝字不同阝偏旁邑字)
􁇟(昨結切說文斷也从戈雀聲俗作截)
鐵(他結切說文黑金也古作銕下从音珽俗作)
쨥(徒結切說文目不正也上从􁁯音寡與屋韻苜蓿字不同苜音目上从艸凡夢蔑之類从丨)
涅(乃結切說文黑土在水者又染黒也从水从土日聲俗下从工匠字作涅誤)
頁(胡結切說文頭也从􁄥从人下非从貝俗作頁)
奊(胡結切說文頭哀骩丨態也賈誼傳丨后亡節从夨圭聲夨音仄増韻从佳作誤)
摰(倪結切危丨也考工記大則短而丨上从埶古藝字與摯字異摯音至握也上从執持之執)
血(呼決切說文作祭所薦牲丨也从皿从一隷作丨凡衁鹽盬監盩之類从丨)
穴(胡決切說文土室也从宀八聲俗作宂非宂而隴切忙也凡空窻竈鴪䆘之類从丨)
蔑(莫結切說文勞目無精也从苜人勞則丨然从戍苜音垤戍春遇切俗作皆非)

十七薛

暬(私列切日狎習相慢也說文作从日執聲謹案執音汁非聲也說文褻熱字與此同韻皆从埶得聲埶)
　(古藝字則此非从執持之執増韻云字當从埶乃說文傳寫者譌爾)
禼(私列切說文蟲也从禸象形俗作卨)
絕(情雪切說文斷絲也从糸从刀从巴音節監本从顔色字誤)
쨥(食列切口中丨說文上从干犯之干凡甛餂恬舐絬狧之類从丨俗作舌非舌音聒詳見末韻)
熱(而列切說文混也从火埶聲埶古藝字俗作熱)
㕞刷(並所劣切上說文拭也从又持巾在尸下下說文刮也从刀㕞省聲俗倂作刷誤)
徹(敕列切說文通也从彳从攵从育音毓凡撤轍轍之類皆从丨省五經文字云从去作譌)
(吉列切單也說文無右臂也从了象形俗作孑非孑乃偏旁子字)
缺(傾雪切說文器破也从缶決省聲俗作缺)
蘖(魚列切說文作􁆧伐木餘也或从木薛聲古文作不从木無頭此下正从不也増韻亦作誤)
別(皮列切說文作分解也从从刀音寡隷作丨俗从力作别誤)
十八藥

(即約切說文作禮器象形中有鬯酒又持之也隷作丨俗上从爪作爵誤)
(日勺切說文撓也下與同體俗作弱)
箸(陟略切置也服衣也又直略切附也說文遲倨切飯敧也从竹者聲又陟慮切紀述也許愼云箸於竹帛)
　(謂之書佩觿曰丨有陟句知主直略知虐四翻俗别作着爲陟略直略二切誤五經文字云作筯爲匙箸)
　(之箸者譌經典紀述箸書之箸字當从竹取竹帛之義而轉寫从艸者非)
(職略切說文挹取也中从一象形寸字下亦从一俗皆从點誤)
辵(敕略切說文乍行乍止从彳从止偏旁作之凡巡迺之類从丨俗作辶)
谷(其虐切說文口上阿也从口上象其理與山谷字不同凡綌卻豀之類从丨)
虐(魚約切說文作殘也从虍虎足反爪人也隷省作丨虍音呼俗作)
卻(乞約切說文節欲也从卩音節谷聲谷音噱與郤字異郤音隙从邑五經文字云俗作却)
矍(厥縛切說文隹欲逸走也从又持瞿俗作)

十九鐸

博(伯各切說文大通也从十从尃尃音敷與慱字不同慱音團从心从專俗作)
鑿(疾各切說文穿木也从丵从臼从殳从金俗作)
鶴(曷各切鳥似鵠長喙丹頂說文从鳥隺聲隺胡沃切五經文字云从霍者譌俗又作皆誤)
惡(遏各切說文過也从心亞聲亞衣駕切次也五經文字云从覀者譌俗又作悪皆誤)
壑(黒各切說文溝也从􁝣从谷从土􁝣音殘俗作壑)
쨥(逆各切說文作譁訟也从吅从屰音逆隷作丨凡鄂愕㟧萼遌鰐之類从丨増韻作咢誤)
萼(逆各切華跗从艸从咢俗中从品誤)
雘(烏郭切說文善丹也从丹靑之丹蒦聲俗作艧)

二十陌

􁒎(恥格切說文作􁃐裂也易百果草木皆甲丨又毁也从土㡿聲㡿音赤隷作丨俗作拆)
虢(古伯切國名說文虎所攫畫明文也从虎寽聲寽音律俗作)
(乙虢切說文規丨商也从又持萑凡護鑊濩擭獲蠖之類从丨上从􁁯音寡俗作蒦)
白(簿陌切西方色凡臯穆隙虩晢柏泉原之類从丨如魯皆習等字本从古文自隷與丨同)

二十一麥

(莫獲切說文芒穀秋穜厚薶故謂之丨从來有穗者从夊音綏俗作麥麦)
脈(莫獲切說文血理分哀行體者亦作从肉从􁂁音派俗从永作脉誤)
策(測革切說文馬箠也从竹朿聲朿七賜切俗从宋作筞皆誤)
冊(測革切說文作符命也象形或作凡侖扁嗣刪姍柵之類从丨俗作)
厄(於革切隘也災也从厂音䍐从已音節古作戹與字不同五果切上从丿音曳俗作)
(下革切說文實也从襾敫聲襾呼訝切俗作覈)
革(古核切說文獸皮治去其毛丨更之象上从廿音集俗作)

二十二昔

昔(思積切往也說文作㫺乾肉也从殘肉日以晞之籀文作腊隷作丨俗作)
夕(祥亦切說文莫也从月半見凡名多夜外夘歹之類从丨俗作)
釋(施隻切說文解也从釆音辨睪聲與字不同音同潰米也左从米俗从采摘字作誤)
隻(之石切說文鳥一枚也从又持隹俗作)
炙(之石切說文炮肉也从肉在火上又之夜切膾丨也肉偏旁作中从二㸃俗从旦夕字誤)
厈(昌石切大也黜也說文作㡿卻屋也从广屰聲广音儼隷作丨凡􁒎之類从丨俗作斥)
(常隻切說文山骨也从厂之下口象形厂音䍐俗作石)
益(伊昔切說文作饒也从橫水从皿隸作丨)
迹(資昔切足丨說文步處也从辵亦聲或作蹟辵音綽俗作跡)
易(夷益切說文日月爲丨象陰陽也一曰从勿又以豉切凡錫剔賜鬄之類諧聲者从丨俗作昜)
埸(夷益切說文疆也从土易聲與場圃字不同場音長从古陽字)
奕(夷益切說文大也从大亦聲與弈字異弈音同說文圍棊也下从廾音拱)
(必益切說文作法也从辛从卩音節从口凡譬避壁僻之類从丨俗作辟或从尸皆誤)
隙(乞逆切說文壁際空也从阜从􁄩􁄩音同中从黒白之白俗作干禄字書云作隟非)
郤(乞逆切說文晉大夫叔虎邑也从邑谷聲谷音噱非山谷字與卻字不同郤乞納切从節)
綌(乞逆切說文麤葛也从糸谷聲谷音噱俗从山谷字作誤)
戟(訖逆切說文作有枝兵也从戈从倝隷作丨俗从卓作㦸誤)
丸(訖逆切說文作持也象手有所丨據也今作丨與字不同音桓从㸃居中凡埶執孰等字从丨偏)
　(旁或省作卂若嬴贏羸蠃恐鞏跫蛩筑築等字从卂俗从㸃於右作誤)
屰(魚㦸切說文作屰不順也从干下凵丨之也凵口犯切隷作丨凡逆厥之類从丨俗作非)

二十三錫

皙(先的切說文人色白也从黒白之白析聲析見下與晢字異晢旨熱切明也从日从折俗作晳)
析(先的切說文破木也从木从斤五經文字云作㭊譌)
覓(莫狄切求也从爪从見俗作覔)
冖(莫狄切說文覆也从一下垂凡冠㓃冥冤斝熒等从丨如軍冡瞢夢等字从包省俗混从丨誤)
鼏(莫狄切禮記疏布丨說文从鼎冖聲冖音同與靑韻字異音坰)
糸(莫狄切說文作細絲也象形隷作丨下與小大字同體凡徽繭彝纇之類从丨偏旁俗作糹)
汨(莫狄切丨羅屈原所沈之水从日月之日又古忽切與質韻汩字不同汩越筆切从子曰之曰)
啇(下厯切廣韻本也木根果蔕獸蹏皆曰丨與宫商字不同凡適滴嫡摘之類諧聲者从丨)
歷(郎狄切說文過也从止厤聲厤音同中从二禾歴字與此同俗从林木字作歴厯誤)
鬲(郎狄切說文作鬲鼎屬象腹交文三足凡獻之類从丨俗作)
闃(苦狊切說文靜也易窺其戸丨其無人从門狊聲俗下从具作誤)
惕(他厯切說文敬也从心易聲與愓字不同愓徒朗切放也从古陽字)
戚(倉厯切說文戉也又親也憂也从戉尗聲戉音越俗从戊己字作戚誤)

二十四職

飾(設職切說文㕞也从巾从人食聲俗作餙)
(所力切說文顔氣也从側人从巴音節俗作色)
嗇(所力切說文作从來从㐭音廩隷作丨几牆穡之類从丨俗作)
食(實職切說文作一米也从皀亼聲隷作丨偏旁作飠凡飲飯之類从丨俗作誤)
卽(節力切說文就也从皀从卩音節皀皮及切凡節鯽之類从丨俗作即)
(除力切說文正見也从从十从目音隱俗作直)
衋(許極切說文傷痛也引周書民罔不丨傷心从血从聿皕聲聿以律切俗从从皿作誤)
棘(訖力切說文小棗叢生者从並朿七賜切俗从約束字作誤)
茍(訖力切說文自急敕也上从􁁯音寡敬字从此與苟且字不同苟上从艸)
昃(阻力切說文日在西方時側也从日仄聲仄音同从人在厂下俗作􁀈)
二十五德

北(必勒切朔方說文乖也从二人相背凡燕冀乖背之類从丨俗从地土字作誤)
(疾則切說文敗也从戈則聲集韻作俗从戎誤)
黑(呼得切說文作从炎上出隷作丨凡墨熏黨點默黔之類从丨古窻字俗作黒)
僰(蒲黒切說文犍爲蠻夷从人棘聲棘音殛俗作)
剋(苦得切殺也損削也乂丨期約定期日也从刀从克俗作尅非)

二十六緝

執(質入切持也凡蟄贄鷙縶墊䠟􁆕摯慹謺諧聲者从丨若熱勢等字从埶者詳見祭韻埶字下)
慹(質入切說文怖也从心執聲與祭韻慹字不同音勢)
溼(失入切說文幽丨也从水一所以覆也覆而有土故丨也㬎省聲與濕字不同濕託合切水名出平原高)
　(唐从水从㬎徐鍇曰今人不知有此丨字以濕為幽丨非是)
廿(日執切說文二十幷也今直爲二十字凡堇謹漢革黃席庶度㒼滿燕世帶之類从丨)
(色入切說文作歰不滑也从四止二正二倒俗上从二刃誤)
邑(一入切說文國也从口从巴音節偏旁於右作阝如郎郡鄰郵之類从丨左乃􁃟字偏旁陸陵等字所从)
　(又與卩字異卩音節若卹即等字从之俗以郎郡等从節誤)
湇(乞及切羹汁又大羹也从肉从泣與湆字不同舊註幽溼誤)
湆(乞及切說文幽溼也从水音聲五經文字云經典多以此丨字爲大羹湇字誤)
쨥(其立切說文建也从又从人隷作丨俗作及)
亼(秦入切說文象三合之形上非从入凡俞舍余今陰禽念金食倉僉合命侖龠會之類从丨)

二十七合

帀(作荅切說文周也从倒古之字俗作匝迊)
沓(達合切說文語多丨丨也从水从子曰之曰踏字从此俗作呇)
荅(得合切報也亦作答說文小木也从艸合聲凡塔搭剳之類从丨俗作)

二十八盍

(土盍切說文飛盛貌从羽从冃冃音冒内从二凡塌榻䌈之類从丨俗上从日誤)

二十九葉

巤(良涉切說文毛丨也象形中从囟音信凡臘獵鬣擸蠟鑞躐之類从丨俗作)
輒(陟葉切專也說文从車耴聲耴音同从耳下垂非捕取字凡踂銸諧聲者从此俗作輙誤)
幸(尼輒切說文作所以驚人也从大从􁄎􁄎音旣後漢石經作丨俗以爲憿字非胡耿切詳見耿韻)
　(凡執蟄報睪圉盩之類从丨與達旁幸字不同幸音撻下从羊)
喦(尼輒切說文多言也从品相連左傳次於丨北與山嵒字不同嵒音巖从山从品)

三十帖

疊(徒協切重也本作曡說文从晶从宜新室以爲丨从三日太盛改爲三田俗作叠)
協(胡頰切說文衆之和同也从劦从十劦音丨與協字音同義異恊同心之和俗从刕非刕音黎)
燮(悉協切說文和也从又从言从炎俗下从火作爕誤)
蜨(徒協切說文蛺丨也从虫疌聲疌音涉徐鉉曰今俗作蝶非是)

三十一業

劫(訖業切說文人欲去以力脅止曰丨从力从去俗作刼刧)

三十二洽

陜(胡夾切說文隘也从阜从夾輔之夾夾从二人俗以爲關陝字非陝音閃从二入)
(測洽切舂也从杵臼之臼干犯之干凡插歃鍤之類从丨俗从千百字作臿皆誤)

三十三狎


三十四乏

　字鑑卷五

